https://kl.wikipedia.org/wiki/Wikipedia

Wikipedia tassaavoq leksikoni ammasunik imalik, atuisut suleqatigiinnerisigut
allanneqartoq. Wikipedia Wikimedia-mit aqunneqarpoq, taanna
aningaasaateqarfiuvoq iluanaarniarfiunngitsoq, siunertamut immikkut pilersitaq.
Taaguut Wikipedia (taaneqartarnera: [wikipiidea] marloqiusamit aallaaveqarpoq;
wiki hawaiimiusut isumaqartoq sukkasooq, naggataalu encyclopedia (tuluttut),
qallunaatut encyklopædi. Qaammat una: Martsi ukiorlu una: 2017, qallunaatuaa
qulequttanik amerlaqisunik imaqarpoq, kalaallisuua suli imaqarpallaanngilaq
maannamullu ima amerlatigalutik: 1.643. Jannuaari 2004-mi Wikipediap oqaatsit
assigiinngitsut atorlugit allatat imarisai katillugit 400.000 missaanniipput,
taakkunanngalu 200.000 missaat tuluttuujullutik. Aggusti-mi 2009, allaaserisat
13,7 mio. sinnerpaat, tuluttuuanilu (amerlanerpaasut) qaammat taanna 3 mio.
nallerai. Kalaallisuuani 216-it miss.

Wikipedia 15. januar 2001-imi tuluttut aallartinneqarpoq Larry Sanger-imit aamma
Jimbo Wales-imit. Qallunaatuua aallartinneqarpoq 1. februaari 2002.

Wikipediami tunngavigisat pingaarnerit pingasut, World Wide Web-imi immikkut
inissisimaneranik nassuiaasuusut tassaapput:

Wikipediamik tapersersuisuupput: Richard M. Stallman aamma Free Software
Foundation. Stallman-ip Wikipedia suli aallartinngitsorli »leksikonip
naqisimaneqanngitsup tamanullu ammasup« atorluarsinnaassusia tikkuartorpaa.

Aallaqqaammut Wikipediami atorneqarpoq UseModWiki, Clifford Adams-imit
allataasoq.

26. januaari 2002 tuluttut Wikipedia UseModWiki-miit PHP-mut aamma mySQL-mut
nuuppoq.

25. septembari 2002 qallunaatut Wikipediap programmi taanna aammattaaq
atulerpaa.

Suliniut ingerlanneqarpoq arlalinnik immikkut servereqartillugu, taakkualu
Florida-mi, USA-miittumi inissisimapput. Serverit taakkua Wikipedia-p oqaatsinik
sunilluunniit allanneqarluni ingerlanera isumagisaraat aammattaarlu
isumagisaralugit: postlisterne.



https://kl.wikipedia.org/wiki/Spania

Spanien nunaavoq Europa-miittoq, avannamut Frankrig, Andorra-lu killeqarfigivai,
kangimut kujammullu Middelhavet aamma Gibraltar killeqarfigigaa, kimmullu
Portugal killeqarfigalugu. Iberiske qeqertaanni Spanien nunaavoq anginerpaaq.

Illoqarfiit Ceuta aamma Melilla Marokko killeqarfigivai. Kunngeqarfiuvoq,
nunallu illoqarfiit pingaarnersarivaat Madrid. Spaniami qaqqat portunersarivaat
innermik aniatitsisarsinnaasoq Teide (3718 m.), Tenerife-mi inissisimasoq.
Kunngeqarfik Spanien qeqertat makku aamma ilagivai, Balearene (aamma ilaatigut
uku: Menorca, Mallorca aamma Ibiza (Eivissa) Middelhavet-miittut), De Kanariske
Øer (Atlanterhavet) aamma La Isla Perejil (Middelhavet). Spanien aamma
oqartussaaffigivai Llívia Catalonien-imut pigineqartoq, kisianni Frankrig-mut
ilaasoq, Andorra-p avannaani. Nioqqutissat eqqussorneqartut pingaarnerit
makkuunerupput: maskiinat, olie, nunamik atuinermut atortut aamma assartuinermut
atortussat. Avammut nioqqutissat pingaarnerit akusaapput maskiinanik aamma
assartuinermut atortunik. Niueqatit pingaarnerit tassaapput Italien, Frankrig
aamma Tyskland



https://kl.wikipedia.org/wiki/Nipilersorneq

Nipilersorneq ilisimaneqarpoq ileqquusutut nipit tulleriiaaqqissaat atorlugit
ingerlanneqartartoq, erinarsornikkut nipiliuutinilluunniit atuinikkut. USA-mi
eqqarsaatersortartut nipilersorneq pissusersiorlugu nassuiaaserpaat
nipilersorneq tassaasoq "nipeeqqat assigiinngiiaartumik qataannikkut aamma
piffissap ingerlanerani naleqqissakkat atulersinneqartartut misigissutsikkut,
inuup isumaginninneranut, kultur-imut, silassorissutsimullu peqquteqartumik.
Siammasinnerusumik nipilersorneq nassuiaaserlugu tassaanerugunarpoq, nipi
ataqatigiissaagaq ilisimaneqalersartoq sianissutsikkut.

Nipilersorneq atorneqartuuvoq silarsuarmi tamarmi. Kultur-it tamalaat
nipilersorneq siuarsarsimavaat atortarlugulu soorlu taparnerni
katerisimaarnernilu. Nipilersorneq ilimanarluinnartumik nassaarineqarsimavoq
inuup oqaluttuassartaata aallartereernerani. Inuk nipilersortarsimavoq ukiuni
tusind-ilikkaanili. Slovenien-imi nassaartoqarsimavoq qarlortaatinnguit
kusanartuliat saannginik sanaat 53.000-inik ukiulinnik
atoqqaassusilerneqarsimasunik, ilimanartumik taakku taamani atorneqartasimasut
nipilersuutitut.



https://kl.wikipedia.org/wiki/Uumassusililerineq

Uumassuseqartulerineq tassaavoq nunarsuarmi inuunermik (uumasut tamat
timitallit) ilinniarneq.

Ukiut 15 millionit (mio) miss. matuma siorna nunarsuup klimaa nillernerulerpoq
panernerulerlunilu. Taamaalimmat ækvatorip nalaani kiattup orpippassuini
eqimattunik ivigaasunik orperasaartunillu narsaamaneqalerpoq.

Orpippassuit aapakaavisa ilaat orpippassuarniit narsaamanermut pipput,
orpinnullu qallorunnaarlutik nikuillutik pisuttalerlutik. Isumaqartoqarpoq inuit
ullutsinnilu aapakaat siuaasaqatigiissut aapakaanit taakkunannga
kingoqqisuullutik. Inuup aapakaani eqqarlerinerusaata chimpansip ukiut 6 mio.
matuma siorna ineriartornini aallarnerpaa.

Afrikami siuaasatta nikorfarmik pisuttuusimasut saarngi ujarannguuttut ukiunik 6
mio.-nik pisoqaa tigisut nassaarineqarsimapput. Tassaapput inuit siuaasaannik
ilisimaneqartut pisoqaanersaat. Ukiut mio. marluk sisamallu akornanni matuma
siorna inuit siuaasaat Afrikami Asiamilu inuusimapput. Siuaa satoqqanit
taakkuninnga inuk nutaaliaq ineriartorsimavoq.

Kinami inuit siuaasaat ukiut millionit marluk sinnerlugit matuma siorna
inuusimasut takussutissar taat nassaarineqarsimapput, Europamilu
nassaarineqarsimallutik inuit siuaasaata sinneri ukiunik 1,9 mio.-nik
pisoqaatigisut.

Qangaanerusoq isumaqartoqarsimavoq inuit Afrikami pinngortuusut, ukiullu 1 mio.
matuma siorna tassanngaanniit Asiamut Europamullu siaruaassimasut. Misissuinerit
nutaanerusut takutippaat inuit Afrikami pinngortuusut, ilimagisaasumilli
siusinnerujussuakkut.

Europap Asiallu avannaatungaat sermersuaqarput, inuilli sermip sinaa tikillugu
najugaqarsimallutik. Amerika Avannarleq, Amerika Kujalleq Manerassuullu
qeqertarpassuisa ilaat suli inoqarsimanngillat. Kingulliarsuit amerlasuut
kingornuttagaat, DNA, misissorneqarsimapput, tassuunalu paasineqarsimalluni
maanna europamiuusut inunnit ukiut 50.000-it miss. matuma siorna Kangia
Qiterlermut Asiamullu annguttunit kingoqqisuusut.



https://kl.wikipedia.org/wiki/Uumaatsulerineq

Uumaatsulerineq (fysik, grækerineersoq physis: "pinngortitaq") tassaavoq
pinngortitamik ilaannillu siammasissumik ilinniarneq. Fysikerit ilinniartarpaat
sunik annertuserineq, qanoq silaannaqarneq aamma piffissap ingerlaarnera,
atortukujunnik ataqatigiissaariniartarlutik. Aamma matematik-imut
suliaqartarsinnaasarput. Nassaariikkanik (ilisamaleriikkanik) ilusilersuineq
atorluarneqartarpoq. Ilisimatuussutsimik isummersuutit allat assigalugit,
fysik-erit uppernarsaaniartarput atortut aallaavigalugit tunngaviginerullugillu.

Siullermik, uuttuut newton ilisarnaataa N. Nutsuinernut allanullu nukinnut
kilo-mut taarsiullugu uuttuutaavoq. Oqimaalutaq 1 kg nukimmut uuttuummut
nivinngarneqaruni takussaalissaaq nusutsineq 9,8 N-iusoq, 10 N-ip missaa.

Takorlooriartigu inuk natermi nalasoq atuakkamik 1000 kvadratcentimeterit
missaani annertussusilimmik quppeqqasumillu sakissaminiititaqartoq.
Anertussutsimi tassani silaannaap kvadratcentimeterit tamaasa nukimmik 10
N-imik, oqimaaluttap 1 kg-p oqimaaqataanik, ammut naqitsivigai. Nukiup
naqitsisup assigivaa 1000 kvadratcentimeter x 1 kg = 1000 kg. Taamaalilluta
paasivarput nukik sakissatsinni atuakkamut naqitsisoq biilitut naliginnaasutut
oqimaatsigisoq.

Imaalerpoq: Nukik kvadratcentimeterimut 10 N ( 1 kg ) missaa. Naqitsineq tamanna
aamma 1 atmosfærimik ( 1 atm. ) taaneqartarpoq. Nerriviup qaava, soorlu 1m X 1,5
m-iusoq, qaamini 15000 kvadratcentimeterimik anertussuseqassaaq. Silaannaallu
tassunga tamakkiisumik naqitsinerata assigissavaa 15000 kg, 15 tons!

Aqqartartoq 10 meterisut ititigisumiikkuni naqitsineq, silaannartap immap
qaavanut naqitsineranit pisoq 1 atmosfæriusorlu, ilaannarlugu immap iluata
naqitsinera naqitsisigissavaa.

Erngup naqitsinera aqqartartumut sunniisoq pissuteqarpoq aqqartartumut
kvadratcentimeterit tamarmik 1000 cm-imik naqitsimmata. Erngup taassuma
annertussusaa tassaavoq 1000 kubikcentimeter assigiinnarpaalu 1 literi. Imeq 10
m -isut ititigisup oqimaassutsiminik kvadratcentimeterit tamaasa nukimmik 10
N-imik sunniiffigissavai, tassa naqitsineq 1 atmosfære pilersillugu.
Taamaalilluta paasivarput aqqartartoq 10 m-isut itissutsimiittoq 2 atmosfæremik
naqitsiffigineqartoq - silaannarmit 1 atm. imermillu 1 atm. Aqqartartoq 10
m-imik itinerusumut aqqaqqikkuni imeq nammagassaa 10 m-inik ilassaaq. Ima
paasillugu, naqitsineq 1 atm.-imik ilaqqittoq. Itissutsimi 10 m-imi naqitsineq 2
atm.-uvoq 20 m-imi 3 atm. il.il.



https://kl.wikipedia.org/wiki/Nuuk

Nuuk Kalaallit Nunaanni Illoqarfiit pingaarnersaat. Tamanna soorunami
isumaqarpoq kommuni pillugu amerlasuunik paasissutissaqarmat innuttaasunut,
suliffeqarfinnut allanut, tusagassiutinut nunarsuarmioqatitsinnullu allanut
pingaaruteqarsinnaasunik.

1. jan. 2009 aallarnerfigalugu Nuup kommunea atorunnaarluni Kommuneqarfik
Sermersooq-mut atalerpoq.

Nuummi maanilu inuiaat tamarmik sisamararterutaat najugaqarput. Illoqarfinnut
allanut sanilliullugit inuuneq maani ulapaarfiunerusinnaasarpoq
biileqarluarlunilu, bussit Nuussuarmut Qinngutsinnullu ingerlaartut,
pisiniarfiit cafellu taavalu alliartupiloornerani illuliorfiit nutaat. Kisianni
illoqarfik immikkut ittumik ilisarnaateqarpoq: Pisuttuarit illoqarfitoqqami
illutoqqallu 1700-nisat qimerloorlugit najorlugit. Imaluunniit aneernerit
nangiguk Qaqortumut (Myggedalen-imut) qisunnik sanaanik illorpassualik,
qalipaatigeqisunik, sivinganinnguamittut kangerluup tungaanut. Puigussanngilat
Katuamut alakkaassagavit, Kalaallit katersuuttarfiat, isiginnaagassianik,
nipilersornernit, takutitsinernit misigisaqarsinnaagavit aammalu cafemi Café
Latte-torlutit mamarsaatitut.

Inissisimanera nunarsuarmi kangerluit annersaata ilaata nuuanittumi,
pinngitsuunngivilluni umiatsiamik angalanissaq, neqeroorutigineqartaqisumi,
misigisassaavoq. Aasap aallartilaarneraniik, ukialernerup nalaanut arferit
eqqaani takussaajuarput, ilaannilu nunamut qanilliivittarlutik.
Periarfissaqarluarpoq (pukkelhvaler)nik takussalluni, talerorsuarminnik
qaffatsitsisartut itinersuarmut apparsariannginnermi. Kisianni aamma
(vågehvaler)rit eqqaani amerlapput, ataasiakkaat eqimattakkaallu. Arfermik
safari-ssalluni kisiartaanngilaq periarfissatut- umiatsiarlutit
nunaqarfinnukarsinnaavutit, Nuup kangerluata iluanut angalagaanni
nunaqarfiusimasoq Qoornoq (Qoornormiut "Qoorngoq"mik taasarpaat)tikitassaavoq,
kiisalu Kapisillit savaateqarfiullunilu tuttuuteqarfik. Aammalu Nuup akianiippoq
Kangeq suli illulik takusarneqarsinnaasoq. Kujammullu ingerlagaanni
nunaqarfikunnguaq Narsaq aamma suli aallaarsimaarfigineqartartoq atuartunik
aasaaneranilu sunngiffimmi atorneqartarluni. Kujavartissagaannilu
Qeqertarsuatsiaat aamma orninneqarsinnaavoq. Sermersuaq kangerluppassuit
iluaniittumuttaaq ingerlaarsinnaavutit assut takoranneqisumut.



https://kl.wikipedia.org/wiki/Tarnip_ilinniarnera

Tarnip ilinniarnera ilisimatusaataavoq, ilinniangartuussuseq suliarlu inuup
uumasulluunnit eqqarsartariaasiata atuuffianik pissusilersuutaanillu
attuumassutilerissutaalluni. Tassuunakkut, suliami ilinniarsimasoq imaluunnit
ilisimatusartorlu taaneqartarpoq tarnip pissusaanik ilisimatooq. Tarnip
pissusaanik ilisimatooq inissisimavoq inooqatigiinnik imalunnit
pissusilersuutinik ilisimasassarsiortoq. Tarnip pissusaanik ilisimatuut
paasiniartarpaat ataasiakkaani eqqarsartariaatsip atuuffiata inoqataasutullu
pissusilersuutaata inissisimaffiat, tarnip sianiutillu ingerlarngat
paasisassarsiorfigiutigalugu.

Tarnip pissusaanik sammineqartartut uku ilanngunneqartarput, malugisanik
paasinninneq, paasinnissinnaassuseq, samminninneq, misigissutsit,
kajumilersitsineq, qarattap atuuffia, kinaasuuseq, pissusilersorneq aammalu
inuit ataqatigiinnerat. Ilaat, ingammik itisuumik tarnimik ilisimatuut,
silaqassuserup silaqanngittortaa isumaliuutigisarpaat. Misileraanertalimmik
periaaseq atorlugu pissutaasoq aalajangiunneqartarpoq aamma tarnip
inooqataanerannik attuumasuutillit nikerartut eqqarsaatigineqartarlutik.
Ilanngullugu imaluunnit akerlianik misileraalluni tunngavilersoqqaakkamik
atuisoqartarpoq, tarnip pissusaanik ilisimasallit assersuutinik
isumalioqqissaarneq allanillu isumalioriasaarnerit suleriaatsit ilaatigut
tatigiffigisarpaat.



https://kl.wikipedia.org/wiki/Uumassuseqartulerineq

Uumassuseqartulerineq tassaavoq nunarsuarmi inuunermik (uumasut tamat
timitallit) ilinniarneq.

Ukiut 15 millionit (mio) miss. matuma siorna nunarsuup klimaa nillernerulerpoq
panernerulerlunilu. Taamaalimmat ækvatorip nalaani kiattup orpippassuini
eqimattunik ivigaasunik orperasaartunillu narsaamaneqalerpoq.

Orpippassuit aapakaavisa ilaat orpippassuarniit narsaamanermut pipput,
orpinnullu qallorunnaarlutik nikuillutik pisuttalerlutik. Isumaqartoqarpoq inuit
ullutsinnilu aapakaat siuaasaqatigiissut aapakaanit taakkunannga
kingoqqisuullutik. Inuup aapakaani eqqarlerinerusaata chimpansip ukiut 6 mio.
matuma siorna ineriartornini aallarnerpaa.

Afrikami siuaasatta nikorfarmik pisuttuusimasut saarngi ujarannguuttut ukiunik 6
mio.-nik pisoqaa tigisut nassaarineqarsimapput. Tassaapput inuit siuaasaannik
ilisimaneqartut pisoqaanersaat. Ukiut mio. marluk sisamallu akornanni matuma
siorna inuit siuaasaat Afrikami Asiamilu inuusimapput. Siuaa satoqqanit
taakkuninnga inuk nutaaliaq ineriartorsimavoq.

Kinami inuit siuaasaat ukiut millionit marluk sinnerlugit matuma siorna
inuusimasut takussutissar taat nassaarineqarsimapput, Europamilu
nassaarineqarsimallutik inuit siuaasaata sinneri ukiunik 1,9 mio.-nik
pisoqaatigisut.

Qangaanerusoq isumaqartoqarsimavoq inuit Afrikami pinngortuusut, ukiullu 1 mio.
matuma siorna tassanngaanniit Asiamut Europamullu siaruaassimasut. Misissuinerit
nutaanerusut takutippaat inuit Afrikami pinngortuusut, ilimagisaasumilli
siusinnerujussuakkut.

Europap Asiallu avannaatungaat sermersuaqarput, inuilli sermip sinaa tikillugu
najugaqarsimallutik. Amerika Avannarleq, Amerika Kujalleq Manerassuullu
qeqertarpassuisa ilaat suli inoqarsimanngillat. Kingulliarsuit amerlasuut
kingornuttagaat, DNA, misissorneqarsimapput, tassuunalu paasineqarsimalluni
maanna europamiuusut inunnit ukiut 50.000-it miss. matuma siorna Kangia
Qiterlermut Asiamullu annguttunit kingoqqisuusut.



https://kl.wikipedia.org/wiki/Taparneq

Kujataamiusoorlugu taparneq, avannaamiutut, kitaamiusut, qitinneq. Tunumiutut,
avanersuarmiutut ilisimanngilara qanoq oqaatigisarneraat. Ullumikkut
kulturerpullu eqqarsaatigalugu, kalattoorneq nunatta ilisarnaatigilluarpaa,
kalaallisoortoqartillugulu soorlu takornarissanut takutitsisoqaraangama
alutorineqartarpoq. Avataaneersuullu immaqa eqqarsartarput uagut kalaallit
namminneq qiteriaaseq taanna pinngortillugulu ineriartortissimagipput.
Taamaanngilarli. Nunarput nunasiaataanngortinneqarnermigut 1700-ikkunnili
kingornatigullu, arfanniallu soorlu Holland-imiut, Tuluit il.il., nunarput
tikittalermassuk, siuligullu kalaallit niueqatigisalermagit, qiteriaaseq
kalattoorneq eqqunneqarsimavoq. Periarfissaqarsimanngilanga oqaluttuanik
nassaassallunga, kisianni taamatuttaaq kalattoornermi nipilersorneq aamma
eqqunneqarsimavoq. Kalaallimmi itsaq nutsungiaateqanngillat,
pattangissaqanngillat, qilaatersorlutilli uaajeertarsimapput. Taakku
qujanartumik ullumikkumut tammatsaaliunneqarsimapput. Kalattoorneq saniatigut
1950, 60-ikkunni qitigissat nutaat nunatsinnut aamma apuullutillu atugaalerput.
Soorlu Rock & Roll-ertoqartillugu twist, quick-step allallu, europamiut
nunarsuarmioqatillu ilaarneqarlutik qitinnerit ilikkariartorneqalerput. Qanoq
nuanneq taamani. Nipilersoriaatsit aamma aalajangiingaatsiartarput qitinnermi
qanoq periaaseqarnissaq. 1970-ikkunni Disco-dance aamma tusaamasaalerpoq,
nunarpullumi soorlu nunarpassuit aamma allat, qiteriiaatsimik taassuminnga aamma
sunnigaavoq, nunatsinnilu aamma atugaalerluni. Soorlulu allat siulii
eqqarsaatigalugit, nuannarineqalerlunittaaq. Qitigissat assigiinngitsut
eqqaasakka itinerusumik oqaluttuarisinnaangaluarpakka, suminngaanniillu
pinngorfeqarnersut, qangalu. Kisianni una allaaserisaq naatsumik
paasissutissiinerummat, naatsumik oqaluttuaraakka. Kingusinnerusukkut
Pop-nipilersornermi qiteriaaseq 1980-ikkunni aamma takkuppoq, taamatuttaaq
80-ikkut qiteqqutilernerani Breakdance, electricboogie-lu nunatsinni meeqqat
inuusuttullu akornanni soqutigineqaqisumik atugaalerput. Qitigissat taakku
marluk Amerikami qernertormiut , ilaatigut piittoqarfiit akornanni
pinngorsimapput atugaalerlutillu, taamatullu siaruakkiartulerlutik. Nunatsinni
meeqqat inuusuttullu akornanni suli atugaavoq. Ukiut ingerlammata qiteriaatsit,
atortorissaarutit (teknik) pitsanngoriartorneratigut, ineriartorput,
1990-ikkunnilu teknik-i aqqutigalugu techno-dance pinngorpoq, meeqqanillu
inuusuttunillu annerusumik tusarnaarneqarluni qitinneqartar



https://kl.wikipedia.org/wiki/SAS_Scandinavian_Airlines_System

Scandinavian Airlines System, (naalisillugu: SAS) scandinaviami
timmisartortitseqatigiiffiuvoq, naalagaaffinni; Danmarkimit (14,3 %), Norgemit
(14,3 %) og Sverigemillu (21,4 %), piginneqataasunillu namminersortunik;
inuinnarnik (50 %) pigineqarpoq. Naalagaaffinni piginnissutit
agguarneqarsimapput 2:2:3'sut nunani piginneqataasunit.

SAS tunngavilerneqarsmavoq aggistip aallaqqaataani 1946'mi, naalagaaffiit
naapertorlugit DDL, (Danmark), ABA (kingusinnerusukkullu SILA, Sverige) aammalu
DNL (Norge) annertuumik suleqatigiilernermi iluaqutissarsigamik - pingaartumik
Amerika Avannarlermut timmisartuussisarnerni. Timmisartuussineq siulleq
ingerlatsiviup qalipaatai nutaat atorlugit, Septembarip ulluisa 17'iani ukioq
taanna ingerlanneqaqqaarpoq.

1954'imi SAS'ip qalasersuup avannarliup tungaanut aqqutit siulliit
aallarnersimavai timmisartumik DC-6'imik ingerlaffingalugit;
København-Kangerlussuaq-Winnipeg-Los Angeles 1957'imilu aqqut;
København-Anchorage-Tokyo, angalaneq annikillisillugu Europamit Japanimut
akunnernit 50'init akunnernut 32'inut. 1960'imit timmisartut sukkasuuliat
atorlugit (DC-8'it), angalaneq annikillisinneqaqqippoq akunnerit 16'it
missilioorlugit sivisussusilimmik.

SAS pingaarnermik qullersaqarfeqarpoq Stockholm'imi sillissutiginerullugillu
mittarfiit; Stockholm-Arlanda, Oslo-Gardermoen, København-Kastrup, Københavnimi
Kastrup timmisartortitseqatigiiffiup miittarfittut pangaarnerutillugu,
imaluunnit orniffissatut pingaarnertut. Timmisartortitseqatigiiffiup
timmisartuutai piffissap ingerlanerani aallarnerneqarneraniit timmisartut
130'upput firmanit ukunanit: Airbus, Boeing, McDonnell Douglas, de Havilland
Canada (Bombardier'imit pigineqalersimasoq) aammalu Fokker.

1991'imi SAS'ip sullissanut iluanaarusiiffissaq aallarnersimavaa EuroBonus.
Iluanaarusiiffimmi bonuspoint'it katersorneqarsinnaapput, kingusinnerusukkullu
angalanernut akeqanngitsunut, neqeroorutinut, pilerisarutinulluunnit
atorneqarsinnaasut. EuroBonus'imik iluanaarusiiffik tallimariarluni
akissarsiassamik tunisissimavoq Freddie Award'imik eqimattaqatigiinnit
suliffeqarfiup nammineq pigisamit agguaassisarfianit.

SAS ulloq manna eqimattaqatigiinnut Star Alliance'mut ilaasortaavoq. Star
Alliance maajip ulluisa 14'ianni, 1997 aallarnerneqarsimasoq. Nunarsuarmilu
suleqatigiinnerulerneq timmisartortitseqatigiiffiit akornanni annertuumik
tapersersorpaa.

Ajornartorsiulernerit marluk kingorna timmisartumik Q400'mik, septembarimi
2007'imi Aalborg'imi, Vilnius'imi, Lithauen'imilu timmisartup assakaasuinik
ajornartorsiornerni, SAS timmisartuutiminik Q400'inik timmisartuussinernik
unitsitsigallarpoq, Oktobarillu ulluisa 28'ianni 2007 siulersuisut aalajangerput
timmisartortitseqatigiiffimmi timmisartup Q400'ip atorneqaqqinnginnissaanut.



https://kl.wikipedia.org/wiki/Wikimedia

Wikimedia-fonden (tuluttut: Wikimedia Foundation) tassaavoq suliniaqatigiiffik
arlalinnik ingerlatsisoq ukuusuni Wikipedia, Wiktionary, Wikiquote, Wikibooks,
Nupedia, allallu assingusut. Suliniaqatigiiffiuvoq aningaasanik
iluanaarfiunngitsoq (fond: aningaasanik katersuiffik, akissamaatit, sillimmatit
assigisaallu), ingerlasuulluni Florida, USA inatsisaata ataani. Fond-i
siullerpaamik avammut nittarsaanneqaqqaarpoq Bomis direktørianit aamma Wikipedia
aallarniisooqataanit Jimbo Wales-imit 20. juuni 2003. Ateq "Wikimedia"
atoqqaarneqarpoq e-mail-ikkut Sheldon Rampton atortarnermigut WikiEN-1
allallugu, taamaalilluni internet-imi inissinneqarpoq wikimedia.org fond-itullu
ingerlalerluni Daniel Mayer-imit, Wikipediap aallarnisaasuvisa ilaat
suleqataalluartuusoq.

Aningaasaateqarfiup taassuma siunertarivaa WikiWiki-tut ittut ammasumik imallit
suliniutit alliartorluartinnissai aamma ineriartortinnissai taamaalilluni
imarisai tamarmik takuneqartissinnaanngorlugit tamanut
atuarneqarsinnaanngorlugit, akeqanngitsumik aamma reklame-qanngitsunik.
Ilanngullugu isumagivaa encyklopædi assut ingerlalluarneqalersoq oqaatsinillu
arlalinnik atugaasoq taaneqartartoq Wikipedia, aamma ordbogi; Wiktionary,
encyklopædi oqaatsinik allatanilluunniit issuaaffik; Wikiquote aamma
elektronik-ikkut atuagassat arlallit ilinniartunut saaffiginnittut; Wikibooks.
Nupedia suliniut nungukkiartuaalersoq aamma isumagaa (wiki-unngilaq, kisiannili
ammasumik imaqartuulluni).



https://kl.wikipedia.org/wiki/Iganeq

Igasoq toqqaasarpoq akulerussuisarlunilu akoorutissanik, sakkut periutsillu
assigiinngitsut atorlugit. Suliarinerani, mamaa, sannaa, isikkua akoorutissallu
akuutissartaasa sunniutaai allangorsinnaasarput. Nunarsuaq tamaat
isigissangaanni igariaaseq akoorutissallu assigiinngittorpassuit atorneqarput.
Avatangiisit immikkuullarittut, aningaasaqarneq piorsarsimassutsikkullu malitat
apeqqutaallutik. Igasullu ilinniarsimanerat pikkorissusaalluttaaq
assigiinngittaqaat.

Nerisassat uunnallugit, imaluunnit inneq atorlugu nerisassiorneq inuup
immikkuullarissutigaa. Ilisimatuullu ilaasa ilimagaat igasarneq inuup
ineriartorneranut pingaaruteqarsimasoq. Inuup ineriartorneranik ilisimatuut
ilimagaat ukiut 250.000 matuma siornatigut innerup atornera
ineriartortinneqaqqaalersimassasoq. Atugartuussuseriiaat akornanni,
nunaateqarnerup, niuernerup angallannerullu ineriartornerata igasut
akoorutissanik nutaanik pissarsinissaai periarfissarsitippaai. Nassaassarsiat
atortorissaarutillu nutaat, soorlu marriorneq, imermik uninngasuuteqarneq
qalaassinerlu ingariaatsinik atuineq annertusivaa. Igasut ilaat ullutsinniusut
ilisimatusarnermi periutsit siuarsimasut atorlugit nerisassanik
piareersaasarput.

Uppernarsaatissaqartoqarpianngilaq qanga inganeq pilersinneqarsimanersoq.
miluumasunik inungasunik ilisimatooq Richard Wrangham naliliivoq ukiut 1.8
million-iniik 2.3 million-it matuma siorna inganeq pilersinneqarsimasoq. Allat
ilisimatuut ilimagaat allaat inganeq ukiut 40,000 imaluunnit 10,000 matuma
siorna pilersinneqarsimasinnaanera. Inneq uppernarsaatitut atornissaa
tulluutinngilaq, nuna Afrikkap kitaaniittoq inoqannginnersallu allat kallermik
toqqitinneratigut ikuallannerit suli pisarmata, qularnarsisillugu qangarpiaq
inneq atorlugu ingasalertoqarsimanersoq, taamaallalli uumasunik qaasuttunik
ungalusimassutissatut kialaarnissamulli atorneqarneranut takutitsiinnarluni.
Inuup ineriartorneranik ilisimatuut ikannerit inneq atorlugu inganerup
aallartivissimanera ukiut 250,000 matuma siorna ilimagaat, qangarsuaq
ikumatitat, nunami kissarsuutit, uumasut saarngi ikuallatat, ujaqqanillu sakkut
Europa-mi kangiatalu qeqqani nassaarineqartarmata. Takussutissatut
uppernarsaatissatuaavoq ukiut 2 million-it matuma siornatigut nunami ikuallanneq
inuup saarnginik sinnikulik, kisiannili inuup ineriartorneranik ilisimatuut
ikannerit ilimagaat iluatsitsinerinnarmik pisimasoq inummillu ikuallataanani.

Kisiannili, ujaqqat uunnallutik aseqqukut Texas qeqqaniittut
(Naalagaaffeqatigiit) ujaraapput ikuallatat egitakut, imaluunnit ujaqqat
nikuisitat innermik sequmitat 3,500 ukiunik pisoqaassusillit nassaassaapput.
Taakkua nunami kissarsuutitut ingasimanernut uppernarsaatitut
atorsimasinnaapput, takussutissaqaramik uanittunik naasunillu assigisaannik
sinneqalaarneritigut. Tuluit nunaannittaaq ujaraannarnik, bronze-mik
saviminermillu sakkoqarallarnerup nalaaneersunik assigusunik aamma peqarpoq,
taaneqartartunik 'ilivit/eqqaassutissat ikuallatat'

Inganermi akoorutissat uumasunik ikannerit tunngaveqarput. Naatitat, paarnat,
issingiassat qaqqortarissallu naasunik pipput. Neqilli, manniit immummiillu
sanaat uumasunik piullutik. Pupiit aamma qapuit iffiornermi oqummik
pilersitsisartut tappiorannartut atorneqartarput. Ingasut aamma imeq
aatsitassallu soorlu tarattut atortarpaat. Ingasut aamma viinnit atortarpaat,
aalakoornartut paarnarsuarnik allanilluunniit naatitanik sanaanik.

qimattarpaat. Ikattutigut, taassuma sannaa aqinnerulertarpoq
seqummarinnerulerlunilu - neqilu ingasarpoq. Ilaatigullu timissaq issortarpoq,
soorlu manniup qaqortortaa issoraangami. Manniup qaqortortaa
issoqqangaatsiaraluartoq tasisuaarnera tugusunnitsunik iffiornermi
atorneqarluartartut ilaraat, kingulerartuutinilu tunngaviit ilaralugu ingammik
aalaterujussuakkani.

Sioraasaq takisuumik sananeqaatiaqqanik ataqatigiissaakkanik atasulik takisooq,
soorlu qerattarsaat, ingangaangami sioraasartaa minninngorluni sequtsilertarpoq,
sioraasalli naammaannannerit erngataasanngornerusarlutik. Sioraasap
sananeqaatiarataata ungalusiatut isikkuanit imeq tamarmi peerpat, taava
kukkarnaanngoriartulernera aallartissooq, sioraasarlu kianneranit
seqummatertarpoq aamarsuup sananeqaatiaraata pinngoriartornerani. Aallallu
sioraasat seqummatertut kukkarnaamik sanasarput. Taannalu maillard
qisuariaataanik taasaq nukissanik timissanillu uunnaanermi pilersitsisarpoq,
mamamik sakkortulisaatitut.



https://kl.wikipedia.org/wiki/Qaanaaq

Qaanaaq nunatsinni illoqarfinni avannarpasinnerpaajuvoq, nunarsuatsinnilumi
avannarpasinnerpaajulluni. Kommunit kattunnerisa kingorna Qaanaaq Qaasuitsup
kommunianut atalerpoq 1. jan. 2009 aallarnerfigalugu. Thule kulturi ukiut 1000
kingornatigut inuit Avanersuaq tikeqqaarpaa, Inuit-lu issittumi ullumikkut
inuusut siuleraat. Qaanaaq inuusoqaaq oqaluttuarisaaneralu imaannaasimanani.
1953-mi Thuletoqaq Amerikamiunit sorsunnersuup nalaani najorneqalermalli
kingornagullu sakkutooqarfik pilersinneqarmat, Qaanaarmiut maanna suli
inissisimaffimminnut pinngitsaalisaallutik nuutsitaapput.

Nunartik, piniarfitoqarfitsik, erligisartik annaavaat, peqatigiiffik Hingitaq 53
ilaatigut aqqutigalugu ukiorpaalunni nunatoqqaminnut utersinnaanissaat,
taarsiiffigineqarnissaallu ullumikkumut sorsuussutiginnissimallugu. Qaanaaq
ullumikkut 870-t missaanni inoqarpoq, nunaqarfii, Savissivik, kujasinnerpaaq
(110-t missaat.) , Moriusaq (10-t ataallugit inoqarpoq), Siorapaluk nunaqarfinni
inoqarfiusunilu avannarpasinnerpaaq (76-it missaanni inoqarpoq), Qeqertat (20-t
missaanni inoqarpoq). Qaanaap eqqaanilu piniarneq aalisarnerlu inuutissarsiutini
pingaarnersaapput. Sakkutooqarfimmi Thule Airbase kalaallinik aamma
sulisoqartarpoq.



https://kl.wikipedia.org/wiki/Air_Greenland

Air Greenland aallarnerneqarsimavoq Grønlandsfly A/S'itut 1962'imi
Namminersornerullutik Oqartussanit, Qallunaat Naalagaaffiannit, SAS'imit,
Orsugiassioqatigiinnillu. Ulloq manna pigineqarpoq; SAS'imit (37,5 %), Kalaallit
Nunaanni Namminersorlutik Oqartussanit (37,5 %), Qallunaat Naalagaaffianillu
(25 %).

Sulisut 600'it missaaniittut suliffeqarfimmi sulisutut atorfeqartitat,
sumiiffinni 18'ini Kalaallit Nunaanni, Danmarkimilu inissisimaffeqarput.

Air Greenland ukiumoortumik kisimi nunatsinni, Kalaallit Nunaannut, Kalaallit
Nunaannilu ingerlavinni kisimi ingerlatsisuusarpoq. Kalaallit Nunaanni
timmisartuussisarnerit, klimami issittumi timmisartunik suluusalinnik,
qulimiguulinnillu ingerlanneqartarput.

Toqqaannartumik Narsarsuarmiit, Kangerlussuarmiillu Air Greenland'ip
timmisartuutaanik Airbus A330-200'imik (Norsaq) Boeing 757-200'imillu
(Kunuunnguaq) Københavnimut timmisartuussisoqartarpoq. Ukioq manna aasaanerani
toqqaannartumik Islandip illoqarfiisa pingaarnersaata timmisartoqarfianut,
Reykjavik (Keflavik)'imut timmisartuussisarnerit maajimi Nuummiit
ingerlanneqartalissapput.

Aasaanerani Air Iceland, Air Greenlandi'mut unammillerttiukkajuttoq, ukiunilu
kingullerni siuariaateqarluarsimasoq, ingerlaffigisarpai; (Reykjavikkimiit)

Ittoqqortoormiit / Nerlerit Inaat toqqaannartumik Air Greenland'ip
timmisartuutaanik suluusalinnik ingerlaffigineqanngilaq.



https://kl.wikipedia.org/wiki/Sisimiut

Sisimiut (Qallunaatut: Holsteinsborg), Kalaallit Nunaata kitaani qaasuitsup
killeqarfianit 50 km-inik avannarpasinnerusumi, inissisimasumut tikilluarit.

Sisimiut Kommune 1. august 2007-imi 6.231-inik najugaqarfigineqarpoq,
taakkuninnga 5.427-it illoqarfimmi, 129-it nunaqarfimmi Itillemi kiisalu 131-it
nunaqarfimmi Sarfannguani najugaqarlutik, nunaqarfimmi Kangerlussuarmi 544-it.

Silaannaa nillertuuvoq, ukiukkut -35°C -iniit aasakkut + 20 °C-inut
nikittarluni. Illoqarfik Kalaallit Nunaanni illoqarfiit ukiukkut sikuneq ajortut
avannarlersaraat kalaallillu qimmiinik qimuttoqarfiit kujallersaralugu.

Sisimiut Kommuneani inoqalersimaneranik takussutissat siullersaat ukiunik
4.500-inik pisoqaassuseqarpoq. Taakku Saqqaqkulturemeersuupput, Kalaallit
Nunaanni ukiuni 1800-ini inuusimasut. Taakkununnga tulliullutik Dorsetkulturep
inuttai maanni najugaqarsimapput. Kulture taanna marlunnut immikkoortitaavoq,
tassa Dorset I (ukioq 500 Kr.in.si. - 200 Kr.in. king.) kiisalu Dorset II.
Kulturep Dorset I-ip inuttai taamaallaat Sisimiut Kommuneani nassaarfiusimapput.
Thulekulturep inuttai Sisimiut inuisa massakkullu inuusut siulii maanga
pisimapput ukiut 1200-it 1300-illu akornanni. Aammattaaq Amerika-mit
avannarlermiut nunasisut siulliit ilagisimallugit. Aningaasaqarnermikkut
arferit, puisit kiisalu tuttut toqqammavigisimallugit. Nunami taamma
nillertigisumi inuuniarneranni puisi pingaaruteqarsimaqaaq. Neqaata
inuussutissartaqarluartup nerisarinerata saniatigut amia atisassiatut kisalu
qaannanut umianullu atugaraat. Aammattaaq puisip orsua qullerminnut kissamik
qaamanermillu tunisisumut ikummatigalugu.

1721-imi Hans Egede-p Kalaallit Nunaannut apuunneratigut nuna qallunaat
nunasiaataattut ingerlanneqalerpoq. Sumiiffimmi 1720-ikkunni arfanniaqarfinnik
pilersitseriaraluanerit iluatsinngitsoornerisa kinguliinik, 1756-imi
niuertoqarfik Sydbay Isortoq-p kangerluata paavani Ukiivimmi pilersinneqarpoq.
Tamanna siusinnerusukkut pukkitsormiut arfanniat najugaqarfigisarsimavaat.
Kingusinnerusukkut taanna Holsteinsborg-imit atserneqarluni, ajoqersuiartortitat
siuttuat Greve Johan Ludvig Holstein atsiullugu. Ukiualuit qaangiummata
inissisimanerata pitsaavalaannginnera paasinarsivoq. 1759-imi Asummiuni
ajoqersuiartortitat illuliorneqarput Asummiuni arfanniat najugaqarfiata eqqaani
1764-imilu niuertoqarfik Holsteinsborg ullumikkut inissisimaffimminut Sisimiunut
nuunneqarluni. Ajoqersuiartortitat illuata (ullumikkut takornarissanut
saaffiginnittarfik) 1767-imi Sisimiunut nuunneqarneratigut niuertoqarfik aatsaat
ataatsimoorluni inissinneqarpoq. 1773-imili Berthel-ip oqaluffia (oqaluffitoqaq
tungujortoq) sanallugu aallartinneqarpoq, 1775-imilu atoqqaartinneqarluni.
Oqaluffik Kalaallit Nunaanni pisoqaanerpaajuvoq, sulilu ullumikkumut ilaatigut
apersortittussat piareersarnerinut atorneqartarluni.

1801-mi Kalaallit Nunaata kitaa kuppernersuaqarpoq, Sisimiunilu tamatumuuna
inuppassuit annaaneqarlutik. Sumiiffiulli eqqaata piniagassarissaarnera
peqqutaalluni inuneqqipallaqaluni. 1700-ikkunni arfiviit tammakarnerisigut
niuertoqarfiup aningaasaqarniarnerani arferit toqqammaviupput.

Naak uuteriviliortoqarlunilu amutsiviliortoqaraluaq - Kalaallit Nunaanni
siulliit - siulleq 1924-imeersoq aappaalu 1931-imeerluni illoqarfiup
ineriartortinneqarnera sorsunnersuup kingulliup naanerata tungaanut kigaatsumik
ingerlasimavoq. Napparsimmavik siulleq (ullumikkut Kalaallit Forsikring)
1880-imi sananeqarpoq tullialu (ullumikkut meeqqerivik Aaju) 1926-imeerluni.
Ullumikkut napparsimmaviusoq 30-inillu siniffilersugaq 1956-imeerpoq. Oqaluffik
nutaaq, qaqqajunnap qaanut inissitaq, 1926-imeersuuvoq 1980-ikkullu
qiteqqunneranni tapigaalluni. Oqaluffiup avannamut ataatunginnguani
illoqarfitoqaq inissisimavoq, illoqarfiullu katersugaasivia illuni amerlanerni
najugaqarfeqarluni, soorlu niuertup illorsua taamatullu illukorsuaq -
illoqarfimmi illut nutaannginnersaat Sydbay-imi 1756-imi nappagaq
illoqarfimmullu 1764-imi nuutaq.

Sisimiut, 1960-imiit najugallit marloriaatertik sinnerlugu amerlisut, Kalaallit
Nunaanni suliffissuaqarnikkut ilinniarfeqarfittullu pingaaruteqartuuvoq.
Sisimiuni ilinniarfiit siullersaannik taaneqarsinnaasoq - teknikkimut atuarfik
amutsivimmut atatillugu 1946-imi pilersinneqarpoq. Kingornagullu ilaatigut Knud
Rasmussenip Højskolea 1962-imi pilersinneqarluni. Nunap kultureata
oqaluttuarisaaneratalu ilinniartitaanermut tunngatillugu oqimaalutarnerini
taanna ullumikkut inuiaqatigiinni kalaallini pingaaruteqartuuvoq. Højskole ukiut
ingerlanerini arlaleriarluni allilerneqarnikuuvoq. 1967-imi Arnat ilinniarfiat
pilersinneqarluni høskolemut atalluni.

Sisimiut Kommuneani nunaqarfiit pingaasuupput, Kangerlussuaq, Sarfannguaq
kiisalu Itilleq. Sisimiut eqqaat siusinnerusukkut arlalissuarnik
nunaqarfeqarlunilu inoqarfeqarsimagaluarpoq. 1948-imi Sisimiut Kommune -
illoqarfik Sisimiut ilanngullugu - qulingiluanik najugaqarfiqarsimagaluarluni.
Ullumikkutut nunaqarfii pingaasuinnanngorsimapput, tassalu: 1976-imi Itilleq
aamma Sarfannguaq, kisalu Januar-ip aallaqqaataani 2002 Kangerlussuaq.

Sisimiuniit kangimut 43 km-inik ilorpasinnerulluni kangerluup Amerlup
qinnguaniippoq. Sarfannguaq qeqertamiippoq nunavimmut qanittumi. Nunaqarfik
1843-mi saarullinniarfittut pilersitaavoq, 1850-imilu nunaqarfinngorluni
illutaqallerluni najugaqarfiusunik, sulisut inissaqalerlutik kiisalu
orseriffeqalerlutik.

Sisimiuniit 49 km-inik kujasinnerulluni Itillep kangerluata paavani
qeqertannguami inissisimavoq. 1847-imi nunaqarfinngorpoq, Sydbay-imillu
qassutinut illu atugaasimasoq tassunga nuuneqarluni. Nunaqarfik siullermik
massakkut inigisaminiit 1 km-inik kippasinnerusumi qeqertamiikkaluarpoq.
Ullumikkut inissisimaffia Itinninnguamik taaneqartaraluarluni.

Illut eriagisariallit: Toqqorsivitoqarsuaq 1848-imi nappagaq. Pisiniarfitoqaq
1933-imi nappagaq. Oqaluffik 1933-imi nappagaq, ullumikkut inuusuttunik
susassaqartitsiniarfiusoq. Ullumikkut oqaluffiusoq Thuletoqqamiissimagaluarpoq
(Uummannaq) ullumikkut Dundas-i. Oqaluffik 1930-imi nappagaavoq, 1962-imilu
Itilleq-mut nuuneqarluni.



https://kl.wikipedia.org/wiki/Ilulissat

Ilulissat, siusinnerusukkut atilik Jakobshavn, Qaasuitsup kommunia'ta
illoqarfittut pingaarnersaraa. Ilulissat Kalaalit Nunaata illoqarfiit
anginersaata pingajoraat, Nuuk Sisimiullu tulleralungit. Ilulissat Kalaallit
Nunaata kitaani inissisimavoq, Sermeq Kujalliup avannaata tungaaniilluni.
Qaasuistullu killeqarfiata 350 kilometer'inik avammut ungasissuaniilluni. Ukioq
2015 ilanngullungu inuttussuseqarpoq 4491'nik.

Ilulissat ilisarnaatinga Sermeq Kujalliup eqqaaniinnera, UNESCO'ullu
nuanarsuarmioqatingiittut eriangisassatut kingornussassanngortitaasimaneranut,
sermillu iigartartup eqqaaniinneranut ilulissat avataa
iluliarpassuaqartarneranut. Kalaallit Nunaanni illoqarfik qimminik qimuttunik
inuit amerlaqatingajaani peqarnera, aalisakkanik kinguppannillu tunisassiornera
ammattaaq takornariaqarfiunera ilulissat ilisarnaatingaa.

Umiarsualiviup oqaluffiullu nutaanngitsup eqqaani takussavatit illut kusanartut
1700- kunni 1800-kunnilu sanaat, oqaluffimmulu qanittumi aamma takussavatit
illoqarfiup katersugaasiviisa ilaat, ataavartumik takusassaqartitsisut
angalatooq Knud Rasmussen- i pillugu, taanna tassani inuuvoq tassanilu
peroriartorluni.

Kalaallit Nunaata avannaani qimusserneq ukiukkut sakkuuvoq pingaarutilik
piniartumut aalisartumulu, tamannalu igerlanneqarsimalluni ukiuni hundurujuni
arlaqartuni. Qimussimut ilaagit aalasariarfinnut, qaleralik tassani assaannarmik
qaqinneqartarluni 500-ut meteritnik itissusilimmiik, imaluunniit
qimussersinnavutit illoqarfiup eqqaani nalunaaquttap akunnerini
marlussunni.Amernik oqortunik atisalerlutik taavalu qimminik sulerusuttunik
qulinik ingerlanneqarlutit kiisalu qimussernermut sungiusimasoq tununniitillugu,
taamaallaat pilluaatigissavat sikukkut qaqqatigullu ingerlanersi.

1. jan. 2009 aallarnerfigalugu Ilulissat Qaasuitsup kommunianut atalerpoq.
Nunaqarfii qanittut ukuupput:



https://kl.wikipedia.org/wiki/Eurovision_Song_Contest

Eurovision Song Contest tassaavoq Europami erinarsornermik unammisitsisarfik
1956-imiilli ukiut tamaasa ataasiarluni ingerlanneqartartoq. Aallarteqqaarami
ateqarsimagaluarpoq "Eurovision Grand Prix", ukiullu ingerlanerini Eurovision
Song Contest-imik taagorneqarnerulerluni. Unammisitsisarneq
aaqqissuunneqartartuuvoq Europami TV-kkut radio-kkullu aallakaatitsisartut
kattuffiat EBU aqqutigalugu.

Unammisitsinerit sap. akunn. ataatsip ingerlanerani pingasoriarlugu
ingerlanneqartalerpoq, siullermik semi-finale siulleq, ullup appassaani
semi-finale-tullia kingullerlu finale ingerlanneqartarluni. Nunat tallimat
semi-finaleni ilaatinneqarneq ajortut, finalemullu ingerlaannaq ilanngunneqartut
tassaapput; Storbritannien, Spanien, Italien, Tyskland Frankrig-ilu. Taakku
aamma taaneqartartuupput "Angisuut tallimat", kattuffimmut EBU-mut tapiisarnerat
annertunerujussuummat finale-mut ingerlaannaq ilaatinneqartarput, aamma
unammisitsisarnerup taassuma soqutigineqarnera inunnit amerlanernit
soqutigineqarnera atajuaannartikkumallugu.



https://kl.wikipedia.org/wiki/Arfivik

Arfivik (Balaena mysticetus) - Uumasunik ilisimatuut - qanoq
utoqqaatigilersinnaanersoq ilisimaqqissaanngilaat. Kisianni
utoqqalinikkaarujussuusut qularnaateqanngilaq. Alaskami piniartut ukiualunnguit
qaangiuttut arfivimmik ukiunik 125-nik pisoqaassusilimmik tuukkartalimmik
silulipput. Misissueqqissaarnikkut paasineqarpoq arfeq ukiunik 200 missaannik
utoqqaassuseqartoq, tassalu utoqqalinerminik toqquteqarani
tuukkartalertinnerminik toqquteqarsimavoq. Saanilorujussuit kisimik
taamatukanneq utoqqaassuseqalersinnaapput. Kisianni arferit 200 missiliorlugit
ukiullit utoqqaalisinnaassutsimikkut saanilorujussuit minnerpaamik ukiunik
50-inik qaangerpaat.

Arfivik inerilluarsimasoq 15-18 meterinik takissuseqartarpoq, taavalu 44-58
tonsinik oqimaassuseqartarluni, ukiup qanoq ilinera orsuatalu issussusia
apeqqutaalluni. Arfivik sikut eqimasut akornanni neriniartarpoq, arfiviillu
ullut quliinnaat ingerlaneranni 1000 km-inik nikissinnaasarput. Arfiviit
ukiuunerani sumiittarnersut uumasunik ilisimatuut suli naluaat. Kisianni
neriuutigaat qaammataasanut nassitsissutit atortoralugit tamanna ukiuni
aggersuni paasineqarumaartoq.



https://kl.wikipedia.org/wiki/Zac_Efron

Zachary David Alexander Efron (inuusoq : 18 okt. 1987) amerikarmiuuvoq
filmiliaritsittartoq erinarsortartorlu. nalunngilluarneqarpoq filmini ukunani
Disney Channel Original Movie High School Musical Troy Bolton-itut aammalu
Hairspray-imi Link Larkin-itut

Efron inuuvoq San Luis Obispo, Californiamiittumi taava nuupput Arroyo
Grande-mut. Ataataa David Efron ingeniør-ivoq Nukissiuutiliorfimmi. Anaanaa
Starla Baskett, Allaffimmiuuvoq Zac Efron-ip ataataata suliffiani. Zac Efron
meeraangami unnukkut quligiliuanut innartarpoq, pinnguarsinnaasarani aammalu
playstation-sinnaasarani ilinniangassani suliarisimanngikkunigit,
angajoqqaavisalu tamanna qujarutingeqaat. Zac meeraalluni allatulli
meeraasimavoq nuannaartunarnerpaajunani atuarfimmi. Nukaqarpoq Dylan-imik atilik

Zac tingusaasimavoq University of Southern California-mi, kisianni suli
atuarsimanani, kisanni pilersaarutingivaa atuarnissani piffissaq nallerpat.
Massakkulli pisinnaanngikkallarluni massakkorluinnaq ulapputeqarnini pillungu,
Filminik immiussingami.



https://kl.wikipedia.org/wiki/Jesusip_Ilumiortup_Ilagiissai

Jesusip Ilumiortup Ilagiissai tassaapput ilagiit sumut arlaannut atanngitsut
Beijingimi. Kinami 1917-imi tunngavilerneqartut. Nalitsinni uppertaat 1,5 aamma
2,5 milliuunit akornanniipput naalagaaffinni 40-ni nunavissuarni arfinilinni.
Ilagiit taakku Ilagiit Pinisisiortut avalequtaattut Kinami 1900-kkut
aallartinnineranni pilersuupput. Ilagiit taakku aamma sammivigaat Pinsisiiortut
ataasiunermik upperisamik isiginnittasiat (Jesusip aqqanik tunngaveqarneq).
Aamma taakkupput upperisarsiortut Kinamiuvinnik tunngavilillit pingasut 1949-mi
kommunistit Kinamik tigusinngikkallarmarta atasuusut ilaat. Ilagiit siunertaraat
inuiaqatigiinnut tamanut iivangkiiliup oqaluussissutiginissaa Jesusip
aappassanik tikiutinnginnerani. 1967-imi nunat tamalaat akornanni Jesusip
Ilumoortup Ilagiissaasa ataatsimoorfiat Los Angelesimi (USA-mi)
pilersionneqarpoq.

"Med sakramentet den hellige nadver mindes Jesu Kristi død. Det giver os i del i
Herrens legeme og blod og giver os evigt liv og genopstandelse. Dette sakramente
skal fejres så ofte som muligt. Der skal kun bruges usyrnet brød og druesaft".

"Jesus Kristus, ordet som blev kød, døde på korset for syndernes forladelse,
opstod på den tredje dag og opsteg til Himlen. Han er menneskehedens eneste
frelser, himlens og jordens skaber, og den eneste sande Gud."



https://kl.wikipedia.org/wiki/Aasiaat

Aasiaat kommuneat qeqertarsuup tunuani inissisimavoq, 1763-milu
tunngavilerneqarluni. 1759-mi tunngavilerneqaraluarpoq kujasinnerusumi
"Eqalussuit"-ni nalaani. Niuerniarnikkut atungarisat pitsaanngimmata
avannarpasinnerusumut nuunneqarpoq, ullumikkumillu suli inissisimaffigalugu.
Aasiaat kommunea ullumikkut 3190-lluinnarnik inoqarpoq, nunaqarfigalugillu
Akunnaaq (140-t), Kitsissuarsuillu (113-it miss.) Aasiaat 1987-mi nutaamik
fabrik-ertaarpoq, illoqarfimmullu aningaasaqarniarnikkut iluaqutaaqisimik,
taamaalilluni aalisarneq inuutissarsiutit illoqarfimmi qitiulluarpoq.

Aasiaat qangalili ilinniartoqarfiusimavoq, soorlu nivissanut
ilinniartoqarfeqarnikuusoq (Pige Skolen). 1986-imilu ilinniarnertuunngorniarfiit
nunatsinnut eqqunneqarmata, HF-i taarserlugu, avannaani
ilinniarnertuunngorniarfik Aasiannut inissinneqarpoq. Ukiuni kingullerni Aasiaat
aamma tusaamassutigilersimavaa Nipiaa Rock Festival, nipilersortartunik nunaniit
allaniit nunatsinniillumi peqataasoqartarluni. Kulturikkut
erinarsoqatigiinnikkut aammattaaq eqeersimaartuuvoq. Maannalu aamma Inuit
Culture Festival ingerlattalersimallugu.



https://kl.wikipedia.org/wiki/Upernavik

Upernaviup kommunea illoqarfiit avannarpasinnerpaat tulleraat, 1772-milu
tunngavilerneqarluni. Kisitsisit 2004-meersut naapertorlugit 2.905-inik
katillugu inoqarpoq. Oqaluttuarisaanerup ingerlanerani Upernaviup kommunea
piniarneq inuutissarsiutitut annerusumik ingerlassimavaa, 1980-ikkunnili
aalisarneq pingaarutilimmik eqqunneqarsimavoq aallunneqalerluni. Kommune-p
isorartussusaa avannaaniit kujammut annertuvoq, 450 km-t. Assersuutitut
Jylland-ip avannaaniit, Skagen-imiit, kujammut Tysklandi-p killeqarfianut.
Nunaqarfiit qiviassagaanni Upernaviup kommuneani, kommune-kkuutaarnerit
eqqarsaatigalugit, nunaqarfiit amerlanersaat inissisimapput. Taakku quliupput,
Kullorsuarlu inuttunersaavoq 400-t missaanni inoqarluni. Minnersaraat Tussaaq,
tassanilungooq inuk ataasiinnaq najugaqarpoq. Nunaqarfiit sinneri ukuupput:
Upernavik Kujalleq (194), Kangersuatsiaq (237), Aappilattoq (200), Naajat (55),
Innaarsuit (155), Tasiusaq (237), Nutaarmiut (55), kiisalu Nuussuaq (197).

Takornariaqarneq, minnerunngitsumillu angallanneq eqqarsaatigigaanni, Upernavik
ukiuni kingullerni oqilisaaffigineqarsimavoq. Tamanna pivoq Oktoberip
aallaqqaataani 2000, mittarfittaarneratigut. Upernaviup eqqangisaa
avatangiisiilu aamma alianaaqaaq kusanarluni, soorlu kullorsuartut isikkulik
Kullorsuup eqqannguaniittoq tikinneqarsinnaasoq.



https://kl.wikipedia.org/wiki/Tasiilaq

Tasiilaq Ammassalik kommunea tunumi kangitsinni inissisimavoq, nunaqarfiilu
tallimat ilanngukkaanni 3.067-inik inoqarpoq. Tasiilap kommunea 1963-mi
pilersinneqarpoq, isorartussusaalu annertulluni. Oqaluttuarisaanermi tunu
pingaarutilimmik tikinneqarpoq 1885-imi Gustav Holm-ip ilisimasassarsiorneranut
tunngatillugu. Tunu aamma tikinniarneqartarsimavoq qallunaatsiaat kingulliit
ujariaraluarlugit, iluatsinngittumilli. 1500, 1600-ikunni arfanniarneq
annertuseruttormat, arfanniarpassuit Europameersut tunup eqqaani aamma
arfanniartarsimapput, oqaatigiuminaapporli tunumiut naapittarsimaneraat.
Tunumilu sikorsuit aamma aporfiusarsimaqaat. Ammassalik, taaguutaata aappaa,
tallimanik nunaqarfeqarpoq, ukuusullu: Kulusuk qeqertamiippoq (302)-nillu
inoqarluni, nunaqarfinnilu annersaat tulleraat, mittarfeqarfiulluni. Kuummiut
(402) nunaqarfinni annersaavoq, Tasiilamiillu 60 km-t avannarpasissumi
kangiatungaani inissisimalluni. Eqqumiittuliortoq Karale Andreassen 1890-mi
Kuummiuni inunngorpoq, tusaamaneqaatigalugulu. Tiniteqilaaq (153) Ammassalimmiit
avannarpasissumi inissisimavoq. Sermiligaaq (212) avannarpasissumi Sermiligaap
kangerluani inissisimavoq. Ikatseq kangerlumi Sermiligaaq Kuummiullu eqqaani
Amerikamiut mittarfikuat Bluie 2 aamma inissisimanikuuvoq, Kulusummilli
kingusinnerusukkut nuunneqarpoq. Isortoq (110) kujasissumi qeqertami Tasiilamiit
80 km-t inisseqqavoq, Tasiilallu nunaqarfiini minnersaalluni. Tasiilap
kommuneanut takornariaqarneq inuutissarsiutini immaqa annertunersaavoq,
aalisarnerli piniarnerlu aamma pingaaruteqaqaat. Tasiilaq, tunumiut aamma
tusaamassutigaat inngertarnertik (tivaneq), sumiorpalussusaallu tusarnersoq.



https://kl.wikipedia.org/wiki/Iron_Maiden

Iron Maiden nipilersoqatigiiupput heavy-metal-inik appisimaartartut aallartittut
1975-imi London-imi Tuluit Nunaanni, aallarniisoralugu bassertartuat Steve
Harris. Nipilersoqatigiit naatsorsuunneqartarput maani silarsuarmi
heavy-metal-imik sunniilluarnerpaat, immiussatik katillugit 120 mio. sinnerlugit
tunisaammata. Arlallit nipilersoqatigiit heavy-metal-imik nipilersortartut
taakkununnga sunnertillutik nipilersortarsimapput, soorlu amerikkarmiut Slayer,
namminneq oqarsimapput Iron Maiden-ikkut nipilersoriaatsiminnik
sunniinerpaasimasut. Nipilersoqatigiit 19. aug. 2005 Hollywood's Rockwalk-imut
ilanngunneqarput, tassaasoq nipilersornermut assersuullugu Hollywood Walk of
Fame.

Nipilersortartut ilisarnaaqqutaat, Eddie, ilaasarpoq tusarnaariartitsisarneranni
aamma immiussaminni saqqaani. Eddie computerspil-ini Ed Hunter tunuliaqutaavoq.

Nipilersoqatigiit aallartipput maajimi 1975, Steve Harris Dave Murray-ilu
naapimmata siullerpaamik. Ukiullu trettenit qaangiuttut taarseraannernik
nipilersoqateqartarlutik ingammik aallarteqqaarneranni, taakku suli annermik
nipilersoqatigiit ingerlappaat.

Iron Maiden-ikkormiut arlalinnik inuttaqartarput nikerartartunik 1970'ikkunni,
tamassumalu nalaani tusarnaartitsinerusarput tamani punkklubbini London-ip
kangisinnerusortaani. Naak nipilersoriaasiat metal-iugaluartoq, soorlu Deep
Purple, Yes, Wishbone Ash aamma Black Sabbath-ikkut taamaattut,
nipilersoriaaseqaqqaarput punk-inik sukkasuunik. Taamatut
nipilersoriaaseqartarnerat unippoq erinarsortuat siulleq Paul Day taamaatimmat
taarserneqarlunilu Dennis Wilcock-imit. Day nipilersoriaatsinik punk-inik
sukkasuunik tusarnaarusutaqartuusoq, Wilcock-ilu Kiss-ikkunnik nuannarisaqartoq
soqutigisarinerugai tusarnaartitsinerni qalipaatigissaartunik ilusilersuineq
aagasaartunillu asuleertunik.

Tamassuma nalaani (1978) Iron Maiden-ikkut uissuumminangaartunngorput Tuluit
Nunaanni rock-ertarfiusuni. Ukiut pingasuinnaat nipilersoqatigiittarput,
amerlasoorsuarnillu aalajaatsunik tusarnaartartoqalerlutik. Suli namminneq
sanaaminnik atuineq ajorlutik, 31. dec. 1978 immiussipput nipilersoriaasertik
saqqummiullugu (demo) tusaamaneqarnerpaamik rock-ip oqaluttuarisaanerani.
Sisamat, pingasut single-liaanni ilaallutik "The Soundhouse Tapes" (1979), ulloq
manna tikillugu katersugaatissatut piumaneqarnerpaat.



https://kl.wikipedia.org/wiki/Uummannaq

Uummannap Kommunea iloqarfinni avannarpasinnerpaasuni pingajoraat, qaqqarsuanilu
1170 meterimik portussusilik kusanaqisoq uummatitut isikkulik ateqqaatigalugu.
Illoqarfik nunatsinni nunasiaaneq eqqunneqareermat 1761-mi tunngavilerneqarpoq.
Uummannaq nunaqarfii ilanngukkaanni 2.587 missaanni inoqarpoq. Nunaqarfiit
arfineq marluusut ukuupput: Niaqornat, Qaarsut, Ikerasak, Saattut, Ukkusissat,
Illorsuit, Nuugatsiarlu. Uummannaq immakkut angallanneq eqqarsaatigalugu
juni-miit december-i qaammamut tikinneqarsinnaavoq, sorlu illoqarfinni allani
aalisarneq piniarnerlu inuutissarsiutini pingaarnersaapput. Takornariaqarneq
eqqarsaatigalugu qimussertitsisoqartarpoq, aalisarneq, piniarneq, arfernut
takornariartitsinerit, allallu pinngortitami periarfissat. Juullip inuata illua,
Nissebanden qallunaat nangeqattaartumi ammartakkamiit filmiliami, aamma
alakkarneqarsinnaavoq. Uummannaq zink-imik, Maamorilik, piiaaffeqarsimavoq
aamma. Uummannap oqaluffit annersaat, ujaqqanik sanaaq, pigivattaaq. Oqaluffik
1935-mi pilersinneqarpoq, sulilu atorneqarluni. Takornariarnikkut ukiuni
kingullerni nutaatut aamma eqqaaneqarsinnaavoq sikumi golf-erneq. Uummannarlu
ukiuni kingullerni nunarsuarmi sikukkut golf-erneq pissartanngorniuunnerit
ingerlattarsimavai.



https://kl.wikipedia.org/wiki/Qeqertarsuaq

Qeqertarsuaq, soorlu ateqaatini, qeqertarsuup tunuani qeqertangaatsiami
inissisimavoq. Qeqertarsuup nunagineqarsimaneranut tunngasunik uk. 5-6000 matuma
siornatigulli pisunik nassaartoqarsimavoq, tassa nunamik inneeqqaartut
kujammukaarnerat nassaatigut uppernarsarneqarsinnaammat. Tamatuma kingorna,
Kris. in. miss., Torngit takkussimapput, saaqqutinik sakkunillu kingorna aamma
nassaarfigineqartut.. Taamaattorli nassaat tamakku ikittuinnaapput.

Ukiut 16-1700-t atuutilernerat tikillugu najugarineqarsimanera nassaat
sukumiinerusumik uppernarsarpaat. Tamatuma nalaanissaaq arfanniat siulliit
Qeqertarsuaq nunaliffigisalerpaat, umiarsualiviginnera pissutigalugu,
tamannarpiarlu illoqarfittut 1773-imi tunngaviligaaneranut pissutaavoq. Taamani
qallunaat nunatsinni kisermaassillutik oqartussaaffiisa sinerissami
niuertoqarfiit arfanniartitsiffiit avannarlersarilerlugu. Ukiut tamakku
siornatigut tuluit, pukkitsormiut noorlermiullu arfanniartitaat Sullorsuarmi
piumasaannarminnik iliuuseqartalersimapput. Niuertoqarfimmik
tunngaviliisoqanngikkallarmat 1738-mi inunnik kisitsinermi Qeqertarsuup
sineriaani najugaqartut 200-t missaaniissimapput taamaattorli
aasisuunerusarsimapput, ukiisuusarsimanatillu. Niuertoqarfiup
tunngavilernearnera, orsiveqalernera allanillu illuliorfigineqarnera,
pitsaasumik niuerneqalersinnaaneranik periarfissiivoq, tamannalu
nutserfigineqalerneranik kinguneqarpoq. Tamanna ilutigalugu sulisartut,
umiartortut niuertoqarfimmilu sulisussat takornartat avataanit aggersut
amerliartulerput. Qeqertarsuaq ukiakkut qallunaat umiarsuinit
tikinneqartalerpoq.

Taamaalillutik umiarsuit arfanniat tallimat Qeqertarsuup eqqaani 1778-mi
arfanniarput; arfiniliinnarnilli arfallutik. Ukiup tulliani sisamaannarnik
pisaqarput.

Arfanniartitsinerup iluanaarutaasinnaanera nikeraraluaqisoq taamaattoq
ingerlatiinnarneqarpoq. Ukioq 1801 niuerneq annertusingaatsiarsimavoq: arferit
orsui nappartat 247-t, puisit orsui nappartat 78-it, eqalussuit tingui 30-t
missaanni, soqqaat 14000 ammillu assigiinngitsut. Niuernerup siuariarnerata
kingunerilluinnarpaa nuisitsilluni niueqatigiittarnerup, akiitsunullu
aggornersianit ilanngaavigineqartarnerup ukiuni tamakkumani aningaasanik
akilersuilluni niuernermik taarserneqarnera.

1807-imi Napuuliorsuup Europami uivertitsinera Qeqertarsuup Danmarkimut
atassuteqarnera ajornarsisippaa. Taamaakkaluartorli Tuluit Nunaat, Russit
Nunaallu aqqutigalugit peqqumaatissanik iluatsitsilluni pissarsisoqarpoq!
Uivertitsinerli sivitsoriartortillugu nioqqutissat ikiligaluttuinnarput,
killilersugaasariaqalerlutillu. Nioqqutissat annikitsukkuutaat niuffagiutinit
nunalissunneqartaraluarput, umiarsuilli useqaratik uteqqittussaatitaapput,
pajuttuinerli 1813-imi aallarteqqinneqarmat amigaateqarneq ima
sualutsigilersimavoq allaat paassat nungulluinnarsimallutik.

Sorsunneq inermat naalagaaffillu aningaasaarummat, sinerissami arferit
ikilartuinnarnerisa kingunerisaanik arfanniartitsineq Qeqertarsuarmi
kinguariartulerpoq. Københavnimi Niuernermut Pisortaqarfiup qularutigilerpaa
arfanniarfiup ingerlatiinnarnissaa. Qulalernermut patsisaalluinnarpoq
Qeqertarsuarmi umiarsuarmik ataavartumik ukiisoqartitsisannginneq,
arfanniartitsinerullu ingerlanneqarnera nunamit taamaallaat
aallunneqarsinnaammat. Arfanniarnerup allaanerusumik ingerlanneqalernissaa
anguniarlugu akissanik noqqaassuteqartarnerigaluaq kinguneqanngimmat Avannaani
Naalagaq C. M. Olrik 1849/1850-imi ukiukkut aaliangertariaqalerpoq arfanniarneq
unitsinneqassasoq. Qeqertarsuaq arfanniarfittut atorunnaareeraluartoq taamaattoq
Avannaani Naalagaqarfittut ingerlaannarpoq, Københavnimiilli
aningaasalissutigineqartartut ikileriarnerujussuat maluginngitsuugassaasimanani.
Nunap inuii niuertoqarfimmut nutseraassimaqisut, sapinngisannguartik
tamakkerlugu imminnut isumagisariaqalerput. Inatsisit nutaat 1862-imi
qinersisinnaanermik periarfissiisut atuutsinneqalermata - Paarsisutoqqat
nunatsinni pilersinneqarput. Aaqqissuussineq taanna 1863-imi Avannaani
aallarnerneqarpoq, Qeqertarsuarmilu siullermeertumik ataatsimiittoqarpoq
ortuupap 18-anni ukioq taana. Paarsisutoqqani ilaasortaassarsimapput naalagaq,
ajoqiuneq, niuertussaq, kiisalu inunnit qinikkat pingasut. Inuit ukiut
pingasukkaarlugit ilaasortassaminnik qinersisarsimapput, ilaasortanngortullu
Qeqertarsuarmit, Kangerlummit Kitsissuarsunnillu qinigaasarsimapput. Paarsisut
suliassaasa pingaarnersarisimavaat ikiuisarnermut tunngasunut
aningaasaliinissaq, soorlu uillarnerussutisiaqartitsineq, meeqqat
pilersorteqanngitsut ikiornissaat allallu perlernaveeqqutisiaqartariaqartut.
Paarsisut pisussaaffiisa ilagisimavaattaaq eqqartuussineq,- soorlu
tillittoqarsimagaangat. Nukappissat qajartornermut, nivissat mersornermut
ilinniartinneqarnissaat, qimmillu perlerornaveersaartinnissaat akisussaaffiisa
ilagisimavaat. Qeqertarsuarmi Paarsisut sukumiisumik tamatigoortumillu
suliniuteqarsimanerat pisarsimasorinarpoq, qinikkallu - sinerissap sinnerani
pisarsimasut assiginagit - aaliangiinerni annertungaatsiartumik
oqaasissaqaqataasarsimallutik. Paarsisutoqqat allattugaataat 1863-imit 1897-imut
killillit atuarneqarsinnaapput.

Qeqertarsuarmi, Kitsissuarsunni Kangerlummilu nunaqarfimmi ataatsimiititaliat
nutaat 1926-mi pilersinneqarput. Aaliangigaasa siullit ilagaat Avannaata
Naalagaata pujortuleeraa nutaaliaq misiliilluni piniariarnermut piniartunit
atorumaneqassasoq. Misiliineq taanna iluatsilluarpoq, piniartutullu
inuuniarnerup siunissaanut isumallualersitseqaluni. Ataatsimut isigalugu
pissutsit atortorissaarutillu nutaat Qeqertarsuarmut anngunnerat tamatumuuna
aallarnerpoq. Ukioq 1925 Qeqertarsuarmi nalunaarasuartaat siulleq
(mellembølgesender) atulersinneqarpoq, Holten Møllerilu siullertut
pisortanngortinneqarluni. Danmarkimi Kalundborgimit nalunaarasuartaat 1927-mi
pilersinneqarmat ajornaquteqanngitsumik Qeqertarsuarmit kunngeqarfiup sinnera
taamaat aatassuteqarfigineqarsinnaalerpoq. Qallunaat Nunaata Noorlermiunit
tiguagaanerata kinguneranik nunarput Qallunaat Nunaannut atassutaaruppoq.
Avannaani Kujataanilu Landsrådit Qeqertarsuarmut 1940-mi majip 3-anni
ataatsimiigiaqqusaapput Ataatsimiinnermi tassani aaliangiisoqarpoq nunarput
perngaatasumik nammineerluni nunamut allamut naalakkersuinikkut niuernikkullu
atassuteqarsinnaalissasoq. Landsrådit uppernarsarpaat Qallunaat Nunaata
naalagaaffianiiginnarussuseqarneq, aammali USA-mut atassuteqarusunneq
innuttaasullu sorsunnerup nalaani isumannaatsumik atugaqarnissaat pillugu.
Ilisimaneqalereersutut tamanna USA-p nunatsinni timmisartunut
mittarfiliorneranik kinguneqarpoq, taamaattumillu oqaatigineqarsinnaavoq,
sorsunnersuup kingorna Nunarsuaq tamakkerlugu upalungaarsarnermi Qeqertarsuaq
sunniuteqanngitsoorsimanngitsoq. Ataatsimiinneq taanna pisortaqarfiit Nuummut
nussorneqarnerannik kinguneqarpoq; tassami pisortaqarfiit Nuummi
Qeqertarsuarmilu inissisimagaluarmata. Taamaattumik oqartoqarsinnaavoq tamanna
Qeqertarsuup Avannaani naalagaqarfittut atuunnera tamaanga killeqarsimasoq.
Qeqertarsuarmi Avannaani Naalakkatut atorfik 1950-imi atorunnaarsinneqarpoq,
Nunarput tamakkerlugu Landsrådi pilersinneqarmat. Illoqarfiup ineriartornera
taamaalilluni illoqarfittut "naliginnaasutut" allatulli aalisarnermik
piniarnermillu aallaaveqartillugu piorsarneqalerpoq ullutsinni illoqarfik,
nutaalianik eqeersimaarnermillu angusaqarusuttunik najortiminit sulliviusoq.



https://kl.wikipedia.org/wiki/Mittarfeqarfiit

Mittarfeqarfiit Kalaallit Nunaanni mittarfinnik kikkunnit tamanit
atorneqarsinnaasunik ingerlatsivoq. Mittarfeqarfiit suliffeqarfiuvoq
sinneqartooruteqarneq tunngavigalugu ingerlanneqartoq Kalaallit Nunaanni
Namminersorlutik Oqartussat ataanniittoq kiisalu Atlantiku qulaallugu
timmisartunut mittarfinnik marlunnik Kangerlussuarmi aamma Narsarsuarmi, nunap
immikkoortuini aqqanilinni suluusalinnut mittarfinnik, qulimiguulinnut
mittarfinnik kiisalu nunnittarfinnik 40-nik akisussaaffeqartoq. Taassuma
saniatigut Mittarfeqarfiit Atlantiku qulaallugu timmisartunut mittarfinni
marlunni hotelinik marlunnik – Hotel Kangerlussuaq aamma Hotel Narsarsuaq –
niuernikkut aningaasatigut iluanaaruteqarnissaq tunngavigalugu ingerlataqarpoq.

Uummannaq Ittoqqortoormiit Tasiilaq Isortoq Tiniteqilaaq Kuummiut Sermiligaaq
Eqalugaarsuit Qassimiut Aappilattoq Narsaq Kujalleq Tasiusaq Ammassivik
Upernavik Kujalleq Kangersuatsiaq Aappilattoq Innaarsuit Tasiusaq Nuussuaq
Kullorsuaq Illorsuit Nuugaatsiaq Ikerasak Saattut Ukkusissat Niaqornat
Kangaatsiaq Ikerasaarsuk Attu Niaqornaarsuk Iginniarfik Kitsissuarsuit Akunnaaq
Ikamiut Saqqaq Qeqertaq Ilimanaq Savissivik Moriusaq Siorapaluk



https://kl.wikipedia.org/wiki/KNI_A/S

KNI - Kalaallit Niuerfiat - ingerlatseqatigiiffiuvoq Namminersorlutik Oqartussat
pigisaat.

KNI A/S-ip ingerlatarai niuernikkut ingerlatsiviit sisamat, tamarmik
nutaaliaasumik periaaseqarluni aqunneqartut. Kalaallit Nunaat tamakkerlugu
pisiniarfinni nioqqutissanik niuerneq ikummatissanillu pilersuineq
isumagisarivai. Ingerlatsiviit tassaapput: Polaroil, Pilersuisoq, KNI Engros
aamma suliffeqarfiutigisaq Neqi A/S.

Qitiusumik sullissivik Sisimiuniippoq, Kalaallit Nunaanni illoqarfiit annersaata
tulliani timmisartullu avataaneersut tikittarfiannut Kangerlussuarmut
timmisartorluni nalunaaquttap akunnerata affaata missaanik
ungasitsigisumiittumi.

Ukiumi naatsorsuiffiusumi 2015/2016 atorfiit ukioq kaajallallugu atorfiusut
747-it missaanniipput, kaaviiaartitallu 2,39 mia. DKK missaanniipput. Kalaallit
Nunaat tamakkerlugu 1.000-it eqqaasiorlugit amerlassusilinnik sulisoqarpoq.
Ukiut kingulliit tallimat ukiumut nalunaarutit uani takuneqarsinnaapput.

Pisortaaneq, CEO, Peter Grønvold Samuelsen 2008-miit KNI A/S-mut
attuumassuteqarpoq siullermik Polaroilimut pisortatut kingornalu juni 2014-miit
KNI A/S-mut pisortaanertut. KNI A/S-ip siulersuisuinut siulittaasuuvoq Niels
Thomsen.

Nunaqarfinni isorliunerusunilu allakkeriveqarneq, aningaaseriveqarneq,
mittarfeqarneq umiarsualivinnullu oqartussaaneq ingerlatsiviit allat
suleqatigalugit KNI-mit isumagineqarput. Suliassat assigiinngiiaartut
unammilleqatigiinnermi naliginnaasumi periuutsit atorlugit
ingerlanneqarsinnaanngillat, tamannalu patsisaavoq isumaqatigiissutit
aningaasartalikkat aallaavigalugit Namminersorlutik Oqartussat sinnerlugit
KNI-mit isumagineqarnerannut.

KNI 1774-mi aallartippoq, taamani pilersinneqarmat KGH - Den Kongelige
Grønlandske Handel. Namminersornerullutik Oqartussat KGH 1986-mi
naalagaaffimmiit tiguaat ingerlateqqillugu taaguusikkaminnik Kalaallit Niuerfiat
(Kalaallit Nierfiat KNI). 1985-mi Royal Greenland ingerlatseqatigiiffittut
nammineertutut pilersinneqarluni KNI-mit avissaartinneqarpoq, 1993-milu Royal
Arctic Line ingerlatseqatigiiffittut nammineq ingerlalerpoq, kiisalu
pisiniarfiit Pisiffik aamma Pilersuisoq pilersinneqarput.



https://kl.wikipedia.org/wiki/Balaena_mysticetus

Arfivik (Balaena mysticetus) - Uumasunik ilisimatuut - qanoq
utoqqaatigilersinnaanersoq ilisimaqqissaanngilaat. Kisianni
utoqqalinikkaarujussuusut qularnaateqanngilaq. Alaskami piniartut ukiualunnguit
qaangiuttut arfivimmik ukiunik 125-nik pisoqaassusilimmik tuukkartalimmik
silulipput. Misissueqqissaarnikkut paasineqarpoq arfeq ukiunik 200 missaannik
utoqqaassuseqartoq, tassalu utoqqalinerminik toqquteqarani
tuukkartalertinnerminik toqquteqarsimavoq. Saanilorujussuit kisimik
taamatukanneq utoqqaassuseqalersinnaapput. Kisianni arferit 200 missiliorlugit
ukiullit utoqqaalisinnaassutsimikkut saanilorujussuit minnerpaamik ukiunik
50-inik qaangerpaat.

Arfivik inerilluarsimasoq 15-18 meterinik takissuseqartarpoq, taavalu 44-58
tonsinik oqimaassuseqartarluni, ukiup qanoq ilinera orsuatalu issussusia
apeqqutaalluni. Arfivik sikut eqimasut akornanni neriniartarpoq, arfiviillu
ullut quliinnaat ingerlaneranni 1000 km-inik nikissinnaasarput. Arfiviit
ukiuunerani sumiittarnersut uumasunik ilisimatuut suli naluaat. Kisianni
neriuutigaat qaammataasanut nassitsissutit atortoralugit tamanna ukiuni
aggersuni paasineqarumaartoq.



https://kl.wikipedia.org/wiki/Ammassalik

Ammassalik kommunea, kommuni pilersinneqarpoq kommunalbestyrelsimut
qinersineqaqqaarmat 1. januar 1963-imi, taamaalilluni ulumikkut
kommunalbestyrelsi atuuttoq kommunalbestyrelsiuarsimasut nr. 11-rivaat.

Kommuni nunatamigut angissuseqarpoq 250.000 km²-inik, Danmarki tallimariarlugu
angissuseqarluni.

Ulloq 6. septemberi 2006 -imi kommunip innuttai 3.067-upput, taakkunaniillu
1.883-it missaat illoqarfimmi najugaqarlutik, taavalu 1.184 -it missaat
nunaqarfinni tallimani agguarsimallutik Kuummiuni, Kulusumi, Tiniteqilaami,
Sermiligaami aammalu Isertumi.

1. jan. 2009 aallarnerfigalugu, Ammassalik kommuneqarfimmut Sermersooq-mut
atalerpoq.

Ukioq tamaat sapaatip akunneranut arlaleriartumik Ammassalimmut timmisartunik
tikittoqartarpoq Kangerlussuarmiit (Søndrestrømfjord), Nerlerit Inaanniit
(Konstabel Pynt) aamma Keflavík/Reykjavík Islandimiit. Aaasaanerani timmisartut
ullut tamaasa Reykjavikimiit Kulusumut tikerartuartarput timmisartoq ataaseq
pingasulluunniit akulikitsumillu amerlanerusut.

Inuit 700-it missaanni kommunimiit aningaasarsisarput allatulluunniit
pissasisarlutik, tunninneqartartullu angissusiat atorfinnut nalleqqiutissagaanni
atorfiit 260-it naligissavaat.



https://kl.wikipedia.org/wiki/Spanien

Spanien nunaavoq Europa-miittoq, avannamut Frankrig, Andorra-lu killeqarfigivai,
kangimut kujammullu Middelhavet aamma Gibraltar killeqarfigigaa, kimmullu
Portugal killeqarfigalugu. Iberiske qeqertaanni Spanien nunaavoq anginerpaaq.

Illoqarfiit Ceuta aamma Melilla Marokko killeqarfigivai. Kunngeqarfiuvoq,
nunallu illoqarfiit pingaarnersarivaat Madrid. Spaniami qaqqat portunersarivaat
innermik aniatitsisarsinnaasoq Teide (3718 m.), Tenerife-mi inissisimasoq.
Kunngeqarfik Spanien qeqertat makku aamma ilagivai, Balearene (aamma ilaatigut
uku: Menorca, Mallorca aamma Ibiza (Eivissa) Middelhavet-miittut), De Kanariske
Øer (Atlanterhavet) aamma La Isla Perejil (Middelhavet). Spanien aamma
oqartussaaffigivai Llívia Catalonien-imut pigineqartoq, kisianni Frankrig-mut
ilaasoq, Andorra-p avannaani. Nioqqutissat eqqussorneqartut pingaarnerit
makkuunerupput: maskiinat, olie, nunamik atuinermut atortut aamma assartuinermut
atortussat. Avammut nioqqutissat pingaarnerit akusaapput maskiinanik aamma
assartuinermut atortunik. Niueqatit pingaarnerit tassaapput Italien, Frankrig
aamma Tyskland



https://kl.wikipedia.org/wiki/Biologi

Uumassuseqartulerineq tassaavoq nunarsuarmi inuunermik (uumasut tamat
timitallit) ilinniarneq.

Ukiut 15 millionit (mio) miss. matuma siorna nunarsuup klimaa nillernerulerpoq
panernerulerlunilu. Taamaalimmat ækvatorip nalaani kiattup orpippassuini
eqimattunik ivigaasunik orperasaartunillu narsaamaneqalerpoq.

Orpippassuit aapakaavisa ilaat orpippassuarniit narsaamanermut pipput,
orpinnullu qallorunnaarlutik nikuillutik pisuttalerlutik. Isumaqartoqarpoq inuit
ullutsinnilu aapakaat siuaasaqatigiissut aapakaanit taakkunannga
kingoqqisuullutik. Inuup aapakaani eqqarlerinerusaata chimpansip ukiut 6 mio.
matuma siorna ineriartornini aallarnerpaa.

Afrikami siuaasatta nikorfarmik pisuttuusimasut saarngi ujarannguuttut ukiunik 6
mio.-nik pisoqaa tigisut nassaarineqarsimapput. Tassaapput inuit siuaasaannik
ilisimaneqartut pisoqaanersaat. Ukiut mio. marluk sisamallu akornanni matuma
siorna inuit siuaasaat Afrikami Asiamilu inuusimapput. Siuaa satoqqanit
taakkuninnga inuk nutaaliaq ineriartorsimavoq.

Kinami inuit siuaasaat ukiut millionit marluk sinnerlugit matuma siorna
inuusimasut takussutissar taat nassaarineqarsimapput, Europamilu
nassaarineqarsimallutik inuit siuaasaata sinneri ukiunik 1,9 mio.-nik
pisoqaatigisut.

Qangaanerusoq isumaqartoqarsimavoq inuit Afrikami pinngortuusut, ukiullu 1 mio.
matuma siorna tassanngaanniit Asiamut Europamullu siaruaassimasut. Misissuinerit
nutaanerusut takutippaat inuit Afrikami pinngortuusut, ilimagisaasumilli
siusinnerujussuakkut.

Europap Asiallu avannaatungaat sermersuaqarput, inuilli sermip sinaa tikillugu
najugaqarsimallutik. Amerika Avannarleq, Amerika Kujalleq Manerassuullu
qeqertarpassuisa ilaat suli inoqarsimanngillat. Kingulliarsuit amerlasuut
kingornuttagaat, DNA, misissorneqarsimapput, tassuunalu paasineqarsimalluni
maanna europamiuusut inunnit ukiut 50.000-it miss. matuma siorna Kangia
Qiterlermut Asiamullu annguttunit kingoqqisuusut.



https://kl.wikipedia.org/wiki/Bal%C3%A6na_mysticetus

Arfivik (Balaena mysticetus) - Uumasunik ilisimatuut - qanoq
utoqqaatigilersinnaanersoq ilisimaqqissaanngilaat. Kisianni
utoqqalinikkaarujussuusut qularnaateqanngilaq. Alaskami piniartut ukiualunnguit
qaangiuttut arfivimmik ukiunik 125-nik pisoqaassusilimmik tuukkartalimmik
silulipput. Misissueqqissaarnikkut paasineqarpoq arfeq ukiunik 200 missaannik
utoqqaassuseqartoq, tassalu utoqqalinerminik toqquteqarani
tuukkartalertinnerminik toqquteqarsimavoq. Saanilorujussuit kisimik
taamatukanneq utoqqaassuseqalersinnaapput. Kisianni arferit 200 missiliorlugit
ukiullit utoqqaalisinnaassutsimikkut saanilorujussuit minnerpaamik ukiunik
50-inik qaangerpaat.

Arfivik inerilluarsimasoq 15-18 meterinik takissuseqartarpoq, taavalu 44-58
tonsinik oqimaassuseqartarluni, ukiup qanoq ilinera orsuatalu issussusia
apeqqutaalluni. Arfivik sikut eqimasut akornanni neriniartarpoq, arfiviillu
ullut quliinnaat ingerlaneranni 1000 km-inik nikissinnaasarput. Arfiviit
ukiuunerani sumiittarnersut uumasunik ilisimatuut suli naluaat. Kisianni
neriuutigaat qaammataasanut nassitsissutit atortoralugit tamanna ukiuni
aggersuni paasineqarumaartoq.



https://kl.wikipedia.org/wiki/Air_greenland

Air Greenland aallarnerneqarsimavoq Grønlandsfly A/S'itut 1962'imi
Namminersornerullutik Oqartussanit, Qallunaat Naalagaaffiannit, SAS'imit,
Orsugiassioqatigiinnillu. Ulloq manna pigineqarpoq; SAS'imit (37,5 %), Kalaallit
Nunaanni Namminersorlutik Oqartussanit (37,5 %), Qallunaat Naalagaaffianillu
(25 %).

Sulisut 600'it missaaniittut suliffeqarfimmi sulisutut atorfeqartitat,
sumiiffinni 18'ini Kalaallit Nunaanni, Danmarkimilu inissisimaffeqarput.

Air Greenland ukiumoortumik kisimi nunatsinni, Kalaallit Nunaannut, Kalaallit
Nunaannilu ingerlavinni kisimi ingerlatsisuusarpoq. Kalaallit Nunaanni
timmisartuussisarnerit, klimami issittumi timmisartunik suluusalinnik,
qulimiguulinnillu ingerlanneqartarput.

Toqqaannartumik Narsarsuarmiit, Kangerlussuarmiillu Air Greenland'ip
timmisartuutaanik Airbus A330-200'imik (Norsaq) Boeing 757-200'imillu
(Kunuunnguaq) Københavnimut timmisartuussisoqartarpoq. Ukioq manna aasaanerani
toqqaannartumik Islandip illoqarfiisa pingaarnersaata timmisartoqarfianut,
Reykjavik (Keflavik)'imut timmisartuussisarnerit maajimi Nuummiit
ingerlanneqartalissapput.

Aasaanerani Air Iceland, Air Greenlandi'mut unammillerttiukkajuttoq, ukiunilu
kingullerni siuariaateqarluarsimasoq, ingerlaffigisarpai; (Reykjavikkimiit)

Ittoqqortoormiit / Nerlerit Inaat toqqaannartumik Air Greenland'ip
timmisartuutaanik suluusalinnik ingerlaffigineqanngilaq.



https://kl.wikipedia.org/wiki/Scandinavian_Airlines_System

Scandinavian Airlines System, (naalisillugu: SAS) scandinaviami
timmisartortitseqatigiiffiuvoq, naalagaaffinni; Danmarkimit (14,3 %), Norgemit
(14,3 %) og Sverigemillu (21,4 %), piginneqataasunillu namminersortunik;
inuinnarnik (50 %) pigineqarpoq. Naalagaaffinni piginnissutit
agguarneqarsimapput 2:2:3'sut nunani piginneqataasunit.

SAS tunngavilerneqarsmavoq aggistip aallaqqaataani 1946'mi, naalagaaffiit
naapertorlugit DDL, (Danmark), ABA (kingusinnerusukkullu SILA, Sverige) aammalu
DNL (Norge) annertuumik suleqatigiilernermi iluaqutissarsigamik - pingaartumik
Amerika Avannarlermut timmisartuussisarnerni. Timmisartuussineq siulleq
ingerlatsiviup qalipaatai nutaat atorlugit, Septembarip ulluisa 17'iani ukioq
taanna ingerlanneqaqqaarpoq.

1954'imi SAS'ip qalasersuup avannarliup tungaanut aqqutit siulliit
aallarnersimavai timmisartumik DC-6'imik ingerlaffingalugit;
København-Kangerlussuaq-Winnipeg-Los Angeles 1957'imilu aqqut;
København-Anchorage-Tokyo, angalaneq annikillisillugu Europamit Japanimut
akunnernit 50'init akunnernut 32'inut. 1960'imit timmisartut sukkasuuliat
atorlugit (DC-8'it), angalaneq annikillisinneqaqqippoq akunnerit 16'it
missilioorlugit sivisussusilimmik.

SAS pingaarnermik qullersaqarfeqarpoq Stockholm'imi sillissutiginerullugillu
mittarfiit; Stockholm-Arlanda, Oslo-Gardermoen, København-Kastrup, Københavnimi
Kastrup timmisartortitseqatigiiffiup miittarfittut pangaarnerutillugu,
imaluunnit orniffissatut pingaarnertut. Timmisartortitseqatigiiffiup
timmisartuutai piffissap ingerlanerani aallarnerneqarneraniit timmisartut
130'upput firmanit ukunanit: Airbus, Boeing, McDonnell Douglas, de Havilland
Canada (Bombardier'imit pigineqalersimasoq) aammalu Fokker.

1991'imi SAS'ip sullissanut iluanaarusiiffissaq aallarnersimavaa EuroBonus.
Iluanaarusiiffimmi bonuspoint'it katersorneqarsinnaapput, kingusinnerusukkullu
angalanernut akeqanngitsunut, neqeroorutinut, pilerisarutinulluunnit
atorneqarsinnaasut. EuroBonus'imik iluanaarusiiffik tallimariarluni
akissarsiassamik tunisissimavoq Freddie Award'imik eqimattaqatigiinnit
suliffeqarfiup nammineq pigisamit agguaassisarfianit.

SAS ulloq manna eqimattaqatigiinnut Star Alliance'mut ilaasortaavoq. Star
Alliance maajip ulluisa 14'ianni, 1997 aallarnerneqarsimasoq. Nunarsuarmilu
suleqatigiinnerulerneq timmisartortitseqatigiiffiit akornanni annertuumik
tapersersorpaa.

Ajornartorsiulernerit marluk kingorna timmisartumik Q400'mik, septembarimi
2007'imi Aalborg'imi, Vilnius'imi, Lithauen'imilu timmisartup assakaasuinik
ajornartorsiornerni, SAS timmisartuutiminik Q400'inik timmisartuussinernik
unitsitsigallarpoq, Oktobarillu ulluisa 28'ianni 2007 siulersuisut aalajangerput
timmisartortitseqatigiiffimmi timmisartup Q400'ip atorneqaqqinnginnissaanut.



https://kl.wikipedia.org/wiki/Jens_Fink-Jensen

Jens Fink-Jensen inuuvoq 19. december 1956 København Danmarkimi. Qallunaaq
atuakkiortoq, taalliortoq, assiliisoq kiisalu erinniortoq.

Tusarnersulianik atuakkiortutut saqqummeqqaarpoq 4.6.1975 oqaluttualiaq Juni
1995 saqqummersikkamiuk, taava aviisi Information aqqutingalugu taalliortutut
saqqummerpoq majimi 1976 taallat sisamat saqqummersillugit atuagassiami
Hvedekorn nr. 76/1. atuakkiortutut saqqummersitseqqaarpoq 1981-imi atuagaq
Verden i et øje saqqummersillugu. 1986-imi atuakkatut ilusilimmik
allaaserisaqarpoq oqaluttualiat ataatsimoortunngorlugit Bæsterne kiisalu
1994-imi meeqqanut atuakkiortutut saqqummersissimavaa Jonas og konkylien.

Jens Fink-Jensen Herlufsholm Kostskole-mi ilinniarnertuunngorpoq oqaatsit
sammisarinerusimallugit. Kingornalu sakkutuujusussaaneq Den Kongelige
Livgarde-mi ingerlassimallugu. Kunstakadamiets Arkitektskole København 1986-imi
arkitektinngorpoq (MAA, cand.arch.) tassanilu aamma kingorna
Multimediedesignerinngorluni 1997-imi.

80-kunni taalliortartut ilaasortaattut Hvedekorn aaqqissuisua Poul Borum
katersuuffigisimavaat Jens Fink-Jensenilu 1980-imi aaqqissuisimavoq Huset-imi
ilaatigut taalliortoqatini Michael Strunge peqatingalugu NÅ/80-imik
aaqqissuussaq taallugu.

Jens Fink-Jensen ilaatigut aamma assilisanik saqqummersitsisarpoq taallugit
Sydens Skibe, Beijing Ansigt, taallanik assinillu saqqummersitsineq OrdBilleder
aamma lyddiasshow Øje på verden – om bøgernes råstof.



https://kl.wikipedia.org/wiki/Godth%C3%A5b

Nuuk Kalaallit Nunaanni Illoqarfiit pingaarnersaat. Tamanna soorunami
isumaqarpoq kommuni pillugu amerlasuunik paasissutissaqarmat innuttaasunut,
suliffeqarfinnut allanut, tusagassiutinut nunarsuarmioqatitsinnullu allanut
pingaaruteqarsinnaasunik.

1. jan. 2009 aallarnerfigalugu Nuup kommunea atorunnaarluni Kommuneqarfik
Sermersooq-mut atalerpoq.

Nuummi maanilu inuiaat tamarmik sisamararterutaat najugaqarput. Illoqarfinnut
allanut sanilliullugit inuuneq maani ulapaarfiunerusinnaasarpoq
biileqarluarlunilu, bussit Nuussuarmut Qinngutsinnullu ingerlaartut,
pisiniarfiit cafellu taavalu alliartupiloornerani illuliorfiit nutaat. Kisianni
illoqarfik immikkut ittumik ilisarnaateqarpoq: Pisuttuarit illoqarfitoqqami
illutoqqallu 1700-nisat qimerloorlugit najorlugit. Imaluunniit aneernerit
nangiguk Qaqortumut (Myggedalen-imut) qisunnik sanaanik illorpassualik,
qalipaatigeqisunik, sivinganinnguamittut kangerluup tungaanut. Puigussanngilat
Katuamut alakkaassagavit, Kalaallit katersuuttarfiat, isiginnaagassianik,
nipilersornernit, takutitsinernit misigisaqarsinnaagavit aammalu cafemi Café
Latte-torlutit mamarsaatitut.

Inissisimanera nunarsuarmi kangerluit annersaata ilaata nuuanittumi,
pinngitsuunngivilluni umiatsiamik angalanissaq, neqeroorutigineqartaqisumi,
misigisassaavoq. Aasap aallartilaarneraniik, ukialernerup nalaanut arferit
eqqaani takussaajuarput, ilaannilu nunamut qanilliivittarlutik.
Periarfissaqarluarpoq (pukkelhvaler)nik takussalluni, talerorsuarminnik
qaffatsitsisartut itinersuarmut apparsariannginnermi. Kisianni aamma
(vågehvaler)rit eqqaani amerlapput, ataasiakkaat eqimattakkaallu. Arfermik
safari-ssalluni kisiartaanngilaq periarfissatut- umiatsiarlutit
nunaqarfinnukarsinnaavutit, Nuup kangerluata iluanut angalagaanni
nunaqarfiusimasoq Qoornoq (Qoornormiut "Qoorngoq"mik taasarpaat)tikitassaavoq,
kiisalu Kapisillit savaateqarfiullunilu tuttuuteqarfik. Aammalu Nuup akianiippoq
Kangeq suli illulik takusarneqarsinnaasoq. Kujammullu ingerlagaanni
nunaqarfikunnguaq Narsaq aamma suli aallaarsimaarfigineqartartoq atuartunik
aasaaneranilu sunngiffimmi atorneqartarluni. Kujavartissagaannilu
Qeqertarsuatsiaat aamma orninneqarsinnaavoq. Sermersuaq kangerluppassuit
iluaniittumuttaaq ingerlaarsinnaavutit assut takoranneqisumut.



