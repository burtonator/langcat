https://om.wikipedia.org/wiki/Oromoo

Ummanni Oromoo saba Afrikaa keessa baayyinaan Itoophiyaa keessaa jiraatuu fi
haga xiqqaa ammoo kaaba Keeniyaa fi Somaaliyaa keessatti jiraatudha. Sabni
Oromoo baayyinaan miliyoona 40 yoo ta'u kanaanis Itoophiyaa keessattis ta'ee
gaanfa Afrikaatti baay'ina ummataan sadarkaa tokkoffaarra jira. Akka lakkoofsa
uummataa bara 2007tti, baay'nni ummata Oromoo dhibbeentaa ummata Itoophiyaa 50%
qabata. Afaan ummanni Oromoo dubbatamu Afaan Oromoo jedhama, Afaan Oromoon garee
afaanii Afroo-Eeshiyaatiik jalatti ramadama.

Ka'umsi Oromoo eessaa akka ta'e sirriitti hubachuuf qorannoon dabalataa
barbaachisuyyuu, Oromoon jalqabarratti akka horsiisee-bulaatti fi/ykn gartokkeen
qotee-bulaatti jiraachaa ture jedhamee amanama. Qorattoonni seenaa baayyen
gosoonni Oromoo (Baale) muraasni fiixee-kibbaa Itoophiyaa har'aa keessa waggaa
kumaa ol jiraacha akka turan walii galu. Qoratoonni kun Godaansi Oromoo
daldalaan-dhiibbame ummata Oromoo gara bakka har'a jiraatan walakkaa fi dhihaa
Itooophiyaa jaarraa 16ffaa fi 17ffaatti akka fide dubbatu. Kaartaan durii kan
impaayera Aaksum/Abisiniyaa fi Adaal/Sumaalee Oromoon gara walakkaa Itoophiyaa
har'aatti haaraa ta'uu agarsiisa.

Akka seenaan ibsutti, ummanni Oromoo bulchiinsaaf Sirna Gadaa fayyadamaa ture.
Oromoon mootummoota ofbulchan muraasas qaba, kanas ummata Sidaamaa wajjin
qooddata. Kana keessaa mootummoota naannoo Gibee ta'an Geeraa, Gommaa, Garo,
Gummaa, Jimmaa fi Limmuu-Inaariyaa, fi akkasumas mootummaa Jireeni.

Akka seenaan dubbatutti, walmorkiin karaa nagaa fi waraanaa ummata Oromoo fi
sabootaa ollaa kan akka Amaaraa, Sidaamaa fi Sumaalee wajjin ture siyaasa
hawaasa Oromoorratti dhiibbaa fide. Goddansi Oromoonni akka Yajuu gara kaabatti
godhan, fi keessumattuu Oromoon Arsii gara lafa saba Sumaalee fi Sidaamaatti
godhan baballiinsa Amaarri gara kibbaatti godhe wajjin wal fakkaata, fi siyaasa
sanyii Itoophiyaa kan harraa kana boce. Akkasumas, baballinni guddaan Sumaalee
lafa diriiraa Ogaadeniirraa gara dhihaatti gara laga Jubaatti godhame Oromoo
wajjiniin walitti bu'iinsa fide. Iddoo tokko tokkotti, Oromoonii fi Sumaalen
qabeenya uummamaa fi lafa gabbata irratti walitti bu'aa turan. Dabalataan,
Oromoonni Bahaa, kan Islaamummaa fudhatanii turan, warra Sumaalee fi Affaar
wajjin qaama Sulxaana Adaal kan Islaamaa hordofuu turan. Sulxaanni Adaal
hooggana Imaam Ahimad Ibin Ibraahim Al-Gaazii jalatti Impaayera Abisiiniyaa kan
Kiristaana ture qabachuuf duule ture.

Qorataan seenaa Riichaardi Paankirasti odoo humnoonni Yuurooppi hin dhufinii fi
mootummaan Itoophiyaa hin hundaa'in dura, naannon amma Itoophiyaa, Eertiraa fi
Somaaliyaa jedhamu kana:

Wagga kurnan jalqabaa jaarraa 19ffaa keessaa, mootummaan Oromoo sadi'i
Inaariyaa, Gommaa fi Gumaan cimanii dhufan. Naannoon kun walumatti lafa-Oromoo
jedhamee yoo beekkamu lafa walakeessaa fi kibba Itoophiyaa qabata, kunis yeroo
amma lafa sabni Oromoo hin taane irra jiraatu of keessatti qabata. Gumaachi
Oromoo Itoophiyaa hundeessuu keessatti yoo ilaallame, Goobana Daaccii waraana
geggeessudhaan mootummoota bilisummaan jiraachaa turan Itoophiyaa jalatti
galcheera. Goobanaan Minilik jala galuudhan mootummoota Oromoo baayyee cabsee
Itoophiyaa jalatti galche. Sababa kanaafis Oromoonnii Goobanaa akka gantuutti
ilaalu. Itoophiyaan har'aa odoo hin hundaa'in dura daldallii naannoo, karaa
dheeraa fi daangaa qaxxaamuru Itoophiyaa har'aa, Eertiraa fi kutaan Somaaliyaa
walitti hidhee ture. Karaan daldalaa kun Boongaa, Jimma, Saqqaa, Asandaaboo,
Goojjam, Bageemidir, Maramma, Misuwwaa, Sooddo, Shawaa, Harar, Zaayilaa fi
Baarbaraa walitti qabsiisa ture.

Bara 1973tti, Oromoon Itoophiyaa keessatti hacuuccamuunsaanii waan daangaa
dhabeef ABO hundeessan; ABOnis naannoo Oromiyaa keessatti ummata sochoosuu
jalqabe. Baruma kana Itoophiyaa keessa beela hamaa kan ummataa nuusa
miliyoonatii ol ta'u fixetu dhufe; kanarrattis mootummaan Hayila Sillaasee
tarkanfii fudhatee gargaarsi akka rabsamu eeyyamuufillee yeroo dheeraa itti
fudhate. Namoonni beelan dhuman baayyensaanii Oromootaa fi Amaarotaa Walloo,
Affaarii fi Tigroota turan. Bara 1974 Finfinnee keessa hiriira nagaa fi fincila
hojii dhaabuutu jira ture; baruma kana Gurraandhala keessa mootummaan Hayila
Sillaasee kufee Dargiin aangoo qabate; garuu ammas kaawonsiliin kun Amaaradhaan
kan guuttame ture, namoota miseensa kaawonsilii kanaa 125 keessa 25 qofatu
Amaara miti. Bara 1975 mootummaan lafti baadiyyaa hundi kan mootummaa akka ta'e
labse, sirna abbaa lafaas balleesse. Garuu, bu'aan kunis qonnaa waliinii kan
dirqamaa, qonnaa mootummaa fi sagantaa ummata dirqamaan qubsiisuurraan kan ka'e
galmaa gaa'uu dide.

Mudde 2009tti, gabaasni fuula 96 qabu kan Human Rights in Ethiopia: Through the
Eyes of the Oromo Diaspora jedhamu kan Advocates for Human Rights jedhamuun
qophaa'e sarbama mirga dhala namaa ummata Oromoo mootummoota Itoophiyaa sadan
darban: Impaayera Abisiiniyaa kan Hayila Sillaaseen bulchaa ture, sirna
Maarkisistii kan hordofu Dargii fi kan har'a Itoophiyaa bulchaa jiru ADWUI kan
ABUT(Adda Bilisummaa Ummata Tigraayin) hoogganamu, jalatti irra ga'e gabaasa.
ABUT miseensota ABO tilmaaman 20,000 ta'u kan hidhan yoo ta'u hoggantoota ABO
hunda biyyaa ari'aniiru, ABOn Itoophiyaa keessatti akka dhaaba siyaasaatti akka
hin sochoone godhaniiru.

Akka Biiroo Mootummoota Gamtoomanii Komishinera Olaanaa Mirga Namaatti, Oromia
Support Group (OSG) bara 2005 hanga Hagayya 2008tti Oromoonni 594 odoo gara mana
murtiitti hin geeffamin humnoota nageenyaa mootummaa Itoophiyaatin
ajjeeffamaniiru, 43 ammoo mana hidhaa erga galanii booda dhabamaniiru.

Akka Gabaasa Amnistii Internaashinaal BECAUSE I AM OROMO jedhu kan bara 2014
baase ibsutti hacuuccaan mootummaan ADWUI ilmaan Oromoorraan ga'u cimee kan itti
fufe ta'uu ibsa. Bara 2011 hanga bara 2014 gidduutti qofa, Oromoonni 5,000 ol
ta'an mootummaa karaa nagaatin warri morman ykn mormu jedhamanii shakkaman mana
hidhaatti galfamaniiru. Itoophiyaa keessa gazeexessitonnii dhuunfaa fi miidiyaan
bilisaa waan hin jirreef, lakkoofsi namoota hidhamanii kun kana caaluu danda'a
jedha. Miseensonnii dhaaba siyaasaa seeran galmaa'ee socho'uullee odoo hin hafin
kan dhibbaa olitti lakkaawwaman mana hidhaatti akka darbaman dubbata.

Ummanni Oromoo Itoophiyaa, kan walumaagalatti sablammoota afaan 74 dubbatan
qabdu, keessatti saba isa guddaadha. Oromoonni 95% ta'an qubatanii kan qonnaan
bulanii fi horiisee bultoota godaanani. Oromoon tooftaa qonnaa aadaa duubatti
hafaa ta'e kan hordofu yoo ta'u jireenyi isaanis irra caala harkaa gara
afaanitti. Oromoonni muraasni naannoo magaalaa jiraatu.

Ummatni Oromoo kaabaan hanga Tigraay, kibbaan hanga Keeniyaa faffaca'ee argama.
Oromoon harki caalaan naannoo Oromiyaa keessa kan jiraatan yoo ta'u hangi
tokkommoo kaaba Keeniyaa keessa jiraatu. Kana malees Oromoonni hangi tokko
naannoo Amaaraa godina addaa saba Oromoo keessaa naannoo Tigraay aanaalee akka
Raayyaa Azaboo jiraatu. Sabaa fi sablammoota naannoo Beenishaangul Gumuz keessa
jiraatu keessa harki caalaan saba Oromooti.

Ummanni Oromoo Afaan Oromoo (Oromiffas ni jedhama) dubbata. Afaan Oromoon maatii
afaanii Afroo-Eeshiyaatik jalatti ramadama. Gaanfa Afrikaa keessa Oromoon saba
kuushii dubbatu guddicha dha. Akka itinooloogin jedhutti, addunyaa guutuutti
ummata 40,467,900tu Afaan Oromoo dubbata. Afaan Oromoo damee afur gurguddaatti
qoqqooddama: Afaan Oromoo Booranaa-Arsii-Gujii, Afaan Oromoo Bahaa, Afaan Oromoo
Dhihaaf Walakeessaa fi Afaan Oromoo Ormaati.

Yeroo ammaa Afaan Oromoo qubee Laatiniitin barreeffama. Sana dura garuu,
hawaasni Oromoo dhihaa fi walakkeesssaa hanga bara 1991tti qubee Gi'iizii
fayyadamaa turan. Qubeen Saaphaalloos Afaan Oromoo barreesuuf keessattu baha
Oromiyaatti tajaajila ture. Nannoo Oromoonni baayyen Musliima ta'anitti ammoo
qubeen Arabaa Afaan Oromoo barreessuf fayyadamaa turan.

Oromoo Saba horsiisee bultoota (Pastoralist/nomadic) fi gartokkee qonnaan
bultoota (semi-agriculturalist) jedhaman keessaa akka dhufe amanama.Jaarraa 16
keessatti eega mootummaan Habashaa fi Sulxaanetii Adaal wal hadhanii lachuu
dadhabanii dhiisanii booda, ummanni Oromoo gara Kaabaatti (kaaba Oromiyaa
ammaatti)babal'atan. Abbaan amantii "Baahiree" jedhamu akka bara 1593tti
barreessetti jajjabeenya Oromoon yeroo sunitti qabu cimaa akka ture ibseera.
Baahiree itti aanee Oromoon akka gara kaaba-dhihaatti gara Arsii, Shawaa,
Wallagga fi Goojjam akkasumas gara kaaba-bahaan gara Harargee fi Walloo akka
fafaca'e ibseera. Haroold G. Maarkas(Harold G. Marcus) akka jedhetti
kaabi-dhihaa Boorana akka bakki Oromoon duran qubate akka ta'e ibseera. Jaarraa
17 jalqabee Oromoon Amaara irraa gargar bahuu jalqaban. Haa ta'u malee, Oromoon
bulchiinsa Itoophiyaa bara suni keessatti bakka argachuu jalqabde. Keessattuu
Emperor Iyo'as 1ffaan (1730-55) Oromoota saba haadha isaa ta'an ofitti
dhiheessuu jalqabe. Akkasumas waltajjii Gondar keessatti Afaan Oromoo akka
dubbatamu taasise. Bara "Zemene Mesafinti" keessatti dhaloota Oromoo kan ta'an
Yejjuun bara dheeraaf waraanaan Imperoota Itoophiyaa dursaa turan. Akkasumas
Bageemidir, Enderases jalatti qoodamuu jalqaban. Yejjuunis Raas Alii 1ffaa jala
bulaa ture, haa ta'u malee, bara dheeraan duuba Tewodiroos 1ffaan Raas Alii
1ffaa injifate. Ta'us, ammallee Impereronni Itoophiyaa waan dadhabaniif waraanni
Yejjuu Itoophiyaa keessaa tokkoffaa ture.

Humnaa fi maatii imperiyaalaa wajjin walitti qabamuf jecha ummatni Oromoo
hedduun Kiristaanummaatti jijjiiramanii turan. Itti fufee immoo, gara dhuma
1800ffaatti, Imperer Yohaannis 4ffaan gosa Oromoo Walloo keessa jiran hunda akka
Kiristaanummaatti jijjiraman yookaan immoo akka qabeenya isaanii dhaban
sodaachisee ture. Kun immoo gosa Oromoo lafa warra dhiisan akka gara kibbaatti
godaanan warra godhee ture. Bulchaan Oromoo Mohaammad maqaa jijjiratee Abbaa
lafaa Mikaa'el jedhame, niitii erga fuudhee booda abbaa Imperer Iyyaasuu 4ffaa
ta'e.

Oromoon waggaa dheeran duraa jalqabee sirna Gadaatin bulaa ture. Sirni Gadaa
sirna dimokiraatawaa kan ammaa wajjin kan wal fakkaatu yoo ta'u, aangoo waggaa
saddeetitti wal harkaa fuudhama.



https://om.wikipedia.org/wiki/Yunaayitid_Isteetsi

Yunaayitid Isteetsi‎ (Tokkummaa Koonyoota Ameerikaa) biyya federaalaa dhihaa
hemisferii yoo taatu bulchiinsa naannoo 50 fi "territory" (biyya akka odolaa)
bayye of kessa qabdi. Magaalaa guddaan USA Waashingiten D.C. dha. Bulchiinsi
naannoo (state) afurtami sadetti kan Ameerikaa Kaabaatti gidduu Garba Paasifiik
fi Garba Atilaantiikitti kan argaman yoo ta'an, kaaban biyya Kanaadaatin,
kibbaan Meeksikoon dangefamanii argamu. Bulchiinsi naannoo (state) birra laman
immo Alaaskaa fi Hawaayii dha. Alaaskaan kaaba-dhihaa ardii Ameerikaa Kaabatti
argamtu yoo taatu bahaan immo Kanaadaan dangeffamte argamti. Hawaayiin immo
jiddu Paasifiikitti argamti.

Ballina lafa 3.7 million square miles caalu (9.6 million km² callu) fi bayyina
ummatta millionna 300 olii qabachuun, United Statesiin adunya kessa ballina
lafan walii-gallatiin sadaffa yokan afuuraffa (Chaayinaa fi USA irra kam akka
caalu hanga amma hin beekamu) gubbatti kan argamtu yoo tattu, ballina lafa
qofaan fi bayyina ummatan sadaffa irratti argamti. Ummatti America walitti
qabama ummatta adunya "immigration"iin dhufan yoo ta'u, kuni immo akka isaan
adaa garagara ta'e akka qabattan sababa ta'erra. USAn addunyaa keessaa biyyoota
ummatta adaa fi akka jirenya gosa gossa ofii kessa qaban keessa tokko dha.
United Statesiin addunyaa keessaa diinagdee biyyaatin GDP trillion $13 fi "gross
world product" parsentii 22% qabachuun tokkoffa irratti argamti. "GDP per
capita"n yoo ilaalani immo USAn sadarkaa sadaffa fi sadetteffa irratti argamti.

Biyyi kun kolonii kudhan-sadeen Gireet Biriiten walitti qabatte, kolonoonni kuni
immo billisumma isaani kan argattan "Declaration of Independence" ifa gochuun,
kunis kan ta'e bara 1776, Waxabajjii 4tti (July 4). Constitution hardha kan itti
argattan Fulbaana 17, 1787 yoo ta'u, achiin bodda "amendment" 27 bassu
danda'anirru. Biyyi kun kan lafan babalatte bayyinan century 19ffa irratti,
kunis biyyotta kan irra lafa fudhachudhan - Firaansi, Meeksikoo, Ispeen fi
Raashiyaa. Achiin bodda United States biyyoota humna baayye qaban lamman kessa
tokko ta'u dandeetterti, kunis Waraana Addunyaa II keessatti waan USn goote fi
akkasumas Meeshaa Niyuukileerii (Nuclear weapon) isheen qabdu irra ka'erra.
Ergaa Soviet Union kuftee booda, USAn humna addunyaa keessaa jabenyaan haftee
tokkitti qoffa ta'u dandeesse. Akkasumas addunyaa keessatti diinagdee, siyaasa,
aadaa fi Militaryiin adunya kessatti dursuni itti fufu jirtii.



https://om.wikipedia.org/wiki/Afaan_Oromoo

Afaan Oromoo afaan baay'innaan Afrikaa keessatti dubbataman keessaa sadarkaa
afraffaa irra jira. Kana jechuun afaan Arabaa, afaan kiSwahiliitiif, afaan
Hawusaatti aana jechuudha. Afaan Arabaa fi afaan Kiswaahilii afaan biyya ormaa
yoo ta'an, Afaan Oromoo afaan Afrikaa keessatti dubbatamu keessaa tokkoffaa
ta'a; osoo mootummaa qabaatee immo addunyaa irraatti sadarkaa sadaffaa ta'u ni
mala.

Afaan Oromoo kutaa afaanii Afroo-Eshiyaatiik jedhamu jalatti ramadama. Afaan kun
Afroo-Asiyaatiik keessaa gare afaanii Kuush jalatti qooddama. Afaanota Kuusha
keessa Afaan Oromoo afaan sabni baayyeen dubbatu yoo ta'u, uummata miliyoona 60
ol ta'utu dubbata. Uummatni afaan kana dubbatu Itoophiyaa fi kaaba Keeniyaa
keessa jiraata. Akka warri afaan qoratan jedhanitti, Afaan Oromoo loqoda(garee)
afur qaba: Oromoo Boorana-Arsii-Gujii, Oromoo Bahaa, Orma, fi Oromoo Dhihaa fi
Giddugaleessa ti.

Warraaqsa Itoophiyaa kan 1974 dura, Afaan Oromootiin barreeffama maxxansuunii fi
tamsaasa reediyoo ykn TV dabarsuun dhorkaa ture. Barreeffamni xiqqoon san dura
maxxanfaman kan akka hiikaa Macaafa Qulqulluu kan Onesmoos Nasibii fi Asteer
Gannootin hiikaman qubee Gi'iiziitti fayyadaman. Kakuu Haaraan bara 1875
Kiraapfin maxxanfames akkasuma qubee Gi'iiziitti fayyadame. Warraaqsa Itoophiyaa
bara 1974tti aansee, mootummaan duula barreessuu fi dubbisuu afaan baayyeedhaan,
Afaan Oromoo dabalatee, geggeessaa kan ture yoo ta'u, Afaan Oromootin
barreeffama maxxansuunii fi tamsaasa dabarsuun yeroo kana jalqabe.
Barreeffamoonni yeroo kana Afaan Oromootiin maxxanfaman, kan akka gaazexaa
Bariisaa, qubee Gi'iizii fayyadaman.

Afaan Oromoo afaan barnootaa taasisuuf yaaliin godhame amma mootummaan Dargii
bara 1991 kufutti milkaa'uu hin dandeenye. Sana duraa garuu naannoowwan ABOn
too'ataman keessatti afaan barnootaa taasifameera. Erga Mootummaan Naannoo
Oromiyaa hundeeffamee booda, manneen barnootaa sadarkaa 1ffaa keessatti Afaan
Oromoo afaan barumsaa akka ta'uufii afaan hojii kan naannichaa akka ta'u
godhameera.

1st — tokkoffaa 2nd — lamaffaa 3rd — sadaffaa 4th — arfaffaa, afraffa 5th —
shanaffaa 6th — jahaffaa 7th — torbaffaa 8th — saddeetaffaa 9th — sagalaffaa
10th — kurnaffaa, kudhaffaa 11th — kudha tokoffaa

1/2 — walakkaa (tokko lamaffaa) 1/3 — siisoo, nuusii (tokko sadaffa) 1/4 —
kurmaana, ruubi (tokko arfaffaa) 7/8 — torba saddeetaffaa



https://om.wikipedia.org/wiki/Oromiyaa

Oromiyaa (kan Ingiliffa keessatti Oromia jedhame barreeffamu, kan garuu
barreeffama Afaan Oromoo keessatti Oromiyaa jedhamee beekamu) kunizzin kutaalee
Itoophiyaa saglan keessaa tokko taate dha. Ballinaa lafa bahaa hanga
kibba-dhihaa biyya keessatti 353,632 km² ta'ee qabatee, baayyinaa ummataa bara
2002 tilmamee hanga miliyoona digdamii-afurii qabdi, kunis ballina lafaa fi
baay'ina ummataan biyyaa keessaa tokkofaa ishee tasisaa. Isheenis kan ofii
keessa qabduu: kutaa Arsii, Baalee, Harargee, Iluu Abbaa Booraa, Kafaa, Shawaa,
Sidaamoo fi Wallagga of keessaa qabdi, Booranaa fi Gujiin Sidaamoo jalatti
walitti qabama turan. Magaalaan guddoon Oromiyaa durii Finfinnee yoo taatu, kan
ammaa garuu Adaamaadha. Bara booda gaaffii mirgaa sabni Oromoo gaafateen booda
gara Finfinneetti deebbite. Magaallan gugguddoon biraa Oromiyaa keessatti
argaman Adaamaa, Amboo, Asallaa, Bishooftuu, Dambidoolloo, Fiichee, Gimbii,
Gobbaa, magaalaa Jimmaa, Mattuu, Nagallee Booranaa, Naqamtee, Shaashamannee fi
Walisoo dha.

Jaarraa digdamii tokkoffaan duraatti, magaalaan guddittii Oromiyaa Finfinnee
turte, kunis maqaa biraa Addis Ababaa jedhamunis beekamti (maqaan kun Afaan
Oromoo miti). Magaalaan guddittii Oromiyaa gara Adaamaatti jijjiiramuun ishee
mormii hedduu fideen ture. Morkitoonni akka jedhanitti bulchaan Itoophiyaa
Finfinneen Oromiyaa keessatti argamuu ishee hin barbaadne jedhaniiru. Karaa
biraammoo, Finfinneen afaan, aadaa fi seenaa Oromoo guddisudhaaf mijaata miti
jechudhaan mootumman ni dubbata. "

Waxabajjii 10, 2005 keessatti Dhaabbata Dimookraatawaa Ummata Oromoo(DhDUO)n,
kan kutaa bulchaa Adda Demookraatwaa Warraaqsa Ummatoota Itoophiyaa (ADWUI)
ta'ee, magaalaa guddoo Oromiyaa akka Finfinneetti deebisu ifa godheera.
Oromiyaan naannoo Tigraay irraa kan hafe naannoolee hundaan wal daangessiti. Kun
immoo yeroo tokko tokko walitti bu'insa uuma. Fakkkeenyaaf naannoo Sumaalee
keessatti.

Godinaaleen Oromiyaa keessatti argaman Arsii, Baalee, Boorana, Harargee Bahaa,
Harargee Dhihaa, Iluu Abbaa Booraa, Jimma, Shawaa Bahaa, Shawaa Dhihaa, Shawaa
Kaabaa, Wallagga Bahaa, fi Wallagga Dhihaa ti.

Bold text== Afaanota == Afaan Oromoo (Oromiffa), kan yeroo ammaa qubee
Laatiniitin barreeffamu, afaan bal'inaan dubbatamu yoo ta'u kunis afaan Oromiyaa
keessatti dubbatamu keessaa 83.5% ta'a. Afaanonni kan biraa kan baayyinaan
dubbataman Amaariffa (11%) (keessaahuu Wallagga Bahaa fi Shawaa Kaabaa
keessatti), afaan Guraagee (Sabat beet Guraagee, Sooddoo fi Silxee),
Hadiyyaffaa, afaan Gede'oo (0.98%) (keessumaayyuu Shawaa Dhihaa fi Bahaa
keessatti), Tigiriffa (0.25%). Afaanonni Oomotiik ummata muraasaan naannoo
Jimmaa, Iluu Abbaa Booraa fi Wallagga Lixaa keessatti ni dubbatama; afaanonnii
Naayiloo-Sahaaraa (Koomoo, Majangi, Gumuzii fi Bartaa) ummattoota dhihaa keessa
faffaca'anii jiraniin ni dubbatama.



https://om.wikipedia.org/wiki/Kompitara

Kompitarri meeshaa hunda galeessa kan saganteeffamee (programmed) hojiiwwan
qooyyabaa fi yaayaa ofumasaa hojjachu danda'u dha. Tarreen hojiiwwanii akka
barbaaddametti jijjiiramuu waan danda'uuf, kompitarri rakko gosa baayyee furuu
danda'a.

Akka walii galaatti, kompitarri yoo xiqqaate kutaa hijeessaa tokko, kunis Kutaa
Hujeessaa giddugaleessaa (Central Processing Unit - CPU) ti, fi kuufannoo wayii
(memory) qabata. Kutaan hujeessaa hojiiwwan qooyyabaa fi yaayaa (arithmetic and
logic operations) raawwata, kutaan too'anoo (Control Unit) ammoo tartiiba ittiin
hojiiwwan sun raawwataman odeeffannoo kuufannoo keessa jirurratti hundaa'ee
too'ata. Meeshaleen alaa (peripheral devices) odeeffannoon madda alaarraa akka
dhufu kan godhan yoo ta'u bu'aan hojiiwwan raawwatamnii akka olkaawwamuu fi
bakka olkaawwamee deebi'ee akka dhufu gochuufis ni tajaajilu.

Yeroo Waraana Addunyaa II, kompitaroonni anaaloogii tajaajila waraanaa addaatif
fayyadaa turan. Yerooduma kana kompitaroonnii dijitaalaa kan elektiroonikii
kalaqaman. Kompitaroonni jalqabarratti oomishaman hanga kutaa guddaa tokkoo ga'u
turan, humna elektirkii kan kompitaroota matayyaa (Personal Computer) harraa
dhibba baayyeetti lakkaawwaman ga'uu danda'u nyaatu ture.

Kompitaroonni ammayyaa kan integireetid sarkiyuutii (integrated circuit) irratti
hundaa'an dachaa miliyoonaa hanga biliyoona kompitaroota jalqabaa caala humna
hujeessuu qabu, iddoo baayyee xiqqoos fudhatu ija warra jalqabaatti yoo
ilaallamu. Kompitaroonni salphaan xiqqeeffamanii meeshaa socho'uu danda'u
ta'anii hojjatamuu danda'u, kompitaroonni socho'uu danda'an (mobile computers)
kunis baatiriidhaan hojjatu. Kompitarooni matayyaa (PC) gosaa fi akaakuu isaanii
hundaan mallattoo Bara Odeeffannoo (Information Age) ti, namoonnis kompitara
jedhanii kan isaan yaadan isaan kana. Haa ta'u malee, kompitroonni idaatii
(embeded computers) kan meeshaalee adda addaa baayyee keessati argaman, tabattuu
mp3 hanga xiyyara waraanaatti, meeshaa ijoollen ittiin tabattuu (toy) hanga
roobootiitti, kan jiru isaan san caala baayyee dha.

Jecha "kompitara" jedhu kan jalqaba fayyadame barreessaa biyya Ingilaandi
Richard Braithwait kitaaba isaa “The yong mans gleanings” jedhu keessatti ture.
Jechi kun kitaabicha keessatti nama shallaga hojjatu kan ibsu ture, hiikaan
jecha kompitara jedhus akkaata kanaan hanga jaarraa 20ffaa walakeessatti itti
fufe. Dhuma jaarraa 19ffaatii kaasee garuu, hiikan jecha kompitaraa gara
maashinii shallaga hojjatu kan jedhu kanatti jijjiiramaa deeme.

Yaada kompitara saganteeffamu danda'u kan jalqaba kan burqisiise Chaarles
Baabeeji, makaanikaal injinerii fi pooliimaz (polimath) lammii Ingilaandi.
"Abbaa Kompitaraa" kan jedhamu Baabeeji, kompitara makaanikaalii kan jalqabaa
jaarraa 19ffaa gara jalqabaa keessa yaadasaa erga bu'uuressee booda itti
aansemmoo kalaqe. Erga diferensi injiinii (difference engine) kan qooyyaba
bishaanirra deemuf barbaachisu hojjatu kalaqee booda,, bara 1833ttikan
saxaxnisaa kan sana caalu, kan anaalitikaal injiini jedhamu uumuun akka
danda'amu hubate. Naqni sagantaa fi daataa maashinii kanatti karaa panchid
kaardii akka galu yaadame ture; panchid kaardin yeroo sana qasamii makaanikaalii
warshaa huccuu keessatti too'achuuf tajaajila ture. Bahaaf ammoo, maashiniin kun
maxxansaa (printer), pilooterii fi bilbila (bell) qabaata. Maashiniin kun
lakkoofasa panchid kaarditti irratti booda akka dubbisuun danda'amuuf barreessuu
danda'a. Injiiniin kun kutaa yaayaa herregaa, kutaa to'annoo kan utaalcha haalaa
fi marsaa (loop) irratti hundaa'e, fi kuufannoo qaba; kunis saxaxa kompitara
hunda-hojjatuu kan jalqabaa kan Tuurin-kompiliit ta'e isa taasisa.

Maashinoonni kun jaarraa tokko dursanii kan dhufan turan. Qaamni maashinii kanaa
hundi harkaan hojjatamuu qaba ture - maashiniin kun qaama mana kumaatti
lakkaawwamu waan qabuuf kuni rakkina guddaa ture. Dhumarratti, mootummaan
Biriiten fandii kennuu waan dhiiseef pirojeektiin kun ni dhaabbate. Chaarles
Baabeeji anaalitikaal injiini odoo hin xumurin kan hafeef sababa fandii fi
siyaasaa qofaaf odoo hin taane, sababa yeroodhaa gara yerootti kompitara bayyee
ulfaataa fi xaxamaa ta'e hojjachuuf yaaduu isaati. Boodarra garuu, ilmi isaa
Henirii Baabeeji, bara 1888tii anaalitikaal injiinii kan duraan yaaddamerraa
salphaa ta'e hojjatee xumure. Faayidaa kompitara kanaas bara 1906tti gabatee
hojjachuun agarsiise.

Jaarraa 20ffaa gara jalqabaa keessa, fedhiin qooyyabaa kan saayinsii baayyeensaa
kompitara anaaloogii kan yeroodha gara yerootti cimaa deemen raawwatama ture.
Garuu, maashinoonni kun kan saganteeffaman miti, kan malees sirroominaa fi hunda
galeessummaa kompitara dijitaalaa kan ammayyaa kanaan wal hin gitan.

Priinsippiliin kompitara ammayyaa jalqaba kan ibsame saayintistii kompitaraa
Alen Tuurinin yoo ta'u kunis bara 1936 barruu (paper) On Computable Numbers
jedhamu irratti. Tuuriin daangaa piruufii fi qooyyabaa kan Kurt Gödel 1931 kan
afaan yuuniversaalii kan qooyyaba irratti hundaa'e ture, meeshaa yaadaa qofaan
jiru kan salphaa fi foormaalii ta'e kan Tuurin maashin jedhamuun bakka buuse.
Tuuriin mashinoonni akkasii qooyyaba herregaa sammuun namnaa yaaduu danda'u
kamiyyuu yoo akka seermurtootti ibsuun danda'ame hojjachuu akka danda'an
mirkaneesse. Itti fufees Entscheidungsproblem dhaaf furmaanni akka hin jirre
dhugeesse (prove); kanas maashiniin Tuuriinii akka hojjachuu dhaabu
mirkaneessuun hin danda'amu: walii galatti, seermurtoodhaan maashiniin Tuurin
akka hojii dhaabu bira gahuun hin danda'amu.

Tuurin yaadaa 'maashinii yuuniversaalii' (kan amma 'maashinii yuuniversaalii
Tuuriin') jedhamu kan uume yoo ta'u kunis maashinii hojiiwwan mashiiniin biraa
kamiyyuu hojjatu kan hojjachuu danda'u dha; karaa biraa, maashiniin akkasii
sagantaa teeppiirra kaawwame raawwachuun hojii qooyyabaa gosa kamiyyuu ni
hojjata jechuu dha. Maashiniin akkasii kan saganteeffamu dha. Voon Niwumaan
booda akka jedhetti bu'uurri handhuura kompitara ammayyaa barruu kana.
Maashiniin Tuuriin amma harraattuu tiyoorii qooyyabaa keessatti handhuura
qorannoo ti. Kuufannoon isaanii murtaa'aa ta'uurraan kan hafe, kompitaroonni
ammayyaa Tuuriin-kompiliitii dha, kana jechuun dandeettii seermurtoo raawwachuu
kan maashinii yuuniversaalii Tuuriinin qixxaatu qabu jechuu dha.

Kompitaroonni jalqabaa elektiroomakaanikaalii turan; shallaga hojjachuuf
iswiichiin elektirikii (electric switch) riileyii (relay) makaanikaalii too'atu
ture. Maashinoonni akkasii saffisni isaanii xiqqaa ture, kanaafis kompitaroota
gutummaan elektirikiin hojjataniin bakka buufaman, jalqaba vaakiyuum tuubitti
fayyadamuun. Z2, kan lammii Jarmanii Konraad Suuzetiin bara 1939 kalaqame,
kompitara elektiroomakaanikaalaa kan rileyiin hojjatan keessa kan jalqabaa ti.

Bara 1941, Suuzen maashiniisaa kan jalqabaatti aansee Z3 hojjate, kunis
kompitara dijitaalaa elektiroomakaanikaalii kan saganteeffamu, guutummaan ofumaa
(automatic) kan ta'e kan jalqaba ti. Z3n riileyii 2000 irraa hojjatame, dheerina
jecha kompitaraa laklamee 22 kan saffisa naannoo heerzii 5-10 hojjatu ture.
Koodiin sagantaa fi daataan panchid fiilmii irra olkaawwama. Maashiniin kun
kompitara ammayyaa wajjiniin amma tokko kan walfakkaatu ture, waan haaraa
baayyee uume kan akka lakkoofsa firaakshinii fayyadamuu. Lakkurnyee (kan saxaxaa
Chaarles Baabeeji irratti fayyadaman), kan hojiirra oolchuuf ulfaataa ture,
lakkoofsa lameen (binary number) bakka buusun maashinoonni Suuzee teeknooloojii
yeroo sana jiruutti fayyadamuun hojjachuuf salphaa fi irra caala amansiisaa akka
ta'an isaan godha. Z3n maashinii Tuurin-kompiliitii ta'uu hin oolu.

Sarkiyuutii elektiroonikii baayyee odoo hin turin bakka makaanikaalii fi
elektiroomakaanikalii bakka bu'an, yeruma kana shallagni dijitaalaa shallaga
anaaloogii bakka bu'e. Injineer Toomaas Filaaworsi, bara 1930n keessa kan
Landanitti argamu Post Office Research Station keessa hojjachaa kan ture,
elektirooniksii eksicheenjii bilbilaa (telephone exchange) irratti fayyadamuun
ni danda'ama moo kan jedhu alooluu jalqabe. Meeshaan eksipermentii kan inni bara
1934 hojjate, wagaa 5 booda hojiirra oole; kunis cimdaa eksicheenjii bilbilaa
gartokkeesaa, vaakiyuum tuubii kumaatamatti lakkaawwamnu fayyadamee, gara mala
elektirooniikiin daataa hujeessutti jijjiire. USA keessatti, hojjattoonni
Yuunivarsiitii Ayowaa John Viinsenti Atanasof fi Kilifoordi Beerii bara 1942
kompitara Atanasof–Beerii Kompitara (ABC) jedhamu hojjatan. Kunis kompitara
dijitaalaa elektiroonikii ofumaa kan jalqabaa ti. Saxaxaan kun gutummaan
elektiroonikii yoo ta'u vaakiyuum tuubii naannoo 300 fayyadame, kuufannoof ammoo
kaappaasiterii diraamii naanna'utti qabatee jiru fayyadama.

Yeroo Waraana Addunyaa II, Biriitishoonni Bletchley Park ergaa iciteeffame kan
Jarmaniin ergitu cabsuun milkaa'an. Maashiniin iciteessaa Jarmanii, Enigmaan,
jalqaba meeshaa elektiroo-makaanikaalii ta'e kan boombe jedhamuun cabsuun
yaalame. Garuu, maashinii Jarmanii Loorenzi SZ 40/42 kan sanarraa xaxaa kan
ta'e, kan walqunnamtii waraana olaanaaf fayyadaman, Maksi Niwumaan fi gareen
isaa Filaaworsi maashinii Kolooses jedhamu akka hojjatu muudani. Filaaworsis
Guraandhala 1943 jalqabee Koloosesii jalqabaa saxaxuu fi hijjachuuf ji'a kudha
tokko itti fudhate. Mudde 1943 akka seeran hojjatu erga ilaallamee booda,
Koloosesiin sun gara Bletchley Park akka dhaquuf fe'ame gaafa Amajjii 18 1944
erga achi ga'ee booda Guraandhala 5 ergaa iciteeffame kan jalqabaa cabse.

Koloosesiin kompitara dijitaalaa elektiroonikii kan saganteeffamu kan jalqabaa
ti. Koloosesiin vaalvii (vaakiyuum tuubii) baayyeetti fayyadamae. Naqaa
peepper-teepiidhaan kan fudhatu yoo ta'u hojii yaayaa adda addaa daatasaa
irratti hojjachuuf kan qindeeffamuu dha, garuu Tuurin-kompiliitii miti.
Koloosesiin MK II sagala kan hojjataman yoo ta'u MK I tokko ammao gara MK IItti
geeddaramuun walumaagalatti kudhan ta'e. Koloosesiin MK I vaalvii 1500 kan qabu
yoo ta'u MK II garuu 2400 qaba. MK IIn dachaa 5 saffisni isaa kan MK I caalu yoo
ta'u fayyadamuufis salphaa ture, kunimmoo baayyee hojii icitii diiguu
ariifachiise.

USAtti kan hojjatame ENIAC (Electronic Numerical Integrator and Computer)
kompitara elektironikii kan saganteeffamu kan USA keessatti hojjatame kan
jalqabaa ti. ENIACn Koloosesii yoo fakkaateyyuu, Koloosesii caalaa saffisa
guddaa kan qabuu fi salphaatti kan jijjiirun danda'amu ture (flexible). Shakkii
tokko malee ENIACn meeshaa Tuurin-kompiliitii ture, kanaafis rakkina kuufannoo
isaa keessa taa'uu danda'u kamiyyuu shallaguu danda'a. Akkuma Koloosesii, ENIAC
irratti sagantaan haalaa keebilii fi iswiichii irratti hundaa'a, kompitara
sagantaa kuufame fayyadaman kan booda dhufanirraa baayyee addaani. Erga
sagantaan barreeffamee booda, harka namaatin iswiichii fi pilagiidhaan
fayyadamuun kompitararratti galchuun ni barbaachisa ture.

Maashiniin kun saffisa olaanaa elektirooniksii fi dandeettii rakkoo xaxamaaf
saganteeffamuu danda'uu walitti qabata. Ida'uu ykn hirrisuu 500 sekendii
tokkotti hojjachuu danda'a, kunis saffisa maashinii kamiyyuu dachaa kumaan
caala. Maashiniin kun muraa baayyisuu, hiruu fi iskuweer ruutii hojjachuu
danda'us ni qaba. Kuufannoon saffisa olaanaan hojjatu jechoota 20 (baayitii 80)
qofa. Maashiniin kun Yuunivarsiitii Peensilvaaniyaa keessatti geggeessummaa Joon
Maakilee fi Presper Eckert kan hojjatme yoo ta'u hojiinsaa bara 1943 hanga dhuma
1945 fudhate. Maashiniin kun baayyee guddaadha, toonii 30 ulfaata, humna
elektirikii 200 kw fayyadama, akkasumas vakiyuum tuubii 18000, riileyii 1500, fi
rezisterii, kaappasiiterii fi indaakterii kuma dhibbaa olitti lakkaawwamu of
keessaa qaba ture.

Kompitaroonni jalqabaa sagantaa murtaa'e (fixed programs) qabu. Hojii inni
hojjatu jijjiiruuf, shiboo buqqisanii bakka biraatti suuquu fi maashinii sana
caasaa isaa jijjiiruu barbaachisa ture. Kompitarri sagantaa kuufame fayyadamuu
yeroo dhufu kuni hundi jijjiirame. Kompitarri sagantaa kuufame fayyadamu saxaxa
isaatin kurfii ajajaa qaba, akkasumas kuufannoosaa keessa garee ajaja (sagantaa)
akkamitti akka shallagni hojjatamu agarsiisu kaawwata. Bu'uurri tiyoorii
kompitara sagantaa-kuufamee kan kaawwame Alen Tuurinin barruu isaa kan bara
1936tini. Bara 1945, Tuurin Labiraatorii Fiiziksii Biyyaalessaatti (National
Physical Laboratory) dabalamuudhaan kompitara dijitaalaa kan sagantaa-kuufame
fayyadamuu hojjachuu irratti hirmaachuu jalqabe. Gabaasni isaa kan bara 1945
‘Proposed Electronic Calculator’ jedhamu ulaagaa (specification) maashiniin
akkasii kan qabatu ture. Joon Voon Niwuumaan kan Yuunivarsiitii Peensilvaaniyaa
keessa hojjatus akkasuma First Draft of a Report on the EDVAC bara 1945
tamsaasuu jalqabe.

The Manchester Small-Scale Experimental Machine, maqaa masoon daa'ima kan
jedhamu, kompitara jalqabaa sagantaa kuufame fayyadamuu. Kompitarri kun
 Yuunivarsiitii Viiktooriyaa kan Maanchisteritti argamu keessatti Frederic C.
Williams, Tom Kilburn fi Geoff Tootilln hojjatame. Kompitarri kun sagantaasaa
kan jalqaba Waxabajjii 21 1948titti raawwate. Sadarkaadhuma yeroo isaattu,
kompitarri kun akka "xiqqaa fi dubatti hafaa" tti yoo ilaallameyyuu, kompitara
hojjatu kan jalqabaa kan wantoota kompitara ammayaaf barbaachisaa ta'an qabu
ture. Akkuma Small-Scale Experimental Machine hojjachuun akka danda'amu
beekkameen, yuunivarsiitiicha keessatti pirojeektiin SSEM irratti hundaa'un
kompitara faayyadamuun danda'amu hojjatu dhaabbate, kompitarri kunis Maanchister
Maarki I jedhama.

Maarki I odoo hin turin kan maddaa (prototype) Ferranti Maarki 1 ta'ee, kunis
kompitara gurguraaf hojjatame kan hojii hunda hojjatu kan jalqabaati. Ferrantiin
hojjatamee, Guraandhala 1951 Yuunivarsiitii Maanchisteritti kenname. Yoo
xiqqaate maashinooni kun kan 7 ta'an bara 1953 hanga 1957 gidduutti kan kennaman
yoo ta'u kana keessaa tokkoo laabii Sheel kan Amisterdaam jirutti kenname.
Onkoloolessa 1947tti, hooggantoonni kaampaanii Biriitish J. Lyons & Company
kompitaroonni kana daldalaaf akka hojjataman beeksisuu keessatti shoora gudda
tabachuuf murteessan. Kompitarri LEO I jedhamu Ebla 1951 hojiirra oole, hojii
biiroo keessaa kan kompitarri hojjachuu danda'u hojjachuunis kan jalqabaa ta'e.

Baayipoolaar tiraanzisteriin bara 1947tti kalaqame. Bara 1955 kaase saxaxa
kompitaraa keessatti tiraanzisteriin vaakiyuum tuubii bakka bu'e, kunis
kompitaroota dhaloota lammaffaa jedhamu uume. Tiraanzisteriin vaakiyuum
tuubiitti yoo madaalamu faayidaa baayyee qaba: bayyee xiqqaa dha, humna
elektirikii xiqqaa barbaada, knaafis hoo'a xiqqaa uuma. Silken jaankishin
tiraanzisteriin vaakiyuum tuubii caala baayyee amansiisaa dha, akksumas yeroo
dheeraa hin daangeffamne hojjachuu danda'a. Kompitaroonni tiraanzisterii
fayyadaman iddoo xiqqaa irratti sarkiyuutii yaayaa lamee (binary logic circuits)
kuma kudhanitti lakkaawwamu qabatu.

Yuunivarsiitii Maanchister keessatti, gareen Tom Kilburn hoogganamu maashinii
vaalvii odoo hin taane tiraanzisteroota haaraa uummaman fayyadamu saxaxanii
hojjatan. Kompitarri jalqabaa kan tiraanzisteriitti fayyadamu kan isaan
hojjatan, kan addunyaarratti kompitara tiraanzisterii fayyadamu kan jalqaba
ta'e, bara 1953 hojii jalqabe, fooyya'aa lammaffaan Ebla 1955 xumurame. Haa ta'u
malee, maashiniin kun kilookii 125 KHz ta'ee burqisiisuuf akkasumas kuufannoo
maagineetiik diraamii irratti barreessuuf vaalvii fayyadama ture. Kanaafuu
kompitarri guutummaan tiraanzisterii fayyadamu kan jalqabaa Harwell CADET kan
1955 ture; kompitarri kun Harwellitti kutaa elektirooniksii kan Dhaaba Qorannoo
Anniisaa Atomiikiitin (Atomic Energy Research Establishmen) hojjatame.

Humna shallaguu keessatti olaansi guddaan itti aanu kan dhufe kalaqamuu
integireetid sarkiyuutii ti. Yaada integireetid sarkiyuutii jalqaba kan
burqisiise saayintistii raadaarii kan Royal Radar Establishment Ministeera
Ittisaa hojjachaa ture Geoffrey W.A. Dummer. Drummer waa'ee integireetid
sarkiyuutii ibsa jalqabaa ummataaf Waashingitenitti Symposium on Progress in
Quality Electronic Components irratti Caamsaa 7 1952 kenne.

ICn jalqabaa kan kalqame Jaak Kilbii kan Teksaas Inistirumentis keessa hojjatuu
fi Rooberti Nooyisi kan Feerchaayildi semiikondaakter keessa hojjatuuni. Kilbiin
yaada jalqabaa waa'ee integireetid sarkiyuutii Waxabajjii 1958tti galmeesse,
kanas sarkiyuutii hojjatu fakkeenyummaaf Fulbaana 12 1958 agarsiisun godhe.
Iyyannoo mirga paateentii Guraandhala 6 1959 galcheen, Kilbiin meeshaa isaa
haaraa kana akkana jedhee ibse "qaama wantoota semiikondaakterii...kan qabiyyeen
elektiroonikii hundi guutummaan bakka tokkotti hojjatame". Nooyisi yaada
integireetid sarkiyuutii kan mataasaa waggaa tokkoo fi walakkaa booda fidee
dhufe. Chiippiin Nooyisi rakkoo baayyee kan chiippiin Kilbii hin furreef
furmaata kenna ture. Feerchaayildi semiikondaakteritti kan hojjatame chiippiin
Nooyisi, silkeeniirraa hojjatame; kan Kilbii ammoo jermaaniyemirraa hojjatame.

Kalaqni haaraan kun fayyadamni kompitaraa hojii daladalaa fi matayyaaf ooluu
irratti akka ariitin guddatu godhee, gara maayikiroopirooseserii kalaquuttis
geesse. Yoma meeshaa kamtu maayikiroopirooseserii jalqabaa ti jedhu mormisiisaa
ta'eyyuu, karaa tokkoon sababa hiikaa sirrummaa jecha maayikiroopirooseserii
irratti waliigalteen hin jirreef, maayikiroopirooseseriin chiippii tokkorratti
hojjatame kan jalqabaa Intel 4004 akka ta'e mormiin hin jiru. Intel 4004n, Ted
Hoffn, Federico Faggin, fi Stanley Mazorn Intel keessatti saxaxamee hojjatame.

Meeshaalen kompitaraa akkuma xiqqaachaa deemaninii fi umuriin baatirii socho'uu
akkuma dabalaa deemeen, kompitaroonni socho'uu danda'an bara 1990n keessa
baayyachaa deeman. Teeknooloojiin kompitara koyaa (laptop) fi kompitara
salphaatti socho'an kan biraa oomishuuf gargaare kun, bilbila mobaayiliittis
(cell phone) oomishtoonni meeshaalee shallagaa akka itti gochuu danda'an godhe.
Bilbiloonni akkasii kun ismaartifoon jedhamuun beekkamu. Ismaartifoononni sirna
dalagaa adda addaa kan fayyadaman yoo ta'u ariitidhaan meeshaa shallagaa gabaa
too'ate ta'aa jiru, oomishtoonni akka gabaasanitti nuusa lammaffaa 2013tti qofa
ismaartifooni miliyoona 237 oomishamee gabaaf dhiyaate.

Amalli kompitara ammayyaa kan maashinoota kan biraa hundarraa adda baasu tokko
kompitaroonni saganteeffamuu danda'uu isaaniti. Kana jechuun ajajni wayii
(sagantaa) kompitaraa kennamuu danda'a, kompitarris sana raawwata. Kompitaroonni
ammayya kan ijaarrii Voon Niwuumaan irratti hundaa'an yeroo baayyee maashin
koodii akka afaan saganteessaatti (programming language) itti fayyadaman qabu.

Kompitara baayyee keessatti, ajajni tokkoo tokkoonsaa akka maashin koodiitti
kuufama, ajajni tokkoo tokkoonsaas lakkoofsa matasaa qaba (kunis oppereeshin
koodi ykn gabaabaatti opkoodi jedhama). Ajajni lakkoofsa lama walitti idaasisu
opkoodii tokko qaba; ajajni lakkoofsi akka baayyifamu godhu ammoo opkoodii kan
biraa qaba, fi akkaatadhuma kanaan, ajajni kaanis opkoodii qabu. Kompitaroonni
baayyee salphaa ta'an ajaja muraasa qofa raawwachuu danda'u; kompitaroonni
ulfaataa ta'an garuu ajaja dhibbaan lakkaawwamu raawwachuu danda'u, ajajoonni
kun hundi isaanii lakkoofsa addaa mataasaanii qabu. Kuufannoon kompitaraa
lakoofsa kuusuu waan danda'uuf, koodii ajajaas kuusuu danda'a. Kunis gara
sagantaa guutuun (kan tarree ajajoota kanaa ta'e) tarree lakkoofsaatiin bakka
buufamuu danda'a jedhuu fi kompitara keessatti akkuma lakkoofsa kaaniitti
hujeeffamuu danda'a jedhutti ol guddate. Yaadni sagantaa fi daata inni irratti
hojjatu kuufannoo kompitaraa keessa kaa'uu jedhu bu'uura ijaarrii Voon Newuumaan
ykn sagantaa kuufame ti. Yeroo tokko tokko, kompitarri ajajasaa muraasa ykn
hunda kuufannoo keessatti, daataa irratti hojjaturraa gara biraa yeroon kaawu ni
jira. Kunis ijaarrii Harvaardi jedhamee beekkama, kompitara Haarvaard Maark I
jedhamu irraa ka'uun. Kompitaroonni ammayyaa kan ijaarrii Voon Newuumaan irratti
hundaa'an saxaxi (design) isaanitiin amala muraasa ijaarrii Haarvaardi of
keessaa qabu, kan akka caashii CPU keessatti.

Afaan saganteessaa karaa adda addaa ittiin saganta kompitarri raawwatu ibsinu
nuu keenna. Haala afaan namaatin wal hin fakkaanneen, afaanonni saganteessaa kan
saxaxaman gabaabaa akka ta'anii fi himni tokko hiika tokkoo ol qabaachuu akka
hin dandeenyeefi. Gutumaatti afaanonni saganteessaa afaan barreeffamaa yoo ta'an
sagaleen ol fuudhanii dubbisuuf ulfaataa dha. Walumaa galatti, afaan
saganteessaa gara maashin koodiitti kompaayileriin ykn assembileriin hiikkamu,
ykn ammoo interpireeteriin battaluma sagantaan sun raawwatamaa jirutti hiikkamu.
Yeroo tokko tokko, sagantoonni walmaka tooftaa lamaaniniituu raawwatamu.

Afaan maashinii fi afaan assembilii afaan ga-xiqqaa kana jalatti ramadamu.
Afaanonni kun gosa kompitara irratti kan hunda'ani dha, kan jechuun kompitara
adda addaaf, afaan gad-xiqqaan isaanii garaa garummaa qaba jechuu dha.
Fakkeenyaaf, kompitarri ijaarrii ARM (ARM architecture) (kan meeshaalee akka PDA
ykn viidiyoo geemii keessatti argaman) ta'an afaan maashinii (maashin koodii)
Intel Peentiyeemii ykn AMD Atiloon 64 hubachuu hin danda'an.

Maashin koodii caala dachaa baayyeen salphaa ta'uyyuu, afaan assembiliitin
sagantaa dheeraa barreessuun ulfaataa fi dogoggoraaf kan saaxilame dha.
Kanaafuu, sagantaa baayyeen afaan ol-guddaa kan fedhii saganteessaa haala
mijataa ta'een ibsuu danda'aniin (kunimmoo dogoggora sagantaa hirrisa)
barreeffama. Afaanonni ol-guddaan yeroo baayyee gara afaan maashiniitti
roggeffamu (ykn dura gara afaan assembiliitti, itti aansee gara afaan
maashiniitti); kanas kan godhu sagantaa kompitaraa kan biraa kan kompaayilerii
jedhamu. Afaanonni ol-guddaan assembilii caalaa kompitara irratti raawataman
irratti baayyee hin hundaa'an, irra caala afaanichumaa fi caasaa rakkoo
kompitaraan furamauuf jiruu irratti hundaa'u. Kanaafu, kompaayilerii gara
garaatti fayyadamuun sagantaa afaan ol-guddaan barreeffame tokko gara afaan
maashinii kompitara adda addaatti jijjiiruun ni danda'ama. Kunis tooftaa ittiin
mosajjii (sagantaa) akka viidiyoo geemii ijaarrii kompitara adda addaa kan akka
kompitara matayyaa fi viidiyoo geem konsoliirratti akka hojjtuuf ittiin
dhiyeessani.

Saxaxiin sagantaa kan sagantaa xixiqqaa salphaa yoo ta'u rakkoo furamuuf jiru
qorachuu, galcha walitti qabuu, jechoota sagenteessuu afanoota keessa jiran
fayyadamuu, adeemsaa fi seermurtoo haaraa baasuu ykn kan duraan jiran
fayyadamuu, daataa meeshaalee bahaaf dhiyeessuu fi furmaata rakkoo kennuu dha.
Akkuma rakkoon guddachaa fi ulfaataa ta'aa deemu, wantoonni akka sagantaa xiqqaa
(subprocedure), muraa (module), galmeessa (documentaation), fi tooftaa
saganteessuu haara kan akka wantarratti xiyyeeffatu (object-oriented
programming) barbaachisa ta'a. Sagantaa gurguddaan kan sarara lakkaddaa mana
kumaatti lakkaawwamu qabuf toftaa mosaajii (software methodology) ittiin saxaxan
barbaachisa. Hojiin moosaajii gurguddaa hojjachuun qormaata beekumsaa
(intellectual challenge) guddaa dha. Mosaajii amansiisummaa guddaa qabuu fi kan
bajataa fi yeroo itti xumuramu tilmaamun danda'amu uumuun baayyee ulfaata ture;
kutaan barnoota kan injineeringii moosaajii irratti xiyyeeffatu qormaata
kanarratti xiyyeeffatee furuuf yaala.

Ilbiisni dhugaa kan kompitaraa kan jalqabaa irbaata abiddaa kompitara Harvaardi
Maark II keessatti argamte.

Kompitarri hojii walii galaaf hojjatame kutaa afur qaba: Kutaa Yaayaa Herregaa
(arithmetic logic unit), Kutaa Too'annoo (Control Unit), kuufannoo, fi
meeshaalee naqaa fi bahaa. Kutaawwan kun hundi karaa baasii walqabatu, baasiin
yeroo baayyee wadaroo sibiilarraa hojjatama dha.

Kutaan too'annoo, KYH (ALU), fi meeshaleen naqaa/bahaa bu'uuraa bakka tokkotti
kutaa hujeessaa giddugaleessaa(KHG) (Central Processing Unit) jedhama. KHG kan
jalqabaa qabiyyee kobaa kobaa jiran irraa ummama ture, garuu bara 1970n gidduu
keessaa jalqabee KHG integireetid sarkiyuutii tokko irratti oomishama; kunis
qabiyyee KHG hunda bakka tokkotti kan qabatu yoo ta'u maayikiroopirooseser
jedhama.

Lakkooftuun sagantaa mannee kuufannoo (memory cell) waan ta'eef, shallaga KYH
keessatti raawwatamurraan kan ka'e qabiyyeen isaaa jijjiiramuu danda'a.
Lakkooftuu sagantaatti 100 ida'uun, ajani itti aanu bakka amma jirurraa 100 gadi
fagaatee akka dubbifamu godha. Ajajoonni qabiyyee lakkooftuu sagantaa jijjiiran
"utaalcha" jedhamu, isaanis marsaa (ajaja irra deddeebi'ee raawwatamu) fi ajaja
otoolaa (kan haalarratti hundaa'ee raawwatamu) raawwachuuf gargaaru.

Tarreen hojiiwwanii kan kutaan too'annoo ajaja raawwachuuf jecha hordofu
mataasaatin akka sagantaa kompitaraa xiqqaati. Keessaahuu, saxaxa KHG ulfaataa
keessatti, kompitara xiqqaa kan maayikirooseku'eenser jedhamutu jira, kunis
sagantaa maayikirookoodii raawwachuun hojiiwwan armaan olii hundi seeran akka
raawwataman godha.

Hojiin qooyyabaa kan KYH tokko raawwatu ida'uu fi hirrisuu qofa ta'uu danda'a
ykn baayyisuu, hiruu, tiriigonomeetirii akka saayinii, kosaayinii, fi kkf, fi
isquweer ruutii dabalachuu danda'a. KYH tokko tokko lakkoofsa intiijerii qofa
fudhatu kaan ammoo lakkoofsa firaakshinii qabu fudhachuu danda'u, garuu
dheerinni firaakshinii sanaa xiqqaa ta'uu danda'a. Haa ta'u malee, kompitarri
hojii salphaa hojjatu kamiyyuu hojii isa xaxamaa gara hojii salphaa ofii
hojjachuu danda'uttii jijjiiree akka hojjatuf sganteeffamuu danda'a. Kanaafuu,
kompitarri kamiyyuu qooyyaba hunda akka hojjatuuf saganteeffamuu danda'a - garuu
hojii sana raawachuuf yeroo fudhachuu danda'a. Dabalataan, KYH lakkoofsa
waldorgomsiisee gatii buuliyaanii deebisuu danda'a (dhugaa ykn soba); kunis
lakkoofsonni sun wal qixxee, irra guddaa ykn irra xiqqaa ta'u isaanii irratti
hundaa'a (fkn 64<65). 

Hojiin yaayaa yaayaa buuliyaanii of keessaa qaba: AND, OR, XOR fi NOT. Isaanis
otoola xaxamaa fi yaayaa buuliyaanii hujeessuu hojjachuuf barbaachisaa dha.

Kompitaroonni suupperiskaalaarii ta'an KYH tokkoo ol qabaachuu danda'u, kunis
ajaja baayyee erga takkaa akka hujeessan isaan dandeechisiisa. Hujeessaa saxatoo
(graphics processor) fi kompitaroonni SIMD fi MIMD KYH kan qooyyaba veekterii
(vector) fi maatiriksii (matrix) irratti hojjachuu danda'u qabu.

Kuufannoon kompitaraa, akka tarree mannee kan lakkoofsa keessa kaa'uu ykn irraa
dubbisuun danda'amutti ilaalun ni danda'ama. Manneen tokko tokkoonsaa teessoo
lakkoofsaa (numbered address) kan qabu yoo ta'u lakkoofsa tokko kaa'uu danda'a.
Kompitarri ajaja akka "lakkoofsa 123 mannee teessonsaa 1357 ta'e keessa kaa'i"
ykn "lakkoofsa mannee teessonsaa 1357 ta'e keessa jiru kan mannee teessonsaa
2468 ta'e keessa jiru wajjin walitti ida'ii mannee teessonsaa 1595 ta'e keessa
kaa'i" jedhu fudhachuu danda'a. Odeeffannoon kuufannoo keessa kaawwame waan
kamiyyuu ta'uu danda'a. Qubee, lakkoofsi, ykn ajajni kompitaraa kuufannoo keessa
kaawwamuu danda'a. Kutaan Hujeessaa giddugaleessaa akaakuu odeeffannoo adda
addaa waan gargar hin baafneef, odeeffannoo kuufannoon akka tarree lakkoofsaatti
qofa ilaalu kana, mosajjiituu gargara baasee hiika kennaafi.      

Kompitara ammayyaa hunda keessatti, manneen kuufannoo lakkoofa lamee (binary
number) garee biitii sadeeti ta'een akka olkaawutti hojjatame. Baayitiin tokko
lakkoofsa adda addaa 256 bakka bu'uu danda'a (2^8 = 256); 0 hanga 255 yookan
-128 hanga +127. Lakkoofsa guddaa kuusuuf, baayitiin walitti aananii dhufan
baayyee fayyadamna (yeroo baayyee lama, afur ykn saddeet). Lakkoofsi nageetiivii
ta'ee yoo barbaaddame, yeroo baayyee akka kompilimeentii lamaatti (two's
complement) kaawwamu. Tooftan biraas ni jira, garuu iddoowwan addayaatti fi
seenaa keessatti itti fayyadamuun ala gara biraatti baayyee hin mullatu. Yoo
lakkoofsaan bakka buufamuu danda'e, kompitaroonni odeeffannoo gosa kamiyyuu
kuufannoo keessa kaa'uu danda'u. Kompitaroonni ammayyaa kuufannoo baayitii
biliyoonaa ykn tiriliyoona ta'u qabaachuu danda'u. 

KHG akaakuu mannee kuufannoo addayaa, kan kuufannoo isa guddaa caala saffisaan
dubbifamuu fi barreeffamu danda'u, kan rejister jedhamu qaba. Gosa KHG irratti
hundaa'ee, yeroo baayyee KHG tokko keessa rejisterii lamaa hanga dhibbaatu jira.
Rejisteriin daataa yeroo baayyee barbaaddamu kaa'uf fayyada, kunis yeroo daatan
sun barbaaddame hunda gara kuufannoo isa guddaa irraa dubbisuu oolcha. Yeroo KHG
daataa tokkorratti hojjachaa jiru, daataa kuufannoo isa guddaarraa odoo hin
taane (kuufannoon ija KYHtiin yoo ilaallamu suutumee dha) rejisteriirraa
fudhachuun saffisa kompitaraa dabala. 

Kuufannoon kompitaraa akaakuu lamaan dhufa: RAM fi ROM. RAM yeroo KHG ajaje
daatan itti barreeffamuu fi irraa dubbifamuu danda'a. ROMn garuu, moosaajii fi
daataa hin jijjiiramneetu itti godhamee dhufa, kanaafuu KHG ROMirraa dubbisuu
qofa danda'a. ROMn wayita baayee ajaja kompitarri yeroo jalqaba kaa'u itti
fayyadamu qabata.

Qabiyyeen RAM yeroo kompitarri cufame ni bada, garuu qabiyyeen ROM yoomiyyuu hin
badu. KM keessatti, ROMn sagantaa addayaa kan BIOS jedhamu yoo qabatu kunis
yeroo kompitarri jalqaba ka'u, sirna dalagaa kompitaraa baxxee jabaarraa gara
RAMtti fe'uuf tajaajila. Kompitara idaatii (embeded computers) keessatti, kan
yeroo baayyee baxxee jabaa hin qabne, mosajjiin barbaachisaa ta'e hundi ROM
keessatti kuufama. Mosajjiin ROM keessatti kuufame firmiweerii jedhama,
sababiinsaas mosajjii caala haardiweerii waan fakkatu fi. Kuufannoon filaashii
(flash memory) garaa garummaa ROM fi RAM gidduu jiru dukkaneessa, yeroo cufamess
daataa ni kaa'a garuummoo itti barreesunis ni danda'ama. Kuufannoon filaashii
garuu RAM fi ROM caalaa baayyee suuta kan hojjatu waan ta'eef, fayyadamni isaa
bakka saffisni guddaan hin barbaachifne keessatti qofa murtaa'a.

Kompitaroota xaxamaa ta'an keessatti, kuufannoo RAM kaashii (RAM cache) tokkoo
fi sanaa ol qabaachuu danada'a, kunis rejisterii caala suuta kan hojjatu yoo
ta'u garuu kuufannoo isa guddaarra saffisa qaba. Kompitaroonni kaashii akkanaa
qaban, daataa yeroo baayyee barbaaddamu ofumaa gara kaashitti geessu, kana
gochuufis saganteessarraa wanti eeggamu tokkoyyuu hin jiru.

Bahaa fi naqni tooftaa ittiin kompitarri odeeffannoo addunyaa alaa wajjin wal
jijjiiru dha. Meeshaaleen kompitara naqaa fi baha kennan moggaawwan
(peripherals) jedhamu. Kompitara matayyaa hedduminaan beekkamu keessatti
moggaawwan kan akka kiyiboordii(gabatee cuqoo), hantuuttee, fi meeshaalee bahaa
kan akka torgii fi maxxansaa qdabalata. Ooftuu baxxee jabaan, ooftuu baxxee
laafaa, fi ooftuu baxxee ifaduu akka meeshaalee naqaa fi bahaatti tajaajilu.
Cimdaan kompitaraa gosa naqaa fi bahaa kan biraati.  

Meeshaleen naqaa fi bahaa mataasaanitiin kompitara xaxa dha, kan KHG fi
kuufannoo mataasaani qaban. Kutaan saxatoo hujeessu, kompitara xixiqqoo
shantamaa fi sanaa ol, kan shallaga saxatoo 3D (3D graphics) agarsiisuuf
barbaachisu hojjatu, qabaachuu danda'a. Kompitarri minjaala'aa kan ammayyaa
kompitaroota xixiqqoo baayyee, kan KHG hojii naqaa fi bahaa raawwachuuf
gargaaran, qabaachuu danda'a.

Kompitarri akka waan sagantaa guddaa kan kuufannoosaa isa guddaa keessatti
kuufamee jiru raawwatuutti ilaallamuu danda'a, sirnoota tokko tokko keessatti
waan kompitarri sagantaa baayyee wal bukkeetti raawwachaa jiru fakkeessun
barbaachisaa dha. Kunis waan maltiitaaskiingi jedhamuun hojjatama, kana jechuun
kompitarri sagantaa tokkorraa gara sagantaa biraatti darbuun dabareedhan
hundumaa raawwata.

Tooftan kuni ittiin raawwatamu tokko asattoo addayaa kan gufii (interrupt)
jedhaniini, kunis kompitarri yeroo yeroodhaan ajaja amma irra jiru raawwachuu
akka dhaabu godhee gara hojii biraa hojjachuutti dabarsa. Gufii (interrupt) dura
eessa akka turee yaadachuudhaan, kompitarri boodarra hojii sanatti deebi'uu
danda'a. Yoo sagantaa baayyeen erga takkaa raawwatamaa jiraate, maddi gufii
(interrupt) sekendii tokko keessatti gufii dhibba baayyee uuma, yeroo kana
hundumaa sagantaan raawwatamaa jiru akka jijjiiramu godha. Kompitaroonni
ammayyaa ajaja baayyee kan namni yaaduu ol waan raawwachuu danda'aniif, si'a
tokkotti sagantaan tokko qofti kan raawwatamu ta'uyyuu, sagantaa baayyen erga
takkaa kan raawwatamaa jiru fakkaachuu danda'a. Tooftaan maltiitaaskiingi kun
yeroo tokko tokko "yeroo-qooddachuu" (time-sharing) jedhama, kunis sababa
sagantaan tokko tokkoonsaayyuu yeroon itti raawwatamu kennamuufi.

Kompitaroonni tokko tokko hojii isaanii KHG baayyeetti akkaa qoqqoodan
godhamaniit saxaxaman, tooftaan kun duraan maashinoota gurguddaa fi
humna-qabeessa kan akka suupperkompitara, meeyinfireemii fi sarvaarii keessatti
hojiirra oola ture. KM fi koyaan (laptop) pirooseserii baayyee fi koorii baayyee
qaban yeroo ammaa kana baayyinaan jiru, kanaafis yeroodhaa gara yerootti
baayyinaan gabaa-gadaanaa keessa seenaa jiru.

Suupperkompitaroonni addatti ijaarrii garmalee addaa fi kan ijaarri
sagantaa-kuufamee irraa adda ta'e qabu. Suupperkompitarri yeroo baayyee KHG
kumatti lakka'amu of keessa qaba, wal-qunnamsiisa saffisa olaanaa qabu, fi
haardiweerii shallagaa addayaa qaba. Saxaxni kun hojii addayaa qofaaf hojiirra
oola, sababiinsaas qabeenya jiru kana yeroo tokkotti itti fayyadamuuf,
qindoomina sagantaa olaanaan waan barbaachisuu fi. Suupperkompitaroonni kan
baayyinaan hojiirra oolan fakkeessoo olaanadhaaf, saxatoo hojjachuuf, fi hojii
icciteenyaa hojjachuufi, akkasumas hojii kan biraa kan "embarrassingly parallel"
jedhamuu fi.

Kompitaroonni odeeffannoo iddoo gara garaa jiru qindeessuuf bara 1950n jalqabee
tajaajilaa turan. SAGE, kan waraana USA hojjatame, sirna jalqabaa tajaajila
kanaaf ooledha, kunis sirna tajaajila-addayaaf oolan kan daldalaaf oomishame kan
akka Sabre fa baayyeen akka uummamaniif karaa bane.

Bara 1970n keessa, injineroonni kompitaraa kan dhaabbata qorannoo adda addaa kan
USA keessa jiru keessa hojjatan kompitaroota isaanii telekominikeeshin
teknooloojiitti fayyadamuun walitti qabsiisuu jalqaban. Qorannoo kanaaf ARPA
(amma DARPA)tu fandii dhiyeessa, fi cimdaan kompitaraa kanarraa uummame ARPANET
jedhama. Teknooloojiin ARPANET uummuu dandeessise baballachaa fi fooyya'aa
deeme. 

Yeroo booda, cimdaan kompitaraa dhaabbata barnootaa fi waraanaa keessaa bahee
gara kaanittis baballate, maqaa interneetii jedhus argate. Dhufaatin cimdaa
ummama fi daangaa kompitaraa irra deebi'anii hiikuu dirqama taasise. Sirni
dalagaa kompitaraa fi mosaajjin fayyadamaa dandeettii odeeffannoo kana karaa
cimdaa kompitaraati kennuu fi fudhachuu danda'u of keessatti qabatanii
hojjatamuu jalqaban. Kara cimdaa, kompitaroonni meeshaalee moggaa (fkn
maxxansaa), odeeffanoo kuufame, fi kkf dabalataan kompitra biraarra
fudhachuu/hirmaachuu jalqaban. Jalqabarratti, tajaajilla akkasii kana namoota
iddowwan teknooloojii olaanaa keessa hojjatan qofatu argata, garuu baballinni
tajaajila akka imeelii fi World Wide Web kan bara 1990n keessaa fi kalaqamuun
teknooloojii cimdaa kan bushaa, fi saffisaa ta'an kan akka Ethernet fi ADSL
cimdaan kompitaraa bakka hunda akka jiraatu godhe. Dhugumaan, lakkoofsi
kompitaroota cimdaa'anii baayyee guddachaa jira. Kompitaroonni matayyaa baayyeen
Interneetiitti qabsiifamuun walqunnamtii fi odeeffannoo fudhachuuf tajaajilu.
Cimdaan wadaroo malee, yeroo baayyee cimdaa bilbila mobaayilii fayyadmuun,
cimdaan bakka baayyee akka jiraatuu godhe, meeshaalee shallagaa socho'an
biratillee.  



https://om.wikipedia.org/wiki/Itoophiyaa

Rippabliikii Federaalawaa Dimokraatawaa Itiyoophiyaa jedhamuudhaan kan beekamtu
biyya Gaanfa Afrikaatti argamtu yoo taatu, erga Eertiraan irraa bara 1993 G.C.
cittee booda biyya lafa qofaan marfamte taatee jirti. Itoophiyaan kaabaan
Eertiraan, dhihaan Sudaanin, kibbaan Keeniyaan, kaaba-bahaan Jibuutiin fi bahaan
immoo Somaaliyaan daangeffamtee argamti.

Itiyoophiyaan biyyoota umrii guddaa qaban (biyyoota qaroomsa durii qaban)jalatti
yoo ramadamtu, Afrikaa keessaa baay'inna ummataan lammaffaa irratti argamti.
Barbaadina dhufaati ilma namaa irratti ga'e guddaa kan qabdu biyyittiin tun,
maqaa cradle of mankind (bakka dhaloota sanyii nama jechuudha) jedhamuuf
filatamuu dandeessee jirti. Itiyoophiyaan biyyoota Afrikaa keessaa koloniin kan
hin qabamin keessaa tokko dha. Laayibeeriyaan koloniin qabamu baatullee,
biyyittin Laayibeeriyaa kanitti dhaabatte koloni Afrikaanota Ameerikaa taate
want turteefi. Itoophiyaan waggaa shaniif 1936-1941 G.C. Faashistii Xaaliyaann
haa qabamtu malee, dhuma irratti Itiyoophiyaan gragaarsa Ingilaandiitiin
mo'achuu dandeesseetti. Jaarraa 4ffaa kessatti kan gara kiristaanummaatti
jijjiramte biyyi kuni, addunyaa keessaa biyya mootummaa kiristaana qabanii turan
keessaa ishee lammaffaa dha.



https://om.wikipedia.org/wiki/Arsii

Arsiin ummata Oromoo keessaa isa tokko yoo ta'an naannoo Baalee fi Arsii keessa
jiraatu.

Dangaa Godina Arsi Kibbaan - Baale Kibba Dhihaan - Sabaa, Sablammoota fi
Ummattoota Kibbaa Kaaba Dhihaan - Shawaa Bahaa Kaaban - Mootummaa Naannoo Affaar
Bahaan - Hararge Dhihaa

Bakki dheeraan Arsii kessatti argamu Gaara Cilaalooti. Gaaronni biraa Arsii
keessatti argaman Gaara Kakkaa fi Gaara Gugguuti.

Abbaa Taayitaa Istaatistiksii Itoophiyaa akka gabaasetti bunni tonii 2198 ta'u
gara dhumaa bara 2005 akka aanaa kanatti oomishama. Kunis gabaasa Abbaa Taayitaa
Bunaa fi Shayii Itoophiyaa irraa fudhatame. Kuni immo basii 1.9% Arsi yoo ta'u,
Itoophiyaafi immo basii 0.97% ta'a. Magaalaa guddoon Arsii Asalla yoo ta'u,
lafonni biraa Arsii kessatti argaman kan akka Abomsa fi Asasa jedhamani ni jiru.

Bayyina ummata 3,135,686 - dhiraa 1,557,984 fi dubartotta 1,577,702. Parsentiin
12.3% (386,707) kan ta'an magaalaatti galu. CSA 2005

Parsentiin 17% lafa Arsi busaa qabamaniru, garu tokkollen tisiisa Tsetse fly
jedhamtuun hin qabamne.



https://om.wikipedia.org/wiki/Raashiyaa

Raashiyaan (Afaan Raashiyaatin: Россия), maqaa Raashiyaan Federeeshin jedhamun
beekamti, biyya kaaba Yureeshiyaa kessatti argamtu. Raashiyaan sirna bulchiinsaa
federaalawaatin kan ijaaramte yoo ta'u mootummaa pirezidaanttin hogganamuun
bulti. Raashiyaan kutaawwan bulchiinsaa 83 of keessaa qabdi. Ballina lafaatin,
Raashiyaan biyyaa guddaa yoo taatu, karaa kaaba-dhihaatii kaasee hanga
kibba-bahaatti biyyoota akka Noorwey, Fiinlaandi, Istooniyaa, Laativiyaa,
Lituheeniyaa fi Poolaandi, Beelaarus, Yuukireen, Ji'oorjiyaa, Azarbaajan,
Kaazaakistaan, Chaayinaa, Mongooliyaa, fi Kooriyaa Kaabaatin daangeffamtee
argamti. Galaanarraan ammoo Jaappaan wajjin karaa Galaana Okotisk, fi USA wajjin
karaa bulchiinsa Alaaskaatin daangaa waliin qabdi. Biyyoota addunyaa keessaa,
ballina lafaatin, Raashiyaan tokkoffaa yoo taatu, ballini ishiis iskuweer km
17,075, 400 (6,592,800 sq mi) ta'a. Kunis ballina lafaa (earth) kan namni irra
jiraatu keessaa harka saddeet keessa harka tokko ta'a. Baayyina uummataatinis,
bara 2012tti uummata miliyoona 143 qabaachudhaan, Raashiyaan addunyaarraa
sadarkaa 9ffaa qabatte jirti. Ballina lafa Eeshiyaa gara kaabaa hunda
dhuunfachuun, Raashiyaan lafaa fi qilleensa gosa adda addaa qabdu yoo ta'u
taayim zoonii (time zone) 9 ballata. Raashiyaa addunyaarraa kuusaa
albuuuda(mineral) fi humna (enregy resource) isa guddaa kan qabdu yoo ta'u
oomisha boba'aa (oil) fi gaazii uummamaatin(natural gas) biyyaa olaantumaa
qabdudha. Akkasumas bosona guddaa addunyaarraa qabachun ni beekkamti. Haroowwan
Raashiyaa keessa jiran, bishaan sogidaawaa hin ta'in addunyaan qabdu keessaa
harka afur keessaa harka tokko yoo ta'u Haroon Baayikaal qofti 20% qabata.

Seenaan Raashiyaa kan eegalu seenaa gosa Islaav Bahaa kan Yuurooppi Bahaa
keessatti jaarraa 3ffaa fi 8ffaa giddutti mul'ate wajjin wal qabata. Mootummaan
Ruus kan uummamte naannoo jaarra 9ffaa keessa dursaa waraanaa kan Varaanjiyaan
fi sanyii isaatin. Bara 988 warri Ruus amantii Ortodoksii mootummaa
Beezaantaayin irraa kan fudhatan yoo ta'u kunis aadaa warra Beezaantaayin fi kan
Raashiyaa waltti akka makamu gochudhaan barkumee(millenium) dhuftuuf aadaan
Raashiyaa ittiin beekkamtu akka uummamu godhe. Dhummarratti Ruus mootummaa
xixiqqootti kan diigamte yoo ta'u lafti Ruus ballaan warra Mongoliin qabamee
gabbaraa warra horsiisee bulaa Golden Horde ta'an. Boodarra suuta suutan
Bulchaan Mooskoo inni Guddaan (Grand Duchy of Moscow) mootummoota xixiqqoo
Raashiya naannoo tokko jiran walitti qabee Goolden Horde(Golden Horde) jalaa
bilisa baase. Dhuma jaarraa 18ffaatti, biyyittiin karaa waraanatiin, karaa
abuurutiinis baballattee Impaayera Raashiyaa ta'e, kunis seenaa keessatti
Impaayera guddicha guddicha isa sadaffaa, kan Poolaandi Yuurooppii amma Alaaskaa
Ameerikaatti ballatu ta'e.



https://om.wikipedia.org/wiki/Elektirooniksii

Elektirooniksiin waa'ee elektirikaal sarkiyuutii yoo ta'u kunis ruuqolee
elektirkii ka'aa kan akka vaakiyuum tuubii, tiraanzisterii, daayoodii fi
integireetid sarkiyuutii of keessaa qaba, kan sana wajjin walqabatu teeknoloojii
walqabsisiistuu mugaas of keessaa qaba. Baayyinaan, meeshaalen elektirooniksii
sarkiyuutii kan irra caala ykn guutummaan semiikondaakterii ka'aa kan ruuqota
mugaan deeggarame of keessaa qabu qabata; sarkiyuutonni akkasii elektiroonik
sarkiyuutii jedhama.

Amalli al-liniyaarii ta'uu ruuqolee ka'aa fi yaa'a elektiroonii too'achuu
danda'uun isaanii asattoo dadhabaa guddisiisuu dandeechise, kanaafis
elektriioniksiin baayyinaan odeeffannoo hujeessuu, telekoominikeeshinii, fi
asattoo hujeessuu keessatti hojiirra oola. Meeshaaleen elektirooniksii akka
iswiichiitti hojjachuu danda'uun isaanii odeeffannoo dijitaalaa hujeessuu
dandeessisa. Teeknooloojiin walqunnamsiisaa kan akka sarkiyuuti boordii,
teeknooloojiin elektirooniksii ittiin qarqaban (electronics packaging), fi
maloonni walqunnamtii bu'uuraa kan biraa tajaajilli sarkiyuutii sanaa guutuu
akka ta'u gochuun ruuqolee walitti makaman kana gara sirna hojjatuutti jijjiira.

Elektirooniksiin saayinsii fi teeknoloojii elektrikaalii fi
elektiroo-makaanikaalii irraa adda; elektrikaalii fi elektiroo-makaanikaaliin
waa'ee anniisaa elektirikii oomishuu, tamsaasuu, kuusuu, anniisa elektirikii
gara anniisaa biraatti jijjiiruu, anniisaa bira gara anniisaa elektirkiitti
jijjiiru of keessatti qabata; kan gochuufis motora, jenereetara, baatirii,
iswiichii, riileyi, tiraanisfoormerii, rezisterii, fi ruuqota mugaa kan biraatti
fayyadama. Saayinsoota kana lamaan gargar baasun bara 1906tti erga tiraayoodin,
kan asattoo raadiyoo fi sagalee dadhabaa odoo meeshaa makaanikaaliitti hin
fayyadamin ol guddisuu dandeessisiise, Lii Di Forestiin kalaqamee booda jalqabe.
Hanga bara 1950tti, saayinsiin kun "raadiyoo teknooloojii" jedhama ture
sababiinsaas iddoo inni itti hojiirra oolu inni guddaan tamsaastuu raadiyoo
(radio transmitters), fudhattuu raadiyoo (radio receivers) fi vaakiyuum tuubii
irratti ture.

Yeroo ammaa, meeshaaleen elektirooniksii baayyeen elektiroonii too'achuuf
ruuqolee semiikondaakteriitti fayyadamu. Qorannoon meeshaalee semiikondaakterii
fi teeknoloojii wal qabatuu damee fiiziksii falkaa-jajjaboo (solid-state
physics) jedhama, elektiroonik sarkiyuutii rakkoo furuuf jecha sxaxuuni fi
hojjachuun ammoo elektirooniksi injineeringi jedhama. Barruun kun elektirooniksi
injineeriingii irratti xiyyeeffata.  

Ruuqoleen elektiroonikii kan jedhaman qaama fiizikaala sirna elektiroonikii
keessa jiru kamiyyuu kan elektiroonii too'achuuf ykn fiildii isaanii haala
faayidaa sirna elektiroonikii san wajjin deemun jijjiiru danda'u hunda dha.
Walumaa galatti ruuqoleen walitti kan qabatan yoo ta'u kunis piriintid
sarkiyuuti boordii (printed circuit board) irratti baqfamuun qabsiifamaniiti;
walitti qabsiifamun isaani kunis elektiroonik sarkiyuutii faayidaa addaa qabu
(fakkeenyaaf ampilifaayerii, raadiyoo fudhataa ykn osileeterii) uumuufi.
Ruuqoleen elektiroonksii baayyee beekkamoon kaappaasiterii, indaakterii,
rezisterii, daayoodii, fi tiraanzisterii faadha. Ruuqoleen yeroo baayyee ka'aa
(fkn tiraanzisterii fi taayiristerii) ykn mugaa (kaappaasiterii, indaakterii,
rezisterii, daayoodii, fi tiraanzisterii) jechuun bakka lamatti qoodamu. 

Vaakiyuum tuubii (Vacuum tubes or Thermionic valves) ruuqa elektiroonikii kan
jalqaba kalaqame dha. Jijjiirama guddaa elektirooniksii irratti walakkeessa
jaarraa 20ffaa kan duraa keessa dhufeef, vaakiyuum tuubiin sababa ture.
Vaakiyuum tuubiin elektirooniksii ittiin gowwoomsoo tabachuu harkaa baasee
raadiyoo, televizyinii, fonogiraafii, raadaarii, bilbila fageenya dheeraa fi
wantoota biraa baayyee ilmaan namootatii kennisiise. Vaakiyuum tuubiin, hanga
bara 1980n keessatti maayikirooweevii fi tamsaasa humna guddaa (high power
transmission) akkasumas fudhattuu televizyiinii keessatti shoora olaanaa tabata
ture. Erga yeroo sanaatii, meeshalen falkaa-jajjaboo gutummaan vaakiyuum tuubii
dhaalan. Vaakiyuum tuubiin ammallee iddowwaan hojii addaa barbaachisu keessatti
kan fayyadaa jiran yoo ta'u kunis kan akka ampilifaayerii RF humna guddaa,
kaatood reyi tuubii, meeshaalee sagalee kan addaa, ampilifaayerii gitaaraa fi
meeshaalee maayikirooweevii muraasa keessatti ni tajaajilu.

Ebla 1955ttii IBM 608, meeshaa IBM kan vaakiyuum tuubii tokkolle hin
fayyadamane, gutummaan sarkiyuutii tiraanzisterii kan fayyadamu kaalkuleeterii
jalqabaa ti; kunis kaalkuleeterii gurguraaf hojjatame kan tiraanzisterii qofa
fayyadamu addunyaarratti kan jalqabaa ti jedhamee yaaddama. IBM 608,
tiraanzisterii jermeeniyeemii 3,000 qaba ture. Thomas J. Watson meeshaaleen IBM
sana booda oomishaman hundi saxaxasaanii keessatti tiraanzisterii akka
fayyadaman ajaje. Erga yeroo sanaatii, kompitara keessatti loojik geetii (logic
gates) fi meeshaalee moggaa (peripheral devices) hojjachuuf tiraanzisteriin
qofatti fayyadu.

Sarkiyuutii fi ruuqonni garee lamatti qooddamuu danda'u: anaaloogii fi
dijitaala. Meeshaan tokko sarkiyuutii akaakuu isa tokko, ykn akaakuu isa kan
biraa ykn makaa lamaanituu qabaachuu danda'a.

Meeshaalen elektiroonikii anaaloogii baayyeen, kana akka fudhattuu raadiyoo,
waliitii fiduu sarkiyuutii bu'uraa muraasa irraa hojjataman. Sarkiyuutiin
anaaloogii voolteejii odooo addaan hin citin walitti fufaa fi kan daangaa hin
qabne kan fayyadamu yoo ta'u sarkiyuutii dijitaalli ammoo voolteejii muraasa kan
lakkoofsaan beekkamaa ta'e fayyadama.

Sarkiyuutiin anaaloogii yeroo tokko tokko sarkiyuutii liiniyaarii jedhama garuu
bu'aawwan al-liniiyaarii ta'an kan akka miikserii, mojuleeterii, kkf fayyadamuu
danda'a. Fakkenya sarkiyuutii anaaloogii gaarii keessaa muraasni ampiliifaayerii
vaakiyuum tuubii fi tiraanzisterii, ampilifaayerii dalagaarra oolu fi
osileeterii faa dha.

Yeroo ammaa sarkiyuutii guutummaan anaaloogii ta'e darbe darbee malee hin
argamu. Yeroo ammaa sarkiyuutiin anaaloogii, saffisa fooyyessuuf jecha, tooftaa
dijitaalaa ykn maayikiroopirooseserii fayyadamuu danda'a. Sarkiyuutii akkasii
kun yeroo baayyee anaaloogii ykn dijitaalii odoo hin taane "asattoo makoo"
jedhama.



https://om.wikipedia.org/wiki/Bishaan

Bishaan keemikaala beekkamaa ta'e kan lubbu qabeeyyii gosa hundaaf barbaachisaa
ta'e dha. Maqaan bishaan jedhuu kan kan fayyadamu gosa bishaan kan dhangala'aa
ta'e yokan akkatta isaa dhangala'oo ta'eef. Haa ta'u malee bishaan akkatta
jajjaboo(solid) - Cabbii fi akkatta gaazitiin immo hurkaa bishaaniitti jiraachuu
ni danda'a. Hamami bishaan hanga teratonnes 1,460 ta'u fulla lafa hanga
parsentii 71% ta'u qabata, kan keessaa immo parsentiin 1.6% ta'u lafa jalaa
(aquifer) keessatti argama, parsentiin 0.001% ta'u immo qilleensa keessatti akka
hurkaa, duumessaa fi Walit-qabama ta'e argama. Bishaan galaana yookan garba
keessatti argamu parsentii 97% bishaan fulla lafa yoo qabatuu, cabbiin fixee
kaabaa fi kibbaatti argamu parsentii 2.4% fi gossi bishaan lafa kan birra akka
lagaa fi haroo immo parsentii 0.025% qabatuu.

Bishaan gosaa fi akkataa kaneen keessa ta'e Marsaa Bishanii keessa Hurkuu fi
Ademaa, Walit-qabama, fi ce'aa kan yeroo baayyee hanga galaana dhaqabuu ta'e
ademaa. Bubeen hurkaa bishaan lafa irra qabatee ademma, kunis ce'umsaa bishaan
lafa irratti godhuu wajjin wal-qixee dha, kunis ganna tokko kessatti bishaan Tt
36 geessa. Kuni immo adeemsaa bishaan lafa irratti godhuu kan hurkuu fi adeemuu
irraa ka'ee kan ganna tokkotti 71 Tt ta'ee wajjin yoo walitti ida'amee ganna
tokkotti bishaan hanga Tt 107 ta'etti lafa irratti ademaa. Bishaan xiqqoon tokko
garuu yeroo ta'eef qabame haffa kunis kan ta'u cabbii yoo ummu, lafa jalatti
(aquifers) fi haroo keessatti yoo qabamu yoo ta'u yeroo tokko tokko immo bishaan
kuni akka bishaan qulqullu ta'e lafa irratti tajajilama. Bishaan hara, qulqulu
ta'e ilmoo namaa fi lubbu qabeeyyii lafa irratti argamaniif bayye barbachisaa
dha. Kunii immo kutaa lafa baayyetti hirdhatee argama.

Waantonii keemikaala ta'an akka soodaa, sukkaara, asidii, alkaalii fi gaazii
tokko tokko keessattu ooksijiinii fi molokiyuulii orgaanikii(organic molecule)
baayyen bishaan keessatti bullaa'u yookan makamuu ni danda'u. Pilaanetii keenya
ala, bishaan baayyen lafa jala pilaaneetii Maarsii, baatii Yurooppaa fi
Inseladuus(Enceladus) fi eksopilaaneetii(exoplanet) kan ta'ee HD 209458 b
keessatti ni argama jedhame yaadama.



https://om.wikipedia.org/wiki/Iluu_Abbaa_Booraa

Iluu Abbaaboor godina Oromiyaa keessa jiran keessaa tokko dha. Daangaan Iluu
Abbaabooraa kibbaan Saba fi Sab-lammoota Ummattoota kibbaan, kibba-dhihaan
mootummaa naannoo Gaambeellaa, dhihaan Baha Wallaggaa, kaaban mootummaa naannoo
Benishangul-Gumuzii fi bahaan Jimman marfama. Aanoleen Iluu Abbaabooraa kessatti
argaman Beddeellee, Goree fi Mattuu jedhamu.

Abbaa Taayitaa Istaatistiksii Itoophiyaa(Central Statistical Agency) akka
barreeffama Abbaa Tayitaa Bunaa fi Shayii Itoophiyaa (Ethiopian Coffee and Tea
Authority) irratti hunda'ee akka gabaasetti toniin buna hanga 14,855 ta'u bara
dhumaa 2005tti akka asitti oomishama. Kuni immo ba'ii Oromiyaaf parsentii 12.9%
yoo ta'u, Itoophiyaaf parsentii 6.5% ta'a.

Akka Caamsaa 24, 2004 Baankii Addunyaa(World Bank) memorandamiitti, parsentiin
9% jiraattota keessaa elektrikii fayyadamu. Godinni kuni road density 43.2
kilometers per 1000 square kilometers (averegii biyya wajjin yoo walitti
ilallani immo 30 kilometers ta'a). Avirejjiin abba mana baadiyya tokko hektaara
1.1 lafa yoo ta'u, mattan horri hanga 0.6 qaba. Parsentiin 14.7% ummatta hojji
qotee bulaa ala ta'en jiratu (yoo walitti madalanni immo avirejjii biyya keessaa
parsentii 25% fi avrejjii Oromiyaa keessaa parsentii 24% ta'a. Parsentiin 84%
ijoollee mana barumsaa sadarkaa tokkofatti argamu akkasumas parsentiin 23% mana
barumsaa sadarka lammaffatti argamu. Memorandumiin godina kanaf rakkoo qillensa
hamanni qabamu qabxii 296 kennaffi.



https://om.wikipedia.org/wiki/Adda_Bilisummaa_Oromoo

Adda Bilisummaa Oromoo (ABO) dhaaba bilisummaa Oromoof qabsaawu fi Oromiyaa
bilisa baasuf socho'udha. ABOn kan hundeeffame bara 1973ti. Kaayyoon inni
guddaan ABOn qabatee hundeeffame ummata Oromoo sirna kolonii Itoophiyaa jalaa
baase Oromiyaan biyya of dandeesse taate akka hundooftuf ture. ABOn yeroo ammaa
mootummaa Itoophiyaa wajjin qabsoo hidhannoo gochaa kan jiru yoo ta'u ummata
Oromoo biratti deeggarsa guddaa qaba.

Bara 1967tti, mootummaan Hayila Sillaasee Waldaa Wal-Gargaarsaa Maccaa fi
Tuulamaa seeran dhorke, boodarras hoggantootaa fi miseensotaa dhaaba kanaa kaan
hidhee kaan ammoo ajjeese. Geggeessaa waraanaa olaanaa fi hogganaa dhaaba kanaa
kan ta'e Jeneraal Taaddasaa Birruus qabamee hidhame. Tarkaanfin akkasii kun kan
fudhatameef sababaa Waldaa Wal-Gargaarsaa Maccaa fi Tuulamaa ummata Oromoo
biratti fudhatama guddaa argatee fi Fincila Oromoo Baalee wajjin hariiroo waan
qabuuf ture.

Miseensa dhaaba kanaa kan ture Huseen Soraa 1967 biyyaa baqatee Somaaliyaatti
gale. Innii fi baqattoonni Oromoo biroo dhaaba Adda Bilisummaa Biyyaalessaa
Itoophiyaa jedhamu hundeessun Huseen hogganaa dhaabichaa godhan. Dhaabni kun
odoo hun turin gara Yamanitti ce'uun Oromoota biyya alaa jiraatan leenjisuu
eegale.

Yaalin jalqaba gara Itoophiyaatti seenu Jaarraa Abbaa Gadaatin durfamee godhame
garuu karaa kaaba Somaaliyaa yeroo Itoophiyaa seenuf yaalii godhan humnoonni
nageenyaa Somaaliyaa isaan hordofuudhan miseensota isaani kana hidhan. Yaalin
inni lammaffaa milkaa'ee finciltoonni kun Itoophiyaa seenun Tulluu Carcarirratti
buufata hundeessanii qubatan. Yeroo kana, dhaabichi maqaa Itoophiyaa jedhuun
odoo hin taane maqaa Oromoo jedhuun socho'uuf murteesse.

Bara 1973, haallii siyaasaa Itoophiyaa jijjiirmaa jira ture, humni waraanaa
Itoophiyaa mootummaa fi'uudaalii Hayila Sillaasee kuffisee aangoo qabateera.
Hoggantoonni fi miseensonni WWMT warri hidhamuu jalaa ba'an karaa lafa jalaa
gaazexaa dhoksaan maxxanfamu kan akka "Kana Beektaa" fi "The Oromo Voice Against
Tyranny" jedhamutti fayyadamuun ummata kakaasuu itti fufan. Jaroonni kun
dhoksaadhan kora Huseen Soraa, Elemoo Qilxuu fi hoggantoonni Oromoo biraa
baayyen irratti hirmaatan qopheessan. ABO kan hundeeffamee fi sagantaan
siyaasasaa barreeffame kora kanarratti ture. Hidhattoonni Tulluu Carcarirra
qubatan akka gobla waraanaa dhaabichaatti hammataman, maqaan Waraana Bilisummaa
Oromoo jedhus kennamef.

Waraanni Bilisummaa Oromoo kan Tulluu Carcarirra jiru hooggansa Hasan Ibraahim
kan irra caala maqaa Elemoo Qilxuu jedhamuun beekkamu jala gale Bara 1974, WBO
sochiisaa gaarrenirratti baballise, kunis bulchitoota naanichaa biratti sodaa
guddaa uume keessatuu erga abbaa lafaa hamaa Mulaatuu Taganyi erga ajjeesanii
booda. Mootummaan Waraanaa Itoophiyaa jeneraal Geetaachoo Shibashii akka
finciltoota kan dhabamsiisuf erge. Fulbaana 6, 1974, Waraanni Bilisummaa Oromoo
kan jalqabaa dhukaasa moortaaritiin Waraana Xirroo irratti moo'ame; Ahimad Taqii
fi Elemoo Qilxuu yoo du'an loltoota WBO sadi'i qofatu lubbuun hafe.

Fincila Oromoo itti fufuu akka hin dandeenye gochuuf, Dargiin ummata magaloota
naannoo WBOn itti socho'aa ture sana keessa jiraatan hidhuu fi ajjeesuu jalqabe,
keessattuu magaalota Galamsoo, Baddeessaa, Machaaraa, Bookee fi Balballeetti
keessatti. Waraanni riphee lolaa gabaabaa kana booda, ABOn addaan faffaca'e,
hooggantoonisaa muraasni gara Edenitti deebi'uun dhaabicha deebisanii karaa
qabachiisuuf yaalan garuu hin milkoofne.

Jeneraal Taaddasaa Birruu, kan mana hidhaatii ba'ee, qabsoo waraanaa Shawaa
keessatti Hayiluu Raggaasaa wajjin itti fufe. Boodarra garuu lamaanuu qabamanii
bara 1976 ajjeefaman, garuu WBO inni hundeesse waraana ittuma fufe, namoonni
itti makamanis ajjeechaa Taaddasaa booda ni dabale.



https://om.wikipedia.org/wiki/Binensotta

Binensotti qoqqodama organizimotta kessaattii guggudo kan ta'aan kessa tokko yoo
ta'uu, kan qoqqodamus akkaa kingdom Animalia yokan Metazoa ta'eet. Walumma
galattii celli bayee kan qaban, waan isaan marsee jiruu kan hubatanii fi kan
nyataan immoo organizimotta biraa nyachuun yokan kuttaa organizimotta biraa
kessaa hanga ta'ee nyachuun kan jiratanii dha. Qamnii isaan kuni akkumaa
gudataniin jabacha dhufaa, kunis bayinaan kan ta'uu akka embryot yoo guddatan,
haa ta'u malee binensotti tokko tokko itti anee metamorphosis geggesu.

Jechii "animal" jedhuu kan dhufee latin "animal" yokan (bayeet (plural)
"animalia") kunis jechaa "anima" jedhamuu irraa kan dhufee yoo ta'uu, hikaan
jechaa kana qillensa yokan lubuu barbachisaa jechuu dha. Akka jechaa guyya
guyyat fayyadamanit, jechii kunii hikaan isaa binensotaa nama alla ta'aan ibsuuf
tajajilama. Haa ta'u malee biology kessatti jechii kunii miseensotta Kingdom
Animalia ta'aan hundaa ibsuuf tajajilamaa. Kanaafu jechii "binensotta" jedhuu
biology kessatti yoo tajajilamuu namas walit-qabata.



https://om.wikipedia.org/wiki/Raadaarii

Raadaarin sirna ittiin wantoota-argan kan dambalii raadiyoo fayyadamuun
fageenya, ol kaa'insa, kallattii, ykn saffisa wantootaa arguuf tajaajilu dha.
Raadaarin xiyyara, ispeeskiraaftii, bidiruu, misaayelii qajeelfamu (guided
missile), konkolaataa, odeeffannoo haala qilleensaa fi akkaataa taa'umsa lafaa
arguuf gargaara. Diishin ykn anteenaan raadaarii, dambalii raadiyoo ykn
maayikirooweevii tamsaasa, kunis wantoota fulduraasaa jiran kan gufuu itti
ta'anitti bu'ee gara duubatti deebi'a. Wantoonni gufuu ta'an kun anniisaa
dambalii keessa amma xiqqoo gara diishii ykn anteenaatti, kan yeroo baayyee
naannodhuma tamsaasaa (transmitter) kanatti argamutti, deebisu.

Raadaariin biyyoota adda addaa baayyedhaan yeroo Waraana Addunyaa Lammaffa fi
sana dura hojjatame. Jechi raadaar jedhu bara 1940 Humna Galaanaa USAtin kan
uummamee yoo ta'u kunis gabajee gaalee RAdio Detection And Ranging jedhurraa
dhufe ture. Gabajeen kun erga sanii gabajee ta'uunsaa hafee akkuma jechaatti
tajaajiluutti darbe.

Faayidaan raadaarii kan ammaa baayyee ball'aadha, kunis too'annaa tiraafikii
qilleensarraa, sirna ittisa-qilleensarraa, astironoomii raadarii, sirna
farra-misaayelii; raadaarii bidiruun iddoowwanii fi bidiruu biraa arguuf; sirna
xiyyara akka walitti hin buune dhorku; sirna garba ilaaluu, sirna ispeesii
ilaaluu, fi sirna ispeeskiraaftii walittii dhiyeessuu keessatti; meetirooloojii
keessatti hordoffii jiidha qilleensaa kan rooba fiduu; sirna xiyyara balaliisuu
keessatti; misaayelii qajeelfamu keessatti iddoo rukutamu addaa baasuus;
raadaarii lafa keessa seenu kan qorannoo ji'ooloojiif oolu dabalata. Raadaarii
teknooloojii olaanaa fayyadaman hujeessa asattoo lakqurxaawaa (digital signal
processing) ofirraa qabu, odeeffannoo fayyadu waca guddaa keessaa adda baasuus
danda'u.

Sirnoonni kaan kan raadaarii fakkatan kutaa elektiroomaagineetiik ispektiremii
keessaa kan biraa fayyadamu. Fakkeenyi tokko liidarii dha, liidaariin bakka
dambalii raadiyoo ifa leezerii kan ijaan mul'atu fayyadama.

Sirnoonnii raadaarii tamsaastuu dambalii raadiyoo kan asattoo raadaarii jedhamu
kallattii duraan murtaa'etti tamsaasu qabu. Damabaliin raadiyoo kun yoo waan
ta'etti bu'e, yeroo baayyee gara duubatti calaqqifamu yookan kallatti adda
adaatin bittinneeffamu. Asattoon raadaarii gara duubatti calaqqiseeffama,
keessaahuu meeshaalee dabarsoo elektirikii ta'an keessatti  — keessumattuu
sibiilaan, bishaan garbaatinii fi lafa jiidhadhaan. Kana keessaa muraasni
altimeter raadaarii  fayyadamuu nama dandeessisu. Asattoon raadaarii kan gara
duubaatti kallattii tamsaastutti calaqqiseeffametu raadaariin akka hojjatu
godha. Yoo wanti asattoo raadaarii calaqqiseesse sun gara tamsaastutti ykn
faallaa tamsaastutti deema ta'e, jijjiiramana ammamtaa dambalii raadiyoo kan
sanaan walqixxaatutu fida, kanas kan godhu galtee Dooppilerii ti.  

Fudhattuun raadaarii, yeroo baayyee, garuu yeroo hunda miti, iddoodhuma
tamsaastun jirutti argama. Asattoon raadaarii duubatti calaqiseeffamee anteenaan
fudhatame yeroo baayyee dhadhabaa yoo ta'eyyuu, elektirooniik
ampilifaayeriidhaan anniisaa isaa guddisuun ni danda'ama. Asattoo raadaarii
fayyidaa kennuu danda'u argachuuf, tooftaa asattoo hujeessuu xaxamaanis hojiirra
oola.



https://om.wikipedia.org/wiki/U.S._Civil_War

American Civil War (1861–1865) kuni warrana gudda Yunaayitid Isteetsi jiddutti
godhame yoo ta'u, kunis kan ta'e immo * "Union" fi * Yunaayitid Isteetsi Kibbaa
kudhan-tokko kan kopha ta'u mirgaa akka qaban kan iffaa godhaani maqqa
Confederate States of America jedhamun kan ofii wammani, kan President Jefferson
Davis kan geggefamanin jiddutti warrani geggefame. Unioniin kan geggefaman
President Abraham Lincoln fi Republican Partyiin yoo ta'u, Partyiin kun
babbalachu gabrumma akka gara United States hin senne morkaa, kana malle mirgaa
kopha ba'us ni dhowee. Warranis bara 1861 Ebla 12 ka'e, kunis waan humni
Confederate wataderotta (federal) United States kan tesso isaan Fort Sumter,
South Carolina godhaan hatte bodda. South Carolinan state yeroo duraaf gargari
of bastee dha.

Wagga tokkoffa irratti, Unioniin border states qabate, akkasumas waan gammi
lachu warrana gudachu jalqabaniif Cuffama Union gochuu dandettera. Bara 1854
E.C. (1862 G.C.)t warrani guddan ka'e, kunis dhibba gudda fide ture, kunis kan
ta'eef waan wal-madalu dhabu meshaa harra fi itti hadhisaa durii jiddu argamun
kan ka'e dha. Fulbaana 1854 E.C. (September 1862 G.C.) kessatti, Lincoln Gochaa
Labsa (Emancipation Proclamation) inni godhee irratti akka ibseetti sababi
warrana kana akka gabrumma bilissa basu ta'e ibsee ture, haa ta'u malee kana kan
godhee morkii Copperheads kabba kan kopha ba'u fi gabrumma fudhatan birra
dabretti. Gochii Labsa kuni kessa hirmachu fi qarqarsa Britain fi France kibba
fi yokan Confederaciif kennu dandettu hirdhiserra. Kana malee, yaddi kuni
gurrachi (African-American) akka dallaga yadda kana kessatti hirmattu tasiserra,
kibbi immo yadda kana ergaa ture bodaa kasani malee takka akkana tasisani hin
bekani ture. border states fi War Democratsiin yadda kana akka Union fayyadu
danda'u gamachuun fudhatan. Gara bahat, Confederate general kan ta'e Robert E.
Lee bulchinsa Army of Northern Virginia fudhate, Army of the Potomac irratti
injifano bayye godhe ture, garu generaliin isaa dansan Thomas Jonathan
"Stonewall" Jackson bakka warrana Battle of Chancellorsville jedhamutti bara
Ebla 1855 E.C. (May 1863 G.C.)t ajjefame. Warrani Lee kan kabba bakka warrana
Battle of Gettysburg jedhamu kan Pennsylvania argamut Adooleessa 1855 E.C. (July
1863 G.C.)t gara dubba kibban hadhame, haa ta'u malee akkuma ta'u ta'e Lee'n
gara Virginiat baqatte. Union Navyn qarqara bishaani New Orleans bara 1854 E.C.
(1862 G.C.) qabate, akkasumas Ulysses S. Grant bakka Mississippi River jedhamu
qabate, kanas kan godhe duraan bakka warranna Vicksburg, Mississippi jedhamu
Adooleessa 1855 E.C. (July 1863 G.C.) qabachun, kunis akka humni Confederacy
akka gargari ba'u godherra.

By 1864, long-term Union advantages in geography, manpower, industry, finance,
political organization and transportation were overwhelming the Confederacy.
Grant fought a number of bloody battles with Lee in Virginia in the summer of
1864. Lee's defensive tactics resulted in extremely high casualties for Grant's
army, but Lee lost strategically overall as he could not replace his casualties
and was forced to retreat into trenches around his capital, Richmond, Virginia.
Meanwhile, William Tecumseh Sherman, the leader of the Union Military Division
of the Mississippi, captured Atlanta, Georgia. Sherman's March to the Sea
destroyed a hundred-mile-wide swath of Georgia. In 1865, the Confederacy
collapsed after Lee surrendered to Grant at Appomattox Court House; all slaves
in the Confederacy were freed by the Emancipation Proclamation. Slaves in the
border states and Union controlled parts of the South were freed by state action
or by the Thirteenth Amendment.

The full restoration of the Union was the work of a highly contentious postwar
era known as Reconstruction. The war produced about 970,000 casualties (3% of
the population), including approximately 620,000 soldier deaths—two-thirds by
disease. The war accounted for more casualties than all other U.S. wars
combined. The causes of the war, the reasons for its outcome, and even the name
of the war itself are subjects of lingering controversy even today. The main
results of the war were the restoration and strengthening of the Union (mainly
by permanently ending the issue of secession), and the end of slavery in the
United States.



https://om.wikipedia.org/wiki/Pirootiinii

Pirootiinii kompaawondii orgaanikii guddaa yoo ta'an of keessatti immo aminoo
asidii qabu, aminoo asidoonni immo akka cancalaa kan walitti qabatanii yoo
ta'an, kan isaan walitti qabuus peptide bondii jiddu carboxyl fi amino group
(kan dhihoo xaxama aminoo asidii keessa tokkotti argamaniin) walitti qabama.
Teessoo fi tartibii aminoo asidii kan pirootiinii keessatti argamanii kan
murtaa'u jiinidhan yoo ta'u, kunii immo genetic code kessatti barreeffama.
Genetic coden kuni aminoo asidii gosa 20 kan murteessu ta'ulle, kutaan xaxama
pirootiinii tokko kan keemikaalan gargar baafamuu danda'u gochaa
post-translational modification jedhamunii, kunis osoo pirootiinii kun seelii
keessatti hin tajajilamin yookan akka kutaa control mechanisms osoo jiruu
godhamu danda'a. Waan tokko adeemsisuf, pirootiinonni adda adda tokko ta'anii
hojjachu ni danda'u, akkasumas pirootiinonni walitti dhufanii pirootiin
Kompileeksi (protein complex) uumuu ni danda'u.

Akkumma macromoleculotta biologicalii birra kan akka polysaccharide fi
niwuukiliik asid, pirootiinonni kutaa barbaachisaa lubbu qabaattota fi akkasumas
waan seelii ademsifammu hundaa kessa ni hirmatu. pirootiinonni baayyen
inzaayimii yoo ta'an isaanis reactionotta nafaa kenna kessatti ademsifaman akka
dafee xumuramu yokan catalyst ta'un qarqaru. pirootiiniiotni kutta nafa fi
dalaga humna kessattis fayyida qabu, fakkena actin fi myosin xuncha (muscle)
kessatti, akkasumas pirootiiniiotni cytoskeleton kessatti argaman, dalagee
ummudhaan fakkii (shape) cellii eguu. pirootiinonni biraa immo cell signaling,
immune response, cell adhesion, fi cell cycle kessatti fayyida qabu.
pirootiiniiotni nyatta kenya kessatti barbachisaa dha, kunis waan binensotni
amino acid hunda ofiin midhasuu hin dandennef amino acid barbachisaa ta'an
nyatta irra argachu danda'u qabu. Dakkamu nyatta kessatti, binensotti
pirootiinii nyattaman suni akka gara amino acid salpha ta'anitti akka jijjiraman
godhu, amino acidoni kuni immo protein synthesistiin tajaajilamu.

Maqaan pirootiinii jedhamu kuni kan dhufee Afaan Giriik "prota" jedhamu irra kan
dhufee yoo ta'u hiikan immo "barbachisumma tokkoffa kan qabu" yoo ta'u,
akkasumas molokiwuulonni kuni kan enyumani isaani himame fi mogafamee namicha
Jons Jakob Berzelius jedhamun yoo ta'u barris 1838tiit. Haa ta'u malee fayyidan
pirootiiniiiin lubbu qabatotta kennu danda'u kan ballinaan beekkame bara 1926tti
yoo ta'u, kunis yeroo Jeemsi B. Samneriin inzaayimiin urease jedhamu akka
pirootiinii ta'e beekee booda. pirootiiniiiin yerro duraaf tartibi isaa bekkame
insuliinii yoo ta'u, kunis namicha Fireediriik Saanger jedhamuni yoo ta'u, kunis
akka bara 1958t Badhaasa Noobelii fudhatu isaa tasiserra. pirootiiniiotni yerro
duraaf tartibi isaani gargari-bafame bekkame heemoogiloobiin (haemoglobin) Max
Perutziin fi myoglobin Sir John Cowdery Kendrewiin kan gargari bekkamani dha,
kunis bara 1958tiit. pirootiiniiotni kuni lamaan tartibaa fakki kara sadii
(three-dimensional structure) isaani kan bekkame X-ray diffraction analysis yoo
ta'u, tartibii myoglobin fi haemoglobin bara 1962t Badhaasa Noobeelii Kemistirii
fudhachu danda'erra.



https://om.wikipedia.org/wiki/Odaa

Aadaa fi seenaa Oromoo keessatti Odaan akka madda nagaa fi mallattoo eenyummaa,
tokkummaa uummata Oromootti ilaalama. Faayidaa amantii fi siyaasa Oromoo
keessatti qaburra kan ka’e Odaan mukoota jiran keessa baay’ee kabajamaa fi
eebbifamaadha. Umuriin isaas haga malee dheeraa dha. Uumamaan lalisaa ta’ee
bifti isaa harbuu ykn qilxuu fakkaata. Muki kun yoo caamsaan dheeratelee hin
gogu. Kana malee uumamaan lafa jala bakka bishaan ykn jiidhinsi jirutti biqila.
Guddinni isaa hanga tokko ol ka’ee dameen isaa waan wagga waggaan dalga
dagaaguuf bal’dhatee gaddisa ta’uun namaa fi loonii madda qabbanaati. Gaaddisni
Odaa iddoo itti Ayyaanni Muudaa raawwatuu fi miseensonni Gadaa sirna Ayaana
ce'umsaa itti sirneefatanuu dha. Galmi Abbaa Muudaa fi teessoon Abbootii Gadaa
Odaa jalatti ijaarama.kutaa lammafati na egadha Ahemad Hassan

Odaan Oromoon waggaa dheeradhaaf seera jalatti tumaa fi yaa'ii taa'aa ture
shani. Isaanis:

Odaan Oromoo yeroo ijaarramu, hunduu bara tokko keessa kan ijaaraman otoo hin
ta’iin odaa tokkorraa dameetu latee odaa of danda'e ta'aa deemaa har'a gahe.
Odaan angafaa odaa Roobaati jedhama. Odaan Nabee damee odaa Roobaa ta’uun hin
oolu.  Hanga bara 1558-59 qomoon Maccaa fi Tuulamaa waliin Odaa Nabeetti seera
tumee labsachaa turan, kanas seenaan barreeffamaan jiru nuuf mirkaneessa. Sana
booda qomoon Maccaa of danda'ee Odaa Bisil ijaarrate.

Seenaa afoolaas ta'e kan katabame akka ibsutti, Odaan Bisil Laga Gibee, Biloo
fi Geedoo jidduutti ijaarame jedhama. Bakki kun tulluun marsamee jira jedhu.
Odaan Bisil-maqaa nama naannoo sun qabiyyee isaa ta'een moggaafame. Namni kun
Bisil Osolee jedhama. Hogganaan Odaa Bisil hoogganaa ture, akka seenaan nuuf
addeessutti Makkoo Bilii jedhama. Makkoo Bilii seera hedduu  tume jedhamee
beekkama. Odaa Bisil jalatti kan walga'aa turan shanan Maccaa ti. Shanan Maccaa
kunis: Liiban, Jaawwii, Guduru, Daallee (Daadhii) fi Jidda.  

Odaa Gudayyaa (Odaa Mandiidaa Waaqoo) aanaa Baakkoo Tibbee ganda Odaa Gudayyaa
jedhamutti kan argamu yoo ta'u, innis damee Odaa Bisil dha. Odaan Roobaa Godina
Baalee keessa aanaa Ginniiritti argama. 

Maanguddoonni odaan akkamitti akka filatame akkanatti ibsu. Innis dur dur bara
caamsaan /ongeen/ hammaate tokko jaarsi tokko odoo loon tiksaa jiruu goromsisaa
jalaa badde. Faana goromsa sanaa hordofuun barbaacha jalqabe. Odoo barbaaduu
odaa jala ciistee arge. Jaarsi kunis goromsasaa argachuusaatti gammadee,
gaaddisa odichaa jalattis boqote. Yeroodhuma kana hurriin dura naannawa sana
hinturre dhufee Odaa uffise. Waaqayyo seeraa fi safuu namoonni kabajuu qabanii
fi cubbuurraa ittin of eegan gadi buuseef. Jaarsi kunis guyyaa sanarraa ka’ee
namoota barsiisuu eegale. Jaarsi kun imaanaa Waaqni itti kenne ba’uuf odaa jala
taa’ee seera Waaqaa barsiiuu eegale. Haala kanaan odaan filatame Oromoo biratti
muka addaa ta'e.



https://om.wikipedia.org/wiki/NBA

NBAn (National Basketball Association) Tapha kubbaa kochoo yoo ta'u geeba
fudhachuuf kan taphatamu, garee Ameerikaa keessa jiraniin. NBA'n garee 30 of
keessa qaba, kan kessa 29 United States kessa yoo argamani, tokko immo Canada
kessatti argama. NBAn misensaa bekkama kan USA Basketball (USAB), International
Basketball Federationiin immo NBAn akka bulcha basketball United States kessa
(National Governing Body (NGB))tti fudhatama argattera. NBAn gosa tapha Amerikaa
kessatti professional ta'an Afureen kessa tokko dha.

Leaguen kuni bara June 6, 1946 (G.C) New York City, United States kessatti
jalqabame. Yeroo duraa jalqabu maqaa Basketball Association of America (BAA)
jedhamuni wamama ture. Ha'a ta'u malee leagueiin kuni ergaa National Basketball
League wajjin walitti makame, autumn 1949tti National Basketball Association
jedhame. Birron international fi kopha, birro guddicha Olympic Tower, 645 Fifth
Avenue New York City argamu jalla bullu. Haa ta'u malle studionii akka NBA
Entertainment fi NBA TV biroo Secaucus, New Jersey irra darbu.

Yeroo durraffi jalqabu NBA'n buduni 11 qaba turee, haa ta'u male itti darama
akkasumas hirdhacha ergaa turee bodda hardha buduni 30 ofii kessa qaba. Buduniin
tokkichi USAn alla argamu buduni Torontotti.

Boston Celtics kan jedhamani yeroo 17 NBA Finals fudhacun bekkamu. Itti anne
immo Los Angeles Lakers 16, Chicago Bulls 6 fi San Antonio Spurs 5 fudhatee.

Leagueiin kuni Conference lammatti qodama. Conferenceiin lachu immo kutta yokan
division sadii ofii kessa qaba. Divisioniin tokko immo buduni shan ofii kessa
qaba. Qoqqodami kunis season 2004 fi 2005 jiddu jirrutti godhame.



https://om.wikipedia.org/wiki/Boorana

Oromoo Booranaa, Booraanis ni jedhama, ummata Oromoo kan horsiisee buluun
jiraatuu yoo ta'u Kibba Oromiyaa fi Kaaba Keeniyaa keessa jiraatu. Boranni
qoqqooddama Oromoo keessaa isa tokko yoo ta'u kan biraan Oromoo Baarentuu ti.

Oromoon kaaba Keeniyaa jiraatann kan isaan achi seenan kibba Itoophiyaa irraa
ka'anii yoo ta'u kunis jaarraa 10ffaa keessa yeroo baballina Oromootti ture.
Achii booda Oromoon gosa loon horsiisu fi gaala horsiisutti addaan qoqqooddame;
gosti kunis Gabraa, Sakuyyee, fi Rendille.

Booranni afaan Booranaa dubbata, kunis Afaan Oromoo kibbaa jalatti ramadama.
Afaan Oromoo afaan Kuush damee Afiroo-Eshiyaatiik jalatti ramadama.
Walumaagalatti, baayinni ummata Boorana naannoo miliyoona 7 ta'a.

It is believed that the Borana developed their own calendar around 300 BC. The
Borana calendar is a lunar-stellar calendrical system, relying on astronomical
observations of the moon in conjunction with seven particular stars or
constellations. Borana Months (Stars/Lunar Phases) are Bittottessa (iangulum),
Camsa (Pleiades), Bufa (Aldebarran), Waxabajjii (Belletrix), Obora Gudda
(Central Orion-Saiph), Obora Dikka (Sirius), Birra (full moon), Cikawa (gibbous
moon), Sadasaa (quarter moon), Abrasa (large crescent), Ammaji (medium
crescent), and Gurrandala (small crescent).



https://om.wikipedia.org/wiki/Academy_Awards

Academy Awards kan jedhamu bayyinaan Oscars jedhame kan wamamau, shillimatti
bayye barbachisaa jedhamu fi akkasumas ceremony adunyaa kessa bayye ilallamu.
Wagga hundaa Academy of Motion Picture Arts and Sciencesiin bara 1929 Los
Angeles jalqabe kan kennamu shillimatiin kuni, gossa hojji adda adda kan akka
Motion Picture making, acting, directing fi screenwriting fi kennama. Academy
awardsiin kuni kan kennamu AMPASiin yoo ta'u, AMPASiin immo akka birro
professionalitti ilallama. Bara kanatti AMPASiin misensotta movie marraxanu
5,830 ofii kessa qaba. Kan kessa actorotni misensumma hanga 1,311 (percentii
22)ttin tokkoffa irratti argamu. Wanna miseensotni marraxanii immo kan
mirkanessu auditing firm [PricewaterhouseCoopers]] fi warran durra wagga 72ffa
kan turanni Price Waterhouse kan jedhamaniin.

Dhihoo kanatti 79th Academy Award kan jedhamu sanbatta February 25, 2007tti
Kodak Theatre, Hollywood kessatti geggefame. Produced (kan qopha'e) Laura Ziskin
yoo ta'u, host kan godhe (kan geggesse) immo Talk Show kan qabdu Ellen
DeGeneresiin. Wikimedia Commons on Academy Awards



https://om.wikipedia.org/wiki/Naayil

Naayil maqaan jedhuu kan dhufee Afaan Ijiipti irrayi. Naayil laga gara kaaba
yaa'u kan Afrikaa keessatti argamu yoo ta'u addunya keessatti dheerinaan laga
dhericha jedhamee beekkama. Naayil tributary (bishaan kara irratti isatti
makaman yookan isaa irra gargar ba'an) lama qaba. Kunis Waayit Naayil(White
Nile) (White Nile) fi Biluu Naayil(Blue Nile)dha. Haa ta'u malee, Biluu Naayil
bishaan guddoo Naayil kan keessaa burquu fi biyyee badhadha kan qabu dha. Kan
duraa Waayit Naayil immo dheerinaan Biluu Naayil ni caala. Waayit Naayilin
African Great Lakes jiddu Afrikaa (Afrikaa Giddu galaa)tti argamu ka'a. Lagni
kunis madda (burqaa) dheeraa kibba Ruwaandaa qabatte, achii ka'e gara kaabaa
adeema, innis kanneen keessaa ba'uun adeema: Tanzaaniyaa, Haroo Viktooriyaa,
Yugaanda fi Kibba Sudaan. Biluu Naayil immo Haroo Xaanaa Itoophiya kessatti
argamu jalqabe, kibba-baha irra gara Sudaan senna. Lagi lamaan (Biluu Naayil fi
Waayit Naayil) dhihoo Kaartum (magaalaaa guddoo Sudaanit) wal-qunamu.

Kutaan laga kaabatti argamu bayyinaan gammoojjii keessa adeema, kunis Sudaan
gara Ijiipti adeema. Bara durii ansee qarommi Ijiipti laga kan irratti kan
hundeffame ture. Ummatti bayyen Ijiipti fi annotti baayyee Ijiipti keessatti
argaman (biyyotta qarqaratti argaman malee) hundinu qarqara Sulula Naayil kaaba
Aswaanitti argamatti argamu. Bakki adda fi senna Ijiipti baayyeen Ijiipti Durii
qarqara laga Naayil kanatti argamu.

Naayil bakki itti dhabatu River delta guddicha kan gara Galaana
Meditiraaniyaaniiit jigutti dha.



https://om.wikipedia.org/wiki/Garba_Atilaantikii

Garbi Atilaantiik addunyaa keessaa garba guddinaan lammaffaa yoo ta'u, tilmaaman
tokko shanaffa fuula lafaa qabata. Maqaan isaa Amantii Giriik irra kan dhufee
yoo ta'u, kun jechuun immoo Garba Atilaas jechu dha. Maqaan kuni kan durii yeroo
duraaf itti fayyadaman yeroo seenaa Heroodetes" bara 450 DhKD keessatti.

Garba Addunyaan(World Ocean) kan walitti qabatee deemu yoo ta'u, Garbi
Atilaantiik immo isaan keessaa tokko. Garba Atilaantiikiin garbi walitti qabatee
jiru Garba Arkitiik, Garba Paasifiik ,Garba Indiyaa, fi Garba Kibbaati. Kutaa
lafaa fakki S keessatti yoo ta'u Americas, Yuurooppi fi Afrikaa jiddu yaa'a.
Garbi kuni Kaaba Atilaantiik fi Kibba Atilaantiik jedhamer sarara Equatorial
Counter Currentiin tilmaman 8° kaaba latitude kan argamun gargari qoodama.

Garbi kuni dhihaan biyya "Americas" (USA fi Ameerikaa Kibbaa)n kan daangeffame
yoo ta'u, kaaba fi kaaba-bahaan Garba Arkitiik irra biyyoota Odoloota Arkitiikii
Kanaadaa, Giriinlaandi, Aayislaandi, Izvaalberdi fi Yuurooppin gargari baha. Kan
Garba Arkitiik wajjin walitti qabatu jiddu Denmark Strait, Galaana Giriinlaandi,
Galaana Noorweeyi, fi Galaana Baarentis keessani. Bahaan garbi kun Yuurooppin,
Streetii Jibraalter (straight of Gibralter) fi Afrikaan daangeffama. Kibba-bahan
garbi kuni gara Garba Indiyaa seena, kan gargari warra basus sarara 20° East
meridian kan Cape Agulhas irra gara Antaarkitiikaa kibba ce'un gargara ba'a.
Bulchoonni tokko tokko akka garbi kuni kibba gara keessa Antaartiikaa akka ce'u
godhani agarsisanille, kanneen biraa immo akka kibbaan Garba Kibbaan akka
daangeffametti agarsiisu. Kibba-dhihaan Drake Passagen Garba Paasifiik wajjin
garba kana qabsisa. Dandiin (bishaan) kan naman midhafame jiddu Atilaantiik fi
Paasifiikitti argamu ni jira, kunis Kanaalii Panaamaa jedhama. Bishaanotti biraa
dhi'eenyatti (itti ananii) argaman ni jiru, kunnis: Galaana Karibiyaan, Gulf of
Mexico, Hudson Bay , Galaana Meditiraaniyaan, Galaana Kaabaa (North Sea) fi
Galaana Baaltik jedhaman ni jiru.

Parsentii 20% fuula lafa qabachuun, Garba Atilaantiikiin ballinaan Paasifiikitti
anne lammaffa irratti argama. Garba qarqara isaa jirran wajjin walitti yoo
ida'ame, ballina hanga 106,400,000 square kilometers (41,100,000 square mile)
yoo qabattu, isaan malle immo ballina hanga 82,400,000 square kilometers
(31,800,000 sq mi) ta'e qaba. Qabiyyeen(volume) bishaan kan garba kana bishaan
qarqara jirran wajjin yoo walitti qabame hanga 354,700,000 cubic kilometers
(85,100,000 cu mi) yoo ta'u isaan malle immo 323,600,000 cubic kilometers
(77,640,000 cu mi) ta'a.

Dhooqni (kessa faggeni) gara keessa garba kana (bishaan qarqarra jirran walitti
qabun) "avirejjiin" isaa 3,338 meetira (10,932 foot); yoo ta'u isaan malee immo
3,926 meetira (12,881 ft). Dhooqni yookan keessa fageenyi guddaan garba kana
8,605 meetira (28,232 ft), yoo ta'u kan itti argamus Puerto Rico Trenchitti.
Dheerinni dagalee (ballina) garba kana jiddu Biraazil fi Laayibeeriyaatti argamu
2,848 km (1,770 mi) yoo ta'u jiddu United States fi kaaba Afrikaatti 4,830 km
(3,000 mi) ta'a, bakka hafaanitti immo jiddu lakkofsa kaneenitti argama.



https://om.wikipedia.org/wiki/Dhiiga

Dhiigni dhangala'aa qaama bineensotaa keessatti argamu kan wantoota barbaachisaa
ta'an kan akka niwuutireentii fi ookisijiinii seelotaaf geessu fi akkasumas
xurii yeroo meetaboolizimii ummamu seeliiraa guuree hoofu.

Bineensota lafee dugdaa qaban keessatti, dhiigni kan inni qabatu seelii dhiiga
kan pilaasmaa dhiigaa kessatti qabamee jiru. Pilaasmaan, kan dhangala'aa dhiigaa
keessaa 57% qabatu, irra caalaan isaa bishaan yoo ta'u(92%), dabalataan
pirootiinii, giluukoosii, hormonii, ayonii albuudotaa (mineral ion), kaarbon
daayi'oksaayidii fi seeloota dhiigaa mataasaanii qabata. Pirootiiniin pilaasmaa
inni guddaan albumiin yoo ta'u faayidaan isaas dhiibbaa dhiigaa too'achuudha.
Seelonni dhiigaa kan akka seelii dhiiga diimaa, fi seelii dhiiga adii of keessaa
qaba; pilaatileetii fi luukossayitiis dabalate. Seeliin heddumminaan baayyatee
dhiiga bineensota lafee dugdaa qaban keessatti argamu seelii dhiiga diimaati.
Seelin dhiiga diimaa hemoogiloobiinii of kessaa qaba. Hemoogiloobiiniin
pirootiinii ayirenii of keessaa qabu yoo ta'u ooksijiinii qaama keessaa
deddeebisuuf tajaajila. Hemoogiloobiiniin ooksijiinii seelii isaatti qabsiisunii
fi akka inni dhiiga keessatti makamu gochuun ooksijiinii qaama keessa facaasa.
Karaa biraa, kaarbon daayi'oksaayidiin guutumaan guutummaatti seelin alatti
pilaasmaa keessatti bulbulamee akka baayikaarboneet ayon (bicarbonate ion)
socho'a.

Dhiigni bineensota lafee dugdaa qabanii bifti isaa yoo ookisijiinii qabaate
diimaa ifaadha. Bineensonni tokko tokko, kan akka moloskootaa fi
Kirastaashiyaan, ooksijiinii baachuuf heemoogiloobiinii odoo hin taane
heemoosaayaninitti fayyadamu. Ilbiisonni fi moloskoonni tokko tokko dhiiga odoo
hin taane dhangala'aa heemooliimfii jedhamu fayyadamu. Garaa garummaan isaanis
heemooliimfiin sirna dhangala'aa cufamaa kessatti kan qabatame miti. Ilbiisota
baayyee keessatti wanti akka dhiigaa kun molokiyuulii ooksijiinii baatu kan akka
heemoogiloobiinii hin qabu sababiinsaas qaamni isaanii xiqqoo waan ta'eef
qoonqoon/tiraakiyaan (trachea system) isaanii ooksijiinii dhiyeessuuf ga'aadha.

Dhihigni onneedhaan dhiibbamuudhaan hidda dhiigaa hordofee qaama keessa
tatamsa'a. Bineensota somba qaban keessatti, aarteroonni dhiiga ooksijiinii qabu
tishuuwwaaniif yoo geessan, veenonnii ammoo kaarbon daayi'oksaayidii, kan yeroo
meetaabolizimii ummamu, tishuuwwaniirraa guurani gara sombaa geessu.

Ulfina qaamaa namaa keessaa dhiigni dhibbeentaa 7% ta'a, densiitiin (density)
isaa kan giddu galeessaa ammoo tilmaamaan 1060kg/m3, kunis densiitii bishaan
qulqulluuitti (1000kg/m3) baayyee dhihaata. Namni guddaan, dhiiga naannoo
liitira 5 ta'u qaba (1.3 gal), kunis pilaasmaa fi seelotaa dhiigaa adda addaa of
keessatti qabata. Seelonni dhiigaa kun erritirosaayitis (erythrocytes) (seelii
dhiiga diimaa, SDD), luukosaayitis (leukocytes) (seelii dhiiga adii, SDA), fi
tirmboosaayitis (thrombocytes) (pilaatileetota) of keessaa qaba. Baayyinaa
dhiigaa keessa, seeliin dhiiga diimaa dhibbeentaa 45%, pilaatileetiin
dhibbeentaa 54.3%, seeliin dhiiga adiimmoo dhibbeentaa 0.7% qabata.

Baayina dhiigaa keessa dhibbeentaan 55% pilaasmaa dha. Pilaasmaan dhangala'aa
dhigaati, bifti isaas keello dha. Baayyinni pilaasmaa namarratti giddu
galeessaan liitira 2.7-3.0 ta'a. Pilaasmaan dhangala'aa kan 92% bishaan, 8%
pirootiinii pilaasmaa dhiiga, fi wantoota biraa xiqqoos of keessaa qabudha.
Pilaasmaan niwuutireentii bulbulame kan akka Gulukoosii, aminoo asidii, fi
faattii asidii (kan dhiiga keessatti bulbulamee ykn pirootiinii pilaasmatti
qabatee) qaama keessa facaasa, akkasumas xuriiwwan akka kaarbon
daayi'oksaayidii, yuuriyaa, fi laaktiik asidii fuudhee akka gatamuuf hoofa.

PH dhiiga qaphxii 7.35 hanga 7.45 gidduu akka turu ni too'atama, gatiin kunis
dhiigni xiqqoo beezawaa ta'uu isaa agarsiisa. Dhiigni gatii PH 7.35 gadi qabu
asidaawaa dha, kan 7.45 ol qabu ammoo beezaawaa dha. PHn dhiigaa, dhiibbaa
gartokkee ooksijiinii (pO2), dhiibba gartokkee kaarbon daayi'oksaayidii (pCO2)
fi  HCO3− tooftaa gara garaat homeostaticn too'atamu, kunis dhiibbaa isaanii
karaa sirna argansuu fi sirna fincaanitin erguun walqixxummaa asidii-beezii
dhiigaa fi argansuu too'atu. Qorannoon gaazin dhiiga aarterii keessaa kana
safaruu danda'a. Dabalataanis, pilaasmaan hormonoota erga isaani tishuu adda
addaatti dabarsuuf deeman of keessaa qaba.



https://om.wikipedia.org/wiki/Chrysler

DaimlerChrysler Motors Company LLC, achiin diqqo turee immo kan Chrysler Holding
LLC jedhamu,kuni konkollatta midhasitotta America yoo ta'u, kan kophatti ofiin
konkollatta midhagsu jalqaban immo bara 1925t. Yeroo bayye maqaan ittii wamamu
Chrysler Group jedhame wamama.

May 14 2007t DaimlerChrysler AGn akka konkollatta Chrysler isaan midhasan kessa
percenti 80.1% akka Cerberus Capital Management, L.P. iif gurguru ifaa godhee
ture. Yoo kenaan kuni dhummatu, Chrysleriin maqqa Chrysler Holding LLC jedhamu
akka fudhattu himame ture.

Chrysler fi dameen isaa jalatti argaman biyya German jalatti maqaa
DaimlerChrysler AG osoo jirru, walii-galtee "Merger of Equals"
jedhamuni,Daimler-Benz wajjin bara 1998tii godhame. NYSE irratti, walii-galtee
bara 1998 godhame irratti, Chrysler Corporationiin qubee "C" jalatti U.S.f
kenname. Maqaan Chrysler Corporation U.S. kessatti "Chrysler Group" jedhama.
Maqaan birra konkolatotta Chrysler kenname Mopar jedhama. Gossa konkollata
Chrysler durii fi amma gadii ilalli.



https://om.wikipedia.org/wiki/Shark

Shark (superorder Selachimorpha) gossa qurxummi yoo ta'u skeleton (lafe fi kuta
nafa jabba bira) Cartilage guttu kan qabufi akkasumas nafi isaa akka bishaan
kessa rakko malle demmu danda'u isaa godha. Kan itti hafurra fudhatanin gill
bana shan hanga torba ta'un. Sharkotni dermal denticles (waan akka ilkanii)
gogga isaani irra kan qabani yoo ta'an, kunis akka midhama fi parasite irra
gogga isaani eega, kana malle akka fluid dynamics (demma bishaan kessa) salpha
isaani ta'u godha. Sharkotni ilkaan ofiin debi'e biqillu danda'u qabu.
Predatorotta (binensotta ajjesani nyattan) nama hin galle adunya kessa Sharkiin
tokko dha, yoo nami isaan hin tuqne, nama yerro bayye hin nyattan. Ummatti
tilmamaan wagga tokko kessatti Shark hanga 26-73 kan ijessani yoo ta'an,
Sharkiin garu wagga tokkotti tilmamman nama hanga shan qofa nyattu. Waan guddan
nami Shark ijessuf "fin" (waan harka fakkattu) isaan qabani kessa fudhachuf yoo
ta'u, kuni immo Shark fin soup gochuf fayyadatama. Haa ta'u male Sharkotti
bayyen osoo hin bekkin namotta dinagde qurxummi barbadu jirranin qabamu.

Gossi Shark garagara kan jirru yoo ta'u, kunis sharkii diqqa harka ga'u pygmy
shark kan gossa "Euprotomicrus bispinatus" ta'an kan jalla gallanatti argaman,
kan 22 centimetres (nine inches) ga'anii jalqabe hanga whale shark, kan gossa
Rhincodon typus ta'e, qurxumii gudinan tokkoffa ta'e fi kan yoo guddatte
tilmaman hanga 12 metres (41 feet) ga'u danda'u jirra. Whale sharkiin akkuma
great whale, kan nyattu plankton qofa yoo ta'u, akkatan itti nyattus filter
feeding jedhama. Bull shark, kan gossa Carcharhinus leucas ta'e, gossa qurxummi
gallan soda qabu, gallana qulqullu (fresh water) fi delta kessa dakkachu
danda'an kessa bekkamicha dha.



https://om.wikipedia.org/wiki/Naqamtee

Naqamte magaalaa Oromiyaa dhihaatti argamtu. Magaalaan Naqamte naannoo Oromiyaa
Godina Wallagga Bahaa kessatti argamti. Iddon itti argama ishee ol ka’iinsa
lafaa meetira 2,088 kan qabu yoo ta’u latitude fi longitude 905’N 36033E qaba.
Naqamte aanaa Guutoo Waayyuu keessatti argamti.

Naqamte magaalaa guddoo Kutaa Bulchiinsaa Wallaggaa kan durii kan turte yoo ta’u
amma immoo magaalaa guddoo godina Wallagga Bahaati. Akka lakkoofsa uummata bara
2005 godhame agarsiisutti, uummata 84,506 ta’utu magaalaa kana keessa jiraata.
Akka lakkoofsa uummata bara 1994 godhameetti, Naqamte uummata 47, 258 qabdi
turte.

Naqamte keessa iddoowwan seenaa kan akka Masaraa Kumsaa Morodaa, awwaala
Onesmoos Nasib (Abba Gammachiis), godaamba Wallaggaa fi kkf jira. Dhaabbata
gurguddoo Naqamte keessatti argaman keessa tokko Yuunivarsiitii Wallaggaati.
Istaadiyeemin sadarkaa isaa eeggate Naqamte keessatti qarshii miliyoona dhibba
lamaa ol ta’uun ijaarramaa jira. Istaadiyeemin kun Istaadiyeemii Wallaggaa
jedhamee moggaafame. Naqamte nyaata aadaa wallagga keessatti bekkamaa ta’e
Ancooteedhan beekkamti. Hoteellonni fi manneen nyaata hedduun nyaata kana
keessummoota isaaniif ni dhiyeessu.

Naqamte kan ishiin hundoofte jaarraa 19ffaa gara gidduu keessa. Yeroo san
magaala guddoo Mootummaa Wallaggaa turte. Bakaree Godaanaa fi ilmi isaanii
Morodaa Bakaree Naqamte magaalaa guddoo Mootummaa Wallagga godhatanii akka turan
seenaan ni dubbata. Boodarras, ilmi Morodaa, Kumsaa Morodaa achuma qubatee
Wallagga bulchaa akka ture ni dubbatama.



https://om.wikipedia.org/wiki/Marii_Kurii

Marii Skiwoodofiskaa Kurii (Maria Salomea Skłodowska-Curie) (Sadaasa 7 1867 -
Adoolessa 4 1934) fiizisistii fi kemistii beekkamtuu yoo taatu namoota qoraannoo
wa'ee raadiyoo'aktiviitii irratti godhan keessaa kan jalqaba fi adda duree
turte. Mariin dhalootaan lammii Poolaandi yoo taatu boodarra garuu lamummaa
Firaansi argate. Mariin Badhaasa Noobelii argachuun dubartii jalqabaa yoo taatu,
nama badhaasa kana si'a lama argate kan jalqabaa (dubartii keessaa kan qofaa)
ti, nama saayinsii adda addaatin badhaasa kana si'a lama argate kan qofaa, fi
maatii Kurii kan Badhaasa Noobelii shan argate keessaa nama tokko turte. Mariin
Yuunivarsiitii Paarisitti dubartii pirofeesara taate kan jalqabaa yoo taatu bara
1995 dubartii jalqabaa kan hojii mataa ishiitin Paaris keessatti awwalcha
namoota kabajamoof addatti qophaa'e keessati awwaalamte dha.

Mariin Waarsawu, kan yeroo sana Mootummaa Poolaandi jedhamu fi kutaa Impaayera
Raashiyaa ta'e keessatti Mariyaa Saloomiyaa Skiwoodofiskaa taatee dhalatte.
Mariin dhoksaan socho’u Yuunivarsiitii Filootingi (Floating University) Waarsawu
keessatti barattee leenjii saayinisii hojiirrattii Waarsawu keessatti jalqabde.
Bara 1891tti, umurii 24tti, obboleettii ishii angafaa hordofuun barnootaaf
Paaris deemte. Paarisitti digirii ishii kan argate yoo ta'u hojiiwwan saayinsii
hojjatte hundas Paaris keessatti hojjatte. Badhaasa Noobleii kan 1903 abbaa
manaashii Piyeer Kurii fi fiizisisti Henrii Baakireel wajjin kan addaan
qooddatte Mariin bara 1911tti ammoo Badhaasa Noobelii kan Kemistirii dhuunfaa
ishiitti argatee jirti.

Argannoo Marii keessaa raadiyoo'aktiiviitii (jecha kana kan uume ishii dha),
toofta ittiin ayissotooppota raadiyoo'aktiivii addaan baasanii fi elementoota
haara lama kan polooniyeemii fi reediyeemii jedhaman kaasun ni danda'ama.
Qajeelfama Mariitin, ayissotooppota raadiyoo'aktiivii ta'anitti fayyadamuun,
qorannoon jalqabaa kan akkataa ittiin neoplasmas yaalanii fayyisuun danda'amu
irratti xiyyeeffatu godhame. Mariin dhaaba Inistiitiyuutii Kurii jedhamu
Paarisii fi Waarsawu keessatti kan dhaabdee yoo ta'u dhaabni hanga ammaatti
giddugala qorannoo fayyaa ta'ee argama. Yeroo Waraana Addunyaa I, giddugala
raadiyooloojii dirree waraanaa kan jalqaba dhaabde.

Lammii Firaansi yoo taateyyuu, Marii Skiwoodofiskaa Kurii (maqaa maatii lamaanuu
ni fayyadamti) eenyummaa kan Poolish ta'uushii hin daganne. Ijoollee ishii kan
durbaa lamaanuu Poolaandiffa kan barsiifte yoo ta'u akka daawwataniifis gara
Poolaandi yeroo baayyee isaan geessitee jirti. Elementii jalqaba argate –
Polooniyeemii kan jalqaba bara 1889 adda baafte – maqaa biyya dhaloota ishiin
polooniyeemi jettee moggaafte.

Mariin bara 1934 Hospitaala Sanselomuuz (Sancellemoz - Haute-Savoie), Firaansi
keessatii duute, sababiin du'a ishiis apilaastiik animiyaa yoo ta'u kunis kan
dhufe raadiyeeshiniidhaaf saaxilamuu isheetin ture - kan saaxilamtes yeroo
qorannoo teesti tuubii reediyeemii kiisii keessatti waan baachaa turtee fi
tajaajila eksi-reyii yeroo waraanaa kenniteen ture.

Marii Skiwoodofiskaa Waarsawu, kutaa Poolaandi kan Impaayera Raashiyaa jala ture
keessatti Sadaasa 7 1867 dhalatte. Mariin ilmoo shanaffaa fi kan dhumaa
Birooniswaa, fi Waadiswaa Skiwoodofiskaa ti. Obbleeyyan Marii kan angafa ishii
ta'an Zoofiyaa (1862 dhalate), Yoozeef (1863), Birooniiswaa (1865)
fi Heleenaa (1866).

Karaa abbaas ta'ee karaa haadhaa, maatiin Marii qabeenyaa isaanii fincila
bilisummaa Poolaandiif jecha godhaniin (kan dhiyoo sana ka'e Fincila Amajjii kan
1863-65) dhaban. Kunis dhaloota itti aane dhufu, Marii dabalatee,
obboleeyyanshii kan durbaa fi obbleessa ishii, rakkina qabeenyaa fi jireenya
moo'achuuf qabsoo keessa akka seenan godhe.

Akaakayyuun Marii kan karaa abbaa, Yoozeef Skiwoodofiskaa, Lubliin keessatti
barsiisaa kabajamaa ture, achittiis Boleswaa Piruus kan seenaa ogbarruu
Poolaandi keessatti nama guddaa ta'e yeroo ijoollummaasaa barsiisee ture. Abbaan
ishii, Władysław Skłodowski, herregaa fi fiiziksii barsiisa ture, barnoota
boodarraa Mariin ; akkasumas geggeessaa jiminaaziyemii dhiirotaa ture. Erga
qondaaltonni Raashiyaa ajaja akkaata fayyadama laabiraatorii ibsu mana barumsaa
Poolaandi kessaa balleessanii booda, abbaan ishii meeshaalee laabiraatorii
baayyee kan manasaatti fide, akkasumas akkamitti akka fayyadaman ijoollee isaa
barsiise.

Abbaan ishii boodarra qondaaltota Raashiyaatin deeggarsaa bilisummaa Poolandiif
qaburraan kan ka'e hojiirraa ari'ame, kanarraan kan ka'e hojii miindaansaa
xiqqoo ta'e hojjachuuf dirqame; kana malees, maatin Marii investimeentii
godhaniin qarshii dhaban, kanaafuu galii argachuuf jecha dargaggoota mana
isaanii akka bulan eeyyaman. Haatii Marii Bronisława mana barumsa fi jireenya
dubartoota (boarding school) keessaa hojjatti turte, ergaa Mariin dhalattee
hojii kana gadi lakkifte. Yeroo Mariin waggaa 10, Bronisławan dhibee
tuubarkiloosisiin duute. Waggaa sadi'i dura, obboleettiin Marii Zoofiyaan,
dhibee taayifesii kan mana barumsaatii ishii qabeen duute.

Abbaan Marii nama waaqatti amanu hin turre (atheist), haati ishii garuu
Kaatolikii cimtuu turte. Duuti haadhaa fi obboleettii sihii Mariin amantii
Kaatolikii dhiiftee aginoostikii taate.

Yeroo Mariin waggaa 10, mana barumsaa fi jireenyaa J. Sikorska galtee barachuu
jalqabde; itti aansee jiminaaziyeemii dubartootaa kan baratte yoo ta'u gaafa
Waxabajjii 12 1983 madaaliya warqeetin eebbifamte. Erga gaggabdee kuftee booda,
tarii dippireeshiniidhaan ta'uu hin oolu, waggaa itti aanu sana baadiyyaa
keessatti fira abbaa ishii biratti dabarsite. Wagga itti aanu ammoo Waarsawu
keessatti abbaashii biratti nama qayyabachiisaa dabarsite. Barnoota sadarkaa
olaanaa sababii dubartii taateef galuu waan hin dandeenyeef, ishiini fi
obboleettiin ishii Bronisławan yuunivarsiitii dhoksaan hojjatu kan
Yuunivarsiitii Filootingi jedhamu, dhaabbata barnoota olaanaa bilisummaa
Poolandi deeggaruu fi kan dubartoota fudhatu, galan.

Mariin obboleettii ishii Bronisława wajjin waliigaltee uumte, kunis yeroo
Bronisławan Paarisitti medisinii barattu gargaaruuf, waggaa lama boodammoo
Bronisławan akkasuma Marii akka gargaartu ture. Kana wajjin wal qabatee, Mariin
hojii maatii namaa wajiin jiraattee ijoollee isaanii barsiisuu (governess)
jalqabde: jalqaba manaa ishiitii deddeebi'uun qayyabachiisu, achii booda waggaa
lamaaf maatii wayii wajiin jiraattee ijoollee isaanii barsiisuu jalqabde; kunis
iddoo Ischukii (Szczuki) jedhamu yoo ta'u maatin kunis kan Żorawskis jedhaman
fira abbaa ishii turan. Yeroo maatii kanaaf jirtutti, ilma isaani  Kazimierz
Żorawski, kan sana booda herregaa beekkama ta'e, jaalatte. Maatin isaa garuu
Mariin kan saantima cabduu hin qabne fuudhuun akka hin danda'amne itti himan,
innis kan maatin isaa dura dhaabachuu hin dandeenye. Haala kanaan addaan ba'uun
isaani jara lamaanifuu ulfaataa ture. Sana booda odoo hin turin Kazimierz
Żorawski dafee doktireetii isaa argate, akka barsiisaa herreegaattis hojii
jalqabe, Yuunivarsiitii Kirakoov keessatti pirofeesaraa fi dura ta'aa ta'e. Erga
dulloomee booda, pirofeesara herregaa Waarsawu Pooliiteekniik (Warsaw
Polytechnic) ta'e yeroo jirutti, siidaa Marii kan bara 1935tti Inistiitiyuutii
Reediyeemii kan Mariin bara 1932 dhaabde fuuldura jiru jala taa'ee baayyee
yaadan bada ture.

Jalqaba bara 1890tti, Bronisława — kan ji'a muraasa dura, kan doktarii fi
qabsaawaa mirga namaa Poolaandi ta'e Kazimierz Dłuskitti heerumte — Mariin gara
Paaris akka dhuftuuf ishii affeerte. Kaffaltii yuunivarsiitii waan hin
dandeenyeef, Mariin affeerraa kana hin didde; qarshii ishii barbaachisu walitti
qabuuf, waggaa tokkoo fi walakkaa ishiitti itti fudhate. Abbaanshii kan deebi'ee
hojii mindaa guddaa qabu aragate, ishii gargaare. Yeroo kana hunda Mariin of
barsiisuu itti fufte, kitaaba dubbisuu, xalayaa babarreesuun, fi tutooriyaalii
(tutor) fudhacuun barachaa turte. Jalqaba bara 1889, Mariin Waarsawutti gara
mana abbaashiitti deebite. Achittiis ijoolee namaa barsiisu ittuma fufte, hanga
1991ttis achuma turte. Mariin tuutooriyaalii ni kenniti, Yuunivarsiitii
Filootingitti ni baratti, akkasumas leenjii saayinsii shaakalaan deeggarame
laabiraatorii keemikaalaa keessatti jalqabde; laabiraatoriin kunis Godambaa
Industirii fi Qonnaa keessatti, bakka Krakowskie Przedmieście 66 jedhamutti
Waarsawu dulloomaa keessatti argama. Laabiraatoriin kun wasiilashii Józef
Boguskin, kan kemistii Raashiyaa Dimiitirii Mendeleeviif gargaaraa ta'ee Seenti
Petersibergi keessatti hojjachaa ture, kan hoogganamu ture.

Gara dhuma 1891 keessaa Mariin Poolaandi gadi lakkiftee gara Paaris deemte.
Paarisitti, hanga mana yuunivarsiitiitti dhiyaatu kan Latin Quarter jedhamu
kireeffatutti, Mariin obboleettii ishii abbaa manaa obboleettii ishii bira
quabatte. Bara 1891tti, Mariin Yuunivarsiitii Paarisitti galmooftee fiiziksii,
kemistirii, fi herrega barachuu jalqabde. Mariin qabeenya xiqqo qabdutti
fayyadamtee jiraatte, qora bonaa hamaadhan waaddamaa fi yeroo tokko tokko ammoo
beelarraa kan ka'e gaggabdee kufaa turte. 

Mariin guyyaa guyyaa barachaa alkan alkan ammoo qo'achiisaa turte, ittiin
jirachuuf garuu ga'aa hin turre. Bara 1893tti, Mariin fiiziksiidhan digirii
fudhatee laabiraatorii pirofeesara Gabriel Lippmann kessatti hojii jalqabe.
Bukketti ammoo barnoota ishii kan Yuunivarsiitii Paaris ittuma fufte, carraa
gargaarsa barnootaa argatteen, bara 1894tti digirii lammaffaa fudhatte. 

Mariin ogummaa saayinsiishii isa dheeraa Paarisi keessatti amala maagineetawaa
sibiila adda addaa qorachuun jalqabde, kan ishee hojjachiisiises Société
d'encouragement pour l'industrie nationale ture. Baruma kana keessa Piyeer
Kuriin jireenya ishii keessa seene; fedhii guddaan saayinsiif isaan lamaanu
qaban walitti isaan harkise. Piyeer Mana barumsa Fiiziksii fi Kemistirii, École
supérieure de physique et de chimie industrielles de la ville de Paris (ESPCI),
keessatti barsiisaa ture. Kan wal isaan barsiises fiizisistii Poolaandi
pirofeesara Józef Kowalski-Wierusz ture; kunis Mariin laabiraatorii guddaa akka
barbaaddu waan bareef, kanammoo Piyeer qabaachuu danda'a yaada jedhuun ture.
Piyeer laabiraatorii guddaa yoo qabaachuu baateyyuu, Mariif iddoo wayii
qopheesseefii ishiinis achitti hojii jalqabde. 

Jaalala guddaan lamaanuu saayinsiif qaban irra caala walitti akka isaan
dhiyaachaa deeman gode, boodarras jaallalli keessa isaanitti biqile. Kana booda
Piyeer gaa'ilaaf Marii gaafate; jalqabarratti Mariin kana hin fudhanne,
sababinsaas gara biyya ishiitti deebi'uu barbaaddi ture. Piyeer garuu, ishii
wajjin gara Poolaandi deemuf qophaa'aa ta'usaa itti hime, yoma kana jechuun
saayinsii jaalatu dhiis hojii xiqqaa akka Firaansiffa qofa barsiisuu hojjachuuf
ta'elle. Gidduu kanatti, boqonnaa gannaa 1894tti Mariin gara Waarsawutti
deebi'te warrashii dubbifte. Amallee Mariin saayinsii isa jaalattu Poolaandi
keessatti hojjachuu nan danda'a jettee yaaddi ture, garuu Yuunivarsiitii
Kiraakoov keessatti sababii ishiin dubartii taateef iddoo dhowwatan. Xalayaan
Piyeer ergeef gara Paarisitti deebitee PhD akka itti fuftu ishii amansiise.
Jajjaabeessaa Mariitin, Piyeer qorannoo maagineetizimii irratti godheen bara
1895 PhD argate; mana barumsaasaa keessattis gara pirofeesaraatti guddate.
Namoonni waa'ee Marii yeroo dubbatan "argannoo guddaa Piyeer" jedhu ture. Gaafa
Adoolessa 26 1895 Suu (Sene) keessatti gaa'ila isaanii raawwatan; lamaanuu sirna
ga'ilaa kan amantii hin barbaadne ture. Uffata aruzaa dhiiftee, uffata gurrracha
cuquliisni Mariin gaafa gaa'ilaa sana uffatte, sana boodallee yeroo
laabiraatorii keessa hojjachu baayyee ishii tajaajile. Jarri laamaanuu yeroo
boqonnaa isaanii kan ittiin dabarsan waa lama qabu: karaa dheeraa saayikilii
hoofuu, fi biyya alaa daawwachuu ture, kunis irra caala akka isaan walitti
dhiyaatan godhe. Piyeer keessatti, Mariin jaalalaa haaraa, gargaaraa, fi nama
saayinsii waliin hojjattu kan guutummaan itti abdachuu dandeessu argatte. 

Bara 1895tti Viilheelmi Roontigan jiraachuu eksi-reyii (x-rays) argate, garuu
akkaataa uummama isaanii irratti hubannoo ga'aan hin turre. Bara 1896 Henirii
Baakireel ashaboon Yuraaniyemiin carallaa akka maddisiisuu fi carallaan kunis
humna waantoota keessa seenuu danda'uu isaatin eksi-reyii akka fakkaatu argate.
Baakireel raadiyeeshiniin kun, akka fosfaraseensii madda anniisaa alaarraa kan
dhufe odoo hin taane yuraaniyemichuma irraa kan burqaa jiru akka fakkaatu
agarsiise. Argannoo gurguddaa lamaan kanaan dhiibbamuun, Mariin qorannoo PhD
ishii carallaa yuraaniyemii kana irratti akka gootu murteessite. 

Saampiloota qorachuufis tooftaa haaraatti fayyadamte. Waggaa kudha-shan dura,
abbaan manaashii Piyeerii fi obboleessi isaa elektiromeetirii hojjataan, kunis
meeshaa siyaa'aa chaarjii elektirikii safaruuf gargaaru ture. Elektiromeetirii
Piyeer kanatti fayyadamuun, carallaan yuraaniyemii qilleensi naannoo
yuraaniyemii sanaa jiru elektirikii akka dabarsu kan godhu ta'u argatte. Tooftaa
kanatti fayyadamuun, hojiin kampaawondii yuraaniyemii sanaa baayyina
yuraaniyemii achi keessa jiruu irratti akka hundaa'u argatte. Raadiyeeshiniin
kun walnyaatinsa molokiyuulotaa ta'urraan kan dhufu odoo hin taane atamiirraa
kan dhufu jettee yaada dhiyeessite. Yaadni kunis yaada durii kan atamiin waan
addaan cabuu hin dandeenye jedhu kuffise. 

Bara 1897 intalshii Ayiriin deesse. Maatii ishii gargaarufis, Mariin Ikool
Noormaal Supperiyeertti (École normale supérieure) barsiisuu jalqabde. Kuriiwwan
(Piyeerii fi Mariin jechuudha) laabiraatorii hojii saayinsiif hojjatame hin
qaban turan; hojiisaanii baayyee gamoo Mana Barumsa Fiiziksii fi Kemistirii
bukkee jiru gara laabiraatoriitti jijjiiranii ittti fayyadamaa turan. Gamoon
kun, kan duraan kutaa baqaqsanii yaaluu barnoota fayyaa ta'ee tajaajilaa ture,
kan qilleensa seeran hin galchinee fi kan bishaan dhowwuuyyuu hin dandeenye
turre. Jarri lamaanuu miidhaa hamaa raadiyeeshiniidhaaf saaxilamuun namarraan
ga'uu waan hin beekneef ittisa wayiituu odoo hin fayyadamin wantoota
raadiyoo'aaktiivii irratti hojjachaa turan. Manni barumsaashhii, Mariidhaa
qorannoo kanaaf fandii wayiituu hin kennineefi, garuu kaampaanota sibiilaa fi
albuuda baasuu irraa fi dhaabotaa adda addaa fi mootummootarra deeggarsa
maalaqaa (subsidy) ni argatti ture. 

Qorannoon tooftawaan Mariin geggeessite albuuda yuraaniyemii lama irratti ture,
pitchblende fi torbernite (chalcolite ni jedhama). Elektiroomeetiriin
pitchblenden yuraaniyemii dachaa afuriin akka caalu agarsiise, chalcolite ammoo
dachaa lamaan akka caalu. Yoo yaadni ishii kan duraanii, kan
raadiyoo'aktiiviitiin kampaawondii tokkoo baayyina yuraaniyemii irratti hundaa'a
jedhu dhugaa ta'e, albuudonni lamaan sun wanta bira kan yuraaniyemii caalaa
raadiyoo'aktiivii ta'e akka of keessaa qaban hubatte. Haala tooftawaa ta'eenis
wantoota biraa kan carallaa burqisiisan barbaaduu jalqabde, bara 1998 elementiin
tooriyeem raadiyoo'aktiivii akka ta'e argatte. 

Mariin argannoo ishii kana maxxansiisuun murteessaa akka ta'e waan barteef dursa
kennuufif murteessite. Waggaa lama dura, Baakireel odoo argannoosaa waa'ee
raadiyo'aktiviitii Académie des Sciences dhaaf guyyaa lama booda dhiyeesseera
ta'e kabajni nama raadiyoo'aaktiviitii argate jedhuu fi Badhaasni Noobelii
Silvaanus Toomsaniif kennama ture. Mariinis mala argannoo ittiin maxxansan kan
ariifataa ta'e filatte. Barruun ishii, kan hojii ishii gabaabsee fi salphisee
ibsu, Académiedhaaf gaafa 12 Ebla 1898 pirofeesarashii kan duraanii Gabriyeel
Liipmaan dhiyaateef. Sanayyuu ta'ee, akkuma Toomsan Baakireelin durfame,
argannoo Marii kan tooriyeem akkuma yuraaniyemii carallaa burqisiisa jedhu akka
Mariin argatteefitti hin galmoofneef; sanan ji'a lama dura, Geerhaardi Kaarli
Shimiit Barliin keessatti argannoo kana maxxansiiseera ture.

Yeroo sanatti, addunyaarraa namni fiiziksii kamiyyuu waa'ee hima Mariin
yaadannoo ishiirratti barreessite hin beeku, kunis pitchblende fi chalcolite
yuraaniyemii caalaa ammam akka raadiyoo'aktiivii ta'an ibsa: "dhugaan kun
baayyee adda, kanaafuu albuudonni kun elementii yuraaniyemii caala
raadiyoo'aktiivii ta'an qabaachuu danda'u amantii jedhutti nama geessa".
Boodarra yaadattee waan ishiitti dhaga'ame yoo dubbattu "yaada kana ariitidhaan
mirkaneessuuf fedhii cimaatu na keessa ture" jette. Ebla 14 1898, Kuriiwwan
(Piyeeri fi Mariin) piichibileendii (pitchblende) giraama 100 madaalanii
fudhachuun mooyyee keessatti tumuu jalqaban. Yeroo sanatti wanti isaan barbaadan
kun kan baayyee xiqqatee argamu waan ta'eef boodarra oorii tooniidhaan
lakkaawwamu hujeessuu akka qaban battala sanatti hin hubanne ture.

Adoolessa 1898, Mariini fi abbaan manaashii barruu elementii haaraa argachuu
isaanii isbu walii wajjin maxxansan, elementii haara kanas "polooniyeemii"
jechuun kabaja biyya Marii Poolaanditti moggaasan, Poolaandi sana boodallee gara
waggaa digdamaaf impaayera sadi'iin addaan qoqqoodamtee turte. Gaafa Mudde 26
1898, Kuriiwwan elementii haraa kan biraa argachuu isaanii beeksisan, elementii
kana jecha Laatinii kan "radius" (carallaa) jedhurraa "reediyeemi" jechuun
moggaasan. Qorannoosaanii kana keessattis, jecha "raadiyoo'aktiiviitii" jedhu
uuman.

Argannoo isaanii kana shakkii tokko malee mrikaneessuuf, Kuriiwwan polooniyeemii
fi reediyeemii qulqulluu baasuu barbaadan. Pitchblenden albuuda xaxamaa waan
ta'eef ruuqoleesaa adda baasun ulfaataa ture. Polooniyeemii argachuun amma tokko
salphaa ture; amalli keemikaalaasaa bismazii fakkaata, wanti oorii san keessaa
bismazii fakkatu polooniyeemii qofa ture. Reediyeemiin garuu, argachuuf baayyee
ulfaataa ture; amalli keemikaalaasaa baariyeemii kan fakkatu yoo ta'u bismazin
lamaan isaanituu of keessaa qaba. Bara 1898 Kuriiwwan reediyeemii xiqqoo
argatan, garuu reediyeemii baayyinaan jabaa ta'e, kan baariyeemin hin faalamne
argachuun kan bira hin ga'amne ta'e. Kuriiwwan hojii ulfaataa ashaboo
reediyeemii mala diferenshiyaal kiristaalaayizeeshiniidhan addaan baasuu
jalqaban. Pitchblende toonii tokko keessaa, bara 1902tti reediyeem kilooraayidii
kan amma giraamii tokko bakka kudhanitti qoodamtee ga'u adda baasan. Bara
1910tti Marii Kurii sibiila reediyeemii qulqulluu adda baafte. Mariin
polooniyeemii, kan jireenya-walakka guyyaa 138 qofa qabu, adda baasurratti hin
milkoofne.   

Bara 1898 hanga 1902 gidduuttii, Kuriiwwan walii wajjin ykn dhuunfadhaan barruu
saayinsii 32 maxxansiisan, kana keessaa tokko seelonnii xannachaa fidan yoo
reediyeemitti saaxilaman seelota fayyaa caala dafanii du'u kan jedhu ture. 

Bara 1900, Mariin miseensa faakaltii École Normale Supérieure ta'uun dubartii
kan jalqabaa taate, abbaan manaashii ammoo faakaltii Yuunivarsiitii Paarisi
gale. Bara 1902 sababa du'a abbaa ishiitin gara Poolaandi deemte. 

Adoolessa 1903tti, Gabriel Lippmannin gorfamuun, Mariin dokitireeti ishii
Yuunivarsiitii Paarisirraa argatte. Ji'uma sana keessa, Marii fi Piyeer Royaal
Inistitushinii Landanittin waa'ee raadiyoo'aktiiviitii haasaa akka godhaniif
affeeraman; Mariin akka hin dubbanne dhorkamte, Piyeer qofatu dubbate. Yeruma
kana keessa, indastirii haaran reediyeemii irratti hundaa'e guddachuu jalqabe.
Kuriiwwan argannoo isaanii kanaaf paatentii hin fudhanne, kanaafis bu'aan isaan
bizinesii guddachaa jiru kanarraa argatan gadaanaa ture.

Mudde bara 1903, Akkaadaamiin Saayinsii Iswiidin Piyeer Kurii, Marii Kurii fi
Henrii Baakireel Badhaasa Noobelii kan Fiiziksii kenneef, kunis "yaadannoo
tajaajila olaana isaan qorannoo wal faana raadiyeeshinii Pirofeesar Henrii
Baakireel argate irratti godhaniin kennaniif beekkamtii kennuuf". Jalqaba
irratti, koreen kun badhaasa kana Piyeerii fi Baakireelif qofa kennuuf yaade,
garuu miseensa koree kanaa fi deeggaraa saayintistoota dubarti ta'n kan ture
Herregaa Iswiidin Maagnus Jostaa Mittaag-Leefler dhimma kana Piyeeritti hime.
Piyeer erga komii dhiyeessee booda, maqaan Marii filannoo kana keessa gale.
Mariin Badhaasa Noobelii argachuudhaan dubartii jalqabaa ti.

Kurii fi abbaan manaashee qaaman Istookoolmi deemanii badhaasa fudhachuu hin
didan; hojiitti baayyee qabamanii turan, Piyeeris yeroodhaa gara yerootti
dhukkubsachaa ture, Piyeer ayyaneffata bakka ummanni walitti qabametti godhamu
hin jaalatu ture. Looretiin Noobelii barnoota gabaabaa (lecture) kennuu waan
qabuuf, Kuriiwwan bara 1905 gara sana deeman. Maallaqni badhaasa kanarraa
argatan, Piyeerii fi Marii gargaartuu laabiraatorii kan jalqabaa akka qacaratan
isaan dandeessise. Badhaasa Noobelii argachuutti aane, akkasumas affeerraa
Yuunivarsiitiin Jeneevaa iddoo kennuufiif godhe, Yuunivarsiitin Paaris Piyeerif
sadarkaa piroofeesarummaa kenneef, dura bu'aa fiiziksiis godhee muude. Kuriiwwan
laabiraatorii seeran hojjatamellee hin qaban turan yeroo sana. Hiyyannoo Piyeer
irraa ka'uun, Yuunivarsiitin Paaris laabiraatorii haaraa ijaaruu fi meeshaa itti
guutuuf walii galan, garuu hanga bara 1906tti hin xumuramne ture.

Muddee 1904, Kuriin intalashii lammaffaa Iivi deesse. Mariin boodarraa nama
afaan dhalootashee Poolaandiffa ijoollee ishii barsiisu mindeessiteefi, ijoollee
ishiis Poolaandi akka daawwataniif ni ergiti, ofiifis fuuteet deemti ture.

Ebla 19 1906tti, Piyeer balaa karaarraatin du'e. Kuriin du'a abbaa manashee
kanaan guyyatu itti dukkanaa'e. Caamsaa 13 1906tti, dippaartimentii fiiziksii
Yuunivarsiitii Paaris dura ta'ummaa Piyeerif kennee ture Mariif kennuuf
murteesse. Mariinis affeerraa kana laaboraatorii cimaa hojjachuudhaan yaadanoo
Piyeerif oolchuf na gargaara jettee fudhatte. Mariin Yuunivarsiitii Paarisitti
pirofeesara ta'udhaan dubartii jalqabaa taate.

Hawwiin Mariin laabiraatorii cimaa ijaaruf qabdu garuu Yuunivarsiitii Paarisitti
hin xumuramne. Gara dhuma jireenyaa ishii keessa, Mariin Inistiitiyuutii
Reediyemii (Institut du radium, amma Inistiitiyuutii Kurii, Institut Curie)
hoogganaa turte, kunis laabiraatorii raadiyoo'aktiiviitii Yuunivarsiitii
Paarisii fi Inistiitiyuutii Paasteriin ishiidhaaf hojjatame ture. Yaadni
Inistiitiyuutii Reediyemii uumuu kan dhufe bara 1909 hoogganaa Inistiitiyuutii
Paaster kan ture Piyeer Pool Emiila Ruudhaan ture. Piyeer Pool Emiila Ruun
Yuunivarsiitiin Paaris Mariif laabiraatorii seeran hojjatamee kennuufii
daddhabuu isaatiin baayyee gaddee gara Inistiitiyuutii Paaster akka dhuftu yaada
dhiyeesse. Sana booda, Marii gadi lakkifti sodaa jedhuun, Yuunivarsiitiin Paaris
kan duraan dide yaada jijjiiruun, gamoon Kurii, waliigaltee Yuunivarsiitii
Paarisii fi Inistiitiyuutii Paasteriin ijaarrame.

Bara 1910tti Mariin reediyeemii addaan baafte; akkasumas sadarkaa addunyaalessaa
madda raadiyoo'aaktivii kan kabaja ishii fi Piyeeriif kurii jedhamee moggaafame
uumte. Haa ta'u malee, bara 1911 Akkaadaamiin Saayinsii Firaansi miseensa akka
taatu harka tokko ykn lamaa jecha odoo hin filatamin hafe. Bakka ishiitti kan
filame Iduwaardi Biroonii, kalaqaa Gulyeelmoo Maarkoonii telegiraafii
wadaroo-maleessaa akka hojjatuuf gargaare, ture. Dubartiin Kurii jalattii
doktireetii barattu, Maargariit Pereeyi, dubartii jalqaba miseensa akkaadaamii
kanaa taatee filatamte - kunis walakkaa jaarraa tokkoo booda, bara 1962tti ture.
Mariin saayintistii beekkamtuu Firaansif hojjattu ta'ee oduma jiruu, ilaalchi
uummataa garuu gara nama biyya alaa ta'uu ishiitin gara jibbuutti deema -
qisaasa Direeyfus irrattis mul'ateera - kunis oduun sobaa Mariin sanyii Yihudaa
ti jedhu akka odeeffamu godhe. Yeroo filannoo Akkaadaamiin Saayinsii Firaansi
geggeefamu, gaazexaa kaachoo mirgaa (right wing press) saba nama biyya ormaa
taatee fi nama waaqatti hin amanne taateefi balaleffatanii maqaa ishii
xureessan. Intalli ishii booda wa'ee kanaa yoo dubbattu gaazexoonni Firaansi
yeroo Mariin badhaasa Firaansi keessatti kennamuuf filatamtu akka nama biyaa
ormaa gatii hin qabneetti ishii dhiyeessu, yeroo badhaasa biyya alaa kan akka
Badhaasa Noobelii fudhattu ammoo akka goota lammii Firaansi taatetti barreessu
jechuun of tuulummaa isaani ibsite.

Mariin bara 1910-11tti walqunnamtii jaalalaa waggaa tokkoof fiizisistii Pool
Loonzyevaa, kan duraan barataa Piyeer ture, wajjin akka qabdu bara 1911tti ifa
ta'e. Namni kun nama fuudhee yoo ta'u garuu haadha manaasaa wajjin jiraachaa hin
turre. Kunis qisaasa maxxansaalee gaazexoota fide, warri karaa hojii mormitoota
ishii ta'an kanatti fayyadman. Kuriin (umuriin wagga 40n walakeessa kan turte)
umuriidhaan Loonzyevaa waggaa shaniin caalti turte, gazeexootarrattis akka nama
ormaa sanyii Yihuudi gaa'ila namaa diigdutti ibsamte. Yeroo qisaasni kuni
jalqabu, Mariin Beeljiyeem turte; yeroo deebitu, uummata aaretu karra
ishiirratti ishii eege, ishiinii fi ijoollenshii durbaa lamaan hiriyaashii
biratti baqatanii turuun dirqama itti ta'e.

Beekkamtiin hojiishii sadarkaa addunyaalessaatti ol gudhachaa dhufe,
Akkaadaamiin Saayinsii Iswiidinis mormii qisaasa Loonzyevaa irraa ka'ee dhufe
bukkeetti qabuun, yeroo lammaffaatiif, Badhaasa Noobelii kan Kemistirii kan bara
1911 kenneef. Badhaasni kun "yaadannoo tajaajila ishiin guddina kemistiriitif
elementii reediyemii fi polooniyemii argachuun, reediyemii adda baasun, fi
qorannoo ummamaa fi kompaawondoota elementii addaa kanaa irratti gooten
gumaachiteef beekkamtii kennuuf" jedhameeti kennameef. Mariin Badhaasa Noobelii
lama moo'un ykn qooddachuun nama jalqabaa turte, namni badhaasa kana damee
saayinsii adda addaatin argate lama qofa yoo ta'u kunis Marii fi Laayinas Poolin
qofa. Jilli beektota biyya Poolaandi, barreessaa asoosamaa Henriik
Shinkeeviichin durfamuun Mariin gara biyya ishiitti deebite qorannoo ishii akka
achitti itti fuftu gaafatan. Badhaasni Noobelii inni lammataa Mariin mootummaa
Firaansi Inistiitiyuutii Reediyemii akka deeggarana amansiisuuf ishii gargaare.
Inistiitiyuutin kunis bara 1914tti kan hijaarrame yoo ta'u achi keessatti
qorannoo kemistirii, fiiziksii, fi fayyaatu godhama ture. Badhaasa Noobelii kan
bara 1911 erga fudhattee ji'a tokkoon booda, Mariin dippireeshinii (depression)
fi dhukkuba kaleetin hospitaala seente. Bara 1912 baayyeesaa, Mariin jireenya
ummataa dhiiftee garuu Ingilaandi keessa hiriyaashii fiizisistii Heertaa Ayirtan
biratti dabariste. Laabiraatorii ishiitti kan deebite ji'a Muddee keessa yoo
ta'u kunis ji'a 14 booda ture.

Bara 1912tti, Hawaasni Saayinsii Waarsawu aangoo hoogganummaa laabiraatorii
haaraa Waarsawu keessa jiruu kennuufiff affeere, garuu Mariin ni didde,
sababiinsaas Inistiitiyuutii Reediyemii kan Hagayya 1914tti xumurame irrattii fi
karaa haaraa Gaabine Piyeer-Kurii jedhamee moggaafame irratti xiyyeeffachuu
barbaadde. Mariin bara 1913tti Poolandi yoo deemtu Waarsawuttis simannaan
godhameef garuu angaawonni Raashiyaa iddoo hin kennineefi. Guddinni
Inistiitiyuutiichaa waraana dhufeen addaan cite, qorattoonni Firaansi baayyen
Loltuu Firaansitti makamuuf dirqaman, inistiitiyuutichis hojiisaa bara 1919
deebi'ee jalqabe.



https://om.wikipedia.org/wiki/Harargee_Bahaa

Harargee Bahaa godina Oromiyaa kudha-lamaan keessaa tokko yoo taatu, maqaa kanas
kutaa biyyaa Harargee durii irraa fudhatte.

Harargee Baha kibba-dhihaan Laga Shaballeen kan godina Baalee gargari basuni,
dhihaan Harargee Dhihaa, kaabaan Dirre Dhawaan fi kaaba fi bahaan immoo
Mootummaa Naannoo Sumaalee daangeffamtee argamti. Harari Regioniin zonii kana
kessatti marfamte argamti. Magaalllan beekamoni Harargee bahaa Haromaayaa,
Babille fi Funyan Bira. Bakki zoni sunitti dinqisisaa ta'e Harar Wildlife
Sanctuary dha.

Abbaa Taayitaa Istaatistiksii Itoophiyaatin (Central Statistical Authority) akka
gabaasa Abbaa Taayitaa Bunaa fi Shayii Itoophiyaa irratti hundaa'e akka ibsetti
toniin buna 3,654.00 ta'u bara dhumaa 2005 GC irratti akka Harargee bahaatti
biqile ibseera. Kuni immo gumaacha Oromiyaa keessa parsentii 3.17% yoo ta'u,
gumaacha biyya (Itoophiyaa) keessa immo parsentii 1.6% ta'a.

Gabaasa Abbaa Taayitaa Istaatistiksii Itoophiyaa kan bara 2005 akka ibsutti,
godinni kun tilmamaan baaayyina ummata 2,555,635, yoo qabaatu kan keessaa
1,298,104 dhiira yoo ta'an kan hafan 1,257,531 immo dubartoota dha. Baay'ina
ummatta oliitii ibsame kessa parsentiin 6.9% yokan namni 175,440 badiyya alla
jirrattu. Ballina lafa tilmamaan 24,900.21 square kilometers ta'u keessatti
"density" (walitti-kufami) ummata Shawaa dhihaa tilmamaan 102.64 people per
square kilometer ta'a.

Akka Baankii Addunyaa (World Bank) memorandumi bara Ebla 24, 2004 akka ibsutti,
Parsentiin 3% jirattotta Shawaa dhihaa elektriki ni fayyadatamu, akkasumas
"density" kara konkolatta zoni kana 39.6 kilometers per 1000 square kilometers
yoo ta'u (kunis yoo kilometer 30 biyya wajjin yoo walitti madalaan) , akkasumas
avregiin abba mana badiyya tokko hektara lafa 0.5 (kunis hektara lafa biyya 1.01
fi hektara lafa Oromia 1.14 wajjin yoo walitti madalamu), akkasumas avregiin
abba mana baddiya tokko mataan horii mana hanga 0.6 qaba. Persentiin 13%
ummatta, namotta qonaa malee jiratan yoo ta'an, kunis yoo kan biyya persenti 25%
fi kan Oromia 24% wajjin yoo walitti madallan. Ijolle barachu danda'an kessa
persentiin 53% mana barumsa sadarka tokkoffati galma'ani argamu, akkasumas
persentiin 10% mana barumsa sadarka lammaffatti galam'ani argamu. Persentiin 44%
zonii kana malariaf bana kan jiraan yoo ta'an, tokkoleen Tsetse flyiif bana
miti. Memorandamiin zonii kana risqii qillensa gogga (drought) qabachun qabxii
367 kenaf.



https://om.wikipedia.org/wiki/Cell_nucleus

Cell biology kessatti, nucleus (plural nuclei; Latin irra Template:''nucleus''
or Template:''nuculeus'', kernel) organelle membraneniin marfamee argamu yoo
ta’u kan itti argamus eukaryotic cells bayye kessa. Nucleusiin genetic material
DNA molecule irra midhafamani kan protein akka histone wajjin walitti xaxamani
chromosome jedhamani ofii kessa qaba. Geneotni chromosome kessatti argaman
nuclear genome celli kessatti argaman jalatti argamu. The function of the
nucleus is to maintain the integrity of these genes and to control the
activities of the cell by regulating gene expression.

Kuttalle nucleus bekkamo ta’an nuclear envelope fi nuclear lamina dha. Nuclear
envelopen membrane daballata (membrane lama) kan organelleotta hunda ofii
kessatti marsee, wantotta nucleus kessatti argaman kan cytoplasm irra gargar
bassu dha. Nuclear laminan immo waan walitti xaxame yoo ta’u jabbena akkumma
cytoskeleton celli kennu innillen nucleus kenna. Nuclear membranen moleculotta
bayye waan hin dabarsineef (impermeable membrane waan ta’ef) demma moleculotta
nucleus fi cytoplasma jiddu akka jirrattu urran nucleus (nuclear pore)n
jirrachun barbachisaa. Urrotni kuni membreni lachu kessa waan dabranif akka
dandii moleculotta diddiqo fi ionotta ta’e tajajilla gudda kenna. Demma
moleculotta guggudo akka protein jirran geggesuf egganoon kan godhamu yoo ta’u,
active transportiin carrier proteiniin geggefamu jirrachu qaba. Nuclear
transportiin hojja cellif bayye barbachisaa dha, kunis sababa demman urra
kessani godhamu “gene expression” fi “chromosomal maintenance”ii waan qarqaruf.

Waantotti cell kessatti argaman membren qabachu battanulle, kessi nucleus gossa
tokko mitti. Nucleusiin wantotta diddiqo ‘subnuclear’ ta’an qaba, wantotti kun
immo protein, moleculotta RNA fi kutta DNA garagara ta’e ofii kessa qabani.
Kaneen kessa kan bekkama ta’e nucleolus dha, kunnis bayyinan ribosome midhagsu
irratti tajajilla. Ergaa nucleolus kessatti midhafamani bodda, ribosomotni gara
cytoplasmatti dhaqanni mRNA jijjiru.



https://om.wikipedia.org/wiki/Baalee

Baaleen godinaalee Oromiyaa keessa jiran keessaa tokko dha. Daangaan Baalee,
kibbaan Booranan (Booranaa fi Baale laga Gannaalee Doriyaatu gargar baasa),
kibba dhihaan Saba, Sab-lammootaa fi Ummattoota kibbaan, kaaba dhihaan Arsiin,
kaaba bahaan Harargee fi kaaba fi kibbi Harargee Laga Shabaleen gargar ba'u),
bahaan immo Sumaaleen dangefamtee argamtii. Bakki dherinna gudda Baale keessaa
qabu Gaara Baatuu yoo ta'u, gaarri kun immoo Oromiyaa kessattille guddinan
tokkoffa dha. Gaarri Baatuu Gaara Urgoma jedhaman jalatti qoodama. Gaaronni
biraa urgoma keessatti argamani kan akka Gaara Tulluu Diimtuu, Gaara Darkinna fi
Gaara Geesse jedhamani dha. Aanoti bira Baale keessatti argamani kan akka
Dodola, Ginniir, Gobba fi Roobee dha.

Abbaa Taayitaa Istaatistiksii Itoophiyaa bara 2005tti akka gabasetti, Baalen
bayyina ummatta 1,727,306 yoo qabattu, kana keessaa 854,584 dhiraa yoo ta'an,
872,722 immo dubra dha. Ummatti Baale 233,013 yookan 13.5% magalaatti galu.
Ballina lafaa tilmaman hanga 63,917.46 square kilometers ta'u keessatti, Baalen
tuuta'insa ummataa 27.02, kilometiri tokko kessatti jiratta.

Akka meemoraandamii Baankii Addunyaa Caamsaa 24, 2004tti, 11% iin ummatta Baale
elektrikii yoo fayyadamanii, rukkinni kara konkolaataa immo 11.4 kilometers per
1000 square kilometers qabu. Avirejjiin abba mana baadiyyaa tokko heektaara lafa
tokko yoo qabatu, lakkoofsa horii immo 1.0 qaba. 19.5 % iin ummatta hojii qotee
bulaa hin ta'iniin jiraata. 66%iin ijolee mana barumsaa sadarka tokkoffaf
galmooftee barattu yoo tatu, 21% immo mana barumsa sadarka lammaffatti baratti.
53% Baale busaan qabammu yoo danda'ani, tokkollen immo Tsetse fly qabamu hin
danda'anni. Memorandumiin Baalefi halla qillensa goga qabachuni kennamef 555
dha.



https://om.wikipedia.org/wiki/Nikolaa_Teslaa

Nikolaa Teslaa (Afaan Sarbiyaatin: Никола Тесла; Adoolessa 10, 1856 - Amajjii 7,
1943tti jiraate) lammii Sarbiyaa-Ameerikaa fi kalaqaa(inventor), injiinera
elektirikaalii (electrical engineer), injinera makaanikii, fi fiizisistii yoo
ta'u kalaqa inni ittiin beekkamu keessaa tokko elektirikii danbali'uuni
(alternating current).

Teslaan hojii elektirikii fi bilbilaa kan jalqabe gara Ameerikaatti(USA) bara
1884 Toomaas Ediseniif hojjachuuf odoo hin godaanin dura ture. Ameerikaatti odoo
baayyee hin turin gargaarsaa fi waliigaltee namoota gara garaa wajjin godheen
laabiraatorii qorannoo waa'ee meeshaalee elektirikii keessattii geggeessu
dhaabe. Mirga paatentii motora elektirikii (AC induction motor) fi
tiraanisfoormerii (transformer) kan inni qabu dhaabbanni Joorji Westiingihaawus
(George Westinghouse) jedhamu eeyyama kan argate yoo ta'u, akkasumas dhaabbanni
kun Teslaa akka gorsaatti elektirikii danbali'uuni (alternating current)
hojjachuuf akka isaan gargaaru qacare. Dabalataanis, Teslaan, qorannoo
voolteejii guddaa fi firiquweensii guddaa naannoo Niwuu Yoorki fi Koloraadoo
Ispiriingisitti geggeesun kan walqunnamtii raadiyoo, qorannoo eksi-reyii
(X-ray), fi mala humna elektirikii wadaroo malee (wireless transmission of
electricity) ittiin tamsaasu oomishuuf isa gargaarun ni beekkama.

Bara 1960tti, kabajaa fi yaadannoo Teslaatif, walgayiin General Conference on
Weights and Measures for the International System of Units safartuu jabinaa
human maagineetii safaruuf gargaaru teslaa jehee moggaase.

Nikolaa Teslaan bara 1856tti Adoolessa 10 maatiisaa lammii Sarbiyaa ta'an irraa
mandara Isimiilyen, biyya Oostiriyaa (biyya amma Kirooshiyaa jedhamtu) keessatti
dhalate. Abbaan isaa, Milutin Teslaan, luba waldaa Ortodoksii Sarbiyaa turan.
Haati Teslaa, Dukaa Teslaa, kan abbaan ishiis luba waldaa Ortodoksii Sarbiyaa
turan, dandeettii fi kennaa meshaalee mana keessaa hojaachu fi walalooo
Sarbiyiffaa dhedheera ta'an yaadachuu qabdi. Haa ta'u malee barumsa hin qabdu
turte. Sanyiin maatii Teslaa Dhihaa Sarbiyaa naannoo Moonteneegrootii maddan.

Teslaan maatii isaa ijoollee shan qabaniif mucaa afraffaa ture. Obollessa
angafasaa kan Deen jedhamuufi obboleeyyan durbaa Milkaa, Anjeliinaa fi Maarikaa
jedhaman qaba. Obboleettiin isaa Deen balaa farda yaabbachuutin yeroo inni
umuriin isaa waggaa shani duute. Namoonni tokko tokko akka jedhanitti farda
dammaqsuun balaa kana kan uume Nikolaa Teslaati. Bara 1861tti, Teslaan mana
barumsa sadarkaa 1ffaa mandara Isimiilyen keessa jirutti barumsa gale. Achittis
Afaan Jarmanii, Herreegaa fi amantii barate.

Bara 1862tti, maatin Teslaa gara Goospiich, biyya Oostiriyaa, bakka abbaan isaa
akka lubaatti tajajiltti galan. Nikolaanis barumsa sadarkaa 1ffaa fixee
akkasumas barumsa giddu galeessaas fixe.

Bara 1870tti, Teslaan Kaarlovaak, Kirooshiyaatti barumsa sadraka lammaffaa
xumuruuf gale; achittis barsiisaa Herreegaa Maartiin Sekuliichin baayye
booji'ame. Teslaan integiraal Kaalkulesii waraqaa malee sammuudhumaa isaa
keessatti hojjata ture, barsiisonni isaa garuu waan goowwoomsu itti fakkaata
ture. Achittis barumsa waggaa afurii waggaa sadi'i keessatti xumuree bara
1873tti eebbifame.

Bara 1873tti, Teslaan gara mandara Isimiilyenitti deebi'e. Erga deebi'ee odoo
hin turinis, dhukkuba koleeraatiin qabamee ji'aa sagaliif sireerra ciise. Yeroo
baayyes inni du'a jedhamee sodaattamee ture. Abbaan Teslaa, abdii kutuun yoo
inni fayyee mana barumsaa injineriingii beekkamaa akka isa galchu waadaa galeef
(duraan abaan isaa akka inni luba waldaa ta'u barbaada ture).

Bara 1874tti, Teslaan dirqama loltuu waraanaa ta'uu jalaa gara Tomingaaj,
naannoo Girachaakitti baqate jalaa ba'e. Achitti tulluu baayye akka adamsituuti
koree yaabee arge. Teslaan ummaamaan wajjin wal arguunsaa qaamaanis ta'ee
sammuun jabaataa akka isa godhe dubbata. Yeroo Tomingaaj ture kana kitaaba
baayyee dubbise, boodarra yoo dubbatus barreeffamni Maark Tiween dhibee isaarraa
akka fayyuuf na gargaareera jedha.

Bara 1875, Teslaan Pooliiteekniikii Oostiriyaa kan Giraaz jirutti
iskoolaarshiippii waaraanatiin galmaa'e. Waggaa jalqabaa, Teslaan daree
tokkollee odoo hin gubin barate, qaaphxii baayyee olaanaa ta'es fide, qormaata
sagalis darbe (kunis qormaata darbuun isarraa eeggamu dachaa lamaan caala),
Gumii Aadaa Sarbiyaa bane. Dabalataan xalayaa jajuu kan diinii teeknikaal
faakaltiitin abbaasaaf barreeffame kan "Ilmi keessan urjii sadarkaa tokkoffaa
ti" jedhu argate. Teslaan halkan keessaa sa'aatii 9 hanga galgala keessaa
sa'aatii 5tti, Dilbataa fi guyyaa ayyaanaa dabalatee, hojjachaa (dubbisaa) akka
ture dubbata. Yeroo abbaansaa milkii fi kabaja inni dhamaatii guddaadhan argate
kana harkatti busheessu Teslaan baayyee qaaneffate. Erga abbaasaa bara 1879tti
du'ee booda, Teslaan xalayaa hidhaa tokko kan pirofeesaroonni Teslaa abaasaaf
barreessan argate. Xalayaan kunis, Teslaan yeroo barumsa akka addaan kutu yoo
godhamuu baate garmalee hojjachuurraan kan ka'e akka du'u dubbata. Waggaa
lammaffaarratti, Teslaan pirofeesar Poeschl wajjin waa'ee Gramme dynamo irratti
wal dhabe; sabaabiin wal dhabdees Teslaan "Gramme dynamo"f
komuteeteriin(commutators) barbaachisaa miti waan jedheefi. Dhuma waggaa
lammaffaarratti, Teslaarraa iskolaarshiippiin isaa irraa fudhatame; innis araada
qarshiidhaan taba tabachuu(gambling) keessa seene. Waggaa sadaffaatti, Teslaan
qarshii isaaf kennamee fi kaffaltii mana barumsaa tabaan nyaachisee fixe.
Boodarra garuu deebisee qarshii isaa amma tokko nyaatee maatii isaattii deebisee
kenne. Teslaan yeroo dubbatu "dharraa koo gara dhabaa gaafasii fi achittan
moo'adhe" jedha; ta'us erga gara USA dhaqeeyis taba biiliyaardis jedhamu ni
tabata ture. Gaafa yeroon ga'u, Teslaan waan hin qophoofneef yeroon barnootaa
akka isaa dheereffamuuf gaafate, garuu hin didame. Kanaafuu, semisteera
dhumaarratti qabxii (grade) hin argannee; yuunivarsiitiicharraayis hin
eebbifamne.

Mudde 1878 keessa, Teslaan Giraaz gadi lakkisee deemee, walqunnamtii maatiisaa
wajjin qabu addaan kute; kunis barumsaa dhiisuusaa (addaan kutuusaa) dhoksuuf
ture. Hiriyoonni isaa Laga Murtu isa nyaate jedhanii yaadaa turan. Teslaan gara
Mariibor(amma Isloveeniyaa keessa kan jiru) deeme, achitti akka
diraaftismaanitti ji'atti florins 60n hojjachaa ture. Yeroo boqonnaasaammoo
jiraattoota wajjin karaarratti kaardii tabachuun dabarsa ture. Bitootessa 1879
keessa, abbaan Teslaa Miluutin Teslaa mucaansaa gara qe'eetti akka deebi'uuf
kadhachuuf gara Maribor dhaqe, garuu Teslaan hin dide. Naannodhuma kan keessa
kana Teslaa dhibeen sammuu isa mudate.

Amajjii 1880, wasiilli Teslaa lama qarshii walitti buusanii Teslaan gara Piraag
deemee akka baratu ergan. Carraa dhabeessa ta'ee, yeroo inni Yuunivarsiitii
Chaarles-Ferdinaand ga'u, yeroon galmee darbee ture. Kana malees, Afaan Giriik
kan barbaachisaa ture hin baranne; Afaan Cheekis dubbisuu fi barreessuu hin
danda'u ture, garuu yuunivarsitiichaaf barbaachisaa ture. Haa ta'u malee,
Teslaan daree seenee barachaa ture, akka yaaliitti, garuu qabxii itti hin
arganne.

Bara 1881, Teslaan Ferenc Puskas jalatti, kaampaanii Budaappesti Telefoon
Eksicheenji(Budapest Telephone Exchange) jedhamuu, kan tajaajila bilbila kennuuf
hojjachuuf, gara Budaappesti deeme. Erga achi ga'ee booda, Teslaan kaampaaniin
kun ijaarsarra akka jiruu fi hojii kan hin jalqabin ta'uu hubate. Kanaafuu akka
diraaftismaaniitti Central Telegraph Officetti hojjacha ture. Ji'a muraasa
booda, kaampaanichi hojii waan jalqabeef, Teslaanis gita hojii
elektirishaanitiin hojjachuu jalqabe. Yeroo kana, Teslaan meeshaalee sentiraal
isteeshinii (central station) baayyee fooyyesse; rippiiterii bilbilaa (telephone
repeater) ykn ampilifaayeerii (amplifier) akka qajeeltotti akka hojjatu akka
godhe dubbata. Kanaaf garuu paatentii itti hin arganne ykn ifatti hin wanti
ibsame hin jiru.

Bara 1882, Teslaan Continental Edison Company kan Firaansi jiruutti hojjachuu
jalqabe; hojiinsaas meeshaalee eleektriikii saxaxuu fi fooyyesuu ture. Bara
1884tti, gara Niwuu Yoorkitti godaane; achittis Toomaas Ediseniin Hojii
Maashinii Edisen (Edison Machine Works) akka hojjatuuf qacaramee. Tajaajilli
Teslaan Ediiseeniif kennu hojii elektrikaal injineeringii salphaadhan kan
jalqabe yoo ta'u yeroo gabaabaa keessatti gara rakkoowwan gurguddaaf fala
barbaadutti guddate.  

Teslaan jenereeteroota DC kan Kaampaanii Edisen (Edison Company) guutumaan
guutuutti akka haaraatti akka saxaxuuf haffeerran godhameef. Bara 1885tti,
Teslaanis jenereeteroota fi motoroota Edisen kan duraanii akka haaraatti saxaxuu
akka danda'uu fi tajaajila isaanii fi bu'aa qabeessa ta'u isaanii akka fooyyessu
dubbate. Akka Teslaan jedhetti, Ediisen "Yoo kana gochuu dandeesse doolaara kuma
shantama argatta" jedhee waadaa galeefi - jechi kuni garuu kaampaanii Edisen kan
kaffaltiirratti baayyee waakkatuu fi kan qarshii amma kana baayyatu hin qabneef
adda ture. Dhamaatii ji'a baayyee booda, Teslaan hojii kana hojjatee fixe; itti
aansee kaffaltii isaaf waadaa galame gaafate. Ediseen garuu jechi sun qoosaa
akka ture dubbachaa "Teslaa, ati qoosaa warra Ameerikaa kana hin barre" jedheen.
Bakka sana, Edisen Teslaadhaafa kaffaltii isaa kan torbanii kan $18 ture
irraatti $10 dabaluufiif yaada dhiyeesse. Teslaan yaada kana diduudhaan hojii
isaas gadi lakkisee baye.  

Investeroonni kun yaada motoroota haaraa fi mala ittiin humna elekriikii
dabarsan haaraa kan Teslaan kalaquuf yaade baayyee hin fudhanne. Irra caalaa,
isaan waan haaraa uumuurraa elektiriikii ummataaf dhiyeessuu wayya jedhanii
yaadu turan. Dhumarratti, Teslaa dhiibanii akka inni kaampanicha keessaa ba'u
godhanii harka duwwaa hambisan. Sirumayyuu paatentii isaallee fudhatama
kaampaanichaa dabaluuf jecha maqaa kaampaanichaan waan galmeesseef hin dhabe.
Teslaan sana booda hojii eleektriika suphuu adda addaa hojaachuuf dirqame,
keessa darbee guyyaatti $2n boolla qotuulle hojjate. Teslaan gana bara 1886/1887
yeroo "mataa bo'aa hamaa fi boo'icha hadhaawaa" jedhee ibsa. Yeroo kana, Teslaan
faayidaan barumsa koo maali jedhee of gaafata ture.   

Bara 1886 gara dhumaa, Teslaan Alfireed Biraawun, suupper intendentii Westerni
Yuuniyeen (Western Union) fi abukaatoo Niwuu Yoorki Chaarles Peekin wal bare.
Jarri lamaan kaampaanii dhaabuu fi kalaqa fi paatentii bu'adhaaf beeksisuurratti
muuxannoo kan qaban turan. Paatentii Teslaarrattiifii yaada dabalataarratti
hundaa'un Teslaa maallaqaan deeggaruufii paatentii isaa too'achuuf walii galan.
Waliin, Ebla 1887tti Teslaa Elektriiki Kaampaanii(Tesla Electric Company)
dhaaban. Bu'aan kaampaanii kanarraa argamus 1/3 Teslaadhaaf, 1/3 Peek fi
Biraawun, fi 1/3 ammoo guddinaaf akka ooluuf walii galan. Teslaadhaafis
laabraatorii Manaataanitti dhaabaniif; achittis Teslaan motora eleektriikii,
jenereeterii, fi meeshaawwan biraa fooyyessuu fi haaraa kalaquurratti
xiyyeeffate hojjata ture.   

Wantoota Teslaan laabraatorii kana keessatti kalaqe keessaa tokko motora
indaakshinii kan elektirikii danbali'uuni hojjatu isa tokko. Elektirikiin
danbali'uu, sirna anniisaa lafa fagootti tamsaasuuf mijatu waan ta'eef,
Yuurooppi fi USA keessatti ijaarramaa ture. Motorri indaakshinii kun karantii
pooliifeezii (polyphase current) kan maagineetiik fiildii naannawu uumuun
motoricha naannessa (yaada kana Teslaan bara 1882tti akka burqisiise dubbata).
Motora eleektriikii kalaqa cimaa ta'e kanatti Teslaan paatentii ji'a Caamsaa
1888tti itti argate. Motorri kun saxaxa ofumaaf naanna'uu jalqabuu fi kan
komutaaterii hin qabne ture; kunis qaanqeen (spark) akka hin ummamne waan
godhuuf suphaa yeroo yeroodhan barbaachisa ture hambise.   

Bara 1888, gulaalaa magaazina Electrical World kan ta'e Toomaas Komerford
Maartin (hiriyasaa fi ummatatii kan beeksiisuun beekkamu), Teslaan hojiisaa
karantii danbali'uu, indaakshin motoriis dabalatee, Inistiitiyuutii Elektirikaal
Injineroota Ameerikaa (American Institute of Electrical Engineers (amma IEEE))
irratti akka ummatatti agarsiisuuf qindeesseef. Injineroonni Kaampaanii
Elektirikii fi Warshaa Westiingihaawus hojjatan Joorji Westiingihaawusitti
Teslaan motora AC sirna humnaa isa wajjin walqabatu kan sirriitti hojjatu akka
qabu itti himan — Westiingihaawus pateentii waan akkasii argachuuf dhama'aa
ture. Westiingihaawus paatentii walfakkaataa indaakshin motorii maagineetiik
fiildii naanna'uu komiteeterii-maleessa ta'e kan fizisistii Xaaliyaanii
Galiiliyoo Feraaris bara 1988 maxxanse baase irratti paatentii fudhachuu
barbaadee ture garuu paatentiin Teslaa gabaa akka too'aatu tilmaame.    

Adoolessa 1888, Biraawun fi Peek waliigaltee Joorji Westiingihaawus wajjin
saxaxa motora indaakshinii fi tiraanisfoormerii Teslaatif kaffaltii fi
aksiyoonaa $60,000 baasu fi motorri tokkoonsaa humna-fardaa tokko oomisheef
kaffaltii fayyadamaa (royalty) $2.50 akka kennan walii galan. Westiingihaawus
dabalataan Teslaa miindaa ji'aa guddaadhan $2,000 ($52,000 qarshii ammaatti)
waggaa tokkoof mindeesse; kunis Teslaan gorsaa ta'ee Kaampaanii Elektirikii fi
Warshaa Westiingihaawus jalatti laabiraatorii Piitisbargi keessatti akka
hojjatuuf ture.    

Hojiin Teslaan karantii dambali'urratti hojjate, Teslaa "waraana karantii"
jedhamu keessatti garee "AC" jala isa galche. Waraanni karantii kun Toomaas
Edisenii fi Joorji Westiingihaawus gidduutti elektirkii kan isaanii fudhatamaa
akka ta'uuf kan isaan godhan ture. Paatentiin Teslaa, paatentiiwwan kanneen
biroo kan Westiingihaawus bite ykn kalaqe wajjin, Westiingihaawus sirna anniisaa
AC kan sirna anniisaa DC Toomaas Edisen oomishu wajjin wal morku hojjachuu
dandeessise.

Bara 1893, Joorji Westiingihaawus caalbaasii World's Columbian Exposition
kan bara 1893 Chikaagotti geggeeffameef elektirikii dhiyeessuu moo'ate, kunis AC
fayyadamuun kan dhiyaatu yoo ta'u caalbaasii kanarratti aannisaa DC Edisen
mo'atan ture. Kunis seenaa AC keessatti kun waan ijoo ture, sababiinsaas
Westiingihaawus ummata Ameerikaatti karantiin dambali'u namarraan balaa kan hin
geesifne, amansiisaa, fi ta'uu agarsiise. Columbian Exposition kanatti, Teslaan
galtee elektirikii kan sana dura Yuurooppii fi ameerikaa keessatti hojjatamaa
ture agarsiise, kan keessaa tokko AC voolteejii guddaa ammamtaa guddaa qabuun
ampuulii gaaz-dischaarji wadaroo-maleessaa ta'e akka ifu gochuu ture. Namni
laale tokko akkana jedhe:

Bara 1892tti, Kaampaanin Ediisen Jeneraal Elektiriikiiitti, kan hojii adda
addaarratti hirmaatutti, nama maallaqa dhiyeesu (financer) J. P. Morgaanin
makame. Kaampaanii haaran kun (gara humna ACtti jijjiiramuun) Elektrikii
Westiingihaawus wajjin falmii paatentii fi Westiingihaawus of jala galchuuf
yaalii gochuu jalqabe. Paatentii waliin qooddachuuf kaampaanonnii lamaan
waliigaltee bara 1896 mallatteessaniyyuu Westiingihaawus falmii diinagdee
sanarraan kan ka'een hirrinni maallaqaa isa mudate. Liqaa dabalataa argachuuf
Westiingihaawus paatentii Teslaa irra deebi'ee laalun dirqama itti ta'e,
sababiinsaas baankonnii paatentiin kun kaampanichaaf hidhaa diinagdee itti ta'a
jedhanii yaadu turan (yeroo sanatti Westiingihaawus Teslaa, Biraawunii fi Peekif
kaffaltii fayyadama kalaqaaf naannoo $200,000 kaffalee ture). Bara 1897tti,
Westiingihaawus Teslaatti rakkina diinagdee jiru ifatti itti hime, yoo duraan
ture akkaata duraa sanaan itti fufe Teslaan Elektirikii Westiingihaawus isa
harkaa waan bahuuf Teslaan kaffaltii fayyadamaa fudhachuuf warra baankii wajjin
qabsaawuu akka qabu itti himame. Westiingihaawus Teslaan kaampaanii isaa
kaffaltii fayyadama kalaqaa kan paatentii AC Teslaa akka dhiisu amansiise,
bakkasaa Elektikiin Westiingihaawus ampuulii dimshaashatti $216,000 baasu irraa
bituuf walii gale. Kunis Westiingihaawus kaffaltii guddaa fayydama kalaqaa kan
humna-fardaa tokkoof $2.50 ta'e sana, kan karantii dambali'u baayyee fudhatama
argachaa waan dhufeef maallqa guddaa ta'uuf ture, irraa bilisa ba'e.

Adoolessa 30 1891tti, umurii 35tti, Teslaan lammummaa USA argate, Laabiraatorii
South Fifth Avenue laboratory dhaabe, boodarra laabiraatorii kan biraa 6
E. Houston Street, in Niwuu Yoorkitti dhaabe. Teslaan iddoo lachanittuu ampuulii
elektirikii wadaroo odoo hin fayyadmanin ibsa ture, kanaanis anniisaa
wadaroo-malee dabarsuuf abdiin akka jiru agarsiise. Baruma sana, meeshaa
kooyilii Teslaa jedhamuutti paatentii fudhate.

Teslaan akka hoogganaa ittaaanaa Inistiitiyuutii Elektirikaal Injinerootaa
Ameerikaa ta'ee bara 1892 hanga 1894tti hojjateera. Dhaabni kun dhaabbata amma
IEEE jedhamuuf ka'umsa (Inistiitiyuutii Injineroota Raadiyoo waliin) ture.

Bara 1894 jalqabee, Teslaan kan inni gosa anniisaa hin mullanne jedhee waamu
qorachuu jalqabe; kunis yaaliisaa isa darberratti fiilmiin laabiraatoriisaa
keessa jiru akka bade (gubate) waan argee fi. Kunis boodarra Roontigen reyi ykn
eksi-reyii jedhamee adda baafame. Yaalin jalqabaa Teslaan naannoo kanarratti
hojjate tuubii kiruuksii, dischaarjii elektirikii kaatodii qorraadhaan ture.
Sana booda odoo hin turin, qorannoon Teslaa jalqabaa baayyen —ilaallata kalaqaa,
saxaxa, yaadannoo, daataa laabiraatorii, meesaa, suuraa kan dimshaashatti
naannoo $50,00 baasanii fi dhibbaa olitti lakkaawwaman— ibiddaa laabiratoorii
5th Avenue laboratory keessatti ka'een gubate, bara 1895tti. Teslaan kana
ilaalchisee "Amma gadda guddaa keessa waanan jiruuf dubbachuuyyuu hin danda'u.
Maalan jedha?" akka jedhe Za Niwuu Yoorki Taayimsi (The New York Times) gabaase
ture. Teslaan odoo hin yaadin suuraa eksi-reyii (odoo Viilheelmi Roontigen bara
1895 eksi-reyii argachuusaa hin beeksisin torban muraasa dura) yeroo Geissler
tube, dischaarji tuubii gaazii kan duraa, akka madda ifatti fayyadamee Maarki
Tiween suura kaasuuf yaalu suura eksi-reyii kaase. Suurri fiilmirratti kaafame
sibiila leensii kaameraarraa jiru qofa ture.

Bitootessa 1896, erga Viilheelmi Roontigan akka eksi-reyii fi eksi-reyiin suura
kaasuu (raadiyoogiraafii) argate dhagayee booda, Teslaan qorannoo eksi-reyiin
suura kaasuu kan mataasaa hojjachuu jalqabe, kanaafis vaakiyuum tuubii anniisaa
guddaa moggaa (terminal) tokkoo qofa qabu, kan elektiroodii hin qabnee fi kan
baha kooyilii Teslaarraa dhufuun hojjatu kan mataasaa saxaxee uume (jechi
ammayyaa kan wanta meeshan kun uumu ibsuuf fayyadamnu bremsstrahlung ykn braking
radiation dha). Qorannoo isaa keessatti, Teslaan karaa ittiin eksi-reyii uumaan
adda addaa haaraa uume. Teslaan, sarkiyuutii isaatti fayyadamuun "meeshlen
eksi-reyii... reyii Roontigan kan humni isaa meeshaalee baramaan baayyee caalu
oomishuu nama dandessisiisa" jedhee amana.

Teslaan balaa sarkiyuutiinsaa fi meeshaale eksi-reyii noodii-tokkoo uumman
irratti hojjachuun qabu hubate. Qorannoosaa jalqabaa kanarratti yaadannoo isaa
baayyerratti, miidhama gogaa qaamasaa kan uume waan adda addatti qabsiise.
Jalqaba miidhaan gogaasaarraa kun carallaa Roontiganiin kan dhufe miti jedhee
amana ture, garuu yeroo eksi-reyiin gogaa tuqu ozoonii uummamutu fida, amma
tokko ammoo naayitiras asidiitu fida jedhee amana ture. Teslaan dogoggoraan
eksi-reyiin dambalii loogiitiyuuditi jedhee amana ture, kunis akkuma dambalii
pilaazmaa keessatti uummamuu jechuu dha. Dambaliin pilaazmaa kun maagineetiik
fiildii humna-maleessaa keessatti uummamu danda'a.

Adoolessa 11 1934, New York Herald Tribune barruu waa'ee Teslaa irratti
maxxanse, kana keessatti yeroo Teslaan vaakiyuum tuubii elektiroodii-tokkoo
irratti yaalii hojjatu waan wayita baayye isa muudate yaaddate; paartikilii
xiqqoon kaatodiirraa cabdee, tuubii keessaa baatee, Teslaa rukutti ture. Teslaan
"bakka itti wanti kun qaamaa seenetti dhukkubbii akka hiddaa fakkaatu, karaa
ittiin qaama keessa ba'es akkasuma. Paartikiliin kun yeroo cabaa sibiilaa kan
"rasaasa elektirikii" furguffameen wal dorgomsiifamu, Teslaan "paartikiloonni
humna ifaa kallatti qabuu kana keessa jiran ... paartikiloota sana caala
saffisaan deemu ... fi tuuta'insaan waliin deemu".

1900tti, Teslaan paatentii "tooftaa ittiin anniisaa elektirkii tamsaasan" fi
"tamsaasaa elektirkii" fudhate. Yeroo Guliyeelmoo Maarkooniin bara 1901tti
tamsaasa raadiyoo atilaantikiirra kan jalqabaa ta'e geggeessu, Teslaan paatentii
koo 17 fayyadameeti hojjate jedhe dubbate. Kunis jalqaba falmii waggaa baayyee
fudhatee fi kan paatentii raadiyoo irraatti godhamee ta'e. Bara 1903tti
paatentiin Teslaa yoo kabajamuuf, bara 1904tti ammaoo kuni garagalfamee
Maarkoniidhaa murteeffame. 1943tti, manni murtii olaanaan USA mirga paatentiwwan
Teslaa, Oliiver Loojii, fi Joon Istoone deebise murteesseef. Manni murtii
murtiin isaanii kun Maarkooniin "ani nama jalqaba raadiyoo tamsaasee"
jedhurratti dhiibbaa akka hin fidne, garuu Maarkooniin paatentii tokko
tokkorratti abbummaan Maarkoonin dhiyeessu kan mormisiisu waan ta'eef,
paatentiiwwan sun na jalaa tuqaman jedhee iyyachuu hin danda'u (Kaampaaniin
Maarkoonii Waraana Addunyaa I irraatti gaaffii mirgaa mootummaa USA irratti
dhiyeessee ture, paatentii Teslaa kan duraanii deebisuun gaaffii kana bu'uura
dhabsiisuuf godhame kan jedhan ni jiru).

Caamsaa 17 1899, Teslaan Koloraadoo ispiriingisitti gale, achittii kutaa yaalii
voolteejii-guddaa, ammamtaa-gudaa keessatti geggeessu qaba ture; laabiraatoriin
isaa naannoo karaa Foot fi karaa Kiyoowaa jira ture. Naannoo kana kan filateef,
naannoo kanatti karantiin dambali'u kan pooliifeezii ta'e hojiirraa oolee waan
turee fi hiriyoota anniisaa inni barbaade hunda kafaltii malee isaaf kennuuf
murteessan achii waan qabuuf ture. Achi akkuma ga'een, Teslaan gabaastotaan
yaalii telegiraafii wadaroo-maleessaa geggeessaa akka jiru, kanaanis asattoo
Paayiksi Piikii irraa Paarisitti ergaa akka jiru dubbate. Kitaabni bara 1978
ba'e kan Colorado Springs Notes, 1899–1900 jedhamu ibsa yaalii Teslaan godhaa
turee qaba.

Fudhattoota (receiver) isaa fayyadamuun asattoo bakakkaa ilaalun Teslaan
elektirikummaa atimosferii qorate. Teslaan yeroo kana dambalii hin sochoone
(stationary waves) akka arge dubbate. Fageenyaa guddaanii fi amalli wanti
bakakkaa guddaarraa argaa jiruu kun, amantii Teslaan dacheen ammamtaa
rizonaantii qabdi jedhu mirkaneesseef.

Teslaan bakakkaa namtolchee uume(dischaarjii vooltii milyoonatti lakkaawwamu
qabuu fi dheerina hanga fiitii 135 ta'u qabu). Sagaleen bakakkaa namtolchee
kanarraa ba'e maayilii 15 fagaatee kan jiru Kiriippil Kiriik, Kolaraadotti ni
dhaga'ama ture. Namoonni karaarra deemaa turan qaanqee miilaasaanii fi lafa
gidduu utaalu argu ture. Qaanqeen ujummoo bishaanii yeroo tuqan ni ummama ture.
Ampuulin laabiraatorii kanarraa hanga fiitii 100 fagaatee argamu hundi oduma
dhaamee jiruuyyuu ni ifa ture. Fardeen dallaa fardaa keessa jiran kophee
sibiilaa lukasaanirra jirurraa shookii elektriki waan isaan tuquuf dallaasaanii
keessaa utaalanii ba'u. Billaachi elektirikiin ifte, wanti geengoo fakkaatu
gubbaa koochoo ishiirraa ifa ture.

Yaalii hojachaa odoo jiruu, Teslaan odoo hin beekin jenereeterii humna
elektrikii maddisiisu miidhee elektirikiin akka badu godhe. Adoolessa 1917,
maaltu akka uummame yeroo The Electrical Experimenter irratti ibsu: "Akka
fakkeenya anniisaa ammamtaa guddaa kan kiilowaatii dhibba baayyee ta'u yeroo
gadi lakkifame, dinaamoon maddaa elektrikii maayilii 6 fagaatee argamu keessa
jiru yeroo baayyee irra deddeebi'ee gubate, kunis sababa karantii ammamtaa
guddaa qabu isaan keessatti uummameef ture, karantiin kunis qaanqee guddaan
maraa shiboo gidduutti uumee pilaastikii isaan aguugee jiru gube".

Yeroo laabii isaa keessa ture, asattoo adda ta'e fudhattuu isaarraatti arge,
kanas walqunnamtii pilaaneetii birarraa dhufe jedhee murteesse. Teslaan kanas
xalayaa Mudde 8 1899tti gabaasaa Juuliyaan Haawutoornii kan Philadelphia North
American keessa hojjatuu barreesserrattii fi xalayaa waa'ee argannoo jaarraa
haaraa keessatti argamuu danda'an odeessu kan Mudde 1900tti Dhaabbata Qaxxaamura
Diimaatiif barreesserratti "ergaa addunyaa biraarraa dhufe" kan "1...2...3..."
jedhu jedhee ibse. Gabaastonni kana seenaa guddaa godhanii waan ilaalaniif
Teslaan asattoo Maarsiirraa dhufe dhaga'aa jira jechuun dubbatan. Asattoo
dhaga'e kanarratti baballisuun gaafa Gurraandhala 9 1901tti barruu Collier's
Weekly article irratti mata duree "Pilaaneetota wajjin haasa'uu" jalatti yoo
ibsu jalqaba asattoo beekumsaan too'atamaa jiru akkan dhaga'aa jiru
battalumaatti ifa naa hin taane ture, asattoon kun Maarsii, Veenusii, ykn
pilaanetota biraarraa dhufuu danda'a. Asattoo Teslaan dhaga'e kana ibsuuf yaadni
adda addaa ka'eera. Teslaan yaalii Maarkoonin Yuurooppitti Adooleessa 1899
geggeessee ture fudhattuu isaarratti arge — Maarkoonin yaalii galaanarraaf qubee
S (tuqaa/tuqaa/tuqaa) tamsaasee ture, kunis asattoo Teslaan Koloraadoo keessatti
dhaga'e wajjin tokko— ykn asattoo yaalii tamsaasa wadaroo-maleee namani biraa
godhaa jiru dhaga'e kan jedhu ture.



https://om.wikipedia.org/wiki/Mars

Marsiin aduu irra planet affuraffa irratti argamtuu dha. Marsiin yeroo tokko
tokko Red Planet (Planet Dimtuu) jedhamtee bekkamti, kunis waan yeroo [[Ardii
Kenya|Lafaa kenya (Earth)] irra ilallani dimmena qabdufi. Planetii kunii maqaa
kana kan argatee Roman irra yoo ta'u Mars jechun immo Roman god of war (waqqa
warranna Rommanotta) jechu dha. Planet Gosa Lafaa Kenya (Terrestrial Planet) kan
ta'e Marsiin kuni Atmosferra qalla qaba. Marsiin laftii ishe dhoqaa fi fakkena
gossa Batti (Moon), Volkanoo Lafaa, dhoqaa lafaa fi Fixxe Lafaa Cabbi|Polar Ice
Cap qaba. Marsiin bakka Olympus Mons, garaa dherinaa gudda adunya kessa qabu
itti argamu fi akkasumas bakka Valles Marineris dhoqaa bishan kessa ce'anni
adunya kessaa guddicha ofii kessa qaba. Fulli Marsii qofaa osoo hin ta'in
Rotational Period (Marsaa Lafaa) fi jijjirami yeroo yerooni qabdu lafaa kenya
wajjin walii fakkattin qaba.

Addemsa gara Marsii yeroo tokkoffafi Mariner 4 iin bara 1884(G.C.) godhame
jalabe marsiin bishan qabachu dandetti jedhame yadattam ture. Kunii immo kan
hundeffame, Marsiin jijjirama iffa fi dukkana kessattu bakka cabiin jiruutti
qabdu ilallun, illaltotti waan arganu sunii bishan waan itti fakkatef. Yoo foto
kana fixee issa ilaltani cabiin suni bishan fakkatte namatti mulatta [1]. Haa
ta'u malee yadni kuni akka sirri hiin tanne himame. Garuu Marsiin planetotta
jiranii kessa (Lafaa kenya osoo walitti hin qabin) bishan qabachu akkasumasi
nami irra jirachu hin danda'a kan jedhamu isaa tokko qofaa dha.

Marsiin Spacecraft gosa sadii kessumesu dandettera, kuniis Mars Odyssey, Mars
Express, fi Mars Reconnaissance Orbiter kan jedhamanii dha. Kunis planetotta
biraa irra adda ishe godha. Laftii kunii Mars Exploration Rover's MER lammafi,
kuniis Spirit Rover (MER-A) fi Opportunity Rover (MER-B)fi mana tatterti. Yalli
kana fi kanan duraa irratti hunda'unni Marsiin bishan bayye qabachu akka
dandettu mirkanessanirru. Yalluma kana irrattii hunda'un Marsiin bishan
Fillewa(Amariffa) diqqo akka qabdu mirkaneffamera. Ilalchi Mars Global Surveyor
Of NASA godhame akka agarsisutti cabbin fixxe marsii kibban argamu akka digama
yokan caccaba jira.

Marsiin Batti (Moon) lamma qabdi, kuniis Phobos fi Deimos jedhamni. Lachu
diddiqa yoo ta'an, irregular shape qaban. Kunii immo asteroid qabamanii kan 5261
Eureka, Trojan Asteroid Marsii wajjin wal fakkatu. Marsiin illa duwaan lafaa
kenna irra ni mulatti. Apparent Magnitude iin Marsii -2.9 ni ta'a, kunis iffa
Venus, Batti fi Aduu qofaani mo'attama. Jupiteriin illa namafi iffe haa mulattu
malee, iffani Marsiin Jupiter ni calla.



https://om.wikipedia.org/wiki/Kalee

Barnoota qorannoo qaama (anatomy) keessatti, urinary system kan jedhamu kaleen
xurii dhiigaa keessa jiru (kan akka yuuriyaa) baase, bishaan wajjin, akka
fincaanitti baasa. Saayinsiin waayee kalee fi dhukkubota kalee qo'attu
nephrology (nephro - kan Afaan Giriik nephros jedhamu irra dhufee kalee jechuu
yoo ta'u renal jechuun immo Laatinii irra kan dhufee yoo ta'u renes jechuun
kalee jechu dha.

Ilmee namaa keessatti, kaleen kutaa posterior jedhamu kan abdoomenii(abdomen)
keessatti argamu keessatti argama. Gama spine lachuun kaleen tokko tokkotu jira;
kaleen mirgaa tiruu jalatti yoo argamuu, kan bitaa immoo diaphragm jalatti
rajiijiitti aane argama. Kalee lachuu gubbaatti xannacha adireenaaliinii
(adrenal gland) (akkasumas kan suprarenal gland jedhamu)tti argama. Bakka
sanitti tiruun wanna argamuufi, teessoon kaleen mirgaa xiqqoo kara gadii jira,
kaleen bitaa immo xiqqo jiddutti dhiyaata.

Kaleen retroperitoneal jedhamee waammama, kuniis peritoneum (lining of abdominal
cavity) dudduba argamani jechu dha. Tilmaamaan bakki itti argamani levelii
vertebra T12 to L3 dha. Gubbaan kaleen cinaacha(ribs) 11ffaa fi 12ffaa marfamme
argama, akkasumas kaleen lachuu kutta faatii lamaan (the perirenal and pararenal
fat)iin marfamee argama; kunii immo akka boraatii ta'ee kalee qarqaara. Kaleen
tokko yookan lamaanuu dhabanii jirachuun ni dand'ama. Tokko yoo ta'e unilateral
renal agenesis, lama yoo ta'e bilateral renal agenesis jedhama.



https://om.wikipedia.org/wiki/Aristootil

Aristootil (Giriik: Ἀριστοτέλης, Aristotélēs; 384 – 322 DhKD) saayintistii fi
filoosofera Giriik yoo ta'u magaalaa Maqedooniyaa Isteejiraa, Chaldiis, qarqara
kaabaa Giriik durii keessatti dhalate. Abbaansaa, Nikoomachus, yeroo Aristootil
daa'ima ture du'e, kana booda Pirooksenus kan Eetarines guddistuusaa ta'e
guddise. Umurii kudha-saddeetitti, Aristootil Akkaadaamii Pileetoo kan Ateensi
keessa jiru gale, achi keessas amma umuriinsaa soddomii-torba ta'utti ture (347
DhKD). Barreeffamni Aristootil mataduree gara garaarratti barreeffame –
fiiziksii, baayoloojii, zuwooloojii, meetaafiiziksii, yaayaa, safuu, aartii fi
bareeda, walaloo, tiyaatira, wallee, xiinluga, siyaasaa fi mootummaa – kunis
falaasama dhihaa kan guutuu ta'e kan jalqabaati. Pileeton erga du'ee yeroo
gabaabaa booda, Aristootil Ateensi gadilakkise, gaaffii Filiippi kan
Maqedooniyaatin, Aleeksaander Guddicha bara 343 DhKD kaasee barsiise. Akka
Insaayikiloppidiya Biritaanikaan jedhutti "Aristootil saayintistii dhugaa kan
jalqabaati... kanaafis saayintistiin kamirraayyuu oolmaa qaba"



https://om.wikipedia.org/wiki/Ameerikaa_Kibbaa

Ameerikaan Kibbaa ardii addunyaa keessaa tokko yoo ta'u kan argamus wantaa
dhihaatti, irra caala mudhii lafaarraa gara kibbaatti. Ameerikana Kibbaa ardii
Ameerikaas jedhaman keessaa tokko yoo ta'u, kan guutumaan guutuuti Hemisphere
Dhihaatti kan argamu yoo ta'u, kan baayyinaan argamu immo Hemisphere Kibbaatti.
Kan dangeffame immo dhihaan Garba Paasifiik, kaaba fi bahaan immo Garba
Atilaantiik, kaaba-dhihaan immo Ameerikaa Kaabaa fi Garba Karibiyaanii
daangeffamee argama.

Maqaan Ameerikaa Kibbaa jedhuu kun kan kennameef bara 1507, kan maqaan kennamef
namoota kaartaa kaasan kan ta'an Martin Waldseemüller fi Matthias Ringmann yoo
ta'u maqaan kuni immoo kan kennameef maqaa nama Ameeriigoo Vespuuchii jedhamu
irraa ka'aniiti, namichi kunis namicha yeroo duraaf lafoonni Ameerikaas kunin
Isti Indiis (East Indies) akka hin taane fi addunyaa haaraa namoota Yuurooppiif
hin beekkamne akka ta'e namicha ifaa godhedha.

Ameerikaa Kibbaa ballina hanga 17,840,000 isquweer kiilomeetira (6,890,000 isq
mi) kan qabdu yoo taatu yookan immo parsenti fuula addunyaa kana 3.5% qabata.
Akka bara 2005 baayyinni ummata isaani tilmaaman 371,000,000 caala dha.
Ameerikaa Kibbaa ballina lafaan addunyaa keessaa afraffaa irratti kan argamtu
yoo taatu kunis Eshiyaa (tokkoffaa), Afrikaa (lammaffaa) fi Ameerikaa Kaabaa
(sadaffa) aanteti. Akkasumas bayyina ummattan addunyaa keessaa shanaffa irratti
argamti, kunis Eshiyaa (tokkoffa), Afrikaa (lammaffaa), Yuurooppi (sadaffaa) fi
Ameerikaa Kaabaa (Afraffaa)tti antetti.



https://om.wikipedia.org/wiki/Ameerikaa_Kaabaa

Ameerikaa Kaabaan ardii adunya kessatti Hemisphere Kaabaa fi bayyinan immo
Hemisphere Dhihaati argamtu dha. Kan dangeffamte immo kaaban Garba Arkitiikiin,
bahaan immo Garbi Atilaantiik kaabaan, kibba-bahan Garba Karibiyaanii, kibba fi
dhihaan immo Garbi Paasifiikii kaabaan, kibba-bahaan immo Ameerikaa Kibbaa.
Ameerikaa Kaabaa fi Kibbaa kutaa lafa ismasii Panaamaa (Isthmus of Panama)
jedhamuun walitti qabamu. Ameerikaa Kaabaan ballina lafa hanga 24,490,000
isquweer kiilomeetira (9,450,000 isq mi) yoo qabaatu kuni immo parsentii fuula
addunyaa keessaa parsentii 4.8 qabata yookan immo parsentii fuula lafaa (bishaan
malee) yoo ilaalan parsentii 16.4% qabata. Akka Onkoloolessa 2006tti ilallametti
bayyinni ummatta ardii kanaa tilmaaman 514,600,000 cala. Ballina lafaatin
addunyaa keessaa ardii sadaffa irratti argamtu yoo taatu kunis Eshiyaa
(tokkoffa) fi Afrikaa (lammaffa)tti aanteti. Bayyina ummataan immo addunyaa
keessaa ardii afurrafa irratti argamtu yoo taatu kunis Eshiyaa (tokkoffa),
Afrikaa (lammaffa) fi Yuurooppi (sadaffa)tt aanteti. Ameerikaa Kaabaa fi Kibbaa
walumma galatti Ameerikaas jedhamani waammamu. Ameerikaan Kaabaa Yunaayitid
Isteetis fi Kanaadaa of keessaa qabdi.



https://om.wikipedia.org/wiki/Amboo

Ambo magaalaa Oromiyaa gara dhihaatti aanaa Amboo keessatti argamtu. Magaalaan
Amboo naannoo Oromiyaa godina Shawaa Dhihaa kessatti argamti. Magaalaan kun
Finfinneerra gara dhihaattii Kiilomeetira 125 fagaattee argaamti. Ol ka’iinsi
lafaa naannoo Amboo meetira 2101 yeroo ta’u laatiitiyuudii fi loongitiyuudiin
ishii 8059’N 37051’E ta'a.

Ambo waan baayyedhaan beekkamti. Kana keessa tokko hora (mineral water) Ambotti.
Warshaan hora kanarraa Bishaan Amboo oomishu magaalaa Amboorraa kiilomeetira 5
fagaatee argama. Kan biraa dhagaa mana ijaarsaaf oolu dhagaan Amboos achumatti
argama. Manneen naannoo sana baayyeen kan ijaarraman dhagaa Amboo kanaani.

Ambo bishaan oo’aa(hot spring) lafa keessa burqu qabdi. Bishaan oo’aan kun
bashannanaafis ta’ee fayyaa ofii eeguuf tajaajila guddaa kenna. Ambo naanno
ishiitii iddoowwan turistii harkisan baayye qabdi. Kana keessa Finca’aa Gudar,
Fincaa’aa Hulluuqaa, Haroo Wancii, fi kkf kaasuun ni danda’ama.

Ambo keessa Yuunivarsiitii tokkoo, manneen barnootaa sadarkaa lammaffaa lamaa fi
manneen barnoota sadarkaa tokkoffaa baayyetu jira. Manni Barumsaa Sadarkaa 2ffaa
Amboo mannen barnoota gurguddo Oromiyaas ta’e biyyattii kessa jiran keessa
tokko.

Akka lakkoofsa uummataa bara 2005tti, magaalaan Ambo uummata 49,421 qabdi.
Uummanni magaalaa Amboo Oromummaa kan labsanii fi deeggartoota Adda Bilisummaa
Oromoo(ABO) akka ta’an dubbatama. Kanaafis akka ragaatti kan kaafamu Mana
Barumsa Sadarkaa 2ffaa Amboo keessatti baratoonni yeroo baayyee mormii
mootummaarra qaban ibsaa turuu isaaniiti.



https://om.wikipedia.org/wiki/Tropical_cyclone

tropical cyclone gossa “storm”ii yoo ta’u waantonni itti bekkamuni immo dhibaa
diqqa jiddu kessa qabuu fi thunderstormii bubbe jabba fi bokka lolla fiddu kan
ofii kessa qabu dha. Tropical cycloniin kan jabbena isaa argattu ho’a yerro
qillensi jidhaan olii ka’u fi hurkii walitti qabame garra bishaani jijjiramu
irratti. Tropical cycloniin gossa “storm”ii ho’a qabban (“warm core” storm
systems) waan ta’aniif akki itti jabbena argataniin “mechanism”ii ho’a cyclonic
windstorms kan akka nor’easter, European windstorm fi polar low irra adda ta’e
qabu.

"Tropical cyclone" maqqa meteorological ta’ee dha. Maqaan durra “tropical”
jedhamu waan lamma irra dhufee. Tokko bakka inni itta argamu irratti hunda’etti,
kunis kutta lafaa (earth) kessa bakka tropical jedhamutti waan bayyinan
argamufii. Kan lammesso immo fakki isaan Maritime Tropical air masses gubbatti
qaban irratti hunda’un. Maqaan lammesso “cyclone” immo kan dhufee waan isaani
gossa “storm”ii cyclonic ta’aniif. Stormotni cyclonic ta’an Hemisphere kabbatti
kan counterclockwise marran yoo ta’an, Hemisphere kibbatti immo clockwise
marrani dha. Bakka itti argamani fi jabbena isaani irrattti hunda’udhan tropical
cycloniin maqqa garagara qabu. Fakkenaf hurricane, typhoon, tropical storm,
cyclonic storm fi tropical depression..

Tropical cycloniin bubbe, bokka cimma, “wave” gudda fi storm surge (kan olii
ka’e yerro tokko gaddi debi’u) bayye jabba fi hamma ta’e bassu danda’u. Kan itti
dhallatan bishan gudda ho’a bassu irratti yoo ta’u yerro garra lafa dhufuu human
dhaba. Kanaaf bakkotni qarqarratti argaman yeroo bayye tropical cycloniin
midhamu, akkasumas bakkotni jiddu biyyatti argamani kanaaf tropical cyclone
jabba ta’een hin midhamne. Haa ta’u malle bokkan jabban lollan akka garra kessa
sennu kan godhu yoo ta’u, “storm surge”iin (storm olii gara gaddi daffe bu’u)
immo bishaan “ocean” gara kessa hanga 25 mile (40 km) akka lolla ta’e akka seenu
godha. Ummatta irratti midhama bayye gudda fidanulle, tropical cycloniin
qillensa goggoga ballesu ni danda’u. Ho’a fi “energy” batanii tropics irra gara
temprate latitudes gessu. Kuni immo atmospheric circulation bayye dansa yoo
ta’u, troposphereiin lafa akka wal-qixxuma yokan “balance” akka qabattu godha.
Akkasumas qillensi ho’a qabu lafa (earth) hunda gubbatti akka jirratu godha.



https://om.wikipedia.org/wiki/Ozone

Ozone (O3) kan jedhamu molekula atomi-sadii qabu, kan atomotta oxygenaa sadii
ofii kessa qabu dha. Kunis allotropeii oxygenaa yoo ta'uu diatomic O2 irra ofii
danda'uun diqqatte argame. Ozoniin sadarka-lafa (Ground-level) irratti argamu
qillensa kan hamessu fi akkatta qillensa basu fi galchu (respiratory system)
binensotta kan midhuu dha. Ozoniin atmosferra gubba irratti argamu garuu cararii
Ultraviolet jedhamu kan nama irratti midha dhaqabsu danda'u akka lafaa hin
dhaqabne godhaa. Kuniis hamaa diqoon Atmosferra Lafa kessatti argama.
Fayyadamtotta fi Industrii kessatti gochaa heduu qaba. Allotrope kemikalotta
kessaa sayintistiin kan jalqaban bekkame Ozone yoo ta'uu, kuniis akka kemikala
kompoundit kan gargara bafame bara 1840t namicha Christian Friedrich Schönbein
jedhamun yoo ta'uu innis jechaa Greeka (ozein) irratti maqaa basef. Kuniis maqaa
urgaa yeroo lightining jiruu dha. Urgaan yeroo lightiningii argamu kunii kan
dhufuu jijjirama kemikalaa yeroo sunitii dafee ademsifamu irra malee ozoni irra
kan dhufuu miti. Formulaan ozone, O3, hanga bara 1865faat hin murtefamne turee,
bara kanatiis J.L.Soret namichi jedhamu murtessu yoo danda'uu bara 1867t immoo
Schonbein namichi jedhamu dhugessu danda'erra.



https://om.wikipedia.org/wiki/Eeritiraa

Eeritiraan biyya Gaanfa Afrikaa keessatti argamtu. Eeritiraan naannoo Galaana
Diimaatti argamti.

Eeritiraa n biyya baha Afrikaatti argamtu yoo tattu dhihaan Sudaaniin, kibbaan
Itoophiyaan, kibba-bahaan Jibuutin dangeffamte argamtii. Bahaa fi kabba-bahaan
Galaana Diimaan kan marfamte yoo taatu, Galaana Diimaa gama immo Sa'ud Arabiyaa
fi Yamanitu argama. Odoloonni Dahilaak fi Odolli Hanish bayyen akka kutaa
Eertiratti ilaallamu.

Mudde 1, 1890tti, Eertiraan bittaa gabrummaa (colony) Ixaaliyaa jala galte.
Eertiraan ammaa kuni billisumma Itoophiyaarra kan argatte warrana wagga
sodammaffi geggeffameen booda. Warranni kunis bara 1961 hanga 1991 geggeeffame.
Heerri Eertiraa bara 1997tti ba'e akka ibsetti, Eertiraan riippabiliika
pirezidaantin bultu (presidential republic) yoo taatu dimookiraasii paarlaamaa
(Unicameral Parliamentary Democracy) qabdi. Haa ta'u malee sababa warrani
Itoophiyaa fi Eertiraa jiddutti Caamsaa 1998 jalqabbeffi, Eeritraan seera kana
hojji irra olchuu hin dandenye.

Eertiraan biyya afaan fi adaa adda adda qabdu fi gosa amantii lamma qabdi, kunis
amantii Islaamaa Sunnii fi amantii Ortodoksii kan bahaa (Oriental Orthodox
Christianity) ti. Ertiraa keessatti gosa sagalitti argamu. Eritraan afaan
biyyaffi murteeffame hin qabdu, haa ta'u malee biyya keessatti afaani gosa
sadiin hojjattu; kunis Tigriffa, Arabiffa fi Ixaaliyaaniffa dha.



https://om.wikipedia.org/wiki/Eebbisaa_Addunyaa

Eebbisaa Addunyaa weellisaa beekkamaa fi qabsaawa mirga Oromoo ti. Kan inni
ittiin beekkamu keessaa tokko walleesaa kan gootummaa faarsuu fi deeggarsa
olaanaa ABOf, dhaabbata Oromoon hiree isaa ofiin akka murteeffatuuf qabsaawu,
qabuuni. Eebbisaan Humna Poolisii Federaalatiin gaafa Hagayya 27, 1996tti
manaasaa isa Finfinnee jiru keessatti ajjeefame.

Ebbisaan kan dhalate naannoo Oromiyaa Wallagga Lixaa magaalaa Dambi Doolloo
keessatti. Eebbisaan maatiisaaf ilma angafa yoo ta'u obboleeyyan dhiiraa 2 fi
durbaa 3 qaba. Eebbisaan nama kennaa qabuu fi dargaggeessa kabajamaa ture.
Barumsaa sadarkaa 1ffaa Mana Barumsaa Oliiqaa Dingilitti kan barate yoo ta'u,
barumsa sadarkaa 2ffaa ammoo Mana Barumsaa Sadarkaa 2ffaa Qeellamitti barate.
Eebbisaan qormaata biyyoolessaa fudhatee waan darbeef yuunivarsiitii galee
barachuuf qophaa'aa ture.

Bara 1991, odoo Eebbisaan ramaddii yuunivarsiitii eeggachaa jiruu, humnoonni
ABO, ABUT(TPLF), fi ADWUI(EPLF) mootummaa Dargii kuffisan. Magaalaa Eebbisaan
keessa jiraatu Dambi Doolloo keessatti, ABOn buufata waraana guddaa dhaabe.
Yeroo sana, Eebbisaan haalli jireenya ummata Oromoo garbrummaa ta'uusaa waan
hubateef akkasumas barbaachisummaa Oromoon hireesaa ofiif murteeffachuuf qabu
waan itti amaneef, kanaaf qabsaawuuf jecha dhaqee ABOtti makame. Eebbisaan
jalqaaba akka daballeetti kan leenji'e yoo ta'u dandeettii addaa waan
agarsiiseef, buufata ABO kan Dambi Doolloo keessatti leenjisaa dabballootaa
ta'ee muudame. Dandeettii waraanaa qofa odoo hin taane, Eebbisaan dandeettii
sirbaas ni qaba ture; kennaa sagalee isa qabu bukkeetti meeshaalee muuziqaa
baayyees ni tabata. Sababa kanaaf, Eebbisaan hawwisoo ABOtti makamee aadaa,
wallee, fi eenyummaa Oromoo mullisuurratti ga'ee guddaa tabate.

Bara 1991 fi 1992 guutummaassa, Eebbisaan Oromiyaa keessa naannoo adda addaa
(kibba, kibba lixaa, giddu galeessa, dhiha) deemee weellisaa ture; sirboonni
isaa sirba aadaa yoo ta'an ergaansaanii garuu kan warraaqsa (revolution)
kakaasan turani. Eebbisaan, sirboota isaatin hacuuccaa ummata Oromoorra ga'u
ifatti baasee kan ibsu yoo ta'u karaa ittiin Oromoon mirga isaa gaafatuu fi
falmatus ni ibsa.

Akka nama dhuunfaatti, Eebbisaan nama gara laafessa ture; ummata Oromoo garaa
guutudhaan jaalata ture, baayyee dimmaafis ture. Eebbisaan namoota gargaaruu fi
dhimmuufiif nama duubatti hin jenne ture; obboloota isaa, firootasaa, ollaasaa,
namoota gargaarsa barbaadan kamiyyuu ni gargaara ture. Eebbisaan artisitii
baayyee jaalatamaa, dinqisiifamaa, fi saboonaa dha. Eebbisaan jalqabaa qabee
gootummaadhaan beekkama. Erga ABOn biyyaa ba'ee geggeessitoonni isaa biyyaa
baqataanii ABO dhoksaadhaan socho'uu jalqabee boodalle, Eebbisa sirba isaatin
hammenya mootummaan Itoophiyaa ummatarraan ga'u ibsuu hin dhiifne. Eebbisaan
baayyee ija jabeessa, kan hin sodaanne fi ifatti hojii shororkeessummaa
mootummaan Itoophiyaa ummata Oromoorraan ga'u balaaleffachuurraa duubatti jedhee
hin beeku. Deeggarsa WBOtif qabus amma dhumaatti ittuma fufe.

Sababa Eebbisaan ija jabeessa ta'eefi ifaan ifatti ajjeechaa fi sarbama mirgaa
mootummaan Itoophiyaa raawwatu balaaleffatuuf, ofuma isaayyuu ilaalcha mootummaa
keessa akka galu godhe. Akka Oromia Support Group Press Release No 17 jedhutti,
nama umurii 26 kan ta'e hiriyaan Eebbisaa mootummaan akka isaan hordofaa fi
too'achaa(surveillance) akka jiru bare; Eebbisa iddoowwan waltajii adda addaatti
konkolaatadhaan kan geessu isa ture. Gaafa Hagayya 30, 1996 Eebbisaa Addnuyaa
ergamtuu mootummaa Itoophiyaatin manasaa keessatti Finfinneetti
ajjeefame.ebbisaan jalalii innii oromoof qabuu guddadha ebbisaan akkaa matiin
matisa akkaa amara irra dhufaan ni dubbatama.

Akka gabaasa Oromia Support Group Press Release No 14 kan Onkoloolessa 1996tti:
weellisaa sabboonaa Oromoo Eebbisaa Adduynaa fi hiriyaansaa Xanna Wayyeessa
ergamtuu humna nageenyaa mootummaa Itoophiyaatin gaafa Hagayya 30, 1996tti
ajjaeefame. Yeroo namoonni meeshaa waraanaa hidhatan manasaa cabsanii seenan
Eebbisaan manasaa kan naannoo Shiroomeedaa lakk 094, Olaanaa 13, Ganda 01 jiru
keessa jira ture. Mannisaa kun kaaba Imbaasii Ameerikaa kan Finfinneetti argama.

Namoonni ijaan argan akka jedhanitti, reeffi mana keessaa harkifamee konkolaataa
Laandi Rooverii kan lakkoofsa eeyyamaa mootummaa qabutti (government license
plate) fe'ame. Ergamtoonni mootummaa warri isa ajjeesan jalqaba namoonni
karaarraa akka sokkan godhan. Namoonni dhukaasa qawwee dhaga'anii manaa gadi
bahanii ilaalan gara manaatti akka ol deebi'an ajajaman. Reeffi isaanii guyyaa
itti aanuu hospitaala Minilik kutaa reeffaa keessaa argame. Erga Eebbisaan
ajjeefamee maatin Eebbisaa rukkuttaa mootummaa keessa galan; ergamtoota DhDUO
kan Dambi Doollotiin hacuuccaa fi miidhaa baayyetu isaanirra ga'e. Obboleessisaa
Ashannaafiin ergamtoota Wayyaanee fi DhDUOtin si'a baayyee hidhamee.



https://om.wikipedia.org/wiki/Volcano

Volcanon banamu yokan tarsa fulla lafa irra yokan crust irratti ta'u yoo ta'u,
kuni immo cabbin baqqe kan ho'a qabu, darra fi gasiin akka jalla lafa baqatte
ba'u eyyama. Geggefami Volcano kuni yoo ba'itti cabbi qabatte, yerro ta'en bodda
kuni immo "form" (yokan fakki) akka garra yokan waan akka garra fakkattu umma.

Volcanon yerro guddo kan argaman bakka tectonic plateiin gargari itti ba'an
yokan walitti dhufaan kessatti. Mid-oceanic ridgeiin akkuma Mid-Atlantic ridge
fakkena gossa volcano kan yoo "tecnotic plate"iin gargara ba'an (divergent
tectonic plate)iin kan umamu qaba. Pacific Ring of Fire immo fakkena gossa
volcano walitti dhufu "tectonic plate" (convergent tecnotic plate)iin umamu
qaba. Yoo kaneen oliitiin walitti ilallani Volcanon yerro bayye yoo "tectonic
plate"iin wal-birra darban hin umamu. Kan malee volcanon kan itti umamu danda'u
yerro crustiin lafa gargara ba'u (stretch) ta'u fi akkasumas yerro crustiin
qallatu (kan "non-hotspot intraplate volcanism" jedhamu) kunis kan ta'u African
Rift Valley, Rhine Graben kan Eifel volcano qabu kan Europe kessatti argamu,
Wells Gray-Clearwater Volcanic Field fi Rio Grande Rift North Americat argamu
dha.

Akkasumas Volcanon "mantle plume" (kan hotspots jedhamaniin) umamu danda'a,
hotspotsiin immo kutta lafa danga plate irra faggatan jiran kan akka Hawaiian
Islandsiit jalqabu danda'a. Kan nama gamachisu immo, hotspotiin bakka birra
solar system kessatti kessattu planet fi batti cabbi dhakaa qaban kessatti ni
argama.



https://om.wikipedia.org/wiki/UEFA

Union of European Football Associations, kan yerro bayye maqqa yoo gababa UEFA
jedhamun bekkamu (pronounced Template:IPA (you-AY-fuh) or Template:IPA
(oo-Ay-fuh) or Template:IPA) kuni bulchaa fi kutta ilalla kubba milla (football
(soccer)) Europeiit. Kampaniin kuni kutta taphaa kubba milla Yuurooppi hunda
ilallu yoo ta'u, kan qofaa osoo hin ta'in taphaa Europe biyya biraa wajjin
ademsistu, tapha clubi, besse mo'achuf kenamu qabata, ademsa tapha fi mirgaa
"media"n tapha kessatti qabdu bulchaa. Bulchotni tapha kubba milla Eshiyaa
kessatti argaman bayyen isaani Asian Football Confederation osoo hin ta'in UEFA
jalatti argamu. Biyyotni kuni immo Isiraa'el, Saayippires, Armeeniyaa,
Ji'oorjiyaa, Tarkii, Kaazaakistaan, Raashiyaa fi Azarbaajan, haa ta'u malle
Isiraa'el fi Kaazaakistaan miseensotta AFC turaan. Saayippires kutta kubaa milla
Europe jalatti qodamu fillate malee, carra Yuurooppi, Eshiyaa fi Afrikaa
taphachu qabu ture.

UEFAn qoqqodama FIFA ja'een kan ardii ja'atti argaman kessa guddicha dha.
Confederation hunda calla jabbena qabenya fi adunya kessatti taphaa dhibaa
gochuun tokkoffa dha. Taphattotti adunya guggudon bayyen "European league" kessa
taphatu, kanaaf sababi tokko wa'ee leagotni guggudon Europe kessatti argaman
England, Firaansi, Xaaliyaanii, Ispeen fi Germany waan qarshii bayye taphattotaf
keenanif. Biyyotni guggudonis UEFA kessatti argamu. Bakka bana ta'e 32 kan 2006
FIFA World Cup kessa, 14 buduni kubba milla UEFA jalatti argamanif kan kenname
yoo ta'u, FIFA World Ranking irratti biyyotta gubba 20 kessa 16 miseensotta
UEFAt.

UEFA kan itti hundeffame June 15, 1954 yoo ta'u, kan itti hundeffames anna Basel
jedhamtu kan Switzerland kessatti argamtu kessatti. UEFAn kan dhabatte ergaa
mariin French, Italian fi Belgian FA jidutti godhame booda. "Headquarters"iin
isaa Paris kessa hanga bara 1959 kan ture yoo ta'u, achiin bodda UEFAn gara
Bernit godanne. Henri Delaunayn General Secretary tokkoffa yoo ta'u Ebbe
Schwartz immo peresdantii tokkoffa ture. Kuttan bulcha UEFA hanga bara 1995it
Nyon, Switzerland kessa ture. Miseensotti UEFA biyyotta 25 turaan, amma garuu 53
dha. Isaanis gadii bu'i ilalli. UEFA presidantin amma Michael Platini dha.

UEFAn akka bulchaa biyyotta walitti qabamanit, European Commission wajjin
wal-dhabii qaba turee. Waggotta 1990 jiraan kessatti UEFAn waan mirgaa
television fi akkasumas Bosman ruling (wali-daldallu) irra kan ka'e serra Europe
wajjin dhaquf jijjirama gudda gochu qabdi ture.



https://om.wikipedia.org/wiki/Tsunamis

Tsunami (tsoo-nah-mee) kan jedhamu kunin waves walitti-qabame demmu yoo ta'u,
kan jalqabus yeroo qammi bishaani kan akka gallana dafee bakka isaa irra humna
guddan yoo chocho'e dha. Tsunamin kan ka'u danda'un sababa kaneenif ta'u danda'a
Earthquake, chocho'a humna gudda bishaan irraa yokan bishaan kessa, olii dhibama
volcano, toka'a bishaan jalla , milliqu lafa landslides, dhibaa gudda fi yerro
yalli nuclear weaponii bishaan irra. Kuni hundinu tsunami fidu danda'u. Midhaan
tsunamin fiddu danda'u kan bekkamu hin dandenne hanga nama riffachisu danda'u
garagaruma qaba.

Maqaan tsunami jedhu kuni kan dhufe Afaan Japan irra yoo ta'u, hikkan immo
harbor dha. Akka afaan Japanitt jechi tsunami jedhu kuni akka waan tokkotti
(singular) fi akka waan bayyetti (plural)itt fudhatamulle, English kessatti
tsunami akka waan tokko, tsunamis immo akka waan bayye (plural)iit fudhatama.
Maqaan kun kan ba'ef namotta qurxummi qabaniin yoo ta'u, akki basuu danda'anif
guyya tokko qarqara bishaan isaani dhaqan "harbor"iin isaani tsunamin cacabe
ergaa argani bodaa. Isaanis bishaan bana jiru (open water) kessa "wave" ni jirra
jedhani hin egne ture. Tsunamin Japanese history kessatti bayye kan jirru yoo
ta'u, kan galma'e bekkamu hanga 195 ni ta'a.

Tsunamin qarqara gallana (offshore) irratti olii dherina wave bishaani
(amplitude yokan wave height) diqqa kan qabu yoo ta'u wavelength dherra (Km
dhibaan lakka'amani qabu), walumma galatti kanaf tsunamin osso hin bekamin
gallana kessani dabru. Tsunamin tidal wave jedhamani bekkamu kunis, yoo lafa
dhaqabani waan cimma ta'anii, tide (olka'u fi gaddi bu'u bishaan) gudda qabattu.
Kuni immo "tide" bishaan irra kan gargari itti gorun, bishaan irratti "wave"
salpha kan bubeen demmu yoo qabattu kun immo waan nami yerro hunda gallana
kessatti argu danda'u dha. Haa ta'u malee tsunamiin "tide" (olka'u fi gaddi bu'u
bishaan) wajjin wal-fakkena homma waan hin qabnef oceangrapherotni akka maqqa
"tidal wave" jedhu akka hin fayyadatamne dhowwu.



https://om.wikipedia.org/wiki/Sirna_Gadaa

Sirna Gadaa sirna ittiin bulmataa Oromoo ti. Gadaan jaarmayaa umurii fi
dhalootan ijaarame yoo ta'u sirna bulchiinsaa diimokiraatawaadha. Gadaan sirna
ittiin siyaasni, dinagdeenii fi hawaasummaan ummata Oromoo ittiin murteeffamu,
kan miseensi sabichaa mirgaa fi dirqama isaa beekee ittiin walii galuu fi
tokkummaan ittiin waliin jiraatudha. Sirni Gadaa diimookraatawaa ta’uu isaa
beektoonni seenaa fi saayinsii hawaasaa hedduun mirkaneessanii jiru.

Dabballeen sadarkaan daa’immaaniiti, da'imman umurii 0-8 qaban Dabballee
jedhamu. Riifeensi mataa mucaa sadarkaa Dabballee hin haadamu, guduruu
guddifata. Akkasumas Dabballeen maqaa kan argatu yeroo sadarkaa kana huluuqe,
amma sanatti maqaa manaatin waamama (fakk. Jaldeessoo, Qamalee kkf.). Warri
isaanii horii aannanii kan hin qabaane yoo ta’an gosatu annan kennaf. Wa’ee
safuu bu’uuraa baratu, fkn kan akka gadhee fi gaarii, firaa fi diina addaan
baasuu baratu. Galgala galgala himtee (myth), taba hiibboo fi seenaa akaakayuu
fi abbaabileetuu itti himama.

Jarreen kun warra umurii 48 amma 80 keessa jiranidha. Yuubni warra aangoo
gadi-dhiisee sadarkaa adda addaa keessa jiru. Ittigaafatumaan isaanis, keessatuu
yuubni 1ffaan akka gorsituu, seera hiiktuu fi seera murtuu ta’uun hojjata.
Yuubni 4ffaan (Booranatti) immoo sadarkaa Raabaa Doorii (ijoolee ofii) wajjin
seera tumuu irratti qooda qabu. Akkasumas ijooleen isaanii dorgommii (morkii)
irratti injifatanii akka filatman ni gargaaru. Kana malees yuubni gosaa
keessatti wa’ee araaraa fi misoomaa ilaalchisee tajaajjila guddaa biyyaaf kenna.
Seerri, aadaani fi safuun akka hin badne kan to’aatu yuuba sadarkaa adda addaa
keessa jiranu. Tuulama keessati Yuubni warra Ayyaantuu (Qaalluu) wajjin
iccitiidhan miseensota Gadaa filanii sabatti dhiyeesu. Tuulamni jaarsolee kana
Guula jedheetti waama.

Ilmi Oromoo kamiyyuu, guyyaa itti dhalatee eegalee gogeessa shanan Gadaa keessaa
tokko keessatti haammatama. Duraan dursee kan inni hammatamu, shanan Gadaa
keessaa miseensa isa gaafa inni dhalatu aangoorra jirutini, kunis gogeessa abbaa
isaa keessati jechuudha.

Gadaan Melbaa Oromoodhaf Gadaa isa jalqabaa miti; isa durayyuu ganna kuma
caaluuf Oromoon Gadaan bulaa akka ture ragaan nijira. Gadaan Melbaa garuu
uummata bara saddeet saddeettin qoodee namoota waggaa 8 olii fi 80 gad
jiraniitti dirqama adda addaa kenne. Bara Gadaa kanaa Oromoon jalqabaaf Abbaa
Duulattiin of ijaaree, akka kana duraa yeroodhuma ormi ittidhufu ofirraa ittisuu
qofaa dhisee biyya ofii deebifachuuf jecha lafa diinnonnisaa (Habashoonni) irraa
fudhatan dhaqee loluu jalqabe. Waraani Oromoo bara sanaa akka waraana
qaroomeetti hiriiree loluu eegale. Gadaan Melbaa Baale deebifachuuf yeroo lolu
mooticha Habashaa Faasil jedhamu ajjeese. Gadaan kun lola irratti cimaa akka
ture Abbaan Baahireefaa raggaa bahee jira.

Fardaa fi gaachanaan jabaatee loluu kan jalqabe Gadaa Michilleetti. Michillee
waraana Galawudos, Hamalmaaliin hogganamu waraanee moo’e, Faxagariin #Ererii fi
Karrayyu# guutuummaatti harka Oromooti galche. Itti dabalees hooggani Islaamaa
Amir Nuur mooticha Habashaa Galawudosiin waraanee moo’ee #ajjeesee#, gammadee
ayyaaneffachaa otoo jiru Michille Harariin qabate. Amir Nuur oduu kana dhaga’ee
otoo inni gara Haraaritti deebi’uutti jiruu Michille bakka Tulluu Haazaaloo
jedhamutti haxxee hidhatee rukute. Lola kana irratti Oromoon hedduun dhumullee
waraanni Amir Nuur moo’amee harka Michilleetti baqee raawwate. Abbaan Baahire
akka barreesetti Gadaan 5ffaan Missillee jedhamu biyya waraanee moo’atee idda
balleesee booda loon ofii fudhatee itti gale jedha. Oromoon durii biyya waraanee
waan barbaade erga godhee booda gara dhufetti deebi’aa jechuu isaattii. Seenaa
Oromoo keessatti kan akka Gadaa Michillee diinota, warra habashaa #kan
Porchugaalin gargaarame# akkasumas Afaar #kan Turkiin gargaarame# haleelee
dangaa bal’aa bilisoomse hinjiru. Michillee jechuun, bineensa bara caamsaan
hammaatee yeroo haroon qooru bakka bishaan ture keessa bahu, bineensa gurraatti
hanga saree xiqoo geessu, kan waraanni hin seenne, kan nama hin soodaanne, kan
nama duukaa kaattee nama ciniintu, bineensa hamtuudha. Gadaan Michillee farda
luka afur qabu yaabatee gaachanaan waraana of irraa qolatee waan bakka yaade
ga‘eef Gadaa Michillee jedhamee moggaafame.



https://om.wikipedia.org/wiki/Oromoo_Booranaa

Oromoo Booranaa, Booraanis ni jedhama, ummata Oromoo kan horsiisee buluun
jiraatuu yoo ta'u Kibba Oromiyaa fi Kaaba Keeniyaa keessa jiraatu. Boranni
qoqqooddama Oromoo keessaa isa tokko yoo ta'u kan biraan Oromoo Baarentuu ti.

Oromoon kaaba Keeniyaa jiraatann kan isaan achi seenan kibba Itoophiyaa irraa
ka'anii yoo ta'u kunis jaarraa 10ffaa keessa yeroo baballina Oromootti ture.
Achii booda Oromoon gosa loon horsiisu fi gaala horsiisutti addaan qoqqooddame;
gosti kunis Gabraa, Sakuyyee, fi Rendille.

Booranni afaan Booranaa dubbata, kunis Afaan Oromoo kibbaa jalatti ramadama.
Afaan Oromoo afaan Kuush damee Afiroo-Eshiyaatiik jalatti ramadama.
Walumaagalatti, baayinni ummata Boorana naannoo miliyoona 7 ta'a.

It is believed that the Borana developed their own calendar around 300 BC. The
Borana calendar is a lunar-stellar calendrical system, relying on astronomical
observations of the moon in conjunction with seven particular stars or
constellations. Borana Months (Stars/Lunar Phases) are Bittottessa (iangulum),
Camsa (Pleiades), Bufa (Aldebarran), Waxabajjii (Belletrix), Obora Gudda
(Central Orion-Saiph), Obora Dikka (Sirius), Birra (full moon), Cikawa (gibbous
moon), Sadasaa (quarter moon), Abrasa (large crescent), Ammaji (medium
crescent), and Gurrandala (small crescent).



https://om.wikipedia.org/wiki/Onesmoos_Nasib

Onesmoos Nasib (1856 - Waxabajjii 21, 1931) dhalataa Oromoo Kiristaanummaa
Luteraanii fudhatee fi yeroo jalqabatiif Macaafa Qulqulluu Afaan Oromootti
hiike. Maatiin isaa yeroo ijoollumma isaa maqaa Hiika jedhamu baasaniif;
boodarra erga Kiristaana ta’ee maqaa Onesmoos jedhu Macaafa Qulqullurraa
baafate.

Onesmoos Nasib Kitaaba Waaqeffannaa Luteraanii Ameerikaa keessatti akka
qulqulluutti(saint) galmeeffameera, gaafa Waxabajjii 21 jireenyi isaas
yaadatamee hin oola. Waldaan Makaana Yesuusii mana barumsa Wangeelaa(seminary)
isaani isa Finfinnee jiru yaadanno Onesmoosiif jecha maqaa isaatin moggaasun isa
kabajaniiru.

Onesmoos Nasib bara 1856 godina Iluu Abbaa Booraa bakka Hurrumuu jedhamutti
dhalate. Abbaan Onesmoos yeroo umuriin isaa 4 du’e. Hiikaan yeroo ijoollumma
isaa warra garba gurguraniin bara 1869 butamee gabrumatti gurgurame. Nasib yeroo
8 ol nama adda addaatti erga gurguramee booda namni Warner Manzinger (1832-1875)
jedhamu, Masawwaatti Itti-aanaa Qoonsilaa Faransaayi kan ture (naannoo Galaana
Diimaatti, Eertiraa keessa) bilisa isa baase. Itti aansees Mishinarii Wangeelaa
Iswiidin (Swedish Evangelical Mission) biratti Wangeela barachuuf carraa argatee
iddoo Imkulluu jedhamutti wangeelas barate. Barumsarrattis barataa cimaa ta’ee
aragame, gaafa ayyaana Faasikaa Sanbata Bitootessa 31, 1872tti cuuphame. Itti
aansee barumsa dabalataa waggaa shaniif akka fudhatuuf Iswiidin, to Johannelunds
Teologiska Högskola Biromaaitti ergame. Erga achii deebi’ee booda, Masawwaatti
Mihiret Hayiluu fuudhe.

Onesmoos dafee gara Oromoo Maccaa (gara biyya isaa) deemee Wangeela barsiisee
Kiristaana taasisuuf karoorfate. Garuu Minilik II mishinariin biyya alaa
kamiyyuu biyya keessa akka hin seenne waan dhorkeef karaa Sudaan Wallagga
seenuuf yaali godhe. Gareen Onesmoos garuu Asoosa darbaa fagaatee odoo deemin
duubatti gara Famakaatti akka deebi’u dirqame. Onesmoos achitti dhukkubaan
qabamee dhukkubsatee ture. Kanaan booda gara Kaartumitti deebi’uf waan
dirqamaniif gaafa Ebla 10, 1882 Kaartum ga’an. Onesmosis dhibee isaarraa fayyee
gara Imkulluutti deebi’e. Achittii qajeelfama eeggachaa Macaafa Qulqulluu Afaan
Oromootti hiikuu jalqabe. Bara 1886, erga yeroo lammataaf Wallaga seenuuf yaalii
godhee milkaa’uu dadhabee booda, guutummaa Macaafa Qulqulluu Afaan Oromootti
hiikutti deebi’e.

Onesmoos erga umurii ijoollummaa isaatii kaasee ummata Oromoo keessa jiraachaa
waan hin turiniif jechoota fi jechamoota baayyee wan sirriitti hin beekneef
gargaarsa isa barbaachise. Kanaafis nama isa gargaaru Asteer Gannoo (1874-1964)
argate. Asteer Gannoo fi Onesmoos waliin Macaafa Qulqulluu Afaan Oromootti
hiikan.

Bara 1904, Onesmoos gara Wallaggaatti deebi’e. Bulchaan Wallagga Kumsaa Morodaas
kabajaan isa simate. Onesmoosis haala duraan hin baramneen Wangeela Afaan
Oromootin barsiisa ture. Kunimmoo Qeesonni warra Ortodoksii akka isa jibban
godhe. Jaalala ummanni Oromoo isaaf qabuu fi Afaan Oromoon barsiisuun isaa warri
qeesotaa Maaramii (Virgin Mary) arrabsa jedhanii akka himmannaa irratti banan
godhe. Bara 1906 Onesmoos himannaa kanaan Abuna Maatewoos duratti dhiyaate
Abunichis akka inni biyya ba’u murteesse. Haa ta’u malee Minilik IIn murtee
Abuunichaa jijjiiree akka inni Naqamtetti deebi’u godhe; Macaafa Qulqulluu garuu
akka hin barsiifne dhowwame.

Waggoota itti aananiif hojiin Onesmoos mana barumsaa Naqamtee keessatti
barsiisuu caalaa waan biraa hojjachuu hin dandeenye. Sanayyuu ta’ee biyyaan
ari’ama yaaddoon jedhu yeroo hunda isarra jira ture. Bara 1916, Lij Iyyaasuun
Onesmoosiif akka Wangeela barsiisu eeyyameef. Iyyaasuun erga aangorraa bu’ees
booda eeyyamni wangeela lallabuu irraa hin fudhatamne ture. Onesmoosis hanga
du’a isaatti Wangeela lallabaa fi Macaafa Qulqulluu Afaan Oromoo ummataaf rabsaa
ture.

Onesmoos erga nagaa kana argee booda umurii isaa wagga 75tti gaafa Dilbataa
Waxabajjii 21, 1931tti du’e. Guyyaan sun Dilbata barii ture, Onesmoosis Wangeela
lallaba/barsiisa jedhamee eeggama ture. Garuu guyyaa san tasa dhukkubsatee du’e.
Achuma magaalaa Naqamtee keessati awwaallamee. Awwaalli isa iddoowwan seena
magaalaa Naqamtee keessaa isa tokko.



https://om.wikipedia.org/wiki/Luuwii_Paaster

Luuwii Paaster (Mudde 27, 1822 – Fulbaana 28, 1895) kemistii fi
maayikiroobaayoloojistii lammii Firaansi yoo ta'u kan inni ittiin beekkamus
argannoowwan talallii, bososuu maayikiroobii fi paasteraayizeeshinii argachuu
isaatini. Paaster kan inni ittiin yaaddatamau maaltu dhibee akka fidu fi
akkamitti akka ittisuun danada'amu argachuu isaatini, kunis ergasii lubbuu
namoota hagana hin jedhamnee du'a oolcheera. Du'a dhibee yeroo da'umsaa nama
qabuun dhufu hiirrise, akkasumas talaallii dhukkuba saree maraatuu fi
antiraaksii uume. Argannoon Paaster fayyaarratti argate tiyoorii dhibeen
jarmiidhan dhufa jedhu kan mirkaneesse yoo ta'u kun immoo fayyaa mana yaalaatti
kennamuuf karaa bane. Paaster ummata biratti tooftaa ittiin aannanii fi wayiinii
faallama baakteeriyaa irraa dhowwuun danda'amu uummu isaatini, tooftaan kunis
paasteraayizeeshinii jedhama. Paaster namoota damee saayinsii baakteeriyooloojii
dhaaban sad'ii keessa isa tokko, warri lamaan Fedinaand Koohen fi Rooberti
Koochi. Paaster "abbaa maayikiroobaayoloojii" jedhamee beekkama.



https://om.wikipedia.org/wiki/Garba_Indiyaa

Garbi Indiyaa bishan addunyaa keessatti argaman keessaa guddinaan sadaffaa yoo
ta'u, kan qabatui parsentii 20% lafa ni ta'a. Garbi kuni kaaban Kibba Eshiyaa
(Indian subcontinent walitti daratte jechu dha, maqaan kuni immo maqaa garbi
irraa moggaafame), dhihaan immo Peninsulaa Arabaa fi Afrikaan, bahaan immoo
Peninsulaa Malese, Odola Sundaa fi Awustireliyaan, kibban immo Garba
Antaartikiin (kan Antartide jedhamu) daangeffamee argama. Garba Addunyaan kan
walitti qabate yoo ta’u garbi kuni Garba Atilaantiik irra sarara 20° baha
Meridian kan Cape Agulhas irra kibba ce’un kan gargari ba’u yoo ta’u Garba
Paasifiik irra immo sarara 147° baha meridiyaaniin gargara ba’a. Garbi kuni
dheerina (dagalee) hanga 10,000 km fiixee Kibba Afrikaa fi Awustireliyaa yoo
qabatu, Galaana Diimaa fi Golfo Persico walitti ida’amun ballina hanga
73,556,000 km² ta’e qaba.

«Volumiin» garba kana 292,131,000 km³ dha. Odoloonni xixiqqoon fiixe galaana
kanaatti argamu. Biyyonni Odola ta’an kan garba kana keessatti argaman:
Madagaaskaar (kan durri Rippabiliikii Madagaaskaar jedhamu, kan addunyaa keessaa
Odola guddinaan afraffaa ta’e), Komoroos, Siishelsi, Maaldiivis, Mooriishes, fi
Sirilaankaa dha. Indoneeshiyaa garba kana daangessiti. Garbi kuni karaa daldalaa
jiddu Eshiyaa fi Afrikaa jiddutti kan argamu waan ta'eef bakka wal-dhabii
baayyee ta'eera. Haa ta’u malee guddina garba kanaa irraa kan ka’e biyyi
tokkollee lafa Odola garba kana keessatti argamu yeroo baayyeef qabachu hin
dandenye ture. Ta'us jalqaba bara 1800ffatti Yunaayitid Kingidem lafa galaana
kana marsu baayyee qabachu dandeessee jirti. Waraana Addunyaa II irraa jalqabe
garbi kuni Indiyaa fi Awustireliyaan qabame.



https://om.wikipedia.org/wiki/Waaqeffannaa

Waaqeffannaan sirna amantii Waaqa tokkichatti amanuu fi lubbu qabeessi hundi
isaan uummamuu fudhachuu dha. Waaqeffanaan amanii sanyii Kuushi hundaa ti,
Oromoos dabalatee. Oromoonni waggaa kuma hedduudhaaf waaqeffannaatti bulaa
turan.

Ayyaani kun ayyaana ijoollee dubraati. Waggaatti yeroo tokko walitti dhufanii
ayyaaneffatani. Guyyaa jala bultii ayyaana kanaa dubri ollaa waliin miidhagdee 
gara lagaa ykn dirreetti bahuun gosa margaa Qunnii jedhamu buqqifatu. Yeroo
dhaqaa fi galaa sirboota ykn wallee wallisan niqaban. Galgala isaa Qunnii
buqqifatanii manatti galan sana battee dhahu. Inni dhahame kun Ingiccaa jedhama.
Ganama isaa ingiccaa kana akkuma duraa gurmuun waliin ollaarra deemuun Ingiccaa
utubaa ykn gorroo manaatti hidhu. Yeroo kana dhangaa adda addaa afeeramuun
dhadhaas muudamanii eebba fudhatu. Xumurarra Galma Ayyaanaa ykn waltajjii
tokkotti walgahanii gamtaan sirna ayyaana kanaa sirbaa fi wallee gara garaan
kabajanii oolu.

Oromoo Waaqeffattoonni, eebbfannaa ganamaa fi galgalaa wajjin, Waaqa
galateeffachuu fi waaqeffachuuf, ayyaanota adda addaa kabaju. Kunis waqtiilee
adda addaatti geggeeffama. Eebbifannaanii fi Waaqeffachuun hojii Waaqeffannaa
keessaa tokko. Eebbifannaa muraasa:

Oromoon ayyaana eebbaa baayyee qaba. Oromoon waan jireenya isaa wajjin walqabatu
hundumaa ni eebbisa. Fakkeenyaaf:



https://om.wikipedia.org/wiki/Vacuum

Vacuumiin bakka waan tokkolle ofii kessa hiin qabni dha kanafu dhibaan qillensa
vacuum kessa jirru Atmospheric Pressure ni calla. Maqaan vacuum jedhamu kuni
maqaa Latin vacuus jedhamu irra dhufee, vacuus jechun immo duwwa jechu dha. Haa
ta'u male bakki adunya kana kessa tokkollen duwwa mitti, manif? yoo jettanii
vacuum kessayyu wanti lubbu hin qabne jirachu ni danda'a. Kanaf jechi afaan
Latin vacuo jedhamu jecha vacuus irra fayyadamu jalqabame. Perfect vacuum jechun
vacuum dhibaa qillensa duwwa qabu yoo ta'u jechii kuni jecha Philosophy malee
vacuumiin akka adunya kessatti hin argamu. Kunis sababa quantum theory iin,
bakkii tokkollen hundumatti duwwa ta'u hin danda'u jedhufi. Physicists yeroo
bayye jecha "vacuum" jedhamu kan diqqo gorsani fayyadamu. Jechaa "perfect
vacuum" jedhamu kana salphatti "vacuum" yokan "Free Space jedhani fayyadamu. Haa
ta'u malee vacuum sirritti hin jirra jedhame mirkana'e warri "partial vacuum"
jedhe wamma.

Quality iin vacuumii tokko akka dhihenna yokan wal-fakkattina perfect vacuum
qabuu irratti hunda'e lakka'amma. Kan kessa dhibaan qillensa akka lakka quality
vacuumii tokkotti fudhatama. Unittin dhibaa qillensa bayye fayyadatammu torr
jedhama. Dhibaan diqqan quality gudda agarsisaa. Quality guddani vacuumiin
qabachu danda'u Quantum Mechanics iin olka'amerra. Outer Space iin bakka umamman
quality gudda qabu dha, kunii immmo vacuumii teknologii haraan midhafamu
danda'an cuffa ni calla. Vacuumiin quality diqqa qaban kan harka naman
midhafamani suction millennia fi fayyadamu.

Bara Ancient Greek jalqabee Vacuumiin akka wol-mormii Philosophy tti fayyadama
turee, garuu qorannon isaa 17th Centuryitti jalqabe. Qo'annoni kunis kan
jalqabee theory Evangelista Torricelli kan atmospheric pressure jedhamu irra
jalqabe. Vacuumiin Century 20 jalqabee akka mesha Industry fudhatame, kunis
light bulb fi vacuum tube midhafamu jalqabe jenan. Achiin bodaa teknologyiin
vacuun bayyen bekkamu jalqabe. Fayyadamu Vacuum spaceflight irra ka'e qo'anno
godhameni, Vacuumiin fayya namaffi barbachisa dha jedhame yaddatama.



https://om.wikipedia.org/wiki/Qananiisaa_Baqqalaa

Qananiisaa Baqqalaa atileetii Itoophiyaa kan fiigicha dheeraa fiigun beekkamuu
yoo ta'u yeroo ammaa kana riikardii addunyaa fi riikardii olompiikii kan meetira
5,000 fi meetira 10,000 qabatee jira. Olompiikii Gannaa 2008tti dheerina
lamaaninuu (5,000 fi 10,000n) madaaliyaa lama kan nyaate yoo ta'u bara 2004tti
meetira 10,000n Olompiikiirratti warqii nyaate.

Qananiisaan seenaa Shaampiyoonaa Qaxxaamura Biyyaa Addunyaa IAAFn keessatti
atileetii kan morkataa hin qabnedha; shaampiyoonaa kanarratti kiilomeetira 12n
(long course) si'a ja'a wayita moo'atu kiilomeetira 4n(short course) ammoo si'a
afur moo'ateera. Shaampiyoonaa Atileetikisii Addunyaa irratti Qananiisaan
meetira 10,000n  bara 2003 amma 2009tti si'a afur moo'ateera; kanaanis riikardii
Hayilee Gabrasillaasetiin wal qixxaate. Qananiisaan dorgommii meetira 10,000
bara 2003 amma 2011tti dorgome hunduma keessatti moo'amee hin beeku; bara
2011tti garuu Shaampiyoonaa Addunyaa dorgommii dhumaarratti fiigicha addaan
kutee ba'e.

Shaampiyoonaa Atileetikisii Addunyaa kan 2009tti, Qananiisaan meetira 5,000 fi
10,000niin shaampiyoonaa tokkorratti moo'achudhaan nama jalqabaa ta'e. Fiigicha
meetira 5000tin, madaaliyaa naasii olompiikiraatti (2004), madaaliyaa meetii
Shaampiyoonaa Addunyaarratti (2003), madaaliyaa warqii Shaampiyoonaa
Aafrikaarratti, fi madaaliyaa warqii Dorgommii Guutuu-Aafrikarratti argateera.

Qananiisaan atileetii fiigicha dheeradhaan amma harraatti dhufan keessaa kan
isaan morku kan hin jirre yoo ta'u  riikardii addunyaa baayyee fi madaaliyaa
hedduun kan faayyamedha. Gaafa Ebla 6, 2014tti, Qananiisaan sa'aatii maraatoonii
saffisaan ja'affaa ta'e, 2:05:04, galmeessuun Maraatoonii Paarisirratti moo'ate;
sa'aatin kunis riikardii iddoo sanaa ture. Qananiisaan obboleessa quxusuu kan
Taarikuu Baqqalaa jedhamu, kan akkumasaa fiigichaan beekkamu qaba.

Qananiisaan bara 1982tti naannoo Oromiyaa Boqojjiitti dhalate. Boqojjiin iddoo
dhaalota atileetoa beekkamoo baayyee yoo taatu kana keessaa ijoollee
Dibaabaa(Ijjigaayyoo, Xurunashii fi Ganzabee) fi durbii isaanii Daraartuu
Tulluuti. 

Hagayya 2001tti, Qananiisaan meetira 3000 kan ol adeemtotaarratti riikardii
haaraa, daqiiqaa 7:30.67 Biraaselsitti galmeesse. Riikardiin Qananiisaa kun
waggaa sadi'ii fi walakka ture; kan riikardii Qananiisaa kana cabses Augustine
Choge daqiiqa 7:28.78 kaachudhaani. 

Waggaa shaniif walitti aansee, 2002 amma 2006tti, Qananiisaan fiigichaa gabaabaa
(4km) fi fiigicha dheeraa (12km) Shaampiyoonaa Qaxxaamura Biyyaa Addunyaa IAAFn
irratti moo'ate, kana namni kana dura gochuu danda'e hin turre, tokkollee. Bara
2004tti, Qananiisaan riikardii addunyaa kan 5000m mana-keessaa, 5000m kan
mana-alaa, fi 10,000m kan mana-alaa cabse. 

Qananiisaan dandeetti dhuma fiigicha dheeraarratti gara dhummaatti furguffamee
ba'ee xumuruuf qabuun beekkama; Waxabajjii 2003 Oslootti, Qananiisaan lammii
Keeniyaa Abrahaam Cheebii hordofuun yeroo fiigu meetira 400 kan dhumaa sekendii
54.64tti fiigudhaan walumatti 12:52.26tti xumuree moo'ate. Lammatas Adoolessa 1,
2003 Luuzaanitti, Qananiisaan  meetira 200 kan dhumaa sekendii 24tti, meetira
100 kan dhumaammoo sekendii 12tti, marsaa kan dhumaa (meetira 400) walumatti
52.63tti fiigee xumure.

Qananiisaan gorsaa isaa Hayilee Gabrasillaasee wajjin dorgommii karaarraatti
si'a lama, qaxxaamura biyyaarratti si'a tokko fi tiraakirratti si'a ja'a wajjin
dorgome. Kana keessaa Hayileen tiraakirratti bara 2000 Nuurenbergitti meetira
5000n, bara 2001 Fiigicha Guddaa Itoophiyaa kan 10 km, fi  "Cross de l'Acier"
irratti Mudde 2001tti Qananiisaa yoo moo'atu Qananiisaan ammoo Hengiloorratti
bara 2003 meetira 10,000n (26:53 to 26:54), Room bara 2003 meetira 5000n (12:57
to 13:00), Paaris bara 2003 Shaampiyoonaa Addunyaa meetira 10,000n (26:49 fi
26:50), Ateensi bara 2004 Taba Olompiikiirratti (27:05 fi 27:27), meetira
10,000n Beejiingitti bara 2008 Taba Olompiikirratti (27:01 fi 27:06), fi the
Great North Run maratoonii walakkaadhan Fulbaana 2013 (60:09 fi 60:41) Hayilee
moo'ate.

Gaafa Amajjii 4, 2005, Kaadhimni Qananiisaa kan waggaa 18 turte Alam Tachaalee
duute; sababiin du'a ishiis dhibee onnee yoo ta'u yeroo sana isa wajjin
shaakallii hojjachaa turte. Jalqabarratti qorannoon reeffaa hin godhamne
jedhamuyyuu, manaajeriin Qananiisaa fi Alam Joos Hermeens akka boodarra jedhetti
qorannoon reeffaa sababa maalin akka Alam duute deebii quubsaa hin kennine
jedhe. Alam bara Shampiyoonaa Dargaggootaa Addunyaa 2003 kan moo'attee fi
fayyumaatu itti dhaga'ama ture.

Du'a kaadhimasaatti Qananiisaan torban baayyee gadda keessa ture. Dorgommii
deebi'ee gaafa Amajjii 29 kan itti fufe yoo ta'u, meetira 3000  mana-keessaa
lammii Aayerlaandi Alistair Craggn moo'atame; achirratti Qananiisaan odoo
marsaan tokkoo fi walakkaan hafuu marsaa walakkaatu hafa jedhee yaadudhaan dafee
fiigee waan ba'eef humnasaa fixatee moo'ame. Dogoggorri kunis gadda du'aa
kaadhimasaan kana ta'uu hin oolle jedhamee tilmaamama. Torban muraasa booddee,
Maarqos Gannatiitin fiigicha maayilii 2rratti moo'ame.   

Ji'a Bitootessaatti, Qananiisaa qormaanni fiigichaa jabaan isa eeggate. Gaddi
isa muudatuu fi tiraakirratti walitti aansee moo'amuyyuu, Qananiisaan fiigicha
gabaabaa fi dheera kan Shaampiyoonaa Qaxxaamura Biyyaa Addunyaa IAAF kan 2005
irratti hirmaachuuf murteesse. Haala diraamaa fakkaatuun, Qananiisaan fiigicha
gabaabaarratti, lammiin Qaataar Saif Saaeed Shaheen saffisa fiigichaa
ariifachiisuuf dhama'uyyuu, moo'ate. Guyyaa itti aanus, lammii eertiraa
Zarasannaay Taaddasaa fi lammii Keeniyaa Eliyuud Kipchoogee dursuudhaan fiigicha
dheeraarratti moo'ate.  

Hagayya 8, 2005tti, Qananiisaan madaaliyaa warqee meetira 10,000n Shaampiyoonaa
Addunyaa 2005 kan Heelsiinkiitti geggeeffamertatti irratti moo'ate; meetira 200
kan dhumaa saffisa olaanadhaan xumure.

Hagayya 26, 2005tti, Qananiisaan rikardii meetira 10,000, daqiiqaa 26:17.53tti
fiigudhaan qabate, rikardiin kun amma ammaatti isumaan qabamee jira; kunis
Yaadannoo Vaan Daam 29ffaa kan Biraaselsitti geggeeffamerrati ture. Fiigicha
kanarratti Qananiisaan riikardii isumaan qabame ture kan 26:20.31 ture sekendii
3 fooyyesse; meetira 5000 ammoo daqiiqaa 13:09 fi 13:08tti xumure. Dhuma bara
2005tti, Qananiisaan yeroo lammaffaadhaaf atileetii waggaa jedhamuun Tiraak Inda
Niwuus Magaaziniin (Track & Field News magazine) filatame. 

Bara 2006, Qananiisaan meetira 3000 Shaampiyoonaa Mana-keessaa Addunyaa IAAF kan
Mooskootti geggeeffamerratti moo'ate, kanaanis seenaa atileetiksii keessatti
nama jalqaba Olompiikii moo'ate, Shaampiyoona Tiraakii Mana-alaa Addunyaa kan
moo'ate, Shaampiyoona Tiraakii Mana-keessaa Addunyaa moo'ate fi qaxxaamura
biyyaa addunyaa kan moo'ate ta'ee galmaa'e.  

Bara 2006tti, Qananiisaan dorgommii Goolden Liigii IAAAF kan meetira 5000 ja'a
keessaa shan moo'achudhaan badhaasa $83,333 argate. 

Bitootessa 17, 2007, riikardii mana-keessaa addunyaa kan meetira 2000 cabse;
kunis Birmiingaamitti yoo ta'u sa'aatin inni galmeessises 4:49.99. Meetira 300
kan dhumaa saffisni inni ittiin fiige kanaaf isa gargaare, saffisni kun
dorgommii mana-alaatifillee baayyee bayyeessa kan jedhamu ture.

Bitootessa 24, 2007tti garuu, Qananiisaan Shaampiyoonaa Qaxxaamura Biyyaa IAAF
2007 kan Mombaasaatti geggeeffamerrati ho'aa fi jiidha(humidity) isaarraan kan
ka'e dorgommii addaan kutee bahe. Kunis walitti aanse haala ajaa'ibsiisaa ta'een
fiigicha 27 kan moo'ate Qananisaaf (sana duraa kan inni moo'amee beeku Mudde
2001tti ture) moo'ichasaa addaan jalaa kute. Fiigicha Mombaasaa kana kan moo'ate
Zarasannaay Taaddasa ture. Fiigicha kanarratti hoo'aa fi jiidha isaarraan kan
ka'e atileetota harka ja'a keessaa harki tokko (1/6) dorgommii addaan kutee
bahe.      

Qananiisaan moo'amuu Mombaasaatti isarra ga'eerraa bayyanatee Shaampiyoonaa
Addunyaa IAAF 2007 kan Osaakaatti geggeeffamerratti meetira 10,000n nama
biyyasaa Silashii Sihiin moo'achuudhaan tokkoffaa ba'e. Yeroo dorgommii kanaa,
Qananiisaan meetira 800 kan dhumaarratti waan gatamuuf jiru fakkaata ture, garuu
meetirri 150 yeroo hafu sanarra bayyanachuudhaan Silashii Sihiin dhaqqabee bira
darbuun yeroo sadaffaaf walitti aansee shaampiyoonaa addunyaarratti moo'ate.  

Sadaasa 18, 2007tti, Qananiisaa taatuu fiilmii kan taate Daanaawwiit
Gabraigzaaber hoteela Sharaaten Addisitti, Finfinneetti fuudhe.

Hagayya 23, 2008, Olompiikii Beejiingirratti, Qananiisaan dorgomtoota isaa
gatuun meetira 5000 moo'ate; dorgommii kanarratti riikardii olompiikii duraan
Saïd Aouitan qabamee ture cabsuun riikardii haaraa sa'aatii 12:57.82 galmeesse.
Dorgommii kana yaaddatamaa kan isa godhu akkaata itti Qananiisaan jalqaba
saffisa dorgomichaa dabalaa adeemee dhumarratti ammoo furguffamuun, akkuma yeroo
kaan godhu, dorgommii kana xumure: meetira 3000 kan dhumaa xumuruuf daqiiqaa
7:35.53, meetira 2000 kan dhumaa daqiiqaa 4:56.97, meetira 1600 kan dhumaa
daqiiqaa 3:57.01, fi marsaa dhumaa ammoo sekendii 53.87tti fixe.

Olompiikii Beejiingirratti, Qananiisaan dorgommii meetira 10,000 fi 5,000n
warqee lama nyaachuun tarree atileetota warra ciccimmoo kan akka Hannes
Kolehmainen (1912), Emil Zátopek (1952), Vilaadimiir Kuutsi (1956), Lasse Virén
(si'a lama, in 1972 fi 1976), Miruuts Yifxar (1980), fi Mahaammad Faaraah (2012)
taa'e.

Qananiisaan Shaampiyoonaa Atileetiksii Addunyaa 2009 kan Barliinitti
geggeeffamerratti medaaliyaa warqee lama moo'ate. Moo'ichi lamaan kan 5000 m
(13:17.09) fi 10,000 m (26:46.31 – riikardii Shaampiyoonaa Addunyaati) kanaan
nama jalqaba fageenyaa lamaaniin warqee Shaampiyoonaa Addunyaa tokkorratti
nyaate ta'ee galmaa'e. Kennaan saffisaa fi jabinaa Qananiisaan qaburraan kan
ka'e yeroo inni ga'umsa gaarirra jiru isa moo'un gonkumaa kan hin yaaddamne.
Fiigicha meetira 10,000 irraati Qananiisaan Zarasannaay Taaddasaa duuba fiiga
ture, gaazzexeessaan fiigicha sana dabarsu "Dhumeera, sirumayyuu fiigichi kun
akkuma jalqabeen dhume" jedhe akkuma marsaan dhumaa jalqabeen. Qananiisaanis
dorgommii walitti dhiyaataa fakkaachaa duraan ture marsaa dhumaarratti
tokkichumaan saffisaan ba'uun salphaatti moo'ate. Beeksiisaan IAAF "Namni kun
atileetii fiigicha dheeraa cimaa ijji keenya argite, tarii gara fuulduraattis
nama cimaa akkanaa hin arginu ta'a" jedhe dinqisiifannasaa ibse. Moo'icha gita
hin qabne kana hunda argatuyyuu, Qananiisaan akka Hayilee Garbrasillaasee fi
namoota kaanii fudhatama guddaa hin arganne. Qananiisaan callisaa ta'unsaa fi
gaaffiif deebii miidiyaa adda addaa wajjin gochuuf fedhii kan hin qabne
ta'uunsaa biyyoota dhihaa keessatti fudhatamaa baayyee hin arganne. Akkuma
Qananiisaa riikardii qabatee kan jiru Yuseeyin Boolti akka jedhetti milkiin
Qananiisaan argate guddaa ta'ee odoo jiruu fudhatama isaaf malu hin arganne
jedhe.

Qananiisaan miidhama jilbaarraa fayyee ji'a Bitootessaa 2011 keessa shaakallii
jalqabe. Erga bara 2009 tiraakirratti dorgommii tokkoyyuu kan hin godhin
Qananiisaan, Shaampiyoonaa Addunyaarratti dorgommiitti deebi'e. Haa ta'u malee
meetira 10,000 irratti odoo marsaan 10 isa hafuu dorgommii addaan kutee baye.
Meetira 5000 kaachuu dhiisuu murteesse. Qananiisaan dorgommiitti kan deebi'e
Daayimendi Ligii Ivo Van Damme Memorial kan Biraaselsi irratti yoo ta'u
achirratti sa'aatii addunyarratti saffisa ta'e galmeessee moo'ate, bara 2011tti.
Bara 2012tti akka gaariitti hin jalqabne, Qaxxaamura Biyyaa Edenbiraarratti
sadarkaa 11ffaadhaan xumure. Ji'a Eblaa keessa, dorgommii Fiigicha Aayerlaandi
Guddaa moo'achuun ga'umsasaa deebisee kan argate fakkate; dorgomicharratti
sa'aatii gaarii ta'e 27:49 galmeesisiise riikardii iddoo sanaas sekendii 46n
fooyyesse. Taba Olompiikii Landan 2012 irratti, meetira 10,000 warra fuuldura
jiran wajjiin fiigaa turuyyuu meetira 150 kn dhumaarratti isaan wajjin itti
fufuu dadhabee duubatti hafee arfaffaa ta'ee xumure, sa'aatinsaas 27:32.44 yoo
ta'u obboleessa isaa kan sadaffaa ba'ee Taarikuu biraa sekendii 1.01 duubatti
hafe.

Dorgommii bara 2013tti godheen Qananiisaan Fiigicha Aayerlaandi Guddaa (Great
Ireland Run) yeroo lammaffaaf moo'ate. Itti aansee Fiigicha Kaabaa Guddaarratti
(Great North Run) maraatoonii walakkaadhaan sa'aatii 60:09 galmeessisuun moo'e;
dorgommii kanarratti Faaraa sekendii 1n dursee fixe.

Qananiisaan, dorgommiin maraatoonii jalqaba godheen baayyee milkaa'e; dorgommii
Maraatoonii Paaris kanarratti Qanaaniisaan rikardii iddoo sana cabsuun sa'aatii
atileetonni ciccimoon kan akka Hayilee Gabrasillaasee, Pool Tirgaat, Saamu'eel
Waanjiruu duraan achitti galmeessan cabsee sa'aatii 2:05:04 galmeessisiisee bara
2014tti moo'ate.

Qananiisaan bara 1982tti naannoo Oromiyaa Boqojjiitti dhalate. Boqojjiin iddoo
dhaalota atileetoa beekkamoo baayyee yoo taatu kana keessaa ijoollee
Dibaabaa(Ijjigaayyoo, Xurunashii fi Ganzabee) fi durbii isaanii Daraartuu
Tulluuti.



https://om.wikipedia.org/wiki/Mitteenii

Mitteeniin kampaawondii keemikaalaa yoo ta'u foormulaan keemikaalaa isaa CH4
(atamii kaarbonii tokkoo fi atamii hayidiroojinii afur). Mitteeniin alkeenii
salphaa dha; qabiyyeen gaazii uummmaa inni guddaan mitteeni dha. Mitteeniin
wantoota biraa wajjin yoo wal bira qabamu baayyinaan waan jiruuf akka boba'aatti
itti fayyadamuuf ni danda'ama; garuu gaazii waan ta'eef, mitteenii walitti
qabuuni fi kuusun baayyee rakkisaa dha. Uummamaan, mitteeniin lafa jalatti
argama, akkasumas lafa garba jalatti argamu keessatti ni argama. Mitteenin garba
jalatti argamu karaa adda addaatin achii ba'ee qilleensatti makama, kunimmoo
mitteenii qilleensaa jedhamee beekkama.

Ji'a Sadaasa 1776, Mitteenin karaa saayinsiitin fiizisistii biyyaa Xaaliyaanii
Alesaandiroo Vooltatiin haroo Maggiorestraddling kan Xaaliyaanii keessa
jiruurratti fi biyya Siwiizerlaanditti argame. Alesaandiroo Vooltaan akka
mitteenii barbaaduuf kan isa kakaase barreeffama Benjamin Franklinabout
barreesse kan "qilleensa boba'uu" jedhu dubbisuusaa ture. Vooltaan gaazii caffee
keessaa ba'u waraabe, bara 1778ttis gaazii kana gaazii kaanirraa addaan baasee
kobaasaatti qulqulluusaa argate. Vooltaan mala ittiin qaanqee elektirikiitti
(electric spark) fayyadamuun gaaziin kun akka ibidda qabatu godhanis agarsiise.

Miteenin molokiyuulii teetiraahedraal kan boondii C-H wal qixxee ta'an afur qabu
dha.

Tempireechara daree fi dhiibbaa beekkamaa keessatti, mitteenin gaazii bifaa fi
foolii hin qabne. Foolin gaazii uummamaa kan manatti yeroo itti fayyadamnu
beeknu sun beekadhuma of eeggannoof jecha foolii akka godhatuuf wanti foolii
uumu waan itti dabameefi, kunis yeroo baayyee makaa tert-butylthiol of keessa
qabu dha. Mitteenin, dhiibbaa atimosfeerii tokko irratti, qaphxii danfinaa
−161°C (−257.8 °F) qaba. Akkuma gaazii ta'ee jirutti, mitteenin baayina ballaa
ta'e (4.4-17%) keessatti boba'uu jalqaba.

Ri'aakshinii gurguddaan kan mitteenii wajjin godhamu: boba'uu, hurka uumuu
(steam reforming to syngas), fi halojineeshinii dha. Walumaa galatti,
ri'aakshinii mitteenii too'achuun ulfaataa dha. Fakkeenyaaf, oksideeshiiniin
gartokkee gara metanoolitti godhamu, baayyee ulfaataa dha sababiinsaas
ri'aakshiniin kun dhaabbachuu didee hanga kaarbon daayi'oksaayidii fi bishaan
uummamutti ittuma fufa, oduma ooksijiinii ga'aan hin jiraatiniyyuu. Inzaayimiin
mitteen monoo'oksaayijeneesi mitteeniirraa metanoolii uumuu danda'a, garuu
sadarkaa industiriitti itti fayyadamuun hin danda'amu.

Akkuma hayidirookaarbonoota kan biraa, mitteeniin asidii laafaa dha. pKan
mitteenii DMSO keessatti naannoo 56tti tilmaamama. Bulbula keessatti,
pirootoonii akka gadi lakkisu gochuun hin danda'amu, garuu konjigeet beezin
(conjugate base) kan mittaaliitiyeem beekkamaa dha.

Ayonoota poozetiivii ta'an kan mitteenirraa uummaman gosa baayyetu argame,
baayyinaan wal-makaa gaazii dhiibbaa-xiqqaa qabu keessatti akka waan hin
suukanoofnetti argamu. Kunis mitteeniyeem ykn metaayil kaatayon CH+3,
kaatayoonii mitteenii CH+4, fi mitteeniyeem ykn mitteenii pirootonaawaa CH+5
dabalata. Ayoonoota kana keessaa muraasni isaanii ispeesii keessatti
argamaniiru. Mitteeniyeemin akka bulbula laafaatti (diluted solution)
mitteeniirraa asidoota suupperiitti fayyadamuun uumun ni danda'ama.
Kaatayonoonni chaarjii guddaa qaban, kan akka CH2+6 fi CH3+7, tiyooridhaan
qoratamanii suukana'aa ta'uun isaani tilmaamameera.

Jabiina guddaa boondiin C-H oduma qabuuyyuu, si'eessituu aktiveeshinii boondii
C-H (C-H bond activation) kan mitteenii (fi alkeenota xiqqaa kan biraa) irraatti
fedhii guddaatu jira.

M* qaama sadaffaa kan humna guddaa qabu bakka bu'u, qaama kanarraas humni yeroo
walitti-bu'iinsa molokiyuulii darba. Foormaaldehaayidin (HCHO ykn H2CO) bu'aa
gara jalqaatti argamu (tartiiba 7). Ooksideeshiniin foormaaldehaayidinii
raadikaalii formylii kenna (HCO; ri'aakshinii 8-10), kun itti aanee kaarbon
mono'oksaayidii (CO) (ri'aakshinii 11, 12 fi 13) kenna. H2 uummamu kamiyyuu gara
H2O oksidaayizdi ta'a ykn bu'aa giddu galeessaa kenna (ri'aakshinii 14, 15).
Dhumarratti, CO ooksidaayizidi ta'ee CO2 uuma (ri'aakshinii 16). Marsaa
dhumaarratti (ri'aakshinii 17-19), humni deebi'ee gara qaama sadaffaatti darba.
Saffisni guutuu ri'aakshinii kanaa baayyina (concentration) wantoota
barbaachiisan adda addaa yeroo mitteenin boba'uu jiran irratti hundaa'a. Yoo
tempireecharri dabale, baayyinni raadikaalotaa ni dabala, boba'iinsis ni
ariifata.

Xn halloojinii: filoorinii (F), kiloorinii (Cl), biroominii (Br),
or ayoodinii (I).



https://om.wikipedia.org/wiki/Kaappaasiterii

Kaappaasiteriin (duraan kondenserii jedhama ture) ruuqoo elektirikaalii mugaa
kan tarminaalii-lama qabu wayita ta'u faayidaansaas anniisaa elektirikii karaa
elektiroostaatikii ta'een elektirik fiildii keessatti kuusee ka'u dha. Gosti
kaappaasiterii baayyetu jira, garuu hunduu kondaakterii lama (pileetii) kan
daayi'elektiriin (insuleeterii) gargar ba'e qabu. Kondaakteriin kaappaasiterii
keessa jiru irra-dibaa haphii, fooyilii, ykn elektirlaayitii kondaakterii ta'e,
kkf ta'uu danda'a. Daayi'elektiriin elektirikii hin dabarsine ammoo humni
chaarjii kuusuu kaappaasiterii akka dabaluuf gargaara. Daayi'elektiriin fuullee,
seraamikii, pilaastikii happhii, qilleensa, vaakiyuumii, waraqaa, maayikaa,
oksaayidi leyerii, kkf irraa kan hojjatame ta'uu danda'a. Kaappaasiteriin
baayyinaan qaamaa elektirikaal sarkiyuutiitti meeshaalee elektirikaalii ta'uun
tajaajila. Faallaa rezisteriitin, kaappaasiterii gaarin anniisaa salphaatti hin
gatu (disspate). Faallaa gatuu, kaappasiteriin anniisa haala elektiroostaatik
fiilditiin pileetii isaa lamaan gidduutti kuusee kaa'uu qaba.



https://om.wikipedia.org/wiki/Appaartaayidii

Appaartaayidii (Afaan Afrikaa kibbaati, adda cokuu), maqaa waliigalaa kan
siyaasa jibba dhala namaa bifa fi sanyii irratti hundaa’ee nama addaa qooduti.
Siyaasni kun biyya rippabiliika Aafrikaa kibbaa keessatti adeemsifamaa kan ture
yoo ta’u. Sirni kuni bara 1948 fi 1994 jidduutti biyyattiii keessatti
gaggeeffamaa ture.

Siyaasa Appaartaayidii kanatti fayyadamuun dhiibbaa fii cunqursaa gaggeessaa kan
turan worroota galtuu Awurooppaa irraa dhufan yoo ta’u, warrii biyyaa
(gurraachota Aafrikaa) ammoo seera warri adii isaanitti baaseen cunqurfamanii
kophaatti cokamanii jiiraataa turan. Seerota cunqursaa keessa kan akka mana
bunaa, hoteela, mana barnootaa fii wirtuulee tajaajilaa kan hawaasa biyyattii
keessa jiran warri adiif gurraachi akka walitti hin fayyadamne godhuu ture.
Karaa biraatiin ammoo jiraattonni biyyattii dirqiin akka taaksii (tax) kaffalan
godhaa turan.

Sanyummaan lammoota biyya sanii ifatti bahee waraqaa eenyummaafii pass irrattis
barreeffamee mul'ata. Haala kanaan mirgaa fii dirqama akkamii namni tokko
hawaasa keessatti akka qabu addaan fooyanii ibsu. Namoota waraqaa isaanii
irratti chaappaan "Adii" jedhu rukutameef qofatu mirga dimokraasiifii abbaa
qabeenyaa ta'uu qabaa ture. Worroonni bifaan adii hin ta'in kunniin boodarra
lammuummaan isaanii kan Afrikaa Kibbaa jedhu irraa mulqamee gosa didiqqotti
addaan qoodamanii waamamaa turan. Seerri gara garaas kan wolitti dhufeenna
"sanyii" arfanii dhooggu tumamee dhiibbaa godhaa ture. Fakkeennaaf "the
immorality-act of 1950" Kan walqunnamtii saalaa "sanyiiwan" afran jiddutti akka
hin godhamne kan dhoogguu ragaa tokko.

Bulchiinsi Appaartaayidii kan Afrikaa Kibbaa kan mirkanaa'ee erga paartiin
leellissan kan irra caalaa warra boer'n deeggaramu filannoo bare 1948 moo'atee
aangotti dhufeen booda. Dhiibbaan fi jibbaan uummata adii hin ta'inii saniin
duras haa jiraatu malee kaayyoon warra leellistootaa siyaasa, aadaa, fedhii fii
worraaqsa qabeennaa kan warra Awurooppaatiin ala geggeeffamu hundaa hundeen
buqqisanii balleessuu ture. Haala kanaan seerri gara garaa tumamee ummata adda
qoodaa fi cunqursaa isaa hanga bara 1977 itti fufe. Bara 1977 fincila Suweetoo
tiin walitti qabatee dammaqiinsi uummataas guddataa dhufe. Kanarraan kan ka'e
Appaartaayidoonni diqqoo laafuu jalqaban. Hanga bara 1984titti warra adii malee
paarmaalaa biyyattii keessa taa'uu, mana qabachuu, lafaratti abboomuu, filachuus
ta'ee filatamuu fi mirga lammiin tokko qabu maraa argachuu hin dandeenne. Yeroo
jalqabaatiif bara 1984 warri sanyii " Halaleeffamaa (coloured)" fi "
Eeshiyaa(Hindi)" mirga didiqqoo kennuufii jalqaban.



https://om.wikipedia.org/wiki/Agarii_Tulluu

Agariin Tulluu qabsaawaa mirga Oromooti. Agariin bara sirna abbaa lafaa keessa
cunqursaa ummata Oromoorra ga'u balaaleffachuudhan qabsoo waraanaa jalqabe.
Qabsoo irra guddaa gochaa kan ture naannoo Salaaletti ture. Qabsoo kana gara
naannoo biraattis baballisuuf sochii gochaa ture. 

Agarii Tulluu giddu galeessa Oromiyaa godiina Shawaa Kaabaa aanaaa Dagam iddoo
addaa Leemman sillaasee jedhamuutti bara 1934tti dhalate. Agarii Tullu diimaa
gara magaalatti aanuu fi dhaabbanni isaa baayyee gabaabadha. Yemmuu alaalaa
ilaalan nama homaa hin beekne wayii fakkaata. Yeroo baayyee fuula isaa iraa
gammachuutu dubbifama. Onneen isaa garuu dhiibbaa ilmaan nafxanyaatin madooftee
jirti. Namoonnii isatti dhiyaata akka ragaa bahanitti Agariin garraamessa.
Garraamummaan isaa garuu sodaataa isa hin goone, hinumaayyuu akka inni
hiyyeessaf falmuuf baayyee gargaare.

Agarii Tulluu bishaan daakudhan yeroo ijoollumaasaa dabarse. Gootichi Agarii
Tulluu umurii ijoollumaatin bara 1950tti leenjii looltummaa fudhachuuun waraana
yeroo sana kubur zabanyaa jedhamu kana mana mootummaa eegu keessatti qaxaramuun
magaala Finfinneetti gale. Waraana keessatti qaxaramuu murteessuun isaa jaalala
sirna sanaaf qabu osoo hin taanee booree garaa isaa guutte baafachuuf mala
ittiin leenjii loltummaa fii meeshaa waraanaa argatu mijeeffachuufi. Wayita
looltuu kubur Zabanyaa ta’ee hojjeechaa jiru kanattii loogin sanyii biyya kana
keessatti dagaagee jiru fi cunqursa uummata Oromoo irra gahaa ture sana
arguudhan garaan isaa caalatti murtii qabsoo hidhannoo gochuuf murteesse sanarra
akka ga’uuf gumaacha guddaa godhe. Kana malees wayita Salaale lafa dhaloota isaa
turetti dhiibbaa ilmaan Nafxanyaa yookan Abbaan lafa ilmaan Oromoo irraan gahaa
jiran suni umrii ijoollumaati sammuu Agarii keessa seeee jira.

Wayita loltuu Kubur zabanyaa ta’uun Finfinneetti tajaajila ture sana miseensa
Waldaa wal-gargaarsa Maccaa Fi Tuulama ta’uudhan sochii sabboonummaa Oromoo
waldichaan jalqabame sana keessattillee qooda fudhachaa akka ture seenaa
jireenya isaa irra mirkaneeffannee jirra. Waldaa kana keessattis jeneraal
Taaddasaa Birruu wajjin wal baree dhimmaa qabsoo Oromoo irrattilleen mar’achaa
akka turanii fi Agariin caalatti akka inni murtii jabaa kanarra ga’uu godhee
jira.

Bara 1959tti wayita hooggantoonni Waldaa Maccaa fi Tuulama mootummaa
Hayilasillaasetiin yakkamanii mana hidhaa gala sanatti Agarii Tulluu immoo hojii
loltummaa kubur Zabanyaa hojjecha jiru sana dhiise meeshaa waraanaa hidhatee
jiru fudhachuudhan gara bosona Salaaleetti qajeele. Tarkaanfii kana fudhachuuf
kan isaa kaakaase cunqursaa uummta Oromoo irra jiru san hambisuuf karaa nagaa
waan hin yaadamneef qabsoo hidhannoo geggeessuun barbaachisaa ta’uu isaa waan
itti amaneef.

Agariin bosonaa keessa dhokaate kan ta’uu osoo hin taanee guyyaa saafa’aan
baadiyyaadha hanga magaalatti uummata keessa deemee balaa sirni sun uummata
Oromoo irraan ga’aa ture sana nama ifatti uummata barsiisaa ooludha. Sabaabin
isaa immoo uummmata biratti fudhatama waan argatee fi qabsoo inni gochaa jiru
uummata bal’aaf ta’uu uummanni duurse waan hubateefi. 

Agariin ummata Oromoo biratti jaalala guddaa waan horateef mootummaan garboofta
abbaa irree sanaaf Agarii argachuun lilmoo takkittii tuulaa cidii guddaa keessa
barbaaduu itti ta’e. kana irraa ka’uudhan nama Agarii qabes ta’ee nama Agarii
bakka jiru argee mootummatti himeef badhaasni guddaan akka kennamu labsame.

Gootni kun baayyee abshaala waan ta’eef tooftaa garaa garaa fayyadamuudhan
uummata amansiisaa akka ture ni dubbatama. Faakenyaf bara qabsoo isaa keessatti
guyyaa tokko ergamtoonni mootumma garboofata abbaa irree biraa dhufan kan
dhalootan Oromoo ta’an Agarii qabanii keennuuf akka dhufan waan duursee
dhaga’eef galgala bakka isaan jiranitti akkuma tasa irra ga'e. Sana booda jarri
nu ajjeessa jedhanii baayyee rifatan, inni garuu akka isaan ajjeessuf hin dhufne
itti hime tasgabeesse. Sana booda “akka ana qabuuf yookan ajjeesuuf dhuftan
dhaga’een dhufe, akkanumaan dhaamaatan malee ana rasaasni na hin ajjeessu
jechuudha isaan fuuldura dhaabbatee rasaasa sobaa kan yeroo kubur zabanyaa ture
argate qawwee isaa keessa galchuun ofitti dhukaase du’uu didnaa jaarrii baayye
rifatte. Itti aansee immoo rasaasa sana qawwee isaa keessa godhee ergamtoonni
sun akka itti dhokkasani ajajee fuuldura dhaabbate. Haaluma inni ajajee dabaree
dabareedhan itti dhokaasan, garuu Agarii hooma hin taane. Sana booda Agarii
rasaasni hin dhawu jechuudha ballinaan odeeffame. Kuni immoo sodaa Nafxanyoonni
Agariirraa qaban kan dabalee fi fudhatamni Agarii uummata keessatti qabullee
akka dabalu taasise. Kabaja guddaas akka argatu ta’e.

Gaafa Nafxanyoota irratti tarkaanfi fudhachuu barbaades tasa osoo hin taane akka
qopha’anii eegani dura ergaa itti dhaameetuma dhaqa. Fakkeenyaf guyyaa tokko
Bulchaa aanaa Dagam yeroo sanaa kan ta’etti akka dhaquu ergaa itti dhaame.
Guyyaa jedhame yoo ga’uu namichi waardiyyoota isaa qabatee meeshaa isaa hidhatee
loltuuta isaa hidhachiisee dhufa Agarii eegutti ka’e. Osumaa eegaa jiru
kadhataan uuffata baayyee moofa’e uuffatee kadhachaa deemu tokko mana bulchaa
kanaatti goree kadhate. Hojjettooni isaa kadhataa kanaaf miidhan kennaniifii
nyaachisan. Kadhatichis “aduun waan itti dhiittef bakkin ani deemu immoo bosona
keessa darbeeti waan ta’eef shiftaan na reebaa akka gooftan keessan na bulchuuf
naaf kadhadha” jedhen. Hojjettonnis goofta isaani kadhataniif yaa bulu, achi
baaxii mana jala yaa ciisu jedhee hayyameefi kadhatichi bakka bultee argate.
Sana booda dhufa Agarii eeguu itti fufan. Sa’aati beellamaa darbus Agariin
dhufuu waan dideef abbaa angoo “suni duraanu erga hoomi tiskee na fuldura
dhaabatee naan lolti” jechuu tuffii Agariif qabu mullisuun laphee ofii
dhiittessee ta’ ee. Yeroo kan kadhataa baaxii jala ciisu sun waan namni kun
jechaa jiru hunda sirritti dhaga’a. Ergaa obsaan xiqqoo turee booda kadhatichi
bakka ciisuu ka’ee shuggixii qanqalloo iitti kadhachaa ture sana keessaa baase
gurraa bulchaa sana irratti qabee akka harka kennatu gaafate. Namichis naasudhan
qawwee isaa lafa godhatee harkaa itti kennate. Edaa kadhaata bakka bultii
gaafate sun Agarii Tulluuti. Sana booda Agarii namichas Wardiyyoota isaa walitti
hidhee erga garafaa turee booda mana tokkotti galchee balbala itti cufuudhan
meeshaa waraana isaani fi maallaqa fudhatee deemudhan waan ta’e sana akka
bulchaa godinichaatti Fiichee deemudhan itti himu ajajee yoo himuu baate garuu
yeroo biroo deebi’uudhan akka ajjeessu akkeekkachiise. 

Gochaan Agarii kun kan rifachiise fi baayyee aarse bulchaa aanaa kuyyuu yeroo
sanii kan ture fitawurarii Muluu Asanuu anuu Agarii nan qaba jedhee
dhaadachuudhan bulchaa godinichaatif waadaa galee, akka ittiin qabuuf qawwee
Domoftorri Ameerikaa shan kennameefi. Qawween kunis ashkarootasaatii hiruun
barbaacha Agariitiif Aanaalee Kuyyuu, Warra Jaarsoo, Giraar Jaarsso, Dagam,
Hidhabuu Abootee fi Yaayyaa Gullallee lafa kanaa dura Agariin keessa socha’uun
qabsoo gaggeessa ture keessa ka’an. Barbaachaa baayyina keessa naannoo lafa
dhaloota Agarii kan taate bakka Leemman sillaasee jedhamuun beekkamtutti Agarii
argatan itti marsan. Sana booda Agariin namoota ergmanii isa qabuu dhufan dura
dhaabachuudhan injifannoo seenaan hin daganne galmeessisuu danda’ee jira.
Namoota qabuu dhufan kaan isaani ajjeessee, kaan immoo madeesse, kanneen hafan
immoo dheessanii gara dhufanitti akka deebi’aniif dirqisiise.

Sochiin Agarii jalqabe kun hirriiba kan dhoowwe mootummaan Hayila sillasee
loltoota baayyina gara Salaalee naannoo Agariitti qabsoo hidhannoo gaggeessaa
jiru sanatti bobbaasee, Agarii bakka jiru nutti himaa jechuu uummata daraaruu fi
hidhuu itti cimsan. Baayyinni loltoota bobba’ee Sulultaa hanga qarre gohaatti
kan lafa dhiphise ture. Yaa ta’u malee uummanni naannoo saniii namni tokkoyyuu
Agarii dabarsanii kennuu irraa ofumaa dararaa fi gidiraa irra gahu fudhachuuf
filatan. 

Qabsoon Agariin godhus Salaalee keessaa Aanaa ja’a jechuun Aanaa Dagam, Kuyyuu,
Warra Jaarsoo, Hidhabuu Abootee, Giraar Jaarsoo fi Yaayya Gullallee yoo ta’u
Shawaa dhihaa keessaa immoo Aanaa Meettati. Kanaaf Agarii eessa akka oolu fi
bulu hin beekkamu har’aa bakka tokkotti yoo argame bariisaa immo iddoo biraatti
Argama.

Dhumarratti qabsoo hidhannoo kana gara kutaa Oromiyaa biraatti baballisuu fi
iddoo jijjiirachuudhan umurii qabsichaa dheeressuuf yaadee gara dhiha Oromiyaa,
Wallaggaatti bobba’ee. Gaafa gara Wallaggaatti deemuu Finfinnee naannoo Qacanee
Madaniyalemi jedhamu bakka duraan itti boqotutti goruudhan jaallewwaan qabsoo
isaatif gara magaalaa Naqamteetti deemuu isaa fi isaan illee akka isa hordoofuun
garas deemaan xalayaa barreessef dubartii haadha manichatti kenneefii deemee.
Xalayaa kana irraatti Hoteela keessa qubatulleen barreesse ture. Isumaa bakka
sanii bahee qaamni nageenya mootummaa abbaa irree Agarii barbaachaf iddoo
qacanee Madaniyalemi kana dhaquun mana Agarii boqotu sana seenuun haadha mana
sana dirqisiisani bakka Agarii jiru gaafachuun xalayaaa sana dabarsitee akka
kennitef seenaa isaa irraa hubanneera. Bakka Agariin boqotu kana kan hime immoo
namuma dura Agarii wajjin Dirree Qabsoo galee booda maalaqqaan mootummaan sun
bitate akka ta’ee qorannoo seenaa godhame irraa hubannee jirra.

Erga xalayaa Agarii jallewwan isaati katabe sun harka diinatti kuftee booda
Gurraandhala 8, bara 1962 tti Magaala Naqamtee hoteela keessa boqote keessatti
gootichi Oromoo Agarii Tuulluu harkaa warra oftuultotaatti kufe. Sana booda
gammachuudhan Agarii fudhatanii gara Salaalee geessanii magaala Fiicheetti
hidhan.

Duutii ijjoollee Tulluu kan baayyee aarse ummanni Oromoo Salaalee akka armaan
gadii kanatti sirbaan gadda isaanii ibsachaa turan.

Agarii Tulluu seenaa qabsoo uummata Oromoo keessatti goota bara baraan kabaja fi
jaalalaan yaadatamaa kan jiraatu fi sochiin sabboonummaa Oromoo innii godhee
laphee ilmaan Oromoo keessa kan hin baanedha.



https://om.wikipedia.org/wiki/USA

Yunaayitid Isteetsi‎ (Tokkummaa Koonyoota Ameerikaa) biyya federaalaa dhihaa
hemisferii yoo taatu bulchiinsa naannoo 50 fi "territory" (biyya akka odolaa)
bayye of kessa qabdi. Magaalaa guddaan USA Waashingiten D.C. dha. Bulchiinsi
naannoo (state) afurtami sadetti kan Ameerikaa Kaabaatti gidduu Garba Paasifiik
fi Garba Atilaantiikitti kan argaman yoo ta'an, kaaban biyya Kanaadaatin,
kibbaan Meeksikoon dangefamanii argamu. Bulchiinsi naannoo (state) birra laman
immo Alaaskaa fi Hawaayii dha. Alaaskaan kaaba-dhihaa ardii Ameerikaa Kaabatti
argamtu yoo taatu bahaan immo Kanaadaan dangeffamte argamti. Hawaayiin immo
jiddu Paasifiikitti argamti.

Ballina lafa 3.7 million square miles caalu (9.6 million km² callu) fi bayyina
ummatta millionna 300 olii qabachuun, United Statesiin adunya kessa ballina
lafan walii-gallatiin sadaffa yokan afuuraffa (Chaayinaa fi USA irra kam akka
caalu hanga amma hin beekamu) gubbatti kan argamtu yoo tattu, ballina lafa
qofaan fi bayyina ummatan sadaffa irratti argamti. Ummatti America walitti
qabama ummatta adunya "immigration"iin dhufan yoo ta'u, kuni immo akka isaan
adaa garagara ta'e akka qabattan sababa ta'erra. USAn addunyaa keessaa biyyoota
ummatta adaa fi akka jirenya gosa gossa ofii kessa qaban keessa tokko dha.
United Statesiin addunyaa keessaa diinagdee biyyaatin GDP trillion $13 fi "gross
world product" parsentii 22% qabachuun tokkoffa irratti argamti. "GDP per
capita"n yoo ilaalani immo USAn sadarkaa sadaffa fi sadetteffa irratti argamti.

Biyyi kun kolonii kudhan-sadeen Gireet Biriiten walitti qabatte, kolonoonni kuni
immo billisumma isaani kan argattan "Declaration of Independence" ifa gochuun,
kunis kan ta'e bara 1776, Waxabajjii 4tti (July 4). Constitution hardha kan itti
argattan Fulbaana 17, 1787 yoo ta'u, achiin bodda "amendment" 27 bassu
danda'anirru. Biyyi kun kan lafan babalatte bayyinan century 19ffa irratti,
kunis biyyotta kan irra lafa fudhachudhan - Firaansi, Meeksikoo, Ispeen fi
Raashiyaa. Achiin bodda United States biyyoota humna baayye qaban lamman kessa
tokko ta'u dandeetterti, kunis Waraana Addunyaa II keessatti waan USn goote fi
akkasumas Meeshaa Niyuukileerii (Nuclear weapon) isheen qabdu irra ka'erra.
Ergaa Soviet Union kuftee booda, USAn humna addunyaa keessaa jabenyaan haftee
tokkitti qoffa ta'u dandeesse. Akkasumas addunyaa keessatti diinagdee, siyaasa,
aadaa fi Militaryiin adunya kessatti dursuni itti fufu jirtii.



https://om.wikipedia.org/wiki/Shrek

Shrek movie "animation" yoo ta'u kan irratti hunda'es kittaba Fairy Tale William
Steigiin bara 1990 kan barrefame irratti hunda'etti, kittabni kunis maqumma kana
(Shrek) qaba ture. Movien kuni kan "directed" (namicha video akkam akka kasanu
ilallu) godhe immo namicha New Zealandii Andrew Adamson jedhamun yoo ta'u kan
"animate" godhamen immo DreamWorks Animation SKG kan jedhamun. Movien kun bara
2001 kan ba'e yoo ta'u, filmiin kun film yeroo durraf Academy Award for Best
Animated Feature fudhatte dha. Qoqqodami kunis (Academy Award for Best Animated
Feature) kan itti ba'es bara 2001 dha. Shrekiin DVDiin kan ba'e November 2,
2001it.

Maqqan Shrek jedhu kun kan dhufee Afaan Yiddish kan שרעק jedhamu (pronounce yoo
godhan Shreck) yokan immo Afaan German kan Schreck jedhamu irra yoo ta'u, Afaan
lachuun hikkan "fear" yokan "terror" (sodaa yokan riffu) jechu dha.

Filmiin kuni qonqoo Mike Myers kan akka ogre gudda, jabba, magarissa fi kopha
ta'u jallattu, kan Shrek (character)Shrek jedhame wamamu ta'e yoo hojjatu (Fakki
[1]), Cameron Diaz akka Princess midhadu fi daftee riffatu kan Princess Fiona
jedhamtu tatte, Eddie Murphyn immo akka harre bayye dubbatu kan maqqan Donkey
jedhamu ta'e, fi John Lithgow immo akka nugusa hammena qabu Lord Farquaad
jedhamu ta'e hojjata. Chris Farleyiin duraan qonqoo Shrek hojjata jedhame eggama
ture, haa ta'u malle qonqoo warrabamun hanga wallaka ergaa hojjate bodda du'u
danda'erra. Achiin bodda "Dreamworks"iin Mike Myers akka qonqoo Shrek hojjatu
godhe.

Myersiin ergaa qonqoo kennu fixxu ga'e, Productioniin movie jalqabuf ga'e bodda,
Myersiin qonqon isaa kun akka Scottish Accentiin akka itti debi'e hojjatamuf
gaffate. Accentiin kunis accenti durii hadhii isaa story galgalla galgalla ittin
dubstuf ture. Akkasumas Myersiin accentii kana yerro Saturday Night Live,
akkasumas character Stuart Mackenzie jedhamu kan motion picture So I Married an
Axe Murderer jedhamuf fayyadammerra.

Filmiin kuni nama ganna guddaf ta'u jedhame himama, kunis waan nama gudda
kofalchisu danda'uf akkasumas ijollefis kan gallu danda'u dha. Bayyinan Pop
music kan fayyadamu filmiin kun, soundtrackiin immo sirbaa Smash Mouth, Joan
Jett, The Proclaimers, Jason Wade, The Baha Men, fi Rufus Wainwright sirbamme
ofii kessa qaba.

Bara 2001 yoo ba'u bayye bekkama kan ture yoo ta'u, DreamWorksiin "animation"iin
kessattu "computer animation"iin akka Walt Disney Pictures wajjin akka wal-fokku
danda'u tasiserra. Kan malle Shrekiin company (DreamWorks)animation production
kessatti akka mascot (fakki akka ofii gargar itti basanitti) fudhatamu
danda'erra.

Filmiin kun Bravo's kessatti qoqqodama "100 Funniest Movies" (movie nama
kofalchisaan 100) kessatti sadaffa irratti ka'amu danda'erra. Akkasumas Shrekiin
Channel 4 poll of the 100 greatest family films irrati lammafa irra ka'amu
danda'erra, haa ta'u malle E.T. irra fudhachu danda'erra.



https://om.wikipedia.org/wiki/Ozone_layer

ozone layer yokan ozonosphere layer (maqqa yeroo bayye hin fayyadatamne), kutta
lafaa kan ozone (O3) bayye qabu dha. "Relatively high" (million kessa waan diqqo
qabachu) yoo ta'u, atmosferra jalatti argamu calla walitti kan qabame ta'ulle
yoo kuttalle atmosferra durra wajjin walitti ilallani walitti-kufama
(concentration) bayye diqqa qaba. Bayyinan kan argamu jalla stratosphere yoo
ta'u tilmamaan 15 km hangaa 35 km laffa irra olii ka'e argama. Ji'a ji'anni fi
bakka bakkan furdinni ozone jijjirama demma. Ozone layeriin kanitti argamme bara
1913 Physicst French Charles Fabry fi Henri Buisson jedhamaniin. Fakkii fi
qabenyi ozone ballinan kan iffa ta'e British meteorologist G. M. B. Dobson
jedhamu kan spectrophotometer salpha midhasee. Meshan kunis stratospheric ozone
lafa irra akka lakka'an qarqarra. Bara 1928 fi 1958 jiddutti Dobsoniin network
adunya kan ta'e station wa'e ozone hojjattu dhabee, stationii kunis hanga amma
ni hojjatta. "Dobson unit" kan jedhamu unitiin lakka bayyina ozone maqqa isaan
moggafame.



https://om.wikipedia.org/wiki/Ooksijiinii

Saayinsii keessatti, ooksijiiniin elementii keemikaala yoo ta'u mallattoo
kemikala O qaba; lakkoofsi atamii ooksijiinii 8. Maqaan ooksijiinii jedhamu kuni
jecha Afaan Giriik lama irraa dhufe, kunis oxys - asidii fi -genēs - midhagsa
jedhamaan irraa dhufee. Gara jalqabaa jaarraa 18ffa irratti, Oontuwaan
Laavoziyeen(Antoine Lavoisier), maqaa ooksijiinii, burqaa lameen Afaan Giriik
olitti ibsamaan irratti hunda'udhaan maqaa kana baseef. Kunis ooksijiiniin waan
asidii hundumaa keessatti argaman se'eet. Ergaa suniin bodaa garuu hikaan asidii
jijjiramerra. Ooksijiiniin vaalensii 2 qaba. Lafa irratti ooksijiiniin kunii
elementota biraa wajjin kovalentiin yokan ionikiin walitti-qabame argama.
Fakkenii kompawondoota ooksijiinii of keessaa qaban bishaan (H2O), biyyee
(silica, SiO2), fi sibila dammeessa'aa (iron oxide, Fe2O3).

Ooksijiiniin diatomic (O2) ta'e kunii kutaa qilleensaa guggudo lameen keessaa
tokko dha. Kunii immoo yeroo footosinteesisii(photosynthesis) biqiltootaan yoo
bafamuu, bineensottaf immo aerobic respiration keessatti isaa barbaduu. Kunii
immo Anaerobic organismsiif waan hamaa yoo ta'u lubbu qabatotta yeroo duraaf
jiraachaa turaanin akka kosii (waste) hamaa bafamaa ture.

Ooksijiiniin triatomic (ozone, O3) ta'ee kuni raadiyeeshinii kessaan kan umamuu
yoo ta'u kunis kutaa atmosferaa gubbatti umama, kunis raadiyeeshinii
Altiraavaayoleetii (UV radiation) nurra dhowwuun nu qarqara.



https://om.wikipedia.org/wiki/Fuula_Dura3

Wikipedia ka jedhamu kuni kuusa beekumsaa tolaan warra tajajilamuun baarreessamu
dha. Kan hanga amma barrefaman ilalluf link Kana bani. Barresu jalqabu fi
akkasumas akkam akka barresan illaluf kutta Qarqarsa jedhu kan bitta fuula
kanatti argamu bani yokan kana -> [1] bani. Dictionary Oromo guddisuf yokan
ilalluf Oromo Dictionary bani. Enyuni mani akka barrese ilalluf "Jijjirama
Dhiho" kan jedhu yokan kana --> [2] bani.

Akka presidantii hara Franceitt Nicolas Sarkozyiin Élysée Palace (fakki ilalli)
kessatti “ceremony” gamachu godhaniraf . 21-gun salute bakka sunitti godhameraf.
Innis presidantumma kan fudhatte presidantii dura Jacques Chirac irratti.

* Prime Ministeriin Australia John Howard jedhamu national cricket team iin
Australia Zimbabwe akka hin demne mottumman akka dhowee iffaa godhee.

* Montreal, Québec Canada kessatti dilbatta irratti polisiin Royal Canadian
Mounted Police (RCMP) fi Montreal Police Service irra dhufanni, FBI's "Ten Most
Wanted" fugitives kan ta’e Richard Golberg qabu dandanirru.

* NASAn telescope harra Hubble Space Telescope callu kan James Webb Space
Telescope jedhamu iffa godhee.



https://om.wikipedia.org/wiki/Symbiosis

The term symbiosis (Greekiin hiikan waliin jirachuu) kan ta'ee kunii kan
tajajilamuu danda'uu gosaa waliin jirenya garagara organizimotta gosaa adda adda
jidutti ta'uu ibsuuf. Yeroo tokko tokko kuniin waliin jirenya organizimonni
lachuu irraa fayyadataman qofaa ibsuuf tajajilamuu danda'a, yeroo biraa immoo
walumma galattii waliin jirenyaa bayee walitti maxanee kan akka maxxantumma
(predation miti) ibsuuf tajajilamma. Haa ta'u malee namni tokko tokko hangaa
predationii ibsuut itti tajajilama. . Kunii immoo waliin jirenyaa organizimiin
tokko organizimii biraa irraa yokan kessaa jiratuu ibsuuf yokan waliin jirenyaa
organizimonii laman waliin dhabaanii itti fayyadaman ibsuuf tajajilama.

Garuu lamanuu kessatti symbiosisiin adunyaa lubuu qabatotta kessatti waan jiruu
fi barbachisumman isaa kan namii yaduu danda'u olii. Organizimonii bayeen
maxantuu kessaa ni qabu. Persentiin gudaan herbivore ta'aanii waliin jirenyaa
lachuu fayadamanii gut fauna wajiin qabuu, kunis nyanni akkaa margaa... isaan
kessatti akka dakamuu danda'u isaan dandessa, kunii immo nyataa fonii calaa
dakuun nama dhibaa.



https://om.wikipedia.org/wiki/Gootfiriid_Viilhelmi_Laayibiniiz

Gootfiriid Viilhelmi Laayibiniiz (Jarmaniffa: [ˈɡɔtfʁiːt ˈvɪlhɛlm fɔn ˈlaɪbnɪts]
ykn [ˈlaɪpnɪts]; Adoolessa 1, 1646 – Sadaasa 14, 1716) abbaa herregaa fi
filoosofera lammii Jarmanii ti. Seenaa herregaa fi seena falaasamaa keessatti,
Laayibiniiz iddoo guddaa qabata.

Laayibiniiz kaalkulasii kan kalaqe yoo ta'u kunis hojii Isaaq Niwuuten
kaalkulesii irratti hojjachaa ture odoo quba hin qabaatin ture, erga maxxansa
isaatii mallattoon Laayibiniiz fayyadame fudhatamuudhaan yeroo amma kaalkulasiif
isatti fayyadamu. Jaarraa 20ffaa keessatti Law of Continuity and Transcendental
Law of Homogeneity inni uume faaydiaa herreegaa argate (karaa qaaccessa
al-idileetin). Damee kaalkuleeterii makaanikaalii keessattis, Laayibiniiz
kalaqxoota gurguddoo keessaa tokko ture. Kaalkuleeterii Paaskaalitti baayyisuu
fi hiruu itti dabaluuf yaalaa odoo jiruu, Laayibiniiz kaalkuleeterii piinwiilii
(pinwheel calculator) bara 1685 bu'uuressuun kan jalqabaa ti. Laayibiniiz wiilii
Laayibiniiz(Leibniz wheel) kalaqe, kunis kaalkuleeterii makaanikaalii baayyinaan
oomishame kan jalqabaa kan ture aritoomeetirin kanatti fayyadame. Kana malees
sirna lakkoofsa baayinarii, kan bu'uura kompitara dijitaalaa hundaa ta'e,
fooyyessuun qulqulleessee.



https://om.wikipedia.org/wiki/Gill

Gilliin qamaa nafa binensota bishaan-kessa bayee kessatti argamu dha. Kuniis
qamaa afurra yoo ta'uu, fayyidaan isaas oxygenaa bishaan irraa gargari basuu fi
carbon dioxide bishaaniti gadii lakkisu dha. Qamnii gill microsopic (yoo qamni
isaa dhi'atee ilalamu) qamaa ballina (SA) guddaa qabate jiruu yoo ta'uu kuniis
waantotaa isaa marsaani argamaniin akka wal-qunnamu isaa gargara.

Binensotii bishaan kessa bayee xixiqoon (microscopic) fi kan guggudo ta'anii
inactive ta'aan, oxygeen barbachisaa ta'ee qamaa isanii hundaan fudhachu ni
danda'an, kanaaf, gill osoo hin fayyadamiin afuraa fudhachuu ni danda'uu. Haa
ta'uu malee, binensotii bishaan kessaa xaxama (complex) ta'aan fi kan active
ta'aan gill tokko yokaan tokko olii ta'ee ni barbaduu.

Gillonni yeroo bayee tishu, damee (branch) yokaan slender tufted geggefama
(anatomy) xixxiqo ta'aan ofii kessa qabu. Gilli tittolle bishaa kessaa alaa,
gillonni biraa dhigaa yokan jigaa (liquid) coelomic ofii kessa qabu, kuniis
karaa gaziin itti dadarbuun. Oxyginiin dhigaan fa'amee garaa qamotaa birratti
geggefama. Carbon dioxidiin immo dhigaa kessa gara tishuu gillii qalla kessa
darbee gara bishanii harcafama.

Gillonii fi qamonii akka gilli jiraan, qamaa binensotta bishaan kessat bakka
garagarat argamu. Binensonni kunis mollusks, crustacean, tittota bishaani,
Qurxummii fi amfibianotta.



https://om.wikipedia.org/wiki/Busaa

Busaan (malaria) dhukkuba daddarbaa kan bayyinaan naannoo tiroopikii fi
sab-tiropikii kessatti ardii Ameerikaa, Eshiyaa fi Afrikaatti argamu. Dhukubni
kun tilmaaman hanga ummata miliyoona 400 ta'u wagga tokkotti kan qabu yoo ta'u,
ummatta miliyoona 1 hanga 3 ta'an waggaatti ajjeesa. Ummatni dhibeen kun
bayyinaan ajjesus ijolle xixiqqoo Sab-Sahaaraa Afrikaatti argamani.

Dhibee busaa kan namarraa namatti dabarsu bookee busaa ishii dhaltuu Anoofeles
jedhamuun beekkamtu. Maxxantoonni busaa nama qabsiisan seelii dhiiga diimaa
keessatti kan wal horan yoo ta'u kanarraan kan ka'e, busaan hirrina dhiigaa
(anaemia), akkasumas mallattoo oo'a qaamaa, qorri namtti dhaga'amuu, of
wallaaluu fi du'a fida. Dhibee busaa ittisuuf akka bookeen busaa nama hin
hiddine(ciniinne) gochuun barbaachisaa dha. Kana gochuuf agobarrii fayyadamuu,
qoricha bookee busaa biifuu, fi bishaan ciise gogsuun fala ta'a.

Dhibeen busaa talaalli hin qabu. Kanarraan kan ka'e, falli inni guddaan akka
dhibeen kun nama hin qabne ittisuudha. Qorichi dhukkuba kana ittisu garuu
gatiinsaa miyaa waan ta'eef namoonni naannoo busaaf saaxilame jiraatan gatii
isaa hin danda'an. Ga'eessota nannoo busaaf saxilame keessa jiraatan
baayyeerratti dhibeen kun deddebi'ee itti ni ka'a, akkasumas humni dhibee kana
ittisuu isaaniis dadhabaa deema. Dhukkuba kana yaaludhaaf qoricha akka
kuniin(quinine) ykn artemisiniin(artemisinin) fayyadamuun kan beekkame yoo ta'u
dhibeen busaa garuu yeroodhaa gara yerootti qorichoota kanatti baraa jira.



https://om.wikipedia.org/wiki/Asteer_Gannoo

Asteer Gannoo (1872 - 1964) dubartii Macaafa Qulqulluu Onesmoos Nasib wajjin
ta'uun Afaan Oromootti hiiktee. Macaafni Qulqulluun kunis bara 1899tti
maxxanfame.

Asteer bilisummaa keessatti kan dhalatte yoo ta'u booda garuu mootii Limmuu
Inaariyaattin gabrummatti gurguramte. Bara 1886tti dooniin Ixaaliyaa bidiruu
ishiin itti fe'amtee gurguraaf gara biyya Arabaatti geeffamaa turtee qabee
bilisa ishii baasan. Achiis gara Eertiraa ishii geessan; achitti manni barnoota
wangeelaa Imkulluu kan Iswiidinootan geggeeffamu ishii fudhate. Asteeris mana
barumsaa kanatti baratte. Onesmoos Nasib batalummatti Asteer kennaa sammuu fi
jaalala Afaan Oromoo akka qabdu bare. Ishiittis galmee jechootaa Afaan Oromo
(Oromo dictionary) akka qopheessitu dirqamni kennameef. Galmeen jechoota kunis
hiikaa Kakuu Haaraa Macaafa Qulqulluu kan bara 1893 maxxanfamerratti faayidaarra
oole. 

Asteer kitaaba waa'ee Mcaafa Qulqulluu (book of Bible stories) Afaan Oromootti
hiiktee. Akkasumas hiiphoo Afaan Oromoo 500 ta'an, mammaaksa, oduu durii fi
faaruu/weedduu walitti qabdee bara 1894 maxxansite. Boodarrammoo Onesmoos wajjin
macaafa weedduu/faaruu Afaan Oromoo qopheessurratti hirmaatte. Arén akka
barressetti kuusaan aadaa ishiin walitti qabde baayyeen isaa kan hin maxxanfamne
akka ta'ee fi maatii HYlander harka olkaawwamee akka jiru dubbate.

Asteeri fi Onesmoos Macaafa Qulqulluu guutummaasaa Afaan Oromootti hiikuu
xumuruan, bara 1899ttis maxxansiisan. Mata dureeni fi seenaan macaafichaa kan
hiike Onesmoos akka ta'e yoo ibsu gumaachi Asteer goote baayyee iddoon hin
kennamneef, amma harraattiyyuu. Bara 1904tti, Asteer fi Oneimoos, Oromoota biraa
wajjin, Eertiraadhaa ka'ani gara Wallaggaatti galan. Achittis manneen barnoota
kan dhaaban yoo ta'u Asteeris Naqamtetti akka barsiiftutti tajaajilaa turte.



https://om.wikipedia.org/wiki/Speed_of_Sound

Speed of Sound kan jedhamu kuni speed sound waveiin wanna yokan (medium) Elastic
ta'e kessa demuni. Gossa wanna kessa darbu irratti hunda'e speed kuni gargara
jirra (Fakkena sound waveiin qillensa kessa calla bishanii kessa bayye faggo
demma). Kana qoffa osoo hin ta'in garagarruman kuni fakki medium sunni
irrattille ni hunda'a (fakkena Temprature). Maqqan kuni bayyinan sound wave
qillensaffi fayyadatama. Sea Levelitti, temprature 21°C (70 °F) fi atmosferra
sirritti (normalitti) speed kuni 344 m/s (769 mph or 1238 km/h) dha.

Maqaan sound velocity(v) fi sound speed(c) kan yerro guddo walli wajjin
fayyadamani maqaa Sound Particle Velocity(v) wajjin gargarri bafachunni
barbachissa dha. Sound particle velocityiin velocity particle(yokan velocity
wantotta diddiqo waan adunya hundaa kessatti argamanitti).

Gossa atmosferra irratti hunda'e speed kuni gargarri jirra. Kan kessa immo kan
bayye speed jijjiru tempraturadha. Dhibaan qillensa speed soundii irratti
jijjirama homma hiin fiddu. Ideal gas irratti dhibaan qillensa jijjirama homma
fidu hin danda'u. Kunis sababa dhibaan kunif densityiin qillensa jijjirama
wal-qixxe ta'e waan fidanuffi. Kanaffu ideal gas kessatti density fi dhiban
walli ballessu. Kunni immo jijjirami sababa tempraturra qofaan akka dhufu sababa
ta'a. Tempraturra gudda kessatti speed of soundiin gudda dha. Fagganne gara olii
yoo demnu speed of soundiin hirdhacha dhuffa kunis sababa yoo ollii demnu
tempraturii waan hirdhacha dhufuffi. Haa ta'u malee olii demne yoo Stratosphere
dhaqabnu temprecherii ni darrata kunis sababa ho'a Ozone Layeriif, kanafu speed
of soundillen ni darratta.

Jidhii (Humidity)iin jijjirami speed of sound irratti qabu diqqa haa ta'u malee
lakka'amu ni danda'a. Speed of soundiin qillensa jidha kessatti percentii
0.1%-0.6% hirdhatta.

Tilmammi speed of soundii halla qillensa jidha hinqabne fi temprecherri 0 °Cfi
dhihoo ta'e kessatti meters per second (m·s-1)iin formula kanan argamu ni
danda'amma.

where ϑ {\displaystyle \vartheta \,} is the temperature in degrees Celsius (°C).

Formulan kuni kan dhufee formula Taylor Expansion term lamman dura irratti.
Formulan Taylor immo kan fakkatta:-

Lakkofsii 331.3 m/s kuni speed temprature 0 °C yoo ta'u, lakkofsi kuni guddinan
theoryiin kan argame fi hanga ta'een immo lakka'amme argame yoo ta'u kan itti
hunda'e immo specific heat ratio, γ {\displaystyle \gamma } . Yoo ideal gasiin γ
{\displaystyle \gamma } tilmamee 7/5 = 1.4000 ta'a jedhame, speed temprecheraa 0
°C argammu 331.3 m/sec ta'a (lakkofsi kuni immo lakkofsa formula irratti
fayyadame dha). Haa ta'u malle speed temprature 0 °C kan ideal gas hunda 331.2
hanga 331.6 ta'a.

Formulan kuni range temprecherra bayye kessatti ni hojjatta, haa ta'u malle Heat
Capacityiin kuni akka temprecherra irra ofii danda'etti yoo fudhatame. Formulan
kuni immo temprecherra guggudatti hin hojjattu. Haa ta'u malle formulan kuni
tilmamma garri kan kennu yerro qillensi goggoga, qabana'a fi dhibaa qillensa
diqaa qabattu dha. Fakkenafi Stratospheretti.



https://om.wikipedia.org/wiki/Pigment

Pigmentiin waan qalamu ifaa isaa irratti (amh) antsabaraqu jijjiru dha, kunis
waan qalamu fillaxe xuxuuf. Dalagaan kunii immo fluorescence, phosphorescence,
fi gossa biraa luminescence, kan waantichinu ifaa ofii kessa basuu irra gargari
jirra. Waantonni bayeen fillanodhan wavelength ifaa hanga ta'ee xuxuu. Waantonni
ilmen nama fillate fi midhasite akka pigmentiit fayyadamtu ammalaa adda ta'ee
kan akka waan biraa qalamu jijjiru danda'an isaan dandesisuu qabu. Pigmentiin
kuniis humna yokan jabenya tinting gudda kan waantotta isaan guilarmo
qalayyadamatu yfiin olmaan kkantolaq delhaatu masqii fantol kan qalamu
jijjiranii calluu qabachu qabu. Akkasumas temprature kara hundan argamu
kessatti, akkata solid kessatti ofii danda'ee jirrachuu qabachu danda'a.

Dalagaa industry fi akkasumas arts yokan barnotta fakki kessatti, ofii danda'u
fi osoo hin jijjiramiin argamuun amalla (property) bayye barbadamu dha.
Pigmentiin jijjiraman yokan kan permanent hin tanee fugitive jedhamanii bekamuu.
Fugitive pigments kan jedhaman kuni akkumaa yeroon darbuun yokan yoo ifaan walit
dhufaan ni baduu, isaan tokko tokko immo akkanumatti gurata'u.

Pigments kan fayyadaman dibba, qallamu, plastik, uffataa, cosmetics, nyatta fi
waanen biraa qallamu dibuuf. Pigmentonni bayeen midhafama industry fi visual
arts kessatti tajajilaman colourant gogogga yoo ta'anii, isaanis kan yeroo bayye
dakamani akka duqetit argamanii dha. Duqetonni kunii waan qo'anoof tajajilamuu
(vehicle yokan matrix) kan qalamu hin qabne kessatti naqama.

Garagarumaan yeroo bayee immo pigmentotta jidutti ni godhama, kunis kan vehicle
kessatti hin makamne, fi dye kan fesashi yokan immo vehicle kessatti makama
ta'ee dha. Colorantiin tokko pigmentille qallamulle (dye) ta'uu ni danda'a
kuniis vehicle tajajilamee irratti hunda'udhan. Akkataa tokko tokkot, pigmentiin
qallamu (dye) irra akkataa Jabba-ummu qallamu (dye) makama fi sodaa sibilla
(metallic) wajiin ta'uu irra umamuu ni danda'a.



https://om.wikipedia.org/wiki/Ji%27ooloojii

Ji'ooloojii (Greek irra kan dhufe - ge jechuun "Planeta kenya (Earth)"; fi logos
immo "bekkumsa") kunii immo science yoo ta'u kan qo'atuus wa'ee kutta planeta
kenya kan "solid" ta'anii, qabenya, kuttalle, fakkii, seena fi ademsaa fakki
isaa (lafa) jijjiru qo'atta. Kunii immo Earth science kessa tokko dha.
Geologistotni ganna planeta kenya hamam akka ta'ee itti dhaqabaniru, kunis wagga
billiona 4.6 (4.6x109) dha. Kan qofaa osoo hin ta'in geologistonii, lithospheren
lafa kan crust ofii kessa qabu akka tectonic platiit kan caccabe yoo ta'u plate
kunii immo rheic irra gubba mantle (asthenosphere) irra kan ademmu yoo ta'u
kunii immo ademsaa walumma galatti plate tectonics jedhamun. Kana malee
geologiston qabenya planetta kenya akka petroleum fi coal, akkasumas sibilotta
akka iron, copper fi uranium barbadu fi qussachu irratti hojjatu. Qabenyi birra
economyiif barbadamu [[[gemstone]] yoo ta'u, kan birra immo albudotta bayye akka
asbestos, perlite, mica, phosphates, zeolites, clay, pumice, quartz, fi silica,
akkasumas elementotta akka sulfur, chlorine, fi helium dha.

Planetary geology (kan yerro tokko tokko Astrogeology jedhamu) kunii immo yoo
yaddi geology kunii immo yerro planetotta biraa irratti tajajillamu dha. Haa
ta'u malee kan qofaa osoo hin ta'in planetotta tokko tokko maqaan adda ta'e
birratti tajajallima, fakkena qo'ano geology Batti yerro tokko tokko selenology
kan jedhamu yoo ta'u qo'anoon geology Mars immo areology jedhamu, fakkeni birra
bayeen ni jirra.

Maqaan "geology" jedhamu kuni kan yerro duraaf tajajilame namicha Jean-André
Deluc jedhamun bara 1778 kessatti yoo ta'u kan akka yerro hunda tajajilamu
danda'u kan godhe immo namich Horace-Bénédict de Saussure jedhamuun bara 1779
kessatti. Qo'annon geology kuni Encyclopedia Britannica's sadaffa kan bara 1797
midhafame dhumatte irratti kan hin argamne yoo ta'u, garuu afurrafa kan bara
1809 midhafame xumurame irratti barrefami geology dheranii galma'e ture. An
older meaning of the word was first used by Richard de Bury to distinguish
between earthly and theological jurisprudence.



https://om.wikipedia.org/wiki/Garba_Arkitiik

Garbi Arkitiik, garba hemisferii kaabaatti argamu yoo ta'u, kan baayyinan argamu
garuu kutaa lafaa Arkitiik jedhamu kan fiixee kaabatti argamutti argama. Garbi
kun garba addunya hunda irraa xiqqaa yoo ta'u, qallinaanis isa qallicha dha.
Dhaabbata Qorannaa Bishaanii kan Addunyaa (International Hydrographic
Organization) garba kana akkuma garba addunyaa shanan jalatti walitti-qabullee
qorannaan garbaa yeroo baayyee Galaana Meditiraaniyaanii Arkitiik yookan
salphaatti Galaana Arkitiik jedhani waamu, akkasumas akka bishaan xixiqqoo garba
Atilaantiik jalatti argamani godhani qoodanii. Garbi Arkitiik bishaan Garba
Addunyaa walitti qabamani adeeman keessaa kan fiixee kaabatti argamu dha.

Kutaan baayyen garba kanaa cabbii bishaanin kan marfamee yoo ta'u, kunis kan
ta'u ji'otta qabbana yookan immo yeroo tokko tokko ganna guutuu dha. Oo'ii fi
soogiddummaan bishaan kanaa waqtiin jijjiirama, kunis yeroo cabbin baqu fi yoo
cabbin walitti-qabamu. Soogiddummaan garba kanaa yoo ilaalan avireejjii
sogiddummaa shananii irra xiqqaa dha, kunis wanna hurka xiqqaa fi waan bishaan
gara alaa yeroo baayyee hin yaaneef akkasumas bishaani qulqulun biraa gara
keessaa yeroo bayye waan hin senneefi. Walit-qabami cabbi yeroo ganna hanga
parsentii 50% ta'a.



https://om.wikipedia.org/wiki/Tiraanzisterii

Tiraanzisteriin meeshaa semiikondaakterii asattoo fi humna elektirkii guddisuu
fi dabarsuu/dhorkuu too'achuuf tajaajilu dha. Tiraanzisteriin meeshaa
semiikondaakterii irraa kan hojjatame yoo ta'u yoo xiqqaate tarminaalii sadi'i
kan sarkiyuutii alaatti ittiin qabachuuf gargaaru qaba. Voolteejiin ykn
karantiin tarminaalii tiraanzisterii cimdii tokkotti kenname, yaa'a karantii
tarminaalii cimdii kan biraa gidduu jiruun ni jijjiirama. Humni too'atmaan (baha
tiraanzisterii) humna too'atu (naqa tiraanzisterii) caaluu waan danda'uuf,
tiraanzisteriin asattoo guddisuu danda'a. Yeroo ammaa, tiraanzisteroonni
muraasni kobaa qarqabamu, garuu baayyen isaanii integireetid sarkiyuutii
keessatti hammatamanii argamu.

Tiraanzisteriin bu'uuraa meeshaalee elektirooniksii ammayyaa ti, akkasumas sirna
elektiroonikii ammayyaa hunda keessatti argamu. Tiraanzisteriin bara 1947,
fiizisistii USA Joon Bardiin, Waalter Biratayin, fi Wiiliyaam Shookileetin
kalaqame; tiraanzisteriin seenaa elektironniksii guutumaan guutuutti jijjiire,
raadiyoo, kaalkuleeterii, fi kompitara xixxiqqoo fi bushoo ta'an oomishuuf karaa
bane. Tiraanzisteriin tarree IEEE tarkaanfii elektirooniksii keessa jira,
akkasumas kalaqxoonni tiraanzisterii hojjatan Badhaasa Noobeli kan Fiiziksii kan
bara 1956 argataniiru.

Termooniik tiraayoodin, vaakiyuum tuubii bara 1907tti kalaqame, teknooloojii
raadiyoo guddifamuu fi bilbila fageenya-dheera hojiirra oolchuu dandeessisuudhan
bara elektirooniksii gara fuulduraatti tarkaanfachise. Garuu, tiraayoodin
meeshaa salphaatti cabuu fi humna baayyee nyaatudha. Fiizisistii Yuuliyus Edgaar
Lili'enfeldi paatentii fiildi-iffekti-tiraanzisterii (FET) Kanaadaatti bara 1925
fudhate, kunis meeshaa falka-jajjaboo tiraayoodii akka bakka akka bu'uuf
yaaddame ture. Lili'enfeldi paatentii sanuma fakkaatu USA keessatti bara 1926 fi
1928 fudhate. Garuu, Lili'enfeldi barruu qorannoo waa'ee meeshaasaa kana ibsu
hin maxxansinee, akkasumas paatentiin isaa kanmaddaa hojjatu kan akka
fakkeenyaatti hojjatame hn ibsu. Sababa oomishni meeshaa semiikondaakterii
qulqullina-guddaa qabu waggaa kurnoota achi fagaatee jiruuf, oduma kanmaddaa
hojjatameerayyuu ta'ee, yaadni ampilifaayerii falka-jajjaboo Lili'enfeldi bara
1920n fi 1930n keessa hojiirra oole tajaajiluuf hin rakkata ture. Bara 1934,
kalaqaan lammii Jarmanii Oskar Heil meeshaadhuma kana fakkaatuuf paatentii
fudhatee ture.

Sadaasa 17, 1946 hanga Mudde 23, 1947tti, Joon Baardiin fi Waalter Birateeyin
Laabii Beel kan AT&T kan USA kessa jiru keessatti, yaaliwwan hojjatan keessatti
yeroo warqeen lama kiristaalii jermeniyeemiitti qabsiifaman, asattoo bahaa kan
humnisa asattoo naqaa caalu uume. Hoogganaan Garee Fiiziksii Falka Jajjaboo
(Solid State Physics Group) kan ta'e Wiiliyaam Shookileen faayidaa kuni gara
fuulduraatti qabu arge, ji'oota itti aanan muraasa keessattis beekumsa
semiikondaakterii sirriitti ballissuuf ciminaan hojjate. Jecha tiraanzisterii
jedhu kan uume John R. Pierce yoo ta'u jechoota lama tiraansirezistaance
(transresistance) jedhurraa uume. Akka barreessitoonni seenaa dhuunfaa Joon
Baardiin Lillian Hoddeson fi Vicki Daitch jedhanitti, Shookileen paatentiin
Laabiin Beel tiraanzisterii irratti baasu kan jalqabaa fiildi-iffektii irratti
akka hundaa'u fi Shookileen akka kalaqxuu kana argateetti akka galmaa'u
barbaade. Paatentii Lili'enfeldi kan duraan dhokatee ture waan arganiif,
abbootin seeraa Laabii Beel kuni akka hin taane gorsan, sababiinsaas yaadni
tiraanzisterii fiildi-iffektii kan fiildii elektirikii akka tarsaatti fayyadamu
haaraa hin turre. Bakkasaa, kan Bardeen, Brattain, fi Shookileen bara 1947
kalaqan tiraanzisterii pooyinti-kontaaktii kan jalqabaa ture. Milkii isaanii
kanaaf beekkamtii kennuun, Bardeen, Brattain, fi Shookileen Badhaasa Noobelii
kan Fiiziksii kan bara 1956 waliin qooddatan, kunis "qorannoo semiikondaakterii
irratti godhanii fi argannoo galtee tiraanzisteriitif" jedhameet kennameef.

Bara 1948, tiraanzisteriin pooyinti-kontaaktii fiizisistoota Jarmanii Herbert
Matiree fi Hayinriish Velkeen hojjatamee ture, kunis Compagnie des Freins et
Signaux, damee Westiingihaawusi kanPaariskeessatti argamu, keessa wayita
hojjatan ture. Mataré muuxannoo rektifaayerii kiristaalaa silkenii fi
jermeniyemii irraa hojjachuu qaba ture, kunis yaalii raadaarii kan Jarmaniin
yeroo Waraana Addunyaa II goote irraayi. Beekumsa kanatti fayyadamuun, waa'ee
"interfiiraansii" bara 1947 qorachuu jalqabe. Karantii pooyinti-kontaaktii
keessa yaa'u ilaaludhaan, akkuma Bardiin fi Birateeyin Mudde 1947 godhanitti,
Matire Waxabajjii 1948tti jermeniyeemii Velkee hojjatetti fayyadamuun bu'aadhuma
sana fakkaatu argate. Saayintistoonni Laabii Beel isaan dura akka kana hojjatan
erga baranii booda, kampaanichi cimdaa bilbilaa Firaansi keessatti fayyadamuuf
jecha "tiraanzitiroon" isaa gara oomishuu ariifachiisutti darbe.

Tiraanzisteriin ammamtaa-guddaa qabu kan jalqabaa tiraanzisterii
saarfees-baariyerii jermeniyemii kan Philcon bara 1953 hojjatamedha, kunis
ammamtaa hanga 60 MHZ ta'uun hojjachuu danda'a. Tiraanzisteriin kun kan
hojjatame jermeniyemii akaakuu-N keessatti karaa lachuu (gubbaa fi jalaan)
indiyeem salfeetiitti fayyadamuun boolla uumuun ture, kunis hanga inni furdina
inchii tokkoo qabaatutti. Indiyeemin boollaa sana keessatti naqame akka
funaantuu (collector) fi maddisiiftuutti (emmitter) tajaajila. Raadiyoon
konkolaataa kan guutummaan tiraanzisterii fayyadamu, kan 1955 Chrysler fi Philco
oomishame, sarkiyuutii isaa keessatti tiraanzisterii kana fayyadame.
Tiraanzisteriin kun kompitara saffisa guddaa qabuufis mijataa ta'uun kan
jalqabaa ti.

Tiranzisteriin silkenii kan hojjatu kan jalqabaa Laabii Beelitti Amajjii 26,
1954tti Mooris Taanenbaawum hojjatame. Tiranzisteriin silkenii kan gurguraaf
hojjatame kan jalqabaa Teeksaas Inistirumeentisiin bara 1954 hojjtame. Kunis
hojii Gordon Teal, kan kiristaala qulqullina olaanaa qabu hojjachuun ogummaa
guddaa qabu fi kan duraan Laabii Beel keessatti hojjachaa turen hojjatame.
Tiraanzisteriin MOS kan jalqabaa Kahng fi Atalla Laabii Beel keessatti bara 1960
hojjatame.

Tiraanzisteriin elektirooniksii ammayyaa hunda keessatti ruuqa ka'aa isa
ijoodha. Namoonni baayyeen tiraanzisteriin kalaqa gurguddaa jaarraa 20ffaa
keessaa isa tokko jedhanii amanu. Hawaasa ammayyaa keessatti, faayidaan
tiraanzisterii adeemsa ofummaa'een (meeshaa semiikondaakterii oomishuu)
baayyinaan oomishamuu danda'uusaa fi kunis gatii tiraanzisterii tokkoo baayyee
gadi buusuu isaa irratti hundaa'a. Kalaqamuun tiraanzisterii jalqabaa kan Laabii
Beel keessatti raawwatame tarkaanfii IEEE 2009 (IEEE milestones) keessatti
tarreeffameera.

Kaampaanii baayyeen tiraanzisterii kobaa qarqabaman kan biliyoonatti
lakkaawwaman waggaa waggaadhaan yoo oomishaniyyuu, tiraanzisterii harki guddaan
integireetid sarkiyuutii (yeroo baayyee gabaabfamee IC, maayikiroochiipsii ykn
salphaadhumatti chiipsii kan jedhamu) keessatti qarqabamu, kunis daayoodii,
rezisterii, kaappaasiterii fi ruuqolee elektiroonikii kaan wajjin walqabachuun
elektirooniik sarkiyuutii guutuu uumu. Loojiik geetin tiraanzisterii hanga
naannoo digdamaa of keessaa qaba, maayikiroopirooseserii olaanaan, bara 2009tt,
tiraanzisterii (MOSFET) hanga biliyoona 3 fayyadamuu danda'a. "Bara 2002tti,
nama lafarra jiru tokkoo tokkoosaatiif, ijoollee, dhiira, dubartii odoo hin
jedhin, tiraanzisterii miliyoona 60 hojaatame". 

Suurrii karaa mirgaa jiru baayipoolaar tiraanzisterii sarkiyuutii keessa jiru
agarsiisa. Karantii tarminaalii bu'uurarra jirurratti hundaa'ee, chaarjin
maddisiiftuu fi funaantuu giduu yaa'a. Sababa keessa tiraanzisteriitti
walqunnamtiin tarminaalii bu'uuraa fi maddisiistuu akka daayoodii
semiikondaakteriitti hojjatuuf, hanga karantiin tarminaalii bu'uuraarra jirutti
voolteejin bu'uuraa fi maddisiistuu giduu jiru gadi bu'a. Ammi gadi bu'iinsa
voolteejii kun waan tiraanzisteriin sun irraa hojjatame irratti hundaa'a, VBE
jedhames wammama.

The common-emitter amplifier is designed so that a small change in voltage (Vin)
changes the small current through the base of the transistor; the transistor's
current amplification combined with the properties of the circuit mean that
small swings in Vin produce large changes in Vout.



https://om.wikipedia.org/wiki/Taaddasaa_Birruu

Taaddasaa Birruu (1920 – Bitootessa 19, 1975) kooloneelii loltuu waraana
Impaayera Itoophiyaa fi sabboonaa fi qabsaawa mirga Oromooti. Taaddasaan
jalqabarratti leellisa tokkummaa Itoophiyaa kan ture yoo ta'u yeroo booda garuu,
bara 1960n keessa, gara qabsaawaa mirgaa fi walqixxummaa Oromootti jijjiirrame.
Kanarraa ka'uun mootummaa fonqolchuuf yaalaa kan ture yoo ta'u boodarrammoo
karaa waraanaan mootummaa kuffisuuf yaalaa ture. Qabsoo kana keessatti mootummaa
Dargiitin qabamee ajjeefame. Taaddasaan akka abbaa sabboonummaa Oromootti
ilaallama.

Taaddasaan bara Hayilasillaasee keessa Impaayera Itoophiyaa keessatti kutaa
bulchinsaa Shawaa keessatti kan argamtu Salaaletti dhalate. Abbaan isaa obbo
Birruun waraana xaaliyaanii irratti summii gaaziitin(poison gas) du'an. Haati
isaa ammoo gadda kanarraa ka'uun ji'a sadi'i booda du'an.

Erga warri isaa dhumanii booda, Taaddasaan wasiila isaa Beekaatti kan miseensa
Arbanyoochi, riphxee-loltoota Xaaliyaanii lolan, turetti dabalame. Boodarras
qabamee hidhaan umurii guutuu fi hojii humnaa itti murtaa'ee Moqaadishoo,
Somaaliyaatti hidhame. Amma Biriitish bara 1940 Moqaadishoo qabattee bilisa
ba'utti achi ture. Taaddasaanis erga hiikkamee booda leenjii waraanaa Keeniyaa
deeme fudhatee bara 1941tti Itoophiyaatti deebi'e. Achii gara sadarkaa
liyuutenaantiitti ol guddatee Akkaadaamii Waraanaa Hoolotaatti galmaa'e. Achi
keessatti akka barsiisaatti yeroo dheeradhaaf tajaajillaa ture.

Bara 1954tti, Taaddasaan gara liyuutenaant koloneelitti guddatte; waraanarraas
gara humna poolisiitti jijjiirramee. Humna poolisii akka ammayyomsuufis dirqamni
itti kenname. Dura ta'aa "Faxnoo-Daraash(Rapid Forces)" ta'ee muuddame.
Fonqolcha mootummaa bara 1960 fashaleessuu keessattis ga'ee guddaa tabatee
amanamummaa Hayilasillaaseef qabu agarsiise. Yeroodhuma dura-ta'aa
"Faxnoo-Darash" ture kanatti lammii Afrikaa Kibbaa sirna Apaartaayidiin
qabsaa'aa ture Niilsen Maandeellaa leenjise. Shugguxii Liliesleaf jedhamtu kan
Maandeelladhaa kennes isa ture. Taaddasaa Birruu bara 1953tti gara Birgaader
Jeneraalitti ol guddate. Yeroo kana inni dura ta'aa "Faxnoo-Daraash", itti aanaa
komishinerii Humna Poolisii Biyyaalessa, ajaajaa waraana naannoo fi dura-ta'aa
Duula Dubbisuu fi Barreessuu Biyyaalessaa ture.

Taaddasaa Birruu jalqaba sochii sabboonummaa Oromoo hin balaaleffata ture. Erga
muummicha ministeeraa Akliluu Habtawaldi wajjin haasawee booda Taaddasaa ni
jijjiirrame. Akka dura-ta'aa Duula Dubbisuu fi Barreessuu Biyyaalessaatti,
Taaddasaan Akliluu Habtawaldi wajjin walgayii taa'ee Akililuunis Taaddasaan
Oromoo ta'uu isaa waan hin beekneef Oromoo akka baratu gochuuni fii Oromoo
loltuutti qacaruun gaarii akka hin taane itti hime. Jechi kun Taaddasaan yaada
isaa akka jijjiiruu fi Waxabajjii 1964tti miseensa Waldaa Wal-Gargaarsa Maccaa
fi Tuulamaa akka ta'u godhe. Waldaa kana keessattis sochii baayyee godhe.

Beekkamtummaan Taaddasaa Birruu fudhatamni Waldaa Wal-Gargaarsa Maccaa fi
Tuulamaa akka dabalu godhe; dabalataanis dandeettiin geggeessummaan isaa dhaaba
kana gara dhaaba mirga Oromootif qabsaawutti jijjiire. Karaa dhaaba kanaas,
Taaddasaan, Oromoon akka baratuu fi akka of danda'u barsiisaa ture.
Fakkeenyummaa Taaddasaa fudhachuun, dura buutonnii loltuu baayyeen, ummatni
siivilii, namoonni baratan, namoonni bizinesii fi geggeessitoonnii amantii
waldaa Maccaa fi Tuulamaatti makaman. Namoonni kun baayyen isaanii Oromoo ta'uu
isaaniyyuu dhoksanii kan turan yoo ta'u dhaaba kanatti makamuun isaani akka
eenyummmaa isaani deebisanii akka labsuutti ilaalan.    

Taaddasaa Birruu Waldaa Wal-gargaarsa Maccaa fi Tuulamaatti galuun isaa
fudhatama dhaabichaa dabale. Kun immoo Hayilasillaasee fi qondaaltota isaa
aarse. Keesumaayyuu muummichi ministeeraa Akliluu Habtawaldi Taaddasaa akka
masaanutti ilaaluu jalqabe. Akliluu dhuka'a boombii Finfinneetti ga'ee fi
fincila Oromoonnii Baalee kaasan sababa godhatee Waldaa Wal-gargaarsa Maccaa fi
Tuulamaa akka cufamu godhe. Miseensonni isaa baayyen qabamanii, baayyeen
ajjeefamanii, baayyeen immoo biyyaa ba'an. Taaddasaan kana hunda jalaa bahee
garuu hidhaa manaa jala akka turu godhame. Hidhaa manaa kana jalaa waggaa sadi'i
booda dhokatee jalaa bade. Kanatti aansee loltoota Oromoo sadarkaa olaanaarra
jiran wajjin ta'uun fonqolcha mootummaa yaalan; Hayilasillaases ajjeesuf
karoorsan. Fonqolchi sun garuu odoo hin milkaawin hafe. Taaddasaan qabamee ,
umuriin isaa dulloomaa ta'uyyuu, garmalees reebbamee. Murtiin ajjeechaa itti
murtaa'es boodarra gara hidhaa guututti jijjiirrame. Warri isa wajjin fonqolcha
irratti hirmaatan baayyeen garuu ni ajjeefaman.

 Taaddasaan boodarra hidhaadhaa gadilakkifamee Galamsootti hidhaa manaa jala
akka turu godhame. Taaddasaanis yeroo kana geggeessitoota Oromoo bebbeekkamoo
kan akka Baaroo Tumsaa, Elemoo Qilxuu (Hasan Ibraahim), Ahimad Hundee Taqii, fi
Sheek Bakrii Saphaalloo wajjin wal qunname.

 Waxabajjii 1974tti, Itoophiyaan jeequmsa keessa waan seenteef impaayerri
Itoophiyaa dadhabe. Taaddasaanis carraa kanatti fayydamuun Galamsoodhaa miliqee
gara Finfinneetti deebi'e. Dargiin, waraana angoo mootummaa of harka galfate,
Taaddasaan ministeera dhimma keessaa akka ta'uuf gaafate. Taadasaanis kana
fudhachuu dide. Erga yeroo lammataatif didee booda, humni poolisii akka too'anna
jala akka oolchuf ajajame; Taddasaan kana jalaa miliqee loltuu fincilaa
waaraanaaf Shawaa keessatti gurmeessuu jalqabe. Loltuu keessatti hiriyoota isaa
kan turan kana akka Koloneel Hayilee Raggaasaa, meejer Abbabaa Gabramaariyaam fi
dhumarratti jeneraal Jaagamaa Keelloo isatti dabalaman. Kabaja gooticha
wareeggame Elemoo Qilxuuf jecha maqaa waraanni isaa itti fayyadamaa ture Waraana
Bilisummaa Oromoo(WBO) maqaa jedhamu jaltti socho'uu jalqaban. 

Taaddasaa Birruu finciltoota geggeessaa kan ture yoo ta'u jeneraal Jaagamaa
Keellotiin ganamee Hayiluu Raggaasaa wajjin booji'ame. Taaddasaa fi Hayiluuttis
hidhaan umurii guutuu itti murteeffame. Boodarra kun Dargiidhan gara
ajjeechaatti jijjiirrame. Taaddasaa Birruu, Hayiluu Raggaasaa fi geggeessitoota
Oromoo ta'an baayyeen gaafa Bitootessa 18, 1975 ajjeefaman. Waraanni Bilisummaa
Oromoo garuu qabsoo isaa kan itti fufe yoo ta'u bara 1976tti qaama Adda
Bilisummaa Oromoo ta'e.

Taaddasaa Birruu Oromoota baayyee biratti akka abbaa sabboonummaa Oromoo kan
ammayyatti ilaallama. Barsiifni inni waa'ee eenyummaa Oromoo irratti gochaa ture
dhaloota Oromoo haaraa kakaasee. Kunis aadaan, afaanii fi eenyummaan Oromoo
akkasumas sochiin bilisummaa Oromoo akka finiinu godhe.



https://om.wikipedia.org/wiki/Oromoo_Maccaa

Oromoon Maccaa naannoo kana kan qubate jaarraa 16ffaa walakkeessa lammaffaa
keessa yeroo Oromoon gara kibba Mormoritti babaallachaa tureti. Mootummaan
duraan naannoo san ture Impaayera Itoophiyaa fi Sulxaana Adaal bulchinsa Ahimad
Giraanyi jalaltti waraana geeggeeffamen kan dadhabe yoo ta'u waraana fi buttaa
garbaa kan abbootin waranaa warra Kiristaanaa geggeessaa turaniin ummannii
duraan naannoo sana ture bayyee xiqqeesseti ture.   

Qubsumni Maccii naannoo amma jiraataniitti godhe kun garee guguddaan odoo hin
taane garee xixiqqoon kan godhame ture, maqaan gosoota Maccaa ammallee akka
maqaa iddoowwaniitti bakka baayyeetti tajaajilaa jira. Ummanni afaan Omootiikii
fi Naayiloo-Sahaara dubbatu kan duraan naannoo sana ture jalqaba gabaro
(gabbara) yoo godhaman dhawaata garuu gosa Maccaatti makamanii Oromoo ta'an.    
 

Oromoon Maccaa Oromoo Tuulamaa wajjin sirna Gadaa tokko kan qabu yoo ta'u
caffeen isaan kibba Finfinnee harraa kana ture. Jaarraa 16ffaa gara dhumaa
keessa, Oromoon Maccaa sirna Gadaa mataa isaa kan dhaabbate yoo ta'u Caffeen
isaas Odaa Bilii /Tute Bisil ture; kunis yaa'aa olii Gibee keessatti argama.
Makkoo Bilii gadaa Maccaa kana waame. Addaan bayiinsa kanaaf Maccaa fi Tuulamni
walii walii isaanii itti gaafatamaa godhu. 

Bara 1963tti, Waldaan Wal-gargaarsa Maccaa fi Tuulamaa irra caalaa Oromootan yoo
dhaabbatu dabalataan gosoota ummattoota kibba Itoophiyaas keessatti hirmaatanii
jiru. Waldaan kun jalqaba waa'ee dhimmoota naannoo irratti kan socho'uu fi
guddina kan jajjabeessu kan ture yoo ta'u, yeroo gabaabaa keessatti bilisummaa
siyaasa fi aadaa Oromoo hundaaf falmuu jalqabe. Haaluma kanaan, bara 1967tti
waldaan kun akka hin sochoone dhorkame; bara 1994tti waldaan kun lammata yoo
dhaabbatu yeroo lammataaf bara 2004tti dhorkame.     

Macci ijoollee shan qaba, isaanis shanan Maccaa jedhamu. Shanan Maccaa kunis:
Liiban, Jaawwii, Guduru, Daallee (Daadhii) fi Jidda.  



https://om.wikipedia.org/wiki/Guddinaa_Tumsaa

Luba Guddinaa Tumsaan bara 1929 Wallagga keessatti iddoo Boojjii jedhamutti
dhalatan. Luba Guddinaan obboleessa waa'ee Oromootif wareegame Baaroo Tumsaa
jedhamu qabu.

Waldaan Makaana Yesuusii dandeettii geggeessummaa fi beekumsa obbo Guddinaa waan
hubatteef, bara 1963tti gara Ameerikaa deemanii Luter Tiyoolojikaal Seminaaritti
tiyooloojii akka baratan goote. Ijoollee isaanii shananii fi haadha manaa
isaanii Itoophiyaatti dhiisanii 1963 amma 1966tti achitti barumsarra turan.
Yeroo barumsa xumuran baachiler digirii diviiniitii fudhatan.

Erga barumsa isaanii xumuranii booda, Luba Guddinaan gara Itoophiyaatti
deebi’an. Akkuma deebi’aniin Jeneraal Sekreeterii (Dura ta’aa) Waldaa Makaana
Yesuusii Itoophiyaa ta’anii muudaman. Bara 1966 kaase hanga 1979 ajjeefamanitti
jeneraal sekreterii ta’anii tajaajilaa turan.

Mootummaa fiwudaalii Hayila Sillaasee warraa balaaleffatan xiqqoo keessa Luba
Guddinaan tokko turani. Boodarras waan mootummaan Dargii jedhe namoota “lakki”
jedhan keessaa tokko turan.

Luba Guddinaan bara 1979 mootummaa Dargiitin qabamanii mana hidhaatti galan.
Pirezidaantiin Federeeshinii Luteraanii Addunyaa yeroo sanaa lubbu isaanitif
waan sodaataniif Pirezidaantii Tanzaaniyaa yeroo sanaa Juuliyees Nereeree
kadhachudhaan dhimma isaanii keessa akka seenu godhan. Nereereenis mootummaa
Itoophiyaa wajjin dubbatanii akka gad lakkifaman godhan. Carraa kanatti
fayyadamanii akka biyyaa baqatanii Tanzaaniyaa jiraatan yeroo gaafataman, Luba
Guddinaan garuu waldaakoo gadhiisee hin baqadhu jechuun didan.

Gaafaa Adoolessa 28, 1979 Luba Guddinaan qabamanii ajjeefaman. Duuti isaanii
mullataa fi dandeettii guddaa tiyooloojiirratti isaan qabanii fi waldaan
Itoophiyaa yeroo sanatti baayyee barbaaddu akka dhabdu godhe. Tiyooloojii
Afrikaatiifillee miidhaa guddaa ture.

Yaadanno Luba Guddinaatif jecha dhaabbanni Gudina Tumsa Foundation jedhamu
dhaabbateera. Kaayyoon dhaabbata kanaas namoota rakkatoo fi miidhamoo ta'an
gargaaruudha.



https://om.wikipedia.org/wiki/Dhibbee_vaayiirasii_Iboollaa

dhibbee vaayiirasii Iboollaa (EVD) yokkin ho'aa Iboollaa Hemmoorihajjikii (EHF)
dhibbee ilma nammaa Vaayirasii Iboollaa dhaan dhuffuu dha . Malatton
dhukkibichaa kan mul'aachuu jalqabuu guyyaa lama hanga toorban saddi (3) erga
vaayiirasichaan qabamanni booda dha. Malatoon issas Hoo'aa qaamaa, dhukkuba
qoonqoo, dhukkuba laffe, fi dhukkuba mattaa dha. Irra caallaatti immo dhukkuba
garaa, hooqissa fi garraa kaassaa dabalattaanis, hojji tirruu fi kale hir'isa.
Yeroo kana, nammoonni tookko tookko rakkina dhiigguu qabbaattu.

Vaayiirasiichi kan nama qabattuu wallitti dhuuffenya dhiigaa yookkin
dhangalaa'aa qaamaa bineensoota Vaayirasiichaan qabbaman dha (yerro baay'ee
qamaleewaan yookkin simbira haalkannitini. Manca'insii qillenssaan umamuu nannoo
umammaa kesati hin galmoofnee. Siinbiiriii haalkanni otto hindhibamiin
vaayiirasichaa baachuufi dabarsu akka danda'aan ni amanama. Namni dhukkubichaan
qabamee, nama birratii darbarsuu danda'aa. Dhirri dhukubicha irra fayye sanyii
issatin hanga ji'aa lamatti nama biraati dabarsuu danda'aa. Dhuukubicha adda
baasuf,dhukkubooni mallatoo walfakaatuu qabaan kan akka Buussaa, kooleraa fi
kanbirraa ho'aa vaayiirasi Hemmoorihajjikin adda bahaaniruu. Dhuukubicha
mirkaneesuuf fakeenyii dhigaa qaamoota alagaa vaayirasiidhaan dhufan Riboo
Nukilik Asiidii, yookkin vaayiirassin mattaa isaa ni qooratama.

Of eganoon dadarba dhuukibichaa, qamaleewan fi boyyeewan dhiibaman irra akka
ilma namaati hindarbinnee ittisu dabala. Kuunis kan goodhamuu danda'uu, bineyyi
dhiibichaan qabamaan ajeesuufi qaama issani akkataan gatuu dhaanii. Foon
siiritii bisheesuu fi yeroo foon tuqaan uffata oof eeganoo kaawwachuunis
nigargaara. Yemmuu nama dhibamee wajjin jiran, uffata oof eeganoo kaawwachuni fi
harka dhiqaachuun barbaachisaa dha. Fakeenyii dhangala'aa qaamaa fi tishuulee
nama dhiibamee oof eganoo gudadhaan qabamuu qabu.

Dhuukuubichaaf yaaliin kana jedhamuu hinjiru;tattaafin namoota dhibaman
gargaaruf godhamaa jirran walaansaa dhangala'aa qaamaa deebisuu (bishaan
dhugaati ashaboo fi suukaara xiinno qabuu)yookkiin dhangalaa'aa veenii dhaan
keennu dha. Dhuukuubichii yerro bay'ee nama ajjesa: namoota dhibichaan qabamaan
keesaa baay'iinaan gidduu 50% fi 90% ni du'uu. EVD n yerroo duurraa Suuddaan fi
Dimookraatikii Repablikki Kongoo kessati adda baafame. Tatamsa'iini
dhuukuubbichaa bay'iinaan kan uumamuu naanoole oo'aa Biyyoota Afrikkaa Saharaa
Gadi dha. 1976 irraa jalqabee( Yerroo duura argamee) hamma 2013, nammoota 1,000
gadii qabamaniiruu. Tatamsa'iinii inni guuddaan yerroo aammaa argamu 2014
Afrikkaa dhiihaa weerara Iboollaa, kan huubbaa jirruu Giinii, Seerraaliiyoonnii,
Laayiibeeriyyaa fi Naayiijeerriyyaa kessatis umamu danda'aa. Haagayya 2014 irra
jalqabee dhibamtoonii 1600 argamaniirruu. Yaalliwaan talaali; argachuuf godhamaa
jirran illee; haama ammaati hoomtuu hin argamnnee.



https://om.wikipedia.org/wiki/Daawud_Ibsaa

Daawud Ibsaa Ayyaanaa qabsaawaa mirga Oromoo fi dura bu'a Adda Bilisummaa Oromoo
ti.

Daawud kan dhalate naannoo Horroo Guduruu ganda Abuunaa jedhamu keessatti yoo
ta'u kunis kutaa bulchiinsa Wallaggaa durii kessatti argama. Barnoota isaa kutaa
tokko hanga saddeetii Mana Barumsaa Shaambutti barate. Barnootaa sadarkaa
lammaffaa ammoo carraa iskoolaarshiippii argatee Mana Barumsa Jeneraal Wiingeeti
keessatti barachuun bara 1970tti xumure. Bara barnootaa 1970/71 yuunivarsiitii
yeroo ammaa Yuunivarsiitii Finfinnee jedhamu (yeroo sana Yuunivarsiitii
Hayilasillaasee Tokkoffaa jedhama ture) seene barnoota sadarkaa olaanaa
jalqabae. Haa ta'uu malee warraaqsa barattoota fi uummataa yeroo sana biyyattii
keessa tureen, barnoonni seeran adeemsifamaa hin ture. Boodarra bara 1974ttis
mootummaan Hayilasillaasee kufee Dargiin aangoo qabate.

Bara 1975 fi 76 keessaa ABO harka lafa jalaatin sochii guddaa gochaa ture.
Daawud ammoo dhaaba kana jalatti Goblaa Dargaggoota (Youth Wind) jedhamu jalatti
miseensa ture. Sochii kana keessattis hirmaachaa waan tureef motummaan Dargii
qabee mana hidhaatti isa galche. Daawud kan hidhame tilmaaman Sadaasa 1977 yoo
ta'u kan hiikkame ammoo Mudde 1979 ti.

Erga mana hidhaatii ba'ee booda bara 1980 barnoota itti fufuuf gara
yuunvarsiitiitti deebi'e. Garuu, yeroo sanatti mootummaan Dargii ilmaan Oromoo
mana hidhaatti naqaa fi hiraarsaa waan tureef, ajaja ABOtin barnoota dhiise gara
dirree waraana deemee ABOtti dabalame. Daawud barnoota istaatistiksii kan
barachaa ture yoo ta'u waggaa sadi'i baratee waggaa afraffarratti barnoota
dhaabe dirree qabsootti makame.

Qajeelfama ABOn kenneefin, Daawud barnoota dhiisee Suudan deemudhaan bara 1980
ABOtti makame. Itti aansee leenjii waraanaa fudhachuuf gara Eertiraa deemudhaan
qabsoof of qopheessuuf leenji'e. Leenjii kana bara 1981 xumuruun gara Sudaanitti
deebi'ee karaa Oromiyaa dhihaa qabsoo waraanaa jaqabe.

Ebla 1981tti, Gidaamii bakka Giraayi jedhamutti, Daawudi fi sagliin inni wajjin
hojjachaa ture summii nyaatatti naqame nyaachudhaan namni torba yoo du'u Daawud
gaggabee of wallaalee kufe. Warra summii sana nyaatan saddeettan keessa torba
yoo du'an Daawud qofatu lubbuun hafe. Kanuma keessaan Daawud mootummaa Dargiitin
qabamee gara mana hidhaatti geeffame hidhame.

Summii kana kan qopheesse bakka bu'aa Dargii kan naannoo Wallaggaa kan ture
namicha Nugusee Faantaa jedhamuu yoo ta'u raawwi isaatif ammoo namoonni konyaa,
aanaa, fi gandarraa jiran irratti hirmaataniiru. Summii kan nyaatatti godhee kan
Daawudii fi garee isaatif kenne namicha Zakkaariyaas Shorroo jedhamu yoo ta'u
warra summii nyaatan keessa tokkoo obboleessasaa Taaddasaa Shorroo ti. Taaddasaa
Shorroo ABO keessatti socho'aa kan ture yoo ta'u summii kanaan du'e.

Mootummaan Dargii Daawud kan gaggabee of wallaalee jiru kana qabee jalqaba gara
Naqamteetti geessun torban lamaaf warra tikaa bira turse. Boodarra Naqamtee
hoofun gara mana hidhaa Maayikalaawwiitti geeffame. Maayikalaawwiitti qorannoo
gochuuf kan socho'an yoo ta'u Daawud baayye dhukkubsachaa waan tureef itti fufuu
hin dandeenye. Sababa kanaaf hospitaala poolisiitti geeffamuun achi ji'a ji'a
tokkoo hanga ji'a lamaa ture. Hoospitaalaa erga ba'ee booda, masaraa guddichatti
geessuun qormaata itti fufanii, kunis toorcherii (torture) of keessaa qaba ture.

Qorannoo kana booda, Daawud Hagayya 1982 gara mana hidhaatti geeffame.
Akkaatadhuma kanaan hanga bara 1986tti mana hidhaa kan ture yoo ta'u bara Mudde
1986 hiriyootasaa nama sada'i, Aman Nuuraa (Hundee Nuuraa), Nagaash Kumsaa
(1983tti Beegitti waraanarratti kan wareegame) wajjin mana hidhaati baduun
deebi'anii gara dirree waranaa deebi'uun ABOtti makaman.



https://om.wikipedia.org/wiki/Chee_Guvaaraa

Ernestoo "Chee" Guvaaraa (Ispeeniffa: [ˈtʃe ɣeˈβaɾa]; Waxabajjii 14, 1928 –
Onkoloolessa 9, 1967), baayyinaan El Chee ykn salphumatti Chee jedhamee kan
beekkamu, geggeessaa warraqsa Maarkisistii, doktorii, barreessaa, geggeessaa
riphee-loltootaa, dippilomaatii, fi abbaa tiyoorii waraanaa lammii Arjentiinaa
ti. Warraaqsa Kuubaa keessatti nama ijoo kan ture Cheen, fulli isaa kan
istaayilii qabu bakka hundatti mallattoo fincila gabrummaa fi aadaa uummataa
keessatti addunyaa maratti kan beekkamu ta'e.

Dargaggeessa ta'ee yeroo medisinii baratutti, Guvaaraan biyyootaa Ameerikaa
Kibbaa keessa deeme, yeroo kanas hiyyummaa, beela, fi dhibee argeen baayyee
suukanneeffamee. Guvaara kuni saamicha kaappitaalizimii kan Yunaayitid Isteetis
biyyoota Laatin Ameerikaa irratti geggeesitu ta'uu hubate. Kunis haalli kun akka
jijjiirramuuf hojjachuuf fedhii guddaa isa keessatti uume. Fooyyessa hawaasummaa
(social reforms) Gu'aatimaalaa keessatti pireezidaanti Jaakooboo Arbenz
geeggeessuu keessatti hirmaachuuf isa kakaase, boodarra pirezidaantiin kun
gargaarsa CIAtin fonqolchame, kunimmoo ilaalcha siyaasaa Guvaaraa cimseef.
Boodarra Meeksikoo Siitii keessatti, Guvaaraan Raa'ulii fi Fidal Kaastiroo wal
bare, dhaaba isaanii Sochii Adoolessa 26ffaa jedhamutti makame, bidiruu
Giraanmaa (Granma) jedhamtu yaabbatees mootummaa abbaa hirree Fulhensiyoo
Baatistaa kan USn deeggaramu kuffisuuf gara Kuubaa deeme. Guvaaraan oduma hin
turin finciltoota biratti baayyee jaallatame, itti-aanaa ajajaa ta'ees muudame.
Waraana riphee-lolaa waggaa lama fudhate kan mootummaa Baatistaa kuffisuun
milkaa'e keessattis shoora olaanaa tabate.   

Warraaqsa Kuubattiin booda, Guvaaraan mootummaa haaraa kana keessatti gaheewwan
ijoo hedduu tabate. Kana keessaa ol iyyannoo namoota manni murtii warraaqsaa
yakka waraanaa hojjachuu itti murteesse qorachuu fi namoota dhukaasanii isaan
ajjeesan too'achuu, fooyyessa lafa qonnaa akka ministeera indastiriitti
too'achuu, duula dubbisuu fi barreessuu biyyoolessaa geggeessuu, pirezidaantii
baankii biyyoolessaa fi daarekterii leenjii humna waraanaa Kuubaa, fi
dippilomaatii sooshaalizimii Kuubaa bakka bu'u ta'uun addunyaa mararra deemuu
ture. 



https://om.wikipedia.org/wiki/Carbohydrate

Carbohydrates yokan saccharides (Afaan Greek σάκχαρον kun jechuni immo "sugar")
molecules salpha yoo ta'an fakkin issani straight-chain aldehydes yokan ketones
yoo ta'an hydroxyl bayye offitti darame qaba. Hydroxyliin kuniin kan yerro bayye
itti argamu immo Carbon Functional Group aldehyde yokan ketone allatti argamu
irratti argama. Carbohydratonni molecule bayye argamu yoo ta'u, fayyida bayye
wantotta lubbu qabbanif kenna. Fayyida carbohydrate kessa energy (Starch,
Glycogen) ofii kessatti kussu fi daddabarsu. Akkasumas structure akka Cellulose
biqqiltotta kessatti fi Chitin bineensotta kessatti argamani qarqarra.
Akkasumas, carbohydrate fi kan carbohydrate irra hojjatamani jirrenya nama
kessatti fayyeda bayye qabu. Fayyidan isaanis immune system, fertilization,
pathogenesis, blood clotting, fi development kessatti.

Kuttan carbohydrate barbachisanni Monosaccharide jedhamu, kunis glucose,
Galactose, fi Fructose jedhamu. Chemical formulan carbohydrate monosaccharide
hundumma (C·H2O)n dha. "n" kuni lakkofsaa sadii fi sadii olii dha.
Monosaccharides hanga lakkofsaa hin qabneen walitti qabamu danda'u.
Monosaccharides lama yoo walitti qabamani Disaccharide jedhamu, kunis Sucrose fi
Lactose jedhamu. Carbohydrates monosaccharide sadii hanga ja'a qabani
Oligosaccharide jedhamu, kan monosaccharide kana olii qabani immo polysaccharide
jedhamu. Polysaccharidotni, akka starch, glycogen, yoka cellulose, dherrinan
unit hanga kumma qabu. Carbohydrates bayyen monosaccharide jijjirame kan group
tokko fi tokko olii jijjirate yokan ofii kessa basse qabu. Fakkena
deoxyriboseiin, kan kutta DNA ta'e kuni, ribose jijjirame dha. Chitiniin
N-acetylglucosamine (gossa glucose Nitrogen ofii kessa qabuu) ofii irra
deddebi'u (repeat) godhu qaba.



https://om.wikipedia.org/wiki/Alii_Birraa

Alii Birraa weellisaa, qindeessaa, walaleessaa fi sabboonaa Oromooti. Aliin
Fulbaana 29, 1950 magaalaa Dirre Dhawaa naannoo Lagaharree jedhamutti dhalate.

Aliin kan dhalate Dirre Dhawaa keessatti. Abbaa fi haati isaa Aliin dhalatee
waggaa sadi’itti addaan bahan. Aliin sana booda abbaa isaa biratti guddate.
Yeroo ijoollummaa isaa mana barumsaa Arabiffaa galee Afaan Arabaa barateera.
Sana boodas mana barumsaa galee amma kutaa 6tti barate.

Yeroo ijoollummaa isaa karaa irratti daldala adda addaa hojjatee of gargaaraa
ture. Wayita umuriin isaa 13 ta’u, hawwisoo Afran Qalloo kan aadaa Oromoo
guddisuuf dhoksaadhan hojjachaa turetti makame. Sirbi inni jalqaba
waltajjiirratti sirbe “Birraa dha bari’e” kan jedhamu ture. Kanarraa ka’ee maqaa
Alii Birraa jedhamu argate. Mootummaan Hayila Sillaassee hawwisoo kana bara
1965tti cufee miseensota hawwisoo kanaas gartokkee mana hidhaatti naqe. Aliinis
baqatee gara Finfinneetti gale.

Aliin erga [[Finfinneetti galee booda hojii sirbaa adda addaa hojjachuu jalqabe.
Yeroo kana Aliin sabboonaa Oromoo Ahimad Taqii wajjin wal bare. Ahimad Taqiis
Alidhaaf akka ittiin sirbuuf jedhee gitaara biteef. Beekkamtummaan Aliis
magaalaa Finfinnee keessatti saffisaan dabale. Aliin Afaan Oromoon biratti Afaan
Amaaraa, Afaan Arabaa, Afaan Hararii fi Afaan Sumaaleetiin sirbuu danda’a ture.
Kunimmoo namoota adda addaa biratti akka jajamuu fi jaalatamu godhe. Namoota isa
jaalatan keessaa tokko Iyyu’eel Yohaannis kan jedhamu dura bu’aa Kibur Zabanyaa
kan ture tokko ture. Innis Aliin Kibur Zabanyaatti akka makamu godhe; achittis
weellistoota beekkamoo kan akka Mahaammud Ahimad, Xilaahun Gassasaa, fi Buzunash
Baqqalaafaatti makame.

Kibur Zabanyaa keessa yeroo turetti, carraa gara naanoo adda addaa deemee itti
dandeettii isaa agarsiisu argate. Gara Sudaanis deemee wellistoota bebbeekkamoo
akka Mahaammad Waardiifaa wajjin sirbe. Yeroo Finfinnee jiru, waltajjii
gurguddaa akka Haagar Fiqirii fi Raas Tiyaatiriifaatti sirba ture. Boodarra
abbaa isaa wajjin mariyatee Finfinnee gad lakkisee deeme. Bara 1970n keessa,
yeroo Warraaqsi Itoophiyaa jalqabu, Ahimad Taqii baha Itoophiyaa keessatti
loltuu mootummaatin odoo loluu du’e. Aliinis baayyee gaddee akkas jedhee sirbe

Yaa Hundee Bareedaa Yaa Fiixee Miidhagaa (Hundeen maqaa kan bira Ahimad Taqii
ture)

Aliin hojii isaa weellisummaa fi qindeessumma itti fufe. Albamii isaa kan
jalqabaas bara 1971 baase, kunis albamii sirba Afaan Oromoo kan jalqaba ture
seenaa sirba Oromoo keessatti. Achii booda sirba jaallatamoo akka “Hin Yaadin”,
“Asabalee”, “Ammalelee” fi “Gammachu” godhate. Albamiin isaa sirboota Afaan
Sudaan kan akka “Al-Habiib Ween” fi sirba Hararii kan akka “Yidenqal” of keessaa
qaba.

Leellistuun Alii Birraa, Imbaasii Iswiidin kan Finfinnee jiru keessatti
Itti-aantuu Sekreeterii (vice-secretary) kan turte, Alii gaa’ilaaf gaafatte.
Aliinis gaaffii kana fudhatee bara 1985tti ishii fuudhe, maqaan ishii Birgittaa
Astroom jedhama. Birgittaan kan dhalatte Istookoolmi Iswiidin keessatti
(Adoolessa 21, 1942 – Fulbaana 13, 2009). Bara 1986tti, haati manaa Alii Sawud
Arabiyaatti jijjirramate, Aliinis ishee faana Sawud Arabiyaatti gale. Haa ta’u
malee, Sawud Arabiyaan Aliitti itti hin tolle. Kanaaf gara Iswiidinitti ce’ee
achi waggaa lama jiraate. Bara 1988, Aartis Akkaadaamii Loos Aanjeles (Los
Angeles Arts Academy)tti barachuuf gara USA deeme. Bara 1990tti erga eebbifameen
booda bara 1992tti albamii lama Itoophiyaan alatti kan jalqabaa gad lakkise.
Kunis addunyarratti akka beekkamu godhe. Aliin konsertii baayyee biyyoota adda
addaa keessatti geggeesseera. Kana keessaa bara 20005tti ayyaana waggaa haaraa
Itoophiyaa irraatti Sharaaten Addis kaasuun ni danda’ama.

Bara 2009tti, Aliin dhukkuba Kaanserii marrimaanii akka yaallamaa jiru yoo
dubbatamu, garuu sirba akka itti fufuun hojjatu yoo dubbatu albamiin isaa kan
dhiyoo baase garuu kan dhuma ta’uu hin hafu jedhama.

Bara 1995tti, Aliin badhaasa Toroontoo Afrikaan meeritis Awwaard(Toronto African
Merits Award) argateera. Bara 2010tti ammo, Yuunivarsiitii Jimmaa irraa
Dokitreetii Kabajaa aragateera. Mudde 2012tti Dorgommii Daddaraaroorratti isa
jalqabaa irratti marsa xumuraarratti keessummaa kabjaa ta’uun affeeramee
argameera.



https://om.wikipedia.org/wiki/Abbaaduulaa_Gammadaa

Abbaa Duulaa Gammadaa kan dhalate Godina Arsiitti dha. Maqaan dhaloota is Minase
Woldegorgis ta u isaa seenan burqaa bira ni ibasa. Dhugumattuu jabana Dargiitti
abbaa duulaa cimaa akka ture ni beekama. Bara Dargiin kufus humna waraana
wayyaanotaan Godina Wallagga Bahaa, Aanaa Leeqaa Dullachaa(naannawaa
Naqamteetti) bakka Hukkee jedhamutti marfamee namoota naannoo sanaan dhokfamee
lubbuun isaa oolte. Ergasii Abbaan Duulaa dhaaba ABO waliinis bosona tureera.
Boodarra harkuma wayyaanee jala galee hojii eegale.

Bara 2006 G.C tti immoo Pirezidaantii Naannoo Oromiyaa isa 4ffaa ta'ee bulchuu
eegale. Ummatni Oromoo garuu Oromummaa isaa waan shakkaniif yeroo duraatiif
jibbaa turani. Booda garuu hojiin isaa Ummata Oromoo mararuun hin oolle. Akkuma
Ummatni Oromoo hojii isaa jaallateen Wayyaaneen aangoo irraa isa buuftee bakka
isaa Alamaayyoo Atoomsaa muudde. Kunis bara 2010 ture. Abbaan Duulaa ummata
Oromoof bu'aa guddaa buusera. Baruma 2010 tti immoo Abbaan Duulaa Gammadaa dura
ta'aa Af-yaa'ii bakka bu'oota ummattoota Itoophiyaa ta'ee wayyaaneef ergama itti
fufe. Ta'us hariiroon inni Obbo Mallas waliin qabu hedduu hin turre.



https://om.wikipedia.org/wiki/Tectonic_plate

Plate tectonics (Afaan Greek tektōn jedhamu irra kan dhufee yoo ta'u hikaan
"ijarra" jechu dha) kuni immo yadda geology kessatti sochii lafa lithosphere
planeta kenya kessatti argamu jechuu dha. that has been developed to explain the
observed evidence for large scale motions of the Earth's lithosphere. Yaddi kuni
immo yadda durii kana continental drift walakka 1ffa century 20ffa ba'e fi yadda
seafloor spreading kana bara 1960ffa kessatti guddatte kan ofii kessa qabu fi
kan irratti hunda'e yoo ta'u, yaddi tectonic plate yadda lachu fayyida alla
gochu danda'erra.

Gubban kessa lafa qoqqodama (layer) lama qaba: kan kessa tokko lithosphere
gubbatti argamu yoo ta'u ofii kesssa immo crust fi gubba mantle jabba ofii kessa
qaba. Jalla lithosphere immo asthenosphereit argama. Solid ta'ulle, yoo walitti
madallan asthenospheriin viscosity fi shear strength diqqa qaba, akkasumas akka
fesashi (geological time scalen) gaddii jiggu (lola'u) danda'a. Mantliin jalla
kana asthenosphere jalatti argamu garu bayye jabba dha. Haa ta'u malee kuniin
waan temprecherii qabana'a ta'ef miti, kuni waan dhibaan gudaan waan jirruf.

Lithospheriin tectonic platesit qoqodame argama. Akka Planeta kenya (Earth)iit
immo tectonic plate guggudo torbaa fi diddiqo bayyetti jirra. Qoqqodama Earth
kana ilalufi — Qoqodama Tectonic Plate ilalla. Platiin lithosphere asthenosphere
gubbatti nana'u. Pletonii kuni ademsaa plate tokko fi kan birra irratti
hunda'udhan dangaa saditti qodamu: kunis tokko; convergent yokan danga walitti
ademani (walitti dhufaan), lamma; divergent yokan danga gargari ademani, fi
sadi; transform (walii irra dabran) jedhamani qoqodamu. Chocho'a Lafa, volcano,
ijjarama gara, fi oceanic trench hundinu danga plate irra kan ka'e umamuu.
Ademsii plate bayyinan speed 0.66 hanga 8.50 centimeters per year ta'a.



https://om.wikipedia.org/wiki/Sheek_Bakrii_Saphaalloo

Sheek Bakrii Saphaalloo (maqaa dhalootaa: Abubakar Garad Usmaan; Sadaasa 1895 -
5 Ebla 1980) hayyuu Oromoo fi walaleessa (poet) fi barsiisaa amantiiti. Hunda
caala kan inni ittiin beekamu qubee Afaan Oromoo ittiin barreeffamu uumuu
isaatini.

Sheek Bakrii Saphaalloo ilma Garad Usmaan Odaati; Garad Usmaan Odaa naannoo laga
Saphaallootii lafa qaba ture. Lafti isaanii kun yeroo Minilik Harar qabatu
bulchiinsa sana keessa oole. Abubakar kan dhalate erga Harar Minilikiin
booji'amte waggaa 8 booda yoo ta'u erga abbaansaa amantii Islaamaa fudhatee
waggaa 16 booda ture. Abubakar obboleeyyan dhiiraa sadi'ii fi obboleeyyan durbaa
afur qaba. Garad Usmaan musliima bayeessa fi dandeettii Afaan Oromoo kan qabu
yoo ture barnoota garuu hin qabu; kanaaf dubbisuu fi barreessuu hin danda'u. R.
J. Hayiwaardi fi Mahaammad Hasan akka tilmaamanitti, ati isaa Kadijjaan Musliima
ta'uu akka hin hafne dubbatu. Erga barumsa sadarkaa tokkoffaa fixee booda,
Abubakar gara Carcar deemee barsiisaa amantii Islaamaa Sheeh Umar Aliyyii
Balballeetti jalatti barate. Itti aansee Harar deemun waggaa baayyeef Sheek
Yusuf Adam jalatti barate. Barsiisota amantii Islaamaa kan biroo jalattillee kan
barate yoo ta'u seenaa isaanii (biography) kan inni barreessee kanuma isaan kana
qofaati.

Sheek Bakrii Saphaalloo ilma Garad Usmaan Odaati; Garad Usmaan Odaa naannoo laga
Saphaallootii lafa qaba ture. Lafti isaanii kun yeroo Minilik Harar qabatu
bulchiinsa sana keessa oole. Abubakar kan dhalate erga Harar Minilikiin
booji'amte waggaa 8 booda yoo ta'u erga abbaansaa amantii Islaamaa fudhatee
waggaa 16 booda ture. Abubakar obboleeyyan dhiiraa sadi'ii fi obboleeyyan durbaa
afur qaba. Garad Usmaan musliima bayeessa fi dandeettii Afaan Oromoo kan qabu
yoo ture barnoota garuu hin qabu; kanaaf dubbisuu fi barreessuu hin danda'u. R.
J. Haywar fi Mahaammad Hasan akka tilmaamanitti, ati Sheek Bakrii Kadijjaan
Musliima ta'uu akka hin hafne maqaa ishiirraa ka'uun tilmaamu. Erga barumsa
sadarkaa tokkoffaa fixee booda, Abubakar gara Carcar deemee barsiisaa amantii
Islaamaa Sheeh Umar Aliyyii Balballeetti jalatti barate. Itti aansee Harar
deemun waggaa baayyeef Sheek Yusuf Adam jalatti barate. Barsiisota amantii
Islaamaa kan biroo jalattillee kan barate yoo ta'u seenaa isaanii (biography)
kan inni barreessee kanuma isaan kana qofaati.

Erga waggaa 20 barnootarratti dabarsee booda, Sheek Bakriin gara Saphaallootti
debii'e; achittis barsiisuu jalqabe. Amantiidhan bukkeetti, barnoota akka
hawaasaa, seenaa, herreega, qorannaa urjii(astronomy), Afaan Arabaa fi
barreeffama Afaan Oromootin barreessuu barsiisa ture. Ofii isaas Afaan Oromootin
walaloo barreessu jalqabe; Kunimmoo isaaf beekkamtii akka argatuu fi maqaa inni
baayyinaan ittiin beekkamu akka argatu godhe. Sheek Bakriin Saphaalloo
gadi-lakkisee iddowwan adda addaatti barsiisaa ture. Kana keessaa beekkamaan
sadi'i Hortuu, naannoo Dirre Dhawaa, magaalaa Dirre Dhawaa mataasaa, fi Addelle,
Dirre Dhawaarraa km 25 kan fagaattu fi karaa Hararirratti kana argamtu.
Adelleetti mana barumsaa ijaaree ture, manni barumsaa kuni masgiida isaa
jedhamee beekkama. Sheek Bakriin bakka deeme hundatti dubartii naannoo sanaa
haadha manaa godhee fuudhaa akka ture dubbatama. Kana keessaa haati manaan isaa
11 ni beekkamu. Hadha manaa isaa sadi'irraa ijoollee 18 qaba ture: dhiira 13 fi
durba 5. Haadha manaa baayyee haa qabaatu malee, Sheek Bakriin seera fuudhaa
Musliimaa eegaa ture, si'a tokkottis haadha manaa lamaa ol hin qabu ture; bara
dullumasaa keessa ammoo haadha manaa tokko qofa qaba ture. Yeroo kana
barreeffama Afaan Oromoo fi Afaan Arabaa baayyee barreessaa ture.

Sheek Bakriin qubee Afaan Oromoo ittiin barreessan haaraa bara 1956tti iddoo
Hagi Qome jedhamutti uume. Sheek Bakriin qubee kana uumuuf gara naannoo dhaloota
isaatti deebi'e. Kunis qondaaltonni mootumma Afaan Oromoon qubee kan biraan
dhiisii qubee Saabatiinu akka barreeffamuuf gonkuma kan hin barbaadne waan
turaniif hojiisaa icitiin hojjachuuf ta'u hin oolu jedhama. Jalqabarratti yoo
qubeen Afaan Oromoo kun fudhatama guddaa nannoo Harargeetti argateyyuu,
qondaaltonnii mootummaa Itoophiyaa ija sodaatin ilaalun "Oromoo akka of baru
godhee tokkummaa biyyattii balaa keessa buusa" jedhan. Kanarraa ka'uun fayyadama
qubee kana ukkamsuu jalqaban. Bara 1965tti Sheek Bakrii Saphaallos Dirre
Dhawaatti hidhaa manaa jala akka turuu godhan; barsiisuu akka itti fufu garuu
eeyyamaniif. Bara 1968tti, torbanitii si'a lama ykn sadi'i Adelle akka dhaqu
eeyyamaniif. Yeroo kana Sheek Bakrii Shalda, kan fuula 20 qabu, kan inni
barreesse. Shaldaan barreffama qajeelfama amantii qabate kan fakkeeffame yoo
ta'u garuu jalqabaa qabee amma dhumaatti waa'ee bitta garbumma Amaaraa fi
hacuuccaa Oromoorra ga'e fi rakkina sirna Hayilasillaase jalatti uummata
Oromoorra ga'aa jiru kan qabate ture. Wanti biraa Shaldaa adda godhu,
barreeffama guddaa jedhamuu keessaa qubee Sheek Bakrii Saphaallotti fayyadamuun
kan jalqabaa fi kan dhumaas ture. 

Bara 1978tti, erga Hayila Sillaasen aangorraa bu'ee Dargiin angoo qabatee booda,
Sheek Bakrii Saphaalloo fi haati manaan isaa Goola Diimaa (Red Terror) baqachuun
gara Somaaliyaa deeman. Achittis buufata baqattoota Hiraan keessa galan. Sheek
Bakriin gara Moqaadishoo akka deemuf eeyyama nan argadha jedhee abdatee ture.
Moqaadishoos deemee hojjatee barreffama isaa maxxansuuf hawwii qaba ture. Garuu
buufata baqattootaa gadi-lakkisee gara Moqaadishoo deemuf eeyyama hin arganne.
Haalii buufaticha keessa jirus isaaf nama umuriin saddeettama keessa jiruuf
ulfataa ta'e. Achittis yeroo dheeraa erga dhukkubsatee booda bara 1980tti umurii
wagga 85tti du'e. 

Sheek Bakriin barreeffama baayyee amantiirratti fi amantiin-ala kan barreesse
yoo ta'u, kana keessaa muraasa qofatu meeshaalee maxxansaan qophaa'ee;
barreffamni baayyeen harkaan kan barreeffame ture. Barreeffamoonni kun
barattoota isaa adda addaa biratti faffaca'anii turan. Hayiwaardi fi Hasan
barreeffama inni barreessee kessaa saddeet kan inni Afaan Arabaan barreesse
tarreessu, barreeffamoonni kun Moqaadishootti argamuu akka danda'anis
heeraniiru: Dirdsa fi al-mantiqa 1-Harariyya jughrafiyyan wa bashariyyan,
barreeffama qorannaa hawaasaa (geography) fi dimoograafii naannoo Harari fi kan
fuula 200 qabu; barreeffama seenaa lama Janaza shamarikh min hadayiz al-tawarikh
kan fuula 95 qabu, and Kitab irsal al-sawarikh ila sama' al-tawarikh, kitaaba
seenaa Oromoo kan fuula 56 qabu; barreeffama amantii sadi'i Al-mawahib
al-madadiyyah fi l-'awf al-'adadiyya, Muqaddamat taysir al-zari'a (fuula 48
qaba), fi Taysir al-zari'a ila fuquhiyy fi ahkam al-shari'a; fi seenaa
barsiiftota isaa (biography) lama kan armaan olitti ibsame.

Mahaammad Hasan yeroo kitaaba The Oromo of Ethiopia, a History: 1570-1860
barreessu barreeffama Sheek Bakrii Kitab irsal al-sawarikh ila sama' al-tawarikh
itti baayyee fayyadame. Barreeffama Sheek Bakrii kanas akkas jedhee ibse "seenaa
Oromoo jalqabaa hanga ammaa irratti ibsa guddaa qaba. Seenaa Oromoo kan
jalqabaarratti hanqina haa qabaatu malee sirna gadaarratti odeeffannoo gaarii
qaba". Mahaammad wa'ee sirna Gadaa yeroo barreessu barreeffama Sheek Bakrii
kanarratti hunda'e.

Akkuma olitti ibsametti Sheek Bakriin walaleessaa Oromoo beekkamaa dha. Akka
Hayiwaardi fi Hasan jedhanitti, "Sheek Bakriin sammuu Oromootaa kana dadammaqsee
fi karaa walaloo isaa kan inni Afan isaanitiin barreessen akkasumas ummanni akka
qalbiitti qabatee yaadatuuf gaggabaabaa kan tureen jaalaala Oromoo argate.

Hojiin Sheek Bakri Saphaallloo inni guddaan qubee Afaan Oromoo ta'u uumuu
isaati. Afaan Oromoo sirna barreeffamaa adda addaa lamaan barreeffama kana ture
yoo ta'u, Sheek Bakriin lamaan isaani ni beeka ture; innis Afaan Arabaa fi Afaan
Gi'izii. Sirni barreeffamaa afaan lamaanu kana Afaan Oromoo barreessuf mijatu
hin turre. Kana keessaa tokko Afaan Oromoo dubbachiiftuu 10 kan qabu yoo ta'u
Amaariffi garuu dubbachiiftu torba qofa qabaachuu isaati. Sheek Bakriin qorannaa
afaanii (linguistics) kan baranne ykn beekkumsa sagaleewwan afaanii (phoneme)
kan hin qabne yoo ta'u sirnni barreeffamaa inni uume garuu irraa caalansaa
sagalee afaanii(phoneme) irratti hundaa'a. Kana jechuun sagaleewwan Afaan Oromoo
tokko tokkon isaanitiif qubee tokko uume. Hayiwaardi fi Hasan itti aansun sirni
barreeffamaa inni uume kun silabasii fi alfaabeetii kan walitti qabate ture
jechuun dubbatu.  Sirni barreeffamaa Sheek Bakrii kun akka Afaan Arabaa walitti
hdihamaa kan hin turre yoo ta'u, kunimmoo Afaan Arabaarraa caalaa Gi'iizitti kan
hidhate kan fakkeessu yoo ta'u, karaa biraa ammoo qubee sagalee hin qabne kan
barreeffama keessatti itti hin fayyadamane qaba; kun immoo Gi'iizii keessa kan
hin jirre. Walumaagalatti sirni barreeffamaa Sheek Bakrii afaan lamaanittu
hidhata kan hin qabnee fi kalaqa mataa isaati. 



https://om.wikipedia.org/wiki/Shawaa_Dhihaa

Shawaan Dhihaa (Shawaa Lixaa jedhames ni waammama) godinaalee Oromiyaa 12n
keessaa tokko. Shawaan Dhihaa karaa kibbaan godina Shawaa Kibba Lixaa fi
Mootummaa Naannoo Kibbaan yoo daangeffamu, karaa kibba dhihaan godina Jimmaatin,
karaa kaabaa dhihaa godina Wallagga Bahaa, karaa kaabaa Mootummaa Naannoo
Amaaraatiin, karaa kaaba bahaa godina Shawaa Kaabaatiin, karaa kibba bahaa ammo
godina Shawaa Kibba Lixaatin daangeffama. Iddoo ol ka’aa inni guddaan Tulluu
Wancii (meetira 3385) yoo ta’u tulloonni ol ka’oon kaan Tulluu Mannaaggashaa fi
Tulluu Wacacaa ti. Magaalonni godina kana keessa jiran Ambo, Hoolota, Giincii,
fi Geedoofaa dabalata. Bara 2002 hanga 2005tti aanoleen baayyeen godina Shawaa
Dhihaarraa citanii godina Shawaa Kibba Lixaa uuman.

Akka lakkoofsa ummata bara 2007 Abbaa Taayitaa Istaatistiksii Itoophiyaatin
godhameetti, godinni Shawaa Dhihaa ummata 2,058,676 kan qabu yoo ta’u kana
keessaa 1,028,501 dhiira 1,030,175 immoo dubartoota. Godinni kun ballina
iskuweer kiilomeetirii 14,788.78 yoo qabaatu, tuuta’insa ummataa 139.21 qaba.
Ummata godina kanaa keessa 6.10% (242,352) magaalaa keessa kan jiraatan yoo ta’u
kan hafe baadiyyaa jiraata. Godina kana keessatti abbootii warraa 428, 689tu
aragama; kanaan abbaan warraa tokko avreejidhaan nama 4.80 qaba.

Saboonni gurguddaan 3 godina keessa jiraatan Oromoo(89.78%), Amaara(6.66%), fi
Guraagee(1.73%); saboonni kaan walumatti 1.83% ta’u. Afaan Oromoo ummata 89.47%
akka afaan jalqabaatti kan dubbatan yoo ta’u, 7.32% Amaariffaa, akkasumas 1.16%
Sabat Bet Guraagee dubbatu. Ummanni baayyeen amantii Ortodoksii akka hodofan kan
dubbatan yoo ta’u, isaan dhibbantaa 80.6% ta’u, dhibbantaan 7% amantii aadaa
akka hordofan, dhibbantaan 6.58% Piroteestaantii, fi dhibbantaan 5.34% Musliima
ta’uu isaanii dubbatan.

Akka meemoraandamii Baankii Addunyaa Caamsaa 24, 2004tti, ummatni godina kanaa
dhibbantaa 35% eleektriikii kan argatan yoo ta’u, tuuta’insa karaa(road density)
iskuweer kiilomeetirii 1000f kiilometirii 29.2 qaba (avireejjiin biyyatti
kiiloomeetirii 30). Ummatni baadiyyaa avireejjidhaan lafa heektaara 1.4 qaba
(avireejjiin biyyatti heektaara 1.01 yoo ta’u, kan Oromiyaa ammo heektaara
1.14). Namoonnii 31.8% ta’an hojii qonnaan alaa irratti bobba’an, avireejjiin
biyyattii 25% kan Oromiyaa ammo 24%. Barumsa ilaallatee, ijollee umuriin isaanii
mana barumsaatiif ga’ee keessaa sadarkaa tokkoffaarratti dhibbantaa 66% kan
barumsarra jiran yoo ta’u, sadarkaa lammaffaarratti dhibbantaa 28%. Karaa
fayyaa, lafti godina kanaa 89% ta’u busaadhaan kan faallame. Memoraandamiin kun
godina kana qabxii balaa gogiinsaa 406 kennaafi.

Gabaasa Central Statistical Agency irra bara 1997 E.C. (2005 G.C.) akka ibsutti,
godinni kun tilmaamaan baay'ina ummataa 3,294,232, yoo qabaatu kan keessaa
1,625,107 dhiiraa yoo ta'an kan hafan yookan immoo 1,669,125 immoo dubartoota
dha. Baayyina ummataa olitti ibsame keessaa dhibbantaan 12.3 % yokan namni
403,776 badiyya alla jirrattu. Ballina lafa tilmamaan 21,551.98 square
kilometers ta'u kessatti "density" (walitti-kufami) ummatta Shawaa dhihaa
tilmamaan 152.85 people per square kilometer ta'a.

Akka meemoraandamii Baankii Addunyaa Caamsaa 24, 2004 ibsutti, dhibbantaan 35%
jiraattota Shawaa dhihaa elektirikii ni fayyadamu, akkasumas rukkina karaa
konkolatta godina kanaa iskuweer kiilomeetirii 1000f kiilomeetirii 29.2 yoo ta'u
(kunis kan biyyaa kilomeetirii 30 wajjin yoo walitti madalaan) , akkasumas
avireejjiin abbaa manaa baadiyyaa tokko hektaara lafa 1.4 (kunis hektaara lafa
biyyaa 1.01 fi hektaara lafa Oromiyaa 1.14 wajjin yoo walitti madaalamu) ,
akkasumas avireejjiin abba mana baadiyyaa tokko mataan horii mana hanga 0.7
qaba. Dhibbantaa 31.8% ummatta, namoota qonna malee jiraatan yoo ta'an, kunis
yoo kan biyya dhibbantaa 25% fi kan Oromiyaa 24% wajjin yoo walitti madaalan.
Ijoollee barachuu danda'an keessaa dhibbantaan 66% mana barumsaa sadarkaa
tokkoffaatti galmaa'anii argamu, akkasumas dhibbantaan 28% mana barumsa sadarka
lammaffatti galam'ani argamu. Dhibbantaan 89% dhibbantaa kana busaaf banaa kan
jiran yoo ta'an, tokkoleen waraanaa bana miti. Memorandamiin zonii kana balaan
qillensa gogaa qabachun qabxii 406 kenaf.



https://om.wikipedia.org/wiki/Qurcii

Qurcii, akkasumasdhukkuba “Hansen” (HD)jedhamuun kan beekamu,
kun chronic dhukkuba karaa baakteeriyaa nama qabuudha Mycobacterium
leprae fi Mycobacterium lepromatosis. Jalqaba irratti, dhukkubichi mallattoo
dhukkubbii tokko malee waggoota 5 anga 20 itti akkanumatti tura.  Mallattoowwan
uumaman granulomas kan narvoota, qaama afuura baafannaa, gogaa, fi ija irratti
argamani.  kunis sababa qaamni adoodu fi dhukkubbiin hin dhaga’amneef jecha
madaa walitti aansee uummamuun ciccituun qubeenii, funyaan fi qaamoole gara
biraa irratti uummama.  Dadhabbii fi sirriitti arguu dhabuunis ni uummama.

Gosawwan dhukkuboota bifa lamaa baay’ina baakteeriyaa argamee irratti hundaa’a:
“paucibacillary” fi “multibacillary”.  Gosawwan lamaan kun kan addaan ba’an
baay’ina xiqoo kan faca’e, gogaan bifa adda ta’ef adoode argamu,
“paucibacillary” shan ykn sanaa gadii fi “multibacillary” shan caalu waliin
argama.  Qorannaan isaa kan mirkanaa’u acid-fast bacilli gogaa bakka dhukkubsate
keessaa ykn kara “DNA” argachuudhaan polymerase chain reaction isaa ilaludhaan
ta’a.  Dhukkubni kun baay’inaan kan beekkamu warra hiyyummaa keessa jiraatan
biratti si’a ta’u kan tamsa’us karaa dhangala’aa qaama afuura baafannaa keessaa
ba’uun akka ta’e amanama.  Garuu waan baay’ee wal tutuquudhaan darbu miti.

Quriin dhukkuba yaalidhaan fayyuudha.  Yaaliin dhukkuba gosa qurcii
“paucibacillary” tiif qorichawwan dapsone fi rifampicin ji’oota ja’aaf
fudhachuudha.  Yaaliin gosa qurcii “multibacillary” tiif rifampicin, dapsone,
fi clofazimine walitti ji’oota 12 fudhachuudha.  Yaliiwwan kun karaa Dhaabbata
fayyaa addunyaa tola/bilisa kennamu.  Qorichoonni baakteeriyaaf kennaman kan
biroo baay’eenis fayyadamu malu.  Sadarkaa addunyaatti bara 2012, namoonnii
dhukkubichaan qabamanii turan 189,000 si’a ta’an haaraa kan qabaman immoo
230,000 turan.  Baay’inni namoota qabamanii dhukkubicha waliin jiraachaa turanii
bara 1980 miiliyoon 5.2 kan turerraa gadii hir’achaa dhufeera.  Dhukkubichaan
haaraa qabamaa kan jiran biyyota 16 keessatti si’a ta’u kana keessaa Indiyaa
keessatti kan qabaman harka wadhakkaa ol ta’u.  Waggoottan 20 darbanitti
namoonni miiliyoona 16 sadarkaa addunyaatti qurciirraa fayyaniiru.

Qurciin waggoottan kumaatamaaf nama miidhaa ture.  Dhukkubichii maqaa kana kan
argate jecha Latin lepra, jechuun waan jabaataa "scaly", si’a ta’u jechi
"Dhukkuba Hansen" ogeessa fayyaa Gerhard Armauer Hansenirraa moggaafame. Namoota
qooduun/ofirraa fageessun leper colonies ammallee biyya akka Indiyaa keessatti,
kan kumaatama caalan irratti;  Chayina keessatti, namoota dhibbatamaan
lakkaawwaman irratti;  fi Afrikaa keessatti.  Ta’us, qoodinis bakka baay’etti
dhaabbateera.  Qurciin Qoodinsa hawaasummaa waliin seenaa duubaa dhufeen wal
qabata,  kunis dhukkubsattoonni dursanii akka hin bakkesifannee fi dafanii
yaalii hin arganne godhaa jira. Guyyaan qurcii addunyaa warra qurciidhan
miidhaman biratti ubannoo uumuuf bara 1954 irraa eegale.



https://om.wikipedia.org/wiki/Piyeer_Kurii

Piyeer Kurii (Caamsaa 15 1859 - Ebla 19 1906) fiizisistii lammii Firaansi yoo
ta'u qorannoo kiristaalaa (crystallography), maagineetii,
pi'eezzoo'elektirisiitii fi raadiyoo'aktiiviitii irratti geggeesseen beekkama.
Piyeer Kuriin bara 1903tti Badhaasa Noobelii kan Fiiziksii haadhaa manaasaa
Meerii Kurii, fi Henri Becquerel waajjin "yaadannoo tajaajila olaana isaan
qorannoo wal faana raadiyeeshinii Pirofeesar Henri Becquerel argate irratti
godhaniin kennaniif beekkamtii kennuuf" argate.

Piyeer kurii Paarisitti Caamsaa 15 1859 dhalate; abbaan Piyeer Eugene kurii (28
Hagayya 1827 – 25 Amajjii 1910) yoo ta'u haati isaa ammoo Sophie-Claire
Depouilly Kurii (15 January 1832 – 27 September 1897) ti. Abbaansaa Piyeer mana
keessatti isa barsiise, Piyeer yeroo umuriinsaa mana kudhanii keessaa seenu
dandeettii herregaa fi ji'oomeetirii guddaa agarsiise. Umurii 16tti, digirii
herregaa fudhate. Yeroo umuriinsaa 18, Piyeer barnoota digirii olaanaan qixxaatu
fixe, garuu sababa mallaqa dhabuutin battalumaan doktireetii itti hin fufne.
Sana dhiisee barsiisaa laabiraatorii ta'ee hojjachuu jalqabe.

Bara 1880, Piyeerii fi obboleessi isaa angafni Jaak (1856 - 1941) yeroo
kiristaalli cafaqamu garaagarummaan elektirikii (electric potential) akka uummau
argatani; kunis pi'eezzo'elektirisiitii jedhama. Hojii kanarratti itti
fayyadamuuf, Piezoelectric Quartz Electrometer kalaqan. Yeroo gabaabaa booda,
amala faallaa kanaa ta'ee agarsiisan: kiristaalonni yeroo fiildii elektiriikitti
saaxilaman bocni isaanii akka jijjiiramu. Yeroo ammaa elektirooniik sarkiyuutin
dijitaalaa hundi kanarratti kan hundaa'an yoo ta'u kunis kiristaal osileeterii
(crystal oscillators) dha.

Piyeer Kurii Meerii Kurii (duraan Maariyaa Sklodowska jedhamti) karaa hiriyaasaa
tokkootin wal bare. Wanti Piyeer Meerii akka jaalatu godhe tokko ishiin akka
dubartoota kaanii miti - garaa guutuun saayinsii jaalatti. Yeroo inni fuudhaaf
ishii gaafatu, ishiinis oduma isa jaalattuuyyuu, hin didde. Dhumarratti
Adooleessa 26 1895tti gaaffii gaa'ilaa kana fudhatee.

Qorannoo dokitireetiisaa kan maagineetizimii irratti godhe dura, Piyeer meeshaa
ittiin koofishentii maagineetii ittiin safaru kalaqe. Meeshaa kana (jijjiirraa
muraasa gochuun) namoonni waa'ee maagineetizimii irratti hojjatan baayyen
ergasii itti fayyadamaniiru. Piyeer dokitireetii isaatif feerroomaagineetizimii,
paaraamaagineetizimii fi daayaamaagineetizimii qorate, kanaanis dhiibbaa
tempireecharri paaraamaagineetizimii irratti qabu kan amma seera Kurii (Curie's
law) jedhamu argate. Seranaa (constant) wantootaa kan seera kiyuurii keessa jiru
seranaa Piyeerii jedhama. Wantoonnii feerroomaagineetik ta'an tempireechara
jijiirramaa murteessa, kan yoo tempireecharri isaa ol ta'e amala
feerroomaagineetik isaanii dhaban argate. Kunis qabxii Kuurii jedhama.

Piyeer haadha manaasaa Meerii Kurii wajjin hojjachuun polooniyemii fi reediyeemi
argatan. Jecha 'raadiyoo'aktiviitii' jedhu yeroo jalqabaatiif kan fayyadame
isaan yoo ta'u qorannoo raadiyoo'aktiviitii irratti geggeessuun namoota jalqabaa
turan. Hojiin isaanii, qorannoo doktireetii kan Meerii isa beekkamaa dabalatee,
elektiroomeetirii pi'eezzoo'elektirikii kan Piyeerii fi obboleessi isaa Jaak
wajjin kalaqanitti fayyadamuun hojjatame.

Yeroo jalqabaaf anniisaa niwuukilaaraa Piyeerii fi barataasaatu argate; kanas
hoo'a odoo addaan hin citin reediyeemii keessa yaa'u adda baasun argatan. Piyeer
raadiyeeshinii wantoonni raadiyoo'aktiivii ta'an maddisiisan qorate,
maagineetiik fiilditti fayyadamudhaan raadiyeeshiniin tokko tokko chaarjii
poozatiivii kan qabu, kaan ammoo nageetiivii kan qabu, fi kaan hinbabsaawoo
ta'uu hubate. Kunis raadiyeeshinii aalfaa, beettaa, fi gaamaa jedhamu.

Intalli Piyeeri fi Marii Kurii Aayiriin Joliot-Kurii fi abbaan manaa ishii
Fireediriik Joliot-Kuriis fiizisistii wa'ee raadiyoo'aktiiviitii qoratan turan.
Isaanis Badhaasa Noobelii kan Fiiziksii qorannoo isaanii kanaaf argataniiru. 



https://om.wikipedia.org/wiki/Maayikil_Joordaan

Maayikil Joordaan (Michael Jeffrey Jordan) (bara dhalootaa Guraandhala 17, 1963)
kan jedhamu tabataa kubba kaachhoo (basketball) Ameerikaa kan amma taphachu
dhabee dha. Ballinan taphatta kubba kaachhoo guddicha jedhame kan beekkamu
Jordaan, dhaloota isaa keessatti taba nama dinqisissu kan tabatee fi akkasumas
addunyaa keessatti baroota 1980 fi 1990 keessatti NBAn akka beekkamaa ta'u hojii
guddaa hojjateera.

Hojii baayyee nama dinquu Yuunivarsiitii Karolaayinaa Kaabaa (University of
North Calorina)tti erga hojjatte booda, garee NBA Chikaagoo Buulsi(Chicago
Bulls) jedhamani bara 1984tti seene. Akkuma seeneen Joordaan taphataa beekkamaa
liigii sunii ta'e, akkasumas qabxii fidu baayyee nama dinquuni daawwatoota
dinqisisaa ture. Dandeettii qurrupachu qabu irra kan ka'e Slam Dunk Contests
irratti foul line irra quruphatte slam dunk gochu waan danda'uffi Jordaan maqaa
"Joordaanii Qilleensaa" (Air Jordan) fi "Qilleensummaa isaa" (His Airness)
jedhamu argachu danda'era. Kan qofa osoo hin ta'in bekkamuma ittisuu yookan
kubba deebisuu argateera. Bara 1991tti garee isaa Buulsi wajjin
shaampiyonshiippii fudhachuu jalqabe, bara 1992 fi 1993tti walitti aansudhaan
Buulsi shaampiyonshiippii fudhachu dandettera. Kuni immo mata duree yeroo sadii
wal-gulla mo'achu (three-peat) jedhamu akka argatani warra tasiserra.
Onkoloolessa 1993tti Joordaan kubba kaachoo dhiisee baseball taphadha yaada
jedhuni ergaa ba'ee boodaa, bara 1995tti Buulsi deebi'ee warra wajjin
shaampiyonshiippii saddi kan birra akka nyaatan warra taasiseera. Kunis bara
1996, 1997 fi 1998ttit. Seasonii bara 1995-96 jirru keessatti Buulsiin NBA
keessatti tapha 72 mo'achuni rikardii qabachu dandettera. Joordaan ammallee bara
1999 ergaa NBA dhisee bodda debi'e Waashingiten Wiizaardisif bara 2001-03
taphachu danda'era.

Joordaan taba waggaa tokko keessatti tapha irratti keessatti giddu galeessaan
30.1 fi Playoffs kessatti giddu galeessaan 33.4 tapha tokko keessatti qabachuun
riikardii qabatee argama. Bara 1999, Joordaan atileetii guddichaa Kaabaa
Ameerikaa jaarraa 20ffaa jedhamuni ESPNiin badhaafame, kuni immoo Babe Ruthitt
aanee Asoosheetid Pirees (Associated Press) irratti atileetii jaarraa kanaa
(athlete of the century) jedhame filatamuun lammaffa irratti argama.

Joordaan daldalaaniis beekkamaa ture. Isniikeroota Nike's Air Jordan jedhaman
gurguruun beekkama, isniikeroonni kuni bara 1985tti kan jalqabaman yoo ta'an
hanga amma beekkamo dha. Joordaan bara 1996tti fiilmii Ispees Jaam (Space Jam)
jedhamu irratti hojjachu danda'erra. Yeroo ammaatti kutaa kubba kaachoo
Charlotte Bobcats jedhaman kan Karolaayinaa Kaabaatti argamani keessatti kuttan
kan bulchu fi miseensa bulchiinsaa ti.



https://om.wikipedia.org/wiki/Kamaal_Galchuu

Jeneraala Kamaal Galchuu hogganaa waraanaa Itoophiyaa kan duraanii yoo ta'u
boodarra ABOtti makamuun qabsoo geggeessa jira.

Jeneraala Kamaal Galchuu, hoggana waraana Itoophiyaa moora 18 kan ture yoo ta’u
bara 2006, waraana Itoophiyaa ganee, meeshalee garagaraa fi waraana 541 fudhatee
biyya bahee ABOtti makame.

Jeneraal Kamal Galchuu, yeroo biyyii Laayibeeriyaa weeraramee ture bare
1999-2003 giddutti nama gamta Afrikaa wajjiin moora waraana Itoophiyaa achittii
bakka bu’e leenjii hogganaa nama leenjifamaa turedha. Waraanni Itoophiyaa kan
Laayibeeriyaatti ergamee walakkansaa ijoolle Oromoo ture . Kamal carra kana
fayyadamuudhan ijoolle Oromoo haala adda ta’een dhoksaadhan nama gurmeessa
tureedha. Lola biyya sana haala gaari irra leenji’e ture. Dura ta’aa Waraana
Gamta Africa warqee ykn medaaliya Jeneraalumma Kamaal Galchuutti kenne ture.
Lollii biyaa Laayibeeriyaa xinno erga tasgabba’ee booda, Kamal Galchuu biyyatti
deebi’ee. Erga deebi’ee immo moora waraana 18 daanga Itoophiyaa fi Eertiraa
gidduutti hogganaa ture. Loltoota Eertiraa kumaataman daanga Itoophiyaa irra
kiloomiitira 25 ol ji’a 3 keessa of jalattii galchee ture. Yeroo kanatti Mallas
Zeenaawwii haala hojii Jeneral Kamal Galchuu kana dinqisiifatee maqaa Birgaader
jedhuu argatee. Bara 2005 yeroo inni Finfinnee dhufu, waraana isaa waliin miinda
isaani fudhachuuf gaafata ture. Garuu yeroo sanatti miindan ji’a dhufuu isiniif
kennamaa jedhanii waraana hunda dachaasan. Waraanni iddo sana turan akka
jedhanittii, Jeneraal Kamal Galchuu karaa moora mummicha ministeraa cufsiisudhan
dirqiin miinda waraana isaa akka kafalamuu gaafate. Yeroon kun yeroo filannoo
waan tureef, haalli Itoophiyaan keessa jirtuu jeequmsaatu ka’aa jedhamee eegamaa
ture, wayiituma sanatti waraanni mindaa isaani dacha lama ol kafalamanii achii
galan.

Ji’aa muraasa booda Jeneral Kamal Galchuu daanga Itoophiiyaatti ammas ramadamee
waraana wajjiin achittii ergamee ture. Carraa gabaaba kana keessatti Inni meesha
fii waraana harka qabuun biyya bahee ABOtti maqamee ture. Gaaffi deebi inni
yeroo sana televizyiina Eertiraa fi Televishiina adda addatti dubbateetti
hawwiinsaa yeroo gabaabatti Itoophiyaa deebi’ee mootumma Wayyaane fonqolchuu
akka ta’ee ibsee ture. Wayyaanen afaan qawwee malee afaan biraa hinbeektu jedhee
BBCttis himee ture. Garuu hoggantoota ABO yeroo sanattii biyya galanii akka
lolan hin qophoofne jedhanii of duubatti harkifachaa turan. ABO iddo lamattii
akka qoodamuu kan taasisee keessa isa kana dha. Warra Itophiyaa galanii loluu
barbaadu fi warra immo loluuf hin qophoofnee jedhantu ture. Yeroon ABO sababaa
kanaan iddo lamatti qoodhamu yommu ta’u waraanni Bilisummaa Oromoo humna isaa
laafa dhufee.

Yeroo kanatti Jeneraala Kamal Galchuu dhaaba haara hundeesssun isaa beekameera.
Dhaaba Kallacha Walabumma Oromiyaa (KWO) jedhuu fi alaaba abbaa Gadaa, odaa
waliin kan qabuu bu’ureessun isaa beekameera. “Qabsoon biyyaa keesa malee
Eertiraa hin jirtu, Wayyaane biyya keessa jiraata malee Asmaraa mitii”
jechuudhan gaaffiif deebii OMN wajjin godherratti dubbateera. Ji’aa muraasa dura
kana jechuun 2015 keessa biyya Eertiraarraa gama biyya Yugaandaa akka seenaniis
beekamee jira. Odeeffannoon tokko tokko Kamaal amma biyya keessa jira jedhu,
garuu hinmirkanoofne.



https://om.wikipedia.org/wiki/Ionizing_Radiation

Ionizing Radiation kan jedhamu Particle yokan Wave energy qabu kan Atom fi
Molecule Ionize tolchuu danda'u dha. Kunii immo energy particle yokan wave sunii
irratti hunda'a malle lakkofsa particle yokan wave suni irratti hin hunda'u.
particle yokan wave kuni waan bayyee ta'e qofaffi ionization geggesu hin
danda'u, particle/wave iin suni energy barbachisaa ta'e qabachu qaba. Yoo
ionizationiin kuni waan lubbu qabani irratti geggefame ajjesuu yokan immo DNA
Cell warra kessatti argamanni hammessu danda'a. Yoo hin ijjesini immo ionizing
radiationiin dhallotta yokan ijjolle nama sunii Mutant gochuu danda'a. Fakkeni
gossa ionizing radiation kanfa dha - Energetic Beta Particles, Neutrons, Alpha
Particles fi energetic Photons (UV fi UV olli). Energyiin ionize gochuffi
barbadamu gossa atom yokan molecule irratti hunda'e jijjirama. X-rays fi Gamma
Rayiin atom/molecule hunda ionize gochu ni danda'u. Far Ultraviolet, near
ultraviolet fi Visible lightiin molecule diqqo ionize gochu danda'u. Microwave
fi Radio Waveiin ionize gochu hin-danda'an kanafu Non-Ionizing Radiation
jedhamu.

Visible Lightiin waan yerro tokkotti ifuufii moleculonni isanni ionize ta'anni
yerro tokkotti jijjiramu. Kanaaf waan iffa kan dhoksuu fayyadamuni barbachisa.
Fakkenaffi photographic film fi moleculotta tokko tokko kan Photosynthesis
kessatti hirmattan.



https://om.wikipedia.org/wiki/Ho%27a_Adunya

Ho'a Adunya (Global warming) kan jedhamu itti darama ademuu avregi temprechera
qillensa lafat dhi'ate argamu fi bishani kan wagga kudhanen kan duraa kessat
ademsifame fi kan itti fufa ademuu dha.

Avreg temprecheriin qillensa adunya lafat dhi'ate argamu wagga dhibaa bara 2005
dura jirutti hanga 0.74 ± 0.18 °C (1.33 ± 0.32 °F) guddate turee. Waldaan
Intergovernmental Panel on Climate Change (IPCC) kan jedhamu akka waliigalanit
"guddachuun avreg temprechera jiddu cencherii 20ffat ademsifame kan ka'ee sababa
bayyina gazii greenhousii anthropogenic kan greenhouse effect kessan dhufuun".
Ademsifami dhalotaan ta'u kan akka Jijjirama Aduu (Solar Variation) Volcano
wajiin walit qabatee bara Industrii-duraa hanga 1950ffat ho'a qillensaf sababa
yoo ta'uu, bara 1950 hanga amma immo qabana'u qillensaf sababa ta'a jedhame
yadatama.

Waliigalteen guddan kun These basic conclusions have been endorsed by at least
30 scientific societies and academies of science, including all of the national
academies of science of the major industrialized countries. While individual
scientists have voiced disagreement with some findings of the IPCC,the
overwhelming majority of scientists working on climate change agree with the
IPCC's main conclusions. Climate model projections summarized by the IPCC
indicate that average global surface temperature will likely rise a further 1.1
to 6.4 °C (2.0 to 11.5 °F) during the 21st century. The range of values results
from the use of differing scenarios of future greenhouse gas emissions as well
as models with differing climate sensitivity. Although most studies focus on the
period up to 2100, warming and sea level rise are expected to continue for more
than a thousand years even if greenhouse gas levels are stabilized. The delay in
reaching equilibrium is a result of the large heat capacity of the oceans.

Increasing global temperature will cause sea level to rise, and is expected to
increase the intensity of extreme weather events and to change the amount and
pattern of precipitation. Other effects of global warming include changes in
agricultural yields, trade routes, glacier retreat, species extinctions and
increases in the ranges of disease vectors.

Remaining scientific uncertainties include the amount of warming expected in the
future, and how warming and related changes will vary from region to region
around the globe. Most national governments have signed and ratified the Kyoto
Protocol aimed at reducing greenhouse gas emissions, but there is ongoing
political and public debate worldwide regarding what, if any, action should be
taken to reduce or reverse future warming or to adapt to its expected
consequences.



https://om.wikipedia.org/wiki/Hayilee_Fidaa

Doktor Hayilee Fidaa (1939-1979) nama siyaasaa yoo ta'u hogganaa Warraaqsa
Sooshaalistii Guutuu-Itoophiyaa (irra caala maqaa Amaariffaa "ME'ISOON"
jedhamuun beekkama) ture. Gumaachasaa keessa inni guddaan Dargii bakka bu'uun
Sagantaa Warraaqsa Dimokiraatawaa Biyyooleessa baasuu isaatini. Kana malees, Dr
Hayileen qorannoo adda addaa qubee Afaan Oromoorratii fi caasluga Afaan
Oromoorratti godheen beekkama.

Hayilee Fidaa Wallagga keessa magaalaa Arjootti dhalatee Naqamtetti guddate.
Hayileen barnoota sadarkaa tokkoffaa Mana Barumsaa Arjootti yoo baratu sadarkaa
giddu galeessa (kutaa 5-8) ammoo Naqamtetti mana barumsaa yeroo sana Mana
Barumsaa Sadarkaa Lammaffaa Hayila Sillaasee I jedhamutti barate. Barnootasaa
ittuma fufuun, sadarkaa lammaffaa Finfinneettii Mana Barumsa Jeneraal
Wiingeetitti barate qaphxii olaanadhaan xumure. Kana booda barsiisaa ta'ee
qacaramuun Dadaritti waggaa tokko barsiisaa ture.

Bara 1961tti, Hayileen Yuunivarsiitii Finfinnee galee barnoota ji'ooloojii
baratee qaphxii guddaadhan eebbifame. Dr Hayileen barata cimaa ture; barnoota
sadarkaa lammaffaa A kudhanii fi B lamaan xumure. Yuunivarsiititti ammoo qaphxii
4.0 fiduudhan barata kabajaa ta'ee (great distinction) eebbifame. Erga
eebbifamee booda, achuma Yuunivarsiitii Finfinneetti, Dippartimentii
Ji'ooloojitti Gargaaraa Eebbifamaa ta'ee akka barsiisaatti qacarame.
Yuunivarsiitii Finfinnee keessatti erga waggaa tokko barsiisee booda barumsa
digirii lammaffaa itti fufuuf gara Firaansi deeme.

Dr Hayileen Firaansitti jalqaba barumsa Ji'oofiiziksii, itti aansee waggaa
lamaaf ammoo Sosooloojii baratee eebbifame. Hayileen sochii Tokkummaa Barattoota
Itoophiyaa kan Yuurooppi keessatti godhurraan kan ka'ee fi mootummaa
Hayilasillaasee waan balaaleffatuuf, paaspootii fi iskoolaasrhiippinsaa jalaa
haqame. Sababa kanaaf biyyatti deebi'uu waan hin dandeenyeef, wagga lamaaf mana
barumsaa Firaansi tokkotti qacaramee barsiisaa ture. Ittii aansee, paaspoortii
dhoksaadhan imbaasin Itoophiyaa kan Jarmanii keenneefin gara Jarmanii deemee,
Yuunivarsiitii Hambargitti waggaa lamaaf barsiise. Amajjii 1975 erga Warraaqsi
dhoo'ee booda gara Itoophiyaatti deebi'e.

Yeroo Firaansi turetti, Hayileen Maarkisizimii Sooviyeetii fudhatee ture; Rene
LaFort akka jedhetti Hayileen miseensa Paartii Koministii Firaansi ture.
Waamicha Dargiin Itoophiyaanonni baratan gara biyya isaanitti deebi'anii akka
tajaajilan godhe fudhachuun, Hayileen bara 1975 keessa gara biyyaatti achas
deebi'e. Nagadee Goobazee, kan achuma Firaansitti barachaa ture wajjin naannoo
Yuunivarsiitii Finfinneetti "mana kitaabaa tarkaanfataa" bane; kunis kitaabota
Maarkisizim-Leeninizimii lammii biyyaattiitif dhiyeessuf ture. Manni kitaabaa
dulloomaa fi dadhabaa ture kun barattootaan guuttame, kitaabonni haaraa dhufan
battalumatti gurguramanii dhumu ture.

Oduma baayyee hin turin Hayileen Dargiin biratti qofa odoo hin taane hogganaa
Dargii Mangistuu Hayilamaariyam biratti beekkame, Dargiin yeroo sana
deeggartoota siivilii fi gorsaa Maarkisizim-Leeninizimii barbaada ture. Muddee
1975, barreessan Dargii kutaa Biiroo Dhimma Ijaarsa Uummataa kan Yeroo (kan
Ingiliffaan POMOA jedhamu) dhaabe, Hayilee Fidaas hogganaa godhe. Kaayyon POMOA
Dargiin deeggarsa ummata biratti akka argatu gochuu qofa odoo hin taane
siviloota bitaa warra kaan dhqqabuu ture. Hogganaa kutaa kanaa ta'ee odoo
jiruuti kan Dr Hayileen Sagantaa Warraaqsa Dimokiraatawaa Biyyoolessaa kan
qopheesse, dookimentin kunis dhaadhannoo Itiopiya Tikdem (Itoophiyaan haa
dursitu) jedhu kan Dargiin akka kallattiitti itti fayyadamaa ture garuu kan ifa
hin turin bakka bu'e. Tokkummaa warraaqsa hojjattootaa, qonnaan-bulaa fi burjaa
xixiqqaa tarkaanfataatin, fiiwudaalizimii, impeeriyaalizimii fi
kaappitaalizimiin barbadaa'anii dhumarratti Rippabiliika Dimokiraatawaa Ummataa
Itoophiyaa uummame. Mangistuun Warraaqsa Dimokiraatawaa Biyyoolessaa fudhatamee
hojiirra hooluusaa hiriira Ebla 20, 1976 irratti beeksise.

Haa ta'u malee, POMOAn mormitoota siivilii wajjin walqunnamtii uumuu dadhabe.
Namoota Duula irratti hirmaatan kan hojii baadiyyaatti irratti ramadaman
dhiisanii gara magaalaatti deebi'anii wajjin mormitoonni Dhaabaa Warraaqsaa
Ummattoota Itophiyaa (kan Ingiliffaan EPRP jedhamu) deeggaran; kunis lakkoofsa
miseensotasa fi dhiibbaa inni uumu dabale. MEISON Dargii yoo deeggaru, EPRPn
Dargiin sochii uummataa humna waraanatin akka ukkaamse dubbachuun balaaleffate.
Karaan sooshaalistii inni qajeelton mootummaa uummataa kan dhugaa hundeessuf
qabsaawuu itti fufuu malee Dargii isa nama hacuucu akka hin fudhanne ifoomsan.

Shoora Dargiin Warraaqsa Itoophiyaa too'achuu keessatti tabachuu qabu irratti
garaagarummaa hadhaawaa qabaataniyyuu, MEISON fi EPRP "sagantaa walfakkaatu
baasan". Akka Ottaways, kan mormii kana ijaan arge jedhutti, "Itoophiyaanonni
hedduun, warrumti baratanillee hubachuu hin dandeenye".

Haala kana keessatti, Hayilee Fidaa walitti hidhata Dargii wajjin qabu cimse.
Hagayya 1975, Hayileen Sisaay Haptee kan Koree Dhimma Siyaasaa Dargii ture
wajjiin rakkoo Eertiraa keessa jirurratti biyyoota Arabaa ja'a wajjin
mari'achuuf bobba'e.

EPRP baqatuyyuu, haalli jiru Hayilee Fidaafis ta'ee MEISONf hin fooyyofne.
Adoolessa 10 1976, fonqolchi Mangistuu aangorraa buusuf godhame fashale, Sisaay
Haptee guyyaa sadi'i booda gargaartotasaa 17 wajjin ajjeefame. Kana booda dhuma
bara 1976 keessa, mormiin Mangistuu fi MEISON gidduutti uummame. Kana booda
Mangistuun miseensota MEISON kan mootummaa keessa jiran aangoorraa kaasuu
jalqabe. Filannoo ministerotaa Bitootessa 11 1977 godhamerratti MEISON aangoo
tokkoyyuu odoo hin argatin waan hafeef haalli jiru ittuu hammaate. Waxabajjii 14
hoggansi POMOA MEISONirraa fudhatame. Hayilee Fidaa fi miseensonni MEISON
tarkaanfin itti aanu hamaa akka ta'u waan baraniif dafanii tarkaanfii fudhatan:
Hagayya 19 hoggantoonni MEISON 19 fi kaadiroonni 500 ta'an ifatti socho'uu
dhiisanii lafa jala socho'uutti geeddaran; Finfinneedhaa baqatanii gara
baadiyyaatti baqatan. Mangistuun haasaa guyyaa shan booda godherratti MEISON
balaleffate. Hagayya 26 Hayilee Fidaa fi hoggantoonni MEISON kaan naannoo
Finfinneetti qabamanii Gibbii durii kan biiroon Dargii keessa jiru keessatti
hidhaman. Hoggantoonni MEISON baayyen dhukaasa humnoota Dargii fi isaan
gidduutti godhameen du'an. Nagadee Goobazee qofatu gara Yamanitti baqatee
lubbuun hafe.

Dr Hayileen qubee Afaan Oroomoo uumuu keessatti ga'ee guddaa qaba. Yeroo
Yuurooppi jiru, Hayileen miseensa garee barattoota Oromoo kan qorannoorratti
xiyyeeffatu fi kan Garee Qorannoo Barattoota Oromoo jedhamuu ture. Gareen
qorannoo kun barattoota Oromoo biyyoota akka Firaansi, Jarmanii, Iswiidin,
Tokkummaa Sooviyet, Hangaarii fi Yugoslaaviyaa keessa jiraatan hammata. Gareen
kun Afaan Oromoo afaan barreeffamaa akka ta'uf qorannoo bal'aa godhe. Haaluma
kanaan, gareen kun bara 1972 barruu qorannoosaa kana kan Languages in Ethiopia:
Latin or Geez for Writing Afan Oromo, Tatek, 1972 maxxanse. Barruun kunis Afaan
Oromoo qubee Laatiniitin barreessun filatamaa akka ta'ee seera ittiin Afaan
Oromoo Laatiniidhan barreeffamu bu'uura kan kaa'e ture. Qorannoo kanarratti Dr
Hayileen gumaacha guddaa qaba.

Dr Hayileen, itti fuufdhan qubee Afaan Oromoo haara kanatti fayyadamuun
kitaabota lama walitti aansuun maxxanse. Kitaabni inni jalqabaa Hirmaata Dubbi
Afaan Oromoo kan jedhamu yoo ta'u qorannoo caasluga Afaan Oromooti. Kitaabni kun
kan maxxanfame bara 1973, magaalaa Paarisitti. Kitaabni inni lammataa ammoo
Barra Birraan Barihe jedhama.



https://om.wikipedia.org/wiki/Grand_Canyon

Grand Canyon kan qallamu qabu, kan qarqari isaa bayye dagalfate (kan olii
dhabatte) kan kessa isaa immo Colorado River kan United States state Arizona
kessatti argamu dha. Kan bayyinan argamu Grand Canyon National Park kessa yoo
ta'u, Parkiin kuni parki biyya hunda duraa kan baname dha. Bakka Grand Canyon
kana presidantiin America Theodore Roosevelt bayye jallata, akkasumas bayye
morkaf ture, innis yerro bayye bineensota qabu fi bakka suni ilallu ni demma
turee.

Dhoqqi kuni kan Colorado Riveriin midhafame yoo ta'u, lagi kun channel bara
million 6 olii kan kutte yoo ta'u, dheriini isaa 277 miles (446 km) yoo ta'u
dherinni dagalee (width)n isaa immo 4 hanga 18 miles (0.4 hanga 24 kilometers)
yoo ta'u, dhoqaa gara kessa hanga mile tokko callu (1.6km) ta'u qaba.

Ilalchii Grand Canyon kan yerro duraaf godhame bara 1540t yoo ta'u kunis namicha
Spain, Europe irra dhufee kan Garcia Lopez de Cardenas jedhamun ture.

Grand Canyon hanga U.S. Civil War dhumattu hunda bayyinan hin bekkamu ture. Bara
1869t, Major John Wesley Powell kan harka tokko qabu kan "Civil war" kessatti
yerro bayyef hojjattef kan fedhii Science fi waan harra argu qabu, laga Colorado
irran Grand Canyon irratti ademme ilalcha godhee. Isaa fi namotti isaa wajjin
jiraan sagal wajjin ta'e jalqabulle, isaan kessa ja'a qofaat demma xumure. Isaaf
namotti isaa wajjin ademman kuni namotta yerro duraaf demma akkana godhani dha.
Powellin Sedimentary rock dhoqaa kana kessatti argee "leaves in a great story
book" (balla kittaba seena gudda kessa) jedhe wamme. Ture suniin dura bakki suni
Native Americansiin qabame ture, isaanis bakka jirenya fi washa bayye dhoqaa
suni kessatti ijarani turaan.



https://om.wikipedia.org/wiki/Enamel

Tooth enamel nafa kessa jabbicha yoo ta'u, Albudda bayye qabachunis naffa kessa
tokkoffa dha. Tissueotta ilkanna kessa jirrani kessa afurenni kessa tokko yoo
ta'u kan hafani immo dentin, cementum, and dental pulp jedhamu. Enameliin tissue
ilkanni illan mullatuu isaa tokko qoffa yoo ta'u, jallani immo dentinitt
qarqarra. Percentiin 96% Enamelii Albudda yoo ta'u bishaan fi organic
materialiin percentii haffe qabbatu. Qallamuni Enamelii normalii tokko kellu
iffu hanga addi dallattu jiddutti argama. Qarqarra ilkanni bakka dentiniin
enamel jalla hin jirretti qalamuni enamelii akka semayawi jirra. Enameliin
semitranslucent (ofii kessa ifaa kan dabarsu) waan ta'efi qalamun dentin fi
wantotta birra enamel jallatti argamanii fakki qallamu enamelii fi sababa ta'u.
Furdinni Enamelii ilkan irratti bakka bakkatti kan jijjiramu yoo ta'u, bakka
cusp jedhamutti yerro bayye (hanga 2.5mm) furdatta. Fixe yokan border irratti
immo bayye qallatta, bakki kunis akka cliniccementoenamel junction (CEJ)
jedhama.

Enamelii kessatti albudii bayyinan argamu hydroxyapatite yoo ta'u albudii
kuniscrystalline calcium phosphate dha. Albudii bayyen Enamelii kessatti argamu
jabbena Enamelii qoffa osoo hin ta'in daffe cabbu Enamelii fi sababa ta'a.
Dentiniin immo albudaa diqqo kan qabu yoo ta'u, daffe garru hin cabbu kuni immo
Enameliin akka hin cabne qarqarra.

Dentin and Lafen wanna adda issa tolchu, enameliin collagen ofii kessa hin qabu.
Haa ta'u malle kutta protein adda ta'e lamma qaba kunis kan amelogenin fi
enamelin jedhamani dha. Fayyidan proteinotni kuni enameliif kennanin sirritti
bekkamu battulle, proteinotni kuni guddina fakki fi mullatta enamelii kessatii
fayyida qabu jedhame amanama.



https://om.wikipedia.org/wiki/Daayoodii

Elektirooniksii keessatti, daayodiin ruuqoo elektirikaalii tarminaalii-lama qabu
wayita ta'u hojiinsaas elektirkii gara tokkotti qofa dabarsuu dha; daayoodiin
karantii gara kallattii tokkootti dabarsuurratti mormii xiqqaa (inni bayeessi 0)
kan qabu, gara kallattii biraatti dabarsuurratti ammoo mormii guddaa (inni
bayeessi infinite) qaba. Daayoodiin semiikondaakterii ta'e, yeroo ammaa
baayyinaan kan beekkamu, kiristaala wanta semiikondaakterii ta'eerraa kan
hojjatame fi p-n jaankishiniinsaa tarminaalii elektirkii lamatti kan qabate dha.
Daayodiin vaakiyuum tuubii elektiroodii lama qaba, kunis pileetii (anoodii) fi
kaatoodii hoo'ifamu dha. Daayoodiin semiikondaakterii ruuqoo elektirooniksii
semiikondaakteriirraa hojjatame kan jalqabaa ture. Kiristaalli kun elektirikii
AC gara DC akka jijjiiruu kan argate fiizisistii Jarmanii Ferdinaandi Biraawun
bara 1874tti ture. Daayoodin semiikondaakterii kan jalqabaa, kan kaat wisker
daayod jedhamu, naannoo bara 1906tti kan hojjatame yoo ta'u kunis kiristaala
albuudaa kan akka galiinaa irraa hojjatame. Yeroo ammaa, daayodii baayyen
silkaniirraa hojjatama, yeroo tokko tokko garuu semiikondaakteroonni kan biraa
kan akka seliniyeem ykn jermeeniyeemii irrayis ni hojjatama.



https://om.wikipedia.org/wiki/Crust_(geology)

Ji'ooloojii kessatti crustn qoqodama lafa planeta kan fixe gubbat argamu yoo
ta'u, planet kessa kutta lithosphere jedhamu kessatti argama. Qoqodamotta gara
kessa jirran wajjin yoo walitti madalan, crustiin planet kessatti argaman waluma
galatti waantotta bayye walit-qabama hin qabne ofii kessa qabu. Crustiin Planet
kenya bayyinan kan ofii kessa qabu basalt fi granite dha. Qoqqodama gara
kessatti argaman akka mantle fi core yoo walit madalan, crustiin qabana'a fi
bayye jabba dha.

Planetotta tartiban qoqodaman akka Planet kenya kessatti, lithospheriin fesashi
gara kessa argamu irra nana'a. Demma fesashi irra (convection) akkatta plastic
deformationniin kan baqaa-hin-ta'in, gubba mantle fi asthenosphere irra
qabatulle, lithospheriin tectonic plate demma qabanitti caccabe argama. Crustiin
bishaan jalatti argamu, crustii lafa irra gargari gora. Crust bishan jalla
(sima) kunin furdinana 5 hanga 10 km yoo ta'u, kan ofii kessa bayyinan qabu immo
basalt dha. Crust lafa irra (sial) immo dhoqan (furdinan) 20 hanga 70 km yoo
ta'u, kan ofii kessa qabus cabbi (dhaka) bayye walitti hin qabamne akka granite
ofii kessa qaba. Temprecherii crust temprechera qillensa fi hanga 900 °C (gubba
mantlet) jiddutti argama. Volumii planeta kenya kessa crustiin planet kenya
persentii 1% qofa qabata.



https://om.wikipedia.org/wiki/Baaroo_Tumsaa

Baaroo Tumsaa (1942-1977) sabboonaa Oromoo fi qabsaawa mirga namummaa ti. Baaron
kabajamuu mirga Oromootif falmaa kan ture yoo ta'u qabsoorratti lubbuunsaa
dabarte.

Baaroo Tumsaa bara 1942 Lixa Oromiyaa godina Wallagga Lixaa naannoo Gimbii ganda
karkarroo jedhamtu keessatti abbaasaa obbo Tumsaa Silgaa fi harmeesaa aadde
Naasisee Ciratoo jedhaman irraa dhalate.

Abbaansaa fi harmeensaa walitti aansuun du’aan irraa adda baanaan Baaroon
obbolootasaa lamaan Raaheel fi Nagaasaa Tumsaa wajjin mana duwwaa keessatti
hafe. Yeroo sanatti obboleessi isaa obbo Guddinaa Tumsaa hojiidhaan magaalaa
Naqamtee keessa jiraachaa waan turaniif, qophummaa obboleessasaanii jibbuudhaan
dhaqanii bakka jiraatan magaalaa Naqamteetti isa fidan.

Baaroon barumsa isaa sadarkaa tokkoffaa fi lammafaa achuma magaalaa Naqamteetti
erga xumuree booda, barumsasaa sadarkaa olaanaammoo kolleejjii Waldaa Makaana
Yesuus Bishooftuutti argamurraa xumure. Itti aansuudhaan Yuunivarsiitii
Finfinnee seenudhaan barnoota faarmaasiistiin digirii jalqabaa bara 1966tti
fudhate. Itti fuufuudhaan utuu hinturiin yunivarsiitichumarraa seeraan
digiriisaa jaaalqabaa fudhate. Baaroon egaa turtiisaa yunivarsiitii keessatti
barattoota jijjiirama barbaadanii wajjin waliigaluudhaan sochii cimaa taasisaa
ture. Barattoota kutannoodhaan saba isaaniif qabsaa’aa turanis sadarkaa
garaagaraatti ijaaraa ture. Ijoolleen Oromoo muummee barnoota addaa addaarratti
ramadamtee akka biyyaasheef hojjechuu qabduttillee gurmeessaa ture. Bara
1964-1965 waldaa Yunivarsiitii kolleejjii Finfinnee irratti pirezidaantii
ta’uudhaan hojjete. Bara 1966 immoo waldaa waliigaltee Yuunivarsiitii
Finfinneerratti barreessaa ta’uudhan hojachaa ture.

Baroota kana keessatti baay’inni barattoota Oromoo yuunivarsiitii keessatti haa
xiqqaatuyyuu malee, warruma jiran kanaa wajjin wal arguudhaan mirga uummata
Oromoo kabachiisuurratti maree taasisaa tureera. Wal’aansoon barattoota
yuunivarsiitiin jalqabame kun utuu hinturiin ifatti ba’uudhaan namoota hedduu
sochooseera. Sochiin kunis kana qofaaf utuu hintaane, uummanni Oromoo akka inni
mirgasaaf falmatuuf karaa baaseera. Baaroon itti fufuudhaan namoota paarlaamaa
keessa hojjetanii wajjin wal argee mariyachuun warra akka Maammoo Mazammirfaa
wajjin ta’uun Waldaa wal-gargaarsa Maccaa fi Tuulamaa keessatti mormii
fiyuudalizimii baadiyyaa keessattis baballisuun sochii mormii bara 1966 keessa
turerratti haala mijeessuun shoora olaanaa taphatera.

Finfinneefi magaalota kanbiroo keessatti yaada ‘lafti qoteebulaaf’ jedhu irratti
dargaggoota hedduu gurmeessuudhaan bittaan warra nafxanyootaa akka gabaabbatu
taasisuuratti gumaacha guddaa taasiseera. Wallaansoon bara 1966 ka’e kun duula
guddina waliin jedhu uumee keessumaayyuu naannoo Oromiyaa keessatti fudhatama
argateera. Fudhatama argachuusaatiif sababnisaa Baaroo ture. Baaron goota humna
dargaggootaa ijaaruun sirna Nafxanyootaa barbadeessuuf kutatee ka’e ture.

Haalli Baaro ofi garee hojjetootaa kanaa namoonni itti hintolin Baaroo hojiirraa
ariyani. Miindaasaarra ariyatamuun cinatti akka shororkeessituu addaatti
fudhatamee tureera. Haata’u malee dabni irratti raawwate kun Baaroon
wallaansoosaatti akkanni cimu isa taasise malee dugda duubatti isa hindeebifne.
Yeroo mara mootummaan bara sanaa Oromoorratti miidhaa dhoksaa waan taasisuuf,
akka sabni Oromoo walitti dhufanii mariyatan waan hinbarbadneef Waldaan Maccaafi
Tuulamaa akka cufamu taasisaniiru. Kun kan isa gaddisiise Baaroon ummanni Oromoo
bakka maree akka hindhabneef Waldaa Dhaaba Dhidheessaa jedhu uume. Mul’anni
Baaroo keessaa finiinaa ture sun boqonnaa waan isaaf hinlaanneef yoo isaan karaa
tokko cufan inni ammoo karaa biraan mala dhaha malee sodaachisiifamuu mootummaa
kanaaf goota hinjilbeenfanne ture. Faayidaalee yeroo qabsoo bilisummaa Oromoof
jedhee dhabes homaa tokkottuu hin lakkoofne.

Baaroo Tumsaa bara 1964 aadde Warqinash Bultoo wajjin bultii ijaarrate. Aadde
Warqinash Bultoo biyya Eertiraa keessatti dirqama loltummaarra utuu jirtuu bara
1982 loltoota amanamoo Mangistuu Haayilamaariyaamiin ajjeefamte. Aadde Warqinash
Bultoo obboleettii jeneraal Demisee Bultoo yoo taatu, abbaanshii obbo Bultoo
Ejersaammoo Waldaa Maccaafi Tuulamaa keessatti miseensa turani. Cidhi Baaroo
Tumsaa Oromoota sadarkaa hojii adda addaarra bakka adda addaarra jiran hundaa
biratti haala ho’aadhaan waan kabajameef, diina biratti akka sochii siyaasaatti
fudhatamee isaan sodaachisaa ture.

Barruu amma ammaatti saba Oromoo hedduu biratti akka gaariitti dubbifamuu fi
jaallatamu The Oromos voice against tyranny document 1971 jedhamu garee
hojjetootasaa wajjin namoota hedduu bira akka ga’u taasiseera. Barreeffamni kun
gara Amaariffaattillee hiikamee dubbifamaa ture. Kan inni barruu kana raabsaa
tureefimmoo waan Waldaan maccaafi Tuulamaa cufameef Oromoota jajjabeessuuf qofaa
utuu hintaane, baroota dheeraadhaaf cunqursaafi dabaa saba Oromoorra ga’aa ture
barruun kun of keessatti waan qabatee jirtuufidha. Dararfamaafi cunqursaa tureef
jiru saba Oromoo ittiin bariisuuf jedheetu. Baaroon bara 1972tti Afaan Oromoo
akka qubee laatiiniin barreeffamuuf Hayilee Fidaa wajjin qo’atee yeroodhaaf
garuu gaazeexaan Bariisaa qubee saabaatiin akka maxxanfamu taasisaniiru. Garuu
utuu hinturiin mootummaan Dargii itti inaafuudhaan fuudhee ministeera beeksisaa
jala galche.

Har'a gaazeexaan Bariisaa faayidaa siyaasaatiif jedhamee kan qophaa'u malee
faayidaa eenyummaa saba Oromootiif jedhee miti. Baay’inaan waa’ee eenyummaa
Oromoo irrattis kan hojjetaa jiru miti. Maqaa kana qabatee gaazexaan bahaa jiru
garuu ammayyuu biyya Oromiyaa keessa jira. Qubee Afaan Oromoo har’a sabni Oromoo
itti fayyadamu Baaroo Tumsaa fi Hayilee Fidaafaatu bara lubbuun jiran
qopheessani. Bara 1973 qabsoon Oromoo akka inni sadarkaa olaanaarra ga’uuf
kaayyoo balla’aa baasuudhaan Wiirtuu Qaama Qindoominaa dhaaba jedhu
hundeesseera. Kunis immoo turee dhaaba Adda Bilisummaa Oromoo jedhutti
jijjiirameera.

Bara 1974 daba mootummaan Hayila Sillaaseefi jaleensaa uummaatarratti geessisaa
turan qaamni qoratu hundaa’e. Kana keessattis Baaroon miseensa ta’ee akka
hojjetu erga taasifameen booda namoota Oromoo hinta’iniin rakkoo keessa
galafamuuf tureera. Garuu rakkoo isaan Baaroorratti qopheessan kana namoota
miseensa Dargii turaniin karaatti hafeera. Baaroon dhaabbata siyaasaa bara sana
keessatti hundeeffaman hunda dhiisee saba bara mootummaa Haayila Sillaasee
cunqrsaan irra ga’aa ture hundaa kan ofitti haammatu dhaaba Wala’ansoo saba
balla’a cunqursamoota Itoophiyaa ‘Ye Itoophiyaa ciqunooch abiyootawwii Tigil’
jedhu hundeesse. Dhaabni kunis saba Oromoofi sabaafi sablammoota cunqurfamoota
byyattii kan of-keessatti haammate ture. Isaan booda Dargiin yeroo jabaachaa
deemu of-tuulummaasaa dabalaa deemuun dhaaba ‘EMALEDHI” jdhaman diiguutti
kaanaan Oromoonni baay’een gara qabsootti seenuu jalqaban.

Bara 1974tti hundaa’ee baha Oromiyaa keessatti soch’aa kan ture Addi Bilisummaa
Oromoo qabsaa’ota hedduu horachuu danda’ee ture. Baaroonis qabsoo kanatti
seenuudhaan gara bahaatti deemee geggeessummaan hojjetaa utuu jiruu bara 1977tti
lubbuunsaa darbe. Duutii Baaroo umurii gabaabaafi akka tasaa dhaaba Adda
Bilisummaa Oromoofi uummata Oromoo akka malee naasiseera; miidheeras.
Dargaggeessi umurii waggaa 35tti ajjeeffame kun bara hundumaa godaannisa
hindagatamne saba Oromoo irratti maxxansee jira.

Akkaataa du’asaa ilaalchisee saba Oromootiif odeeffannoon hinkennamne. Haata’u
malee, du’a Baaroo booda namoonni yeroo sana turan geggeessummaarratti
dandeettii dhabuu qofaa utuu hintaane, ejjennoo dhabuusaaniirraan kan ka’e
dhaaba saaniitiifis ta’e uummata saaniitiif ta’uu dadhabuudhaan ummata
qaanessanii jiru. Kaayyoo innii fi kan isa fakkaatan itti wareegamaniif
xiyyeeffannoo guddaan hinkennamne. Barreessitoonni tokko tokkorratti akka
jedhanitti, Baaroo kan ajjeese loltuu WBO kan sammuunsaa fayyaa hinturre
tokkoonii jedhu.



https://om.wikipedia.org/wiki/Baale

Baaleen godinaalee Oromiyaa keessa jiran keessaa tokko dha. Daangaan Baalee,
kibbaan Booranan (Booranaa fi Baale laga Gannaalee Doriyaatu gargar baasa),
kibba dhihaan Saba, Sab-lammootaa fi Ummattoota kibbaan, kaaba dhihaan Arsiin,
kaaba bahaan Harargee fi kaaba fi kibbi Harargee Laga Shabaleen gargar ba'u),
bahaan immo Sumaaleen dangefamtee argamtii. Bakki dherinna gudda Baale keessaa
qabu Gaara Baatuu yoo ta'u, gaarri kun immoo Oromiyaa kessattille guddinan
tokkoffa dha. Gaarri Baatuu Gaara Urgoma jedhaman jalatti qoodama. Gaaronni
biraa urgoma keessatti argamani kan akka Gaara Tulluu Diimtuu, Gaara Darkinna fi
Gaara Geesse jedhamani dha. Aanoti bira Baale keessatti argamani kan akka
Dodola, Ginniir, Gobba fi Roobee dha.

Abbaa Taayitaa Istaatistiksii Itoophiyaa bara 2005tti akka gabasetti, Baalen
bayyina ummatta 1,727,306 yoo qabattu, kana keessaa 854,584 dhiraa yoo ta'an,
872,722 immo dubra dha. Ummatti Baale 233,013 yookan 13.5% magalaatti galu.
Ballina lafaa tilmaman hanga 63,917.46 square kilometers ta'u keessatti, Baalen
tuuta'insa ummataa 27.02, kilometiri tokko kessatti jiratta.

Akka meemoraandamii Baankii Addunyaa Caamsaa 24, 2004tti, 11% iin ummatta Baale
elektrikii yoo fayyadamanii, rukkinni kara konkolaataa immo 11.4 kilometers per
1000 square kilometers qabu. Avirejjiin abba mana baadiyyaa tokko heektaara lafa
tokko yoo qabatu, lakkoofsa horii immo 1.0 qaba. 19.5 % iin ummatta hojii qotee
bulaa hin ta'iniin jiraata. 66%iin ijolee mana barumsaa sadarka tokkoffaf
galmooftee barattu yoo tatu, 21% immo mana barumsa sadarka lammaffatti baratti.
53% Baale busaan qabammu yoo danda'ani, tokkollen immo Tsetse fly qabamu hin
danda'anni. Memorandumiin Baalefi halla qillensa goga qabachuni kennamef 555
dha.



https://om.wikipedia.org/wiki/Arctic_Ocean

Garbi Arkitiik, garba hemisferii kaabaatti argamu yoo ta'u, kan baayyinan argamu
garuu kutaa lafaa Arkitiik jedhamu kan fiixee kaabatti argamutti argama. Garbi
kun garba addunya hunda irraa xiqqaa yoo ta'u, qallinaanis isa qallicha dha.
Dhaabbata Qorannaa Bishaanii kan Addunyaa (International Hydrographic
Organization) garba kana akkuma garba addunyaa shanan jalatti walitti-qabullee
qorannaan garbaa yeroo baayyee Galaana Meditiraaniyaanii Arkitiik yookan
salphaatti Galaana Arkitiik jedhani waamu, akkasumas akka bishaan xixiqqoo garba
Atilaantiik jalatti argamani godhani qoodanii. Garbi Arkitiik bishaan Garba
Addunyaa walitti qabamani adeeman keessaa kan fiixee kaabatti argamu dha.

Kutaan baayyen garba kanaa cabbii bishaanin kan marfamee yoo ta'u, kunis kan
ta'u ji'otta qabbana yookan immo yeroo tokko tokko ganna guutuu dha. Oo'ii fi
soogiddummaan bishaan kanaa waqtiin jijjiirama, kunis yeroo cabbin baqu fi yoo
cabbin walitti-qabamu. Soogiddummaan garba kanaa yoo ilaalan avireejjii
sogiddummaa shananii irra xiqqaa dha, kunis wanna hurka xiqqaa fi waan bishaan
gara alaa yeroo baayyee hin yaaneef akkasumas bishaani qulqulun biraa gara
keessaa yeroo bayye waan hin senneefi. Walit-qabami cabbi yeroo ganna hanga
parsentii 50% ta'a.



https://om.wikipedia.org/wiki/Antiraaksii

Antiraaksiin dhibee hamaa yoo ta'u kan inni dhufus baakteeriyaa Baasiles
Antiraasis (Bacillus anthracis) jedhamuuni. Gosti dhibee kanaa baayyen isaa kan
nama ajjeesu yoo ta'u dhibeen kun bineesotaa fi nama qaba. Yeroo ammaa dhukkuba
kanaaf talaalliin kan jiru yoo ta'u erga dhibeen isaa nama qabeeyis
antiibaayootiiksiidhaan yaalun gosa dhibee kanaa muraasarratti amma tokko ni
hojjata.

Akkuma miseensota jenasii Baasiles, Baasiles Antiraasisiin
indoospoorii(gabaabumatti ispooriis ni jedhama) mugaa yoo uumuu kunis haala
qilleensaa hamaa keessa waggaa kudhanii hanga jaarraa tokkoo jiraachuu danda'a.
Ispooriiwwan kun ardii addunyaa hundumarratti argamu, Antaarkitiikaa dabalatee.
Ispooriiwwan kun yeroo qillensa wajjiniin ykn nyaata wajjiniin qaama keessa
seenan ykn madaa qaamaa irra yoo qubatan, battalumatti mugaatii isaanii keessaa
dammaquun saffisaan wal horuu jalqabu.

Antiraaksiin qajeeltodhumaan dhukkubsataa tokkorraa kan biraatti hin darbu;
karaa ispoorii qofa namatti darba. Ispooriiwwan kun uffataa fi qopheedhan iddoo
tokkoo gara biraatti geeffamuu danda'a. Reeffi bineensota dhibee kanaan du'anii
madda ispoorii ta'uu danda'a. Jabina ispooriwwan kun qabaanii fi oomishuun
salphaa waan ta'eef, akka meeshaa waraanaatti itti fayyadamuuf baayyee mijataa
dha. Antraaksii akka meeshaa waraanaatti fayyadamuun kun yoo xiqqaate biyyoota
shaaniin hojjatameera: Yunaayitid Kingidem, Jaappaan, USA, Raashiyaa fi Iraaq.
Akkasumas biyyoota biraa baayyedhaan yaallame.

Hanga jaarraa 20ffatti wagga waggaadhan adunyaarratti antiraaksiin namoota fi
bineensota hanga kuma dhibba tokkoo ol ajjeesse. Saayintistiin Firaansi Luuwii
Paaster talaallii antiraaksii bara 1881tti yeroo jalqabaatif hojjate. Jaarraa
tokkoo oliif talaalli bineensotaa, bobbaa bineensotaa qulleessuu, fi sagantaa
antiraaksii balleessuu kan Ameerikaa Kaabaa, Awustireliyaa, Niwuu Ziilaandi,
Raashiyaa, Yuurooppi, fi kutaa Afrikaa fi Eshiyaa keessatti geggeeffameen,
dhukkubni antiraaksii bineensot manaa irratti mul'atu baayyee xiqqaadha
(waggaatti baayyee muraasatu gabaafamea). Antiraaksiin keessumaayyuu saree fi
adurree irratti baayyee hin mullatu, fakkeenyaaf bara 2001tti USA keessatti
tokko qofatu galmaa'e.

Dhibeen antiraaksii bineensota foon nyaatanii fi raqa qulqulleessan (scavengers)
hin qabu; yoma foon bineensa dhibee kanaan qabamee nyaataniyyuu hin qabaman.
Dhukkubni kun bineensota daggalaa biratti yeroo yeroodhan deeddeebi'eet ka'a.
Dhibeen kun biyyoota mana yaalaa namaa fi kan horii baayye hin qabne keessatti
baayyata. Jaarraa 21ffaattillee, antiraaksiin biyyoota hin guddatin keessatti
rakkoo guddaa ta'ee argama. Fakkeenyaaf biyya Filippiinsi keessatti foon
bineensa dhibee kanaan du'ee nyaachuun bara 2010tti namoonni 400 ol yoo
dhukkubsatan yoo xiqqaate namoonni 2 akka du'an gabaafameera.

Ispoorin Baasiles Antiraasis biyyee keessa jiraata. Yeroo dheeraa jiraachuu waan
danda'uuf, ispoorin antiraaksii addunyaa guutuu keessa jira keessaahuu iddoowwan
awwaalaa bineensota dhukkuba kanaan du'aniitti argama. Iddoo awwaalaa
tuttuqamerraan kan ka'e erga dhukkubsataan du'ee waggaa 70 booda dhibeen kun
reeffarraa nama qabu danda'eera.

Miidhaan sirna argansuu jalqaba waan akka qufaa(utaalloo) fakkaatee guyyaa
muraasa kan turu yoo ta'u, itti aansee dhibee nimooniyaa(pneumonia) fi miidhaa
sirna argansuu guddaatu dhufa. Dhibeen kun nama ajjeessuun isaa 92% yoo ta'u,
yoo yaaliin akkuma dhibeen kun jalqabeen kennameef garuu gara 45% gadi bu'a.
Dhibee antiraaksii sombaa dhibee sirna argansuu isa kaanirraa dafanii adda
baasun dhibeen kun dafee yaalii akka argatu gochuuf waan tajaajiluuf baayyee
barbaachisaadha. Malli ittiin kana addaan baasanis kalaqamee jira. Dhibeen kun
cimee deemnaan, ammuma fe'eyyuu yoo yaalii argate, carraan nama ajjeesuu isaa
97%.

Antraaksin garaachaa fi marrimaanii nama kan qabu foon dhibee kanaan qabame
nyaachun dhufa; mallattoon isaas dhukkubbii garaachaa fi marrimaanii, dhiiga
hoqqisuu, albaatii hamaa, garaa gubaa marrimaanii fi nyaata jibbuu dha.
Marrimaan, afaanii fi qoonqoon yeroo baayyee hin madaa'a. Erga baakteeriyaan kun
garaa keessa faffaca'ee booda, itti aansun gara dhiigaatti darbee qaama keessa
faffaca'a, summiis oomishuu ittuma fufa. Antiraaksin garaachaa fi marrimaanii
yaallamuu kan danda'u yoo ta'u yaaliin dafee jalqabuu fi turuu isaarratti
hunda'ee, carraa nama ajjeesuu 25%-60% ta'u qaba. Gosti antiraaksi kanaa bayyee
xiqqaadha.

Antiraaksiin gogaa kan uummamu erga ispoorin Baasiles Antiraasis(Bacillus
anthracis) gogaa namaa kessaa karaa madaatin seenee booda. Gosti antiraaksii kun
baayyinaan kan nama qabu yoo bineensota dhibee kanaan qabame/du'e tuqanii.

Baakteeriyaan kun summii lama kan eksoo-tooksiin(exo-toxins) jedhamuu fi leetaal
tooksiin (lethal toxin) jedhaman kan oomishuu yoo ta'u kan nama ajjeessuus
summii kana. Doktoroonni du'a dhibee kanaan dhufe adda baasuf tokkoffaa tasa kan
dhufe ta'uusaa, fi lammaffaa ammoo dhiiga gurraacha hin itinne kan qaama keessaa
karaa uraa adda addaa yaa'un tilmaamuu danda'u. Erga dhukkubsataan du'ee booda,
yeroo daqiiqaa muraasa hanga sa'a gabaabaa keessatti, baakteeriyaan antiraaksii
baakteeriyaan an'eroobiikiin moo'amuudhaan ni balleessa. Haa ta'u malee,
baakteeriyaan antiraaksii kan dhiiga wajiin qaama keessaa ba'e ispoorii jabaataa
uumuu danda'a. Baakteeriyaan tokkoo ispoorii tokko uuma. Maaltuu baakteeriyaa
antiraaksii ispoorii akka uumu akka godhu amma ammaatti wanti beekkame hin jiru,
garuu ooksijiinitti saaxilamuunii fi nyaata dhabuun shoora akka tabatu ni
tilmaamama. Ispooriin, tokkicha uummamnaan balleessuuf baayyee ulfaataadha.

Bineeldonni biqiltuu nyaatan (yeroo tokko tokko namoonnis) dhibee kanaan karaa
argansuun kan qabaman akka kanatti: ispooronni qilleensa wajjin erga liqimfanii
booda, qilleensaan hooffamuudhaan sombaa keessa alviyoolaa seenuu. Ispooronni
somba keessaa seelota qulleessituun (scavenger cells - macrophages)
fuudhamuudhaan karaa veeseloota xixiqqoo (small vessels - lymphatics) keessa
hooffamudhaan gara liimfi noodii (lymph nodes) geeffamu. Miidhaan ispooronnii fi
baasiilaayi qomarraan ga'u mallattoon dhibee qomma keenyarratti akka nutti
dhaga'amu fi hafuura baafachuun akka ulfaatu godha. Erga liimfi noodii seenanii
booda, ispooronni biqiluudhan gara baakteeriyaatti jijjiiramu, achiis saffisaan
wal horuu jalqabu. Wal hormaata kanaan seelota qulleessituu dhoosuun
baakteeriyaa baayyeen dhiiga keessa seenee gara qaama hundaatti akka faffaca'u
godhu. Erga dhiiga keessa seenaanii booda, baakteeriyoonni baasilaayi kun
pirootiinota sadi'i kan letha factor, edema factor, fi protective antigen
jedhaman gadi lakkisa. Pirootiinonni sadanuu mataa isaanitti summii kan hin
qabne yoo ta'u, walitti makamni isaanii garuu namaaf summii hamaa ta'a.
Protective antigenin warreen lamaan hafan wajjin walitti makamuun summii lethal
toxin fi edema toxin jedhamu uuma. Summiwwan kun miidhaa tishuu, dhangala'uu
dhiigaa, fi du'a fidu. Yoo antiibaayotiiksiin turee kennameef,
antiibaayotiiksiin baakteeriyaa kana yoo ajjeesee fixeyyuu, summii kanaan
dhukubsataan sun ni du'a. Sababiinsaas summiin baakteeriyaa baasilaayiin uummame
kun baayyina nama ajjeesuu danda'uun dhiiga keessatti waan hafuufi.

Ammeenyi dhibee antiraaksii amala baakteeriyaa kanaa lamarratti hunda'aa: (i)
poly-D-glutamic acid capsule, kan baakteeriya kana
faagoosaayitoosisii(phagocytosis) neutrophils dhukkubsataa irraa dhowwu, fi (ii)
tripartite protein toxin, kan summii antiraaksii (anthrax toxin) jedhamu dha.
Summiin antiraaksii makaa pirootiinota sadi'iitti: (i) protective antigen (PA),
(ii) edema factor (EF), fi (iii) lethal factor (LF). PA fi LFn lethal toxin
uumu, PA fi EF ammoo edema toxin uumu. Summiin lethal toxin du'aa yoo fidu,
edema toxin ammoo dhiita'a tishuu/qaamaa fida.

Seeloota keessa seenuuf, endema fi lethal factor pirootiinii biraa kan baasiles
antiraasis oomishu kan protective antigen jedhamutti fayyadamu. Protective
antigen qabduu seelotaarratti argamu gosa lamatti of maxxansu. Inzaayiimii
seelotaa kan pirooti'eez jedhamu PA bakka lamatti cabsa: PA20 fi PA63 tti. PA20n
marsaa summeessuu keessaa bahee waan seelota ala turutti jijjiiraama. PA63n
garuu sana booda caccabaa PA63 kan biraa ja'a wajjin oligomerize gochuun prepore
uuma; kunis bifa geengoo qaba. Erga bifa kana erga godhatee booda, EF ykn LF
sadi'i wajjin walitti qabachuun resistant complex uuma. Itti aanuun karaa
rissepteroota seelootaatin endocytosis geggeeffama, karaa kanaan summiin kun
seelota keessa seenuun keessoo seelotaa argata. Naannoon asidaawaa kan endosome
keessaa kun heptamer akka LF ykn/fi EF cystosolitti gadi lakkisu godha.
Akkamitti akka summiin kun seelota ajjeesu garuu sirriitti hin beekkamu.

Namoonni baayyeen dhibee kanatti karaa ittiin saaxilaman keessaa inni guddaan
iddoo hojiitti bineeldota dhukkubstan ykn bu'aa bineeldota dhukkubsatanii
(gogaa, foon, fi rifeensa(wool)) tti saxilamuudhaani. Hojjattoonni bineeldota
du'anii fi bu'aa bineeldotaa kanaaf saaxilaman balaa dhibee kanaa guddaa keessa
seenu, keessahuu biyyoota dhibeen kun baayyatu keessatti. Horiin yeroo goodatti
bayee marga dheedu, bineensota daggalaa wajjin walitti makamuu waan danda'aniif,
dhibeen antiraaksii darbee darbee karaa kana ni dhufa. Hojjattoonni baayyeen
rifeensa uffata ta'urra (wool) fi gogaarra hojjatan ispoorii antiraaksii
xiqqoodhaaf ni saaxilamu, garuu saaxilamni akkasii kun baayyensaa dhibee
antiraaksii fiduuf ga'aa miti. Ittisni qaamaa saaxilama xixiqqaa akkasii kana
ofirraa dhowwuu danda'a jedhamee yaaddama. Namoonni kun yeroo qabaman gosa
dhibee kanaa kan antiraaksii gogaa jedhamuun qabamu. Seena dheeraa keessatti,
antiraaksiin qilleensa wajjin seenu inni hamaan Woolsorters' disease jedhama,
sababni isaas iddoo hojiitti namoota wool foo'an waan qabuufi. Yeroo amma,
dhibeen karaa kana dhufu bineensonni dhibee kanaan qabaman waan hin jirreef
baayyee xiqqaadha. Fakkeenyaaf, biyya USA keessatti dhibeen karaa kanaan nama
qabe, yeroo dhumaaf bara 1976 yoo ta'u, kunis wool biyya Paakistaanii dhuferraa
kan aka'e ture.

Talaalliin antiraaksii kan loonii fi namootaaf kennamu seenaa qorichaa keessatti
iddoo guddaa qaba, argannoo Luuwii Paaster horiirratti godhe kan jaarraa
19ffaadhaa hanga oomisha ammayyaa (Bio Thrax) jaarraa 20ffaa keessa loltoota
Ameerikaa waraanaa baayoloojikaawaarraa dhowwuuf ooletti dabalatee. Talaalliin
antiraaksii kan namootaa Tokkummaa Sooviyeet keessatti bara 1930n keessa yoo
hojjatamu, USA fi UK keessatti ammoo bara 1950n keessa hojjatame. Kan yeroo
ammaa TNQ(FDA) USAn fudhatame fayyadamaa jirru bara 1960n keessa oomishame.

Yeroo ammaa, talaalliin antiraaksii kan namaa gosa acellular(USA) fi live
spore(Raashiyaa) kennama. Talaalliin amma kennaman hundi mallattoo murtaawaa fi
waliigalaa dhibee (madaa, qaamni hoo'uu, gogaan qaamaa diimachuu) agarsiisa;
namoota naannoo 1% ta'an ammoo miidhaa jabaan irra ga'uu danda'aa.

Antiibayotiiksiidhaan dafanii yaaluun baayyee murteessaa dha - yaaliin yoo turee
jalqabe carraa fayyisuu isaa baayyee xiqqeessa.

Yaaliin dhibee antiraaksii fi dhibee baakteeriyaan dhufan kan biraa
antiibayotiiksii akka fluoroquinolones (like ciprofloxacin), doxycycline,
erythromycin, vancomycin, or penicillin doozii baayyee liqimsuu fi waraannachuu
barbaada. TNQ kan mirkaneeffaman ciprofloxacin, doxycycline, fi penicillin
dabalata.

Caamsaa 2009tti, Human Genome Sciences eeyyama Biologic License Application
qorichaasaa haaradhaaf galchate, qorichi kun raxibacumab kan jedhamu yoo ta'u
antiraaksii qilleensa wajjin seenuf yaaluuf tajaajila. Yoo dhukkubsataan
antiraaksiin du'e, reeffa sana kobaatti adda baasanii kaa'un jarmiin antiraaksii
akka hin baballanne dhowwa. Reeffa awwaaluun ispoorii antiraaksii hin ajjeesu.

Mudde 14, 2012tti, TNQ USA raxibacumab antiraaksii qilleensaan seenuu yaaluu
akka limmoodhaan kennamu eeyyame. Raxibacumab antiibodii monoclonial kan summii
Baasiles Antiraasisiin uummamu sana halaksiisa. Summiin kun tishuurratti
miidhama hin fayyinee fi du'a fida. Antiibodii monoclonial kun pirootiinii
antiibodii namaa fakkaatu yoo ta'u qaamota alaa nama keessa seenan kan akka
baakteeriyaa fi vaayiresii barbaadanii balleessa.

Maqaan antiraaksii jedhu kan dhufe jecha Giriik anthrax[άνθραξ] irraa yoo ta'u
jechi kun maqaa 'dhagaa cilee' (coal) ture. Maqaan kun kan kennameefis miidhaa
dhibeen kun gogaa qaamarraan ga'uu bifa gurraachaa waan qabuu fi. Dhibeen kun
kan qoratamee argame bara 1876 Rooberti Kookin ture.

Doktoriin lammii Jarmanii Rooberti Kook baakteeriyaa dhibee antiraaksii fidu
yeroo jalqabaatiif bara 1875 Wolsztynitti argate. Argannoon isaa kan jaarraa
19ffaa gara dhumaa keessaa kun, dhibeen lubbu qabeeyyii ijaan hin mullanne
(microbe) xixiqqoodhaan akka dhufu hubachiise. Yaalii (experiment) gurguddaa
hojjateen, Rooberti Kook marsaa jireenyaa fi mala ittiin antiraaksiin darbu adda
baasee argate. Yaaliin isaa kun antiraaksii hubachuuf qofa odoo hin taane,
dhibeen lubbu qabeeyyii ijaan hin mullanne (microbe) akka dhufu hubachiisu
keessatti ga'ee guddaa qaba; sana dura dhibeen karaa ittiin dhufu hin beekkamu
ture. Kook ittuma fufuudhaan akkataa dhibeewwan biraa ittiin darban qorate.
Kanaafis, Badhaasaa Noobelii kan bara 1905 baakteeriyaa tuberkiloosis (dhukkuba
somba) fidu waan argateef badhaafame.

Caamsaa 1881tti, Luuwii Paaster yaalii uummataaf banaa ta'e kan yaadaa talaallii
agarsiisu geggeesse. Paaster garee lamaan hoolota 25, re'ee tokko, fi saawwan
muraasa qopheesse. Horii garee tokko keessa jiraniif talaalliin Paaster
qopheesse garaa garummaa guyyaa kudha shan gidduutti si'a lama kennameef, garee
kan lammataatii garuu talaallin wayiituu hin kennamneef. Erga talaalliin
jalqabaa kennamee guyyaa soddoma booda, gareen lamaanuu baakteeriyaa antiraaksii
lubbuu qabu waraannaman. Horiin garee talaallii hin fudhatin keessa turan hundi
yoo dua'an, horiin garee talaallii fudhatan keessa jiran tokkollee hin duune.

Talaalliin antiraaksii kan namaa bara 1954 gadi lakkifame. Talaalliin kun kan
seelii hin qabne dha, kan Paaster horiidhaaf fayyadame seelii lubbuu qabu ture.
Talaalliin seelii hin qabne irra fooyya'aan bara 1970tti bahe.



https://om.wikipedia.org/wiki/Abdiisaa_Aagaa

Koloneel Abdiisaa Aagaa (1919 - 1977) Oromiyaa, Wallagga kessatti dhalate.
Abdiisan waraana Itoophiyaan Xaaliyaanii waliin geggessiteraati gootummaa guddaa
agarsiisen ummata biratti beekkama.

Koloneel Abdiisaa Aagaa Oromiyaa Dhihaa,Wallagga Dhihaa,Najjotti bara1919
kessatti dhalate. Bara 1925tti mana barumsaa Abbaa Gabra-Maaram seenee afaan
Amaariffaa dubbachuu, dubbisuu fi barreessuu barate. Bara 1927, mana barumsa
misiyoonii Najjoo seenee Afaan Ingiliffaa barate.

Yeroo umuriinsaa 12, Abbaan Abdiisaa obboleessa isaa ajjeessee mana hidhaa gale.
Abdiisan kana ol iyyatee abbaasaa gadi lakkisiisuf gara Finfinnee yoo deemeyyuu,
abbaansaa dhumaratti murtii du'aatin ajjeefame. Kanaan gaddee fi aaree, Abdiisan
umurii 14tti Waraana Itoophiyaatti dabalame. Bara 1932, Akkaadaamii Waraanaa
Hoolotaa seenee waraana barachuun ajaja-kudhanii ta'uun eebbifame. Yeroo
waraanni Xaaliyaanii Itoophiyaa qabatu Abdiisanis waraana kanarrati loltuu ta'ee
hirmaatee ture. Hiryootasaa wajjini diina Wallagga qabate buqqisuuf gara
Wallaggaa deeme. Boodarras hiriyootasaa du'arraa hafan 30 wajjin booji'amee
jalqaba Jimmatti hidhame. Hiriyootasaa wajjin ji'a tokko booda Jimmarraa gara
Finfinneetti dabarfamanii ji'a lama hidhman. Ji'a lama boodas mana hidhaatii
gadi lakkifaman. Bara 1936, Giraaziyaanitti boombin darbatamee waan madaayef,
Abdiisaan namoota 42 wajjin qabamee karaa Mitsiwwaatin gara Moqaadishoo
geeffamuun achitti hidhaman. Namoota Abdiisaa wajjin Hoolotatti baratan keessa
nama 18 erga ajjeesanii booda, namoota 30 hafan Xaaliyaanii geessanii mana
hidhaa kuusaa odola Sisilii keessatti aragamutti hidhame. Achitti Kapiteen
Juuliyoo, goota Yugozilaavin wal bare.

Mana hidhaattis Abdiisaa fi Kapiteen Juuliyoon michuu ta'an. Waliinis mana
hidhaa keessaa badanii miliqan; isaan wajjin hidhamtoota 10 ol ta'an fudhatanii
bahanii bosonalatti galan. Guyyaa muraasa booda mana hidhaa sanatti
geggeessummaa Abdiisatiin alkan deebi'an; Abdiisaa Xaaliyaanonni hedduu soodaatu
turan. Abdiisan eegdota mana hidhaa sanaa hudhee ajjeese. Itti aansun Juuliyoo
wajjin uffata eegdota mana hidhaa sanaa fudhatanii uffatan. Meeshaa waraana
eegdota sanaas qabatanii eegduu mana hidhaa sanaa fakkaachun karrarraa
dhaabbachuu jalqaban. Abdiisaa fi Juuliyoon buufata sana keessa seenun
hidhamtoota hunda gadi lakiisan, qondaaltota Xaaliyaanii buuftana sana keessa
jiraniin wal waraananii meeshaa isaanii fi rasaasa saamanii, konkoolattota
meeshaa waraanaa fe'an booji'anii gara bosonaatti deebi'an.

Abdiisaanfaa haaluma kanaan loluun hidhamtoota baasuu, baankii, mana kuusaa
mootummaa fi buufata kuusaa saamuu itti fufan. Kanaanis lakkoofsi garee isaa
guddatee waraana ta'e. Mootummaan Faashistii Xaaliyaanis waraana isaanirratti
bane. Gareen kunis Abdiisaa geggeessa isaa godhachun filatee sadarkaa meejerii
isaaf keenne. Xaaliyaanonniis Abdiisaa baayyee sodaatu turan. Sodaa kantti
fayyadamuun saamtonni Xaaliyaanii fuula isaanii gurraacha dibanii Abdiisaa
fakkaachun baankii fi manneen namaa saamu jalqaban. Abdiisaanis jarreen hojii
hamaa kanaan maqaa isaa xureessan kana qabee ajjeessa ture. Mootummaan
Xaaliyaanii Abdiisaa qabuuf yaalii guddaa gochaa ture garu hin dandeenye. Kun
ta'u didnaan, Abdiisaa aangoo guddaa sii kennina jechuun garee isaanitti akka
dabalmu gochuuf yaalan. Abdiisan garuu kana hin fudhanne.

Boodarra Waraannii Addunyaa Lammaffaan jalqabame. Humni Allaayidii Biriiten,
USA, Firaansi, fi Raashiyaan meejer Abdiisaa, kaapiteen Juuliyoo fi garee
isaanitiif beekkamti kennuun meeshaa waraanaa fi gargaarsa kan biraa
dhiyeessufii jalqaban. Meejer Abdiisan waraana paartisaanotaa kan addunyaa kan
Ameerikaanota, Faransaayota, Ingilishoota, fi Itoophiyaanota of keessaa qabu
akka geeggeessuuf filatame. Kaapiteen Juuliyoon ammoo paartisaanota Yugosilaav
akka geggeessuuf filatame. Haala kanaa paartisaanonni, duraan baayyen isaanii
hidhamtoota kan turan, Xaaliyaanii dadhabsiisun kufaatii isaanitiif karaa banan.
Meejer Abdiisan goota waraana Addunyaa lammaffaarratti magaalaa Room booji'edha.
Warri Biriitenis Abdiisaa ajajaa Pooilisii Waraan Biriitish godhanii yoo filatan
Jarmaanii akka waraanufis gar Jarmaniitti ergan. Achittis Naazii Jarmaniidhan
magaalaa adda addaa keessatti loluun isaan mo'era. Dhumarrattis Barliin alaabaa
Biriitishii fi Itoophiyaa fannifachuun seene gootummaa isaa addunyaatti
agarsiiseera.

Dhuma waraana addunyaa lammaffaarratti, warri Biriitish, Kanaadaa fi Ameerikaa,
aangoo guddaa akka isaaf kennan itti himuun akka loltuu isaanitti dabalamu
gaafatan. Abdiisaan garuu gara biyyaa isaatti deebi'uu akka barbaadu itti imuun
dide. Deebin warra Allaayidii waan arseef, yeroo Xaaliyaanin lolaa turetti biyya
barbadeessite jechuun himannaa irratti banan. Warri Firaansi, Biriitishi,
Ameerikaa fi amma tokko Raashiyaa, haala kanaan isa balaaleffatanii himannaa
irratti banan. Akka carraa ta'ee, jeneraalli Biriitish kan duraan badhaasa
Abdiisaaf kennee beeku tokko akka Abdiisan gadi lakkifamuuf tattaafachuun hidhaa
isa gara adabbii qarshiitti jijjiirsise. Qarshii kanas Abdiisaa fi mootummaa
Biriitishtu kaffaale, Abdiisanis gadi lakkifame.



https://om.wikipedia.org/wiki/Abdii_Fiixee

Abdii Fiixee waloo, gaazexeessa, barreessaa, fi qabasaawa mirga Oromoo ti.
Abdiin meeshaalee sab-qunnamtii adda addaa keessatti hojjachuu fi barreeffamoota
walaloo fi asoosamaa adda addaa barreessuun beekkama.

Abdiin kan dhalate Wallagga Lixaa Boojji keessatti yoo ta'u yeroo inni daa'ima
turetti maatiinsaa gara magaala Naqamteetti godaanan. Abdiinis maatii isaa
wajjiniin Naqamte galuun Naqamtetti guddate. Abdiin barnootasaas kutaa tokkoo
hanga kudhanii achuma Naqamtetti kan barate yoo ta'u kutaa kudha-tokkoo fi
kudha-lamaa ammoo Najjootti barate. Barnoota sadarkaa lammaffaa erga xumuree
booda, Abdiin gara Ameerikaatti godaane. Ameerikaattis mana barumsaa galuudhaan
ogummaa fiilmii baratee xumure.

Abdiin miidiyaa adda addaa keessatti hojjateera. Yeroo ammaa Abdiin Oromo Media
Network keessatti gaazexeessaa ta'ee hojjata.

Abdiin jaala barreessuu guddaa akka qabu dubbata. Irra guddinaan walaloo fi
asoosama barreessudhaan beekkama. Barreessudhaaf namoota fakkeenya naa ta'an
keessaa Onesimos Nasib, Asteer Gannoo fi Dhaabaa Wayyeessaa akka ta'an dubbata.



https://om.wikipedia.org/wiki/Abbabaa_Biqilaa

Abbabaa Biqilaa (Hagayya 7, 1932 – Onkoloolessa 25, 1973) atileetii Olompiikii
maraatoonidhaan si'a lama mo'ee yoo ta'u irra caala kan ittiin addunyaarratti
beekkamu bara 1960tti Olompiikii Gannaa luka duwwaa kaachudhaan medaaliyaa
warqii argachuu isaatini. Yaadannoo Abbabaaf jecha istaadiyemiin Finfinnee jiru
maqaa isaatin moggafameera.

Abbabaa Biqilaa gaafa Hagayya 7, 1932 maatii Oromoo gosa Abbichuu ta'anirraa
dhalate; iddoon dhalootasa araddaa Jaatoo jedhamtu kan Mandiidarraa km25 fagaate
argamtuti. Guyyaan dhalootasaa kun guyyaa Maraatoonii Olompiikii Loos Aanjeles
ture. Abbabaan ijoollumaatti tiksee ture. Abbabaan boodarra eegduu mootichaa
(Imperial Bodyguard) ta'uudhaan maatii isaa gargaaruu waan barbaadeef km250
lukaan deemudhaan gara Finfinnee dhaqe. Finfinneettis jalqaba eegduu dhuunfaa
ta'uudhaan maatii warra sanyii mootii (royal family) eeguu jalqabe. 

Onnii Niskanen, lammii Iswiidin kan Fiinlaanditti dhalate, mootummaa
Itoophiyaatin atileetota akka leenjisuuf qacarame. Leenjisaan kun battalumatti
dandeetti Abbabaa kana arge. 

Abbabaan garee Olompiikii Itoophiyaatti kan makame dhumarratti yeroo xiyyarri
gara Room deemuu ka'uuf jedhutti. Abbabaan garee kanatti kan makame  Waamii
Birraatu kan taba kubbaa miilaa odoo tabatuu miidhame bakka bu'uudhaani. Meejer
Onni Niskanen Abbabaa Biqilaa fi Abbabaa Waaqjiraa maraatoonii akka isaan fiigan
godhe. 

Adidaas, ispoonsariin Olompiikii Gannaa 1960, qophee muraasa qofa qaba ture
yeroo Abbabaan qophee itti ta'u filachuu dhaqu; sababa kanaaf qophee itti hin
taanet kennameef, kanaafuu itti fayyadamuu hin dandeenye. Fiigichi odoo hin
jalqabin sa'a lamaan tokko dura, Abbabaan akkuma yeroo leenjii godhu lukaan
kaachuuf murteesse. Leenjisaan isaa Niskanen waa'ee morkattoota isa wajjin
fiiganii itti himee akeekkachiisaa ture; kana keessaa tokko lammii Morookoo
Raadi Bin Abdiselaam kan lakkoofsa 26 uffatu ture. Sababa hin beekkamneen garu,
Raadiin fiigicha dura uffata maraatoonii gurraacha kan lakkoofsa qabu hin
arganne ture, kanaafuu uffata yeroo tiraakirraa fi dirreerra fiigu uffatu kan
lakkoofsisaa 185 ta'u uffate. 

Fiigichi gara galgalaa godhame kun jalqabnisaa fi dhumnisaa aarchii
Konistaantiin kan Koloosiyeemii fuuldura jiru ture. 

Ji'a Mudde 1960, yeroo Hayila Sillaaseen Biraazil daawwachaa jiruu, humni
eegdota mootichaa (Imperial Guard) jeneraal Mangistuu Niwaayin geggeeffamun
fonqolcha mootummaa geggeessan. Ilma Hayila Sillaasee angafa Asfa Wasan mootii
godhanii muudan. Sababa kanaan lollii Finfinnee walakkaatti geggeefame,
dhuka'aan masaraa mootichaa keessatti dhuka'ee namoonni mootichatti dhiyeenya
qaban baayyeen du'an. 

Bara 1961, Abbabaan maraatoonii biyya Giriik, Jaappaan, fi Koshissa
Chekosilovaakiyaatti fiigee hundumaa moo'ate. Abbabaan Maraatoonii Boosten kan
1963 irratti fiigee 5ffaa ta'ee xumire - Abbabaan fiigicha maraatoonii fiige
odoo hin moo'atin kan xumure kana qofa. Abbabaan gara biyyaatti deebi'ee
dorgommii kamirrattuu odoo hin hirmaatin ture amma 1964tti ture. Bara 1964
Finfinneetti dorgomee, sa'a 2:23:14 xumure. 

Olomppikki Gannaa Tookiyoo kan 1964 jalqabuu guyyaa 40 dura, Abbaana naannoo
Finfinneetti odoo shaakalliirra jiruu, dhukkubbiin itti dhaga'amuu jalqabe.
Dhukkubbiin maalirraa akka dhufe hin barre ture. Odoo dhukkubbii kana moo'uf
yaaluu of wallaalee gaggabee kufe. Battalumatti gara man yaalaatti yoo geeffamu
dhukkuba appendesaayitis (appendicitis) ta'uun barame. Abbaabaadhaafis yaalin
baqaqsanii hodhuu godhameefi. Kanan yeroo gabaabaa booda odoo dhibee isaarraa
bayyanachaa jiruuyyuu hoospitaalichuma keessatti alkan alkan fiigicha salphaa
jalqabe.

Abbabaa Biqilaa gara Tookiyoo deeme, garuu hin dorgoma jedhamee hin yaaddamne.
Fiigicharrattis ni hirmaate. Abbabaan tooftaadhuma bara 1960 itti fayyadametti
fayyadame: hanga kiilomeetira 20tti wal fuuldurarra jiran wajjin fiiguu, achii
booda suuta suuta saffisa dabaluu ture. Kiilomeetira 15 yeroo ga'an,  kan isa
wajjin ture lammii Oostiriyaa Roon Kilarak fi lammii Aayerlaandi Jiim Hoogaan
qofa ture. Kiilomeetira 20 booda, Hogan qofatu isaan dorgoma ture, kiilomeetira
30 bodda, Abbabaan Hoogaanin sekendii 40 yoo dursu lammii Jaappaan kan
sadaffaarra jiru Kokichi Tsuburaya daqiiqaa lamaan dursa ture. Istaadiyeemii
kobaa seene yoo seenu ummanni 70,000 sagalee guddaadhaan hiyyanii isa simatan.
Dorgommichaas sa'aatii riikardii Olompiikii ta'een 2:12:11:2 moo'ate, kunis
daqiiqaa 4, sekendii 8n atileetii lammaffaa ba'e lammii Biriiten Basil Heatley
dursa. Kokichi Tsuburaya sadaffaadhaan xumure. Abbabaan seenaa Olompiikii
keessatti nama maraatoonii si'a lama moo'ate kan jalqabaati. Erga fixee booda
Abbabaan daawwattoota ajaa'ibsiise: nama hin dadhabiin fakkaata, sochii qaama
diddiriirsuu jalqabe. Boodarra yoo dubbatus itti fufee kiilomeetira 10 fiiguu
nan danda'a ture jedheera. 

Bara 1969, yeroo jeequmsa ummatta finfinnee keessa turetti, Abbabaan odoo
Volsiwaagan Biitilisaa hoofuu barattootaa hiriira nagaa bahanirraan qaba jedhee
odoo yaalu konkolaatansaa karaarraa gortee boolla keessa buute, isas achi
keessatti ciniintee qabdee ba'uu dhowwite. Erga konkolaataa keessaa baafamee
booda harkaa fi miilasaa sochoosuu hin daddhabe. Biyya Ingilaandi Hospitaala
Istook Mandeviil keessatti baqaqsanii yaalun godhameefi. Achii booda fooyya'ee
harkasaa sochoosu yoo danda'u millisaa garuu akkasummatti socho'uu didee hafe.
Nisaksen Abbabaan akka inni dorgommii aarcherii kan atileetota wiilcheeriin
deemanii akka dorgomu amansiise, Abbabaanis maraatoonii Olompiikii isa dhufu
wiilcheeridhaanan moo'adha jedhee qoosa ture. 

Abbabaan akka keessummaa addaatti Olompiikii Gannaa 1972 kan Muuniikitti
geggeffamerratti haffeerrame; achitti namni biyyasaa Maammoo Waldeen yeroo inni
carraa Abbabaadhaan qixxaachuuf qabu fashaleesse arge. Maammoon lammii Ameriikaa
Firaank Shorter fi lammii Beeljiyeem Karel Lismont tti aanee sadaffaa ba'e.
Shorter erga madaaliyaa fudhatee booda, gara Abbabaa deemee harkasaa qabachuun
kabajasaa ibse. 

Gaafa Onkoloolessa 25, 1973 Abbabaa Biqilaa Finfinneetti umurii waggaa 41tti
du'e; sababiin du'asaas dhiigni sammuu keessatti dhangala'uudhan (cerebral
hemorrhage) kan dhufee fi balaa konkolaataa wagga afur dura irra ga'een kan ka'e
ture. Abbabaan haadha manaa fi ijoolleesaa afur dhiisee du'e. Awwaalcha
isaarratti ummata 75,000 ta'utu argame. Imperer Hayila Sillaaseenis guyyaa
boo'ichaa biyyoolessaa goota kanaaf labsani. Gaazexoonni Aafrikaa hundi maqaasaa
jajuudhaan atileetota isaaniif kaka'umsa akka ta'u dubbatan; atileetonni kun
kaansaani ergasii madaaliyaa warqii nyaatani. Abbabaan reeffisaa Finfinneetti
Bataskaana Qul. Yooseefitti awwaalame. 

Erga inni due'ee wagga shan booda, Fiigdota Karaa Niwuu Yoork (New York Road
Runners) kabajasaaf jecha badhaasa waggaa waggaan geggeeffamu hundeesse -
Badhaasa Abbabaa Biqilaa (the Abebe Bikila Award) badhaasni jedhamu kun namoota
fiigicha dheeraaf gumaacha addaa godhaniif kennama. 

Istaadiyeemiin Finfinee jiru tokko kabaja isaaf jecha maqaa isaatin moggaafame.
Manni barumsaa Ameerikaan Kominiitii Iskuul(American Community School) kan
Finfinnee jiru  jiminaaziyeemii tokko bara 1960n gara dhumaa keessa maqaa isaan
moggaase. Hagayya 2005, gargaarsa Dhaabbata Ifa Abdii(A Glimmer of Hope
Foundation) fi deeggartoota isaa Isaabeel fi Deev Welaandiin, manni barumsaa
Oromoo Yaayya Abbabaa Biqilaa Mana Barumsaa Sadarakaa Tokoffaa jedhamu
yaaddannoo isaaf ummata Madiidaatiin dhaabbate. Manni barumsaa kun araddaa
Jaatoorraa meetira mana dhibbatti lakkaa'amu fagaata. 

Roobiin Wiiliiyaams luka duwwaa kaachuu Abbabaa qoosaa isaa addaa kan
"Meeshaalee Ittiin Of Balleessan" kaasee akkas jedhe: "Abbabaan Olompiikii Room
luka duwwaa kaatee moo'e. Ergasii Adidaas isnpoonserii isa godhe. Olompiikii isa
itti aanu yoo kaatu ba'aa baatee (qophee jechuusaati) kaate". 

Bara 2010tti, Maraatoonin Room waggaa 50ffaa moo'icha Abbabaa yaadachuuf jecha
dorgommii maraatoonii qopheesse. Isa yaadachuuf, atileet Siraaji Ganna xumuraa
meetira 300 luka duwwaadhaan fiigee moo'ate (kanaafis dabalata badhaasa Yuuroo
500 argate). 



https://om.wikipedia.org/wiki/Tributary

Tributaryn bishaan ya'u yokan laga yoo ta'u, kunis gara laga birra (parent river
yokan laga dura) yokan Qamma Bishaani (body of water)iit ya'u yoo ta'u, kan garu
gara gallana cisetti hin senne dha. orography kessatti tributaryiin kan gargari
itti bafaman, kan gara Burqaa lagat dhihoo ta'ani jalqabe kan hanga Afaan
bishaanit dhihoo ta'anit gargari bafamani qoqodamu. confluenciin bakka
"tributary"iin lama yokan lagni lama waliin ademani dha.

Maqaan tributary mirgaa fi tributary bita jedhamu kan fayyadatamu, bakka
tributaryiin sun laga irra essa gullatti akka argamu ilallun imamu dha. Kunis
kara currentiin laga itti ademmu irratti hunda'etti. Fakkena yoo bishaani Nile
gara kabba ademutti jirratte, currentiin bishaan gara kabba jechu dha, kanaf
tributaryiin baha irra dhufaan tributary mirgaa yoo ta'an, kan dhihaa irra
dhufaan immo tributary bita jechu dha. Karan currentiin itti ademu river bank
wajjin gossa tokko dha.

Fallan tributary immo distributary jedhama, kuni immo laga damee, bishaan
guddicha irra gargari ba'u dha.

Network analysis kan jedhamu wa'ee tesso tributary qo'atte, tartibba 1ffa, 2ffa
fi 3ffa... ttin olka'a.



https://om.wikipedia.org/wiki/Pilaasmaa_Dhiigaa

Pilaasmaan dhiigaa dhangala'aa dhiiga keessatti argamu kan yeroo dhiigni
qabbanaa'u mul'atu. Pilaasmaan kutaa dhiigaa guuddicha yoo ta'u, qabiyyee
dhiigaa keessaa harka 55% ta'a.

Pilaasmaan dhiigaa pirootiinii barbachisaa ta'an of keessaa qaba. Pirootiinonni
kunniinis fayibiriinoojiin(Fibrinogen), giloobuliins(Globulins) fi Human Serum
Albumin jedhamanii waamamu. Yeroo tokko tokko pilaasmaan dhiigaa wanna xuraawaa
ta'an kan vayireesii of keessaa qabu qabachu danda'a. Kunii immo dalagaa Viral
Processing jedhamuun qulquleeffama. Dhigaa waraabamee taa'u keessatti,
pilaasmaan dhiigaa seelii dhiigaa irraa gargar basuuf karaa salphaa ta'e
Centrifugation jedhamutti fayyadamna. Pilaasmaan dhiigaa Clotting Factoriin akka
tishuu keessaa basani "Seeram" jedhamee waammama.

Pilaasmaan akka bishanii anana jalla qararre hafuu jira. Pilaasmaan bayyinan
Bishaan, pirootiinii dhiigaa, fi Inorganic Electrolytes of keessaa qaba.
Pilaasmaan kuni akka karaa tiraanispoortii ta'e wantonni akka giluukoosii
(glucose), Lipid, aminoo asidii (Amino Acid), hormonii (Hormone), Metabolic end
Products, kaarbon daayi'oksaayidii (Carbon dioxide) (CO2) fi ooksijiinii(oxygen)
(O2) dhiiga keessa akka darbanni qarqarra. Dandettin ooksijiinii dabarsu fi
ooksijiinii of kessatti qabachu pilaasmaa yoo Hemoglobinii RBC wajjin walitti
lallami bayye diqqa dha. Haa ta'u malee haala Hyperbaric keessatti (CO2)
pilaasmaa keessa jiru ni danatta.

Pilaasmaan clotting factors issa keessaa akka darbani fi akkasumas of keessatti
qabuun qarqara. Pirootiiniin pilaasman ofii kessa qabbu Dhiibbaa Oncotic dhigaa
akka sirritti deemu qarqarra. Plasmapheresis kan jedhamu gosa therapy pilaasmaa
fi seelii dhiiga diimaa gargari itti baasani.



https://om.wikipedia.org/wiki/Obonboleettii

Obonboleettiin(Tornado) dagalle qilleensa baayyee hamaa yoo ta’u, cumulonimbus
yookan (yeroo tokko kan cumulus jedhamu) jala duumessa fi lafa wajjin walitti
qabata. Obonboleettiin ballina adda addaan dhufuu ni danda’a, haa ta’u malee
yeroo baayyee “form” yookan gosa illan mullatu fi qilleensa walitti qabame ta’e
kan gubban furdaa fi jalaan qalla ta’e fakkaatte dhufaa (fakkii ilaalaa). Yeroo
baayyee jalli isaa duumessa debris jedhamuun marafamee argama.

Obonboleettii baayyeen buubbee saffisa 110 mph (175 km/h) yookan kan irra
xiqqaan deema, akkasumas dagalletti hanga 250 feet (75 meters) fi osoo hin badin
maayilii xiqqoo (km baayyee) deemuu danda’a. Haa ta’u malee obonboleettiin tokko
tokko buubbeen isaani saffisa 300 mph (480 km/h), dagallen hanga maayilii tokko
(1.6km) fi osoo hin badin kiilomeetira hanga 100 ni deema. Obonboleettiin
Antaarkitiikaa malee ardii hunda keessatti mullateera, haa ta’u malee baayyinan
obonboleettiin USA keessatti mullata. Bakkonni birra obonboleettii baayye qaban
Niwuu Ziilaandi, dhihaa fi kibba-baha Awustireliyaa, kibba-jiddu Kanaadaa,
kabba-dhihaa fi jiddu Yuurooppi, Xaaliyaanii, kibba-jiddu fi baha Eshiyaa,
baha-jiddu Ameerikaa Kibbaa fi kibba Afrikaatti.



https://om.wikipedia.org/wiki/Maxxantuu

Parasitismiin gossa symbiosis ("waliin jirrachu") kessa tokko yoo ta'uu, kunis
akkatta organizimonni lama kanphylogeneticsiin gossa tokko hin ta'iin, tokko
ta'uun yeroo dheraa ta'eef, yeroo bayye hanga yeroo jirenya organizimii tokko
kan walin jiratannidha. Waliin jirrenyi symbiosis kuni commensalism
("waliin-nyachuu", kana organizimonni lama bakka tokkotti waliin jiracha garuu
kan organizimiin tokko fayyadatama kan kan biraa immo kan hin midhamne akkasumas
hin fayyadamne dha) jalqabe, symbiosisiin akkasumas mutualism (kan organizimonii
lachuu waliin jirachu irra fayyadaman) kessa ba'ee hanga parasitism (maxantumma)
(parasitichii kan yeroo bayye lachuu irra diqqaa ta'ee fayyadama kan hostiin
immo midhamuu dha. Kessatuu qo'anno maxxantumma medicalla kessatti, maqaan
parasite jedhamu kunii kan fayyadamu organizimotta eukaryotic fi pathogenic
ta'aan ibsuuf. Kanaafu, protozoa fi metazoa ta'anii kan dhukkuba fidtotta ta'an
akka maxxantottatti yoo qoqqodaman, bacteria fi virusonni immo akka
maxxantottati hin qodaman. Kan nama dinquu immo fungusonni kitabba parasitology
medikala kessatti hin barrefamne, eukaryotic ta'anulle.



https://om.wikipedia.org/wiki/Koloneeffamuu_Afrikaa

Seenan Afrikaan humnoota alaatin koloneeffamuu marsaa sadi'itti qooddamuu
danda'a: kan bara durii, bittaa Arabaa, fi koloniyaalizimii Yuurooppiti. Ummata
biratti, koloniyaalizimii Afrikaa kan jedhu sadan kana keessaa isa dhumaa akka
ibsutti beekkama.

Afrikaan kaabaa koloneessuu Yuurooppii fi Eeshiyaa Dhihaa bara seena jalqabaa
keessatti mudate, keessummattuu Giriikii fi Foneeshiyaanota.

Faaroo Ijiipti Amaasis (570–526 DhKD) jalatti, koloniin daldalaa Giriik
Naucratis itti, bakka Aleksaandiriyaarraa maayilii shantama fagaatutti,
hundeeffame. Giriikonni yeroodhuma kana Cyrenaica koloneeffatanii jiru. Bara 513
DHKD, warri Giriik kolonii Cyrene fi Carthage gidduutti dhaabuf yaalii godhanii
turan, kunis ummata naannoo fi warri Carthage waliin ta'uun waggaa lama booda
koloneessitoota Giriik ari'ani.

Aleeksaander Guddichi (356–323 BC) magaalaa Aleeksaandiriyaa bara Ijiipti
koloneeffatetti hundeesse. Kunis magaalaa guddaa bara Heleenii fi Roomaa ta'e,
giddu-gala daldalaa fi aadaa akkasumas buufta waraanaa fi walqunnamtii ta'e.

Finiishaanonni kolonii baayyee naannoo qarqara galaanaa Kaaba Afrikaa
dhaabaniiru. Kana keessaa muraasni bara durii keessa kan dhabbatanidha. Utica,
fakkeenyaaf, 1100 DhKD dhaabbate. Kaarteej, kan hiikansaa magaalaa haaraa jechuu
ta'e, DhKD bara 801tti hundeeffamte. Kaarteej biyya amma Tuniiziyaa jedhamtu
kana keessatti kan dhaabbatte yoo ta'u DhKD jaarraa 4ffaa keessa naannoo galaana
Meditiraaniyaaniitti humna guddaa taatee turte. Warri Kaarteeji mataansaanii
duulaa Afrikaa naannoo qarqara Atilaantii qoratuu fi kolonii dhaabu ergaa turan.
Duulaa akkasii kan beekkamu keessaa tokko kan Hannoti, Harden kana naannoo 425
DhKD tilmaama.

Kaarteeji warra Roomaatin walitti buutee lolaa turte. Waraana kan sadaffaa fi
kan dhumaatin, Waraana Puniikii Sadaffaa (150–146 BC), Room Kaarteejin
guutummaan balleessite. Scullard (f. 37, 150, 216) karoora Gaius Gracchus
jaarraa 2ffaa DhKD, Julius Caesar fi Augustus giddu-galeessa jaarraa 1ffaa DhKD
kolonii Roomaa naannoo sanatti dhaabuuf qaban ibsa. Koloniin kunis dhaabbatee
ture, bara Augustus akka magaalaa guddoo Konyaa Room kaan Afrikaa ta'ee
tajaajile.

Jilli warra Yuurooppi kan jalqabaa odoloota namni irra hin jirree kan akka
Keeppi Verdee fi Sa'o Toomee koloneeffachuurratti, ykn qarqara galaanaatti dawoo
waraanaa (forts) akka buufata daldalaatti ijaaruu irratti xiyyeeffata. Dawoon
waraanaa kunis yeroo baayyee nannoo qarqara galaanaa kan dhiibbaa warra
Yuurooppi jala jiru uumee, garuu, Laga Senegaalin alatti, kutaan Afrikaa garri
keessaa ballaan hinkoloneeffamne, akkasumas hanga jaarraa 19ffaatti warri
Yuurooppi waa'ee keessa Afrikaa hinbeekan ture.

Viinsenti Kapooyaa sabaawwan walqabatan babal'aa sadii kan Alii Mazru'ii kan
warri Yuurooppi maalif Afrikaa abuuruu akka jalqaban ibsu: beekkumsa
dabalachuuf, kiristaanummaa baballisuuf, fi ofitti-amantummaa biyyasaanii
dabaluufi. Kapooyaan itti fufuun sababoota ("siyaasa/tarsiimoo, aadaa fi
diinagdee") koloniyaalizimii tarreessa.

Impaayeroonni bubbulan, keessaahuu Biriiten, Poorchugaal, fi Firaansi, lafa
bal'aa Afrikaa fi Eeshiyaa sana durayyuu kan keenya jedhanii labsatan,
impaayeroonni haara dhufaa jiran kan akka Xaaliyaanii fi Jarmaniis akkuma kana
kan godhan, haa ta'u garuu lafti isaanii xiqqaadha. Erga chaansilerii duulloomaa
jiru Bismaarki Kaayizer Viilheelmi IIdhaan angoorraa buufamee booda, sirni
koloneeffachuu duraan kallattii qabatee deemaa ture tokkichumaan saamicha
garadhabaa ta'e. Korri Barliin 1885, kan Biismaarki qajeelfama addunyaalessaa
kan ittiin lafa Afrikaa fudhatan hundeessuuf waame, "Impeeriyaalizummaa Haaraa"
kana waaltesse. Waraana Firaankoo-Piraashiyaa fi Waraana Guddaa gidduutti,
Yuurooppi lafa miliyoona isquweer maayilii 9 (23,000,000 km²) ta'u - kan ballina
lafa addunyaa keessaa tokko-shanaffaa ta'u - kolonii isaanii fageenyatti
argamutti dabalatan.



https://om.wikipedia.org/wiki/Kaarbon_daayi%27oksaayidii

Kaarbon daayi'oksaayidiin kuniin kompaawondii keemikaalaa kan atamii kaarben
tokko fi ooksijiinii (oxygen) lama of keessa qaba. Yeroo baayyee foormulaa
keemikaalaa isaa CO2 tiin beekkama. Kompaawondiin kuniin atimosfeerii lafaa
keessatti xiqqaatee persentii tilmamaan 0.038% ta'uun yoo jirattu, kunii immo
giriinhaawos gaaz(greenhouse gas) bayyee barbachisaa dha. Akkatta jajjabo(solid)
isaa keessatti cabbii goggaa jedhame beekkama. Innis kutta gudda marsaa
kaarbonii ti.

Kaarbon daayi'oksaayidiin gaazii qalama hin qabne yoo ta'u, yoo bayyinan gara
keessatti afuuran fudhatamee (kunis waan hamma ta'e dha sababis rakko
asphyxiation fiduu danda'a), dhandhama hamma afaan kessatti fi warranumma funaan
fi qoonqo kessatti fiduu danda'a. Kunii immo kan dhufuu yoo gaaziin kuni mucous
membrane fi gorora keessatti walitti makame, kaarboniik asidii jajjaba hin tanee
ummu dha. Namii tokko dhugatti carbonate ofii kessa qabu (dhugaatii lallaafaa fi
bishaan horaa/amboo) dhugee deeffachuu yoo yalle, waani akkana itti dhaqabu
danda'a.

Rukkinni(density) gaazii kanaa tempireecharaa fi dhiibaa ummamaa keessatti hanga
1.98 kg/m³ yoo ta'u, kunii immo rukkina qilleensaa harka 1.53ttin caala.
Molokiyuuliin Kaarbon daayi'oksaayidii (O=C=O) boondii harka lama lama ofii
keessaa qaba, akkasumas fakkiin isaa dagale tokkoon (linear) dha. Dipole
elektiriiki hin qabu. Akka ooksidaayizdi (oxidized) ta'etti (ooksijiinii of
keessaa qabutti), gaaziin kun waantoota biraa wajjin dafee walitti hin makamu,
akkasumas kan gubachu danda'u miti.

Dhiibbaa atmosferra sirrii (1 atm) fi tempireechara −78.5 °C irratti, Kaarbon
daayi'oksaayidiin osoo dhangala'ootti hin jijjiramiin akkatta jajjaboo irra gara
akkaataa gaaziitti akkataa sablimeeshin(sublimation) jedhamuun yokan gaazii irra
gara jajjabootti akkata dippooziishin(deposition) jedhamuun jijjiirama. Akkatan
jajjaboo isaa maqaa cabbi goggoga (dry ice) jedhamee beekkama. Kaarbon
daayi'oksaayidiin dhangala'oo ta'e kan umamuu yoo dhiibbaan (pressure) 5.1 atm
caalu dha. Qabxiin sadii isaa dhibaa 416.7 kPa irratti -56.6 °C yoo ta'u,
akkasumas critical point isaa 7821 kPa irratti 31.1 °C dha.



https://om.wikipedia.org/wiki/Jawaar_Mahaammad

Jawaar Mahaammad qabsaawaa mirga Oromoo fi mirga dhala namaa ti. Jawaar yaada
"Ani jalqaba Oromoo dha" (I am Oromo First) jedhu uumuun ummata Oromoo naannoo
biyya ambaa jiraatan baayyee kakaasuu fi sabboonummaa isaanii cimsuun beekkama.
Akkasumas, Jawaar gaaffiin mirgaa ummata Oromoo deebii akka argatu qabsaawuu fi
ummata hoogganuun beekkama.

Jawaar Mahaammad kan dhalatee guddate Godina Arsii, aanaa Gololchaa keessa,
iddoo Dhummuuga jedhamu keessatti. Abbaan Jawaar baddaa Arsiirraa ka'anii gara
gammoojjii daangaa Harargee jirutti kan godaanan yoo ta'u maatin haadhasaa ammoo
gara Abbichuurraa bara Hayilsasillaasee keessa lafasaanirraa ari'atamanii sana
booda godaananii gara sanatti kan galan turan. Kanaaf Jawaar karaa abbaasaa
Arsiirraa kan dhalate yoo ta'u karaa haadhasaa ammoo Tuulamarraa kan dhalate;
akkasumas haatisaa amantii Ortodoksiirraa kan dhufte yoo ta'u abbaansaa ammoo
amantii Islaamarraa kan dhufe ture.

Jawaar barnootasaa kan biyya keessaa magaalaa Asallaa fi Adaamaatti kan barate
yoo ta'u carraa iskoolaarshiippii biyya alaa argateen gara Singaappoor deeme
achitti barnootasaa itti fufe. Achumaan itti fufuun gara Ameerikaa deemee
Kaalifoorniyaa keessatti Yuunivarsiitii Istaanfoorditti barate; kunis
iskoolaarshiippidhaan ture. Jawaar hawwiinsaa ijoollummaa fayyaa(medicine)
barachuu yoo ta'eyyu guyyaa keessa fedhiinsaa jijjiiramaa deemee Istaanfoorditti
saayinsii siyaasaa (political science) barate.



https://om.wikipedia.org/wiki/Harargee_Dhihaa

Hararghe Dhiha (West Hararge) godinaalee Oromiyaa kudha laman keessaa tokko yoo
taatu, maqaan kunis maqaa durii kutaa biyyaa Harargee irraa dhufe.

Harargeen dhihaa kibbaan Laga Shabalee kan godina Baalee irraa gargar baasuun,
kibba-dhihaan godina Arsiin, kaaba-dhihaan naannoo Affaar, kaabaan naannoo
Sumaalee, bahaan godina Harargee Bahaatiin daangeffamtee argamti. Bakki dheerina
guddae qabu godina kanaaa Gaara Muktaar. Magaalan beekamoon godina kanaa Ciroo,
Baddeessaa, Galamsoo fi Mi'eessoo dha.

Abbaa Taayitaa Istaatistiksii Itoophiyaa (Central Statistical Authority) akka
gabaasa Abbaa Taayitaa Bunaa fi Shayii Itoophiyaa irratti hundaa'e akka
ibsettibunni toonii 8,364.00 ta'u bara dhumaa 1997 E.C. (2005 G.C.) irratti akka
Harargee dhihaati biqile ibseera. Kun immoo baasii Oromiyaa keessaa dhibbantaa
7.27% yoo ta'u, baasii biyya (Itoophiyaa) keessaa immoo dhibbantaa 3.7% ta'a.

Gabaasa Abbaa Taayitaa Istaatistiksii Itoophiyaa irraa bara 1997 E.C. (2005
G.C.) akka ibsutti, godinni kun tilmaamaan baay'ina ummataa 1,787,086, yoo
qabaatu kan kessa 915,138 dhiraa yoo ta'an kan hafan yokan immo 871,948 immo
dubraa dha. Bayyina ummata oliitii ibsame keessa dhibbantaan 9.6% yookaan namni
171,598 baadiyyaa ala jiraatu. Ballina lafa tilmaamaan 17,552.23 km2 ta'u
keessatti "density" (rukkina) ummata Harargee dhihaa tilmaamaan 101.82 people
per square kilometer ta'a.

Akka Baankii Addunyaa memorandamii Caamsaa 24, 2004 G.C. akka ibsutti,
Parsentiin 9% jirattotta Harargee Dhihaa elektiriikii ni fayyadamu, akkasumas
"density" karaa konkolaataa godina kanaa 23.6 kilometers per 1000 square
kilometers yoo ta'u (kunis yoo kilometer 30 biyya wajjin yoo walitti madalaan) ,
akkasumas avregiin abba mana badiyya tokko hektara lafa 0.5 (kunis hektara lafa
biyya 1.01 fi hektara lafa Oromia 1.14 wajjin yoo walitti madalamu, akkasumas
avregiin abba mana baddiya tokko mataan horii mana hanga 0.6 qaba. Persentiin
16.4% ummatta, namotta qonaa malee jiratan yoo ta'an, kunis yoo kan biyya
persenti 25% fi kan Oromiyaa 24% wajjin yoo walitti madalan. Ijoollee barachuu
danda'an kessa persentiin 55% mana barumsa sadarka tokkoffati galma'ani argamu,
akkasumas persentiin 8% mana barumsaa sadarkaa lammaffaatti galmaa'anii argamu.
Dhibbantaan 92% godina kanaa busaa malariaf banaa kan jiran yoo ta'an, tokkoleen
Tsetse flyiif banaa miti. Memorandamiin zonii kana risqii qilleensa gogga
(drought) qabachun qabxii 372 kenaf.

Bulchaan ummata Oromiyaa guyya 25 Caamsa 2006 G.C. akka ifaa godhetti hojji
bishaan dhugaatii ta'u baasuu 429 ta'u dhumachutti akka jiru fi hojii bira
geggefamu jiran wajjin yoo walitti qaban, bishaan dhugaatii ta'u jiraattota
hanga 72,300 ta'anif kan ba'u yoo ta'u, kunis persenti 37% hanga 47%f tajaajila
bishaanii kenna.



https://om.wikipedia.org/wiki/Godina_Booranaa

Booranni godiina Oromiyaa keessa jiran keessaa tokko dha. Laftii Booranaa
kibbaan Keeniyaan, dhihaan Saba, Sabotta fi Ummatta kibban, kaabaan Baalen
(Booranaa fi Baale jiddu Laga Gannaalee Doriya ttu ce'a), bahaan immo Sumaaleen
dangeffamtee argamti. Bakki dheeraan lafa Booranaa keessatti argamu Gaara Dara
Xiniro tti. Aanolee Booranaa gugguddoon Moyyaalee, Nageellee Booranaa, Yaaballoo
fi Bulee Horaa jedhamu.

Rakkoon qilleensa gogaa Boorana kan bara 2006 wal-dhabi Booranaa fi Gujii
Caamsaa 22, 2006GC jaqabe akka gudattu sababa ta'ee ture. Torbaan tokkon dudduba
immo waranni ka'e ergaa guyya 10 wal hadhanii booda, jaarroleen adda waraana
qabbaneessuu danda'aniru. Haa ta'u malee waraana suni qofaan namni 100 hanga 150
ta'anii du'anni, kumii isaani immo bakka isaani irra baqataniru.

Bara dhuma 2005, barreeffama Abbaa Taayitaa Bunaa fi Shaayii Itoophiyaairratti
hundeffame Abbaa Taayitaa Istaatistiksii Itoophiyaa(CSA) akka gabaasetti toniin
buna 13,533 kan ta'u zonii kanatti akka biqila. Kuni immo ba'ii Oromoffi
parsentii 11.8% yoo ta'u, bayyi biyyaffi (Itoophiyaa)f immo parsentii 6.0% ta'a.
Booranni bakka warqee oomishamu sadii qaba: kunnis - Kibra Mangisti (Warqee),
Laga Dambii(warqiiee) fi Kenticha(Tantalum) kan Shaakkisoo tti dhihattu dha.

Akka Abbaa Taayitaa Istaatistiksii Itoophiyaatti, bayyinni ummata Booranaa
2,019,383 yoo ta'u kana keessaa 1,025,393 dhiraa fi 993,990 immoo dubartii dha.
Ummatni 234,391 yokaan parsentiin 11.6% aanaa guggudatti yokan magaalaatti galu.
Tilmama lafa ballina 95,740.23 square kilometers qabu kessatti ummatti borana
tuuta'insa namaa isquweer kiilometirii tokkotti nama 21.09 qaba.

Akka Meemoraandamii Baankii Addunyaa Caamsaa 24, 2004tti parsentiin ummatta 4%
elektiriikii fayyadama, akkasumas zoniin kuni karaa konkolatta road density 27.5
kilometers per 1000 square kilometers. Avireejjiin abbaa manaa badiyyaa tokko
hektara 0.5 lafa fi horii 0.6 qaba. Parsentiin 14.4% ummatta hojii qotee bulaa
hin ta'iniin bula. Parsentiin 53% ijollee mana barumsaa sadarka tokkoffa
kessatti argaman yoo ta'an 9% immo mana barumsa sadarka lammaffatti argamu.
Parsentiin 35% zonii Booranaa busaaf kan saaxilamee yoo ta'u tokkollen tisiisa
tsetse fly jedhamtuun carraa qabamuu hin qabu. Memoraandamiin godina kana carra
haala qillensa gogaa 410 kennafi.

Godinni Booranaa bara 2004tti Ministeera Qonnaa fi Misooma Baadiyyaa iin bakka
fedhini ummatta biraa rakko bayyina ummatta qaban fudhachun filatamtee dha. Bara
kanatti Booranni nama mana 9145 fi walii galatti nama matti hundaa irra 45,725
ta'anni fudhatterra.



https://om.wikipedia.org/wiki/Galaana_Diimaa

Galaana Diimaan galaana qalla Garba Indiyaa keessatti argamu kan Afrikaa fi
Eshiyaa jiddu jiru. Galaana Diimaan kunii kan Garba Indiyaa walitti qabate
kibbaan Bab el Mandabii fi Gulfii Eden keessan yoo ta'u, kaaban immoo Peninsulaa
Sina'i, Gulf of Aqaba (Gulf of Eilat fi Gulf of Suez (kan gara Kanaalii Suwiiz
nama gessu) kessanni. Ecoregioniin Galaana Diimaa Global 200 dha.

Kuta Sulula Guddaa hanga ta'e kan qabatu Galaana Diimaan kuni ballina lafa
walumaa galatti hanga 174,000 isquweer maayils (isquweer kiilometirii 450,000)
yoo qabatu: dheriini isaa maayilisii 1,200 (1,900 km) fi ballina dagalee bakka
Galaana Diimaan itti ballatutti argamu maayilisii 190 (300 km) ta'a. Galaana
Diimaan dhooqa garaa keessa guddichi jiddu isaatti argamu 8,200 feet (2,500 m)
yoo ta'u, avirejjiin dhooqa Galaana Diimaa immo 1,640 feet (500 m) ta'a. Haa
ta'u malee bakka dhooqa diddiqa qaban ni jiru; bakkonni kunis binensotta bishaan
keessa jiraatanii fi Corals baayyee of keessaa qabu. Galaanni kuni gosa lubbu
qabeeyyii lafee dugdaa hin qabne(invertebrate) 1,000 fi kooraalsi(corals) laafaa
fi jabbaa ta'an 200 of keessaa qaba. Galaanni kuni adunya keessaa fiixee kaaba
naannoo tiropikaalitti argama.

Galaana Diimaan adunya keessaa baayyee soogiddaa'aa(soogidda qabaachuun) ta'un
beekkama; kuni immo akka bishaan Galaana Diimaa itti maru irra kan ka'e dha.
Kunis kan adda ta'e sababa hurka(evaporation) fi dhibba qilleensaatti.
Sogiddummaan Galaana Diimaa 3.6% hanga 3.8% ta'a.



https://om.wikipedia.org/wiki/Fluid_dynamics

Fluid dynamics kan jedhamu gossa barnotta fluid mechanics jalatti argamu yoo
ta'u, kan qo'attus wa'ee "fesashi" fi gazii ademsaa (lola'u) kessa jiranni
(fluids) qo'atta. Kunii immo ofii kessatti qoqqodama qaba, isaanis aerodynamics
- qo'anno ademsaa gazii fi qillensa fi hydrodynamics - qo'anno ademsaa fesashi
jedhamanii dha. Fluid dynamicsiin fayyidaa bayee qaba, isaanis humna fi momentii
bariftotta (xuyuraa, jetii...) lakka'u, mass flow rate petroleumiin tuboo
kessatti ademmu kessatti qabu barbadu, wa'ee dedebi'ee dhufuu halla qillensa
duratti bekku, wa'ee nebulae bakka duwwa interstellar kessatti argamuu bekuuf,
midhagsisuu tokasisuu meshaa warranaa tokka'anii kessatti fayyida qaba. Jechonni
fluid dynamics kessatti argamii tokko tokko traffic engineering kessatti fayyida
qabu, kunis trafficii akka waan lola'utti fudhachuun.

Fluid dynamics offers a systematic structure that underlies these practical
disciplines and that embraces empirical and semi-empirical laws, derived from
flow measurement, used to solve practical problems. Fluid dynamics kessatti
rakkoleen argaman kan hikkaman ammalla (property) fluid (fesashi) kan akka
velocity, dhibaa, density fi temprature isaanii yeroo (time) fi bakka irratti
hunda'anii lakka'un.



https://om.wikipedia.org/wiki/Eeritriyaa

Eeritiraan biyya Gaanfa Afrikaa keessatti argamtu. Eeritiraan naannoo Galaana
Diimaatti argamti.

Eeritiraa n biyya baha Afrikaatti argamtu yoo tattu dhihaan Sudaaniin, kibbaan
Itoophiyaan, kibba-bahaan Jibuutin dangeffamte argamtii. Bahaa fi kabba-bahaan
Galaana Diimaan kan marfamte yoo taatu, Galaana Diimaa gama immo Sa'ud Arabiyaa
fi Yamanitu argama. Odoloonni Dahilaak fi Odolli Hanish bayyen akka kutaa
Eertiratti ilaallamu.

Mudde 1, 1890tti, Eertiraan bittaa gabrummaa (colony) Ixaaliyaa jala galte.
Eertiraan ammaa kuni billisumma Itoophiyaarra kan argatte warrana wagga
sodammaffi geggeffameen booda. Warranni kunis bara 1961 hanga 1991 geggeeffame.
Heerri Eertiraa bara 1997tti ba'e akka ibsetti, Eertiraan riippabiliika
pirezidaantin bultu (presidential republic) yoo taatu dimookiraasii paarlaamaa
(Unicameral Parliamentary Democracy) qabdi. Haa ta'u malee sababa warrani
Itoophiyaa fi Eertiraa jiddutti Caamsaa 1998 jalqabbeffi, Eeritraan seera kana
hojji irra olchuu hin dandenye.

Eertiraan biyya afaan fi adaa adda adda qabdu fi gosa amantii lamma qabdi, kunis
amantii Islaamaa Sunnii fi amantii Ortodoksii kan bahaa (Oriental Orthodox
Christianity) ti. Ertiraa keessatti gosa sagalitti argamu. Eritraan afaan
biyyaffi murteeffame hin qabdu, haa ta'u malee biyya keessatti afaani gosa
sadiin hojjattu; kunis Tigriffa, Arabiffa fi Ixaaliyaaniffa dha.



https://om.wikipedia.org/wiki/Dhaha_Booranaa

Dhahaan Booranaa akkataa ittiin ummanni Oromoo Booranaa guyyaa, ji'aa fi waggaa
lakkaawwudha. Dhahaan kun Dhaloota Kiristoos Dura bara 300tti ummame. Akka
dhahaa kanaatti ji'a keessa guyyaa 29.5tu jira, waggaa tokko keessa ji'a kudha
lamatu jiru, waggaa tokko keessa guyyaa 354 ta'a. Dhahaan kun torban kan
hinqabne yoo ta'u guyyonni ji'aa tokko keessa jiran hundi maqaa qabu. Dhahaan
Booranaa addeessaa fi urjiiwwanirratti hundaa'a.

Oromoon Booranaa dhahaa mataasaa nannoo bara 300 DhKD akka uummate amanama.
Iddoo arkiyoo-astiroonoomii Namoraatungaa kan kaaba Keeniyaa keessatti
argamutti, utubaan dhagaa kan kallattii urjiiwwan Dhahaa Booranaa keessatti itti
fayyadaman agarsiisu dhaabbame argameera. Namoraatungaa II utubaa dhagaa
baazaaltii 19 kan qabu yoo ta'u dhagoonni kunis kallattii urjiiwwan torban
Dhahaa Booranaa keessatti fayyadanitti garagaree argama; urjiiwwan kunis Lamii
(Triangulum), Busan (Pleiades), Algajima (Bellatrix), Bakkalcha
(Aldebaran), Arba Gaddu (Central Orion), Urji Walla (Saiph) fi Basa (Sirius)
jedhamu. Booranni dhahaa kana kalaquuf iddoo astironoomii itti daawwatan kanatti
akka fayyadamaan amanama.

Dhahaan Booranaa dhahaa urjii fi addeessa irratti hundaa'u waan ta'eef,
addeessaa fi urjiiwwan torba waliin daawwachuu barbaachisa. Maqaan ji'oota
Dhahaa Boornanaa Bitootessa (Triangulum), Caamsaa (Pleiades), Bufa (Aldebaran),
Wacabajjii (Bellatrix), Obora Guddaa (Central Orion-Saiph), Obora Diqqaa
(Sirius), Birraa (addeessa goobane), Cikawa (gibbous moon), Sadaasaa (quarter
moon), Abrasa (baatii guddaa), Ammajjii (baatii giddugaleessa) fi Gurrandhala
(baatii xiqqoo).



https://om.wikipedia.org/wiki/Baqqalaa_Garbaa

Baqqalaa Garbaa (1961 - ) barsiisaa Yuunivarsiitii Finfinnee fi hoogganaa
itti-aanaa WFDO (Warraaqsa Federaalistii Dimokiraataawaa Oromoo) ture. Baqqalaan
sababa siyaasatiin Hagayya 27, 2011 Olbaanaa Leellisaa wajjin qabamee mana
hidhaa gale. Mana hidhaa keessa erga waggaa afur turee booda gaafa Bitootessa
31, 2015 gadi lakkifame. Olbaana Leellisaa garuu Baqqalaa wajjin hin
gadhiifamne.

Baqqalaa Garbaa Oromiyaa keessa godina Wallagga Lixaa aana Boojjii, magaala
Boojjii Dirmajiitti bara 1961 dhalate. Barnoota sadarkaa tokkoffaaa achuma
Boojjii Dirmajiittii baratee xumure, itti aansun barnoota sadarkaa lammaffaa
Mana Barumsa Sadarkaa Lammaffaa Gimbiitti barate. Barnoota olaanaas
Yuunivarsiitii Finfinnee galuudhan dame barnootaa afaanii fi ogbarruu biyyaa
alaatin digiriisaa jalqabaa fudhate. Digiriisaa kanaan barsiisaa Afaan
Ingiliffaa ta'ee mana barnoota sadarkaa lammaffaa magaala Dambii Dolloo fi Mana
Barumsa Sadarkaa Lammaffaa Najjoo keessati barsiisaa ture.

Baqalaa Garbaa abba maati yoo ta'u ijjoolle afur qaba. Baqqalaan Yuuniversiitii
Finfinneerraa barnoota siyaasaan PHD fudhateera.

Baqqalaa Garbaa ji'a Hagayaa keessa gaafa guyya 27 bara 2011 sababa Amnistii
Internaashinaal (Amnesty International) wajjiin wal qunnamtii godheef qabamuun
mana hidhaa gale. Seera falmisiisaa kan ta'e seera shororkeessummaatin himanni
irratti baname. Himata kanarratti Baqqalaan miseensa ABO ta'uu fi sochii Oromoo
Itoophiyaarraa fottoqsuu goote jechuun himatame. Jalqbarratti murtiin wagga
saddeetii kan itti murteeffame yoo ta'u boodarra garuu murtiin kun gara waggaa
sadi'ii fi ji'a torbaatti gadi xiqqeeffame; mirgi yoo amala gaarii agarsiise
dafee akka gadi lakkifamus kennameefi.



https://om.wikipedia.org/wiki/Baayoogaazii

Baayoogaaziin maqaa gaazota yeroo lubbu qabeessi (orgnaic matter) bakka
oksijiinin hin jirretti tortore ummanan ibsudha. Baayogaaziin meeshaalee naannoo
keenyatti argaman kan akka kosiirraa oomishuun ni danda'ama. Baayogaaziin gosa
anniisaa bakka buufamu (renewable energy) keesssaa tokko yoo ta'u kaarbonii
xiqqoo qofa gadi lakkisa.

Baayoogaaziin kan ummamu yeroo nyaatni haala an'eroobiik ta'een
bullaa'uu/daakkamu(digestion) yoo ta'u kunis baakteeriyaa ana'erobiikii ykn
bukaa'uu (fermentation) meeshaalee akka bobbaa horii, kosii magaalaa, kosii
magariisa, biqiltoota, fi midhaan dabalata. Baayogaazii baayyinaan mitteenii
(CH4) fi kaarbon daayi'oksaayidii (CO2) kan qabatu yoo ta'u hayidiroojin
salfaayidii(H2S), fixeensaa fi silookseenii xiqqoos ni qaba.

Gaaziwwan akka mitteenii, hayidiroojinii fi kaarbon mono'oksaayidii ooksijiinii
argannaan ni boba'u ykn oksaayidii uumu. Sababa kanaaf baayoogaazin akka
boba'aatti tajaajila kenna; dabalataanis mana hoo'issuuf (keessaahuu biyyoota
cabbii qaban keessaatti), fi nyaata bilcheessuuf gargaara. Kana malees,
injiinota gaazii (gas engine) keessatti tajaajilarraa oolun eleektirikiii fi
hoo'a omishuuf gargaara.

Baayoogaaziin cafaqamuu danda'a, kunis akkuma gaaziin ummama (natural gas)
cafaqamee gara GUCtti(Gaazii Ummamaa Cafaqamaa) jijjiirramu, deebi'ee motorootaa
deemaniif (konkolaataa) humna kennuuf tajaajilu jechuudha. Fakkeenyaaf, biyya
Yunaayitid Kingidem keessatti, baayoogaazin boba'aa konkolataaf oolu keessaa 17%
bakka bu'uu danda'a. Biyyoota addunyaa tokko tokko keessatti baayoogaazin
deeggarsa qarshii (subsidy) argata. Baayoogaaziin qulqulleeffamee gara sadarkaa
gaazii ummamaatti ol guddachuu danda'a; kunis baayoo mitteen jedhama.

Gaaziin boollaa yeroo wantoonnii jiidhaa ta'an haala ana'erobiikii ta'een
tortoran ummama. Kosiin achi keessaa kun kan aguuggamee fi ulfina wantoota isa
gubbaa jiraniin kan cafaqame dha. Kunimmoo kosiin sun ooksijiinii akka hin
arganne godha, kun dabaree isaatin maayikiroobonni ana'eroobiikii akka achi
keessa jiraataniif haala mijataa uuma. Gaaziin kun yeroo ummame yoo qooda isa
kuusee qabatu qabaachuu baate, yaa'ee qilleensaatti makama. Gaaziin boollaa
haala too'atamaa hin taanen gadi lakkifamu balaafamaa dha sababiinsaas yeroo
boolla keessaa yaa'e ooksijiinii wajjin wal argatu dhuka'aa ta'e dhuka'uu
danda'a. Dhuka'adhaaf baayinni gad aanaan 5% yoo ta'u baayyinni olaanaan ammoo
mitteenii 15%.

Mitteeniin baayoogaazii keessa jiru, kaarbon daayi'oksaayidii caala dachaa 20
oliin gaazii giriin haawusii ti (green house gas). Kanaafuu, boolli baayoogaazii
kan mitteenii calluma jedhee qilleensatti gadi lakkisu, oo'a adunyaatif (global
warming) gumaachaa jira. Dabalataan, volatile organic compounds (VOCs) kan
boolla gaazii keessaa ba'u, waarrii (smog) footookeemikaalaa uumuu keessattii
ga'ee tabata.

Wantoonnii baayoogaazii keessatti argaman mala daaktuu ana'eroobiikii gaazin sun
ittiin ummamerratti hundaa'a. Gaaziin boolla keessatti oomishame mitteenii
dhibbeentaa 50% qaba. Teeknooloojiin ammayyaa kosii fayyadaman baayoogaazii kan
mitteenii naannoo 55%-75% qabu omishu; kunis ri'aakteroota dhanga'aa bilisaa
qaban keessatti gara mitteenii 80%-90% tooftaa qulqulleessutti fayydamuun ol
guddifamuu danda'a. Yeroo uummamu, baayoogaaziin hurka bishaanii of keessaa
qaba. Baayinni hurkaa kan baayoogaazii keessa jiruu kun oo'a baayoogaazii
kanarratti hundaa'a.

Yeroo tokko tokko, baayoogaaziin silookseenii qabaachuu danda'a.  Kunis kan
ummamu yeroo wantoonnii saamunaa fi diterjentii keessaa jiran haala ana'erobiik
ta'een tortoranidha. Yeroo baayoogaaziin silookseenii qabu bobeeffamu, silkenii
gadi lakkisa; silkeniin kun ooksijiinii ykn albuudota gaazii boba'u kana keessa
jiran wajjin ri'aaktii gochuu danda'a. Kuusaan siliikaa ykn siliikeetis qabatu
ummamuu mala, akkasumas kaalshiyeemii, salfarii, ziinkii, fi foosfarasii
qabaachuu danda'a. Kuusaan albuudotaa adii ta'e kun yabbina miliimeetira baayyee
ta'e qabaachuu danda'a; keemikaalaa ykn haala mekaanikaalaa ta'een balleeffamuu
qaba. Teknooloojiin ittiin silookseenii fi wantoota biraa baayoogaazii faalan
gatii salphaadhaan ittiin balleessan ni jira.

Waan baayoogaaziitti naqamu kan ulfinaan 100 kg ta'u keessaa (ulfina jiidhaa -
wet weight), jajjaboon ulfina jiidhaa keessaa 30% yoo ta'u jajjaboo bulbulla
keessa jiru keessaa 90% ta'uu mala. Pirootiiniin jajjaboo bulbulli sun qabate
keessaa 20% yoo ta'u, kaarbohayidireetiin 70% fi faatin 10% ta'a.

Ameerikaa Kaabaa keessatti, baayoogaazin elektrikii oomishudhaan fedhii
elektrikii keessaa 3% kan ta'u dhiyeessa. Dabalataan, baayogaaziin jijjiirama
qilleensa addunyaa xiqqeessuu irratti gargaaruu danda'a. Yeroo faltiin horii
(kosiin horii walumaagalatti) haala an'eroobiikii ta'e keessatti kuufame,
mitteenii baayyeetu uummama. Yeroo kosiin horii kuufamee jiruu fi yeroo lafa
qonnaatti naqame, yeroo dinitirifiskeeshiniin geggeeffamu (denitrification
process) naayitires oksaayidiinis akka dabalataatti ni uummama. Naayitires
oksaayidiin (N2O) kaarbon daayi'oksaayidiin caalaa harka 320n hamaa yoo ta'u
mitteenii caala harka 21n hamaa dha.

Faltii horii haala ana'eroobiikii ta'een bulleessuun gara baayoogaazii
mitteenitti jijjiirun, horii miliyoonatti lakkaawwaman kan USA keessa jiran
irraa elektiriikii 100 kiilowaat haawors oomishuun ni danda'ama; kunis humna
mana miliyoonatti lakkaawwamu tajaajiluu danda'u dha. Gabaabumatti, faltii saani
tokko guyyaatti agduu irraa elektrikii 3 kiilowaat haawors ta'u oomishuun ni
danda'ama; ampuulii waatii 100 guyyaa tokko guutuu ibsuuf, elektrikii 2.4
kiilowaat haaworsii qofatu barbaachisa. Kana malees, faltii horii akka tortoru
gochuurraa baayoogaaziif fayyadamnee mitteenii oomishuun, gaazii oo'a addunyaaf
gumaachan meetriik toonii 99 ykn 4% hirrisuun ni danda'ama.

Baayoogaazin hojii xurii dhangala'aa lafa jala yaa'u keessatti (sewage) humna
elektirikii oomishuuf ni tajaajila, akkasumas injiinii gaazii (CHP gas engine)
keessattis kanumaaf ni tajaajila. Injiinii gaazii keessatti, oo'i achirraa ba'u
bulleessaa baayoogaazii sana yeroo barbaachise oo'isuuf, nyaata bilcheessuuf,
bishaan oo'isuuf, naannoo oo'isuuf, fi kkf ni tajaajila. Yoo cafaqame,
baayoogaazin GUC (compressed natural gas) bakka bu'uudhaan konkolaataa (vehicle)
keessatti tajaajiluu ni danda'a, achi keessatti internaal kombasishin injiiniif
(internal combustion engine) ykn fiyuul seeliif (fuel cell) boba'aa ta'a; kana
malees, tajaajila dhaabbata CHP keessati kennuu irra caalaa, kaarbon
daayi'oksaayidii iddoodhaa hoofuu keessatti ni tajaajila.

Baayoogaazii dheedhiin kan bulleessaan oomishame mitteenii naannoo 60% fi
kaarbon daayi'oksaayidii 29% qaba, harca'aa H2S of keessaa qaba; kun immoo
maashiniif tajaajilarraa ooluuf qulqullina ga'aa hin qabu. H2S amala waan ta'e
nyaachuu waan qabuuf (corrosive), keessoo warshaalee nyaatee balleessuu danda'a.

Mitteenii baayoogaazii keessa jiru sadarka gaazii uummamaatti ol guddisuun mala
baayoogaazii ol guddisuutin (biogas upgrader) ni danda'ama. Gaaziin uummama
mataansaa tartiiba qulqulleessuu kana keessa darbudhaan baayoomitteenii ta'a.
Yoo tamsaasaan gaazii kan naannoo jiru eeyyame, oomishaan baayoogaazii cimdaa
tatamsaasa gaazii kan duraan jiru fayyadamuu danda'a. Sadarkaa ujummoodhaan
ittiin tatamsaasan bira ga'uuf, gaazin qulqullina guddaa qabaachuu qaba, wanti
inni of keessatti qabates sirrii ta'u qaba warri cimdaa tatamsaasa akka
fudhataniif. Kaarbon daayi'oksaayidii, bishaan, hayidiroojin salfaayidii, fi
waan akka dhukkee yoo jiraate keessa balleeffamuu qaba.

Malli ittiin baayoogaazii ol guddisan gurguddaa afurtu jira: miiccaa bishaanii,
pressure swing adsorption, selexol adsorption, and amine gas treating.

Gas-grid injection is the injection of biogas into the methane grid (natural gas
grid). Injections includes biogas until the breakthrough of micro combined heat
and power two-thirds of all the energy produced by biogas power plants was lost
(the heat), using the grid to transport the gas to customers, the electricity
and the heat can be used for on-site generation resulting in a reduction of
losses in the transportation of energy. Typical energy losses in natural gas
transmission systems range from 1% to 2%. The current energy losses on a large
electrical system range from 5% to 8%.



https://om.wikipedia.org/wiki/Abiishee_Garbaa

Abishee Garbaa abbaa duulaa (mootii jechuunis ni danda'ama) ummata
Oromoo naannoo Horroo jiraachaa turee yoo ta'u goota beekkamaadha. Abbaan
Abiishee Garbaa Hurruubaa yoo ta'u haatisaa ammoo Dagattee jedhamti. Aadde
Dagatte daldaltuu beekkamtuu yoo taatuu abbaansaa ammoo abbaa duulaati.

Abiishee Garbaa ilma abbaa duulaa Odaa Bulluq kan naannoo Horroo kan ture kan
Garbaa Hurruubaati. Garbaa Hurruuba sirna Gadaatin Odaa Bulluqiin filatamee
akka abbaa duulaatti bara 1850-54tti tajaajilaa ture. Waggaa afur akkuma
tajaajileen Garbaan ni du'e. Abishee Garbaa kanatti fayyadamuun abbaa
duulummaa abbaasaa kan waggaa afur hafe kana qabachuuf gaaffii dhiyeesse.
Kunimmoo sirna Gadaa keessatti fudhatama kan hin qabne waan ta'eef mormiin isa
mudate; garuu deeggartoota muraasaa keessattu dargaggoota ni qaba ture. Boodarra
Abisheen abbaa duulummaa abbaasaa kana humnumaan dhaalee abbaa duulaa ta'e.
 Kunis bara 1855tti. Waggaan arfan hafan xumuramanis Abisheen aangoo akka sirna
Gadaatti hin gadhiifne, ittuma fufee warra kaan amansiisun warra kaan ammoo
doorsisuun akka aangoosaa fudhatan godhe.
Naannoo Horrootti weerarri Goojjam yeroo yeroon kan dhufu waan tureef Abishen
ammo kana sirriitti faccisaa waan tureef namoota birattis fudhatama argate.

Goojjamoonni Abiishee waraanaan injifachuu waan dadhabaniif, tooftadhaan qabuuf
shira xaxan. Haala kanaan, waliigaltee nagaa si wajjin uumuu barbaadna
jechuudhan ergaa karaa nama Qadiidaa Wannabee jedhamuu dhaamsa itti ergan.
Karaadhuma Qadiidaas kennaa beennacha fardaa warqiirraa hojjatame erganiifi.
Akkaataa kanaan Abiisheen Raas Darasuu wajjin walitti dhufee akka mari'atu haala
mijeessan. Akka seera Oromoottis walii kakachuudhan wadaa nageenyaa kana
Abiishee fi Goojjamoonni xumuran. Kakuun kan dhugaa akka hin taane abbotin
duulaa Oromoo akka Dabalaa Gannaa fi Dagaa Hooroo jedhaman itti himanillee
Abiisheen isaan hin dhageenye. 

Haala kanaan waliigaltee erga uumanii booda, Goojjamoonni Laga Mormor ce'anii
odoo Abiishen hin beekin daangaa Guduruu fi Horro gidduu jiru qaxxaamuranii
loltusaanii Goodaa Kokor kan teessuma Abiishee Dooyyorraa 20km fagaatu
qubachiisan. Abiishen erga kana dhaga'ee booda loltuusaa kan lakkoofsan kuma
afur ta'an qabatee gara Goodaa Kokor deeme. Waliigalteen duraan waan qabaniif
Abiishen waraanaf hin deemne. Erga achi ga'ee booda akka seera Oromootti bakara
qabatanii man ol seenun safuu waan ta'eef Abiishen meeshaasaa ala ka'ee gara
dunkaana Goojjamootaa mariif ol seene. Gojjamoonnis duskaana keessatti Abiishee
qabanii gaadi'ani. Qabamuusaa kan ibsuufis dibbee yeroo rukutan loltoonni
Abiishee waan raawwatame barani. Loltoonni Abiishes waraana jalqabani warra
Goojjamootaa rukutuu jalqaban. Garuu jarri duraan qophaa'anii waan turaniif
loltoota Abiishe ni injifatani. Lola kanarratti abbaaduulaa Dabaloo Gannaa
dabalatee loltoonni baayyen du'ani, obboleessa Abiisheemmoo qaamnisaa irraa
murame. Duulli kun Duula Goodaa Kokor jedhamee beekkama.

Duula Goodaa Kokor kan Gurraandhala 13, 1877 Abiishee fi Raas Darasuu Abbaa
Xooboo gidduutti godhamee (Abiishen odoo hin beekin waan gaadi'ameef kana
jechuun nama rakkisa) kanaan loltuun Abishee injifatame. Abiisheen erga
gaadi'amee booda deemuu waan dideef akka qotiyyootti harqota itti godhanii
harkisanii gara Goojjam geessan. Abiishenis gowwoomfamuusaa erga baree booda
aaridhaan quba harkasaa tokko alaanfatee fixe jedhama. Erga Goojjam geessanii
booda niitin mootichaa goota loltusaanii yeroo baayyee injifate kana arguuf fida
jettee fidchisiifte. Abiisheen ergarama beelaa fi darararran kan ka'e fokkisaa
ta'ee argame jedhama. Niitin mootichas godummaasaa kanaan arrabsite. Kanaafis
dubartoonni Horroo yeroo mammaakan:

San booda, Abiishen iddoo Jabalaa fi Maxaraa jedhamutti hidhame. Achitti,
Goojjamoonni Abiishee mormaa gadi jiraa awwaalanii mataasaarratti soogida
firfirsan. Itti aansanii, fardeen erga itti gadilakkisani; akkaataa suukaneessaa
kanaan Abiishen qorqamee du'e, reefisaas bataskaana Dabra Maarqos keessa jirutti
awwaallame. Kana dhoksuuf jecha garuu gifiraan akka du'etti odeessisiisaa
turani.

Fudhatamni Fandalalaan uumata biratti qabu xiqqaa ture. Mootummaan Horroos odoo
hin turin bakka adda addaatti qooddamuun warra Goojjamootaf amanamoo ta'aniif
kenname, Fandalaan Gubayyaa qofa akka bulchu godhame. Yeroo Minilikii fi
Goojjamoonni Waraana Imbaaboo geggeessan, Fandalalaan gara Goojjamootaa goree
lolaa ture. Kanaafis, waraanni Minilik bara 1881tti Horroon rukutee ture. 

Reeffa Abiishee Horrotti deebisuuf yaalin adda addaa godhamaa turullee hanga
ammaatti hin milkoofne. Yeroo Xaaliyaanin biyya kana qabatte ilmi Abiishee
Fiitaawurari Amanuun reeffa abbaasaa deebisuuf yaalii godhaa turus hin
milkoofne.  Bara 1950n keessa akaakayyuun Abiishee Fitaawuraarii Oljirraa yaalaa
ture. 



https://om.wikipedia.org/wiki/Xurunash_Dibaabaa

Xurunash Dibaabaa Qananii atileetii Itoophiyaa fiigicha dheeraa beekamte dha.
Isheen yeroo amma chaampiyoonii olompiikii meetira 5000 fi 10,00 ti. Xurunash
fiigicha tiraakirraa afurii fi fiigicha qaxxaamura biyyaa shan moo’atteetti.
Kanaafis maqaan galaafattuu fuula ijoollee qabdu jedhamu kennameef.

Xurunash Onkoloolessa 1, 1985 iddoo Boqojjii jedhamutti dhalattee. Maatii ishee
ijoollee 6 qabaniif Xurunash mucaa afraffaadha. Xurunash kan guddatte lafa ol
ka’aa godina Arsii keessatti yoo ta’u atileetiksii umurii ishii 14tti jalqabde.

Xurunash qaama maatii atileetiksii ti. Obboleettiin ishii Ijjigaayyoo Dibaabaa
waltajjii addunyaarratti kan beekkamtu yoo ta’u obboleessi ishii Dajanee
Dibaabaa akka abdii gara fuula duraatti ilaallama. Obboleettiin ishii Ganzabee
Dibaabaa dorgommii guddattootaa(junior) Qaxxaamura Biyyaa kan Addunyaa 2008
godhame moo’atteetti. Moo’attuun Olompiikii 1992 fi Olompiikii 2000 Daraartuu
Tulluu durbii isaanii ti. Daraartuun milkaa’ina seenaa fiigicha dheeraa uummata
Oromoo itti fufsiisaa jirti.

Xurunash riikardii addunyaa haaraa meetira 5000, daqiiqaa 14:11.15 Gooldan Ligii
Osloo 2008 irratti galmeessitee jirti. Xurunash Olompiikii Beejiing irraatti
meetira 10,000n Hagayya 15, 2008 riikardii Olompiikii haaraa daqiiqaa 29:54.66
galmeessuun moo’atte. Duraan riikardii kana Olompiikii Sidinii irraatti daqiiqaa
30:17.49n qabatte kan turte durbii ishii Daraartuu Tulluu turte. Riikardiin
Olompiikii kun seenaa fiigicha meetira 10,000 hanga ammaatti geggeeffame keessaa
isa olaanaa lammaffaa yoo ta’u, Afrikaa keessaa immoo riikardii haaraadha.
Afrikaa keessaa duraan riikardii kana Shampiyoonshiippii Addunyaa 2003 irratti
daqiiqaa 30:04.18n qabattee kan turte Biraanee Adareeti.

Torban tokko booda, Xurunash, gaafa Hagayya 22, 2008tti, meetira 5000n duraan
shaampiyoonii kan turte Masarat Daffaar dursuun moo’attee. Sa’aatiin ishiin
galmeessites daqiiqaa 14:41.40 ture. Moo’ichhi kunis dubartii jaqabaa meetira
10,000 fi 5,000n Olompiikii tokkorratti moo’atte ishii taasisa.

Xurunash, bara 2008 atileetii wagga kanaa jedhamtee Track & Field Newsn
filamteetti. Akkasumas, baruma kana, yeroo lammaffadhaaf IAAFn ‘qabxii bayeessa
dubartii waggaa kanaa(female Performance of the Year)’ jechuun filateera. Sana
dura, bara 2005ttis badhaasa kana argattee turte.

Xurunash abbaa madaaliyaa meetii olompiikii 2004 fi 2008 Silashii Sihiintti
heerumte. Erga Olompiikii Beejingii, kilabiin ishii Poolisiin Mana Sirreessaa,
sadarkaa chiif suupper intendentii jedhamu kenneefii jira. Akkasumas
hoospitaalli naannoo Finfinneetti ijaaramaa jiru tokko maqaa ishiitiin
moggaafame jira.

Daayimandi Ligiin dorgommii walitti fufaa tiraakii fi dirree keessaa IAAFn bara
2010 hundeeffame.

Gooldan Ligiin dorgommii walitti fufaa tiraakii fi dirree keessaa bara 1998
hanga 2009 IAAFn geggeeffame.



https://om.wikipedia.org/wiki/Waldaa_Wal-gargaarsa_Maccaa_fi_Tuulamaa

Waldaa Wal-gargaarsa Maccaa fi Tuulamaa waldaa mirga ummata Oromoof qabsaawuf
dhaabbate. Dhaabbanni kun leellistoota Oromummaa kan akka Maammoo Mazammir,
Hayilamaaraam Gammada fi Taaddasaa Birruu faatin dhaabbate. Waldaan kun maqaa
kan kan argate gosoota Oromoo gurguddoo lama kan Maccaa fi Tuulama
jedhamanirraayi. Waldaan Macaa fi Tuulamaa kan dhaabbate bara 1960n keessa yoo
ta'u kaayyoon isaas eenyummaa Oromoo gabbisuu fi mirga Oromoof qabsaawuuf ture.

Waldaa Wal-gargaarsa Maccaa fi Tuulamaa magaalaa Finfinnee keessatti
Gullalleetti Amajjii 24, 1963 hundeeffame. Hundeeffamee waggaa tokko booda
Caamsaa 1964tii akka waldaa gargaarsaatti akka socho'u mootummaa fiwudaalarraa
eeyyama argate. Koloneel Alamuu Qixxeessaa pirezidaantii waldichaa fi hogganaa
boordii, Baqqala Nadhii itti-aanaa pirezidaantii, koloneel Qadiidaa Gurmeessaa
itti-aanaa pirezidaantii lammaffaa fi Hayilamaaraam Gammada barreessaa
waliigalaaaldaa waldichaa ta'anii filataman.

Koree seera ittiin-bulmaata waldichaa baasu kan hooggane abbaa seeraa kan ture
Hayilamaaraam Gammada yoo ta'u maqaa waldaa kanaas Maccaa fi Tuulma akka jedhamu
isatu moggaase. Kana malees, odaan asxaa waldichaa akka ta'us Hayilamaaraam
Gammadatu murteesse. Waldaan kun koree adda addaa torba yoo qabaatu namoota
himaammata baasan kudha-sadi'i qaba ture.

Boodarra garuu hacuuccaa ummata Oromoorragfi waldicharraa'urraan kan ka'e
waldaan kun gara sochii siyaasaatti jijjiirrame.aa deeme

Walga'iin ummata wajjinii kan jalqabaa konyaa Jibaati fi Maccaa magaalaa
Giincitti geggeeffame. Itti aansunis aanaa Jalduu keessatti walga'iin
walfakkaataan geggeeffame. Achirratt koloneel Alamuu Qixxeessaa lafa hektaara
10,000 hojii misoomatiif akka itti fayyadamu waldichaaf kenne. Sochiin misoomaa
waldichi godhe waan isa gammachiisef, koloneel Alamuun, ogeessota waraanaa
bebbeekkamoo Oromoo ta'an miisensa waldichaa akka ta'an affeeruf murteesse.
Namoota akkaataa kanaan affeeraman keessaa tokko jeneraal Taaddasaa Birruu ture.
Leellisaa Itoophiyummaa fi Hayilasillaaseef amanaa kan ta'e Taaddasaan waldaa
gosaan hundaa'e keessatti hinhirmaadhu jedhe dide. Hogganaa Dubbisuu fi
Barreessuu Biyyaaleessaa waan tureef, hojii waldichi barnootarratti
hojjaturratti garuu gargaaruf waadaa seene. Barnoota baballisuuf cichee
hojjachaa kan ture Taaddasaan, gaaf tokko Muummichi Ministeeraa Itoophiyaa
Akliluu Habtawaldi wajjin wayita haasa'an, Akliluun akkas jedheen "baradhaa
baradhaa jedchuu guddifteetta. Kuni gariidha, garuu eenyu akka baratuu gargar
baaftee beeku qabda. Nuti Oromoo jaarraa tokko duubatti akka hafu goone
bulchina. Ummanni Oromoo galaana waan ta'eef yoo barate nu liqimsa" jedheen.
Akliluun Taaddasaan Oromoo akka ta'e hinbeeku ture. Daba sirna fiwudaalaa ummata
Oromorratti hojjatu kan baree fi kananis hedduu kan aare Taaddasaan dhaqee
Waldaa Maccaa fi Tuulamaatti makame. Waldichis beekkamtummaa jeneraal Taaddasaan
qabu keessattuu hariiroo cimaa inni Hayilasillaasee wajjin qabu fayyadamee hojii
waldichaa gufuu tokko malee baballisuu barbaade. Yeroo gabaabaa kessatti
Oromoonni ogummaa adda adda keessa hojjatan hedduun miseensa waldichaa ta'an.

Maccaa fi Tuulamni ummata misoomaf dadammaqsuu fi qarshii misoomaf oolu walitti
qabuuf, walga'ii gurguddaa ummata wajjin geggeessuu jalqabe. Walga'ii kana kan
ispoonserii godhu Oromoota qabeenya fi mirga fooyya'aa qaban kan akka Kabbadaa
Buzunash faatin geggeeffama ture. Kabbadaa Buzunash lafa hektaara 50,000 waldaan
kun misoomaaf akka itti fayyadamuuf kenne. Yaa'ii seenaa qabeessa keessa tokko
Yaa'ii Itayyaa kan Caamsaa 1966 dureessa Arsii keessaa Hajii Roobalee Tureetin
qophaa'e yoo ta'u kunis Oromoota bahaa fi dhihaa, kiristaanaa fi islaama walitti
fiduun tokkumaa Oromoo mirkaneessuu keessatti iddoo olaanaa qaba. Hajii Roobalee
Turee yaa'icharratti yoo dubbatu "burqaan walitti dabalamtee laga taati,
ummannis walqabatee biyya ta'a" jedhe. Hajii Roobaleen namoota muraasa waldichaa
kan Oromoon biyya mataasaa akka qabaatu yaadan keessa isa tokko. Yeroo sana
Afaan Oromootin yaa'ii kamiyyuu geggeessun seeran dhorkaa ta'uyyuu yaa'iin
Itayyaa kun kan geggeeffame Afaan Oromootin ture. Yaa'icharrattis Oromoonni
kiristaanni foon islaamni qale nyaachun, Oromoonni islamnis foon kiristaanni
qale nyaachun tokkummaasaanii agarsiisan. Kun kan isaan naasise bulchitoonni
Amaaraa, waldaa warra waaqa hinbeekne jechuun maqaa balleessuu jalqaban.
Walga'ii wal fakkaatan ittuma fufuun kan geggeeffame yoo ta'u, kan keessa tokko
Bishooftuutti Lammaa Guyyaatin (kaapiteenii umna qilleensaa) kan qindeeffame
tokko ture.

Waajirri Finfinnee dhaabbatee erga hojii eegalee booda, damee Waldaa Maccaa fi
Tuulamaa kutaa-biyyaa addaa keessatti akka banamu sochiin jalqabame.
Akkaatadhuma kanaan damee Arsii banuuf, Usmaan Sheek, Galatee Xaddachoo fi Ahmad
Bunaa filatamanii sochii jalqaban. Maanguddoon Oromoo Arsii Hajii Roobalee Turee
waajira Finfinnee dhufanii walga'ii Fulbaana 1966 irratti hirmaatanii sochii
naannoo Arsii jiru warra waajira muummetti beeksisan. Hoggantoonni waajira
muummes Dheeratti dhufanii ummataan akka walbaran walii galan.

Warri bulchaa kutaa-biyyaa Arsii, waa'ee walga'ii kanaa erga dhaga'anii booda
akka hingeggeeffamne waan hinbarbaadneef Haaji Roobalee Turoo fi namoota
walga'ii kana qindeessan hidhan. Haa ta'u malee, hoggantoonnii muummee kan
Finfinnee jiran haaluma beellamaatin Dheeraa deemuf kutatan. Haaluma kanaanis
koreen hoggantootaa Dheeraa seenan. Ummanni Arsii hedduunis ba'anii jila
Finfinneedhaa dhufe kana haala hoo'adhaan simatan. Walga'ichis haaluma
karoorfameen adeemsifamee kaayyoon waldaa kanaa ummataaf ibsame.

Bulchaa Arsii kan ture namni Saahiluu Difaayee jedhamu ummata walga'ii kanarraa
ba'ee gara manaatti deebi'aa jiru kanaratti dhukaasa banuun namootarraan miidhaa
geessisan. Lafa walga'iin irratti geggeeffamee fi naannoo san jiru hunda
mootummaan waan dhaalee nama biraatif waan kenneefi ummanni irraa akka ka'u
ajaja dabarsan. Ummanni lafarraa buqqa'e aanaatti, konyaatti, bulchiinsa kutaa
biyyaatti iyyatanillee murtiin lafarraa ka'aa jedhu ittuma fufe. Dhumarratti
Baqqalaa Nadhii gara mana murtii Hayila Silaasetti akka ol iyyatan gorsan.
Hayila Silaasellee murtii gara gadiitti sinirratti murtaa'e cimseera jedhe.
Ummanni lafti jalaa dhaalames ol ka'anii 'u u u u u, yaa waaqa sitti iyyanna'
jedhanii iyyan. Hayila Silaasenis yaadasaa jijjiiree laftisaanii akka irraa hin
fudhatamne murteesse.

Damee Wallaggaa dhaabuu keessatti Aadde Atsadee Habtamaariyaam, Qana'aa Gumaa,
Tasammaa Nagarii, Bayyanaa Abdii, Abdiisaa Moosisaa, Ol'aanaa Baatii fi Taasisoo
Eebbaa fi namoonni biroo qooda guddaa qabu ture.

Damee Harargee akka dhaabbatu Abdulaziiz Muhammadii fi Abdulrahmaan Laazimaa
sochii guddaa godhan. Waajira Sidaamoo dhaabuu keessatti Tasfaayee Dagaagaan kan
hoogganamu yoo ta'u namoonni Oromoo hin taane kan akka W/Amaanu'eel Dubbalaa faa
akka itti hirmaatan himama. Waajirri Jimmaa ammoo Abbaa Biyyaa Abbaa Joobirii fi
Dr Moggaa Firrisaatin hoogganame. Waajirri Iluu Abbaa Booraa Balaachoo Dhaabaa
fi Dr Jamaal Abdulqaadiriin akka geeggeeffame himama. Waajirri Yererii fi
Karraayyuu ammoo Adaamaatti hunda'ee Baqqalaa Waldee, Daadhii Fayyisaa fi
Gammachuu Taffasaa faatin geggeeffame. Waajirri Baalee Sheek Huseen Muhammad
(Huseen Suraa) fi Haaji Aadam Saaddootin hoogganame.

Sochii waldaa kanaa kan sodaate mootummaan gabroomfata Hayilasillaasee, waldaan
kun akka hinsochoone bara 1967 dhorke. Hoggantootaa fi miseensota waldaa kanaa
kan Finfinnees ta'e kan kutaa-biyyaarra jiran qabee mana hidhaatti naqe, mana
murtiittis himannaa irratti bane. Galmeen himannaa hoggantootarratti baname
bakka sadi'itti qoodama. Gareen tokkoffaan: Jeneraal Taaddasaa Birruu, Ajajaa
dhibbaa Maammoo Mazammir, Seefuu Tasammaa, Daadhii Fayyisaa, Lammeessaa Boruu,
Qanyaazmaach Mokonnin Wasanuu, Hayilamaariyaam Gammadaa, Koloneel Alamuu
Qixxeessaa, Birgaader Jeneraal Daawit Abdii fa of keessatti qabata.

Garee sadaffaan jalqaba mana murtii Baaletiin himataman. Boodarra garuu gara
mana hidhaa Finfinneetti ol dabarfamana. Gareen kun Fitawuraarii Ahimad Imaamaa,
Haaji Aadama Saaddoo, Giraazmaach Umar Huseen, Qanyazmaach Abuubakar Dargaa,
Aliyyii Ahimad, Qaasim Huseen, fi Hasan Jimaa faadha.

Manni murtii mootummaa fiwudaalaa ilaalcha diinummaatin, Jeneraal Taaddasaa
Birruu fi Ajajaa Dhibbaa Maammoo Mazammir adabbii du'aa yoo itti murteessu,
koloneel Alamuu Qixxeessaa, Baqqalaa Makonnin, Seefuu Tasammaa, fi Daadhii
Fayyisaarratti hidhaa cimaa waggaa kudhanii murteesse. Qanyaazmaach Mokonnin
Wasanuurratti hidhaa waggaa torbaa, Lammeessaa Boruu hidhaa cimaa waggaa shanii,
fi Daawit Abdiirratti hidhaa waggaa sadi'ii murteesse. Kana malee, qabeenyi
himatamtootaa kan Finfinnee fi kutaa-biyyaa jiru hundi akka mootummaan
dhaalllamu murteesse.

Hayilamaariyaam Gammadaa reebichaa fi dararaa isarra ga'erraan kan ka'e mana
murtii dhufuu kan hin dandeenye ta'ullee sireedhan baattame akka dhufu ajajame.
Kan dhaga'uun Raas Immiruun waan gaddeef Hayilasillaasetti dubbate. Sana booda
gara mana yaalaa akka deemu eeyyamameef. Mana yaalaa deemee yaallamaa odoo jiruu
baayyee waan miidhameef torban tokko booda Adoolessa 1, 1970 lubbuunsaa dabarte.

Ergaa waldichi akka hinsochoone dhorkamee booda, miseensonni muraasni gara
Somaaliyaa deemun mootummaa fiwudaalaa kuffisuuf of ijaaruu jalqaban. Kaan
ammoo, kan akka Ejjetaa Fayyisaa, gara Sudaan deemun damee waldichaa achitti
banan. Miseensonni waldichaa kan Finfineetti hafan sochii lafa jalaa jalqaban;
koree aadaa fi garee waliin qo'annoo adda addaa hundeessan. Gareen kunis barruu
ummata dadammaqsu Afaan Oromootin, Amaariffaa fi Ingiliffaan qopheessee rabsaa
ture. Barruu The Oromos: Voice Against Tyranny fi Kana Beekta jedhaman hacuucca
Oromoo ga'u ibsan maxxansiisun ummata dadammaqsaa turan. Sochii lafa jalaa kana
namoota qindeessan keessaa obboleeyyan lamaan waa'ee Oromootif wareegaman luba
Guddinaa Tumsaa fi Baaroo Tumsaati. Baaroo Tumsaa sochii lafa jalaa kana
qindeessuu qofa odoo hintaane, hundeeffama Adda Bilisummaa Oromoo keessattilee
shoora guddaa qaba.

Yeroo ammaa, Waldaan Maccaa fi Tuulamaa erga mootummaan ADWUI akka hinsochoone
dhorkamee miseensoni isaa hidhamanii booda biyya keessatti socho'aa hinjiru. Haa
ta'u malee, yeroo ammaa deebi'e biyya Ameerikaatti of ijaarudhaan sochii gara
agaraa gochaa jira.



https://om.wikipedia.org/wiki/North_America

Ameerikaa Kaabaan ardii adunya kessatti Hemisphere Kaabaa fi bayyinan immo
Hemisphere Dhihaati argamtu dha. Kan dangeffamte immo kaaban Garba Arkitiikiin,
bahaan immo Garbi Atilaantiik kaabaan, kibba-bahan Garba Karibiyaanii, kibba fi
dhihaan immo Garbi Paasifiikii kaabaan, kibba-bahaan immo Ameerikaa Kibbaa.
Ameerikaa Kaabaa fi Kibbaa kutaa lafa ismasii Panaamaa (Isthmus of Panama)
jedhamuun walitti qabamu. Ameerikaa Kaabaan ballina lafa hanga 24,490,000
isquweer kiilomeetira (9,450,000 isq mi) yoo qabaatu kuni immo parsentii fuula
addunyaa keessaa parsentii 4.8 qabata yookan immo parsentii fuula lafaa (bishaan
malee) yoo ilaalan parsentii 16.4% qabata. Akka Onkoloolessa 2006tti ilallametti
bayyinni ummatta ardii kanaa tilmaaman 514,600,000 cala. Ballina lafaatin
addunyaa keessaa ardii sadaffa irratti argamtu yoo taatu kunis Eshiyaa
(tokkoffa) fi Afrikaa (lammaffa)tti aanteti. Bayyina ummataan immo addunyaa
keessaa ardii afurrafa irratti argamtu yoo taatu kunis Eshiyaa (tokkoffa),
Afrikaa (lammaffa) fi Yuurooppi (sadaffa)tt aanteti. Ameerikaa Kaabaa fi Kibbaa
walumma galatti Ameerikaas jedhamani waammamu. Ameerikaan Kaabaa Yunaayitid
Isteetis fi Kanaadaa of keessaa qabdi.



https://om.wikipedia.org/wiki/Naqamte

Naqamte magaalaa Oromiyaa dhihaatti argamtu. Magaalaan Naqamte naannoo Oromiyaa
Godina Wallagga Bahaa kessatti argamti. Iddon itti argama ishee ol ka’iinsa
lafaa meetira 2,088 kan qabu yoo ta’u latitude fi longitude 905’N 36033E qaba.
Naqamte aanaa Guutoo Waayyuu keessatti argamti.

Naqamte magaalaa guddoo Kutaa Bulchiinsaa Wallaggaa kan durii kan turte yoo ta’u
amma immoo magaalaa guddoo godina Wallagga Bahaati. Akka lakkoofsa uummata bara
2005 godhame agarsiisutti, uummata 84,506 ta’utu magaalaa kana keessa jiraata.
Akka lakkoofsa uummata bara 1994 godhameetti, Naqamte uummata 47, 258 qabdi
turte.

Naqamte keessa iddoowwan seenaa kan akka Masaraa Kumsaa Morodaa, awwaala
Onesmoos Nasib (Abba Gammachiis), godaamba Wallaggaa fi kkf jira. Dhaabbata
gurguddoo Naqamte keessatti argaman keessa tokko Yuunivarsiitii Wallaggaati.
Istaadiyeemin sadarkaa isaa eeggate Naqamte keessatti qarshii miliyoona dhibba
lamaa ol ta’uun ijaarramaa jira. Istaadiyeemin kun Istaadiyeemii Wallaggaa
jedhamee moggaafame. Naqamte nyaata aadaa wallagga keessatti bekkamaa ta’e
Ancooteedhan beekkamti. Hoteellonni fi manneen nyaata hedduun nyaata kana
keessummoota isaaniif ni dhiyeessu.

Naqamte kan ishiin hundoofte jaarraa 19ffaa gara gidduu keessa. Yeroo san
magaala guddoo Mootummaa Wallaggaa turte. Bakaree Godaanaa fi ilmi isaanii
Morodaa Bakaree Naqamte magaalaa guddoo Mootummaa Wallagga godhatanii akka turan
seenaan ni dubbata. Boodarras, ilmi Morodaa, Kumsaa Morodaa achuma qubatee
Wallagga bulchaa akka ture ni dubbatama.



https://om.wikipedia.org/wiki/Jajjuu_(aanaa)

 Manneen Barnootaa sadarkaa 1ffaa irraa kaasee hanga mana brnootaa sadarkaa
2ffaa Dhaabbata leenjii teeknikaa fi ogummaa 1 qabdi  Buufata Fayyaa 4 fii
keellaa fayyaa 26 kilinika dhuunfaa 5 fi Ogeeyyii fayyaa hedddun kan fayyaa
jiraattota ishee too’attuudhaGama Imxtiin baadiyyaa magaalattis Hoji Dhabeeyyiif
carraan hojii uumameera  waliin gahiinsi bishaan dhugaatii Aanichaa % 62 irra
gahee jira.  Gama ibsaatiin magaallonni Aanichaa Arbooyyee , Boolloo fi
Magaalaan Alaagaa dureettii Ibsaa kan argatan yoota’u Magaalonni xixiqqoon
daandii gubbaajiran hunduu ibsaa argataniiru.  Gama teeleetiin Gandoota
magaalaaf baadiyyaa Aanichaa hunda irrattuu tajaajilli bilbilaa nijira. Gama
Barnootatiin Baay’inna Manneen Barnootaa 1984 2007 M/B 1-4 3 14 M/B 5-8 18 29
M/B 9-10 1 2 M/B 11-12 0 1

Oduu Jiraattonni Godina Arsii Aanaa Jajuu Filannoo Biyyoolessaa Marsaa 5ffaan
Bakka Bu’aa Keenya Nagaan Filanne Jedhan. Akeekni dagaagina dimookiraasii biyya
tokkoo filannoo ummataa ummataan gaggeeffameedha. Kana kan dhugoomsu ammoo
filannoon paartilee siyaasaa hirmaachise karaa iftoominaa fi bilisa ta’een nu
hirmaachiseedha jedhan jiraattonni Aanaa jajuu buufataalee filannoo garagaraa
irratti yaada kennaan tokko tokko . Gandoota Aanichaa 29 keessa buufataalee 66
tti filannoon kan gaggeeffame yoo ta’u iddoolee filannoo hundattuu filannoon
karaa nagaatiin gaggeeffamuun isaa dimokiraasii biyyattiin gaggeessaa jirtu
hawaasni keenya ofitti fudhachuu isaa agarsiisa jedheera bulchaan bulchiinsa
Aanaa Jajuu obbo Jeylaan Abdullee. Itti gaafatamaan boordii filannoo aanichaa
Obbo Alamaayyoo Wadaajoo hawaasni aanichaa akkuma sirna dimookiraasii
dhugoomsuuf karaa nagaatiin filannoo gaggeessen karoora guddinaa biyyattiin
qabattee itti deemaa jirtu cinaa dhaabbachuu qaba jedhanii jiru. Oduu
qindaa’eef :- Waajjira DhKMA/Jajuu



https://om.wikipedia.org/wiki/Itoopiyaa

Rippabliikii Federaalawaa Dimokraatawaa Itiyoophiyaa jedhamuudhaan kan beekamtu
biyya Gaanfa Afrikaatti argamtu yoo taatu, erga Eertiraan irraa bara 1993 G.C.
cittee booda biyya lafa qofaan marfamte taatee jirti. Itoophiyaan kaabaan
Eertiraan, dhihaan Sudaanin, kibbaan Keeniyaan, kaaba-bahaan Jibuutiin fi bahaan
immoo Somaaliyaan daangeffamtee argamti.

Itiyoophiyaan biyyoota umrii guddaa qaban (biyyoota qaroomsa durii qaban)jalatti
yoo ramadamtu, Afrikaa keessaa baay'inna ummataan lammaffaa irratti argamti.
Barbaadina dhufaati ilma namaa irratti ga'e guddaa kan qabdu biyyittiin tun,
maqaa cradle of mankind (bakka dhaloota sanyii nama jechuudha) jedhamuuf
filatamuu dandeessee jirti. Itiyoophiyaan biyyoota Afrikaa keessaa koloniin kan
hin qabamin keessaa tokko dha. Laayibeeriyaan koloniin qabamu baatullee,
biyyittin Laayibeeriyaa kanitti dhaabatte koloni Afrikaanota Ameerikaa taate
want turteefi. Itoophiyaan waggaa shaniif 1936-1941 G.C. Faashistii Xaaliyaann
haa qabamtu malee, dhuma irratti Itiyoophiyaan gragaarsa Ingilaandiitiin
mo'achuu dandeesseetti. Jaarraa 4ffaa kessatti kan gara kiristaanummaatti
jijjiramte biyyi kuni, addunyaa keessaa biyya mootummaa kiristaana qabanii turan
keessaa ishee lammaffaa dha.



https://om.wikipedia.org/wiki/Itita_Dhiigaa

Coagulation akkatta xaxama dhigni walitti qabame jabba ta'u dha. Kuni immo kutta
hemostasis (walit-anne jiggu dhigaa) kessa isaa barbachisaa dha, kunis yerro
girgidaan tuboon dhigaa midhame jirru yoo walitti qabama platelet fi fibrin ofii
kessa qabun dhiga'un yoo dhabatte, tuboo midhame qajjelchu jalqabu dha.
Disorderiin coagulationiin kuniin midhama dhiga'u fi/yokan walit-qabamu dhiga fi
embolismii fiddu danda'a.

Biology kessatti coagulationiin bayye eggama; hosiftotta hunda kessatti,
coagulationiin kessatti lachuu: cellular (platelet) fi protein (coagulation
factor) ofii kessa qaba. Akkataan coagulation kuni nama irratti waan bayye
qo'atamuf nama kessatiis akkanuma bekkama.

Coagulationiin kan jalqabu yerro bayye ergaa nami tuboo dhigaa irratti midhama
argatte midhami kuni immo endothelium (tartibaa tuboo) midhee dhufaa. Osoo hin
turiin Plateletonni dhigii jiggu akka dhabatu hemostatic plug ummu kunis primary
hemostasis (hemostasis duraa) jedhame bekkama. Yeroo hunda itti anne secondary
hemostasis (hemostasis lammaffan) bakka fudhata, kunis yeroo proteiniin blood
plasma kessatti argamu kan coagulation factor jedhamu yoo dafee dhaqabuf fibrin
umme akka plugiin plateletiin umamee akka jabatuu godha.



https://om.wikipedia.org/wiki/Irreecha

Irreechi amantaalee aadaa Oromoo keessatti mul’dhatan keessa isa tokkoo fi
adda-dureedha. Irreecha jechuun sirna kadhaa fi galata waaqaf godhamuudha.
Kadhaa fi galanni godhamu kunis iddoo fi yeroon kan murtaa’eedha. Kunis amantii
keessatti gochaadhan kan ifa ta’udha. Sirna irreechaa kan hoogganu jaarmayaa
Qaalluutti.

Irreechi Arfaasaa (Irreecha Tulluus ni jedhama) kun kan gaggeeffamu Tulluurratti
yoo ta’u, yeroon isaas bonnii darbee roobni Afraasaa yeroo itti eegamuudha.
Baatileen dursan turan roobni dhabamee hongeen namnii fi horiin kan itti
miidhamaa tureedha. Kanaaf giddugala ji’a Bittooteessa maatiin marti gara lafa
qabbana fi jiidha qabutti bahanii rooba arfaasa argachuuf waaqa kan itti
kadhatanii. Tulluutti bahanii kadhachuun kun kan amantii waaqeeffannaa Kuushoota
dur durin walqabateedha jedhama. Tulluun Cuqqaalaa araddaa irreecha isa
guddichadha.

Irreechi Birraa (Irreecha Malkaas ni jedhama) kan raawwatu yeroo ganni
xumuuramee seena baatii birraa ykn giddugala ji’a Fulbaana (22-25) keessatti.
Guyyaan Irreechaa “Ayyaana Birraa ykn Xaddacha Saaquu” jedhamuunis ni beekama.
Iddoon irreechaa, malkaa fi hora guguddoo irratti. Tibba darbe namoonni guutama
galaanaatiin addaan citanii turan walarguuf jecha guyyaa kana akka guyyaa
gammachuutti fudhatu. Kanaaf Oromoonni malkaa gamaa fi gamanaa walitti bahanii
"Mareewoo!... Mareewoo..!” jechaa Waaqa kadhachaa, faarfachaa, galateefachaa
gara Malkaa deemu.

Eebba Abbaa Malkaa fi hangafootaan godhamu booda marga jidhaa fi abaaboo birraa
qabatanii bishaaniin tuqani waaqa galateeffachaa irreeffatuu. Araraa fi wagii
gaafatuu. Kaayyoon kadhaa kunis Waaqayyoo akka rooba, nagaa fi dhala ykn sanyii
isaanii baayyisuu fi firii argataniidha. Yeroo baayyee Oromoonni bakka qubatanii
gara horaatti loon isaanii wajjin itti godaanu. Kunis akka jalqabaa fi seena
hojii bara haaratti fudhatamaa.

Horri Arsadii iddoo Oromoonni Tuulamaa jaarraa dheeraa dura itti hirreeffachaa
turaniidha. Arsadii maqaa namaa yoo ta’u gosa Liiban keessaa Abbaa Malkaa nama
tureedha. Arsadi Abbaa Malkaa ta’uu kan danda’e balaa lubbuu isaa irrra ga’e
jalaa of baraarsuu erga danda’ee booda, guyyoota saddeetif, soomana cimaa
godhee, muka birbirsaa jalatti lubbuun kan mul’dhate waan ta’eefii. Birbirsi kan
inni itti dhibaafatamuufis yaadannoo fi raajeeffannaa kanaaf akka ta’ee ni
himamaa. Kana booda Horii Harsadii akka Malkaa irreessaatti ulfaa ta’ee Oromoota
Tuulamaatiin akka kabajamu murtaa’e. Yeroo booda Oromoonni marti Hora Arsadii
akka wiirtuu Irreeffannaa godhanii itti hirreeffachaa turan. Yeroo ammaa kana
waggaa keessatti ala tokko Hora Arsadii irratti ni hirreefatu.

Ayyaanni Irreecha kun Oromoon falaasamaa fi ilaalcha addunyaa keessatti jiruufi
waaqaa akkasumas raajii isaa, dhalootaa fi iccitii jireenyaan walitti fiduun kan
ibsuudha. Sanyiin namaa horee kan baayyatu, kan faca’e du’aa ka’e ija godhatu,
atoomsaa fi gargaarsa humna waaqatiin jedhu. Nuti Oromoon waaqa nu uume
kadhanna. “Uummamaan uumaa kadhata” jechuun uummamaan waaqa isaa ni
galateeffata, ni faarfata, yeroo ammaa kanas Hora Arsadii irratti kan raawwatamu
sirnuma kana.



https://om.wikipedia.org/wiki/Indaakterii

Indaakteriin, maraas ni jedhama, ruuqoo elektirikaalii mugaa kan tarminaalii
lama qabu yoo ta'u hojiinsaas jijjiirama yaa'a karantii elektirikii isa keessa
darbaa jiruu mormuu dha. Indaakteriin shiboo elektirikii dabarsu kan marame of
keessa qaba. Yeroo karantiin keessa yaa'u, anniisaan yeroodhaaf maagineetiik
fiildii maraa shiboo san keessatti kuufama. Yeroo karantiin indaakterii keessa
yaa'u jijjiiramu, maagineetiik fiildiin yeroo-wajjin jijjiiraamu indaakterii
keessatti voolteejii uuma, kunis seera elektiroomaagineetik indaakshinii
Faradeeyi irratti hundaa'a. Kunimmoo jijjiirama karantii kan kana uume sana
morma.

Indaakteriin indaaktaansii isaatin ibsama, kunis reeshiyoo voolteejii fi saffisa
jijjiirama karantiiti, safartuun isaas henriis (H) dha. Indaakteroonni yeroo
baayyee gatii 1 µH (10−6H) hanga 1 H guddatu qabaatu. Indaakteroonni baayyen
maagineetiik koorii kan ayiranii ykn feerraayitii irraa hojjatame maraa
indaakterii keessaa qabaatu, kunis maagineetiik fiildii guddisuudhan
indaaktaansiin akka dabalu godha. Kaappaasiterii fi rezisterii wajjin,
indaakteriin ruuqoo mugaa sorooroo sarkiyuutii kan elektirik sarkiyuutii uuman
sadi'i keessa tokko. Indaakteriin baayyinaan meeshaalee elektirooniik karantii
dambali'u (AC) fayyadaman keessatti tajaajila, keessaahuu meeshaa raadiyoo
keessatti. Isaan yaa'a karantii AC dhorku, yaa'a karantii DC garuu ni dabarsu;
indaakteroonni hojii kanaaf saxaxaman chooki jedhamu. Kana malees, gingilchaa
elektiroonikii keessatti asattoo ammamtaa adda adaa qabu addaan baasuuf fayyada,
kaappaasiterii wajjininis sarkiyuutii tiyuunii (tuned circuits), kan fudhattuu
raadiyoo fi TV keessatti tajaajilu, hojjachuuf fayyada.



https://om.wikipedia.org/wiki/Godina_Jimmaa

Jimma godinaalee Oromiyaa keessa jiran keessa tokko dha. Maqaaan Jimma kuni
maqaa mootummaa Jimmaa durii kan Kafaa wajjiin bara 1932 kessatti walitti
makamani irra dhufe.

Jimmaan kibbaan mootummaa naannoo Saba, Sablammootaa fi Uummattoota Kibbaan,
kaaba-dhihaan godina Iluu Abbaa Booraan, kaabaan Wallagga Dhihaan, kaaba-bahaan
Shawaa Dhihaan daangeeffamtee argamti. Bakki dheerina guddaa godina kana keessa
Garaa Maigudoti. Aanoleen Jimma keessatti argaman kan akka Qarsaa, Gannat,
Gommaa, fi Saqqaa jedhamani ni jiru.

Barreeffama Abbaa Taayitaa Bunaa fi Shaayii Itoophiyaa (Ethiopian Coffee and Tea
authority) irratti hunda'uudhaan Abbaa Taayitaa Istaatistiksii Itoophiyaa
(Central Statistical Agency) akka gabaasetti tooniin buna hanga 26,743 bara
dhuma 2005tti oomishama. Kun immoo baasii Oromiyaa keessaa dhibbantaa 23.2% yoo
ta'u baasii biyya keessaa immoo parsentii 11.8% ta'a. Kuni immo Jimman zoonii
buna midhasun bekkaman sadeen kessa tokko ishee godha. Lamman hafaan kan birra
Sidaamaa fi godiina Gede'oo dha.

(Gabaasa CSA 2005 irratti hundaa'uudhaan) Godinni kun baayyina ummataa walii
galatti tilmaamaan hanga 2,773,730 ta'u yoo qabaattu, keessatti 1,382,460 dhiira
yoo ta'an, 1,391,270 immoo dubartii dha. Ummati Jimmaa 340,666 yookaan
dhibbantaan 12.3% magaallan gugguddoo keessa jiraatu, kan hafan immoo
baadiyyaatti jiraatu. Bal'ina tilmaamaan 18,412.54 square kilometers ta'u
keessatti Jimmaan tuuta'insa uummataa 150.64 people per square kilometer ta'u
qabdi.

Akka May 24, 2004 Baankii Addunyaa (World Bank) memorandumitti, parsentiin 9%
ummata Jimmaa elektirikii ni argatu. Godinni kun density karaa 77.0 kilometers
per 1000 square kilometers (Avirejjii Oromiyaa wajjin yoo walitti madaalani 30
kilometira ta'a). Avirejjiin abbaa manaa baadiyyaa tokko hektaara lafa 0.9 yoo
qabaattu, mataan horii hanga 0.5 ta'u qaba. dhibbantaan 15.1% ummata Jimmaa
hojii qotee bulaa hin ta'iiniin jiratta. Parsentiin 57% barattootta Jimmaa mana
barumsaa sadarkaa tokkoffaatti yoo galmaa'anii argamani, parsentiin 12% immoo
mana barumsaa sadarkaa lammaffaatti barachaa argamu. Parsentiin 29% zoonii kana
carra dhukkuba busaa (malaria) qabamuu qaba, dhibbantaan 63% immo tisiisa Tsetse
fly qabamu carraa qaba. Memorandumiin zoonii kanaa karaa qilleensa goggogaa
rating 298 kennaaf.



https://om.wikipedia.org/wiki/Gindabarat

Gindabarat aanaa godina Shawaa Dhihaa keessaa tokko. Aanaan kun kan argamu
kaabaa godina kanaatti yoo ta'u karaa kaabatiin Mootummaa Naanoo Amaaraa fi
godina Shawaa Kaabaatiin, karaa kibbaa anaa Jalduu, Amboo fi Calliyaan, karaa
dhihaa godina Wallagga Bahaatin, karaa bahaa immoo anaa Meettaa Roobiitiin wal
daangessa. Anaan kun baayyinaan laggeeniin marfamtee kan argamtu yoo ta'u kana
keessaa karaa kaabaa Laga Abbaayin (Blue Nile) (kan Mootummaa Naannoo
Amaaraarraa gargar baasu), karaa bahaa Laga Mogor (kan godina Shawaa Kaabaa
irraa gargar baasu) karaa dhihaammoo Laga Gudariin (kan godina Wallagga
Bahaarraa gargar baasu) marfamti. Magaalaan guddon aanaa kanaa Kaachisii
jedhamti. Aanaan kun mana barumsaa sadarkaa 2ffaa tokko kan Mana Barumsaa
Sadarkaa 2ffaa Gindabarat jedhamu qaba.

Aanaan duraan Gindabarat jedhamu yeroo ammaa bakka lamatti qoodaamuun aanaa
Gindabarat jedhamuu fi aanaa Abuunaa Gindabarat jedhamu uumeera.

Akka lakkoofa ummata bara 2007 godhameetti, baayyinni ummata aanaa kanaa 104,595
yoo ta'u kana keessa 52,726 dhiira, 51,869 immoo dubartoota. Ummanni 11,082 ykn
10.56% magaalaa keessa jiraatan yoo ta'n kan hafan baadiyaa jiraatu. Jiraattonni
aanaa kanaa baayyeen amantii Piroteestaantii kan hordofan yoo ta'u kunis
parsentii 55.96% ta'a. Warra hafan keessa parsentii 34.12% Ortodoksii, akkasumas
parsentii 9.18% amantii aadaa hordofu.

Akka lakkoofsa ummataa bara 1994tti, ummanni aanaa kanaa 147,437 ture; kana
keessaa 71,799 dhiira yoo ta'u, 75,638 dubartoota turan. Yeroo sana, namni 4,363
ykn 2.96% magaalaa keessaa jiraatu turan. Lammiiwaan baayyinaan aanaa kana
keessa jiraatan Oromoo (97.28%), fi Amaara (2.1%). Afaan Oromoo aanaa kana
keessatti akka afaan baayyinaan dubbatamu (98.36%).



https://om.wikipedia.org/wiki/Galiiliyoo_Galiilii

Galiiliyoo Galiilii(Xaaliyaaniffaan yoo dubbifamu: [ɡaliˈlɛːo ɡaliˈlɛi]; 15
Gurrandhala 1564 – 8 Amajjii 1642), yeroo baayyee maqaa Galiiliyoo jedhamuun kan
waammamu, fiizisistii, abbaa herregaa, injinerii, qorataa urjii, fi filoosoofera
Xaaliyaanii kan warraaqsa saayinsii keessatti ga'ee guddaa tabatedha. Hojii isaa
keessaa teleskooppii fooyyessuu fi kanaan qorannoo astiroonoomii gochuudha,
kunis tiyoorii kooppernikas deeggare. Galiiliyoon "abbaa daawwannaa
astiroonoomii kan ammayyaa", "abbaa fiiziksii ammayyaa", "abbaa saayinsii", fi
"abbaa saayinsii ammayyaa" maqaan jedhamu kennameeraafi.

Gumaachi inni astiroonoomii daawwannaa keessatti godhe keessaa marsaa Veenusii
mirkaneessuu, ji'a Juuppiterii gurguddaa arfan argachuu (kabaja isaaf jecha
j'ioota Galiiliyoo jedhamanii kan moggaafaman), fi xuqaa-aduu (sunspot)
daawwachuu fi qaaccessuu dha. Galiiliyoon saayinsii fi teknooloojii hojiirraa
oolu irrattis hojjateera, kana keessaa koompaasii waraanaa fooyya'aa kalaquu fi
meeshaalee kan bira hojjachuu ture.



https://om.wikipedia.org/wiki/Elemoo_Qilxuu

Hasan Ibraahim, maqaa qabsoo Elemoo Qilxuu jedhamuun uummata biratti beekkama,
hirmaataa warraaqsa sabboonummaa Oromoo fi hoogganaa Waraana Bilisummaa Oromoo
ti.

Seenaan ijoollummaa Elemmoo Qilxuu baayyee hin beekkamu. Garuu bara 1956 Elemoon
barnoota Islaamaa baratee magaalaa Dirre Dhawaa keessatti daldalaa Arabaa
sooressa tokkoof hojjachaa ture. Daldalaan kunis Elemoo fudhatee gara Eden,
Yaman bara 1956tti deeme. Eden akkuma ga'een maqaa isaa gara Elemoo Qilxuutti
jijjiirrate. Boodarraa dubartii Oromoo achi jiraattu tookos fuudhe, bizinesii
jalqabe. Bizinesiin achitti jalqabe kunis baayyee milkaa'eef.

Elemoon waa'ee siyaasa nama dhimma qabu hin turre; garuu bara 1966tti manni isaa
bakka itti sabboontonni Oromoo wal gahan ta'e. Kunimmoo qoonsilaa mootummaa
Itoophiyaa yaaddessaa deeme. Elemoonis diinota mootummaa Itoophiyaa qarshiin
gargaara jedhamee shakkame. Bara 1967, namni Hararii (Harari businessman)
mootummaa Itophiyaatif hojjatu tokko, Eden dhaqee Elemoorraa mi'a liqeeffate.
Elemoodhanis yeroo Finfinnee dhufteen sii deebisa jedheen. Akkuma Finfinnee
ga'een, Elemoon qabamee gocha shororkeessummaa mootummaa Itoophiyaarratti
geggeessun himatame. Mana hidhaa kessattis qorannoo hamaa, reebicha fi miidhaa
sammuu (psychological torture) guddaatu isarra ga'e. Kunimmoo Elemoon irra caala
akka inni siyaasa keessa seenu godhe. Hiriyoonni Elemoo qarshii walitti qabanii
erga malaamaltummaan dura ta'aa nageenyaa namicha tureef qarshii kennanii booda
gadi lakkifame. Yeroon Eleomoon mana hidhaa keessatti dabarse akka inni
sabboonaa kutataa ta'u isa godhe. Erga mana hidhaatii baayee booda sochii
sabboonumma Oromoo kan akka Waldaa Maccaa fi Tuulamaa keessatti hirmaachu
jalqabe. Bara 1968, Elemoon dhoksaadhan gara Moqaadishoo deemee walga'ii
sabboonummaa Oromoo irratti hirmaate. Achittis hojiin sabboonummaa Oromoo
uummata biyya Arabaatti baballisun isatti kenname. Gara Edenittis deebi'ee
dhaabbata hawaasa Oromoo hundeesse. Bulchiinsa magaalaa Edenis amansiisee akka
isaan biiroo siyaasaa banuuf isaa eeyyaman godhe. Gargaarsa mootummoota Arabaa
fi akkasumaas Dhaabbata Bilisummaa Paalestiin fi Adda Bilisummaa Eertiraa irraa
gaafate. Gargaarsa mootummaa Iraaqitiin, leenjii waraanaa ji'a torbaa erga
kennee booda addaa riphee lolaa hundeessee. Adda kanas hooggansa hiriyaa isaa
Abdulkarim Hajii Ibraahim, irra caala maqaa Jarraa Abbaagaddaa jedhamuun
beekkama, bobbaase. Addi kun odoo gara Itoophiyaa seenuf yaaluu mootummaa
Somaaliyaatin rukutamee, booji'amee gara mana hidhaa galfame. Kunis ta'u,
Elemoon odoo abdii hin kutatin meeshaa waraanaa, gargaarsa Adda Bilisummaa
Eertiraatin, dhoksaadhaan karaa gammoojjii Affaar keessan gara Itoophiyaatti
glachuu fi kuusuu jalqabe. Bara 1973tti, Elemoon walga'ii sochii qabsoo Oromoo
Finfinneetti akka hirmaatu waammame. Walga'iin kunis ummamuu Adda Bilisummaa
Oromoo kan xumurame yoo ta'u Elemoonis qabsoo waraana akka jalqabuuf dirqamni
itti kenname.

Walga'ii kana booda, hiriyaa isaa Hundee Taqii wajjin, qabsoo waraanaa jalqabuuf
gara Galamsoo deeman. Achittis jeneraal Taaddasaa Birruu, kan hidhaa manaa kessa
ture, waajin wal argan. Elemoon dhoksaadhan humna waraana ijaaruu jalqabe. Abaan
Hundee humna waraanaa riphee lolaa kana bakka iddoo Gubbaa Qorichaa jedhama
Tulluu Carcar irratti akka buufatu gorsan. Caamsaa 1974, Elemoon nama digdama
fudhatee Gubbaa Qorichaa irratti kaampii dhaabe. Achiihis eegdota namicha
Mulaatuu Tagany jedhamuu, abbaa lafaa ummata naannoo sanaa baayyee hacuucaa
ture, ajjeesuu jalqaban. Boodarras erga Mulaatun barsiisaan amantii Islaamaa
Galamsoo kessatti akka ajjeeffamu ajajee booda Mulaatuu ajjeesan.Ajjeechaan
Mulaatu nannoo sana naasise. Bulchaan naannoo sanaas loltuu isaa ergee akka
balleessan ajajus garuu loltuun isaa milkaa'uu hin dandeenye. Hidhattoonni
naannoo riphxe loltoota Elemoo Qilxuu dhaabu waan dadhabaniif mootummaan
Itoophiyaa jeneraal Geetaachoo Shibashii humna waraanaa guddaa wajjin gara
Galamsootti erge. Humni waraanaa Elemoo waraanaa dheera waan hin geggeessineef,
humni Geetaachoo hedduu rakkate. Dhumarratti humni Geetaachoo naannoo Xirrootti
humna  Waraana Bilisummaa Oromoo itti marsan waraana geggeeffameen nama baayyee
keessaa ajjeesan. Elemoonis erga harka kennatee booda gaafa loltuun isa qabuuf
dhufan dhuka'aa dhoose of ajjeese.

Elemoo Qilxuun uummata Oromoo biratti nama waa'ee Oromootiif jedhee wareeggame
jedhameeti beekkama. Yaaddannoo isaatifis walaloo hedduun kan barreeffame yoo
ta'u kana keessaa kan Sheek Bakrii Saphaalloo kaasun ni danda'ama. Akkasumas
sirbi baayyen sabboontota Oromootin isaaf sirbameera.



https://om.wikipedia.org/wiki/Echinococcosis

Echinococcosis, akkasumas hydatid disease, hydatidosis, YKN echinococcal
disease, jedhamee kan beekkamu parasitic disease sababa tapeworm gosa
Echinococcus kan dhufuudha. Namoonnis gosa dhukkubba kanaa lamaan qabamu,
“cystic echinococcosis” fi alveolar echinococcosis. Gosoonni lama immoo kan
baay’ee hin beekamnes “polycystic echinococcosis” fi “unicystic echinococcosis”
ni jiru. Dhukkubichi jalqaba irratti mallattoo tokko male kan nama qabu si’a
ta’u bifuma kanaan waggaa tokko turuu mala. Mallattoo fi dhukkubbiin mul’atu
iddo itti dhiiton/iitoon uummamee fi ammanttaa isaa irratti hundaa’a. Dhukkubni
“Alveolar” yeroo baay’ee tiruu irraa yaa jalqabu malee gara qaama biraa kan akka
sonbaa fi sammuu itti faca’a. Yeroo tiruun miidhamu dhukkubsataan dhukkubsachuu
qama garaa abdominal pain, ulfni isaa hir’achuu, fi biftii jijjiirramu yellow tu
irratti mul’ata. Dhukkubni sonbaa tarii dhukkubsachuu laphee fiduu, shortness of
breath fi qofaasisuu fiduu danda’a.

Dhukkubichi kan faca’u soorataa fi bishaan hanqaaquu raammoo dhukkubicha fiduun
faallame fayyadamanii fi beeylada dhukkubsateen yoo wal tutuqqiin jiraatedha.
Hanqaqun bobbaa /gadi teessuma/ beeylada foon nyaatan kan dhukkubichaan
qabamanii keessatti argama. Beeyladoonni dhukkubichaan qabamuun beekkaman:
saroota, sardiidotaa fi yayii faa dabalatu. eeyladoonni kun dhukkubichaan
qabamuuf qaama organsjechuun foon kan akka hoolaa fi illeentti dursanii
dhukkubsatanii nyaachuu qabu. Gostii dhukkuba nama qabuu garuu gosa raammmmoo
Echinococcus faallama fiduu irratti hundaa’a. Qorannaan yaalii yeroo baay’ee
ultrasound karaa computer tomography (CT) YKN magnetic resonance imaging
(MRI)tiin fayyadamuun geggeeffama. Qorannoon dhiigaa antibodies qaamni ammam
akka dhukkubicha ofirraa ittisuuf yaalii gochaa jiruu ilaalunis biopsy tarii
fayyaduu danda’a.

Dhukkuba kanaa beeyladooda dadabarsuu danda’anii kan akka sarootaa yaalu fi
hoolota talaalchisuun too’achuun ni danda’ama. Treatment is often difficult.
Dhukkubni kun yeroo qoricha fudhatan qaama gogaa jalatti bishaan godhachuu YKN
dhiita’uu danda’a. Yeroo tokko tokko dhukkubni akkasii mul’achuu /argamuu/
danda’a. Gosti dhukkubichaa kan “alveolar” qoricha fudhatametti aansudhaan
baqaqsanii baasuu barbaachisa. Qorichii fudhatamu albendazole waggaadhaaf
fudhatamuu barbaachisuu mala. Dhukkubni gosa “alveolar” kun du’aatii geessisuu
ni danda’a.

Dhukkubichii kutaa biyyoota addunyaa baay’etti kan mul’atu si’a ta’u yeroo ammaa
kana namoota miiliyoona tokko ta’an miidhaa jira. <! -- --> Naannowwan kibba
Ameerikaa, Afriikaa fi Asiyaa keessatti uummanni dhibbantaa 10 ta’utu miidhamaa
jira jedhameet tilmaamama. Bara 2010 keessa dhukkuba kanaan namoonni 1200 kan
du’an si’a ta’u kunisa bara 1990 keessa du’aatii sababa dhukkuba kanatiin
uummamee ture 2000n yoo wal bira qabamee ilaallmu gadii bu’uu argisiisa.
Ubaatiin dhukkubichi diinagdee irratti geessisu waggaatti gara doolaara
Ameerikaa biiliyoona 3 itti tilmaamama. <! -- --> Dhukkubni kun beeyladoota kan
akka booyyee, saawwanii fi fardeenis ni miidha.



https://om.wikipedia.org/wiki/Dracunculiasis

Dracunculiasis, akkasumas dhukkuba raammoo giinii jedhama (GWD), fallamamuu
guinea wormtiin dhufa. Namoonnii dhukkuba kanaan kan faallaman yoo bishaan water
fleas raammoo giiniitiin faallame dhuganii larvae. Jalqaba irratti mallattoon
omaatuu hin mul’atu. Gara waggaa tokkoo booda, raammoo ishii dhaltuun gogaa
itessuu waan jalqabduuf dhukkubsataan qaama isa ooqsisuu yookin gubuu jalqaba,
yeroo baay’ee jilaa gadii. Itti aansudhaan raammoon torban muraasa keessatti
qaama keessaa yaa’uu eegaltii. Wayita kanatti, deemuuf yookin hojjachuuf baay’ee
rakkisa. Dhukkubichi yeroo baay’ee lubbuu dabarsuudhaan hin beekamu.

Lubbu qabeeyyii jiran keessaa ilma namaa qofa kan raammoo giinii tiin faallamuu
danda’u. Raammoon giinii furdina milii meetira tokko anga lamaa fi dheerina
milii meetira 60-100 qabdi (raammoon inni dhiiraa caalmatti gabaabadha). Qaama
namaatin halatti hanqaaqun raammoo kanaa torban sadiif jiraachuu danda’a. Kana
dura ilbiisota bishaan irraatin nyaatamu qabu. Hanqaaqun gara raammotti
jijjiramuuf jedhu/laarvaan qaama ilbiisota bishaanii keessa ji’oota afuriif
tora. Kanaaf dhukkubni kun otoon hin badin naannoo tokko turuuf waggaa
waggaadhan nama qabuu qaba jechuudha. Qorannoon isaa yeroo baay’ee mallattoo fi
dhukkubbii nama irratti mul’atu irratti hundaa’un kan geeggeeffamu ta’a.

Ittisuun durasanii sakatta’uudhaan yookin qorachuudhaan dhukkubsataan bishaan
dhuguun akka hin madoofne ittisuudhaanii. Tarkaanfiwwan biraa: bishaan qulqulluu
fayyadamuu yookin yoo bishaan qulqulluu hin taane dhinbiibanii fayyadamuu faa
dabalata. Uccuu qulqullina qabuun dhinbiibu yeroo baa’ee ga’aadha. Bishaan
dhugaatii faallame keemikaala temefos jedhamuunis hanqaaquu raammichaa irraa ni
qulqulla’a. Qorichi yookin talaallin dhukkubicha ittisu hin jiru. Raammoo kana
suuta suuta muka irratti maruudhan torban muraasa keessatti qaama namaa keessa
baasuun ni danda’ama. Dhooqni madaa raammoo kanaan qaama namaarratti uumamu
baakteeriyaadhan kulkuluu danda’a. Erga raammoon qaama keessaa ba’een booda
dhukkubbiin ji’ootaaf itti fufuu danda’a.

Bara 2013 keessa dhukkubsattoota 148 tu gabaafame. Kun bara 1986 miiliyoona 3.5
turerraa kan gadi hir’ate tauu argisiisa. Tamsa’inni bara 1980 biyyoota 20
keessatti mul’achaa turerra amma gara biyyoota Afrikaa 4 gadii
bu’eera. Biyyoonni dhukkubichi baay’ee itti mul’atu Afrikaa kibbaa/South
Sudan. Dhukkuba kana dhabamsiisuf kan jalqabaa tatii jedhameetti
eegama parasitic disease. Dhukkubni raammoo giinii yeroo duriirraa eegaleeti
beekama. Baroota 1550 irraa eegalee yaalii fayyaa biyya Misiraa Ebers Papyrus,
keessatti ni beekama  BC. Jechi/maqaan “dracunculiasis” jedhamu Latin "jaalala
dragon xiqqoo” irraa moggaafame, maqaan raammoo giinii/"guinea worm" kan dhufe
erga warrii Awuroopaa dhukkubicha biyya Guinea nannoo West Africa jaarraa 17ffaa
keessa arganiin booda. Sanyiin raammoo biraa kan raammoo giinii waliin
walfakkatu beeladoota biraa irratti dhukkuba uumanis ni jiru. Isaan kun mana
irratti miidhaa hin geessisani. Dhukkubni kun dhukkuba dagatame neglected
tropical disease Keessatti ramadama.



https://om.wikipedia.org/wiki/Aminoo_Asidii

chemistry kessatti, amino acidiin molekulii amine fi carboxyl functional group
kan ofii kessa qaba. biochemistry kessatti immo, maqaan kuni kan ibsuu
alpha-amino acidotta formula waluma-galatti NH2CHRCOOH ofii kessa qabani dha.
Molekulotni kuni immoo kuttan amino fi carboxylate jedhaman kan carbon tokkotii
walitti qabataan yoo ta'an kuni immo α–carbon jedhamuu. Alpha amino asidonii
garagara kan itti gargari ba'an garagarumma side chain (kutta R) alpha carbon
isaanii irratti hunda'et. Garagarumman kunii immoo guddinan, diqicha hydrogen
atom glycine kessatti argamu irra jalqabe, methyl group alanine kessatti argamu
biraa darbee, hanga guddicha heterocyclic group tryptophan kessatti argamut
ademma.

Alpha-amino asidoni proteiniin kan irrati hunda'e dha. Proteiniin kan umamuu yoo
amino asidoni walit qabamaniin yoo ta'u kunis sansalata amino asid peptide
bondiin walit qabaman umuudhan. Proteiniin gargara hunda, amino acid garagara
ta'e ofii kessa qaba, tartibii kunis tartibaa protein tokkofaa dha. Akkumaa
qubeen gargara waliti dhufaani maqaa garagara ummuu danda'anii hunda, amino
asidoniis tartiba gargara gargaran walitti qabamanii proteinotta gargara ummuu
ni danda'u.

Proteinotaa standard amino acids ta'an kan cellotan protein biosynthesis
kessatti tajajilaman digdama (20)t jiru, isaanis kan himaman genetic code
isaanitiin. Amino asidonii 20n kuni kan midhafaman molekulotta birra irra
ta'ulee, Organizimotti gargara amino asid midhasu danda'aniin fi amino asiidonii
nyattaa isaani kessatti barbachisuun gargari jirru. Gossi amino asid
organizimotaan midhafamu hin dandenne essential amino acid jedhamani wamamu.



https://om.wikipedia.org/wiki/Afran_Qalloo

Afran Qalloo hawwisoo magaalaa Dirre Dhawaa keessati sirna gabrummmaa Hayila
Sillaassee mormuufii aadaa Oromoo guddisuuf dhaabbate. Namoota hawwisoo kana
keessa turan keessaa tokko weellisaa Alii Birraati.

Hacuuccaa hamaa keessa kan ture ummanni Oromoo, naannoo Dirre Dhawaattis
akkasuma ture. Sabaa fi sablammoonni akka Amaaraa, Sumaalee fi Hararii wayita
baandii mataasaanii qabaatan Oromoon garuu baandii wayiituu hinqabu ture.
Kanarraa kan ka'e, wayita cidhaa fi sagantaa adda addaa, uummanni Oromoo Dirre
Dhawaa fi naannoo sanaa baandii kan Sumaalee ykn kan Hararii waamuf dirqamu
ture, baandin warra Amaaraa Oromoof tuffii guddaa waan qabuuf waamun hin yaadamu
ture. Kanarraan ka'uun, namonni quuqama qaban muraasni ijaaramanii baandii Afran
Qalloo bara 1962 hundeessan. Afran Qalloo maqaan jedhu kan dhufe ilmaan Qalloo
arfan jechuunis Alaa, Baabbilee, Dagaa fi Oborraa irraa yoo ta'u kunis maqaa
gosoota Oromoo naannoo Dirre Dhawaa jiraataniiti.

Sirboota Afaan Oromoo jalqabaaf dhandhamee kan arge ummanni Oromoo naannoo Dirre
Dhawaa, sirbi Afaan Oromoo akkuma warra kaanii bareedaa ta'uu wayita hubatu,
aarii guddaa ummata keessati uume sabaabinsaas sirni fiwudaalaa carraa akkamii
akka isaan dhowwate waan hubataniif.

Baandiin Afran Qalloo wallee qofa odoo hin taane tiyaatirallee ni hojjata ture.
Tiyaatirri kun baayyensaa hacuuccaa sirni fiwudaalaa ummata Oromoorran ga'u kan
balaaleffatu ture. Sirni fiwudaalas baandii nan cufa jechuun isaan doorsisuu
eegale. Cufamuusaa kan sodaatan maanguddoonni baandin Afran Qalloo sirba Hayila
Sillaasee faarsu akka weellisan kadhatan. Haala kanaan baandin sirba mootii
fiwudaalaa faarsullee baasee ture.

Hawwisoon Afran Qalloo yeroo muraasa booda mootummaa Fiwudaalaa Hayila
Sillaasetiin dhorkame. Jaarsoliin biyyaa kan hawissoo kana deeggaranii fi
miseensonni hawwisoo kanaa ni hidhaman, kaansaanii ni ajjeefaman. Kana keessaa
gara jabummaan kan ajjeefame Abubakar Muusaa tokko. Sochiin hawwisichaa karaa
seeraa dhorkamus, sochiin karaa lafa jalaa itti fufe. Haaluma kanaan
walqunnamtii Waldaa Wal-gargaarsaa Maccaa fi Tuulamaa wajjin uumun, akkasumas
qabsoo ummani Baalee geggeessaa ture wajjinis hariiroo uumuu itti fufan.

Namoonni kaan ammoo, kan akka Ayub Abubakar fi Yonis Abdullaahii, gara
Somaaliyaa deemudhaan sagantaa raadiyoo Afaan Oromootin eegalan. Warri kaan kan
akka Dr Alii Birraa, Alii Shabboo, Usma'eelle Mummad, Mahammad Yusuuf, Saalaa
Mahaammud, Shantam Shibbisaa fi kkf sagalee miidhagaa fi walaloo nama booji'uun
wallee ittuma fufuun uummata Oromoo gabrummaa jala ture tokkummaan akka ka'u
kakaasu itti fufan.

Bara 2012tti, hawwisoon kun ayyaana waggaa 50ffaa hundeeffama hawwisoo kana
magaalaa Dirre Dhawaatti kabajatee jira. Akkasumas Oromoonni biyya ambaa jiran
Ameerikaa fi Kanaadaa keessatti kabajaniiru.



https://om.wikipedia.org/wiki/Wallagga_Bahaa

Wallagga Bahaa kuni godina Oromiyaa kudha-lamaan keessaa tokko yoo ta'u, kan
maqaa kana argates anaa Wallagga durii irratti.

Wallagga Baha kibba-dhihaan Ilu Abbaabooraan, dhihaan Laga Dhedheessaa kan
Wallaggaa Dhihaa irra gargari basun, kabba-dhihaa fi kabban
Benishangul-Gumuziin, bahaan Shawaa Dhihaa fi kibba-bahaan immo Jimmaan
dangefamte argamtii. Bakki dheerina guddaa zonii kana Garaa Garochan jedhamu yoo
ta'u dheerina hanga 3,276 m ta'u qaba. Anoleen beekkamoon zonii kanaa Finca'aa,
Guduru (kan maqaa birra kombolcha jedhamun beekkamu), Naqamte fi Shaambuufaadha.

Abbaa Taayitaa Istatistiksii Itoophiyaa(Central Statistical Agency of Ethiopia)
akka gabaasa Abbaa Taayitaa Bunaa fi Shayii Itoophiyaa(Ethiopian Coffe and Tea
authority) irratti hunda'e ibsetti toniin buna 40,606 ta'u bara dhuma 1997 E.C.
(2005 G.C.) irratti akka Wallagga Bahaa fi Dhihaa (yoo walitti qaban) akka
biqile ibseera. Kuni immo basii Oromiyaa keessa parsentii 35.3%% yoo ta'u, baasi
biyyaa (Itoophiyaa) kessa immo parsentii 17.9% ta'a.

Gabaasaa Abbaa Taayitaa Istatistiksii Itoophiyaa irra bara 2005 GC akka ibsutti,
godinni kun tilmamaan bayyina ummatta 1,779,636, yoo qabaatu kana keessaa
873,408 dhiira yoo ta'an kan hafan 906,228 immo dubraa dha. Baayyina ummata
olitti ibsame keessaa parsentiin 13.9% yookan namni 247,991 magaalaa keessa
jiraatu. Ballina lafa tilmamaan 21,863.82 km2 ta'u keessatti tuuta'insa ummataa
Wallagga Bahaa tilmamaan 81.40 ta'a. Magaalonni godina kana keessaa yeroo ammaa
Naqamtee,Giddaa Ayyaana, Galiilaa,Kiiramuu,Diggaa,Guuttin,Arjoo, Siree fi
kanneen biroos of keessatti haammatte argamti. Magaalaan Naqamtee kun immoo
magaalaa gudditti godinichaa wan taateef bakka seena qabeessa goda ambaa
sadarkaa biyyattitti beekamu tokko, isteediyeemii kan sadarka isaa eeggate yeroo
ammaa hojjechifte xumuraa jirti.



https://om.wikipedia.org/wiki/Viilheelmi_Roontigan

Viilheelmi Koonraad Roontigan (Ingiliffa: Wilhelm Conrad Rontgen; Bitootessa 27
1845 - Guraandhala 10 1923) fiizisistii lammii biyya Jarmanii yoo ta'u gaafa
Sadaasa 8, 1895, elektiromaagineetiik raadiyeeshinii kan amma eksi-rey (x-rays)
ykn carallaa Roontigan jedhamu yeroo jalqabaatiif uumuu fi argachuu isaatini.
Argannoosaa kanaafis bara 1901tti Badhaasa Noobelii argate. Kabaja argannoosaa
kanaafis, bara 2004tti Tokkuummaa Addunyaalessaa kan Kemistirii (International
Union of Pure and Applied Chemistry (IUPAC)) elementii 111ffaaf maqaa
rontigeniyem jedhu kennuufiin Viilheelmi Roontiganitti moggaase.

Bara 1865tti, Viilheelmi Roontigan ulaagaa barataa guyyaa ta'ee barachuuf
barbaachisu odoo hin guutin Yuunivarsiitii Yuutireekti galee barachuuf yaalii
godhe. Erga Inistiitiyuutii Pooliiteekniikii Federaalaa kan Zuuriiik (amma ETH
Zuuriik jedhama) (Federal Polytechnic Institute in Zurich) galee barachuu akka
danda'u dhaga'ee booda, qormaata darbuudhan makaanikaal injineriingii barachuu
jalqabe. Bara 1869tti, Yuunivarsiitii Zuurikirraa PhD dhaan eebbifame; yeroo
achi turetti barataa Pirofeesar August Kundtiin baayyee jaalatamu ta'e.
Roontiganis pirofeesar Kundt hordofuudhaan bara 1873tti gara Yuunivarsiitii
Istiraasbergi (iddoo dhiheenya sana Jarmaniitin qabame) deeme.

Bara 1874 Roontigan Yuunivarsiitii Istiraasbergitti barsiisaa ta'e. Bara 1875,
Roontigan Hohenheim, Württembergitti piroofeesara Akkaadaamii Qonnaa (Academy of
Agriculture) ta'e. Pirofeesara fiiziksii ta'ee bara 1876 Istiraasbergitti
deebi'e. Bara 1879tti, Yuunivarsiitii Giisenitti dura ta'aa fiiziksii ta'ee
muudame. Bara 1888, dura ta'aa fiiziksii Yuunivarsiitii Viyuutisbuurgi ta'e,
bara 1900 Yuunivarsiitii Muniikitti muudama wal fakkaataa gaaffii mootummaa
Baveeriyaatin argate. Roontigan Ayoowaa USA keessaa maatii qaba ture, kanaafis
yeroo tokko gara sanatti godaanuf yaadee ture. Muudama hojii Yuunivariitii
Kolombiyaa kan Niwuu Yoorki jirutti fudhatee tikkeettii ittiin gara USA deemu
kutee ture. Garuu Waraannii Addunyaa I waan banameef yaada isaa jijjiiree Muniik
keessatti umurii isaa guutuu achitti dabarse.

Bara 1895 Roontigan meeshaa vaakiyuum tuubii adda addaa - kan Henriiish Heerzi,
Wiiliiyaam Kiruuksi, Nikolaa Teslaa, fi Filiip Voon Leenaardi - yeroo
dischaarjiin elektirikii isaan keessa darbu dhiibbaa (effect) isaan wantoota
alaarratti fidan qorachaa ture. Sadaasa gara jalqabaa keessa, yaalii tokko irra
deebi'ee tuubii Lenardiin hojjachaa ture. Tuubii Lenaardii kanatti foddaa
aluuminiyeemii xiqqoo kan itti godhe yoo ta'u kunis kaatod reeyiin akka tuubii
kana keessaa ba'uu danda'uf ture, garuu aluuminiyeemii sana badii humna guddaa
elektiroostaatiik fiildiin dhufurraa oolchuuf kaardiboordidhaan uwwisee ture -
elektiroostaatiik fiildii guddaan kaatod reeyii uumuuf barbaachisaa ture.
Kaardiboordin ifni akka hin dabarre haguugee akka dhorku mirkaneesse, garuu
Roontigan kaatod reyiin ijaan hin mullanne kaardiboordii baariyeem
pilaatinoosaayinaayid (barium platinocyanide) dibame irratti yeroo gara foddaa
aluuminiyeemi sanatti siqe ifa akka uumuu arge. Roontigan, tuubin
Hittorf-Kirooks kan tuubii Lenardii caalaa fuullee yabbuu qabu, ifa kana uumuu
akka danda'u yaade.  

Gaafa Sadaasa 8 1895 gara galgalaa keessa, Roontigan yaada kana eksipermentiin
ilaaluuf murteesse. Of eeggannoodhaan, kaardiboordii gurraacha kan duraan
Lenardi tuubii irratti itti fayyadame kan fakkaatu hojjate. Achiin booda tuubi
Hiitoorfi-Kiruuksi kaardiboordii kanaan aguuge, itti aansee elektiroostaatiik
chaarjii akka uumuuf elektiroodota maraa shiboo Ruumkoorfitti qabsiise. Odoo
argii baariyeem pilaatinoosaayinaayid itti hin godhin dura, Roontigen aguuggaan
kaardiboordii ifaa akka sirriitti dhorku ilaaluuf kutaa isaa dukkaneesse.
Chaarjii shiboo maraa Ruumkoorfi (Ruhmkorff coil) tuubii keessa dabarse aguugaan
kaardiboordii ifa guutuutti akka dhorku erga hubatee booda, tartiiba
eksipermentii isa itti aanu gochuuf achi garagale. Yeroo kana Roontigan teessoo
tuubicharraa hanga xiqqoo achi fagaatee jirurraa ifa urgufamu arge.
Mirkaneessuuf, dischaarjii dabalataa yeroo baayyee godhee yoo ilaalu ifti sun
yeroo hundumaa ni jira ture. Ifa qabsiisee yoo ilaalu, ifti urgufamu sun kan
dhufe argii baariyeem pilaatinoosaayinaayid inni itti aansee fayyadamuuf
turerraa aka dhufe arge.

Wayita dandeettii wantoonni tokko tokko carallaa kana dhaabuuf qaban qorachaa
jiruu, Roontigan leedii (lead) xiqqaa tokko odoo dischaarjiin godhamaa jiruu
gara tuubichaatti fide. Roontigan yeroo kana suura raadiyoogiraafii jalqabaa
arge, kunis suura lafee qaamaasaa kan argii baariyeem pilaatinoosaayinaayidi
irratti mullatu ture. Booda akka inni dubbatetti, yeroo kanattan yaaliwwanan
hojjatu dhoksaan hojjachuuf murteesse, sababiinsaas yoo dogoggora wayii hojjate
miidhaa hojii pirofeeshinaalaa isaarratti qabu waan sodaateefi.

Peepperiin inni jalqaba maxxansiise "Ifa Haaraa Irratti" (Infiliffa: On A New
Kind Of Rays Jarmaniffa: Über eine neue Art von Strahlen) gaafa Sadaasa 28 1895
maxxanfame. Amajjii 5 2896tti, gaazexaan Oostiriyaa tokko raadiyeeshinii haaran
argamuusaa gabaase. Roontigan argannoo isaa kanaaf Yuunivarsiitii Viyuutisbuurgi
irraa Doktora kabajaa meedisinii argate. Walumaa galatti, waa'ee eksi-reyii
irratti peepperii sadi'i bara 1895 fi 1897 gidduutti maxxansiise. Harra,
Roontigan abbaa raadiyooloojiin dhibee baruu (diagnostic radiology) jedhamee
ilaallama, raadiyooloojiin dhibee baruun gosa fayyaa kan suuraa eeksi-reeyiitti
fayyadamuun dhibeen dhukkubsataa maal akka ta'e adda baasuti.

Roontigan Aanaa Bartaa Ludviig kan fuudhe yoo ta'u intala tokko kan Jooseefin
Bartaa Ludviig jedhamtu qaba ture. Intala kana yeroo ishiin wagga 6 bara 1887
obboleessa Aanaa irraa guddifate. Roontigan bara 1923 dhibee xannacha
marrimaanitiin waggaa 77tti du'e. Xannachi marrimaanii kun sababa inni
raadiyeeshinii ayoonessaa irratti hojjachaa tureef kan dhufe jedhamee hin
yaaddamu sababiinsaas tokkoffaa yeroo gabaabadhaaf qofa qorannoo kana hojjate,
lammaffaa Roontigan namoota ittisa leedii irraa hojjatame fayyadamaa turan
keessaa kan jalqabaa ture.

Roontigan argannoo isaa kanaaf paatentii hin fudhanne, qarshii Badhaasa Noobelii
irraa argates Yuunivarsiitii Viyuutisbuurgiif kenne. Qaala'aa gatii (inflation)
Waraana Addunyaa Iffaatti aanee dhufeen, Roontigan jireenyasaa gara dullumaa
dhaba mallaqaa keessa seene, kanaafis umurii isaa gara dhumaa keessa manasaa
baadiyyaa kan Weilheim naannoo Muuniik jiru keessatti dabarse. Dhaamsa (will)
isaa raawwachuuf jecha, erga inni du'ee booda xalayaawwan saayinsii kan inni
namootaan wajjin walii barreessaa ture (scientific correspondence) hundi ni
gubaman.

Bara 1901 Roontigan Badhaasa Noobelii kan fiiziksii argate. Badhaasni kun
ofiseelaan "yaadannoo tajaajila olaana inni carallaa addaa maqaa isaatin
moggaafame kana argachuun kenneef beekkamtii kennuuf" jedhame. Roontigan qarshii
badhaasa kanarraa argate yuunivarsiitii isaatif kenne. Akkumaa Piyeer Kurii,
Roontigan argannoo isaa kanaaf paatentii fudhachuu dide, sababiinsaas ilmi namaa
hundi argannoo kanarraa fayyadamaa akka ta'an waan barbaadufi ture.

Harra, Remshaat Leenep (Remscheid-Lennep) keessatti, kan Dusseldoorfirraa gara
bahaatti 40 km fagaatee argamutti, manni Roontigan bara 1845 keessatti dhalate
godamabaa Deutsches Röntgen-Museum jedhamu ta'ee tajaajila. Viyuutisbuurgitti,
bakka inni itti eksi-reeyii argate, dhaabbanni bu'aa-malee tokko laabiraatorii
isaa kan kunuunsu yoo ta'u daawwannaa gara iddoo yaaddanoo Roontiganitti
godhamus ni qopheessa.



https://om.wikipedia.org/wiki/Vaakiyuum_tuubii

Elektirooniksii keessatti, vaakiyuum tuubin (Ameerikaa Kaabaa - elktiroon
tuubii, Ingiliffa Biriitish - vaalvii) meeshaa karantii elektirikii vaakiyuumii
qabduu saamsame keessa jiru keessatti too'atudha. Vaakiyuum tuubin termoonik
immiishinii elektiroonii kan filaamentii ykn kaatodii oo'e irra maddu irratti
hundaa'a. Gosti kun termooniik tuubii ykn termooniik vaalvii jedhama.
Footootuubin garuu, elektiroonii maddisiisuuf, galtee footoo'elektirikiitti
fayyadama. Vaakiyuum tuubii hundi vaakiyuumii of keessaa qabu jechuu miti:
tuubin gaazin guutame amala dischaarjii gaazii ayoneeffame keessatti geggeeffamu
irratti hundaa'ee hojjata.

Vaakiyuum tuubii salphaa kan ta'e daayoodiin kaatoodii kan elektiroonii oomishu
fi pileetii kan elektiroonii funaanu qofa of keessaa qaba. Meesha kana
keessatti, karantiin elektiroodii lamaan gidduu kallattii tokko qofatti yaa'uu
danda'a; kunis elektiroonin kaatodii oo'aan maddisiifaman tuubii keessa yaa'anii
deemun anoodidhaan funannamu. Tarsaa too'annaa (control grid) tuubii kanatti
dabaluun karantii elektiroodii lamaan gidduuu yaa'u too'achuu nama dandeessisa.
Tuubonni tarsaa too'annoo qaban akka ampilifaayerii elektiroonikiitti,
rektifaayerii, iswiichii elektiroonikiin too'atamuutti, osileeterii, fi kkf
tajaajiluu danda'u.



https://om.wikipedia.org/wiki/Shawaa_Bahaa

Shawaa Bahaa (East Shewa) godinaalee kudhan-lamaan Oromiyaa keessaa tokko yoo
tatu, maqaa kanas kan argatte kutaa bulchinsa Shawaa durii irratti.

Shawaan Baha jiddu Oromiyaatti kan argamtu yoo ta'uu, kutaalee dhihaa fi baha
walitti qabsisti. Zoniin kunii kibba fi kibba-dhihaan Naannoo Sabaa fi
Sab-lammoota Ummattoota Kibbaa, dhihaan Shawaa Dhihaan, kabba-dhihan Shawaa
Kaabaan, kaabaan Naannoo Amaaraatiin, kabba-bahan Naannoo Affaar, kibba-dhihaan
Arsiin marfamtee kan argamtu yoo tatuu, dhumaa dhihaa ishettiin Laga Bilaattee
qabachuun beekamti. Magaallan beekamoo Shawaa bahaa kessatti argaman Adaamaa,
Bishooftuu, Matahaaraa, Shaashamaannee fi Baatuu.

Yaada badaa mukni isaa irraa ciramee badee midhasuu irraa ka'amee, Biiroo Qonnaa
fi Misooma Baadiyaa godinichaa (Zonal Agriculture and Rural Development Office)
guyya Onk. 2, 2006 irratti mukaa hangaa miliyoona 36.3 ta'uu, annolee godina
Shawaa bahaa 10 keessatti, lafa heektaara 4,000 ga'u irratti dhabuu danda'eera.

Gabaasa Abbaa Taayitaa Instaatistiiksii (Central Statistical Agency) irraa bara
2005 GC akka ibsutti, godinni kuni tilmamaan bayyina ummatta 2,475,945, yoo
qabaatu kana keessaa 1,246,576 dhiira yoo ta'an kan hafan yookan immo 1,229,369
immo dubraa dha. Bayyina ummatta oliitii ibsame keessaa parsentiin 32.1% yookan
namni 794,683 badiyya alla jirrattu. Ballina lafa tilmamaan 13,624.09 square
kilometers ta'u keessatti tuuta'insa uummataa Shawaa Baha tilmamaan 181.73
people per square kilometer ta'a.

Akka Baankii Addunyaa meemoraandamii gaafa Caamsaa 24, 2004 akka ibsutti,
parsentiin 9% jirattotta Shawaa Bahaa elektrikii ni fayyadatamu, akkasumas
baayyinni karaa konkolaataa godina kanaa 54.7 kilometers per 1000 square
kilometers yoo ta'u (kunis yoo kiilomeetira 30 kan biyyaa wajjin yoo walitti
madalaan), akkasumas avireejjiin abbaa manaa badiyya tokko heektaara lafa 1.2
(kunis heektaara lafa biyyaa 1.01 fi heektaara lafa Oromiyaa 1.14 wajjin yoo
walitti madalamu, akkasumas avireejjiin abbaa manaa baadiyyaa tokko mataan horii
mana hanga 1.0 qaba. Parsentiin 14.5% ummata, namota qonnaa malee jiratan yoo
ta'an, kunis yoo kan biyya parsenti 25% fi kan Oromiyaa 24% wajjin yoo walitti
madallan. Ijollee barachu danda'an keessa parsentiin 61% mana barumsa sadarka
tokkoffati galma'ani argamu, akkasumas parsentiin 19% mana barumsa sadarka
lammaffatti galam'ani argamu. Parsentiin 21% godina kanaa busaaf saaxilamaa yoo
ta'an, 49% immoo Tsetse flyiif bana jiruu. Meemoraandamiin godina kanaa balaa
qillensa gogaa (risk of drought) qabachun qabxii 372 kennaaf.



https://om.wikipedia.org/wiki/Seelii

Seeliin (jecha Laatinii cella jedhurraa dhufe) bu'uura caasaa, tajaajilaa fi
baayoloojikaawaa lubbu qabeessa hundaa ti. Seeliin bu'uura lubbu isa xiqqaa kan
horuu danda'u yoo ta'u yeroo baayyee dhaga bu'uuraa jireenyaa jedhamee beekkama.
Qorannoon seelii baayoloojii seelii jedhamee beekkama.

Seelonni pirootoopilaasmii membireenin marfame qabu, kunis baayoomolokiyuulii
akka pirootiinii fi niwuukiliik asidii baayyee of keessaa qaba. Orgaanizimoonni
seel-qeenxee (kan seelii tokko qofa qabu; baakteeriyaa baayyee dabalatee) ykn
seel-hedduu (biqiltootaa fi bineeldota) ta'uu danda'a. Lakkoofsi seelotaa
biqiltootaa fi bineeldota keessatti sanyiirraa sanyiitti gar gar yoo taa'u
namoonni seelota naannoo tiriliyoona 100 ta'u qabu. Seelin biqiltootaa fi
bineeldotaa baayyen mayikiroskooppii jalatti qofa mul'ata, guddinni isaas
maayikiroomeetirii 1 hanga 100 ta'a.

Seelin Rooberti Huukin bara 1665 argame. Tiyoorin seelii, kan jalqaba 1839tti
Jakob Schleiden fi Theodor Schwann ummame, yoo ilaalamu orgaanizimoonni hundi
seelii tokkoo fi isaa ol kan qaban ta'uu, seelonni hundi seelii duraan jirurraa
kan dhufan ta'uu, tajaajilli gurguddaan orgaanizimootaa seelii keessatti kan
raawwatamu ta'uusaa, fi seelonni hundi odeeffannoo dhaalan darbu kan tajaajila
seelii too'achuu tajaajilu kan qaban ta'uu fi odeeffannoo dhaloota seelii kan
itti aanutti kan dabarsan ta'uu dubbata. Seelin lafarratti waggaa biliyoona 3.5
dura ummame jedhamee tilmaamama.



https://om.wikipedia.org/wiki/Sayyoo_Dandanaa

Sayyoo Dandanaa () weellisaa Oromoo fi qabsaawaa mirga Oromooti. Sayyoon
sirboota qabsoo ummata Oromoo deeggaranii fi jajjabeessan hedduu sirbudhan
ummata biratti beekkama.

Sayyoon kan dhalatee kan guddate magaalaa Ambootti. Sayyoon bultii kan qabu yoo
ta'u ijoollee lama qaba: ilama tokkoo fi intala tokko.

Sayyoon barnoota sadarkaa lammaffaa barachuuf bara 1970n gara dhumaa keessa
obboleessasaa wajjin gara Finfinnee dhufe. Yeroo kana Sayyoon umuriinsaa 14
ture. Sayyoon yeroo ijoollummaasaa weellisaa ta'uuf yaadee akka hin beekne
dubbata. Akka carraa ta'ee Finfinnee naannoo inni jiraachaa ture Kolfee,
Orkestiraan Poolisii jira ture. Sayyoon namoota orkestiraa kana keessa hojjatan
wajjin suuta suutan hiriyaa ta'a deeme. Isaanis Sayyoon yaalii akka godhuuf gara
orkestiraa kanaatti affeeran. Sayyoon yaalii erga godhee booda sagalee gaarii
waan qabuuf orkestiraa kanatti dabalame. Orkestiraan Poolisii Sayyoon akka
baratuuf gara mana barumsaa muuziqaatti ergan. Achitti Sayyoon dandeettiisaa
duraan qabu barumsaan gabbifate.



https://om.wikipedia.org/wiki/Rezisterii

Rezisteriin ruuqoo elektirikaalii mugaa kan tarminaalii lama qabu yoo ta'u
hojiinsaas yaa'a elektirkii ittisuudha. Rezisteriin yaa'a karantii gadi
hirrisuuf hojjata, akkasumas, voolteejii sarkiyuutii keessa jiru gadi hirriisuuf
hojjata. Elektirooniik sarkiyuutii keessatti, rezisteriin guddina karantii
yaa'uu murteessuuf, amma asattoo to'achuuf, ruuqolee ka'aa gargaaruuf, fi sarara
tamsaasaa guduunfuu fi kkf kan biraaf tajaajilu. Rezisteriin humna-guddaa kan
humna elektirikii waatii (watt) baayyee ta'u akka oo'aatti gatuu danda'u akka
qaama too'annaa motoraatti, sirna tamsaasa humnaa keessatti, ykn akka loodii
yaalii jenereeteriitti tajaajila. Rezisteriin ittisa hin jijjiiramane (fixed
resistance) kan tempireechara, yeroo fi voolteejii fayyadamu irratti hundaa'ee
xiqqoo qofa jijjiiramu qaba. Rezisteriin jijjiiramu ruuqolee sarkiyuutii (kan
akka guddina sagalee ykn amma ifa ampuulii) tottolchuuf gargaaruu danda'a, ykn
ammoo akka meeshaa oo'a, ifa, jiidha qilleensaa, humna ykn walnyaatinsa
keemikaalaa arguutti (seensi godhutti) tajaajiluu danda'a.



https://om.wikipedia.org/wiki/Pirootiinii_dhiigaa

Pirootiiniin dhiigaa, kan maqaa biraa pirootiinota seeram jedhamuun bekkamu kuni
pirootiinii pilaasmaa dhiigaa keessatti argamu dha. Pirootiinonni kuni faayidaa
baayye qabu; kana keessaa tokko adeemsa molokiyuulotaa akka lippiid (lipid),
hormonii (hormone), vaayitaaminii (vitamin) fi sibiilaa (metal) nafa keenya
keessatti ta'u qarqaara. Akkasumas akka inzaayimii (enzyme), protease inhibitors
fi kininn precursors ta'anii ni fayyadu. Pirootiinota seeram (serum proteins)
kan jedhaman kun faayidaa baayyee seelii alla ta'e fi sirna ittisaa (immune
system) keenya keessatti qabu. Pirootiinota kana electrophoresisiin gargar
baasuun baayye barbaachisaa dha.

Parsentiin 60% pirootiinii pilaasma kunii pirootiinota albiyumiin of keessaa
qabu, kunis dhiibbaa osmotic plasma keessa, kan adeema lippiid fi steroid
hormone sababa ta'u kessatti kennitootta tokkoffa dha. Giloobiyuliin kan
jedhaman parsentii 35% pirootiinii pilaasmaa yoo ta'an, kunis adeemsaa ayonii
(ion), hormonii (hormone) fi lippiid (lipid) kan sirna ittisaa (immune system)
qarqaru kessatti tajajillu. Parsentiin 4% immoo faayibrinoojiin(fibrinogen),
kunii immo walitti-qabamu dhigaa (coagulation) keessatti faayidaa kan qabuu yoo
ta'u kunii immo gara faayibriin (fibrin) kan makamuu hin dandenetti jijiramu ni
danda'a. Pirootiinota too'annoo (regulatory protein) kan jedhaman kan parsentii
pirootiinota dhiigaa 1% gadi ta'an kuniin pirootiinii akka inzaayimii (enzyme),
piroo'inzaayim(proenzyme) fi hormonii (hormone).



https://om.wikipedia.org/wiki/Paarkii_Biyyoolessaa_Gaarren_Baalee

Paarkii Biyyoolessaa Gaarren Baalee paarkii biyoollessaa Oromiyaa godina Baalee
keessa jiru yoo ta'u paarkin kun bidoollee dachee addunyaarra jiru kamiyyuu
caalaa bineensota baayyinaan achi jiraatan qabaachuun beekkama. Paarkin kun bara
2009 Tarree Ambaa Addunyaa kan Yeroo keessatti galmaa'eera. Paarkin Baalee
ballina tilmaamaan 2,150 km2 ta'u qaba. Paarkin kun bidoollee adda ta'an
shanitti qooddama: lafa margaa kaabaa (Sulula Geeysee), lafa mukkeenii kaabaa
(bakka itti biiron paarkicha too'atu argamu), lafa margaa Afiroo-alpaayin
(pilaatoo Saannatee), Erica Moorlands, fi bosona Harannaa ti. Paarkin kun iddoo
jeedalli fardaa (Canis simensis) fi gadamsa gaarrenii (Tragelaphus buxtoni)
lakkoofsaan iddoo kamiyyuu caalaa baayyee ta'an jiraatan ta'uun beekkama.
Akkasumas bineensonni iddoo sana qofa jiraachun beekkaman kan akka qamalee
Baalee (Chlorocebus djamdjamensis) fi tuqaa guddaan (Tachyoryctes macrocephalus)
achi keessa jiraatu. Kan balaa keessa jirtu yayyiin (Lycaon pictus) yeroo tokko
paarkii kana keessa jiraacha kan turte yoo ta'u (hooman jeedala kanaa 1990n
keessa achitti mul'ataniiru) ammaa garuu, sababa baayyinni ummataa naannoo
sanatti dhiibbaa isaanirratti uummef, badaniiru.

Paarkii Biyyoolessaa Gaarren Baalee kibba Itoophiyaa, Finfinneerraa 400km gara
kibba-bahaa fagaatee, Shaashamanneerraa ammoo 150km gara bahaatti fagaatee
mootummaa Naannoo Oromiyaa keessatti argama. Paarkin kun qaama gaarren
Arsii-Baalee ti, kunis lafa olka'aa kibba-bahaatti kutaa dhihaa uuma. Paarkin
kun aanaalee shan keessa jira: Adaabbaa (dhiha), Dinshoo (kaaba), Gobba
(kaaba-bahaa), Dalloo-Mannaa-Angeetuu fi Harannaa-Bulluq (kibba-bahaa).
Guutummaan paarkii kanaa koordineetii 6º29' – 7º10'N fi 39º28' – 39º57'E
jidduutti argama.

Bidoollen PBGB lafa margaa naannoo 3,000m kaasee hanga tulluu dheerinaan
Itoophiyaa kessatti lammaffaa ta'e: Tulluu Diimtuutti kan 4,377m dheeratuutti
jira. Mukkeen gaattiraa fi St. John’s Wort, margaa fi ilillii hanga mudhii namaa
ol dheeratu Lafa Margaa fi Mukaa Kaabaa keessatti biqila. Erica Moorland
keessatti miciree addunyaa maratti baramaa ta'e Baale keessatti baayyee guddate
argama. Lafa margaa fi miciree Afro-alpaayin kan ta'e Pilaatoon Saannatee
ardii Afrikaa keessatti lafa isaaf mijatu walittifufaa isa dheera ta'a. Dhagaa
aarriidhan uwwifamee fi jibbirraa (Lobelia rynchopatelum) kan amma meetira 12 ol
dheeratun kan guuttame pilaaton kun, haroo fi laggeen qaba, kunis tajaajila
sirna ikkoo akkasumas simbirroota naannoo Saannateef iddoo bona iiti dabarsan
ykn yeroo godaansa itti boqotan ta'ee tajaajila. Bosonni Harannaa walakkaa
paarkii kanaa ta'a, mukkeen gurguddaa kan aarrii mukaa fi moss ofirraa qabaniin
kan guutame yoo ta'u bishaan damee mukkeenirraa cobu qaba. Naannon kun yeroo
baayyee hurriin kan marfame yoo ta'u, bineeldota bosonaa arguun baayyee
ulfaataadha. 

Paarkin Baalee paarkii bineensota achi qofa jiraatan baayyee kan qabu yoo ta'u
bineensota Itoophiyaa keessa qofa jiraatan garuu balaa keessa warra jiran
baayyedhaaf iddoo murteessadha. PBGB hoosiftoota Itoophiyaa keessa qofa jiraatan
20 fi hoosiftoota Gaarren Baalee keessa qofa jiraatan shaniif iddoo jireenyaati.
Hoosiftoonni PBGB keessaa faayidaa guddaa qaban jeedala fardaa (anis simensis),
gadamsa gaarrenii (Tragelaphus buxtoni), tuqaa mataa guddaa fi qamalee Baaleeti.
Naannon Afroo-alpaayinii, iddoo jeedalli fardaa addunyaan kun qabdu keessaa
walakkaan jiraatanidha, jeedalli fardaa addunyaarraa kaaniidii baayyinaan xiqqoo
yoo ta'u yeroo ammaa 400 kan ta'an qofatu addunyaarra jira. Bosonni gaattiraa fi
heexoo kan gara kaabaatti argamu akkasuma iddoo jireenyaa bineensa balaa jala
jiru kan biraa kan ta'e kan gadamsa gaarrenii ti. Gadamsi PBGB keessa jiraatu,
baayyina addunyaan kun qabdu keessaa harka lama-sadaffaa ta'a. Dabalataanis,
tuqaan mataa guddaa addunyaan kun qabdu martii fi qamaleen Baalee addunyaan kun
qabdu baayyeen paarkicha keessa jiraatu. Kana malees, amfibiyaanota Itoophiyaa
keessa qofa jiraatan 12 fi reptaayiloota Itoophiyaa keessa qofa jiraatan afur
PBGB keessa jiraatu.

Jeedalli fardaa tullu-gubbaa lafa ol ka'aa Itoophiyaa ja'a irratti murta'anii
jiru. Walumaagalatti baayyinni jeedala fardaa 400 ta'a, kanaafis sorattoota
foonii Afrikaa balaa keessa jiran keessa kan jalqabaati, akkasumas addunyaarraa
kaaniidii balaa keessa jiranidha. Sababa kanaaf, seeraan waan jireenya isaanii
balaa keessa galchu kamirraayyuu ni eeggamu. Miidhama bidoollee sababa baballina
lafa qonnaa fi horii horsiisuutin kan ka'e dhufe balaa isa hamaadha fi
guddaadha, garuu dhibeen adda addaa (dhibee saree maraatuu fi canine distemper)
kan saree manaarraa jeedala fardaatti darbu balaa ariifachiisaadha, yeroo as
dhihootti Garreen Baalerratti ka'uudhaan jeedaloota fardaa baayyee ajjeesee
baayyina isaanii ittuu gadi xiqqeesse.

Dabalataan, paarkin kun sanyii Itoophiyaa keessa qofa jiran keessa dhibbantaa
26% qabata, kunis qaroo tokko, hilleentii tokko, bineensa horii fakkaatu tokko
(bovid), sanyii ilkaan rigoo saddeetii fi tuqaa guddaa kan addunyaa kun qabdu
marti achitti argamu. Akkasumas, amfibiyaanota hedduu kan achi qofa jiraataniifi
baayyee hinargamnes jiru, reptaayiloonni lama kan Baale keessatti qofa argaman
nijiru.

Hoosiftoota 47n kan PBGB keessa jiraatan keessa harki tokko-sadaffaan ilkaan
rigoo dha. Maatin ilkaan rigoo, keessattuu pilaatoo Afiroo-alpaayin keessatti,
sanyii murteessaa PBGBti. Isaan nyaata jeedala fardaati, akkasumas margaa
dheedduu naannoo Afroo-alpaayini, bakka itti adeemsi kiraayotarbeeshin
(cryoturbation) raawwatamu, ti.

Hoosiftoonni PBGB keessa jiran kan biraan bosonuu achi qofa jiraatu, borofa,
klipspringer, grey duiker, karkarroo, jeedala magaala, waraabessa burree,
deeroo, weennii, leenca, qeerransaa fi yayyiidha.



https://om.wikipedia.org/wiki/Oromoo_Baarentuu

Baarentuuu (Baarentoos ni jedhama; (maqaa durii) Baraytumaa ) gosa Oromoo lamaan
keessa isa tokko. Gosti inni kan biraa Boorana. Gosti Oromoo Barentu nannoo
Ormiyaa Bahaa keessa jiraata. Ummanni Baarentuu godinaalee Oromiyaa Harargee
Bahaa, Harargee Dhihaa, Arsii fi Godina Baalee keessa jiraatu.

Baarentuun ummata Oromoo yoo ta'u gosa Oromoo kan jalqabaa keessaa walakkaa ta'a
(walakkaan inni biraa Boorana). Ummanni Baarentuu baayyinaan magaala keessa fi
baadiyyaa keessa yoo jiraatan muraasni garuu horsiisee bulaa fi qonnaa aadaatin
jiraatu.

Gara Godina Wallagga Bahaa fi Wallagga Dhihaa, ummanni baayyen amantii
Piroteestaantii kana hordofan yoo ta'u, ummanni Shawaa Kaabaa, Shawaa Dhihaa, fi
Shawaa Bahaa amantii Ortodoksii, Piroteestaantii, Islaamaa hordofu. Godinaaleen
Baha Oromiyaa kan akka Harargee Bahaa, fi Harargee Lixaa keessatti ummanni
baayyeen, naannoo dhibbeentaa 98.5% kan ta'u, amantii Islaamaa hordofa.
Harargeen Oromiyaa gara bahaa achi fagoo waan jirtuuf, kunis ollaa ummata
Sumaalee kana Ogaaden keessa jiraatu fi kibba ummata Affaar kan Mootummaa
Naannoo Affaar keessa jiraatu waan ta'eef, ummanni Sumaalee fi Affaar ummata
Afrikaa keessa jalqaba amantii Islaamaa fudhate waan ta'ef, Oromoon Harargee
baayyeen amantii Islaamaa fudhate. Ummatni muraasni godinaalee Arsii fi Baalee
keessa jiraatu ammallee amantii Oromoo kan durii Waaqa tokkichatti kan amanu yoo
ta'u, ummatni baayyeen garuu amantii Islaamaa hordofu. Ummanni amantii aadaa
Oromoo Waaqatti amanan baayyen isaani gosa Booranaati.

Ummanni Baarentuu/Baarentumaa qoqqooddama armaan gadi qaba (qoqqooddamni tokko
deebi'ee mataasaatti qoqooddamuu danda'aa):



https://om.wikipedia.org/wiki/Oromo

Ummanni Oromoo saba Afrikaa keessa baayyinaan Itoophiyaa keessaa jiraatuu fi
haga xiqqaa ammoo kaaba Keeniyaa fi Somaaliyaa keessatti jiraatudha. Sabni
Oromoo baayyinaan miliyoona 40 yoo ta'u kanaanis Itoophiyaa keessattis ta'ee
gaanfa Afrikaatti baay'ina ummataan sadarkaa tokkoffaarra jira. Akka lakkoofsa
uummataa bara 2007tti, baay'nni ummata Oromoo dhibbeentaa ummata Itoophiyaa 50%
qabata. Afaan ummanni Oromoo dubbatamu Afaan Oromoo jedhama, Afaan Oromoon garee
afaanii Afroo-Eeshiyaatiik jalatti ramadama.

Ka'umsi Oromoo eessaa akka ta'e sirriitti hubachuuf qorannoon dabalataa
barbaachisuyyuu, Oromoon jalqabarratti akka horsiisee-bulaatti fi/ykn gartokkeen
qotee-bulaatti jiraachaa ture jedhamee amanama. Qorattoonni seenaa baayyen
gosoonni Oromoo (Baale) muraasni fiixee-kibbaa Itoophiyaa har'aa keessa waggaa
kumaa ol jiraacha akka turan walii galu. Qoratoonni kun Godaansi Oromoo
daldalaan-dhiibbame ummata Oromoo gara bakka har'a jiraatan walakkaa fi dhihaa
Itooophiyaa jaarraa 16ffaa fi 17ffaatti akka fide dubbatu. Kaartaan durii kan
impaayera Aaksum/Abisiniyaa fi Adaal/Sumaalee Oromoon gara walakkaa Itoophiyaa
har'aatti haaraa ta'uu agarsiisa.

Akka seenaan ibsutti, ummanni Oromoo bulchiinsaaf Sirna Gadaa fayyadamaa ture.
Oromoon mootummoota ofbulchan muraasas qaba, kanas ummata Sidaamaa wajjin
qooddata. Kana keessaa mootummoota naannoo Gibee ta'an Geeraa, Gommaa, Garo,
Gummaa, Jimmaa fi Limmuu-Inaariyaa, fi akkasumas mootummaa Jireeni.

Akka seenaan dubbatutti, walmorkiin karaa nagaa fi waraanaa ummata Oromoo fi
sabootaa ollaa kan akka Amaaraa, Sidaamaa fi Sumaalee wajjin ture siyaasa
hawaasa Oromoorratti dhiibbaa fide. Goddansi Oromoonni akka Yajuu gara kaabatti
godhan, fi keessumattuu Oromoon Arsii gara lafa saba Sumaalee fi Sidaamaatti
godhan baballiinsa Amaarri gara kibbaatti godhe wajjin wal fakkaata, fi siyaasa
sanyii Itoophiyaa kan harraa kana boce. Akkasumas, baballinni guddaan Sumaalee
lafa diriiraa Ogaadeniirraa gara dhihaatti gara laga Jubaatti godhame Oromoo
wajjiniin walitti bu'iinsa fide. Iddoo tokko tokkotti, Oromoonii fi Sumaalen
qabeenya uummamaa fi lafa gabbata irratti walitti bu'aa turan. Dabalataan,
Oromoonni Bahaa, kan Islaamummaa fudhatanii turan, warra Sumaalee fi Affaar
wajjin qaama Sulxaana Adaal kan Islaamaa hordofuu turan. Sulxaanni Adaal
hooggana Imaam Ahimad Ibin Ibraahim Al-Gaazii jalatti Impaayera Abisiiniyaa kan
Kiristaana ture qabachuuf duule ture.

Qorataan seenaa Riichaardi Paankirasti odoo humnoonni Yuurooppi hin dhufinii fi
mootummaan Itoophiyaa hin hundaa'in dura, naannon amma Itoophiyaa, Eertiraa fi
Somaaliyaa jedhamu kana:

Wagga kurnan jalqabaa jaarraa 19ffaa keessaa, mootummaan Oromoo sadi'i
Inaariyaa, Gommaa fi Gumaan cimanii dhufan. Naannoon kun walumatti lafa-Oromoo
jedhamee yoo beekkamu lafa walakeessaa fi kibba Itoophiyaa qabata, kunis yeroo
amma lafa sabni Oromoo hin taane irra jiraatu of keessatti qabata. Gumaachi
Oromoo Itoophiyaa hundeessuu keessatti yoo ilaallame, Goobana Daaccii waraana
geggeessudhaan mootummoota bilisummaan jiraachaa turan Itoophiyaa jalatti
galcheera. Goobanaan Minilik jala galuudhan mootummoota Oromoo baayyee cabsee
Itoophiyaa jalatti galche. Sababa kanaafis Oromoonnii Goobanaa akka gantuutti
ilaalu. Itoophiyaan har'aa odoo hin hundaa'in dura daldallii naannoo, karaa
dheeraa fi daangaa qaxxaamuru Itoophiyaa har'aa, Eertiraa fi kutaan Somaaliyaa
walitti hidhee ture. Karaan daldalaa kun Boongaa, Jimma, Saqqaa, Asandaaboo,
Goojjam, Bageemidir, Maramma, Misuwwaa, Sooddo, Shawaa, Harar, Zaayilaa fi
Baarbaraa walitti qabsiisa ture.

Bara 1973tti, Oromoon Itoophiyaa keessatti hacuuccamuunsaanii waan daangaa
dhabeef ABO hundeessan; ABOnis naannoo Oromiyaa keessatti ummata sochoosuu
jalqabe. Baruma kana Itoophiyaa keessa beela hamaa kan ummataa nuusa
miliyoonatii ol ta'u fixetu dhufe; kanarrattis mootummaan Hayila Sillaasee
tarkanfii fudhatee gargaarsi akka rabsamu eeyyamuufillee yeroo dheeraa itti
fudhate. Namoonni beelan dhuman baayyensaanii Oromootaa fi Amaarotaa Walloo,
Affaarii fi Tigroota turan. Bara 1974 Finfinnee keessa hiriira nagaa fi fincila
hojii dhaabuutu jira ture; baruma kana Gurraandhala keessa mootummaan Hayila
Sillaasee kufee Dargiin aangoo qabate; garuu ammas kaawonsiliin kun Amaaradhaan
kan guuttame ture, namoota miseensa kaawonsilii kanaa 125 keessa 25 qofatu
Amaara miti. Bara 1975 mootummaan lafti baadiyyaa hundi kan mootummaa akka ta'e
labse, sirna abbaa lafaas balleesse. Garuu, bu'aan kunis qonnaa waliinii kan
dirqamaa, qonnaa mootummaa fi sagantaa ummata dirqamaan qubsiisuurraan kan ka'e
galmaa gaa'uu dide.

Mudde 2009tti, gabaasni fuula 96 qabu kan Human Rights in Ethiopia: Through the
Eyes of the Oromo Diaspora jedhamu kan Advocates for Human Rights jedhamuun
qophaa'e sarbama mirga dhala namaa ummata Oromoo mootummoota Itoophiyaa sadan
darban: Impaayera Abisiiniyaa kan Hayila Sillaaseen bulchaa ture, sirna
Maarkisistii kan hordofu Dargii fi kan har'a Itoophiyaa bulchaa jiru ADWUI kan
ABUT(Adda Bilisummaa Ummata Tigraayin) hoogganamu, jalatti irra ga'e gabaasa.
ABUT miseensota ABO tilmaaman 20,000 ta'u kan hidhan yoo ta'u hoggantoota ABO
hunda biyyaa ari'aniiru, ABOn Itoophiyaa keessatti akka dhaaba siyaasaatti akka
hin sochoone godhaniiru.

Akka Biiroo Mootummoota Gamtoomanii Komishinera Olaanaa Mirga Namaatti, Oromia
Support Group (OSG) bara 2005 hanga Hagayya 2008tti Oromoonni 594 odoo gara mana
murtiitti hin geeffamin humnoota nageenyaa mootummaa Itoophiyaatin
ajjeeffamaniiru, 43 ammoo mana hidhaa erga galanii booda dhabamaniiru.

Akka Gabaasa Amnistii Internaashinaal BECAUSE I AM OROMO jedhu kan bara 2014
baase ibsutti hacuuccaan mootummaan ADWUI ilmaan Oromoorraan ga'u cimee kan itti
fufe ta'uu ibsa. Bara 2011 hanga bara 2014 gidduutti qofa, Oromoonni 5,000 ol
ta'an mootummaa karaa nagaatin warri morman ykn mormu jedhamanii shakkaman mana
hidhaatti galfamaniiru. Itoophiyaa keessa gazeexessitonnii dhuunfaa fi miidiyaan
bilisaa waan hin jirreef, lakkoofsi namoota hidhamanii kun kana caaluu danda'a
jedha. Miseensonnii dhaaba siyaasaa seeran galmaa'ee socho'uullee odoo hin hafin
kan dhibbaa olitti lakkaawwaman mana hidhaatti akka darbaman dubbata.

Ummanni Oromoo Itoophiyaa, kan walumaagalatti sablammoota afaan 74 dubbatan
qabdu, keessatti saba isa guddaadha. Oromoonni 95% ta'an qubatanii kan qonnaan
bulanii fi horiisee bultoota godaanani. Oromoon tooftaa qonnaa aadaa duubatti
hafaa ta'e kan hordofu yoo ta'u jireenyi isaanis irra caala harkaa gara
afaanitti. Oromoonni muraasni naannoo magaalaa jiraatu.

Ummatni Oromoo kaabaan hanga Tigraay, kibbaan hanga Keeniyaa faffaca'ee argama.
Oromoon harki caalaan naannoo Oromiyaa keessa kan jiraatan yoo ta'u hangi
tokkommoo kaaba Keeniyaa keessa jiraatu. Kana malees Oromoonni hangi tokko
naannoo Amaaraa godina addaa saba Oromoo keessaa naannoo Tigraay aanaalee akka
Raayyaa Azaboo jiraatu. Sabaa fi sablammoota naannoo Beenishaangul Gumuz keessa
jiraatu keessa harki caalaan saba Oromooti.

Ummanni Oromoo Afaan Oromoo (Oromiffas ni jedhama) dubbata. Afaan Oromoon maatii
afaanii Afroo-Eeshiyaatik jalatti ramadama. Gaanfa Afrikaa keessa Oromoon saba
kuushii dubbatu guddicha dha. Akka itinooloogin jedhutti, addunyaa guutuutti
ummata 40,467,900tu Afaan Oromoo dubbata. Afaan Oromoo damee afur gurguddaatti
qoqqooddama: Afaan Oromoo Booranaa-Arsii-Gujii, Afaan Oromoo Bahaa, Afaan Oromoo
Dhihaaf Walakeessaa fi Afaan Oromoo Ormaati.

Yeroo ammaa Afaan Oromoo qubee Laatiniitin barreeffama. Sana dura garuu,
hawaasni Oromoo dhihaa fi walakkeesssaa hanga bara 1991tti qubee Gi'iizii
fayyadamaa turan. Qubeen Saaphaalloos Afaan Oromoo barreesuuf keessattu baha
Oromiyaatti tajaajila ture. Nannoo Oromoonni baayyen Musliima ta'anitti ammoo
qubeen Arabaa Afaan Oromoo barreessuf fayyadamaa turan.

Oromoo Saba horsiisee bultoota (Pastoralist/nomadic) fi gartokkee qonnaan
bultoota (semi-agriculturalist) jedhaman keessaa akka dhufe amanama.Jaarraa 16
keessatti eega mootummaan Habashaa fi Sulxaanetii Adaal wal hadhanii lachuu
dadhabanii dhiisanii booda, ummanni Oromoo gara Kaabaatti (kaaba Oromiyaa
ammaatti)babal'atan. Abbaan amantii "Baahiree" jedhamu akka bara 1593tti
barreessetti jajjabeenya Oromoon yeroo sunitti qabu cimaa akka ture ibseera.
Baahiree itti aanee Oromoon akka gara kaaba-dhihaatti gara Arsii, Shawaa,
Wallagga fi Goojjam akkasumas gara kaaba-bahaan gara Harargee fi Walloo akka
fafaca'e ibseera. Haroold G. Maarkas(Harold G. Marcus) akka jedhetti
kaabi-dhihaa Boorana akka bakki Oromoon duran qubate akka ta'e ibseera. Jaarraa
17 jalqabee Oromoon Amaara irraa gargar bahuu jalqaban. Haa ta'u malee, Oromoon
bulchiinsa Itoophiyaa bara suni keessatti bakka argachuu jalqabde. Keessattuu
Emperor Iyo'as 1ffaan (1730-55) Oromoota saba haadha isaa ta'an ofitti
dhiheessuu jalqabe. Akkasumas waltajjii Gondar keessatti Afaan Oromoo akka
dubbatamu taasise. Bara "Zemene Mesafinti" keessatti dhaloota Oromoo kan ta'an
Yejjuun bara dheeraaf waraanaan Imperoota Itoophiyaa dursaa turan. Akkasumas
Bageemidir, Enderases jalatti qoodamuu jalqaban. Yejjuunis Raas Alii 1ffaa jala
bulaa ture, haa ta'u malee, bara dheeraan duuba Tewodiroos 1ffaan Raas Alii
1ffaa injifate. Ta'us, ammallee Impereronni Itoophiyaa waan dadhabaniif waraanni
Yejjuu Itoophiyaa keessaa tokkoffaa ture.

Humnaa fi maatii imperiyaalaa wajjin walitti qabamuf jecha ummatni Oromoo
hedduun Kiristaanummaatti jijjiiramanii turan. Itti fufee immoo, gara dhuma
1800ffaatti, Imperer Yohaannis 4ffaan gosa Oromoo Walloo keessa jiran hunda akka
Kiristaanummaatti jijjiraman yookaan immoo akka qabeenya isaanii dhaban
sodaachisee ture. Kun immoo gosa Oromoo lafa warra dhiisan akka gara kibbaatti
godaanan warra godhee ture. Bulchaan Oromoo Mohaammad maqaa jijjiratee Abbaa
lafaa Mikaa'el jedhame, niitii erga fuudhee booda abbaa Imperer Iyyaasuu 4ffaa
ta'e.

Oromoon waggaa dheeran duraa jalqabee sirna Gadaatin bulaa ture. Sirni Gadaa
sirna dimokiraatawaa kan ammaa wajjin kan wal fakkaatu yoo ta'u, aangoo waggaa
saddeetitti wal harkaa fuudhama.



https://om.wikipedia.org/wiki/Meeshaalee_Niwuukilaaraa

Meeshaan waraanaa niwuukilaaraa dhuka'aa humna isaa ri'aakshinii
niwuukilaariiraa argatu yoo ta'u kunis fishiiniii ykn walitti makaa fiyuuzyinii
fi fishiinii ta'uu danda'a. Ri'aakshiniin lamaanuu dhuka'aa xiqoorraa humna
guddaa uuma. Boombiin fishiinii (boombii atoomikii) kan jalqabaa yeroo
dhukaafame humna hanga boombiin TNT toonii 20,000 t'au yoo dhuka'e baasu uume.
Boombiin termooniwuukilaaraa (boombii hayidiroojinii) kan jalqabaa yeroo
dhukaafame humna hanga boombin TNT toonii 10,000,000 t'au yoo dhuka'e baasu
uume.

Meeshaan waraanaa termooniwuukilaaraa kan kg 1,100 ulfaatu yoo dhuka'e humna
hanga boombiin TNT toonii miliyoona 1.2 ol ta'u yoo dhuka'e uumun qixxee uuma.
Kanaafuu, meeshaaleen waraana xixiqqoon kan boombii durii hin caalle magaalaa
tokko guutummaatti balleessuu danda'a; badiin kunis kan ga'u humna dhuka'aatin,
ibidda uummamuu fi raadiyeeshinii ummamuun ta'a. Meeshaalen waraanaa
niwuukilaaraa meeshaa jamaa balleessuu jalatti qooddama; kanaaf faayyadamni
isaanii fi too'annoon isaanirratti godhamu xiyyeeffannoo walitti dhufeenya
biyyoota murteessu ture.

Meeshaaleen waraanaa niwuukilaaraa Waraana Addunyaa 2ffaatti si'a lama hojiirra
kan oolan yoo ta'u yeroo lamaanuu kan itti fayyadame USA dha. Gaafa Hagayya 6,
1945, boombiin niwuukilaaraa kan yuraaniyeemiirraa hojjatame kan maqaansaa
"Little boy" (hiikaansaa mucaa xiqqaa jechuudha) jedhamu biyya Jaappaan magaalaa
Hirooshimaarratti darbatame. Guyyaa sadi'i booddee, gaafa Hagayya 9, boombiin
niwuukilaaraa kan piluutooniyeemiirraa hojjatame kan maqaansaa "Fat man" jedhamu
magalaa Jaappaan kan biraa kan taate Nagaasaakirratti darbatame. Boombiwwan kun
lamaansaanii tilmaamaan ummata naannoo 200,000 ta'u, bayyeensaanii ummataa nagaa
kan loltuu hin taane, ajjeese. Shoorri boombiwwan kun lamaan Jaappaan akka harka
kennattuuf tabatanii fi itiiksiin (ethics) fayyadama isaanii hanga harraatti
beektotaa fi ummata biratti mataduree moormii ti.

Erga Hirooshimaa fi Nagaasaakin rukutamanii booda, meeshaalen waraanaa
niwuukilaaraa wayita kuma lamaa ol yaalii fi agarsiisaaf dhukaafamaniiru.
Addunyaarratti biyyoota muraasa qofatu meeshaa waraanaa niwuukilaaraa kana qaba
ykn qabaachuuf hawwa. Biyyoonni meeshaa kana dhukaasuun isaanii beekkamee fi
qabaachuu isaani ifa baasanii beeksisan USA, Tokkummaa Sooviyeetii (ammammoo
Raashiyaa), Yunaayitid Kingidem, Firaansi, Chaayinaa, Indiyaa, Paakistaan, fi
Kooriyaa Kaabaati. Isiraa'eel meeshaa kana qabdi jedhamee kan amanamu yoo ta'u
biyyittiin garuu qabaachuu ishii ifatti hin beeksifne. Afrikaan Kibbaa, meeshaa
waraanaa niwuukilaaraa kana oomishtee kan turte yoo ta'u erga sirni
appaartaayidii kufee booda meeshaa kan balleessitee jirti, itti aansunis
waliigaltee meeshaalen niwuukilaaraa akka hin baballanne godhu kan 'Nuclear
Non-Proliferation Treaty' jedhamu keessatti miseensa taateerti. Akka
Federeeshinii saayintistoota Ameerikaa tilmaametti, walumaagalatti addunyaarra
bara 2012tti meeshaalen niwuukilaaraa 17,000 ta'u kan argamu yoo ta'u kana
keessaa kan 4,300 ta'an waraanaaf qophii ta'anii kan taa'anidha.

Meeshaalee fishiinii keessatti, wantoonni fishiiniidhaaf itti fayyadaman
(piluutooniyemii ykn yuraaniyemii gabbatee) yeroo omishaman 'supercritical mass'
ol ta'anii hojjatamu - 'supercritical mass'n baayyina wantoota fishiinidhaaf
fayyadan kan ri'aakshinii niwuukilaaraa wal qabataa (nuclear chain reaction)
umuuf barbaachisu dha. Kunis qaama meeshaa fishiinii isa tokkoo isa kan biratti
akka bu'u gochuun (mala rasaasaa) ykn dhuka'aa keemikaalaatti fayyadamuun
meeshaan fishiinii akka inni walitti cafaqamu gochuun (mala implosion) ta'uu
danda'a. Malli inni lammaffaan mala isa duraa caalaa ulfaata yoo ta'u yoo wanti
fishiiniidhaaf itti fayyadamnu piluutooniyeemii ta'e, malli nuti itti fayyadamuu
dandeenyu kana qofa.

Meeshaa waraanaa niwuukilaaraa hundumaa saxaxuu keessatti wanti ulfaataan,
boombiin sun odoo hin dho'in dura wantoota fishiiniif itti fayyadamu sana bayyee
isaa akka nyaatu (consume) gochuu dha. Humni boombiin fishiinii yoo dhuka'e
ummamu gara gara yoo ta'u kunis humna TNT toonii 1n qixxaatuu hanga TNT toonii
500,000 qixxaatuu ta'uu danda'a.

Ri'aakshiniin fishiinii hundi bu'aa fishiinii uuma, kunis haftee niyuukilesii
atamii kan raadiyoo'aaktiivii ta'e kan ri'aakshinii fishiinitiin addaan cabeti.
Bu'aaleen fishiinii baayyeensaa garmalee raadiyoo'aaktiivii (garuu yeroo
gabaabaa kan turu) ykn raadiyoo'aaktiivii giddu galeessa(garuu yeroo dheeraa kan
turu) dha. Kunis yoo too'atamuu baate fallama raadiyoo'aaktiivii hamaa fiduu
danda'a.

Meeshaalee waraanaa niwuukilaaraa hojjachuuf yuraaniyemii-235 fi
piluutooniyemii-239 tti fayyadamu. Kan yeroo muraasa qofa itti fayyadaman ammoo
yuraaniyemii-233. Neeptuuniyeem-237 fi ayissootooppiin ameerikem tokko tokko
dhuka'aa niwuukilaaraa hajjachuuf hojiirra ooluu kan danda'u yoo ta'u garuu
boombin albuudota kanatti fayyadamuun hojjatamee beekkamuun isaa shakkii keessa
jira, sirumayyuu albuudonnni kun meeshaa niwuukilaaraa hojjachuuf tajaajiluun
isaaniyyuu moormii sayiinsii ta'ee jira.

Meeshaalen waraanaa niwuukilaaraa gosti biraa humna isaanii isa guddaa
ri'aakshinii fiyuuzyinii irraa argatu. Meeshaalen kun walumaagalatti meeshaa
termooniwuukilaaraa ykn boombii hayidiroojinii (H-bomb) jedhamu; sababiin isaan
boombii hayidiroojinii jedhamiifis humni isaanii fiyuuzyinii ayissootooppii
hayidiroojinii (deuterium and tritium) irratti waan hundaa'ufi. Meeshaalen kun
humna baayyeesaa, yeroo tokko tokko ammoo isa guddaa, ri'aakshinii fishiinii
irraa argatu. Kunis meeshaalen fiyuuzyinii ri'aakshinii fiyuuzyinii jalqabuuf
waan isaan kakaasu waan barbaadaniif, ri'aakshinii kana jalqabsiisuuf
fishiiniitti fayyadamu; ri'akshiniin fiyuuzyinii mataasaatin ri'aakshinii
fishiinii dabalataa kakaasa.

Addunyaarraa biyyoota ja'a, isaanis USA, Raashiyaa, Yunaayitid Kingidem,
Firaansi, fi Indiyaa qofatu yaalii meeshaa waraanaa termooniwuukilaaraa
geggeesse (kan Indiyaa garuu mormii kaasisa). Meeshaalee termooniwuukilaaraa
saxaxuunii fi oomishuun meeshaalee fishiinii oomishuu caalaa baayyee
ulfaataadha. Meeshaaleen waraanaa niwuukilaaraa harra jiran hundi isaanii kan
termooniwuukilaaraa ti, sabaabiinsaas irra caalaa humna waan qabaaniif (more
efficient).

Boombiin termooniwuukilaaraa, humna boombii fishiiniitti fayyadamuun boba'aa
fiyuuzyinii cafaquu fi hoo'isuudhaan hojjata. Kana gochuuf, saxaxa Teeler-Ulaam
kan hayidiroojiin boombii gurguddaa hojjachuuf itti fayyadaman keessatti,
boombii fiishiinii naannoo boba'aa fiyuuzyinii kaa'un hojjatama. Yeroo boombiin
fishiinii dhuka'u, carallaan gaammaa (gamma rays) fi carallaa-eksii (X-ray)
gadilakkifamu jalqaba boba'aa fiyuuzyinii walitti cafaqa (compress), itti aansun
sadarkaa termooniwuukilaaraatti hoo'isa. Ri'aakshiniin fiyuuzyinii kanarraa
ka'ee ummamu niyuutiroonii saffisa guddaa qaban hedduu uuma, kun immoo itti
aansee meeshaalee biraa fishiinii keessa akka galu godha, kan akka yuraaniyeemii
xuuxxamee. Isaan kun lamaan marsaa jechuun beekkamu; boombiin fishiinii marsaa
duraa yoo ta'u, boombiin fiyuuzyinii ammoo marsaa lammataa ti. Hayidroojiin
boombii gurguddaa fi kan huma meeggaa-toonii ta'u qaban biratti, humna isaanii
keessaa walakaa ol fishiinii yuraaniyeemii hin gabbatin kan marsaa dhumaarraa
argata.

Meeshaaleen termoniwuukilaarii harra hojiirra jiran hundi kan saxaxa
"marsaa-lama" armaan olitti ibsame kanatti fayyadamuun hojjatamani. Haa ta'u
malee, marsaa fiyuuzyinii dabalataa itti dabaluun ni danda'ama - marsaan inni
tokko boba'aa fiyuuzyinii kan marsaa itti aanuu fi kan marsaa isa ammaarra
bayyee guddaa ta'e bobeessa. Tooftaa kanaan meeshaa termooniwuukilaaraa humni
isaa kan daangaa hin qabnee hojjachuun ni danda'ama; meeshaan fiishinii garuu,
akka termoniwuukilaarii odoo hin taane, humni isaanii murtaa'aadha. Meeshaan
niyukilaaraa inni guddaan kan dhukaafamee USSRn yoo ta'u maqaa isaas Zaar
Boombaa (Tsar Bomba) jedhama. Zaar Boombaan yeroo dhukaafamu, humna yoo TNTn
toonii miliyoona 50 ol ta'u dhuka'e uumu wajjin kan wal qixxaatu uume. Zaar
Boombaan marsaa sadi'i qaba ture. Meeshaalen waraanaa termooniwuukilaaraa
baayyeen isaanii garuu kanarra bayyee xiqqaatu, sababiinsaas misaayeliin
(missile) baattamanii deemuuf guddinni isaanii fi ulfinni isaanii xiqqaachuu
qaba.

Ri'aakshiniin fiyuuzyinii bu'aa ri'aakshinii fishiinii hin uumu, kanaafuu
harca'aa niwuukilaarii yeroo fishiinii ummamu baayyee hin uumu. Haa ta'u malee,
meeshaaleen termooniwuukilaarii hundi yoo xiqqaate fishiinii marsaa tokko waan
qabaniif, fi warri olaanaan ammoo fishiinii akka marsaa dhumaatti waan qabaniif,
meeshaaleen waraanaa termooniwuukilaarii harcaa'aa niyukilaaraa hanga fishiiniin
qofti uumu uumuu danda'u.

Meeshaalen niwuukilaaraa gosti biras ni jira. Fakkeenyaaf, meeshaan fishiinii
didhame dhuka'aa fishiinii kan humnasaa karaa ri'aakshinii fiyuuzyiniitin ol
guddisu yoo ta'u garuu dhuka'aa fiyuuzyinii miti. Dhuka'aa didhame kana
keessatti, niwuutiroonin ri'aakshinii fiyuuzyiniin uummamu, irra caalaa humna
dhuka'aa fishiinii ol guddisuuf tajaajila.

Dhuka'aan tokko tokko tajaajila addaatif hojjatmau; dhuka'aan niwuutiroonii
meeshaa termooniwuukilaaraa kan dhukaasa xinnaa uumu yoo ta'u garuu
raadiyeeshinii niwuutiroonii guddaa uuma; meeshaalen akkasii namarraan miidhaa
guddaa kan ga'an yoo ta'u buurmisooma garuu hin miidhu, harca'aa niwuukilaaraas
ni xiqqeessa. Meeshaa niwuukilaaraa gosa kamiyyuu dhukaasuun raadiyeeshinii
niwuutiroonii guddaa uuma. Meeshaalee niwuukilaaraa wantoota akka warqee fi
koobaaltiin yoo marame dhuka'aa "salted bomb" jedhamu uuma. Dhuka'aan akkasii
kun faallama raadiyeeshinii baayyee olaanaa ta'e uumuu danda'a.

Qorannoon adda addaa meeshaalee fiyuuzyinii qofaa (pure fusion bombs),
meeshaalee niwuukilaaraa kan dhuka'aa fishiinii odoo hin barbaadin fiyuuzyinii
qofatti fayyadamanii hojjatan, oomishuuf godhamaa ture. Meeshaalen akkasii karaa
salphaa meeshaalee termooniwuukilaaraa, kan meeshaalee fishiinii malee hojjatu,
oomishuuf gargaara. Meeshaalee fiyuuzyinii qofaa harca'aa niwuukilaaraa xiqqaa
uuma, sababiinsaas harca'aa fishiinii waan hin qabneefi. Mootummaan USA qarshii
baayyee baasee meeshaalee fiyuuzyinii qofaa qorachaa kan ture yoo ta'u garuu
meehsaa kana oomishuuf hin dandeenye.



https://om.wikipedia.org/wiki/Maammoo_Mazammir

Koloneel Maammoo Mazammir (1929 - 1969) qabsaawaa mirga Oromooti. Koloneel
Maammoon sababa qabsoo mirga Oromootif gochaa tureen murtiin du'aa itti
murteeffamee ajjefame.

Koloneel Maammoo Mazammir abbaasaa obbo Mazammir Habtee Doorii fi haadhasaa
aadde Ummee Gurmeessaarraa Shawaa Lixaa magaalaa Amboo Aanaa Gudar keessatti
bara 1929tti dhalate. Dhalatees umuriinsaa gaafa barnootaaf ga’u mana barnootaa
dajjaazmaach Bashaa magaalaa Gudar keessatti argamu seenudhaan barnoota sadarkaa
jalqabaa barate. Akkasumas barnoota sadarkaa lammaffaa mana barnootaa Tafarii
Makonnin keessatti osoo hordofaa jiruu mana barnootaa leenjii barsiisotaa
Hararitti akka baratuuf barattoota yeroo sana qabxii olaanaa qaban keessaa tokko
ta’uungara magaalaa Hararitti imale.

Haa ta’u malee fedhiinsaa yeroo sanaa barnoota qofa osoo hin taane dhimma
waraanaas waan barbaadef mana leenjii waraanaa Harar seene. Mana leenjii kana
keessattis qabxii olaanaadhaan waan xumureef leenjisaa mana leenjii waraanaa
Harar ta’ee muudame. Yeroo muraasa boodas leenjistoota barnoota sadarkaa olaanaa
akka barataniif carraa argatan keessaa Maammoo Mazammir isaan tokko ture. Bara
1962tti Yuunivarsiitii Finfinneerraa digirii jalqabaa barnoota seeraatiin LLB
argate.

Koloneel Maammoo Mazammir osoo barnootaaf mooraa Yuunivarsiitii Finfinnee jiruu,
uummanni Oromoo gurguddoon waliin gurmaa’uudhaan Waldaa Wal-gargaarsa Maccaa fi
Tuulamaa jalatti mirga uummata Oromoo kabachiisuuf sochii akka jalqaban
odeeffannoo argate. Yeroo kanarraa jalqabees barattoota mooraa Yuunivarsiitii
Finfinnee keessaa gara Waldaa Maccaa fi Tuulama keessatti makamuuf sochii
jalqaban keessaa Maammoo Mazammir isaan hangafaati. Fedhiin isaa kunis
milkoomeefii gara dhaabbata kanaatti makamuudhaan hanga murtoon du’aa itti
murtaa’ee fannifamutti sochii guddaa fi bu’a qabeessa ta’e seenaa uummata Oromoo
keessatti raawwatee darbe.

Koloneel Maammoo Mazammir bara jireenya isaa harka caalu kiitaaba seenaa fi
siyaasaa dubbisaa akka dabarsee fi uummata Oromoo cunqursaa jala jiruuf sagalee
ta’uudhaan waltajjii garaa garaa irratti falmii ciccimoo taasisaa ture. Seenan
Itoophiyaa sobaan kan guuttame akka ta'ee fi seenan Oromoo dhofkamaa akka jiru
kan bare Maammon, kitaabaa "Seenaa Oromoo" jedhamu barreessaa ture. Kanatti kan
hingammanne nafxanyoonni, barruu kana yeroo inni hidhamu manasaatii fudhanii
akka badu godhani. Kana malees Maammon, barreeffamoota karoora mootummaa haaraa
hundeessuu ibsu fi heera haaraa kan sirna abbaa-lafaa balleessee qonnaan bulaa
abbaa lafaa godhu qopheessee ture. Kunis, nafxanyootaf mataa-dhukkubbii guddaa
itti ta'e.

Koloneel Maammon, Afaan Oromoo, Amaariffaa fi Ingiliffa sirriitti danda'a ture.
Yeroo sanatti walaloowwan adda addaa Afaan Oromootin barreessee walga'ii Maccaa
fi Tuulmaa irratti dhiyeessun ummata gammachiisa ture. Kana malee, taba adda
addaa kan hacuuccaa Oromoon keessa jiru agarsiisan barreessee walga'irratti
dhiyeessa. San bukkeetti, Maammon nama dubbii danda'u waan ta'eef dargaggoota
heddu gara waldichaatti fide.

Mul'ata guddaa kan qabuu fi nama fageessee yaadu kan ture Maammon, qabsaawota
Fincila Baalee wajjin Maccaa fi Tuulamni hariiroo akka uumu namoota godhan
keessaa isa tokko. Xalayaa qabsaawota Baalef barreesserratti akkas jedhee ture
"seenaa ilma namaa keessatti, ummanni mirgaa fi bilisummaa isaatif du'a odoo
hinsodaanne qabsoof ka'u yoomiyyuu niinjifata". Haala kanaan, Finciltoonni
Baalee fi Maccaa fi Tuulamni waliin akkamitti akka socho'an mari'achaa turan.

Miseensota Maccaa fi Tuulamaa irratti duulaa kan bane mootummaan Hayilasillaasee
himata sobaatin koloneel Maammoo himate. koloneel Maammoo Gurraandhala 10 bara
1967 uummata Siniimaa Ampiir keessatti walitti qabamerratti boombii dhukaaftee
namoota hedduurratti miidhaa geessise jechuudhan himatame. Boombii kana kan
kiyyeesse garuu humna tikaa nageenyaa mootummaa yoo ta'u namoota kana keessaa
tokko wayita kiyyeessu itti dhuka'ee harki irraa cite. Guyyaa muraasa boodas,
Mammoon boombii situ dhukaase jechuun qabame. Erga boombichi dhoo'ee guyyaa
kudhan booda, Maammon gara mana siinimaa geeffamee suura kaafame. Mana hidhaa
keessattis, reebichaa fi dararaa guddaan walirraa hincitin irra ga'e. Dararaa
guddaa boodas Maammon anatu godhe jedhee akka mallateessu dirqame. Akkaataa
kanaan, shira mootummaan fiwudaalaa hojjateen himatamee gaafa Gurraandhala 28,
1969 murtoon du’aa irratti murtaa’e. Diraama kun Maammoo qofa odoo hintaane,
miseensota Maccaa fi Tuulamaa hunda qabuuf sababa gaarii ta'eef.

Koloneel Maammoo Mazammir himata sobaa ragaa hin qabneen himatamuudhaan bara
1969 mana adabaa "alem beqqanyi" jedhamu keessatti fannifame. Koloneel Maammoo
Mazammir osoo mirga uummata Oromootiif hin fannifamin dura abbaa ijoollee lamaa
ture.



https://om.wikipedia.org/wiki/Laggasaa_Wagii

Laggasaa Wagii (? - 2008) miseensa ABO fi qabsaawaa mirga Oromooti. Laggasaa
Wagii ABO keessatti sadarkaa adda addarratti kan hojjate yoo ta'u qabsoorratti
bara 2008 lubbuunsaa dabarte.

Laggasaa Wagii umriin isaa barmootaaf yeroo ga'u mana baruumsa sadaarka
tokkoffaa Bakkamee jedhamuuti kutaa tokkoo hanga afurii barate. Barnoota isaa
kutaa shanii hanga saddeetii ammoo mana barumsaa Hinccinniitti barate. Sana
booda gara Finfinneetti deemuun barumsa isaa itti fufuun kutaa kudha tokkoo
hanga kudha lamaa magaluuma Finfinneeti barate.

Lagaassaa Wagii erga barumsa isaa haga kutaa kudha tokkootti barate booda
barnoota akkaadaamii dhiisee baruumsa Makaanikummaa fi Konkoolaata oofu bara
1975 keessa barate. Oguummaa isaa kananiis hojiilee adda addaarraatti bobba'uun
hojjaachaa ture. Laggaasaa Wagii hojii daldalarraatti bobba'uun magaalaa Dirree
Dhawaa keessaati waggaa torbaaf kan jiraachaa ture yeroo ta'u hojiidhuuma
daldala kanaaf meesha daldaala adda addaa fe’achuun gara dhiha Oromiyaa deemuun
daldala itti fufe.

Wagii jaalalaa guddaa ummata Oromoof qaba. Hacuccaan ummatarra ga'u boqonnaa
waan isaan dhorkeef bara 1990 maatii isaa jaalatu dhiisee Dhiha Oromiyaa deemun
qabsoo bilisummaa hogganummaa ABOtiin gaggeeffamutti makame. Bara 1991, barumsa
siyaasaa fi leenjjii waranuumma, marsaa 18ffaa gahummaan xumuratee, dirree
dhihaatti miseensa ABO ta’e.

Dammaqiinsaa fi hubaannoo Lagaasa Wagii qabu irraatti hundaa’uun dhaaba
keessaatti barumsa dabballummaa bara 1991 bakka Beelmuuguu jedhamuutti barate.
Akka baratee ba'een dirqama dabballummaan zoonii Beegitti ramadame. Zoonii kana
keessatti dirqama dabballummaa ga'umsaan osoo bahaa jiruu mootummaan Dargii
kufe. Dhaabni dandeetii fi ga'umsa isaa ilaaluudhaan ona Qaaqeetti dirqama
bulchiisaatti ramade. Bulchaa ona kanaa yeroo turetti, kaayyoo ABO ummata
hifannaa tokko malee barsiisuun fakkii guddaa miseensa ta'ee fi ummata biratti
jaalala guddaa nama horatee ture.

ABO mootummaa Ce'umsaa keessaa akka ba'een WBO naannoo jirutti dabalamuun diina
jabinaan lolee lolchiiseera. Falmaa diinaa wajjin godhamuu haga walakkeessa bara
1993 itti fufuun of ijaaruuf humna daangaa Sudaanii fi Itophiyatti ba'e waliin
ture. Bara 1994 humna ijaaramee walkeessaa Dhiha Oromiyaatti deebi’e keessa
Laggasaa tokko ture. WBO diinaa wajjin falmaa hadhaawaa itti fufuun bara 1997
keessa oggaa mootummaan Wayyaanee magaalota Sudaan Kurmuk fi Giizan rukuttee
qabattee xurreen dhiheessii akka hin cufamneef humna of duuba daangaatti
deebi’ee keessa ture Laggasaan. Bara 1993-1998tti sadaarka miseensuummaarraa
kaase hanga sadaarkaa qondaala waraana ol-anaati dirqaama fudhatee hojjachaa
ture.

Laggasaa Wagiin bakka fi haala dirqaamni qabsoon isa feete hunda keessaati qooda
ol’anaa nama kenna turee fi gahumaadhaan dirqaama itti kenname hunda nama baha
turee dha. Akka kanaati Lagaasan bara 1998/99 irraa kaasee itti anaa moona
leenjii WBO waliigalaa ta'ee hojjaacha ture. Bara 2000 irraa kaase barumsaa fi
haroomsa waraanummaa, siyasaa fi tikaa erga baraate booda ajajaa WBO Zonii Dhiha
J. Irreessaa Caalaa jalatti ajajaa bobbaa fi quunnamtii Oromiyaa Dhihaa ta'uun
bara 2002 dirqama dhaabaa fudhatee gara dirree dhihaatti moona leenjii waliigala
dhaabiicha irraa bobba’e. Sochii seenaa qabeessaa fi mootummaa Woyyaanee raase
WBO bara 2002 Baddalee Dhiha Oromiyaa Qeebbe, Dambii Dolloo, Gidaamii, Beegii fi
Mandii keessatti ta'aa turan irratti akka ajajaa waraanaa fi siyaasaatti
hogganummaa mul’ataa kennee jira. Erga Ajajaan WBO Dhiha Oromiyaa J. Irreessaa
Caalaa wareegamee boodaa hanga 2008 wareegametti ajajaa WBO Dhiha Oromiyaa
ta'uun falmaa hadhaawaa fi gootummaan guutamee diina waliin ta'e hoggana
waraanummaa fi siyaasaa kennaa ture.

Lagasaa Wagii, dirqama dhaabaa fudhatee zoonii dhiha keessa waan tureef
KS-ABO-3ffaa (Kora Sabaa-ABO-3ffaa) bara 2004 irraa hirmaachuu baatuus bakka
inni hin jirreetti miseensa GS-ABO (Gumii Sabaa-ABO) ta'uun filatame. Dirqaama
fi itti gaafatamuummaa dachaan itti kenname kanaas ga'umsaa fi of-kenniinsa haga
wareegaama lubbuu isaati kennun goota qabsoo ta'uu isaa mirkaneesse jira.

Lagasaan, bilchina qaburraa, tooftaa fi mala qaburraa akkasumaas gootuummaa
qaburraa ummaata Oromoo hunda birraatti kan baayyee jaallatamu fi kabajaamudha.
Akkasumaas, Laggasaan diina biraatti kan bayyee sodatamuu fi gootummaa fi abbaa
toftaa fi mala ta'uunsaa diinoota keenyaa utuu hin jaallatin kan ragaa
ba'aniidha. Mootummaan gita bittaa Itoophiyaa yeroo adda addaa humna kumatamaan
lakkaawamaan, meesha gurguddaa fi humna qileensaallee osoo hin hafiin duulaa fi
sakataa adda addaa yeroo itti zoonii dhihaa keessaati banaa turteetti, WBO
hogganuun, hoggaansa cimaa kennuun, lolaa lolchiisaa humna diina dirree lola
irraatti falmaa nama ture Laggasaan.



https://om.wikipedia.org/wiki/Laga_Dhedheessaa

Lagni Dhedheessaa laga dhiha Itoophiyaa keessatti argamu. Dhedheessi galtuu Laga
Abbaayi yoo ta'u kan inni ka'us gaarren Gommaa irraayi. Achii erga ka'ee booda
gara kaaba-dhihaatti yaa'un Laga Abbaayittii odoo inni bakka 9°57′Ka 35°41′Dtti
gara kaabatti hin jallatin itti makama. Iddon kunis yeroo Lagni Abbaayi
kallattii kibbaatti deemu ga'u fiixee kibbaati. Bishaan Laga Dhedheessaatti galu
ballina lafaa 19,630 isquweer kiilomeetirii ta'urraa kan dhufu yoo ta'u kunis
Godina Wallagga Bahaa fi Beeniishaangul-Gumuz keessa.

Galtuuwwan Laga Dhedheessaa kan karaa mirgaa Inaariyaa, Aet, Waamaa fi Angari;
karaa bitaa ammoo galtuu inni guddaan Laga Dobanati. Bara 1890n keessa laga
Dhedheessaa qorachaa kan ture Aleeksaander Bulaatooviichi, qorannoo isaafi
gaaffiif deebii ummata naannoo wajjin godherra ka'uun, ya'aasaa gara gadiitti
erga Angariin walitti dabalamee booda, Lagni Dhedheessaa suuta waan yaa'uuf
geejjibaaf ooluu danda'ama jedhe.

Abuuraa jaarraa-20ffaa gara jalqabaa kan ta'e Herbert Weld Blundell maqaan
Dhedheessa jedhu maqaa laga kanaa kan duraanii kan bakka bu'e ta'uu hinhafu
jedhee dubbata, kunis maqaa Dhedheessa jedhu kana bara 1861, yeroo d'Abbadie
gara Shawaatti imalee qorannoo godheen dura faayidaarra oolee hinargamne waan
ta'eefi. Yeroo bara 1905ttii dhaqee turetti, Bosonni Handak kan Laga
Dhedheessaarra karaa mirgaa jiru, iddoo arba itti adamsan beekkamaa ture. Arbi,
Laga Dhedheessaa fi Laga Dabbus hordofuun gara Laga Abbaayitti dhufu fakkaata,
kan Laga Dabus leemmani waan keessatti marguuf sanaa barbaacha lagicha
hordofanii deemudhaan. Itti aansees, bakka Lagni Dhedheessaa Laga Abayitti
dabalamutti, "hojii warqii miccuu guddaan jira, kunis Laga Abbaayi, Dabbusii fi
galtuuwwansaa hordofee ittuma fufa" jedhe:

Abuurtonni kun yaalii godhaniyyuu, akkasumas namoonni naannoo laga kanaa erga
sanyiin namaa uummamee kaasee achi jiraataniyyuu, karaan Lagni Dhedheessaa deemu
kan naannoo Naqamteetii kasee amma inni Laga Abbaayitti dabalamutti jiru kun as
dhihoo bara 1935 Dunlop fi Taylorin guutummaan deemmame. Jarri kun lamaan yoo
gaafatan, Dajjaazmaach Habta Maariyaam bulchaan Naqamte jiru "Namuu, warra
Shaanqillaayyuu dabalatee, amma ani beekutti, laga kana amma inni Abbaayitti
dabalamutti hordofee kan arge hin jiru" jedhe



https://om.wikipedia.org/wiki/Kallacha

Kallachi meeshaa aadaa Oromoo kan addarratti godhatamu yoo ta'u kallacha kan
godhatu warra dhiiraati. Kallachi meeshaa nageenya fi araaraati, kanaafis
meeshaalee aadaa kamiyyuu caalaa kabaja guddaa qaba. Yeroo baayyee, namni
kallacha godhatu, bokkuu kan mallattoo abbaa aangumma agarsiisus qabatee deema.

Kallachi kan godhatamu addarratti yoo ta'u kan godhatus namoota umuriidhan
bilchaatee fi angafa gosaa ta'edha. Kallachi kan godhatamu faayummaaf odoo hin
taane sirna aadaa Oromoo keessatti hiikaa mataasaa waan qabuufi. Kunis nageenyaa
fi araara buusuuf tajaajila.

Oromoon kallacha Waaqatu kenne jedhee amana. Waaqayyo kanas kan godhu
bakakkaatti fayyadamuudhaan kallacha Oromoof buusa. Waaqni kallacha kan Oromoof
kenneef meeshaalee kanatti fayyadamuun Oromoon nagaa fi seera eegee akka jiraatu
gochuufi. Akka manguddoonni jedhanitti, kallachi sibiilarraa hojjatama, sibiilli
kunis biyyoo bakka bakakkaan itti bu'erraa fudhame irraa argama. Sababa kanaaf,
Oromoon kallachaaf kabaja guddaa kennaafi. Namni kallacha keewwatee deemu 'Abbaa
Kallachaa' jedhama, namni bokkuu qabatu ammoo 'Abbaa Bokkuu' jedhama.

Bara durii, kallacha akaakuu lamatu jira ture: kallacha kormaa fi kallacha
laafaa. Kallachi kormaan meeshaa ittiin nama abaaran yoo ta'u sababa kanaaf
baayyee sodaatama. Kallachi kormaan kan tajaajilu nagaa buusuu fi ayyaaneffata
amantii fi hawaasummaa raawwachuufi. Karaa biraa, kallachi laafaan akka
mallattoo kabajaa fi qajeelummaatti kan tajaajilu yoo ta'u abbaan Gadaatu
godhata.

Kallachii fi caaccun araara buusuu keessatti ga'ee guddaa qabu. Jaarsolii fi
beerren kallachaa fi caaccuu qabatanii araara dubbatu. Meeshaalen kun namni
firri jalaa du'e gadda isaanii dagatanii gara araaraatti akka dhufan godha
jedhame amanama. Yeroo mariin araaraa godhamu, namoonni kallachaa fi caaccuu yoo
argan nagaa akka bu'u sirritti itti amanu. Kunis, abaarsi warra araara diderraa
ga'uu fi eebbi warra araara jaarsolii fudhataniif kennamu namooni akka sodaatan
gochuun araara akka fudhatan godha.

Araarri kallachaa fi caaccun dhufe cimaa ta'a. Ummata Oromoo keessatti, Abbaan
Kallachaa fi Haati Caaccuu hawaasa keessa filatamanii meeshaalee kana qabaatu,
meeshaalee kanaanis hojii hawaasumma fi siyaasaa akkasumas amantii raawwachiisu.



https://om.wikipedia.org/wiki/Jaarraa_Abbaa_Gadaa

Jaarraa Abbaa Gadaa(1936-2013), maqaa dhalootaa Abdulkariim Ibraahim Hamiid
jedhamuunis ni beekkama, qabsaawaa mirga Oromootif falmaa ture fi falmata mirga
dhala namaati. Jaarraan umuriisaa guutuu ummata Oromootif qabsaawun dabarse.

Jaarraa Abbaa Gadaa Baha Oromiyaa, konyaa Gaara Mul’ataa ganda Mudiir Gooroo
keessatti abbaasaa Ibraahim Hamiid fi harmeesaa Moominaa Eeboo irraa bara 1936
dhalatan. Yeroo umuriin barnootaf ga'us mana barumsaa galanii barachuu eegalan.

Mana barumsaa sadarkaa olaanaa Harar keessatti yeroo baratan, baratoonni saboota
biroo akka Amaaraa, Hararii fi kkf yeroo ayyaanaa walaloo fi sirba aadaa
sirbanii ummata isaani bashannansiisu ture. Baratoonni Oromoo garuu, sababa
hacuuccaa, dhiibbaa fi jibbiinsa irratti geggeeffamurraa kan ka'e hirmaannan
afaanii fi aadaa ofii guddisuu hinyaaddamu ture. Kun itti dhaga'ame Jaarraa
Abbaa Gadaa, barattoota Oromoo walitti gurmeessun dhaaba "Waldaa Barattoota
Oromoo" jedhamu hundeesse. Jaarran karaa dhaaba barattootaa kanaatin, ijoollen
Oromoo wal akka baran, hacuuccaa ummata Oromoorratti hojjatamu akka hubatan,
afaansaanii fi aadaasaanii akka guddisan dadammaqasaa ture. Namoota yeroo sana
dhaaba kana keessa turan keessa pirofeesar Mahaammad Hasan, Xahaa Alii Abdii,
Jamaal Alii Abdii faadha. Dhaabni kunis jajjabaatee, bara 1961tti mana siinimaa
Hararitti, agarsiisa aadaa Oromoo geggeesse.

Bara 1966 qabsaawota Baalee kan gabrummaa hadhooftuu lolanitti makamuuf loltoota
12 fudhatee gara Baalee deeme. Baaleettis Fincila Jeneraal Waaqoo Guutuutiin
hogganamu sanitti galee qabsoo jalqabe. Fincila Baalerrattis lola gurguddaa
hedduu keessatti hirmaateera.

Akkuma mootummaan Fincila Baalee too'annoo jala oolcheen, Jaarraan leenjii fi
meeshaa waraanaa gahaa qabaachuun murteessaa ta'uu Isaa waan hubateef achumaan
gara Somaaliyaa deeme. Mootummaan Sumaalee qabsoo Baaletiif gargaarsa gochaa
ture, haaluma kanaan Jaarraas simatan. Boodarra garuu, bara 1969 Mootummaan
Ziyaad Baarree kan Somaaliyaa maqaa Oromootin qabsoo hayyamu dide. Ziyaad
Baarreen Oromoonni maqaa Somaaleetiin yoo qabsaa'an malee gargaarsa akka
hinarganne ibsan. Akka Ziyaad Baarree jedhutti Harargee, Arsii, Baale fi
Sidaamoon Somaaleedha, Oromoo miti. Kanaaf Maqaa Somaaleetiin malee gargaarsa
takka qabsoo biraatiif hingodhan.

Jaarraan Abbaa Gadaa yeroo kana gara biyya Arabaatii gargaarsa barbaacha Yaman
deeme. Bara 1970 Yaman Kibbaa magaala Eden gale. Yamanittis, Oromoota kan biroo
kan Elemoo Qilxuu, Huseen Sura fi kkf walarguun waa'ee qabsoo Oromoo mari'atan;
dhaaba Oromoof qabsaa'us hundeessuf murteessan. Mootummaa Yaman waliin marii kan
godhe yoo ta'u mootummaan Yamanis gargaarsa gochuuf abdii kennaniif. Baruma sana
keessa gara Iraaqis deemee qaamoota mootummaa waliin marii godheera.

Huseen Suraa, Jaarraa Abbaa Gadaa, Elemoo Qilxuu fi hoggantoonni kan biroo
Kaayiroo, Bagdaad fi Damaasqoo dhaquun marii geggeessan. Mootummaan Iraaqii fi
Sooriyaa meeshaa waraanaa keennuufiif, Filisxeemonni Sooriyaa keessa jiran
leenjii waraanaa kennuuf waadaa galan. Erga qophiin barbaachisu xumuramee booda,
loltoonni 36 biyyatti deebi'anii qabsoo waraana kan eegalan leenjii waggaa
tokkoo fudhatan. Maqaan loltoota kanaas Qeerroo Ganamaa jedhamaee moggaafame.

Baruma kana Jaarraan Qeerroo Ganamaa hogganuudhaan meeshaa waraanaa fudhatee
gara biyyaa qajeele. Qeerroo Ganamaa 36n hogganuudhaan Jaarraan doonii
yaabbatanii Sumaaleetti wayita bu’an, waraanni Sumaalee isaan marsee isaan qabe.
Bara 1970tti Somaaliyaa keessatti mana hidhaa Mandheeraa jedhamutti waggaa shan
hidhaan dabarsan. Waggaa shan hidhaa keessa turee achii ba'ee gara Moqaadishoo
geeffame. Moqaadishotti Ziyaad Baarree ofumasaatii Jaarran Adda Bilisumma
Sumaalee Dhihaa (maqaa Ingiliffaa Western Somale Liberation Front - WSLF
beekkama) akka makamu gaafatan. Jaarran garuu kana fudhachuu dide. Bara 1975
hoggaa mana hidhaatii bahe qabsoon biyyatti galauu akka qabu waan amaneef gara
biyyaa seenee qabsoo jalqabe.

Sabboontonni Oromoo Finfinnee jiran, labsii dhaaba Oromoo haarawa hundeessuu,
kan Elemoo Qilxuufaa bara 1973 Finfineetti jalqaban xumuruuf gara Finfinnee akka
dhufu affeerranii Finfinnee deeme. Haa ta'u malee, sabboontonni Oromoo dhaaba
Maarkisisti-Leeninistii Dargii wajjin dhaaburratti waan qabamaniif dhaaba Oromoo
hundeessuu kanarratti xiyyeeffachuu waan hindanda'mneef gara biyyaatti deebi'e.
Qawwee muraasaa fi rasaasaa Elemoon faa awwaalan fudhachuun Waraana Bilisummaa
uumee qabsoo itti fufe. Goolii Diimaa Dargii namoonni hedduun baqatanis waraana
kanatti makaman.

Yeroo muraasa booda waldiddaan sababnii isaa ifa hinta'in waraana Jarraa Abbaa
Gadaa fi qabsaawota Finfinneerraa dhufan gidduutti waan ummameef addaan ba'an.
Waraanni lamaan addaan ba'us lamaanuu maqaa "Adda Bilisummaa Oromoo" jechuun
waammama. Bara 1985, Jaaraa Abbaa Gadaa fi hiriyoonni isaanii waraana kan saanii
Adda Islaamummaa Bilisummaa Oromoo (AIBO) jechuun moggaasan.

AIBOn mootummaa ce'umsaa Itoophiyaa kan bara 1991 ijaarame keessatti hirmaatee
ture. Bara 1992, mootummaa ce'umsaa keessaa ba'uun gara gaarren Harargeetti
deebi'ee qabsoo itti fufe. Bara 2005, maqaa AIBO jedhu gara Adda Bilisummaa
Dimookiraatawaa Oromiyaa jedhutti jijjiirani.

Jaarraa Abbaa Gadaa biyya Yaman magaalaa sana'aatti dhukkubsatee yaallamaa ture
gaafa Bitootessa 4, 2013 du'aan darbe. Reeffi Jaarraa Abbaa Gadaa gaafa
Bitootessa 7, 2013 gara biyyaa deebi'e. Gaafa Bitootessa 8, 2013, reefisaa
magaalaa Wataritti awwallame. Jaarraan qabsoo Oromoo keessatti gumaacha godheen
yoomiyyuu yaaddatamaa jiraata. Artistoonni hedduunis kabaja Jaarraaf sirboota
hedduu baasaniiru.



https://om.wikipedia.org/wiki/Gujii

Gujiin gosa Oromoo kibba Oromiyaa keessa jiraatani. Gujiin gartokkee loon
horsiisuu fi gartokkee qonna qotuun jiraatu. Akka lakkoofsa uummataa fi manaa
bara 2007tti, uummanni Gujii miliyoona 5 ol ta'a.

On the basis of agro-ecological division, the four Guji sub-groups occupied
three ecological zones. The lowland areas below 1500 meter above sea level were
predominantly inhabited by the Alabdu who were in the past purely pastoralists.
This section inhabited the western and southern part of Gedeo occupied
territories. Uraga and some parts of Mati and Hoku occupied the middle altitude
ranging from 1500-2500 meter above sea level. These groups were also engaged in
pastoral activities with little agricultural practice. The Northern parts of
Mati and Hoku shared similar ecological niches with the Gedeo before the
latter’s own slope expansion that started in early 20th century. It is a
highland ecological zone characterized by high rainfall, cold climate and crop
cultivation, mainly barley and wheat (Negera 2005:2-3).



https://om.wikipedia.org/wiki/Godina_Arsii

Arsiin ummata Oromoo keessaa isa tokko yoo ta'an naannoo Baalee fi Arsii keessa
jiraatu.

Dangaa Godina Arsi Kibbaan - Baale Kibba Dhihaan - Sabaa, Sablammoota fi
Ummattoota Kibbaa Kaaba Dhihaan - Shawaa Bahaa Kaaban - Mootummaa Naannoo Affaar
Bahaan - Hararge Dhihaa

Bakki dheeraan Arsii kessatti argamu Gaara Cilaalooti. Gaaronni biraa Arsii
keessatti argaman Gaara Kakkaa fi Gaara Gugguuti.

Abbaa Taayitaa Istaatistiksii Itoophiyaa akka gabaasetti bunni tonii 2198 ta'u
gara dhumaa bara 2005 akka aanaa kanatti oomishama. Kunis gabaasa Abbaa Taayitaa
Bunaa fi Shayii Itoophiyaa irraa fudhatame. Kuni immo basii 1.9% Arsi yoo ta'u,
Itoophiyaafi immo basii 0.97% ta'a. Magaalaa guddoon Arsii Asalla yoo ta'u,
lafonni biraa Arsii kessatti argaman kan akka Abomsa fi Asasa jedhamani ni jiru.

Bayyina ummata 3,135,686 - dhiraa 1,557,984 fi dubartotta 1,577,702. Parsentiin
12.3% (386,707) kan ta'an magaalaatti galu. CSA 2005

Parsentiin 17% lafa Arsi busaa qabamaniru, garu tokkollen tisiisa Tsetse fly
jedhamtuun hin qabamne.



https://om.wikipedia.org/wiki/Giluukoosii

Glucose (Glc), kan jedhamu kuni monosaccharide (yokan simple sugar) yoo ta'u
Biology kessatti akka Carbohydrate bayye barbachissa ta'etti ilallama. Celliin
akka madda energy fi dallaga bayyee geggesufi kan itti fayyadamu Glucosii dha.
Glucosiin waantotta photosynthesis jalla argamanii kessa guddicha yoo ta'u and
akka cellular respirationiin prokaryotes fi eukaryotes kessatti jalqabu
qarqarra. Maqaan kunni Afaan Greek glykys jedhamu irra kan dhuffe yoo ta'u,
kunii jechuni immo mi'ahha jechu dha. "-Ose" jechuun immo gossa Carbohydrate
akka ta'e ibsaa.

Isomerotni lamma kan aldohexose sugarii glucose jedhamani wamamu, haa ta'u malle
kaneen kessa tokkichi (D-glucose) qofatti biology kessatti hojjatta. Gossi kuni
(D-glucose) dextrose (dextrose monohydrate) jedhame wamama maqaan kuni immo food
industry kessatti bayye fayyadatama. Mirror-imageiin (garagalli isaa) molecule
kana L-glucose haa ta'u malee moleculeiin kuni Celliin hin fayyadatamu.

Glucosiin akka wanna adii (white substance) fi cabbi (solid crystal)tti argama.
Akkasumas akka fesashi (aqueous solution)ttis ni argama.



https://om.wikipedia.org/wiki/Geerarsa

Geerarsi gosa wallee Oromoo keessaa tokko yoo ta'u kan wallifamus gootummaa
agarsiisufi. Yeroo baayyee geerarsa kan geerraru warra dhiirati, dubartoonni hin
geerraran.

Geerarsa gosa lamatu jira. Innis. Geerarsa qondaalaa fi geerarsa gurgudduu
jedhama. Geerarsa qondaalaa kan jedhamu, nama duulee diina ofii ajjeesee kan
mirgaan gale, bineensota gosa adda addaa kanneen bosona keessa jiraatan (leenca,
gafarsa, arba, qeerransaa fi kkf) adamsee kan ajjeese qondaala jedhama. Isaan
kun hawaasa keessa jiraatan biratti kabajaa fi ulfina qabu. Yeroo sirna ykn
cidha tokkorratti sirbamu ykn geerarsi yeroo gahu isaantu dura geerara. Gosa
mirga argataniin dursa argatu. Yeroo geeraranis sirnaa fi tartiiba qaba. Dura
waaqa, dachee, midhaan, loon (saawwan) fi booka ykn daadhiitu faarfatama. Faaruu
daadhiitti aanee kan dhufu geerarsadha. Yeroo sanatti eenyutu dura geeraruuf
akka mirga qabuu fi eenyutu akka itti aanu mirga isaan ajjeesanii qabanii fi
hawaasa sana biratti beekamaniin tartiiba gala.

Geerarsa gurgudduu kan jedhamu nama duule hin ajjeefne ykn bineensa akka
mirgaatti lakkaawu kan hin ajjeefne dha. Isaan kun warra qondaalaa booda
geeraru. Yeroo geeraranis hojii qabatanii jirani qonnaa fi waan kana fakkaatu
irratti bobba’anirratti cimaa fi jabaa ta’uu isaanii ykn ammoo duulanii mirga
dhabuu isaaniif gadda itti dhaga'ame, yaalii fi tattaaffii godhan, kanaafis
ragaa qaban himachuun balasiin komachuun geeraru. Akkasumas jireenya isaanii
keessatti karaa adda addaa dhiphuu fi roorroo isaan mudate haala adda addaan
ibsatu.



https://om.wikipedia.org/wiki/Eertiraa

Eeritiraan biyya Gaanfa Afrikaa keessatti argamtu. Eeritiraan naannoo Galaana
Diimaatti argamti.

Eeritiraa n biyya baha Afrikaatti argamtu yoo tattu dhihaan Sudaaniin, kibbaan
Itoophiyaan, kibba-bahaan Jibuutin dangeffamte argamtii. Bahaa fi kabba-bahaan
Galaana Diimaan kan marfamte yoo taatu, Galaana Diimaa gama immo Sa'ud Arabiyaa
fi Yamanitu argama. Odoloonni Dahilaak fi Odolli Hanish bayyen akka kutaa
Eertiratti ilaallamu.

Mudde 1, 1890tti, Eertiraan bittaa gabrummaa (colony) Ixaaliyaa jala galte.
Eertiraan ammaa kuni billisumma Itoophiyaarra kan argatte warrana wagga
sodammaffi geggeffameen booda. Warranni kunis bara 1961 hanga 1991 geggeeffame.
Heerri Eertiraa bara 1997tti ba'e akka ibsetti, Eertiraan riippabiliika
pirezidaantin bultu (presidential republic) yoo taatu dimookiraasii paarlaamaa
(Unicameral Parliamentary Democracy) qabdi. Haa ta'u malee sababa warrani
Itoophiyaa fi Eertiraa jiddutti Caamsaa 1998 jalqabbeffi, Eeritraan seera kana
hojji irra olchuu hin dandenye.

Eertiraan biyya afaan fi adaa adda adda qabdu fi gosa amantii lamma qabdi, kunis
amantii Islaamaa Sunnii fi amantii Ortodoksii kan bahaa (Oriental Orthodox
Christianity) ti. Ertiraa keessatti gosa sagalitti argamu. Eritraan afaan
biyyaffi murteeffame hin qabdu, haa ta'u malee biyya keessatti afaani gosa
sadiin hojjattu; kunis Tigriffa, Arabiffa fi Ixaaliyaaniffa dha.



https://om.wikipedia.org/wiki/Dinquu_Dayyaasaa

Dinquu Dayyaasaa abbaa qabeenyaa fi tola-oolaa yoo ta'u abbaa Koolleejjii Riifti
Vaaliti. Dinquun dhaabbata Televizyiinii tamsaasu kan Oromia Broadcast Service
(OBS) jedhamus hundeesseera.

Dinquu Dayyaasaa Sululta bakka Gabreelii Leencaa jedhamutti dhalate. Abbaan
Dinquu Dayyaasaa Abbaamakkoo ijoollee shantamii lama qaba. Dinquu ilmoo
soddommii saddeettaffaa ta'ee dhalate. Dayyaasaan nama aangoo qabu yoo ta'u
giraazmaachii ture. Feedhii aadaa Oromoo guddisuuf qaburraan kan ka'es,
Dayyaasan miseensa Waldaa Wal-Gargaarsaa Maccaa fi Tuulamaa ture. Haatii Dinquu
Daansee Gurmuu jedhamti.

Dinquun Sulultatti haa dhalatu malee kan guddate garuu Aanaa Boosat, Ganda
Rukeecha fi Boqoree keessatti. Dinquun barnoota sadarkkaa tokkoffaa fi
giddu-galeessa lammaffaa Mana Barumsa Walancitiitti kan barate yoo ta'u mana
barumsaa ga'uuf naannoo sa'aatii sadi'ii deema ture. Barnoota sadarkaa lammaffaa
ammoo magaalaa Adaamaatti Mana Barumsa Haawaasitti barate.

Abbaan Dinquu, Dinquun akka qotatuu fi of danda'uuf qotiyyoota cimdii lamaa fi
lafa qarxii afurtamii shan hojjattoota wajjin kenneefi. Haala kanaan Dinquun
barachaa fi qotachaa ture. Dinquun sangaa gabbisuun bu'aa guddaa akka qabu waan
hubateef xaafii sirriitti qotee gurguruun sangaa gabbisuu jalqabe. Sangaa
gabbisuu qofaan osoo hin daangeffamin, baaburri midhaan daaku waan hin jirreef,
Dinquun kana hubachuudhan baabura midhaanii iddoo Tirii Sangootaa jedhamutti
dhaabe.

Haala kanaan qabeenya horachaa kan deeme Dinquun, bara 1998 gamoo Naa'ol jedhamu
magaalaa Adaamaatti ijaare. Gamoon kun yeroo amma (bara 2015) hoospitaalaa fi
koollejjii fayyaa ta'uun tajaajilla jira. Itti aansun bara 1999 mana barumsa
sadarkaa tokkoffaa kan NFYD Lakkoofsa 1 jedhamu magaalaa Adaamaatti ijaare.
Boodarras ol guddachuun manni barumsaa kun barattoota oolmaa daa'immaniirraa
kaasee hanga qophaa'inaatti barsiisaa jira. Yeroo amma magaalaa Adaamaa keessa
manni barumsa kun lama yoo ta'u magaalota kan biraattis babal'achaa jira. Itti
fufuun, bara 2000 Dinquun Koolleejjii Riifti Vaalii hundeesse. Koollejjiin kun
sadarkaa olaanatiin barsiisaa waan tureef battalumatti gara yuunivarsiitii
koollejjiitti ol guddate. Yeroo ammaa Koollejjiin Yuunivarsiitii Riifti Vaalii
kaampaasii kudha shan kan qabu yoo ta'u walumaa galatti barattoota 120,000 yoo
qabaatu kana keessa 78,000 barattoota idilee fi 42,000 ammoo barattoota barnoota
fageenyaa baratani.

Koollejjii Yuunivariitii Riifti Vaalii keessatti, Dinquun barattoota harka
qalleeyyii fi gargaarsa hin qabne tola akka baratan carraa iskoolaarshiippii
kenneefii barsiisun beekkama. Akkaataa kanaan barattoonni kuma baayyee ta'an
hanga ammaatti Riifti Vaalitti baratanii eebbifamaniiru.



https://om.wikipedia.org/wiki/Dhukkuba_Chaagas

Dhukkuba Chaagas, YKN American trypanosomiasis, kun mudhii lafaa dhukkuba
ilbiisotaan darbu kn uummamu protozo’aMaq. Trypanosomacruzi. Yeroo baay’ee kan
ittin tamsa’u ilbiisakissing bugsjedhamtee beekamtuuni. Mallattoowwan erga
dhukkubichi qaama keessa galee /faale/ kaasee jijjiirramaa deema. Sadarkaa
jalqabaarratti, mallattoowwan hin mul’atan yookin dhukkubbi xiqqoo: kan akka
hoo’ina qaamaa fi ita’uu mudaamuddii, dhukkubbii mataa, YKN idoodhumtii
ciniinname sun ita’utu mul’ata. Torban 8-12 booda,namootni gara sadarka
dhukkubicha waliin yeroo dheeraa jiraachutti /Chronic/ itti waan ce’aniif
dhibbanta 60-70% mallattoo dabalataa hin argisiisan. Namootni kun dhibbanta 30
anga 40 erga faallamanii kaasee wagoota 10 fi 30 gidduutti mallattoowwan biraa
argisiisu malu. Kunis guddachuu Idda onnee/ ventricles of the heart aga
dhibbanta 20-30 dabaluun gara dadhabuu onneetti/heart failuregeessa. kan
enlargedesophagus YKN guddachuun qaama marumaanii namaoota dhibbanta 10 ta’an
irratti ni mul’ata.

T. cruzi n yeroo baay’ee namaa fi bineeyyii oosisanitti kan dadarbu ilbiisa
dhiiga-xuuxxuu gosa"kissing bugs" jedhamtee beekamtuuni Triatominae. Ilbiisonni
kun iddoowwan adda addaatti maqaawwan adda addaatiin beekkamu, kunis:
Arjentiinaa, Booliviya, Chiilii fi Paraguayi keessativinchuca, Braazil keessatti
barbeiro (the barber, Kolombiyaa keessatti pito, giddu-gala Ameerikaa
keessattichinche, akkasumas Venzuweelaa keessattichipo jedhamuun beekkama.
Dhukkubnu kun tarii dhiiga walii dabarsuudhan, qaama nama tokkoo isa gara
biraatiif dabarsanii dhaabudhaan, nyaata dhukkubichaan faalame nyaachu, fi,
haadharraa gara daa’imaatti daddarbuu danda’a. Sadarkaa duraa/jalqabbii irratti
maayikirooskooppii fayyadamuudhaan raammoo dhukkubicha fidu addaan baasun ni
danda’ama. Dhukkubichii yeroo dheera erga tureen booda aqaama ittiftuu
/antibodiesT. cruzi dhiiga keessa ilaaludgaan addaan baasun ni danda’ama.

Dhukkubicha ittisuuf yeroo baay’ee ilbiisa “kissing buge” jedhamtu kana
balleessu fi cinniinaa ishii dhabamsiisudha. Tarkaanfiin ittisaa gara biraa
yeroo dhiiga walii dabarsan sirriitti sakatta’uudha. Akka lakkoofsa
faranjootatti anga 2013 itti talaallin hin uummamnne. Dhukkubichi yeroo jalqaba
nama qabu yoo yaallaman qorichoota benznidazole YKN nifurtimoxtiin fayyuun ni
danda’ama. Ammuma dhukkubni “Chagas” namarra turu sadarkaan fayyuu gadi deema
kan dhufu yoo ta’eyyu, jalqaba irratti dafanii yoo yaallaman amma gutummaa
guututti dhiyaatun ni fayyu. Erga yeroo dheeraa namarra tureen booda yaallamuun
mallattowwan dhukkubbii dhumarra mul’atan akka turan yookin akka hin mul’anne
ittisuuf gargaara. “Benznidazole” fi “Nifurtimox”n namoota dhibbantaa aga 40
ga’an irratti yeroodhaaf dhiibbaa maddii kan akka dhukkubbii gogaa, summaa’uu
sammu, fi gubaa qaama garaa irraatti mul’isuu danda’a.

Namootni miiliyoona 7 aga 8 itti tilmaamaman baay’een isaani biyoota Meeksiiko,
Giddu-gala Ameerikaa fi Kibba Ameerikaa jiraatan dhukkuba Chagaasin qabamanii
argamu. Akka raga bara 2006 itti waggaatti namoota 12,500 ajjeesa. Namootni
edduun dhukkuba kana waliin jiraatan hiyeessota fi namootni dhukkuba kanaan
qabamanii jiran baay’een isaani faallamuu isaanillee hin beekan/hin hubatan.
Sosochiin uummataa edduumminaan iddoodha gara iddotti taasifamuu bakki
dhukkubnii Chagas itti argamu akka babal’atu kan taasise si’a ta’u kunis yeroo
amma biyyoota Awuroopaa edduu fi Ameerikaa dabalata. Naannowwan kun waggoota
anga 2014 keessatti olka’iisa argisiisaniiru. Dhukkubichi yeroo jalqabaatif kan
argame bara 1909 nama Carlos Chagas jedhamuun si’a ta’u sana booda maqaa kanatti
moggaafame. Dhukkubichi nama malees bineessota 150 caalan kan miidhudha.



https://om.wikipedia.org/wiki/Daraartuu_Tulluu

Daraartuu Tulluu atileetii fiigicha dheeraa tiraakirraa, karaarraa fi
maraatooniti. Daraatuun godina Arsiitti, bakka Boqojjii jedhamutti bara 1972,
Bitootessa 21 dhalatte. Yeroo ijoollumma ishiis lafa ol ka’aa godina Arsii
Boqojjii keessatti loon tiksaa guddatte. Qananiisaanis iddodhuma kanatti
guddate.

Daraartuun medaaliyaa warqee Olomppiikii irraatti nyaachudhaan Afrikaa keessaa
dubartii ishii jalqabaati. Medaaliyaan warqee Olompiikii bara 1992 irratti
nyaatte seenaa moo’icha ishii kan ittiin jalqabde ture. Bara 1993 fi 1994
miidhama jilbaa ishiirra ga’een kan ka’e dorgommii addaan kuttee turte. Bara
1995 dorgommiitti deebi’udhaan, shampiyoonshiippii Qaxxaamura Biyyaa kan
Addunyaa IAAF qopheesse irratti warqee fudhattetti.

Bara 1996, Shampiyoonshiippii Qaxxaamura Biyyaa kan Addunyaa IAAF irratti
qopheen ishii waan irraa baheef duubaa kaatee afraffaa taate xumurte. 1997tti,
Qaxxaamura Biyyaa kan Addunyaa yeroo lammaffaatif yoo moo’attu, Shaampiyoonaa
Addunyaa m 10,000 irratti garuu odoo hin hirmaatin hafte.

Daraatuun, bara 1998 fi 1999 mucaa waan deesseef dorgommii irraa fagaattee kan
turte yoo ta’u, bara 2000tti dandeettii cimaadhan dorgomitti deebite. Dorgommii
m10,000tin Olompiikii irratti warqee yeroo lammaffaatif kan nyaatte yoo ta’u
kunis seenaa dorgommii kanaa keessatti dubartii jalqabaa ishii taasise.
Akkasumas, Shaampiyoonaa Qaxxaamura Biyyaa kan Addunyaa IAAFn qophaa’e yeroo
sadaffaatif moo’atte. Bara 2001tti dorgommii tiraakii m10,000 Edimentenitti kan
moo’atte yoo ta’u kun immoo warqee sadaffaa ishii kan Olompiikii fi kan Addunyaa
ture. Walumaa galatti, Daraartuun, medaaliyaa warqee kan Olompiikii fi kan
Addunyaa 6 qabdi.

Bara 2001tti, maraattoonii Landanii fi Tookiyoo moo’achudhaan dorgommii
maraatoonii milkiidhaan jalqabde. Akkasumas walakkaa maraatoonii Poorchugaal
bara 2000 fi 2003tti, akkasumas walakkaa maraatoonii Liisban 2003tti moote. Bara
2005tti Shaampiyoonaa Addunyaa irratti sa’aatii saffisa kan dhuunfaa ishii
2:23:30 galmeessudhaan 4ffaa baate. Bara 2009tti, umurii 37tti, Maraatoonii
Magaalaa Niwuu Yoork warra akka Paawulaa Raadkiliif, Liyudmiilaa Peetroova, fi
Saalina Kosgee moo’achuudhaan warqee nyaatte.



https://om.wikipedia.org/wiki/Baatirii

Baatiriin elektirikii meeshaa seelii elektirookeemikaalaa of keessaa qabu yoo
ta'u hojiinsaas anniisaa keemikaalaa gara anniisaa elektirikiitti jijjiiru dha.
Seelin tokko tokkoonsaa moggaa poozatiivii, ykn kaatodii, fi moggaa nageetivii,
ykn anoodii qaba. Elektiroolaayitoonni ayonoonni elektiroodota ykn moggaa lamaan
gidduu akka yaa'u godhu, kunis karantiin baatirii keessaa yaa'ee hojii akka
hojjatuu godha.

Baatiroonni dursaa (primary battery) yeroo tokkoo faayidaarra oolanii achii
booda kan gatamani dha; elektiroodonni isaanii yeroo baatiriin hojjatu akkaataa
duubatti deebi'uu hin dandeenyeen jijjiiramu. Fakkeenya gaarin baatirii
alkaalayinii kan meeshaalee socho'an baayyeen itti fayyadamanii fi kan ifaaf
tajaajilu dha. Baatiriin lammaffoo (kan chaarjeffaman) yeroo baayyee chaarjii
godhamuu fi faayidaarra ooluu danda'a; qabiyyeen elektiroodii kan jalqabaa yeroo
karantiin faallan keessa darbe bakka duraatti deebi'a. Fakkeenyaaf baatirii
liid-asidii kan konkolaataa keessatti itti fayyadmnu fi baatirii liitiyeem
ayoonii kan elektirooniksii socho'u keessatti itti fayyadamnu kaasun ni
danda'ama. Baatiriin bifaa fi danaa addaa addaatin dhufa, seelii baayyee
xiqqishuu kan meeshaa warra gurri dabarsu gargaaruu fi sa'aatii harkaatii humna
kennuu hanga baatirii guddinaan amma kutaa tokkoo ga'u kan anniisaa
waljijjiirraa bilbilaa fi daataa senterii kompitaraaf dhiyeessuu ta'uu danda'a.

Jechi baatirii jedhu meeshaa elektirikaalii ibsuuf kan jalqaba fayyadame
Beenjamin Firaankiliin ture, kunis bara 1748 Leyden jars baayyee ibsuuf qawwee
baayyee kan yeroo sana baatirii jedhamuun wajjin wal fakkeessee (Beenjamin
Firaankiliini jecha kana waraanarraa ergifate, baatiriin waraana keessatti
meeshaa waraana waliin wajjin tajaajilan ibsa). Alesaandiroo Vooltaa baatirii
elektirookeemikaalaa kan jalqabaa kan vooltaayik paayil jedhamau bara 1800tti
hojjate. Kunis koopparii fi zinkii walirratti tuullame yoo ta'u gidduusaanii
waraqaa bishaan soogiddaa keessa cuubametu jira, baatiriin kun karantii baayyee
hin jijjiiramne yeroo dheeraaf maddisiisa. Vooltan voolteejin baatirii kun
sababa walnyaatinsa keemikaalaa ta'uu hin hubanne. Vooltan seelonni inni uume
kun madda anniisaa hin dhumneeti jedhee amana, fana maleesi nyaatamuu
elektiroodota baatiriirra ga'u akka waan nuffisiisaa tokkootti qofa ilaale, akka
waan hojii baatirii keessatti hafuu hin dandeenyeetti hin ilaalle. Bara 1834tti,
Maayikil Faradaay nyaatamuun elektiroodotaa walnyaatinsa keemikaalaa
geggeeffamuun kan dhufu ta'uu fi kan hin oolle ta'uu agarsiise.

Baatiriin aannisaa keemikaalaa qajeeltodhaan gara anniisaa elektirikiitti
jijjiira. Baatiriin seelii vooltaayik muraasa of keessaa qaba. Seeliin tokkoo
tokkoonsaa walakkaa-seelii lama qaba, walakkaan-seelii elektiroolaayitii
elektirikii dabarsu fi anaayonii fi kaatayonii of keessaa qaba; kunis karaa
siiriyesiin walqabata. Walakkaan-seelii tokko elektiroolaayitii fi elektiroodii
nageetiva ta'e qaba, elektiroodii kanatti anaayoniin (ayoonota chaarjii
nageetiva ta'e qaba) itti godaanu; walakkaan-seelii kan biraa ammoo
elektirolaayitii fi elektiroodii poozatiiva ta'e qaba, elektiroodii kanatti
kaatayooniin (ayoonii charjii poositiiva ta'e qabu) itti godaanu. Walnyaatinsi
redksii baatirii kana humna maddisiisa. Kaatayoononni yeroo baatiriin chaarjii
ta'u kaatodii irrattii ni hirrifamu (elektiroonin itti dabalama), anayoononni
ammoo yeroo dischaarjii ta'u anoodii irratti ni oksideeffamu (elektiroonin irraa
fudhatama).

Seelii-walakkaan tokko humna elektiroomootivii (electromotive force - emf) qaba,
kunis dandeettii inni karantii elektirikii keessoo seelii irraa gara duuba
seelitti oofuf qabuun murteeffama. emf dhugaa garaagarummaa emf walakkaa-seelii
lamaani ti. Kanaafuu, yoo elektiroodonni emf E 1 {\displaystyle {\mathcal
{E}}_{1}} fi E 2 {\displaystyle {\mathcal {E}}_{2}} qabaatan, emfn dhugaa E 2 −
E 1 {\displaystyle {\mathcal {E}}_{2}-{\mathcal {E}}_{1}} dha; jecha biraatin,
emf dhugaa garaagarummaa dandeettii riddaakshinii walnyaatinsa-walakkaa ti.

Humna elektirkii hoofu ykn Δ V b a t {\displaystyle \displaystyle {\Delta
V_{bat}}} kan moggaa seelii baatirii hoofu voolteejii moggaa (terminal voltage)
jedhama, voolteejidhaan safaramas. Voolteejin moggaa, kan seelii chaarjii
gochaas ta'ee dischaarjii gochaa hin jirree tokko voolteejii sarkiyuutii banaa
jedhama, kuns emf seelichaa wajjin wal qixxee dha. Sababa ittisa keessootiin
(internal resistance), chaarjin moggaa seelii dischaarjii gochaa jiruu tokkoo
voolteejii sarkiyuutii banaarra xiqqaa dha, kan seelii chaarjii gochaa jiruu
ammoo voolteejii sarkiyuutii banaa ni caala. Seelii yaadaa kan baayyee bayeessa
ta'e ittisa keessaa xiqqoo qofa qabaata, hanga dhumutti voolteejin moggaa
seranaa E {\displaystyle {\mathcal {E}}} qabaata, achii booda 0tti gadi bu'a.
Yoo seelin akkasii voolteejii 1.5n odoo hin jijjiiramin qabaatee fi chaarjii
kolombii tokkoo kuusee kaa'e, achii booda yoo guutummaan dischaarjii godhe hojii
juulii 1.5 ta'u hojjachuu danda'a. Seelii dhugaarratti garuu, ittisni keessoo
yeroo dischaarjin godhamu ni dabala, akkasumas voolteejiin sarkiyuutii banaa
yeroo dischaarjiin godhamu ni hirrisa. Yoo giraafin voolteejii fi ittisaa yeroo
irratti hundaa'ee kaafame, suurri uummamu yeroo baayyee qonyoo dha; bifti qonyoo
kanaa kemistirii fi tarreeffama keessa seelotaa irratti hundaa'ee ni jijjiirama.

Voolteejin moggaa seelii irratti uummamu humna walnyaatinsi keemikaalaa
elektiroodota fi elektiroolayitoota gidduutti ummamu baasu irratti hundaa'a.
Seelin alkaalayinii fi zinkii-kaarbonii kemistirii addaa qaba, garuu tilmaamaan
emf vooltii 1.5 qaba; akkasumas seelonni NiCad fi NiMH kemistirii addaa qabu,
garuu tilmaamaan emf vooltii 1.2 qabu. Seelonni liitiyemii garuu emf vooltii 3
ykn sanaa ol qabu.

Baatiroonni dursaa muraasni, fakkeenyaaf kan sarkiyuutii telegiraafiif itti
fayyadaman, elektiroodii isaanii jijjiirun hojiitti deebifamu. Baatiriin
lammaffoo, sababa bittinaa'uu wantoota ka'aa baatirichaa, elektiroolaayitii
dhabuu fi nyaatama sibiila keessa isaarran kan ka'e, yeroo daangaa hin qabneef
chaarjeffamuu hin danda'an.

Baatiriin dursaa, ykn seelin dursaa, yoo walittii qabaman battalumatti karantii
maddisiisuu jalqabu. Baatiroonni kun meeshaale socho'an kan karantii xiqqaa
barbaadan, kan darbee darbee qofa fayyadaman, ykn bakka madda anniisaa biraarraa
fagoo ta'etti waan akka akeekkachiisaa (alarm) fi sarkiyuutii walqunnamtii
keessatti bakka anniisan elektirikii darbee darbee qofa jirutti tajaajilarra
oolu. Baatiriin dursaa haala amansiisaa ta'een chaarjeffamu hin danda'an,
sababiinsaas walnyaatinsi keemikaalaa geggeeffamee salphaatti duubatti deebi'uu
waan hin dandeenyeef, akkasumas meeshaa ka'aan baatirichaas bakka jalqabarrattii
irra turetti waan hin deebineef. Oomishtoonni baatirii baatirii dursaa
chaarjessuuf yaaluu hin gorsan. 

Baatiriin chaarjeffamu kan jalqabaa baatirii liid-asidii ti. Teknooloojin kun
elektiroolaayitii dhangala'aa baattuu hin saamsamne keessa jiru qabata, kunis
baatiriin sun yeroo hunda ol garagaree akka dhaabbatuu fi naannoon baatirii
sanaa gaazii hayidiroojinii yeroo garmalee chaarjeffamu baasu akka bittinneessuu
danda'uuf jecha qilleensa sirriitti akka argatu gochuu barbaachisa. Baatiriin
liid-asidii anniisaa elektirkii inni dhiyeessuu danda'u wajjin yoo madaallame
amma tokko ulfina guddaa qaba. Baasin oomishaasaa xiqqaa ta'uunii fi karantii
guddaa inni qabu akka baatiriin kun bakka anniisaan (tilmaaman 10Ah ol) ulfinaa
fi salphina qabachuu caalaa baayyee barbaachisaa ta'etti akka baayyinaan
hojiirra oolu godhe. Faayidaan isaa inni guddaan baatirii konkolaataa ta'uudha,
kunis karantii fiinxee amapiirii 450 kenna.

Baatiroonni chaarjeffaman kan salphaatti socho'an "seelii gogaa" saamsame
baayyee of keessati qabatu, isaanis tajaajila akka bilbila mobaayilii fi
koyyaatif baayyee fayyadu. Seelonni gosa kanaa (tarree kana keessatti rukkinni
humnaa fi gatiin dabalaa deema) nikeel-kadimiyeem (NiCd), nikeel-ziink (NiZn),
hayidiraayidii sibiilaa nikelii (NiMH), fi liitiyem-ayonii (Li-ion) qabata.
Liitiyem-ayoniin gabaa seelii gogaa chaarjeffamuu keessaa isa guddaa fudhata.
NiMHn tajaajila baayyee keessatti sababa humnaan caaluuf NiCd bakka bu'eera,
garuu NiCd meeshaalee anniisaa, raadiyoo gama-lamaa, fi meeshaalee mana yaalaa
keessatti ammallee ni tajaajilu.

Seelii jiidhan elektiroolaayitii dhangala'oo qaba. Maqaan biraa isaan qaban
seelii lolaa, kunis sababa elektiroolaayitii dhangala'oon qaama keessoo baatirii
sanaa hunda uwwisuuf, ykn seelii qaawwaa, sababiinsaas gaasin yeroo hojjatan
isaan uuman yaa'ee gara qilleensaatti waan makamuu fi. Seelii jiidhan seelii
gogaa dura kalaqame, baayyinaan elektirookemistirii barachuu keessatti akka
meeshaa barnootaatti tajaajilu. Baatiriiwwan kun meeshaa laabiraatorii keessatti
argamuu, kan akka biikeriitti fayyadamuun akkamitti akka seelonni
elektirookeemikaalaa hojjatu agarsiisuuf jecha salphaatti hojjachuun ni
danda'ama. Seelii jiidhaan addayaa kan seelii konsentireeshinii (concentration
cell) jedhamu, nyaatama sibiilaa (corrosion) hubachuuf fayyada. Seelii jiidhaan
baatirii dursaa (kan hin chaarjeffamne) ykn kan lammaffoo (kan chaarjeffamu)
ta'uu danda'a. Jalqabarratti, baatiriin dursaa hundi, seelii Daani'eel
dabalatee, huubboo fuulleerraa hojjatame kan gubbaansaa banaa ta'e keessatti
seelii jiidhaa ta'anii hojjataman. Baatiriin dursaa kan seelii jiidhaa ta'an kan
biraa Leclanche cell, Grove cell, Bunsen cell, Chromic acid cell, Clark cell,
fi Weston cell dha. Baatirii seelii gogaa jalqabaa hojjachuuf kemistirii seeli
Leelaanchitu hojiirra oole. Seelii jiidhan ammallee iddoowwan akka baatirii
konkolaataa fi industirii humna eeggataa kan akka iswiichi giir (switchgear),
telekoominikeeshinii, ykn UPS gurguddaa keessatti ni tajaajilu, garuu idoo
baayyetti baatiriin seelii jeel bakka bu'aniiru. Tajaajilli akkasii baayyinaan
seelii liid-asidii ykn nikel-kaadimiyemii fayyadamu.

Seelii gogaan baayyee beekkamaan baatirii ziinki-kaarbonii ti, yeroo tokko tokko
seelii Leelaanchi gogaa jedhama. Baatirii ziinki-kaarbonii, akkumaa baatirii
alkaalaayinii, yaadan voolteejii 1.5 qaba; kunis lamaanuu ruuqolee
ziinki-maangaaneez daay'oksaayidii waan fayyadmaniifi. 

Seelii gogaan beekkamaan anoodii ziinkii qaba, yeroo baayyee qabduu huubboo
akmooyyee qaba, kaatodiinsaa ulee kaarboonii fi kan garaa walakkaa jiru dha.
Elektiroolaayitiinsaa ammooniyeem kilooraayidii furdaa hin dhangalaane kan
anoodii ziinkitti aanee jiru dha. Iddoon hafe kan elektiroolaayiitii fi kaatodii
kaarbonii gidduu jiru dhangala'aa furdaa isa lammaffaa ammooniyeem kilooraayidii
fi maangaaneez daay'oksaayidii qabata. Maangaaneez daay'oksaayidiin akka
depolariseritti tajaajila. Saxaxa tokko tokko keessatti, ammooniyeem
kilooraayidiin ziinki kiloraayidiidhan bakka buufma.

Baatirii eeggataan (reserve battery) addaan diiggamee (akka humna hin kennine
godhamee) yeroo dheeradhaaf kaawwamuu danda'a (tarii waggoota dheeraaf). Yeroo
barbaaddamu, baatiriicha walitti deebifama (fkn elektiroolaayitii itti dabaluu);
tokkicha walitti deebifamnaan, baatirichi chaarjii ta'e hojiif qophii ta'a.
Fakkeenyaaf, baatiriin fiyuuzii qawwee elektiroonikiin hojjatuu irratti itti
fayyadaman, qawween yeroo dhuka'e ka'u: safisni sun haguuggaa elektiroolaayitii
cabsuun baatiriin sun akka ka'u godha, kunis sarkiyuutin fiyuuzii anniisaa akka
argatu godha. Baatiriin eeggataa yeroo dheera erga kuufamanii booda (waggaan kan
lakkaawwamu), baayyinaan umurii gabaabaaf qofa (sekendii ykn daqiiqaa) akka
hojjatu godhameet saxaxama. Baatiriin bishaanin kaafamu, meeshalee qorannoo
garbaa ykn meeshaalee waraanaa yeroo bishaan keessa seenan akka hojjatu godhu.  



https://om.wikipedia.org/wiki/Ateetee

Ateeteen ayyaana sanyii fi hormaata qajeelchitu yoo taatu kan ayyaneffatus irra
caala dubartoota. Ayyaanni Ateetee waggaati al tokko kabajama. Guyyaa ayyaana
Ateetee, dubartiin uffata addaa kan mata isaa danda’ee, Caaccuu fi Calleen kan
jifaarrame uuffatee, dhangaa adda ta’e nyaachisuudhan kabajji. Ateeteen yeroo
Oromoon dur akka Kuushiiti jiraataa ture (waggoota ca. 5500 dura) jalqabame
jedhameeti tilmaamama.

Ayyaani Ateetee kun immoo Gindii hiikoo ykn Ateetee Midhaanii jedhama. Ayyaani
kun ji’a Hagayyaa keessa yeroo qotee-bulaan qonna raawwatee gindii hiikee,
midhaan facaase hundatti Ateetee naqee, qotiyyootti addoo mataatti maree
eebbisee gad-dhiisu dha. Kun mallattoo xumura qonnaati. Sana booda bakka qonnaa
hundaarra deemudhaan seerri dhibaayyuu xumuurama. Dhumaa irratti bakkuma
dhibaayyuu sanati gamtaan taa’nii, wanna qabatan, farsoo dhuganii marqaa
nyaatanii galu. Walumaagalatti ayyaani kun Ayyaana Sanyii jedhama.

Ayyaani Ateetee kun bakka tokko tokkotti Jaarii Kormaa ykn Gannii Loonii
jedhama. Ateeteen Loonii ji’a Sadaasaa keessa kabajama. Sirni kun kan
ayyaaneffamu dallaan loonii bakka duraa irraa jijjiiramee erga ijaaramee booda
mukni birbirsaa (kan kormoomsaa jedhamu) wiirtuu dalaatti dhaabudhhani. Bakki
muki itti dhaabate kun sirritti erga jifaaramee booda sirni Ateetee naquu
kormoomsaa jalatti kabajama. Dallaan loonii guyyaa sana galma misirroo fakkaata.
Dubartiin kormoomsaa jalatti marqaa marqiti. Sirn dhibaayyuu erga xumuree booda
abbaan warraa waan qalmaaf qopheese qala. Dhiiga sana bitaa fi mirga karraa
tuqsiisa. Gogaan horii qalamee sun babaqaffamee miila fi mataa looniitti ni
hidhama ykn ni marama. Kana booda dhangaan qophaa’ee fi foon nyaatamee, farsoon
dhugamee sirnichi xumuura.      



https://om.wikipedia.org/wiki/Wilhelm_Rontgen

Viilheelmi Koonraad Roontigan (Ingiliffa: Wilhelm Conrad Rontgen; Bitootessa 27
1845 - Guraandhala 10 1923) fiizisistii lammii biyya Jarmanii yoo ta'u gaafa
Sadaasa 8, 1895, elektiromaagineetiik raadiyeeshinii kan amma eksi-rey (x-rays)
ykn carallaa Roontigan jedhamu yeroo jalqabaatiif uumuu fi argachuu isaatini.
Argannoosaa kanaafis bara 1901tti Badhaasa Noobelii argate. Kabaja argannoosaa
kanaafis, bara 2004tti Tokkuummaa Addunyaalessaa kan Kemistirii (International
Union of Pure and Applied Chemistry (IUPAC)) elementii 111ffaaf maqaa
rontigeniyem jedhu kennuufiin Viilheelmi Roontiganitti moggaase.

Bara 1865tti, Viilheelmi Roontigan ulaagaa barataa guyyaa ta'ee barachuuf
barbaachisu odoo hin guutin Yuunivarsiitii Yuutireekti galee barachuuf yaalii
godhe. Erga Inistiitiyuutii Pooliiteekniikii Federaalaa kan Zuuriiik (amma ETH
Zuuriik jedhama) (Federal Polytechnic Institute in Zurich) galee barachuu akka
danda'u dhaga'ee booda, qormaata darbuudhan makaanikaal injineriingii barachuu
jalqabe. Bara 1869tti, Yuunivarsiitii Zuurikirraa PhD dhaan eebbifame; yeroo
achi turetti barataa Pirofeesar August Kundtiin baayyee jaalatamu ta'e.
Roontiganis pirofeesar Kundt hordofuudhaan bara 1873tti gara Yuunivarsiitii
Istiraasbergi (iddoo dhiheenya sana Jarmaniitin qabame) deeme.

Bara 1874 Roontigan Yuunivarsiitii Istiraasbergitti barsiisaa ta'e. Bara 1875,
Roontigan Hohenheim, Württembergitti piroofeesara Akkaadaamii Qonnaa (Academy of
Agriculture) ta'e. Pirofeesara fiiziksii ta'ee bara 1876 Istiraasbergitti
deebi'e. Bara 1879tti, Yuunivarsiitii Giisenitti dura ta'aa fiiziksii ta'ee
muudame. Bara 1888, dura ta'aa fiiziksii Yuunivarsiitii Viyuutisbuurgi ta'e,
bara 1900 Yuunivarsiitii Muniikitti muudama wal fakkaataa gaaffii mootummaa
Baveeriyaatin argate. Roontigan Ayoowaa USA keessaa maatii qaba ture, kanaafis
yeroo tokko gara sanatti godaanuf yaadee ture. Muudama hojii Yuunivariitii
Kolombiyaa kan Niwuu Yoorki jirutti fudhatee tikkeettii ittiin gara USA deemu
kutee ture. Garuu Waraannii Addunyaa I waan banameef yaada isaa jijjiiree Muniik
keessatti umurii isaa guutuu achitti dabarse.

Bara 1895 Roontigan meeshaa vaakiyuum tuubii adda addaa - kan Henriiish Heerzi,
Wiiliiyaam Kiruuksi, Nikolaa Teslaa, fi Filiip Voon Leenaardi - yeroo
dischaarjiin elektirikii isaan keessa darbu dhiibbaa (effect) isaan wantoota
alaarratti fidan qorachaa ture. Sadaasa gara jalqabaa keessa, yaalii tokko irra
deebi'ee tuubii Lenardiin hojjachaa ture. Tuubii Lenaardii kanatti foddaa
aluuminiyeemii xiqqoo kan itti godhe yoo ta'u kunis kaatod reeyiin akka tuubii
kana keessaa ba'uu danda'uf ture, garuu aluuminiyeemii sana badii humna guddaa
elektiroostaatiik fiildiin dhufurraa oolchuuf kaardiboordidhaan uwwisee ture -
elektiroostaatiik fiildii guddaan kaatod reeyii uumuuf barbaachisaa ture.
Kaardiboordin ifni akka hin dabarre haguugee akka dhorku mirkaneesse, garuu
Roontigan kaatod reyiin ijaan hin mullanne kaardiboordii baariyeem
pilaatinoosaayinaayid (barium platinocyanide) dibame irratti yeroo gara foddaa
aluuminiyeemi sanatti siqe ifa akka uumuu arge. Roontigan, tuubin
Hittorf-Kirooks kan tuubii Lenardii caalaa fuullee yabbuu qabu, ifa kana uumuu
akka danda'u yaade.  

Gaafa Sadaasa 8 1895 gara galgalaa keessa, Roontigan yaada kana eksipermentiin
ilaaluuf murteesse. Of eeggannoodhaan, kaardiboordii gurraacha kan duraan
Lenardi tuubii irratti itti fayyadame kan fakkaatu hojjate. Achiin booda tuubi
Hiitoorfi-Kiruuksi kaardiboordii kanaan aguuge, itti aansee elektiroostaatiik
chaarjii akka uumuuf elektiroodota maraa shiboo Ruumkoorfitti qabsiise. Odoo
argii baariyeem pilaatinoosaayinaayid itti hin godhin dura, Roontigen aguuggaan
kaardiboordii ifaa akka sirriitti dhorku ilaaluuf kutaa isaa dukkaneesse.
Chaarjii shiboo maraa Ruumkoorfi (Ruhmkorff coil) tuubii keessa dabarse aguugaan
kaardiboordii ifa guutuutti akka dhorku erga hubatee booda, tartiiba
eksipermentii isa itti aanu gochuuf achi garagale. Yeroo kana Roontigan teessoo
tuubicharraa hanga xiqqoo achi fagaatee jirurraa ifa urgufamu arge.
Mirkaneessuuf, dischaarjii dabalataa yeroo baayyee godhee yoo ilaalu ifti sun
yeroo hundumaa ni jira ture. Ifa qabsiisee yoo ilaalu, ifti urgufamu sun kan
dhufe argii baariyeem pilaatinoosaayinaayid inni itti aansee fayyadamuuf
turerraa aka dhufe arge.

Wayita dandeettii wantoonni tokko tokko carallaa kana dhaabuuf qaban qorachaa
jiruu, Roontigan leedii (lead) xiqqaa tokko odoo dischaarjiin godhamaa jiruu
gara tuubichaatti fide. Roontigan yeroo kana suura raadiyoogiraafii jalqabaa
arge, kunis suura lafee qaamaasaa kan argii baariyeem pilaatinoosaayinaayidi
irratti mullatu ture. Booda akka inni dubbatetti, yeroo kanattan yaaliwwanan
hojjatu dhoksaan hojjachuuf murteesse, sababiinsaas yoo dogoggora wayii hojjate
miidhaa hojii pirofeeshinaalaa isaarratti qabu waan sodaateefi.

Peepperiin inni jalqaba maxxansiise "Ifa Haaraa Irratti" (Infiliffa: On A New
Kind Of Rays Jarmaniffa: Über eine neue Art von Strahlen) gaafa Sadaasa 28 1895
maxxanfame. Amajjii 5 2896tti, gaazexaan Oostiriyaa tokko raadiyeeshinii haaran
argamuusaa gabaase. Roontigan argannoo isaa kanaaf Yuunivarsiitii Viyuutisbuurgi
irraa Doktora kabajaa meedisinii argate. Walumaa galatti, waa'ee eksi-reyii
irratti peepperii sadi'i bara 1895 fi 1897 gidduutti maxxansiise. Harra,
Roontigan abbaa raadiyooloojiin dhibee baruu (diagnostic radiology) jedhamee
ilaallama, raadiyooloojiin dhibee baruun gosa fayyaa kan suuraa eeksi-reeyiitti
fayyadamuun dhibeen dhukkubsataa maal akka ta'e adda baasuti.

Roontigan Aanaa Bartaa Ludviig kan fuudhe yoo ta'u intala tokko kan Jooseefin
Bartaa Ludviig jedhamtu qaba ture. Intala kana yeroo ishiin wagga 6 bara 1887
obboleessa Aanaa irraa guddifate. Roontigan bara 1923 dhibee xannacha
marrimaanitiin waggaa 77tti du'e. Xannachi marrimaanii kun sababa inni
raadiyeeshinii ayoonessaa irratti hojjachaa tureef kan dhufe jedhamee hin
yaaddamu sababiinsaas tokkoffaa yeroo gabaabadhaaf qofa qorannoo kana hojjate,
lammaffaa Roontigan namoota ittisa leedii irraa hojjatame fayyadamaa turan
keessaa kan jalqabaa ture.

Roontigan argannoo isaa kanaaf paatentii hin fudhanne, qarshii Badhaasa Noobelii
irraa argates Yuunivarsiitii Viyuutisbuurgiif kenne. Qaala'aa gatii (inflation)
Waraana Addunyaa Iffaatti aanee dhufeen, Roontigan jireenyasaa gara dullumaa
dhaba mallaqaa keessa seene, kanaafis umurii isaa gara dhumaa keessa manasaa
baadiyyaa kan Weilheim naannoo Muuniik jiru keessatti dabarse. Dhaamsa (will)
isaa raawwachuuf jecha, erga inni du'ee booda xalayaawwan saayinsii kan inni
namootaan wajjin walii barreessaa ture (scientific correspondence) hundi ni
gubaman.

Bara 1901 Roontigan Badhaasa Noobelii kan fiiziksii argate. Badhaasni kun
ofiseelaan "yaadannoo tajaajila olaana inni carallaa addaa maqaa isaatin
moggaafame kana argachuun kenneef beekkamtii kennuuf" jedhame. Roontigan qarshii
badhaasa kanarraa argate yuunivarsiitii isaatif kenne. Akkumaa Piyeer Kurii,
Roontigan argannoo isaa kanaaf paatentii fudhachuu dide, sababiinsaas ilmi namaa
hundi argannoo kanarraa fayyadamaa akka ta'an waan barbaadufi ture.

Harra, Remshaat Leenep (Remscheid-Lennep) keessatti, kan Dusseldoorfirraa gara
bahaatti 40 km fagaatee argamutti, manni Roontigan bara 1845 keessatti dhalate
godamabaa Deutsches Röntgen-Museum jedhamu ta'ee tajaajila. Viyuutisbuurgitti,
bakka inni itti eksi-reeyii argate, dhaabbanni bu'aa-malee tokko laabiraatorii
isaa kan kunuunsu yoo ta'u daawwannaa gara iddoo yaaddanoo Roontiganitti
godhamus ni qopheessa.



https://om.wikipedia.org/wiki/Usmaayyoo_Musaa

Artisti Usumaayyoon Musaa weellisaa fi qabsaawaa mirga Oromooti. Usmaayyon jiruu
fi jireenyasaa keessatti dalagaa aartii inni uummataf kaa‘ee darben yaddatama.

Artisti Usmaayyoo Muusaa baatii Amajjii 1967 abbaasaa Muusaa fi haadhasaa
Faaxumaa Abdullaahiirraa baha Oromiyaa magaalaa Haroomaayaatti dhalate. Artisti
Usmaayyoon gara laafinaa fi mararoo guddaa uumama Waaqni uume hundaaf qabaachuun
beekkama.

Artiisti Usmaayyoo Muusaa mararoo fi jaalala saba isaaf qabu irraa kan ka‘e
jiruu fi jireenyasaa qabsoo bilisummaa Oromoof dabarsee wareeguudhaan Hawwisoo
Caffee Gadaa fi Baandii Gadaa Oromoo keessatti saboonummaa fi wallisummaan
baroota dheeraaf tajaajilaa ture. Oromoon qaamaan isaani beekuu fi kanneen
wallee isaa kaasetta irraa caqasan yeroo hunda imimmaantu isaan dursa, sababni
isaas maaliif akka ta‘e kan beekaan Oromoota falma bilisummaa irra jiranii fi
kanneen jiruu fi jireenyaan waanjoo gabrummaa mootummaa Habashaa jalatti kufanii
jireenya hadhaawaa dirqiin dhamdhamsiiffachaa jiran qofatu beeka. Kanatti
dabalee amalli artistiin kabajamaan kun weeyitii lafa irra turetti qabu,
kokkofluun ,xabachuu fi kabajaan nama simachuunsaa yoom illee ija hiriyyootansaa
fi Oromoota qaamaan isaan beekan jalaa hin badu.!!

Artisti Usumaayyoon Bara 1987 Abdii Mahammed wajjiin hojii muuziqaa qindeeffate
shaakala xumuree albama tokkofaasaa mana muuziqaa JOLIY kan jedhamutti gurgure.
Garuu albamiin isaa osoo gabaarra hin ooliniif, sirni gitabittaa Dargii
barbadaa'eee kufe. Albamiinsaas achumaan cilee bishaan buute tahee duraa hafe.

Bara 1991 eega Dargiin kufee booda waamicha Addi Bilisummaa Oromoo (ABO)n
Artistoota Oromoo hundaaf godhe kabajuudhaan Artist Usmaayyoon artistoota
baayyee wajjin kaayyoo bilisummaa irratti hundaawee akeeka siyaasaa kaallacha
qabsoo ummata Oromoo kan ta'e kan ABO fudhatee Hawwisoo Caffee Gadaa wajjin
magaalaa Dadar keessatti gurmaa'ee qabsoo itti fufe. Yaadannoodhaaf seenaa hujii
isaa kan gaafasi keessaa:

Sirbi Usmaayyoon sagalee isaa laayyoo alalaasaa ture, ummata Oromoo baayyee
garaa roraasee qabsoof Kakaase. Bara 1992 erga mootummaan Ce’umsaa diigamteen
boodas. Artis usmmaayyoon sirboota siyaasaa ummata Oromoo jajjabeessanii fi
hamilee cimsan wallisaa ture.

Artisti Usmaayyoo Muusaa abbaa ijoolee shanii ture. Haati warraa isaa gannoota
saddetan Artist Usmaayyoon mana hidhaa mootummaa Itoophiyaa keessatti rakkachaa
ture gidduutti ijoollee guddisuu fi abbaa ijoollee ishee ammoo mana hidhaa
keessaa baasisuuf olii fi gad osoo fiigduu dadhabbii, miidhamaa fi roorroo ishee
mudateen ijoollee ishee dirreetti facaaftee, abbaa warraa ishee mana hidhaatti
dhiiftee addunyyaa kana irraa godaante.

Artisti Usumaayyoon roorroo fi dararama qaamaa fi qalbii irra ga’aa tureen Mana
Hidhaa Zuway keessatti baatii Sadaasaa bara 2006 addunyaa kanarraa du‘aan
godaane. Sirni awwalcha isaas magaalaa Ciroo bakka uummanni Oromoo hedduminaan
irratti argamanii gadda isaanii haala xiiqii fi haluu baafannaa guddaa of
keessaa qabuun raawatameera.



https://om.wikipedia.org/wiki/Tornado

Obonboleettiin(Tornado) dagalle qilleensa baayyee hamaa yoo ta’u, cumulonimbus
yookan (yeroo tokko kan cumulus jedhamu) jala duumessa fi lafa wajjin walitti
qabata. Obonboleettiin ballina adda addaan dhufuu ni danda’a, haa ta’u malee
yeroo baayyee “form” yookan gosa illan mullatu fi qilleensa walitti qabame ta’e
kan gubban furdaa fi jalaan qalla ta’e fakkaatte dhufaa (fakkii ilaalaa). Yeroo
baayyee jalli isaa duumessa debris jedhamuun marafamee argama.

Obonboleettii baayyeen buubbee saffisa 110 mph (175 km/h) yookan kan irra
xiqqaan deema, akkasumas dagalletti hanga 250 feet (75 meters) fi osoo hin badin
maayilii xiqqoo (km baayyee) deemuu danda’a. Haa ta’u malee obonboleettiin tokko
tokko buubbeen isaani saffisa 300 mph (480 km/h), dagallen hanga maayilii tokko
(1.6km) fi osoo hin badin kiilomeetira hanga 100 ni deema. Obonboleettiin
Antaarkitiikaa malee ardii hunda keessatti mullateera, haa ta’u malee baayyinan
obonboleettiin USA keessatti mullata. Bakkonni birra obonboleettii baayye qaban
Niwuu Ziilaandi, dhihaa fi kibba-baha Awustireliyaa, kibba-jiddu Kanaadaa,
kabba-dhihaa fi jiddu Yuurooppi, Xaaliyaanii, kibba-jiddu fi baha Eshiyaa,
baha-jiddu Ameerikaa Kibbaa fi kibba Afrikaatti.



https://om.wikipedia.org/wiki/Red_Sea

Galaana Diimaan galaana qalla Garba Indiyaa keessatti argamu kan Afrikaa fi
Eshiyaa jiddu jiru. Galaana Diimaan kunii kan Garba Indiyaa walitti qabate
kibbaan Bab el Mandabii fi Gulfii Eden keessan yoo ta'u, kaaban immoo Peninsulaa
Sina'i, Gulf of Aqaba (Gulf of Eilat fi Gulf of Suez (kan gara Kanaalii Suwiiz
nama gessu) kessanni. Ecoregioniin Galaana Diimaa Global 200 dha.

Kuta Sulula Guddaa hanga ta'e kan qabatu Galaana Diimaan kuni ballina lafa
walumaa galatti hanga 174,000 isquweer maayils (isquweer kiilometirii 450,000)
yoo qabatu: dheriini isaa maayilisii 1,200 (1,900 km) fi ballina dagalee bakka
Galaana Diimaan itti ballatutti argamu maayilisii 190 (300 km) ta'a. Galaana
Diimaan dhooqa garaa keessa guddichi jiddu isaatti argamu 8,200 feet (2,500 m)
yoo ta'u, avirejjiin dhooqa Galaana Diimaa immo 1,640 feet (500 m) ta'a. Haa
ta'u malee bakka dhooqa diddiqa qaban ni jiru; bakkonni kunis binensotta bishaan
keessa jiraatanii fi Corals baayyee of keessaa qabu. Galaanni kuni gosa lubbu
qabeeyyii lafee dugdaa hin qabne(invertebrate) 1,000 fi kooraalsi(corals) laafaa
fi jabbaa ta'an 200 of keessaa qaba. Galaanni kuni adunya keessaa fiixee kaaba
naannoo tiropikaalitti argama.

Galaana Diimaan adunya keessaa baayyee soogiddaa'aa(soogidda qabaachuun) ta'un
beekkama; kuni immo akka bishaan Galaana Diimaa itti maru irra kan ka'e dha.
Kunis kan adda ta'e sababa hurka(evaporation) fi dhibba qilleensaatti.
Sogiddummaan Galaana Diimaa 3.6% hanga 3.8% ta'a.



https://om.wikipedia.org/wiki/Qubee

Qubeen Afaan Oromoo, Afaan Oromoo baruuf bu'ura dha. Qubeen kun ka'umsi isaa
Laatinii yoo ta'u yeroo ammaatti bal'inaan itti hojjetamaa kan jiru dha. Qubeen
Afaan Oromoo qubee guguddaa fi qubee xixiqqaa jedhamuun lamatti qoodama.

Qubeelee armaan olitti barreeffaman alattis qubeen Afaan Oromoo qubee guguddaa
warra qubee dachaa ta'a of keessaa qaba. Isaanis:

Hubachiisa: P, V, Z, Ts, fi Zy n sagalee fi jechoota afaan ollaa fi addunyaa
biraa irraa ergiffanne. Itti gargaaramuuf akka salphatuuf kan uumame malee
sagalee dubbifamaa kanniin Afaan Oromoo keessatti hin argaman

Hubachiisa: p, v, z, ts, fi zy n aadaa sabafi sablammii naannoo Oromoo
jiraatanii calaqqisiisuuf kan uumamani malee Afaan Oromoo keessa hin jirani.
Garuu, jechoota ergissan dhufan waajin, qubeewwan kun amma tokko Afaan Oromoo
keessatti hojiirra oolaniiru.

Qubeen dachaa qubee sagalee addaa ta'e, kan qubeewwan digdamii jahan keessa hin
jirre of keessaa qabu. Sagalee qubee kanniinii qubeewwan dubbifamaa gara garaa
lama walitti fiduun barreeffamu. Qubeewwan dachaan kunniin qubee akka SH, NY
,CH, DH, PH fi TS ti. Qubeewwan dachaa kanniin keessa qubeen TS quboota akka P,V
fi Z dabalatee qubee ergifanna ykn qubee alagaa jedhamani beekkamu.



https://om.wikipedia.org/wiki/Oromiffa

Afaan Oromoo afaan baay'innaan Afrikaa keessatti dubbataman keessaa sadarkaa
afraffaa irra jira. Kana jechuun afaan Arabaa, afaan kiSwahiliitiif, afaan
Hawusaatti aana jechuudha. Afaan Arabaa fi afaan Kiswaahilii afaan biyya ormaa
yoo ta'an, Afaan Oromoo afaan Afrikaa keessatti dubbatamu keessaa tokkoffaa
ta'a; osoo mootummaa qabaatee immo addunyaa irraatti sadarkaa sadaffaa ta'u ni
mala.

Afaan Oromoo kutaa afaanii Afroo-Eshiyaatiik jedhamu jalatti ramadama. Afaan kun
Afroo-Asiyaatiik keessaa gare afaanii Kuush jalatti qooddama. Afaanota Kuusha
keessa Afaan Oromoo afaan sabni baayyeen dubbatu yoo ta'u, uummata miliyoona 60
ol ta'utu dubbata. Uummatni afaan kana dubbatu Itoophiyaa fi kaaba Keeniyaa
keessa jiraata. Akka warri afaan qoratan jedhanitti, Afaan Oromoo loqoda(garee)
afur qaba: Oromoo Boorana-Arsii-Gujii, Oromoo Bahaa, Orma, fi Oromoo Dhihaa fi
Giddugaleessa ti.

Warraaqsa Itoophiyaa kan 1974 dura, Afaan Oromootiin barreeffama maxxansuunii fi
tamsaasa reediyoo ykn TV dabarsuun dhorkaa ture. Barreeffamni xiqqoon san dura
maxxanfaman kan akka hiikaa Macaafa Qulqulluu kan Onesmoos Nasibii fi Asteer
Gannootin hiikaman qubee Gi'iiziitti fayyadaman. Kakuu Haaraan bara 1875
Kiraapfin maxxanfames akkasuma qubee Gi'iiziitti fayyadame. Warraaqsa Itoophiyaa
bara 1974tti aansee, mootummaan duula barreessuu fi dubbisuu afaan baayyeedhaan,
Afaan Oromoo dabalatee, geggeessaa kan ture yoo ta'u, Afaan Oromootin
barreeffama maxxansuunii fi tamsaasa dabarsuun yeroo kana jalqabe.
Barreeffamoonni yeroo kana Afaan Oromootiin maxxanfaman, kan akka gaazexaa
Bariisaa, qubee Gi'iizii fayyadaman.

Afaan Oromoo afaan barnootaa taasisuuf yaaliin godhame amma mootummaan Dargii
bara 1991 kufutti milkaa'uu hin dandeenye. Sana duraa garuu naannoowwan ABOn
too'ataman keessatti afaan barnootaa taasifameera. Erga Mootummaan Naannoo
Oromiyaa hundeeffamee booda, manneen barnootaa sadarkaa 1ffaa keessatti Afaan
Oromoo afaan barumsaa akka ta'uufii afaan hojii kan naannichaa akka ta'u
godhameera.

1st — tokkoffaa 2nd — lamaffaa 3rd — sadaffaa 4th — arfaffaa, afraffa 5th —
shanaffaa 6th — jahaffaa 7th — torbaffaa 8th — saddeetaffaa 9th — sagalaffaa
10th — kurnaffaa, kudhaffaa 11th — kudha tokoffaa

1/2 — walakkaa (tokko lamaffaa) 1/3 — siisoo, nuusii (tokko sadaffa) 1/4 —
kurmaana, ruubi (tokko arfaffaa) 7/8 — torba saddeetaffaa



https://om.wikipedia.org/wiki/Oliiqaa_Dingil

Oliiqaa Dingil lammii Oromoo yoo ta’u, ummata Oromoo naannawa Qeellem Wallaggaa
keessa jiraatu jidduudhaa kanneen hidda ja’an Sayyoo warra Laaloorraa dhalate.
Qorannoon seenaa hangaa har'aatiin maqaa hadhaasaa beekuun danda'amu baatus
maqaansaa guutuun Oliiqaa Dingil Bookaa jedhama.

Bakki dhaloota gooticha Oliiqaa, Qeellem Wallaggaa keessa Yamaaloogii Walal,
Ganda Gurraattii Walal, bakka Deentaa Garee jedhamu. Barri dhalootasaa sirriitti
qoratamee beekamuu baatus namoota bara sana beeku jedhamanirraa akka himametti,
tilmaamaan bara 1890 ta’uu akka hin oole dubbatama.

Oliiqaa Dingil mana barumsaa qeesotaa /lubootaa/ galee akka barate seenaansaa ni
mirkaneessa. Erga guddatee umriinsaa hojiif ga'ee booda bara bulchiinsa
Hayilasillaasee mootummaadhaan mindeeffamee hojjetaa ture. Ga'een hojii goota
kanaas gabaarra naanna’ee ashuura mootummaa walitti qabu ture. Gabaa hedduu inni
irra naanna’aa ture keessaa gabaan Ashii, Muggii, Shabal, Qaaqeefaan ni eeramu.
Bakki jireenyaasaa magaalaa Dambii Doolloo, Ganda 03 keessa akka ture
odeeffannoon jiru ni ibsa.

Oliiqaan, dubartii maqaanshee Gannatawarqi Ashanaa jedhamtu Gidaamiidhaa fuudhee
jiraachaa ture. Walumaagalatti Oliiqaan lammii nagaa namaa fi biyyaaf yaaduu fi
quuqamu yoo ta’u amalasaa kanaan ummata Oromoo biratti hedduu jaalatama ture.

Caamsaa 23, bara 1929 wayita koloneeffattoonni Xaaliyaanii Itoophiyaa humnaan
weeraranii qabatanitti waggaa tokko booda dhiibbaa koloneeffattoonni kun
ummatarraan gahaniin mormee bosona seene. Gocha Xaaliyaanonnii fi sirni gita
bittaa Nafxanyootaa ummata biyyattii keessa jiraatan irratti keessumaa
Oromoorratti raawwachaa turanirraa kan ka’e haalli jireenyaa, aadaa fi safuun
ummatootaa baduu jalqabe. Wayita sana Xaaliyaanonni lammiilee Itoophiyaa tokko
tokko ofitti madaqsuudhaan maqaa “Baandaa” jedhamu itti moggaasuun duuka
buutuusaanii taasifachaa turaniiru.

Xaaliyaanonni baandota kanneenirraa odeeffannoowwan gara garaa argataa, akka
turjumaanaattis itti gargaaramaa turaniiru. Gochi baandotaafi Xaaliyaanotaa kun
Oliiqaa qofa osoo hinta’iin namoota saba isaanii jaalatan hunda kan aarsu ture.
Gochi suukanneessaan ummatarratti raawwatamu yeroodhaa gara yerootti babal’achaa
dhufuusaarrayyuu roorroon haadha warraa Oliiqaa Dingil, Aadde Gannatawarqi
/Moominaa/ Ashanaarra ga’eera jedhamu aarii Oliiqaan duraanuu qabu akka dabalu
taasise. Kana malees gaaf tokko baandaa Xaaliyaanii kan ture namichi Baashaa
Gabayyoo Waldee fi Oliiqaan otuu Amaariffaan haasa'anii Baashaa Gabayyoon
Oliiqaa Dingil akka tuffiitti jecha Oromoon jedhamuu hin feeneen arrabsa.

Guyyaa biraammoo Baashaa Gabayyoon namicha Dhaabaa Maashaa jedhamu wajjin
waliigaluudhaan Oliiqaan qarshii ashuuraa walitti qabe dhimma dhuunfaa irra
oolfateera jechuun odeessisiisuurra darbee hoogganaa Xaaliyaanii yeroo sanaatti
hima. Oliiqaan qawwee dhokfatee qaba jedhees yakke. Odeeffannoo kanarratti
hundaa’uun Xaaliyaanonni Oliiqaa qabanii mana hidhaa galchan. Oliiqaan halkanuma
sana mana hidhaa cabsee ba’uudhaan, bakka dhalootasaa Deentaa Garee dhaquudhaan
qawwee Beeljigii 2fa jedhamu bitatee Dambii Doollootti deebi’e.

Kana booda Oliiqaan nama durumaa qabee isa bira jiraatu, kan maqaansaa Shaanqoo
jedhamu, qawwee namoonni dirqiidhaan Xaaliyaaniif galchuuf deeman irraa booji’ee
Shaanqoo hidhachiise. Kanaanis Xaaliyaaniifi baandaarratti tarkaanfii fudhachuu
eegalan. Sababoota Oliiqaa 'shiftummaaf' kakaasan keessaa tokko tokko eeruuf.

jettee isa faarsituu dhokatee dhaggeeffate. Halkan sana dhokatee ishee ajjeesee
deebi’uuf yaadeeti kan dhufe. Garuu wayita faaruu haadha warraasaa dhaga’u
cancala qawweesaa dhaamsee halkan sana manasaa bulee ganama bariidhaan bakka
dhufetti deebi’e. Yeroo yerootti uffata waraana Xaaliyaanii uffatee Dambii
Dolloo seenuudhaan mana Aadde Moominaafi Aadde Daasharee Akkayyuutii daadhii
dhugee, odeeffannoo barbaachisus walitti qabatee deebi’aa ture. Namoota isa
fakkaatan waliinis dhoksaatti ni mariyata ture.

Deggartoota Oliiqaa gocha weerartoonnii fi jala kaattuun warrasaaniirratti
raawwatan namoota hedduu aarsee tureera. Haala kanatti aaree kan garaa kutate
Oliiqaa duukaa shaffata, warri kuun immoo, naannoodhuma jiran taa’anii deggaraa
turan. Daggarsi kennamaa tures, odeeffannoo kennuu, galaa qopheessanii
nyaachisuu, meeshaa waraanaa kaa’uufi erguu dabalata. Namoonni adda addaa yeroo
waraanni Oliiqaa naannawa tokko galu nyaataa fi dhugaatii dhiyeessuudhaan
halkanii guyyaa wajjin dhama’aa turan. Loltoonni Oliiqaa Xaaliyaanii
dhamaasaniifi baandaa bakka garagaraatti oliifi gadi joonjessaa fi ajjeesaa
turan.

Walumaagalatti qabsoon Oliiqaan ummata Oromootiin deggaramee gaggeesse,
ummatichi akkasuma lammiifi saba kaanii goota cimaa akka qabu kan mirkaneessuu
dha. Du’a Oliiqaa Dingil qabsoo ittisa koloneeffataa Oliiqaa Dingil gaggeessaa
ture jala deemtonni diinaa hin deggaran ture.

Oliiqaan yommuu bosonaa dhufu Magaalaa Dambi Dolloo keessa mana meeshaasaa
keewwatu qaba ture. Yeroo inni dhufee kaa’u halkan keessaa sa’aatii shanii hanga
10 gidduu ture. Yeroo bosonatti deebi’ummoo rasaasaafi meeshaalee isa
barbaachisan fudhateeti.

Namichi tooftaan nyaataa fi summii dhiyeessuudhaan nafxanyicha wajjin
waliigaltee qabaachaa tureefi namni maqaansaa Wadaajoo jedhamu, gaafa Oliiqaan
du’uusaa hubatu qawwee dhukaasee funyaansaa madeessuun, anatu ajjeese jedhee
muudamuuf jecha Xaaliyaanotatti gabaase. Gaafa du’a Oliiqaa dhaga’u ummanni
naannawa sanaa ba’ee hiyyee boo’e. Hogganoonni koloneeffataas Dambii Dolloorraa
yeroo dhufan "Oliiqaa miti, kan du’e nama kan biraa ta’a" jedhanii shakkanii
turan. Sababiin shakkii saaniis Oliiqaa qabachuu fi ajjeesuuf yeroo dheeraaf
yaalii godhaniin waan hin milkoofneefi.

Kana booda muudamaan Xaaliyaanii kan Gavarnoo Dhaayee jedhamu reeffa Oliiqaa
yommuu argu "ajjeesuu balleessitan, nama akkasii hin ajjeesan, muudanii
hoogganaa waraanaa godhatu" jechuun Wadaajootti dheekkame. Erga reeffasaa gara
magaalaa Dambii Dolloo geessanii booda haadha warraa Oliiqaa waamanii isa
ta’uufi dhiisuusaa adda akka baaftu gaafatan. Isheenis mallattoo duraan
miilasaarra ture ilaaltee isa ta’uu mirkaneessiteef.

Sana booda Xaaliyaanonni reeffasaa suura kaasanii karaa laga Borxaa buusanii
naannawa dur Biheeraawwii Xoor jedhamutti awwaalan. Wadaajoo isa Oliiqaa natu
ajjeese jedhu Jimmaa geeffamee otuu achi jiruu guyyaa tokko mana daadhii taa’ee
otuu dhaadatuu durbiin Oliiqaa achumatti ajjeese. Erga Oliiqaan du’ee
weediftoonni akkana jedhanii isa faarsaa turan:



https://om.wikipedia.org/wiki/Mararaa_Guddinaa

Mararaa Guddinaa (1956-) barsiisaa saayinsii siyaasaa fi hoogganaa garee
mormituu KFOti. Dr Mararaan umurii isaa guutuu waa'ee ummata Oromoof jecha
qabsaa'aa kan dabarse yoo ta'u ammas paartii momituu hoogganuudhan siyaasa
Itoophiyaa keessatti socho'aa jira.

qabuMararaa Guddinaa Adoolessa 5 bara 1956 godina Shawaa Lixaa aanaa Tokkee
Kuttaayee ganda Caancoo Obbii jedhamtutti dhalatee guddate. Kutaa 1ffaa hanga
6ffaatti Mana Barumsaa sad. 1ffaa Gooroo Sooleetti barate. Ijoolummaa isaarraa
jalqabee waan isaaf hingalle cimsee gaafachuu fi waan sammuun isaa hinfudhanne
hunda mormuu isaarraan kan ka’e maatii isaa fi namoota naannoo biratti maqaa
masoo “Didaa” jedhamuun beekama ture. Oromoota muraasa yeroo sana carraa
barnootaa argatan keessaa tokko yoo ta’u sadarkaa lammaffaa ammoo magaalaa
Ambootti haala gaariin hordofuudhaan qaphxii olaanaa galmeessisee Yuunivarsiitii
Finfinnee seenuudhaan barnoota Saayinsii Siyaasaa hordofuu jalqabe. Haa ta’u
malee carraan hidhamuu, dararamuu fi ajjeefamuu barattoota Oromoo irra ga’aa
turee fi ga’aa jiru Mararaa Guddinaa irras ga’uu dhaan Mootummaan Dargii badii
tokko malee mooraa barnootaa keessaa qabuudhaan waggaa torbaa oliif mana hidhaa
keessatti isaan darare. Bara Jireenya isaanii keessatti abdii kutatanii kan hin
beekne Dr. Maraa Guddinaa waggaa torbaa oliif badii tokko malee mana hidhaa
keessatti dararamanii erga ba’anii booda gara Kaayiroo Ijiiptitti imaluudhaan
barnoota addaan kutan itti fufanii Yuunivarsiitii Kaayiroo irraa barnoota
Saayinsii Siyaasaatiin Digirii Jalqabaa fudhatan.

Mararaan bara 1986 barsiisummaadhaan Yuunivarsiitii Finfinnee keessatti
tajaajiluu kan jalqaban yoo ta’u hanga ammaatti achumatti barsiisaa jiru.

Dr Mararaa qabsoo Oromoo biyya keessaa bifa bittinnaa’een adeemsifamaa ture
daandii qabsiisuudhaaf bara 1996 paartii Koongireensii Biyyoolessaa Oromoo
hundeesse. Kunis qabsoo uummata Oromoof daandii haaraa bane. Sochii dinqisiisaa
fi fudhatamaa ta’e uummata Oromoo waliin taasisuudhaanis filannoo bara 2005
irratti hojii guddaa dalaguudhaan uummatarraa jaalalaa fi amantaa guddaa
argatan. Sababa kanaanis Oromiyaa bakka hedduu keessatti injifatanii mana maree
Federaalaa seenuudhaan mirgi uummata Oromoo akka kabajamuuf cimsanii falmaa
turan.

Haala kanaan moo'amuu fi uummata biratti fudhatama argachuu Mararaatti kan hin
gammadne ADWUIn miseensota garaa isaanii guuttachuuf Koongirensii Biyyolessa
Oromoo keessa seenan kanneen akka Tolasaa Tesfaayeett qarshii muraasa
hiixachuudhaan daandii godhatee shira hin jirre paartii kana keessatti
uumuudhaan hundeessaa paartii kanaa kan ta’e Mararaan paarticha irraa
fudhachuudhan paartiin uummata Oromoo biratti jaallatamee fi abdatame Paartiin
Biyyoolessa Oromoo warra gantuuf dabarfamee kenname. Namoota kana godhan keessa
tokko kan ta'e Tolasaa Tasfaayee akka hooganuufis angoon kijibaa ni kennameef.

Sochii godhan keessatti haala rakkisaa kam keessattis abdii kutatee kan hin
beekne Dr Mararaan ammas adeemsa isaa itti fufuudhaan bara 2008/2009 paartii
hayyuu diinagdee kan ta'an Bulchaa Dammaqsaatiin hundeeffame paartii Warraaqsa
Federaalistii Dimokiraatawaa Oromoo(WFDO) waliin walitti makamuudhaan
Koongiresii Federaalistii Oromoo (KFO) bifa haaraan hundeessanii qabsoo isaanii
itti fufan. Paartii kana qabachuudhaanis uummata keessa gadi bu’anii qabsoo
rincicee ture oo'isuudhan uummata dammaqsanii sochoosan.

Mirgi uummataa akka kabajamuuf halkaniif guyyaa carraaquu irraan kan hafe waa’ee
jireenya dhuunfaa isaanii yaadanii kan hin beekne Mararaa Guddinaa hanga
har’aatti mana hin qaban, maatii hin qaban, ijoollee hin qaban. Manni isaanii
dachee Oromiyaa halkaniif guyyaa waardiyyaa dhaabbataniifidha. Maatiin isaanii
uummata Oromoo hundadha, Ijoolleen isaanii Dhaloota Qubee of jalaan horatanidha.



https://om.wikipedia.org/wiki/Malaria

Busaan (malaria) dhukkuba daddarbaa kan bayyinaan naannoo tiroopikii fi
sab-tiropikii kessatti ardii Ameerikaa, Eshiyaa fi Afrikaatti argamu. Dhukubni
kun tilmaaman hanga ummata miliyoona 400 ta'u wagga tokkotti kan qabu yoo ta'u,
ummatta miliyoona 1 hanga 3 ta'an waggaatti ajjeesa. Ummatni dhibeen kun
bayyinaan ajjesus ijolle xixiqqoo Sab-Sahaaraa Afrikaatti argamani.

Dhibee busaa kan namarraa namatti dabarsu bookee busaa ishii dhaltuu Anoofeles
jedhamuun beekkamtu. Maxxantoonni busaa nama qabsiisan seelii dhiiga diimaa
keessatti kan wal horan yoo ta'u kanarraan kan ka'e, busaan hirrina dhiigaa
(anaemia), akkasumas mallattoo oo'a qaamaa, qorri namtti dhaga'amuu, of
wallaaluu fi du'a fida. Dhibee busaa ittisuuf akka bookeen busaa nama hin
hiddine(ciniinne) gochuun barbaachisaa dha. Kana gochuuf agobarrii fayyadamuu,
qoricha bookee busaa biifuu, fi bishaan ciise gogsuun fala ta'a.

Dhibeen busaa talaalli hin qabu. Kanarraan kan ka'e, falli inni guddaan akka
dhibeen kun nama hin qabne ittisuudha. Qorichi dhukkuba kana ittisu garuu
gatiinsaa miyaa waan ta'eef namoonni naannoo busaaf saaxilame jiraatan gatii
isaa hin danda'an. Ga'eessota nannoo busaaf saxilame keessa jiraatan
baayyeerratti dhibeen kun deddebi'ee itti ni ka'a, akkasumas humni dhibee kana
ittisuu isaaniis dadhabaa deema. Dhukkuba kana yaaludhaaf qoricha akka
kuniin(quinine) ykn artemisiniin(artemisinin) fayyadamuun kan beekkame yoo ta'u
dhibeen busaa garuu yeroodhaa gara yerootti qorichoota kanatti baraa jira.



https://om.wikipedia.org/wiki/Mahaammad_Hasan

Pirofeesar Mahaammad Hasan barsiisaa barnoota sadarkaa olaanaa fi hayyuu
seenaati. Pirofeesar Mahaammad seenaa Oromoo irratti qorannoo gochuun kitaabotaa
fi barruulee qorannoo adda addaa baayyee maxxansiise.

Pirofeesar Mahaammad Harargee, Gaara Mul'ataatti dhalate. Iddoon magaalaa
Hararirraa 150km fagaatee argama. Akkuma ijoollee badiyaa kamuu, pirofeesar
Mahaammad yeroo ijoollummaa loon tiksaa maatiisaa gargaara ture. Boodarra, gara
magaalaa Hararitti galuun barnoota idilee jalqabe. Erga barnoota sadarkaa
tokkoffaa Hararitti xumuree booda, leenjii barsiisotaa fudhachuudhaan eebbifamee
barsiisuu eegale. Erga amma tokko barsiisee booda, barnoota sadarkaa olaanaa
itti fufuuf Yuunivarsiitii Finfinnee gale. Yuunivarsiitii Finfinneettis,
jalqabaa seera barachuuf yaadaa kan ture yoo ta'u boodarra garuu seenaa
barachuuf murteessee seenaa barate. Barnoota seenaa xumuree erga digirii
fudhatee booda, Koollejjii Leenjii Barsiisotaa Jimmaatti barsiisaa ta'ee
hojjate. Waggaa akkuma barsiiseen, mootummaan Dargiin duula ergaa waan tureef
gara duulaa deeme.

Bara 1977tti, biyya Ingilaanditti digirii lammaffaa barachuuf kan deemee yoo
ta'u barnoota maastersiis achumatti xumure. Biyya Ingilaandi erga waggaa saddeet
jiraatee booda baqattoota Oromoo wajjin hojjachuuf gara Sudaan deeme. Sudaan
keessas ji'a kudhan turee gara Ingilaanditti deebi'e, itti aanse gara Ameerikaa
deemudhaan achi qubate. Bara 1985 nama biyyatti beeku fuudhudhaan haadha manaa
godhate. Pirofeesar Mohaammad ijoollee dhiiraa lama qaba.

Pirofeesar Mahaammad, Ameerikaa keessatti yuunivarsiitii addaa addaa keessatti
barsiisaa ture. Jalqaba Atilaantaa Yuunivarsiitii, Moorhaawus koolleejjii
keessatti waggaa sadi'iif barsiisaa ture. Itti aansuun Niwuu Yoorki kan jiru
Haanter Koolleejjii keessattis akkasuma waggaa sadi'i barsiise. Bara 1992
eegalee hanga ammaatti, Atilaantaa kan jiru Ji'oorjiyaa Isteet Yuunivarsiitii
keessatti barsiisaa jira.



https://om.wikipedia.org/wiki/Maayikil_Faradaay

Maayikil Faradaay (22 Fulbaana 1791 – 25 Hagayya 1867) saayintistii Ingilaandi
kan damee elektiroomagineetizimii fi elektirookemistirii irratti gumaacha guddaa
godhedha. Argannoon isaa inni guddaan elektromagnetik indaakshinii,
diyaamaginetizimii fi elektirolayisisi irraatti.

Faradaay barumsa idilee xiqqoo qofa kan argate ta'uyyuu seenaa keessatti
saayintistii gurguddaa keessaa tokko. Qorannoosaa kan maagineetik fiildii
naannoo dabarsoo elektirikii karantii qajeeltoo (DC) baatu irratti godheen
Faradaay bu'uura yaada fiiziksii elektiroomaagineetiik fiildii uume. Faradaay
maagineetizimiin carallaa ifaa akka dhiibbessu qorate, akkasumas jarreen kana
lamaan gidduu firoominni akka jiru argate. Kana malees, Faradaay piriinsippilii
elektiroomaagineetiik indaakshinii, diyaamaginetizimii fi seera
elektiroolaayisisii argate. Kalqni inni meeshaale elektiroomaagineetiikin
naanna'an irratti hojjate bu'uura teknooloojii motora elektirikii ta'e,
akkasumas elektirikiin hojiirra ooluu kan danda'eef irraa caala qorannoo inni
godheef ture.



https://om.wikipedia.org/wiki/Leishmaniasis

Leishmaniasis YKN leishmaniosis jechuun dhukkuba sababa prootozo’a paarasayitii
sanyii Leishmania tiin dhufuu fi karaa hiddaa/ciniinnaa tisiisa
ashawaa/sandflies daddarbuudha. Dhukkubichii karaa sadiin jechuu: “cutaneous”,
“mucocutaneous”, gosa “leishmaniasis” qaama keessaatin mul’ata YKN uummama.
Gosti inni “cutaneous” gogaa si’a orbobbeessu, gosti isa “mucocutaneous” gogaa
dabalatee afani fi funyaan mammadeessa. Gosti inni qaama keessatti uummamuu
immoo dura gogaa irraa eegalee booda hoo’ina qaamaa fida, seelii dhiiga diima
gadii xiqqeessa, akkasumas rajiijji fi tiruun akka guddatu taasisa.

Dhukkubni kunkan namatti dhufu karaa Leishmania gosa 20 ol ta’aninii. wantoonni
balaa kana ammeessan: hiyyummaa, hanqina nyaataa, manca’iinsa bosonaa, fi
babal’achuu magaalatii. Dhukkubni gosa sadaniyyuu paarasayitii maaykiroskooppi
dhaan ilaaludhan baramu/addaan ba’u. Dabalataan, dukkuba isa qaama keessatti
uumamu dhiiga qorachuudhaan bira qaqqabuun ni danda’ama.

Dhukkubni “Leishmaniasis” amma tokko saaphana keemikaala farra bookee cuuphame
jala rafuudhaan ittifamuu ni danda’a. Tarkaanfiwwan ittisaa kaawwan keemikaala
farr bookee biifu fi namoota dhukkubsatan dursanii yaaludhaan akka hin tamsaane
ittisuudha. Yaalin barbaaddamu dhukkubichii eessaa akka nama qabe, sanyii/gosa
Leishmania, fi gosa dhukkubichaa irratti hundaa’a. Qorichoonni dhukkuba isa
qaama keessatiif oolan: liposomal amphotericin B, walitti makaa
pentavalentantimonials fi paromomycin, fi miltefosine faa dabalata. Dhukkuba
gosa “cutaneous” tiif, paromomycin, fluconazole, yookin pentamidine fayyisuu
danda’u.

Namoonni gara miiliyoona 12 ta’an yeroo ammaa biyyoota 98 keessatti miidhamanii
argamu. gara miiliyoona 2 kna ta’an haraa wayita ta’an waggaa waggaatti kuma 20
anga kuma 50 kan ta’an immoo lubbuu isaanii dhabu. Namoonnii miiliyoon 200 
ta’an Asiya, Afrikaa, kibbaa fi wadhakkeessa Ameerikaa, fi kibba Awurooppaa
keessaiitti iddoo dhukkuba kanaaf saaxilame jiraatu. WorldDhaabbanni Fayyaa
Addunyaa yaalii dhukkuba kanaatif jecha qorichoonni tokko tokko gatiin isaanii
akka gadii bu’u tasiiseera. Dhukkubni kun beeyledoota edduu kan akka saroota fi
sanyiiwwan hantuuta faa qabuu danda’a.



https://om.wikipedia.org/wiki/Lakkowsa

Seenan Afrikaan humnoota alaatin koloneeffamuu marsaa sadi'itti qooddamuu
danda'a: kan bara durii, bittaa Arabaa, fi koloniyaalizimii Yuurooppiti. Ummata
biratti, koloniyaalizimii Afrikaa kan jedhu sadan kana keessaa isa dhumaa akka
ibsutti beekkama.

Afrikaan kaabaa koloneessuu Yuurooppii fi Eeshiyaa Dhihaa bara seena jalqabaa
keessatti mudate, keessummattuu Giriikii fi Foneeshiyaanota.

Faaroo Ijiipti Amaasis (570–526 DhKD) jalatti, koloniin daldalaa Giriik
Naucratis itti, bakka Aleksaandiriyaarraa maayilii shantama fagaatutti,
hundeeffame. Giriikonni yeroodhuma kana Cyrenaica koloneeffatanii jiru. Bara 513
DHKD, warri Giriik kolonii Cyrene fi Carthage gidduutti dhaabuf yaalii godhanii
turan, kunis ummata naannoo fi warri Carthage waliin ta'uun waggaa lama booda
koloneessitoota Giriik ari'ani.

Aleeksaander Guddichi (356–323 BC) magaalaa Aleeksaandiriyaa bara Ijiipti
koloneeffatetti hundeesse. Kunis magaalaa guddaa bara Heleenii fi Roomaa ta'e,
giddu-gala daldalaa fi aadaa akkasumas buufta waraanaa fi walqunnamtii ta'e.

Finiishaanonni kolonii baayyee naannoo qarqara galaanaa Kaaba Afrikaa
dhaabaniiru. Kana keessaa muraasni bara durii keessa kan dhabbatanidha. Utica,
fakkeenyaaf, 1100 DhKD dhaabbate. Kaarteej, kan hiikansaa magaalaa haaraa jechuu
ta'e, DhKD bara 801tti hundeeffamte. Kaarteej biyya amma Tuniiziyaa jedhamtu
kana keessatti kan dhaabbatte yoo ta'u DhKD jaarraa 4ffaa keessa naannoo galaana
Meditiraaniyaaniitti humna guddaa taatee turte. Warri Kaarteeji mataansaanii
duulaa Afrikaa naannoo qarqara Atilaantii qoratuu fi kolonii dhaabu ergaa turan.
Duulaa akkasii kan beekkamu keessaa tokko kan Hannoti, Harden kana naannoo 425
DhKD tilmaama.

Kaarteeji warra Roomaatin walitti buutee lolaa turte. Waraana kan sadaffaa fi
kan dhumaatin, Waraana Puniikii Sadaffaa (150–146 BC), Room Kaarteejin
guutummaan balleessite. Scullard (f. 37, 150, 216) karoora Gaius Gracchus
jaarraa 2ffaa DhKD, Julius Caesar fi Augustus giddu-galeessa jaarraa 1ffaa DhKD
kolonii Roomaa naannoo sanatti dhaabuuf qaban ibsa. Koloniin kunis dhaabbatee
ture, bara Augustus akka magaalaa guddoo Konyaa Room kaan Afrikaa ta'ee
tajaajile.

Jilli warra Yuurooppi kan jalqabaa odoloota namni irra hin jirree kan akka
Keeppi Verdee fi Sa'o Toomee koloneeffachuurratti, ykn qarqara galaanaatti dawoo
waraanaa (forts) akka buufata daldalaatti ijaaruu irratti xiyyeeffata. Dawoon
waraanaa kunis yeroo baayyee nannoo qarqara galaanaa kan dhiibbaa warra
Yuurooppi jala jiru uumee, garuu, Laga Senegaalin alatti, kutaan Afrikaa garri
keessaa ballaan hinkoloneeffamne, akkasumas hanga jaarraa 19ffaatti warri
Yuurooppi waa'ee keessa Afrikaa hinbeekan ture.

Viinsenti Kapooyaa sabaawwan walqabatan babal'aa sadii kan Alii Mazru'ii kan
warri Yuurooppi maalif Afrikaa abuuruu akka jalqaban ibsu: beekkumsa
dabalachuuf, kiristaanummaa baballisuuf, fi ofitti-amantummaa biyyasaanii
dabaluufi. Kapooyaan itti fufuun sababoota ("siyaasa/tarsiimoo, aadaa fi
diinagdee") koloniyaalizimii tarreessa.

Impaayeroonni bubbulan, keessaahuu Biriiten, Poorchugaal, fi Firaansi, lafa
bal'aa Afrikaa fi Eeshiyaa sana durayyuu kan keenya jedhanii labsatan,
impaayeroonni haara dhufaa jiran kan akka Xaaliyaanii fi Jarmaniis akkuma kana
kan godhan, haa ta'u garuu lafti isaanii xiqqaadha. Erga chaansilerii duulloomaa
jiru Bismaarki Kaayizer Viilheelmi IIdhaan angoorraa buufamee booda, sirni
koloneeffachuu duraan kallattii qabatee deemaa ture tokkichumaan saamicha
garadhabaa ta'e. Korri Barliin 1885, kan Biismaarki qajeelfama addunyaalessaa
kan ittiin lafa Afrikaa fudhatan hundeessuuf waame, "Impeeriyaalizummaa Haaraa"
kana waaltesse. Waraana Firaankoo-Piraashiyaa fi Waraana Guddaa gidduutti,
Yuurooppi lafa miliyoona isquweer maayilii 9 (23,000,000 km²) ta'u - kan ballina
lafa addunyaa keessaa tokko-shanaffaa ta'u - kolonii isaanii fageenyatti
argamutti dabalatan.



https://om.wikipedia.org/wiki/Laga_Awaash

Lagni Awaash (yeroo tokko tokko Awaas ni jedhama) laga guddaa Itoophiyaa
keessati argamu keessa tokko. Lagni kun guutumaan guututti Itoophiyaa keessatti
kan hafu yoo ta'u dhumarratti haroowwan tarreedhan walqabatanii argmanitti
namma, kunis Haroo Gargoriitin jalqabee Haroo Abbee (ykn Abe Bad) kan daangaa
Jibuutitti argamuun xumurama, naannon haroo dhumaa kun galoo galaanaa
Taajuraarraa 100 km fagaate argama. Yaa'an galtuu lagaa kanaa naannoo Oromiyaa,
Amaaraa, Sumaalee, fi walakkaa Affaar gara kibbaa uwwisa.

Lagni Awaash kibba Tulluu Warqeetii ka'a, kunis Finfinneerraa gara dhihaatti
aanaa Dandii keessa, naannoo magaalaa Giincii, Shawaa Dhihaa, Oromiyaa keessa.
Awaash jalqaba gara kibbaatti yaa'e erga Tulluu Cuqqaalaatti marsee booda gara
bahaatti naanna'a, boodarraas gara kaabaatti naanna'uun Paarkii Biyyoolessaa
Awaash keessa darba. Sana booda, karaa bitaa galtuusaa guddicha kan ta'e Lagni
Garmaamaa (ykn Laga Kasam) Awaashitti makama, achii boodas naannoo 11° Ka 40°
30' B ttii gara kaaba-bahaatti jallatee erga deemee booda bakka 12° guutummaan
gara bahaatti jallatee Haroo Gargoriitti namma.  

Akka gabaasni Abbaa Taayitaa Istaatistiiksii Itoophiyaa maxxanse ibsutti, Lagni
Awaash 1200km dheerata. Barreessaan Encyclopædia Britannica bara 1911 yaa'aa
gara gidduu laga kanaa yoo ibsu, Awaash "Laga guddaa kan yeroo caamaa 60m
bal'atuu fi 1.2m gadi fagaatu, yeroo roobaa ammoo iddoo bona turerratti hanaga
15-20m dabaluudhan lafa naannoo laga sanaa jiru lolaadhan uwwisa" jedha.   

Galtuun laga Awaash kan birooo (tarreedhan gara gadiitii gara ka'umsa
Awaashitti): Loogiyaa, Miillee, Borkannaa, Qabbannaa fi Laga Duukami. Magaalonni
naannoo laga kanaa jiran Matahaaraa, Awaash, Gawwaanee fi Asaayittaadha.  

Sululli Awaash yaa'aa gadii naannoo 9° Ka kaasee bara dheeradhaaf iddoo
jireenyaa ummata Affaari. Sululli kun mootummoota Dawwaaroo, Fatagar, Ifaat,
fi Shawaatti akka qaama bulchiinsa isaanitti dabalamee ture. Shawaadhan ala,
mootummoonni kun erga Oromoon jaarraa 16ffaa keessa dhufee booda nibadani.

Namni Yuurooppi kan jalqaba laga Awaash hordofee bakka inni itti namu haroowwan
Awussaa argate Wilfred Thesiger yoo ta'u kunis bar 1933/1934. Thesiger magaalaa
Awaashii ka'e, yaa'a lagaas hordofee deemun Haroo Abbee erga argatee booda hanga
Taajuraatti ittuma fufee deeme. Abuuraan L.M. Nesbitt jedhamu ya'aa laga Awaash
gartokkesaa hordofee bara 1928tti kan ilaalee yoo ta'elle, Asaayittaa yeroo ga'u
laga kanarraa goree gara kaabatti karaa Sulula Affaarin gara Galaana
Diimaa qaxxaamure.  

Bara 1960tti, Hidhni Qooqaa iddoo Finfinneerraa 75 km fagaatee argamutti Laga
Awaashirratti hojjatamee xumurame. Haroon kunis naannoo sanaaf madda anniisaa
elektirikii guddaa ta'ee. Haroon hidha kanaan uummame Haroon Galiilaa (Kuusaa
Qooqas ni jedhama) ballina naannoo isquweer km 180 ta'u qaba. Yeroo ammaa kana,
hidhni fi haroon kun sababa cirrachaatin balaarra jira. 

Sulullii Awaash Gadii iddoo hardiida Afrikaa itti kunuunsan kan dhumaati.
Hardiidni kun Paarkii Biyyoolessaa Yaanguddii-Raasaa keessa guutummaan
badaniiru, garuu ollasaa kan ta'e Kunuunsa Hardiidaa Miillee-Sardoo keessa ni
jiru. Bineeldonni gurguddon naannoo kana jiraatan kan biraa saalaa (Beisa
Oryx), busaawaa garagaraa kana akka  gugguuftuu (gerenuk), hiddii (Dorcas
gazelle), kuruphee fi bosonuu, fi hardiida (Grevy's zebra).     



https://om.wikipedia.org/wiki/Hepatitis_A

Hepatitis A (maqaan inni ittiin beekkamu infectious hepatitis) jedhama acute
dhukkuba faalaa/infectious disease kan ltiruu/liver ka’uumsi isaa vayirasii
hepatitis A (HAV). Baay’een isaa keessattuu dargaggoota irratti mallattoo
dhukkuba xiqqoo mul’isa yookin mallattoo omatuu hin argisiisu. Yeroon wayita
faallamaa fi mallattoon dhukkuba itti mul’atu gidduu jiru, torban lamaa anga
torban ja’aa ta’a. Wayita mallattoon dhukkubsachuu mul’atu keessattuu dhuma
torban saddeetii booda: nyaata jibbisiisu, ol-debisiisu, gadi-teessisu , gogaan
keelloo ta’u/yellow skin, hoo’ina qaamaa, fi dhukkubbi garaatu irratti mul’ata.
Namoonni dhibbantaa 10–15 ta’an jalqaba faallamanii kaasee torban ja’a booda
mallattoo dhukkubbii argisiisu. tiruun tajaajilaan ala ta’un/Acute liver failure
tarbee darbee kan mul’atu yoo ta’u kunis harka caaluu namoota dullooman irratti
mul’ata.

Yeroo baay’ee kan tamsa’u bishaan yookin nyaata boobbaa dhukkuba kana qabuun
faallame dhuguu fi nyaachudhaani. qurxummiin/ Shellfish yoo sirriitti
bilchaachuu baate aga tokko dhukkuba kana dadabarsuu danda’a. Nama dhukkuba
kanaan qabame waliin walitti dhiyenyaan jirachudhaanis namatti darbuu danda’a.
Daa’imman faallaman mallattoo dhukkubbii yoo argisiisu baatan illee dhukkubichi
isaan irraa namoota gara biraatti darbuu danda’a. Al tokko namni faallamee fayye
sana booda umurii isaa guutuu deebi’ee hin qabamu. Sababa mallattoon dhukkubbi
dhibeewwan gara biraatin wal fakkaataniif dhukkubicha addaan baasanii baruuf
qorannoon dhiigaa barbaachisaadha. Dhukkubni hepatitis viruses gosoota adda
addaa shan: A, B, C, D, and Etiin beekkama.

Gosni hepatitis A vaccine ittisaaf mijataadha. Biyyoonnii tokko tokko
daa’immanii fi iddoo sodaa guddaan jirutti warra ijoollumaatti hin talaalamin
talaalchisu. Talaallin ummurii guutudhaaf ittisa. Tarkaanfiwwan ittisaa kuun
harka dhiqachuu/hand washing fi nyaata sirriitti bilcheessudha. Yaalin addaa
godhamu hin jiru,boqonnaa fudhachuu fi qoricha nausea yookin diarrhea fudhachuun
akkuma barbaachisaa ta’etti ajajamuu fi danda’a. yeroo baay’ee faalamnii uummame
guutumaa guututti dhukkuba tiruu itti fufiinsa qabuu malee ni fayya. Yaalii
tiruu tajaajilaan ala t’ee ilaalchisee, wanti akkasii yoo muuddate tiruu bakka
buusudhaan/liver transplantion dhaan yaallama.

Sadarkaa addunyaatti dhukkuba kanan walqabatee gara namoota miiliyooma 1.5
ta’antu dhukkubsata walumaa galatti namoota faallaman miiliyoona 10 ta’an
keessaa. Dhukkubichi kutaa addunyaa qulqullina gadi aanaa qabanii fi bishaan
qulqulluu ga’uumsaan hin argannetti bali’aan mul’ata. Biyyoota guddachaa jiran
developing world keessatti daa’imman dhibbantaa 90 ta’an yeroo umuriin isaanii
waggaa 10 waan faallamaniif yeroo guddatan dhukkubichaan hin qabaman. Biyyoota
guddatan keessatti ijoollen yeroo daa’imummaa waan hin saaxilamnee fi talaallin
yoo kennamuu baate bifa weerraraatin mul’ata. Bara 2010 keessa, dhukkubni “acute
hepatitis A” namoota 102,000 ajeese. Guyyaan Hepatitis Addunyaa/World Hepatitis
Day adoolessa 28 ubannoo waayee viral hepatitisuumudhaaf kabajama.



https://om.wikipedia.org/wiki/Glucose

Glucose (Glc), kan jedhamu kuni monosaccharide (yokan simple sugar) yoo ta'u
Biology kessatti akka Carbohydrate bayye barbachissa ta'etti ilallama. Celliin
akka madda energy fi dallaga bayyee geggesufi kan itti fayyadamu Glucosii dha.
Glucosiin waantotta photosynthesis jalla argamanii kessa guddicha yoo ta'u and
akka cellular respirationiin prokaryotes fi eukaryotes kessatti jalqabu
qarqarra. Maqaan kunni Afaan Greek glykys jedhamu irra kan dhuffe yoo ta'u,
kunii jechuni immo mi'ahha jechu dha. "-Ose" jechuun immo gossa Carbohydrate
akka ta'e ibsaa.

Isomerotni lamma kan aldohexose sugarii glucose jedhamani wamamu, haa ta'u malle
kaneen kessa tokkichi (D-glucose) qofatti biology kessatti hojjatta. Gossi kuni
(D-glucose) dextrose (dextrose monohydrate) jedhame wamama maqaan kuni immo food
industry kessatti bayye fayyadatama. Mirror-imageiin (garagalli isaa) molecule
kana L-glucose haa ta'u malee moleculeiin kuni Celliin hin fayyadatamu.

Glucosiin akka wanna adii (white substance) fi cabbi (solid crystal)tti argama.
Akkasumas akka fesashi (aqueous solution)ttis ni argama.



https://om.wikipedia.org/wiki/Gammachuu_Magarsaa

Gammachuu Magarsaa sabboonaa Oromoo fi antiroppoolojistii beekkaamaadha. Dr
Gammachuun waa'ee seenaa fi aadaa Oromoo qoratee barruullee adda addaa fi
kitaabota barreessuun rabsuu fi leenji kennuun beekkama.

Dr Gammachuun sanyii abbaa bokkuu kan naannoo sanaa kan dhumaa kan ta'e Abbaa
Bokkuu Ruudaa Kuraa irraa dhalate. Abbaan Bokkuu Ruudaa Kuraa sanyii Makkoo
Biliirraa dhalata. Kanarraan kan ka'e Bokkuun sirna gadaa obboleessa Gammachuu
isa angafatti kenname. Obboleessi Gammachuu beekkumsa aadaa Oromoo baayyee waan
hin qabneef, Bokkuu kana dabarsee Dr Gammachuutti kenne. Kanarraan kan ka'e Dr
Gammachuun bokkuun sirna gadaa na bira jira jedha, kana jechuun akka abbaa
bokkuutti of ilaala. Abbaa bokkummaa isaatin Oromoo tajaajiluuf, qorannaa
gurguddaa wa'ee Oromoorratti geggeessaa ture, ammas geggeessaa jira.

Gammachuun bara Dargii keessa 1979tti hidhamee ture, duutis itti murteeffamee
ture. Kunis Jimmatti hojjataa mootummaa ta'ee hojjachaa wayita jirutti ture.
Gargaarsa hiriyaasaa Takkaa Tulluu jedhamuun murtii du'aa kana jalaa ba'e. Kana
booda hojii birroo mootummaa dhiisee yuunivarsiitii gale.

Gammachuun mana hidhaa wayita jiru, luba amantii kaatolikii Abbaa Biraana Yesus
(yeroo sana Abbaa Dammiroo Suraafel jedhama) wajjin wal bare. Abbaa Biraana
Yesus ammoo antiroppooloojistii fi luba kan ture Laamberti Baartelsi wajjin wal
barsiise. Dr Gammachuun Baatelsi wajjin waggaa saddet hojjate. Laamberti
Baartelsi yeroo kana kitaabaa waa'ee amantii Oromoo ibsu kan "Oromo religion:
myths and rites of the western Oromo of Ethiopia: an attempt to understand"
jedhamu barreessee maxxanse.

Gammachuun dura ta'aa Waldaa Wal-gargaarsa Maccaa fi Tuulamaa ta'uun waggaa
muraasaaf hojjataniiru. Gammachuun waggaa dheeradhaaf Yuunivarsiitii Finfinnee
keessatti barsiisudhaan hojjachaa ture.



https://om.wikipedia.org/wiki/Dhiha_Shawaa

Shawaan Dhihaa (Shawaa Lixaa jedhames ni waammama) godinaalee Oromiyaa 12n
keessaa tokko. Shawaan Dhihaa karaa kibbaan godina Shawaa Kibba Lixaa fi
Mootummaa Naannoo Kibbaan yoo daangeffamu, karaa kibba dhihaan godina Jimmaatin,
karaa kaabaa dhihaa godina Wallagga Bahaa, karaa kaabaa Mootummaa Naannoo
Amaaraatiin, karaa kaaba bahaa godina Shawaa Kaabaatiin, karaa kibba bahaa ammo
godina Shawaa Kibba Lixaatin daangeffama. Iddoo ol ka’aa inni guddaan Tulluu
Wancii (meetira 3385) yoo ta’u tulloonni ol ka’oon kaan Tulluu Mannaaggashaa fi
Tulluu Wacacaa ti. Magaalonni godina kana keessa jiran Ambo, Hoolota, Giincii,
fi Geedoofaa dabalata. Bara 2002 hanga 2005tti aanoleen baayyeen godina Shawaa
Dhihaarraa citanii godina Shawaa Kibba Lixaa uuman.

Akka lakkoofsa ummata bara 2007 Abbaa Taayitaa Istaatistiksii Itoophiyaatin
godhameetti, godinni Shawaa Dhihaa ummata 2,058,676 kan qabu yoo ta’u kana
keessaa 1,028,501 dhiira 1,030,175 immoo dubartoota. Godinni kun ballina
iskuweer kiilomeetirii 14,788.78 yoo qabaatu, tuuta’insa ummataa 139.21 qaba.
Ummata godina kanaa keessa 6.10% (242,352) magaalaa keessa kan jiraatan yoo ta’u
kan hafe baadiyyaa jiraata. Godina kana keessatti abbootii warraa 428, 689tu
aragama; kanaan abbaan warraa tokko avreejidhaan nama 4.80 qaba.

Saboonni gurguddaan 3 godina keessa jiraatan Oromoo(89.78%), Amaara(6.66%), fi
Guraagee(1.73%); saboonni kaan walumatti 1.83% ta’u. Afaan Oromoo ummata 89.47%
akka afaan jalqabaatti kan dubbatan yoo ta’u, 7.32% Amaariffaa, akkasumas 1.16%
Sabat Bet Guraagee dubbatu. Ummanni baayyeen amantii Ortodoksii akka hodofan kan
dubbatan yoo ta’u, isaan dhibbantaa 80.6% ta’u, dhibbantaan 7% amantii aadaa
akka hordofan, dhibbantaan 6.58% Piroteestaantii, fi dhibbantaan 5.34% Musliima
ta’uu isaanii dubbatan.

Akka meemoraandamii Baankii Addunyaa Caamsaa 24, 2004tti, ummatni godina kanaa
dhibbantaa 35% eleektriikii kan argatan yoo ta’u, tuuta’insa karaa(road density)
iskuweer kiilomeetirii 1000f kiilometirii 29.2 qaba (avireejjiin biyyatti
kiiloomeetirii 30). Ummatni baadiyyaa avireejjidhaan lafa heektaara 1.4 qaba
(avireejjiin biyyatti heektaara 1.01 yoo ta’u, kan Oromiyaa ammo heektaara
1.14). Namoonnii 31.8% ta’an hojii qonnaan alaa irratti bobba’an, avireejjiin
biyyattii 25% kan Oromiyaa ammo 24%. Barumsa ilaallatee, ijollee umuriin isaanii
mana barumsaatiif ga’ee keessaa sadarkaa tokkoffaarratti dhibbantaa 66% kan
barumsarra jiran yoo ta’u, sadarkaa lammaffaarratti dhibbantaa 28%. Karaa
fayyaa, lafti godina kanaa 89% ta’u busaadhaan kan faallame. Memoraandamiin kun
godina kana qabxii balaa gogiinsaa 406 kennaafi.

Gabaasa Central Statistical Agency irra bara 1997 E.C. (2005 G.C.) akka ibsutti,
godinni kun tilmaamaan baay'ina ummataa 3,294,232, yoo qabaatu kan keessaa
1,625,107 dhiiraa yoo ta'an kan hafan yookan immoo 1,669,125 immoo dubartoota
dha. Baayyina ummataa olitti ibsame keessaa dhibbantaan 12.3 % yokan namni
403,776 badiyya alla jirrattu. Ballina lafa tilmamaan 21,551.98 square
kilometers ta'u kessatti "density" (walitti-kufami) ummatta Shawaa dhihaa
tilmamaan 152.85 people per square kilometer ta'a.

Akka meemoraandamii Baankii Addunyaa Caamsaa 24, 2004 ibsutti, dhibbantaan 35%
jiraattota Shawaa dhihaa elektirikii ni fayyadamu, akkasumas rukkina karaa
konkolatta godina kanaa iskuweer kiilomeetirii 1000f kiilomeetirii 29.2 yoo ta'u
(kunis kan biyyaa kilomeetirii 30 wajjin yoo walitti madalaan) , akkasumas
avireejjiin abbaa manaa baadiyyaa tokko hektaara lafa 1.4 (kunis hektaara lafa
biyyaa 1.01 fi hektaara lafa Oromiyaa 1.14 wajjin yoo walitti madaalamu) ,
akkasumas avireejjiin abba mana baadiyyaa tokko mataan horii mana hanga 0.7
qaba. Dhibbantaa 31.8% ummatta, namoota qonna malee jiraatan yoo ta'an, kunis
yoo kan biyya dhibbantaa 25% fi kan Oromiyaa 24% wajjin yoo walitti madaalan.
Ijoollee barachuu danda'an keessaa dhibbantaan 66% mana barumsaa sadarkaa
tokkoffaatti galmaa'anii argamu, akkasumas dhibbantaan 28% mana barumsa sadarka
lammaffatti galam'ani argamu. Dhibbantaan 89% dhibbantaa kana busaaf banaa kan
jiran yoo ta'an, tokkoleen waraanaa bana miti. Memorandamiin zonii kana balaan
qillensa gogaa qabachun qabxii 406 kenaf.



https://om.wikipedia.org/wiki/Arsi

Arsiin ummata Oromoo keessaa isa tokko yoo ta'an naannoo Baalee fi Arsii keessa
jiraatu.

Dangaa Godina Arsi Kibbaan - Baale Kibba Dhihaan - Sabaa, Sablammoota fi
Ummattoota Kibbaa Kaaba Dhihaan - Shawaa Bahaa Kaaban - Mootummaa Naannoo Affaar
Bahaan - Hararge Dhihaa

Bakki dheeraan Arsii kessatti argamu Gaara Cilaalooti. Gaaronni biraa Arsii
keessatti argaman Gaara Kakkaa fi Gaara Gugguuti.

Abbaa Taayitaa Istaatistiksii Itoophiyaa akka gabaasetti bunni tonii 2198 ta'u
gara dhumaa bara 2005 akka aanaa kanatti oomishama. Kunis gabaasa Abbaa Taayitaa
Bunaa fi Shayii Itoophiyaa irraa fudhatame. Kuni immo basii 1.9% Arsi yoo ta'u,
Itoophiyaafi immo basii 0.97% ta'a. Magaalaa guddoon Arsii Asalla yoo ta'u,
lafonni biraa Arsii kessatti argaman kan akka Abomsa fi Asasa jedhamani ni jiru.

Bayyina ummata 3,135,686 - dhiraa 1,557,984 fi dubartotta 1,577,702. Parsentiin
12.3% (386,707) kan ta'an magaalaatti galu. CSA 2005

Parsentiin 17% lafa Arsi busaa qabamaniru, garu tokkollen tisiisa Tsetse fly
jedhamtuun hin qabamne.



https://om.wikipedia.org/wiki/Ambo_(magaala)

Ambo magaalaa Oromiyaa gara dhihaatti aanaa Amboo keessatti argamtu. Magaalaan
Amboo naannoo Oromiyaa godina Shawaa Dhihaa kessatti argamti. Magaalaan kun
Finfinneerra gara dhihaattii Kiilomeetira 125 fagaattee argaamti. Ol ka’iinsi
lafaa naannoo Amboo meetira 2101 yeroo ta’u laatiitiyuudii fi loongitiyuudiin
ishii 8059’N 37051’E ta'a.

Ambo waan baayyedhaan beekkamti. Kana keessa tokko hora (mineral water) Ambotti.
Warshaan hora kanarraa Bishaan Amboo oomishu magaalaa Amboorraa kiilomeetira 5
fagaatee argama. Kan biraa dhagaa mana ijaarsaaf oolu dhagaan Amboos achumatti
argama. Manneen naannoo sana baayyeen kan ijaarraman dhagaa Amboo kanaani.

Ambo bishaan oo’aa(hot spring) lafa keessa burqu qabdi. Bishaan oo’aan kun
bashannanaafis ta’ee fayyaa ofii eeguuf tajaajila guddaa kenna. Ambo naanno
ishiitii iddoowwan turistii harkisan baayye qabdi. Kana keessa Finca’aa Gudar,
Fincaa’aa Hulluuqaa, Haroo Wancii, fi kkf kaasuun ni danda’ama.

Ambo keessa Yuunivarsiitii tokkoo, manneen barnootaa sadarkaa lammaffaa lamaa fi
manneen barnoota sadarkaa tokkoffaa baayyetu jira. Manni Barumsaa Sadarkaa 2ffaa
Amboo mannen barnoota gurguddo Oromiyaas ta’e biyyattii kessa jiran keessa
tokko.

Akka lakkoofsa uummataa bara 2005tti, magaalaan Ambo uummata 49,421 qabdi.
Uummanni magaalaa Amboo Oromummaa kan labsanii fi deeggartoota Adda Bilisummaa
Oromoo(ABO) akka ta’an dubbatama. Kanaafis akka ragaatti kan kaafamu Mana
Barumsa Sadarkaa 2ffaa Amboo keessatti baratoonni yeroo baayyee mormii
mootummaarra qaban ibsaa turuu isaaniiti.



https://om.wikipedia.org/wiki/Alamuu_Qixxeessaa

Koloneel Alamuu Qixxeessaa (Bitooteessa 5, bara 1907 - Mudde 09, 2001) loltuu
waraanaa fi qabsaawa mirga Oromooti. Koloneel Almuun dargaggummaa isarraa
eegalee hanga gaafa boqotouutti umani Oromoon gabrummaa jalaa ba’ee abbaa
biyyasaa akka ta’u murannoodhan nama hojjataa turedha.

Kabajamaa Koloneel Alamuu Qixxeessaa abbaasaanii obbo Qixxeessaa Yaadatee fi
haadhasaanii addee Haayyuu Roobiirraa Bitooteessa 5, bara 1907 waltajjii
Oromiyaa anaa Jalduu ganda Goojjoo keessatti dhalatan. Koloneel Alamuun bakki
isaan itti dhalatanii guddatan magalaa Jalduu fi nannoo sana manni baruumsa
ammayyaa waan hin jirreef, mana barnoota amantii (qeesii) seenanii barataniiru.
Abbansaanii obbo Qixxeessaan, ilmisaanii akka isaanii baratu waan barbadaniif
gara Finfinnetti eerganii akka raayyaa waraanaa biyyattii keessatti qaxaramu
godhan. Koloneel Alamuun yeroo sanatti raayyaa waranaa Eegduu Mootichaa
(Imperial Bodyguard) jedhamee beekamu keessatti qaxaramanii hojjataa osoo jranii
gama tokoon ammoo barnoota ammayyaa fi afaan Faaransaayii barachuu eegalan.

Mootummaa sirna goonfoo keessatti qaxaramee osoo hin bubbuliin aangoo ajajaa
shantamaa gonfate. Kana keessatti, gara Waraana Maa'icaw akka duulan godhaman.
Waraana Maa'icaw kan Xaaliyaanii waliin godhame kanarratti, Koloneel Alamuun
luka isaanii rukutamanii gara biyya dhaloota isannii gara Jalduutti galan.
Jalduutti galanii maatii isaanii waliin osoo jiraataa jiranii, biyyattiin Warana
Xaaliyanitiin weeraramte.

Koloneel Alamuun jagnummaa fi gotummaa uumamaan qabaniin waraana Xaaliyanii kan
isa meeshaa ammayyaa hiidhate, diinni adii fi gurracha hinqabu jechudhan waraana
Xaaliyaanii qabsoo hidhannootiin falmuutti qajeelan. Lolaa osoo jiranii bara
sana dhibee qorichi hin argaminneef kan ummata hedduu fixaa ture dhibee “tasiboo
“jedhamee beekamun qabaman.

Koloneel Alamuun dhibee kana irraa akka caarraa ta’ee fayyanillee, abbaan isaa
obbo Qiixxeessaa yadatee fi haatiisaa addee Haayyuu Roobii dhibee kanarraa
fayyuu hindandeenye. Lamaan isaaniyyuu guyyaa tokkotti ijoollee isaanii
koophaatti dhiisanii adunyaa kanarraa darban. Guyyaa tokkotti haadha fi abbaa
isaanii kan dhaban Koloneel Alamuun, gaddi dachaa dachaadhaan irratti fe'ame.
Obboleewwaniif maatii isaanii hunda jiraachisuun dirqamni kan isaanii ta’e.
Haala kanan maatii jirachiisaa osoo jiranii gotoota Jalduu kan Xaaliyaniin lolaa
jiran waliin walitti dabalamanii lolaa osoo jiranii harka warana Xaaliyaanitti
kufan.

Waranni Xaaliyaanii, Koloneel Alamuu Qixxeessaa irratti murtii du'aa murteesse.
Koloneel Alamuun guyyaa ajjeefamuu isaanii osoo eeggachaa jiranii, Xaaliyaniin
gama tokkoon Jalduu keessatti Warana Xaalyanii barbadeessaa kan turan gotoota
Oromoo kan Dirribsaa Faayyisaa Nagarootiin hoggnamuun akka harka isaanii
keennatan kadhachaa waan turaniif, gonni Oromoo Dirribsaa Faayyisaa Xalyanidhaan
"nama kiyya qabdanii kan isin harka jiru, Alamuu Qixxeessaa gadi-lakkiftan malee
harka kiyya hin kennu" jedhe. Xaalyaniin Gotoota Oromoo Dirribsaa Fayyisaatiin
hogganaman of harkatti galfachuuf jecha, Alamuu Qixxeessaa kan duuti itti
murtaawe, mana hidhaa isaanii keessaa basanii gadi dhiisan.

Erga Xaaliyaanin biyyaa baatee booda, H/Sillaaseen gara aangoo isaatti deebi'e.
Gotonni Oromoo waggaa shan guutuu Xaalyaniin falmaa turan kan akka Kabbaddaa
Buzunaash fa'aa aangootti deebi’uu H/Silasee mormaa akka turan keessa beektonni
ni dubbatu. Koloneel Alamuun akkuma mootummaan sirni gonfoo dhaabbateen mana
barnoota Akkaadaamii Waraanaa Hoolotaa seenaanii barataniiru. Bara 1944, gara
kaaba Itoophiyaa Ambaalagee bakka jedhamutti akka duulan ajajamanii rasaasaan
rukutamaniiru. Koloneel Alamuun Akkadamii Waraanaa Hoolotattii barsiisaa ta’anii
waggoota lamaa oliif hojjataniiru. Koloneel Alamuun Bulichiinsa Mootummaa
H/Silasee keessatti sadarkaa gadiirraa egalee hanga Sadarkaa oliitti
hojjataniiru. Hojii isaanii kana keessatti, Mootumman sirna gita-bittoota
Habashootaa ilaalchi Oromoo fi lammii Oromotii qaban akka gaaritti hubataniiru.
Koloneel Alamuun Oromoo ta'uu isaanii irraa kan ka’een, bulchiinsa mana waraana
biyyatti keessatti isaanifi Oromoota raayyaa ittisa biyyattii keessa jiran
irratti, kan raawwatamaa ture haala qabatamaadhaan argaa turaniiru.

Qabsoo uummata Oromootiif daandii kan saaqe tokkoo fi inni guddaan hundeeffama
Maaccaa fi Tuulamaati. Maaccaa fi Tuulamni mootummaa sirna nafxanyootaatiin
gaggeefamu keessatti, ummata Oromoo gabrummaa jalaa basuuf wareegama barbachiisu
kaffaleera. Rakkoo uummanni Oromoo qabu, amma tokko irraa saliphisuuf, misooma
maqaa godhatee kan dhaabbate kana keessatti, Koloneel Alamuun jalqaba irraa
eegalanii hanga gaafa addunyaa kanarraa darbaniitti, pirezidaantii waldaa kanaa
ta'anii halkani fi guyyaa hojjachaa turan.

Koloneel Alamuun, barreessaa Waldaa kanaa kan turan Hayilamaaraam Gammadaa
waliin ta'udhaan Oromoonni bebeekkamoo ta'an akka waldaa kana keessatti miseensa
ta'an cimsanii hojjachaa turan. Isaan keessaa Jeeneeraal Abbabaa Gammadaa,
Jeneraal Tolaa Badhaadhee, Jeeneeraal Jaagamaa keelloo, Dajjazmaach Dani’eel
Abbabaa, Kabbadaa Buzunaash fi kan biroo miseensa gochuun yeroo itti hin
fudhanne. Akkeekni Waldaa Maaccaa fi Tulamaa beekumsaa fi qabeenya qaban
wareeganii uummata Oromoo dukkana keessa jiru kana keessaa gara ifaatti baasuu
waan ta'eef, kan lafa qabu lafa isaa kennee, akka manni baruumsaa irratti banamu
waan waliigalameef jalqaba duraatiif gochaan kun Koloneel Alamuu Qixeesatiin
hojii irra ooleera.

Haaluma kanaan Koloneel Alamuun, bakka dhaloota isanii nannoo Jalduu manni
barumsaa tokkollee waan hin jirreef ijoolleen aanaa Jalduu akka barnoota
ammayyaa argattee ija banattuuf lafa magalaa Jalduu qabanirraa kaare meetira
10,000 ol eebbisanii ummata Jalduuf keennudhan manni barumsaa kutaa 1-6 itti
bananiiru. Haluma kanaan, Kabbadaa Buzunash Misooma Ada'aa Bargaa fi Goroo
Makootti kaare meetira 20,000 yoo kennan miseensonnii fi hoggantoonni Waldaa
Maaccaa fi Tulamaa duursanii qabeenya fi humna isaanii waakkii tokko malee
wareeganiiru.

Waldan Maaccaaf Tulamaa hogganummaa Koloneel Alamuu Qixxeessaa jalatti, yeroo
gababaa keessatti ummata Oromoo yoo gaammachiisu, H/Sillaasee fi kanneen isaan
marsanii jiran mara ,yaaddoo keessa isaan galcheera. Waldaan Maaccaa fi Tuulamaa
xiyyeeffannan isaa inni guddaan, uummata Oromoo barisiisuu irratti waan ta'eef,
uummanni Oromoo ammoo yoo of bare akka isaan harkaa ba'u waan beekaniif, adeemsa
waldaa kanaa gabaabsuu akka qaban murteeffatan.



https://om.wikipedia.org/wiki/Abadula_Gemeda

Abbaa Duulaa Gammadaa kan dhalate Godina Arsiitti dha. Maqaan dhaloota is Minase
Woldegorgis ta u isaa seenan burqaa bira ni ibasa. Dhugumattuu jabana Dargiitti
abbaa duulaa cimaa akka ture ni beekama. Bara Dargiin kufus humna waraana
wayyaanotaan Godina Wallagga Bahaa, Aanaa Leeqaa Dullachaa(naannawaa
Naqamteetti) bakka Hukkee jedhamutti marfamee namoota naannoo sanaan dhokfamee
lubbuun isaa oolte. Ergasii Abbaan Duulaa dhaaba ABO waliinis bosona tureera.
Boodarra harkuma wayyaanee jala galee hojii eegale.

Bara 2006 G.C tti immoo Pirezidaantii Naannoo Oromiyaa isa 4ffaa ta'ee bulchuu
eegale. Ummatni Oromoo garuu Oromummaa isaa waan shakkaniif yeroo duraatiif
jibbaa turani. Booda garuu hojiin isaa Ummata Oromoo mararuun hin oolle. Akkuma
Ummatni Oromoo hojii isaa jaallateen Wayyaaneen aangoo irraa isa buuftee bakka
isaa Alamaayyoo Atoomsaa muudde. Kunis bara 2010 ture. Abbaan Duulaa ummata
Oromoof bu'aa guddaa buusera. Baruma 2010 tti immoo Abbaan Duulaa Gammadaa dura
ta'aa Af-yaa'ii bakka bu'oota ummattoota Itoophiyaa ta'ee wayyaaneef ergama itti
fufe. Ta'us hariiroon inni Obbo Mallas waliin qabu hedduu hin turre.



https://om.wikipedia.org/wiki/ABO

Adda Bilisummaa Oromoo (ABO) dhaaba bilisummaa Oromoof qabsaawu fi Oromiyaa
bilisa baasuf socho'udha. ABOn kan hundeeffame bara 1973ti. Kaayyoon inni
guddaan ABOn qabatee hundeeffame ummata Oromoo sirna kolonii Itoophiyaa jalaa
baase Oromiyaan biyya of dandeesse taate akka hundooftuf ture. ABOn yeroo ammaa
mootummaa Itoophiyaa wajjin qabsoo hidhannoo gochaa kan jiru yoo ta'u ummata
Oromoo biratti deeggarsa guddaa qaba.

Bara 1967tti, mootummaan Hayila Sillaasee Waldaa Wal-Gargaarsaa Maccaa fi
Tuulamaa seeran dhorke, boodarras hoggantootaa fi miseensotaa dhaaba kanaa kaan
hidhee kaan ammoo ajjeese. Geggeessaa waraanaa olaanaa fi hogganaa dhaaba kanaa
kan ta'e Jeneraal Taaddasaa Birruus qabamee hidhame. Tarkaanfin akkasii kun kan
fudhatameef sababaa Waldaa Wal-Gargaarsaa Maccaa fi Tuulamaa ummata Oromoo
biratti fudhatama guddaa argatee fi Fincila Oromoo Baalee wajjin hariiroo waan
qabuuf ture.

Miseensa dhaaba kanaa kan ture Huseen Soraa 1967 biyyaa baqatee Somaaliyaatti
gale. Innii fi baqattoonni Oromoo biroo dhaaba Adda Bilisummaa Biyyaalessaa
Itoophiyaa jedhamu hundeessun Huseen hogganaa dhaabichaa godhan. Dhaabni kun
odoo hun turin gara Yamanitti ce'uun Oromoota biyya alaa jiraatan leenjisuu
eegale.

Yaalin jalqaba gara Itoophiyaatti seenu Jaarraa Abbaa Gadaatin durfamee godhame
garuu karaa kaaba Somaaliyaa yeroo Itoophiyaa seenuf yaalii godhan humnoonni
nageenyaa Somaaliyaa isaan hordofuudhan miseensota isaani kana hidhan. Yaalin
inni lammaffaa milkaa'ee finciltoonni kun Itoophiyaa seenun Tulluu Carcarirratti
buufata hundeessanii qubatan. Yeroo kana, dhaabichi maqaa Itoophiyaa jedhuun
odoo hin taane maqaa Oromoo jedhuun socho'uuf murteesse.

Bara 1973, haallii siyaasaa Itoophiyaa jijjiirmaa jira ture, humni waraanaa
Itoophiyaa mootummaa fi'uudaalii Hayila Sillaasee kuffisee aangoo qabateera.
Hoggantoonni fi miseensonni WWMT warri hidhamuu jalaa ba'an karaa lafa jalaa
gaazexaa dhoksaan maxxanfamu kan akka "Kana Beektaa" fi "The Oromo Voice Against
Tyranny" jedhamutti fayyadamuun ummata kakaasuu itti fufan. Jaroonni kun
dhoksaadhan kora Huseen Soraa, Elemoo Qilxuu fi hoggantoonni Oromoo biraa
baayyen irratti hirmaatan qopheessan. ABO kan hundeeffamee fi sagantaan
siyaasasaa barreeffame kora kanarratti ture. Hidhattoonni Tulluu Carcarirra
qubatan akka gobla waraanaa dhaabichaatti hammataman, maqaan Waraana Bilisummaa
Oromoo jedhus kennamef.

Waraanni Bilisummaa Oromoo kan Tulluu Carcarirra jiru hooggansa Hasan Ibraahim
kan irra caala maqaa Elemoo Qilxuu jedhamuun beekkamu jala gale Bara 1974, WBO
sochiisaa gaarrenirratti baballise, kunis bulchitoota naanichaa biratti sodaa
guddaa uume keessatuu erga abbaa lafaa hamaa Mulaatuu Taganyi erga ajjeesanii
booda. Mootummaan Waraanaa Itoophiyaa jeneraal Geetaachoo Shibashii akka
finciltoota kan dhabamsiisuf erge. Fulbaana 6, 1974, Waraanni Bilisummaa Oromoo
kan jalqabaa dhukaasa moortaaritiin Waraana Xirroo irratti moo'ame; Ahimad Taqii
fi Elemoo Qilxuu yoo du'an loltoota WBO sadi'i qofatu lubbuun hafe.

Fincila Oromoo itti fufuu akka hin dandeenye gochuuf, Dargiin ummata magaloota
naannoo WBOn itti socho'aa ture sana keessa jiraatan hidhuu fi ajjeesuu jalqabe,
keessattuu magaalota Galamsoo, Baddeessaa, Machaaraa, Bookee fi Balballeetti
keessatti. Waraanni riphee lolaa gabaabaa kana booda, ABOn addaan faffaca'e,
hooggantoonisaa muraasni gara Edenitti deebi'uun dhaabicha deebisanii karaa
qabachiisuuf yaalan garuu hin milkoofne.

Jeneraal Taaddasaa Birruu, kan mana hidhaatii ba'ee, qabsoo waraanaa Shawaa
keessatti Hayiluu Raggaasaa wajjin itti fufe. Boodarra garuu lamaanuu qabamanii
bara 1976 ajjeefaman, garuu WBO inni hundeesse waraana ittuma fufe, namoonni
itti makamanis ajjeechaa Taaddasaa booda ni dabale.



https://om.wikipedia.org/wiki/Yaayyaa_shanan

Yaayyaa shanan wantoota shanan Waaqayyoo dachee fi qoolloo irraa uumedha. Seerri
yaayyaa shananii kun jireenyaa fi falaasama Oromoo keessatti iddoo guddaa qaba.
Fakkeenyaaf Sirni Gadaa kanan bu'uureffame, akkasumas Oromoon manallee yoo
ijaaru seera yaayyaa shananii bu'uura godhata, bineeldota nyaatamuu fi
hinnyaannellee kanaan addaan baasa ture.

Walaabu bishaan ganamaa bishaan uumamaati. Waaqayyo odoo waan lubbuu qabu
tokkollee hin uumin dura, bishaan Walaabuu kana bakka lamatti addaan baase:
bishaan gubbaa fi bishaan godaatti. Kana booda bishaan gubbaa bakka sadi'itti
baase, bishaan godaa ammoo bakka lamatti baase. Kunis bu'uura uummama Waaqayyoo
ta'ee tajaajile. Kanaan Oromoon yaayyaa shanan ykn yayyaba shanan jedhaani. 

Qoqqoodamni bishaan gubbaa sadan waan adda addaa ta'ani. Inni tokkoo bishaanuma
ta'e, qoodamni inni tokkommoo qoolloo (sky) ta'e, qoodamni inni sadaffaan waan
qoolloo kanatti galu kan akka urjii, aduu, ji'a fi kkf ta'e. Qoqqoodamni bishaan
godaa waan lama ta'ani. Inni tokko lafaa gogaa ta'e, inni kan biraan ammoo
bishaan lafarra jiru kana ta'e. Walumaagalatti, bishaan Walaabuu waan waaqni
ittiin uumaa fi uummama isaa yayyabedha.

Oromoon horii horsiisee jiraata. Horii kanas bakka lamatti qooda: horii qeencaa
fi horii kottee. Horiin qeencaa loon, re'ee fi hoolaa of keessatti qabata.
Horiin kottee ammoo fardaa fi harree of jalatti qabata. Kunis seera yaayyaa
shananii kan eegedha. Oromoo waan akka lukkuu, qurxummii, fi gaala hin nyaatu.
Isaan kun seera yaayyaa shananii keessa hin jiran ykn hin guutan.  

Oromoon waggoota dheeradhaaf Gadaa shaniin bulaa ture. Kunis seera yaayyaa
shananii irratti kan bu'uureffame ture. Isaanis:

Oromoon Raayyaa-Aseeboo, Maccaa-Tuulama fi Sabboo-Gonaan Boorana jedhee waama.
Gadaan lamaan hafan, Siikkoo-Mandoo fi Ituu-Humbannaa ammoo Baarentuu jedhee
waama.



https://om.wikipedia.org/wiki/Wallaga_Bahaa

Wallagga Bahaa kuni godina Oromiyaa kudha-lamaan keessaa tokko yoo ta'u, kan
maqaa kana argates anaa Wallagga durii irratti.

Wallagga Baha kibba-dhihaan Ilu Abbaabooraan, dhihaan Laga Dhedheessaa kan
Wallaggaa Dhihaa irra gargari basun, kabba-dhihaa fi kabban
Benishangul-Gumuziin, bahaan Shawaa Dhihaa fi kibba-bahaan immo Jimmaan
dangefamte argamtii. Bakki dheerina guddaa zonii kana Garaa Garochan jedhamu yoo
ta'u dheerina hanga 3,276 m ta'u qaba. Anoleen beekkamoon zonii kanaa Finca'aa,
Guduru (kan maqaa birra kombolcha jedhamun beekkamu), Naqamte fi Shaambuufaadha.

Abbaa Taayitaa Istatistiksii Itoophiyaa(Central Statistical Agency of Ethiopia)
akka gabaasa Abbaa Taayitaa Bunaa fi Shayii Itoophiyaa(Ethiopian Coffe and Tea
authority) irratti hunda'e ibsetti toniin buna 40,606 ta'u bara dhuma 1997 E.C.
(2005 G.C.) irratti akka Wallagga Bahaa fi Dhihaa (yoo walitti qaban) akka
biqile ibseera. Kuni immo basii Oromiyaa keessa parsentii 35.3%% yoo ta'u, baasi
biyyaa (Itoophiyaa) kessa immo parsentii 17.9% ta'a.

Gabaasaa Abbaa Taayitaa Istatistiksii Itoophiyaa irra bara 2005 GC akka ibsutti,
godinni kun tilmamaan bayyina ummatta 1,779,636, yoo qabaatu kana keessaa
873,408 dhiira yoo ta'an kan hafan 906,228 immo dubraa dha. Baayyina ummata
olitti ibsame keessaa parsentiin 13.9% yookan namni 247,991 magaalaa keessa
jiraatu. Ballina lafa tilmamaan 21,863.82 km2 ta'u keessatti tuuta'insa ummataa
Wallagga Bahaa tilmamaan 81.40 ta'a. Magaalonni godina kana keessaa yeroo ammaa
Naqamtee,Giddaa Ayyaana, Galiilaa,Kiiramuu,Diggaa,Guuttin,Arjoo, Siree fi
kanneen biroos of keessatti haammatte argamti. Magaalaan Naqamtee kun immoo
magaalaa gudditti godinichaa wan taateef bakka seena qabeessa goda ambaa
sadarkaa biyyattitti beekamu tokko, isteediyeemii kan sadarka isaa eeggate yeroo
ammaa hojjechifte xumuraa jirti.



https://om.wikipedia.org/wiki/Waldaa_Wal-gargaarsa_Maccaa_fi_Tuulamaat

Waldaa Wal-gargaarsa Maccaa fi Tuulamaa waldaa mirga ummata Oromoof qabsaawuf
dhaabbate. Dhaabbanni kun leellistoota Oromummaa kan akka Maammoo Mazammir,
Hayilamaaraam Gammada fi Taaddasaa Birruu faatin dhaabbate. Waldaan kun maqaa
kan kan argate gosoota Oromoo gurguddoo lama kan Maccaa fi Tuulama
jedhamanirraayi. Waldaan Macaa fi Tuulamaa kan dhaabbate bara 1960n keessa yoo
ta'u kaayyoon isaas eenyummaa Oromoo gabbisuu fi mirga Oromoof qabsaawuuf ture.

Waldaa Wal-gargaarsa Maccaa fi Tuulamaa magaalaa Finfinnee keessatti
Gullalleetti Amajjii 24, 1963 hundeeffame. Hundeeffamee waggaa tokko booda
Caamsaa 1964tii akka waldaa gargaarsaatti akka socho'u mootummaa fiwudaalarraa
eeyyama argate. Koloneel Alamuu Qixxeessaa pirezidaantii waldichaa fi hogganaa
boordii, Baqqala Nadhii itti-aanaa pirezidaantii, koloneel Qadiidaa Gurmeessaa
itti-aanaa pirezidaantii lammaffaa fi Hayilamaaraam Gammada barreessaa
waliigalaaaldaa waldichaa ta'anii filataman.

Koree seera ittiin-bulmaata waldichaa baasu kan hooggane abbaa seeraa kan ture
Hayilamaaraam Gammada yoo ta'u maqaa waldaa kanaas Maccaa fi Tuulma akka jedhamu
isatu moggaase. Kana malees, odaan asxaa waldichaa akka ta'us Hayilamaaraam
Gammadatu murteesse. Waldaan kun koree adda addaa torba yoo qabaatu namoota
himaammata baasan kudha-sadi'i qaba ture.

Boodarra garuu hacuuccaa ummata Oromoorragfi waldicharraa'urraan kan ka'e
waldaan kun gara sochii siyaasaatti jijjiirrame.aa deeme

Walga'iin ummata wajjinii kan jalqabaa konyaa Jibaati fi Maccaa magaalaa
Giincitti geggeeffame. Itti aansunis aanaa Jalduu keessatti walga'iin
walfakkaataan geggeeffame. Achirratt koloneel Alamuu Qixxeessaa lafa hektaara
10,000 hojii misoomatiif akka itti fayyadamu waldichaaf kenne. Sochiin misoomaa
waldichi godhe waan isa gammachiisef, koloneel Alamuun, ogeessota waraanaa
bebbeekkamoo Oromoo ta'an miisensa waldichaa akka ta'an affeeruf murteesse.
Namoota akkaataa kanaan affeeraman keessaa tokko jeneraal Taaddasaa Birruu ture.
Leellisaa Itoophiyummaa fi Hayilasillaaseef amanaa kan ta'e Taaddasaan waldaa
gosaan hundaa'e keessatti hinhirmaadhu jedhe dide. Hogganaa Dubbisuu fi
Barreessuu Biyyaaleessaa waan tureef, hojii waldichi barnootarratti
hojjaturratti garuu gargaaruf waadaa seene. Barnoota baballisuuf cichee
hojjachaa kan ture Taaddasaan, gaaf tokko Muummichi Ministeeraa Itoophiyaa
Akliluu Habtawaldi wajjin wayita haasa'an, Akliluun akkas jedheen "baradhaa
baradhaa jedchuu guddifteetta. Kuni gariidha, garuu eenyu akka baratuu gargar
baaftee beeku qabda. Nuti Oromoo jaarraa tokko duubatti akka hafu goone
bulchina. Ummanni Oromoo galaana waan ta'eef yoo barate nu liqimsa" jedheen.
Akliluun Taaddasaan Oromoo akka ta'e hinbeeku ture. Daba sirna fiwudaalaa ummata
Oromorratti hojjatu kan baree fi kananis hedduu kan aare Taaddasaan dhaqee
Waldaa Maccaa fi Tuulamaatti makame. Waldichis beekkamtummaa jeneraal Taaddasaan
qabu keessattuu hariiroo cimaa inni Hayilasillaasee wajjin qabu fayyadamee hojii
waldichaa gufuu tokko malee baballisuu barbaade. Yeroo gabaabaa kessatti
Oromoonni ogummaa adda adda keessa hojjatan hedduun miseensa waldichaa ta'an.

Maccaa fi Tuulamni ummata misoomaf dadammaqsuu fi qarshii misoomaf oolu walitti
qabuuf, walga'ii gurguddaa ummata wajjin geggeessuu jalqabe. Walga'ii kana kan
ispoonserii godhu Oromoota qabeenya fi mirga fooyya'aa qaban kan akka Kabbadaa
Buzunash faatin geggeeffama ture. Kabbadaa Buzunash lafa hektaara 50,000 waldaan
kun misoomaaf akka itti fayyadamuuf kenne. Yaa'ii seenaa qabeessa keessa tokko
Yaa'ii Itayyaa kan Caamsaa 1966 dureessa Arsii keessaa Hajii Roobalee Tureetin
qophaa'e yoo ta'u kunis Oromoota bahaa fi dhihaa, kiristaanaa fi islaama walitti
fiduun tokkumaa Oromoo mirkaneessuu keessatti iddoo olaanaa qaba. Hajii Roobalee
Turee yaa'icharratti yoo dubbatu "burqaan walitti dabalamtee laga taati,
ummannis walqabatee biyya ta'a" jedhe. Hajii Roobaleen namoota muraasa waldichaa
kan Oromoon biyya mataasaa akka qabaatu yaadan keessa isa tokko. Yeroo sana
Afaan Oromootin yaa'ii kamiyyuu geggeessun seeran dhorkaa ta'uyyuu yaa'iin
Itayyaa kun kan geggeeffame Afaan Oromootin ture. Yaa'icharrattis Oromoonni
kiristaanni foon islaamni qale nyaachun, Oromoonni islamnis foon kiristaanni
qale nyaachun tokkummaasaanii agarsiisan. Kun kan isaan naasise bulchitoonni
Amaaraa, waldaa warra waaqa hinbeekne jechuun maqaa balleessuu jalqaban.
Walga'ii wal fakkaatan ittuma fufuun kan geggeeffame yoo ta'u, kan keessa tokko
Bishooftuutti Lammaa Guyyaatin (kaapiteenii umna qilleensaa) kan qindeeffame
tokko ture.

Waajirri Finfinnee dhaabbatee erga hojii eegalee booda, damee Waldaa Maccaa fi
Tuulamaa kutaa-biyyaa addaa keessatti akka banamu sochiin jalqabame.
Akkaatadhuma kanaan damee Arsii banuuf, Usmaan Sheek, Galatee Xaddachoo fi Ahmad
Bunaa filatamanii sochii jalqaban. Maanguddoon Oromoo Arsii Hajii Roobalee Turee
waajira Finfinnee dhufanii walga'ii Fulbaana 1966 irratti hirmaatanii sochii
naannoo Arsii jiru warra waajira muummetti beeksisan. Hoggantoonni waajira
muummes Dheeratti dhufanii ummataan akka walbaran walii galan.

Warri bulchaa kutaa-biyyaa Arsii, waa'ee walga'ii kanaa erga dhaga'anii booda
akka hingeggeeffamne waan hinbarbaadneef Haaji Roobalee Turoo fi namoota
walga'ii kana qindeessan hidhan. Haa ta'u malee, hoggantoonnii muummee kan
Finfinnee jiran haaluma beellamaatin Dheeraa deemuf kutatan. Haaluma kanaanis
koreen hoggantootaa Dheeraa seenan. Ummanni Arsii hedduunis ba'anii jila
Finfinneedhaa dhufe kana haala hoo'adhaan simatan. Walga'ichis haaluma
karoorfameen adeemsifamee kaayyoon waldaa kanaa ummataaf ibsame.

Bulchaa Arsii kan ture namni Saahiluu Difaayee jedhamu ummata walga'ii kanarraa
ba'ee gara manaatti deebi'aa jiru kanaratti dhukaasa banuun namootarraan miidhaa
geessisan. Lafa walga'iin irratti geggeeffamee fi naannoo san jiru hunda
mootummaan waan dhaalee nama biraatif waan kenneefi ummanni irraa akka ka'u
ajaja dabarsan. Ummanni lafarraa buqqa'e aanaatti, konyaatti, bulchiinsa kutaa
biyyaatti iyyatanillee murtiin lafarraa ka'aa jedhu ittuma fufe. Dhumarratti
Baqqalaa Nadhii gara mana murtii Hayila Silaasetti akka ol iyyatan gorsan.
Hayila Silaasellee murtii gara gadiitti sinirratti murtaa'e cimseera jedhe.
Ummanni lafti jalaa dhaalames ol ka'anii 'u u u u u, yaa waaqa sitti iyyanna'
jedhanii iyyan. Hayila Silaasenis yaadasaa jijjiiree laftisaanii akka irraa hin
fudhatamne murteesse.

Damee Wallaggaa dhaabuu keessatti Aadde Atsadee Habtamaariyaam, Qana'aa Gumaa,
Tasammaa Nagarii, Bayyanaa Abdii, Abdiisaa Moosisaa, Ol'aanaa Baatii fi Taasisoo
Eebbaa fi namoonni biroo qooda guddaa qabu ture.

Damee Harargee akka dhaabbatu Abdulaziiz Muhammadii fi Abdulrahmaan Laazimaa
sochii guddaa godhan. Waajira Sidaamoo dhaabuu keessatti Tasfaayee Dagaagaan kan
hoogganamu yoo ta'u namoonni Oromoo hin taane kan akka W/Amaanu'eel Dubbalaa faa
akka itti hirmaatan himama. Waajirri Jimmaa ammoo Abbaa Biyyaa Abbaa Joobirii fi
Dr Moggaa Firrisaatin hoogganame. Waajirri Iluu Abbaa Booraa Balaachoo Dhaabaa
fi Dr Jamaal Abdulqaadiriin akka geeggeeffame himama. Waajirri Yererii fi
Karraayyuu ammoo Adaamaatti hunda'ee Baqqalaa Waldee, Daadhii Fayyisaa fi
Gammachuu Taffasaa faatin geggeeffame. Waajirri Baalee Sheek Huseen Muhammad
(Huseen Suraa) fi Haaji Aadam Saaddootin hoogganame.

Sochii waldaa kanaa kan sodaate mootummaan gabroomfata Hayilasillaasee, waldaan
kun akka hinsochoone bara 1967 dhorke. Hoggantootaa fi miseensota waldaa kanaa
kan Finfinnees ta'e kan kutaa-biyyaarra jiran qabee mana hidhaatti naqe, mana
murtiittis himannaa irratti bane. Galmeen himannaa hoggantootarratti baname
bakka sadi'itti qoodama. Gareen tokkoffaan: Jeneraal Taaddasaa Birruu, Ajajaa
dhibbaa Maammoo Mazammir, Seefuu Tasammaa, Daadhii Fayyisaa, Lammeessaa Boruu,
Qanyaazmaach Mokonnin Wasanuu, Hayilamaariyaam Gammadaa, Koloneel Alamuu
Qixxeessaa, Birgaader Jeneraal Daawit Abdii fa of keessatti qabata.

Garee sadaffaan jalqaba mana murtii Baaletiin himataman. Boodarra garuu gara
mana hidhaa Finfinneetti ol dabarfamana. Gareen kun Fitawuraarii Ahimad Imaamaa,
Haaji Aadama Saaddoo, Giraazmaach Umar Huseen, Qanyazmaach Abuubakar Dargaa,
Aliyyii Ahimad, Qaasim Huseen, fi Hasan Jimaa faadha.

Manni murtii mootummaa fiwudaalaa ilaalcha diinummaatin, Jeneraal Taaddasaa
Birruu fi Ajajaa Dhibbaa Maammoo Mazammir adabbii du'aa yoo itti murteessu,
koloneel Alamuu Qixxeessaa, Baqqalaa Makonnin, Seefuu Tasammaa, fi Daadhii
Fayyisaarratti hidhaa cimaa waggaa kudhanii murteesse. Qanyaazmaach Mokonnin
Wasanuurratti hidhaa waggaa torbaa, Lammeessaa Boruu hidhaa cimaa waggaa shanii,
fi Daawit Abdiirratti hidhaa waggaa sadi'ii murteesse. Kana malee, qabeenyi
himatamtootaa kan Finfinnee fi kutaa-biyyaa jiru hundi akka mootummaan
dhaalllamu murteesse.

Hayilamaariyaam Gammadaa reebichaa fi dararaa isarra ga'erraan kan ka'e mana
murtii dhufuu kan hin dandeenye ta'ullee sireedhan baattame akka dhufu ajajame.
Kan dhaga'uun Raas Immiruun waan gaddeef Hayilasillaasetti dubbate. Sana booda
gara mana yaalaa akka deemu eeyyamameef. Mana yaalaa deemee yaallamaa odoo jiruu
baayyee waan miidhameef torban tokko booda Adoolessa 1, 1970 lubbuunsaa dabarte.

Ergaa waldichi akka hinsochoone dhorkamee booda, miseensonni muraasni gara
Somaaliyaa deemun mootummaa fiwudaalaa kuffisuuf of ijaaruu jalqaban. Kaan
ammoo, kan akka Ejjetaa Fayyisaa, gara Sudaan deemun damee waldichaa achitti
banan. Miseensonni waldichaa kan Finfineetti hafan sochii lafa jalaa jalqaban;
koree aadaa fi garee waliin qo'annoo adda addaa hundeessan. Gareen kunis barruu
ummata dadammaqsu Afaan Oromootin, Amaariffaa fi Ingiliffaan qopheessee rabsaa
ture. Barruu The Oromos: Voice Against Tyranny fi Kana Beekta jedhaman hacuucca
Oromoo ga'u ibsan maxxansiisun ummata dadammaqsaa turan. Sochii lafa jalaa kana
namoota qindeessan keessaa obboleeyyan lamaan waa'ee Oromootif wareegaman luba
Guddinaa Tumsaa fi Baaroo Tumsaati. Baaroo Tumsaa sochii lafa jalaa kana
qindeessuu qofa odoo hintaane, hundeeffama Adda Bilisummaa Oromoo keessattilee
shoora guddaa qaba.

Yeroo ammaa, Waldaan Maccaa fi Tuulamaa erga mootummaan ADWUI akka hinsochoone
dhorkamee miseensoni isaa hidhamanii booda biyya keessatti socho'aa hinjiru. Haa
ta'u malee, yeroo ammaa deebi'e biyya Ameerikaatti of ijaarudhaan sochii gara
agaraa gochaa jira.



https://om.wikipedia.org/wiki/Waldaa_Qorannoo_Oromoo

Waldaan Qorannoo Oromoo (WQO) dhaabbata qorannoo bu'aaf hin dhaabbanne yoo ta'u
hayyoota Oromoo fi miti-Oromoo ta'aniin Oromoorrattii fi waan Oromoo wajiin
wal-qabaturratti qorannoo geggessuuf kan dhaabbate dha. WQO dhaabbata barnootaa
kan sadarkaa addunyaa (international academic organization) qorannoo fi
galmeessuu seenaa fi aadaa Oromoo irratti xiyyeeffatee kan hojjatudha.
Dhaabbanni kun kan hundeeffame hayyoota beekkumsi ummata Oromoorratti jiru
xiqqaachuun ykn dhabamuun isaa isaan yaaddesseeni.

WQO akka dhaabaatti of danda'ee kan dhaabbate bara 1990ti. Bara kana
bu'ureffamuu dhaaba kanaatif piroppoozaalin dhiyaatee kora wagga kan Tokkummaa
Oromootaa Kaaba Ameerikaa (Union of Oromos in North America - UONA) irraatti
mari'atame. Bara 1991tti, dhaabni kun Dr Ismaa'el Abdallaa dura bu'aasaa
jalqabaa gochuun file. Dr Ismaa'el dhaaba kana hanga 1992tti kan tajaajilan yoo
ta'u dhaabni kun TOKA(UONA) jalaa ba'ee dhaaba of danda'e akka ta'u gochuu
keessatti ga'ee guddaa tabatan.

WQO bara 1990 of haa danda'u malee, qorannoon Oromoo kora waggaa kan Tokkummaa
Oromootaa Kaaba Ameerikaa (UONA) irratti sana duralee dhiyaachaa ture. Qorannoon
jalqaba waa'ee Oromoorratti sadarakaa idila addunyaarratti dhiyaate kan jalqabaa
bara 1984 Dhaabbata Qorannoo Aafrikaa (African Studies Association - ASA)
konfaransii wagga irratti ture; kunis magaalaa Loos Aanjelesitti godhame.
Milkaa'ina konfaransii kanarratti argameen jajjabaachuun, bara 1985 kora waggaa
TOKA (UONA) irratti qorannoon adda addaa waa'ee Oromoo irratti yeroo jalqabaaf
dhiyaate. Haaluma kaanaan waggaa waggaadhaan hanga bara 1990tti itti fufe.



https://om.wikipedia.org/wiki/Waaqoo_Guutuu

Jeneraal Waaqoo Guutuun (1920 - Gurraandhala 3, 2006) geggeessaa Fincila Baalee
fi qabsaawaa mirga uummata Oromooti. Jeneraal Waaqon umurii isaa guutuu mirga
ummata Oromoo kabachiisuf qabsaa'un dabarse.

Gootichi Oromoo Jeneraal Waaqoo Guutuu abbaasaa Guutuu Usuu Cammarrii fi
haadhasaa Dhuulloo Alii Hasanirraa bara 1924 aanaa Madda Walaabuu lafa Oda
jedhamutti dhalate. Abbaansaa Guutuun ilma dhiiraa kudhanii fi durba sagal
walumaagalatti ijoollee kudha-sagal qaba ture. Isaan keessaa Jeneraal Waaqo
ammoo dubartoota torbarraa ijoollee afurtamii-sagal kan hore yoo ta’au , kaniin
keessaa kudha-shan lubbuun hin jiran. Yeroo ammaa (2015tti) dubartoota
kudha-ja'a fi dhiirota kudha-saddeetii walumaagalatti ijoollee soddomii-afur
qaba.

Jeneraal Waaqo ijoolummaa isaatirraa jalqabee xiiqii fi jibbinsa diinaa qaba;
faandhooftuu diddaa gabrummaas ture. Bara 1938, fuudhee mana osoo hin bayin,
osoo abbaansaa hinbeekin horii abbaasaa gurguree qawwee ittiin bitate.
Sammuunsaa roorroo gabrumaa fudhataa waan hinta’iniif ijoollee hiriyootasaa
gurmmeessuun akkasumas gorsuun poolisii mootummaa tumaa turan.

Jeneraal Waaqon bara 1943 Muhaammad Gadaa Qaalluu fakkeenna godhachuun diddaa
gabrummaatti seene. Bara 1952 akka nama hiyyeessa tokkoo ta’anii uffata poolisii
nama dhaloota gosa Raayituu Alii Jiloo kan maqaan kiristaana Shaalaqaa Isayaas
jedhanii mogaafatan kadhate. Erga inni uffata kana kenneefii booda isuma
uffachuun magaalaa seeneei kitilaayyota Nafxanyaa sodaachisaa ture. Iccitiidhan
gartuuleen diinaarrati tarkaanfii ciccimaa fudhataa turan. Haaluma kanaan, bara
1958 poolisii lama ajjeesan. Baruma kana keessa poolisoota erga ajjeesaniin
booda, Waaqon akkuma tasaa magaalaa Nageelleetti shaalaqaa sanaan walargan. Yoo
kana “Eessatti baddee, Waaqoo!!!“ jedhee gaafate. Yoo tana malli dafee dhufeefii
”Looniin godaanee gammoojjii ture, damma adii ati jaalattu kan nagaafate san
siif arge, horii ittiin bitu dhabee fidi” jedheen. Shaalaqaan baayyee gamaddee
qarshii 200 itti kenne. Qarshii kanaanis rasaasa zinnaara dachaa lamaa ittiin
guutatee. Ammas baatii tokkoon booda Nageellematti walitti dhufani. Nagayyumalee
utuu hin gaafatin “maali si barbaadaa mitii, damma kee bitee lafa jiraa, horii
karaa waan kafalu ittiin feesisuun dhabee“ jedheenii qarshii 20 ammallee
irraafudhate tooftaa kana fakaatu hedduun gargaaramanii diina hifachiisaa turan.

Bara 1962 dhiibaan, gidiraafi ajjeechaan mootummaa Nafxanyaa Hayila Sillaasee
ummata isaanii irratti hammataa dhufnaan ijoollee gana kudhanii gadii imaa
Helgool Waaqoo. Abdallaa guutuu , Alii Jiloo, Yisaaq Suudee Goobana, Muhaamad
Butaa Aagaatii, Alii Buttaa Aagaa kkf dhibboota ajjeefaman keessaa haga tokko
yoo ta’an, tarkaanfii Mootummaa Abashaa kana hifachuun ummanni bulchitoota
naannooo kana mootummaatti hiyyate. Yeroo kana dubbiin kun mooticha bira ga'e.
Finfinnee irraa Koloneel Taaaddasaa Tagan namni jedhamuu fi ajajaa waraanaa
kutaa bulchiinsa Sidaamoo yeroo sanii koloneel Zawudee Xilahun gadi dhufanii
uummata Oromoo naanoo Nageellee Booranaa jiru mooraa waraantitti walitti qabuun
rakkoon keessan maali jedhee yoo gaafatu ummanni "rakkoon teena isini biyya
teena irrati dhuftanii nu ajjeessaa jirtan, dubartii fi daa’imman teena irra
deemitanii fixaa jirtan, qabeena keena saamtanii kaan barbadeesaa jirtan, namoon
isin of jalati qabattanii nuun ajjeeftaniif nuun saamtan maaliin nuun adda
jiran? Nuuf isaan obboleeyaanii maaliif adda nu baaftan? kana hundaa isintuu
nutti fidee lafa keenyarraa nuu ka’aa” jedhaniin. Nafxanyoonni lafa kana gadi
lakkiftanii deemuu qabdu, yoo diddan ajjeechaa, saamichii fi qabeenya
barbadeessun itti fufa jedhaniin. Ummanni wacee lakki jennaan loltuu waraanaa
itti waamani.

Murni gama biyya ollaa deeme, qondaalota Somaalee Bulahawoo irratti qunnamu’uun
yaada isaanii erga hubachiisaniin booda, xiyyaaraan Moqaadishoo geessuun, ajajaa
poolisii Motummaa Somaaliyaa Koloneel Umar Muhaammad H/Masallaa simatee
qubachiisuun dhimma isaan deemaniin erga irraa hubateen booda, gara Jeneraal
Daawud Abdullee, Ministeera Ittisa Biyyaatti geesse. Jeneraalchillee qormaata
fetdhu irratti dhuunfaa fi gamtaan adeemsisee, haala ummata kanniinii erga
hubateen booda, Waaqoo Guutu’uu addatti waamee ”Mootummaan Habashaa: Mootummaa
dullatti bara dheeraa bulchiinsa irra turtee, isin dhiisii nutuu Mootummaan
Somaalee humna isaaniin nu lolchiisuu dandeettu ga'aa hinqabnuu, waraanni
mootummaa Itoophiyaa guddaa akka ta’e isinuu himaa jirtanii waan humna
keessaniitii olii kanaan loluuf yaaduu dhiisaa, waan sibarbaachisaa hundaa siif
godhaa, asuma quphadhuu taa’ii, taa’ii yeroo itti eggadhuu” jedheen.

Waaqoo Guutuu, mootummaasn Itoophiyaa waraana guddaa qaba jechuunkee dhugadha,
garuu nuti gurmuu guddina isaa dadhabnee usuu hin taane, meeshaa woraanaa
keessattu rasaasa dhabuu keenyaaf malee, yoo meeshaa waraanaa arganne, rabbiin
gargarsifatnee akka ofirraa kaasuu dandeenyu ummata kiyya irraa abdii qabaa,
rakkoo jiruu dadhabee biyyaa hinbaanee, laaftee jabaatteellee manuma oo’aa
keessaa ba'e, amma diina maangudoo, dubartii fi daa’imman keenya bakka hundatti
fixaa jiru fi qabeenya keenya saamuu fi barbadeessaa jiru kana hanga dhoofnee of
keessaa baafnutti jireenyi ani mataa mataa kiyyaan argadhee ittiin jiraadhu
tokkollee naaf hinjiru, mootumma Habashaa ‘Guddoodha hindandeessan” jettu tana
akka dandeenyu sitti agarsiifnaa, yoo qawwee guddoollee naaf dhabde, rasaasuma
Albeenii fi Minishirii naaf kenni,” Ammallee isin obboleewwan keenna tokkoo,
rabbiin isin gargaaree, rakko gabrumma’aa hamtuu san jalaa isin baasee, namni
miila lamaan dhoqqee seene miila tokko dhiqatee tokko hindhiisuu, nuti miila
keessan tokko kan dhoqqee keessatti hafee, dhoqqee gabrummaa Nafxanyaa kana
keessaa waan dandeessaniin nu gargaaraa, nubaasaa” jedheen. Jeneraal Daawudillee
yaada isaa kana xiinxaluun hubatee “Wanti ati nuun jette dhugumaa! Ammoo
nutillee marga qacalee reef ba’aa jiru, nibeektuu, wanti guddoon isin gargaarru
jiraachuu dhabaatus, waan humna keennaa isinii goona, mee hangasiif gama
Bulahawootti ol-deebi’aatii na eegaa." jedhee gara koloneel Umar deebise.

Guyyaa gabaabaa keessatti koloneel Umar jara kaawwan Bulaahawootti gaggeesse.
Waaqoo fi Kadiiriin Moqadishootti hambise. Isaan ammoo, afaan Sumaalee faaratti
beeekuu dhabuu irraa kan ka’e, hafuu isaanii kanatti, “Maali’iif nu hambisan?”
jetdhanii yaaddayan. Hedduu rifatan, gaddan. Tanuma keessa Jeneraal Daawud
guyyaa lammataa Helekoopterii ofiitin Waaqoo fi Kadiiriin gara Bulaahawootti
fudhate. Amma Jeneraal Daawud hooganoota gosoota waraanaa hunda waliin jiran
walitti qabee, Jeneraal Waaqoon hooganaa isaanii godhee muude. Qawwee Dhoombir
afurtama, matirayyeesii Toomaas lama fi Boombii sadi'i kenneefii “yoo isin
silaafuu waraana Amaaraa hindandeettanii, mallayyoo poolisaa ykn hiituma
mudhi’iillee boojitanii naaf fiddan fuula dura waan kanaa olii akka isin
gargaaruu fi bifaa fi baay’inni qawwe’eellee kanaa ol akka ta’u waadaa siif
gala,” jetdhee gaggeessa. Amma Waaqo nama sadi'ii, qawwee afurtamii-lamaa fi
boombii sadi'iin fe’atanii galuuf gaala barbaadachutti jiran, Camarrii Guutuu
woraana nama afurtama qabatee dib-jedheef. Gammachuu guddaan qawwee walii
hiratanii, itti gaafatamtoota waraana kaanii wajjiin taa’anii mari’atan. Sochii
isaaniifillee maqaa baafatan. “HIZBII” ofiin jedhan. Namuu gama biyya isaatti
socho'e, waraanni Waaqoollee gara Oromiyaa-Baaletti qajeele.

Loltoonni Waaqoo Guutuu lenjii fi meeshaa ga'aa qabaachuu baataniyyuu gootummaan
waan lolaniif injifannoo battalumatti galmeessuu jalqaban. Injifannoo guddaa
argatan keessaa tokko Waraana Malkaa Annaatti bara 1963 godhame. Waraana
kanarratti, helekoopterii lama qawwee dhombiir kan otomaatikii hintaanen
rukutanii kuffisan. Kanaafis barri 1963-1970 jiru ummata biratti maqaa qawwee
sanaatti moggaafamee "Towra/Sowra Dhombiir" jedhamuun beekkama. Waraana Dhombiir
kan Malkaa Annaatti godhamerratti finciltoonni Oromoo meeshaalee waraanaa
baayyee booji'an, kunis meeshaa ittiin diina ofirraa ittisan jabeesseefi.
Finciltoonni waraana kanarratti gootummaa guddaadhan ijoollee, haadha manaa fi
loonsaaniirraa diina ittisuuf ciniinnatanii lolani, kanaafis injifatani.

Jeneraal Waaqo dhukkubsatanii gaafa Gurraandhala 3, 2006 lubbuunsaa dabarte. Dr
Gammachuu Magarsaa awwaala Jeneraal Waaqoo irratti akka dubbatetti "Waaqoon odoo
lubbuun jiruu dhiisii gaafa du'ellee ummata gara garaa walitti fida" jedhe.
"Dhaloonni isarraa dhaalu ummata Oromoo tokko akka godhan amanna". Jeneraal
Waaqon, qabsoo bilisummaa uummanni Oromoo godhe fi godhaa jiru keessatti
gumaacha guddaa godheen yaaddatamaa jiraata.



https://om.wikipedia.org/wiki/Viral_Processing

Yaddi guddan viral processing kuni virusotta bakka tokkotti argamanii akka waan
qopha'ee tokko akka rakko itti hin fidnee dhabuudha. Ademsii yokan akkattan
viral processing lama kan bayye bekkama ta'an viral removal (virus bassu) fi
viral inactivation (virus fayyida alla tolchuu) kan jedhamani dha. Akkattan
tokkoffa (viral removal) jedhamu kuni akki hojjatun viresotta bakka tokkotti
argamani hundumaa basuudhan. Akkattan lammaffa (viral inactivation) jedhamu immo
akkatta viresichi waan qopha'e kessatti akka jirattu dhifame garuu kan
viresichii akka rakko fiddu hin dandenne godhamu dha. Akkatonni lamaan kuni
industry nyatta fi blood plasma kessatti tajajilamu, kunis waan nyanni fi blood
plasman jirenya virusittin hammachuu danda'aniif. Virusotni bekkamoni akkatta
lamaan kanan basifamu danda'anii viresotta akka HIV-1 fi HIV-2; hepatitis A, B,
fi C; fi parvovirusotta dha. Yeroo tokko tokko garuu, viresichatti akka qopha'uu
barbadama, fakkena virus akka HIV fi AIDS virus dha. Yerroo bayye, qo'atonii
virus kan dhigaa kessa basanii qo'anof malee dhigaa qulqulesuf miti. Akkata kana
fayyadamani waantotta virus irra ka'e dhigaa kessatti argamu danda'anis bassuu
ni danda'u.



https://om.wikipedia.org/wiki/Tsahaay_Tolasaa

Aadde Tsahaay Tolasaa (1931-2014), namoota fiigicha jireenya hafuuraa isaanii
keessatti gatii gurguddaa kan hin irraanfatamne baasan keessaa tokko akka taate
beekamaa dha. Abbaa ishee obbo Tolasaa Boruu fi harmee ishee aadde Do’ii
Qinaaxxii irraa bara 1931 naannoo magaalaa Naqamteetti kan dhalatte Tsahaay
Tolasaa, jireenya ishee keessatti gidiraa gurguddaa dabarsuu kan eegalte
ijoollummaa ishee irraa jalqabdee turte. Abbaan ishee obbo Tolasaa Boruu waraana
Xaaliyaaniif dirqisiifamee utuu hojjetuu summii nyaachifamee yeroo jalaa du’ee
kaasee jireenyi maatii isaanii balaa irra bu’e. Haati Tsahaayfaa ijoollee ishee
hundaaf akka abbaa fi haadhaa taatee yeroo murtaa’eef isaan guddistullee,
dhukkuba daddarbaa yeroo sana ganda isaanii weeraree—taayifesiidhaan—Tsahaay
mucaa waggaa 8 taatee utuu jirtuu ijoollee ishee bakkeetti dhiiftee jalaa duute.
Yeroo kanaa eegalee gargaarsa ergamoonni Wangeelaa Siwidin ishee fi obboleessa
isheef taasisaniin doormii mana barumsaa waldichaa seenanii barnoota ishee hanga
kutaa 6ffaatti barachuu dandeesse. Boodas mana hidhaa keessa utuu jirtuu barumsa
ishee itti fuftee kutaa 12ffaa xumurteetti.

Buufata Ergamoota Wangeelaa sana keessa utuu jirtuu ture, yeroo jalqabaaf
dargaggoo meetira 2 dheeratu—kan booda abbaa manaa ishee ta’uuf jiru—Guddinaa
Tumsaa waliin kan wal argite. Lachuun isaaniis wal fuudhanii ijoollee
horuudhaan, waggootaaf waliin jiraachaa turan.

Barreessaa walii galaa Waldaa Makaana Yesuus Itoophiyaa kan ture, Lubni Guddinaa
Tumsaa deddeebi’ee hidhamuu fi gidirfamuun isaa, haadha manaa isaa Tsahaay
Tolasaaf qorumsa guddaa ture. Dhuma irratti, Adoolessa 28, bara 1979 Waldaa
Makaana Yesuus Uuraa’elitti, sagantaa Qo’annaa Macaafa Qulqulluu irratti
tajaajilee erga raawwatee booda, haadha manaa isaa wajjin gara manaatti deebi’aa
utuu jiranii, humna waraanaa mootummaa Dargiidhaan butamee fudhatameera. Guyyaa
kanaa eegalee maatii isaa ijaan hin argiin hafuudhaan, sun ta’ee waggoota 13
booda, mootummaa Dargiidhaan akka ajjeefame baramee, reeffi isaa bakka itti
awwaalamee baafamee, Waxabajji 27 bara 1992 kabajaan awwaalameera. Taateen kun,
aadde Tsahaay Tolasaa fi ijoollee ishee hundaaf akka malee ulfaataa ta’uurra
darbee, hawaasa Luba Guddinaan tajaajilaa ture hundaaf, oduu baay’ee gaddisiisaa
ture.



https://om.wikipedia.org/wiki/Tasfaahun_Camadaa

Tasfaahuun Camadaa (1976 - Hagayya 24, 2013) ogeessa siivil injineerii fi
qabsaawaa mirga Oromoo ti. Tasfaahun sababa siyaasatiin qabamee mana hidhaa erga
galee booda reebichaa fi dararaa irra ga'erraan kan ka'e dhukkubsatee Hagayya
24, 2013 du'aan boqote.

Tasfaahuun Camadaa abbaasaa Camadaa Gurmeessaa fi harmeesaa Giddinash Beenyaa
irraa bara 1976 godina Wallagga Bahaa, aanaa Guduruu, ganda Harbuu jedhamutti
dhalate. Umuriin barnootaaf isa gahees barumsa isaa sadarkaa tokkoffaa fi gidduu
galeessaa mana barumsaa Looyyaa fi Finca’aatti barachuun, kan sadarkaa lammaffaa
ammoo magaala Shaambootti itti fufee bara 1996 xumure. Qabxii olaanaa
galmeessuunis Yuunivarsiitii Finfinnee seenee gaafa Adoolessa bara 2001 Digrii
jalqabaan siivil injineeringiin eebbifame.

Erga eebbifamee booda, Fulbaana bara 2004 hanga Amajjii bara 2005 tti supha
daandii Arsii- Baalee, pirojektii Abbaa Taayitaa Daandii Baadiyaa Oromiyaa fi
pirojektii gamtaa misooma baadiyaa Arsii-Baalee Itiyoo-Xaaliyaaniin durfamu
yuunit manaajerummaan hojjate. Itti aansee, pirojektii daandii Dagalee-Birbirsaa
(pirojeektii idilee kan naannoo Sallee-Noonnoo kibba-lixa godina Iluu Abbaa
Boor), pirojektii daandii qubatiinsaaf si’a takkaan deemaa turan afur:
Kone-Cawwaaqaa, Baddallee-Kolosirri, Gachii-Catee fi Yaanfaa- Ballattii irratti
hirmaate. Akkasumas ijaarsa waajira aanaa Cawwaaqaa magaalaa Iluu-Hararitti
bu’uureffame projekti manaajerii ta’uun yoo dalagu, Onkoloolessa bara 2001 hanga
Adoolessa bara 2003tti ammoo pirojektii Siree-Nuunnuu-Arjoo godina Wallaggaa
saayit injinerii ta’uun, Tasfaahuun Camadaa saba isaa tajaajilaa ture.

Sababaa dararamni itti baayyatee fi lubbuun barbaadamuurraan kan ka'e, Tasfaahun
biyya gadi lakkisee jalqaba bara 2005 gara Keeniyaatti baqachuuf dirqame.
Keeniyaa magaala Naayiroobiittis waajjira Mootummoota Gamtoomanitti Koomishinera
Ol’aanaa Dhimma Baqattootaa (UNHCR)tti himachuun, nama nagaa roorroo dheessee
nageenya ofiif dahannaa gaaafatu ta’uun gaafa mirkanaa’u waraqaa jireenyaa fi
sochii UNHCR irraa argatee ture. Haa ta'u malee, sababaa ga'aa fi qabatamaa osoo
hin qabaanne gaafa Ebla 27, 2007 walta’iinsa mootummaa Keeniyaa fi Wayyaneetiin
waahilasaa injinar Masfin Abbabaa waliin ukkaamfaman.

Dhaaba gaaddidduu mootummaa Ameerikaan hundaa’e biyyoonni akka Yuugaandaa fi
Keeniyaafaa miseensa itti ta’an, Joint Anti-Terrorism Task Force (JATT) jedhamu
keessatti miseensa kan taate Itoophiyaan dahoo maqaa shororkeessitummaa adamsuu
jedhuun ilmaan Oromoo baqattummaan biyyoota ollaa keessa jiraatan ukkaamsaa
jiraachuun beekamaa dha. Haaluma kanaanis Tasfaahun Camadaa fi Masfin Abbabaa
yakka sobaa maqaa shororkeessummaan faaluun gargaarsa mootummaa Keeniyaatti
dhimma baatee ukkaamsuun sababa shororkeessitoota gaanfa Afrikaa Finfinneetti
qoranna jedhuun akka dabarfamanii laataman gochuu dandeesse. Injinar Tasfaahuun
Camadaa fi Injinar Masfin Abbabaas gaafa Caamsaa 12, 2007 halkan keessaa
sa’aatii 2:00tti harkaa fi ija hidhamanii Moyyaaleerraan Itoopiyaatti
dabarfamanii kennaman.

Biyyatti dabarfamuun duratti gaafa qabaman Ebla 27, 2007 irraa kaasee hanga
gaafa Caamsaa 12, 2007tti (National bureau of Investigation-NBI) head office
naannoo Tirm Valley jedhamu jiru keessatti qorattoota FBI Ameerikaa fi Keeniyaa
Anti-Terror Police Unit jedhamuun qoratamaa turan. Erga qoramaata isaanii
xumuranii booda dursaan qorannoo kanaa namni Firaansis jedhamu dargaggoonni
ukkaamfaman kun yakka shororkeessitummaa waliin wal qabatu tokkkollee kan
dalagan waan hin qabneef mootummaan Keeniyaa akka dafee gad lakkisuu qabu murtii
dabarse. Garuu dubartiin Keeniyaa Liiliyaan jedhamtu kan waajjira CID jedhamu
keessatti hojjattu maallaqa mootummaa Itoophiyaarraa nyaattee jara lamaanis
dabarsitee kennite.

Yakka dharaa miseensummaa ABOtiin himatamee jireenya mana dukkaanaa waggaa fi
ji’a sadiin duubatti Adoolessa bara 2008 mana murtiitti kan dhiyaate Tasfaahuun
Camadaa, gaafa Bitootessa 31, 2010 dhaddacha ta'aameen murtii hidhaa umurii
guutuu itti murteeffame.



https://om.wikipedia.org/wiki/Seenaa_addee_tsaayee_tolasaa

Aadde Tsahaay Tolasaa (1931-2014), namoota fiigicha jireenya hafuuraa isaanii
keessatti gatii gurguddaa kan hin irraanfatamne baasan keessaa tokko akka taate
beekamaa dha. Abbaa ishee obbo Tolasaa Boruu fi harmee ishee aadde Do’ii
Qinaaxxii irraa bara 1931 naannoo magaalaa Naqamteetti kan dhalatte Tsahaay
Tolasaa, jireenya ishee keessatti gidiraa gurguddaa dabarsuu kan eegalte
ijoollummaa ishee irraa jalqabdee turte. Abbaan ishee obbo Tolasaa Boruu waraana
Xaaliyaaniif dirqisiifamee utuu hojjetuu summii nyaachifamee yeroo jalaa du’ee
kaasee jireenyi maatii isaanii balaa irra bu’e. Haati Tsahaayfaa ijoollee ishee
hundaaf akka abbaa fi haadhaa taatee yeroo murtaa’eef isaan guddistullee,
dhukkuba daddarbaa yeroo sana ganda isaanii weeraree—taayifesiidhaan—Tsahaay
mucaa waggaa 8 taatee utuu jirtuu ijoollee ishee bakkeetti dhiiftee jalaa duute.
Yeroo kanaa eegalee gargaarsa ergamoonni Wangeelaa Siwidin ishee fi obboleessa
isheef taasisaniin doormii mana barumsaa waldichaa seenanii barnoota ishee hanga
kutaa 6ffaatti barachuu dandeesse. Boodas mana hidhaa keessa utuu jirtuu barumsa
ishee itti fuftee kutaa 12ffaa xumurteetti.

Buufata Ergamoota Wangeelaa sana keessa utuu jirtuu ture, yeroo jalqabaaf
dargaggoo meetira 2 dheeratu—kan booda abbaa manaa ishee ta’uuf jiru—Guddinaa
Tumsaa waliin kan wal argite. Lachuun isaaniis wal fuudhanii ijoollee
horuudhaan, waggootaaf waliin jiraachaa turan.

Barreessaa walii galaa Waldaa Makaana Yesuus Itoophiyaa kan ture, Lubni Guddinaa
Tumsaa deddeebi’ee hidhamuu fi gidirfamuun isaa, haadha manaa isaa Tsahaay
Tolasaaf qorumsa guddaa ture. Dhuma irratti, Adoolessa 28, bara 1979 Waldaa
Makaana Yesuus Uuraa’elitti, sagantaa Qo’annaa Macaafa Qulqulluu irratti
tajaajilee erga raawwatee booda, haadha manaa isaa wajjin gara manaatti deebi’aa
utuu jiranii, humna waraanaa mootummaa Dargiidhaan butamee fudhatameera. Guyyaa
kanaa eegalee maatii isaa ijaan hin argiin hafuudhaan, sun ta’ee waggoota 13
booda, mootummaa Dargiidhaan akka ajjeefame baramee, reeffi isaa bakka itti
awwaalamee baafamee, Waxabajji 27 bara 1992 kabajaan awwaalameera. Taateen kun,
aadde Tsahaay Tolasaa fi ijoollee ishee hundaaf akka malee ulfaataa ta’uurra
darbee, hawaasa Luba Guddinaan tajaajilaa ture hundaaf, oduu baay’ee gaddisiisaa
ture.



https://om.wikipedia.org/wiki/Russia

Raashiyaan (Afaan Raashiyaatin: Россия), maqaa Raashiyaan Federeeshin jedhamun
beekamti, biyya kaaba Yureeshiyaa kessatti argamtu. Raashiyaan sirna bulchiinsaa
federaalawaatin kan ijaaramte yoo ta'u mootummaa pirezidaanttin hogganamuun
bulti. Raashiyaan kutaawwan bulchiinsaa 83 of keessaa qabdi. Ballina lafaatin,
Raashiyaan biyyaa guddaa yoo taatu, karaa kaaba-dhihaatii kaasee hanga
kibba-bahaatti biyyoota akka Noorwey, Fiinlaandi, Istooniyaa, Laativiyaa,
Lituheeniyaa fi Poolaandi, Beelaarus, Yuukireen, Ji'oorjiyaa, Azarbaajan,
Kaazaakistaan, Chaayinaa, Mongooliyaa, fi Kooriyaa Kaabaatin daangeffamtee
argamti. Galaanarraan ammoo Jaappaan wajjin karaa Galaana Okotisk, fi USA wajjin
karaa bulchiinsa Alaaskaatin daangaa waliin qabdi. Biyyoota addunyaa keessaa,
ballina lafaatin, Raashiyaan tokkoffaa yoo taatu, ballini ishiis iskuweer km
17,075, 400 (6,592,800 sq mi) ta'a. Kunis ballina lafaa (earth) kan namni irra
jiraatu keessaa harka saddeet keessa harka tokko ta'a. Baayyina uummataatinis,
bara 2012tti uummata miliyoona 143 qabaachudhaan, Raashiyaan addunyaarraa
sadarkaa 9ffaa qabatte jirti. Ballina lafa Eeshiyaa gara kaabaa hunda
dhuunfachuun, Raashiyaan lafaa fi qilleensa gosa adda addaa qabdu yoo ta'u
taayim zoonii (time zone) 9 ballata. Raashiyaa addunyaarraa kuusaa
albuuuda(mineral) fi humna (enregy resource) isa guddaa kan qabdu yoo ta'u
oomisha boba'aa (oil) fi gaazii uummamaatin(natural gas) biyyaa olaantumaa
qabdudha. Akkasumas bosona guddaa addunyaarraa qabachun ni beekkamti. Haroowwan
Raashiyaa keessa jiran, bishaan sogidaawaa hin ta'in addunyaan qabdu keessaa
harka afur keessaa harka tokko yoo ta'u Haroon Baayikaal qofti 20% qabata.

Seenaan Raashiyaa kan eegalu seenaa gosa Islaav Bahaa kan Yuurooppi Bahaa
keessatti jaarraa 3ffaa fi 8ffaa giddutti mul'ate wajjin wal qabata. Mootummaan
Ruus kan uummamte naannoo jaarra 9ffaa keessa dursaa waraanaa kan Varaanjiyaan
fi sanyii isaatin. Bara 988 warri Ruus amantii Ortodoksii mootummaa
Beezaantaayin irraa kan fudhatan yoo ta'u kunis aadaa warra Beezaantaayin fi kan
Raashiyaa waltti akka makamu gochudhaan barkumee(millenium) dhuftuuf aadaan
Raashiyaa ittiin beekkamtu akka uummamu godhe. Dhummarratti Ruus mootummaa
xixiqqootti kan diigamte yoo ta'u lafti Ruus ballaan warra Mongoliin qabamee
gabbaraa warra horsiisee bulaa Golden Horde ta'an. Boodarra suuta suutan
Bulchaan Mooskoo inni Guddaan (Grand Duchy of Moscow) mootummoota xixiqqoo
Raashiya naannoo tokko jiran walitti qabee Goolden Horde(Golden Horde) jalaa
bilisa baase. Dhuma jaarraa 18ffaatti, biyyittiin karaa waraanatiin, karaa
abuurutiinis baballattee Impaayera Raashiyaa ta'e, kunis seenaa keessatti
Impaayera guddicha guddicha isa sadaffaa, kan Poolaandi Yuurooppii amma Alaaskaa
Ameerikaatti ballatu ta'e.



https://om.wikipedia.org/wiki/Qubee_guguddaa(gurguddaa)

Qubeen Afaan Oromoo, Afaan Oromoo baruuf bu'ura dha. Qubeen kun ka'umsi isaa
Laatinii yoo ta'u yeroo ammaatti bal'inaan itti hojjetamaa kan jiru dha. Qubeen
Afaan Oromoo qubee guguddaa fi qubee xixiqqaa jedhamuun lamatti qoodama.

Qubeelee armaan olitti barreeffaman alattis qubeen Afaan Oromoo qubee guguddaa
warra qubee dachaa ta'a of keessaa qaba. Isaanis:

Hubachiisa: P, V, Z, Ts, fi Zy n sagalee fi jechoota afaan ollaa fi addunyaa
biraa irraa ergiffanne. Itti gargaaramuuf akka salphatuuf kan uumame malee
sagalee dubbifamaa kanniin Afaan Oromoo keessatti hin argaman

Hubachiisa: p, v, z, ts, fi zy n aadaa sabafi sablammii naannoo Oromoo
jiraatanii calaqqisiisuuf kan uumamani malee Afaan Oromoo keessa hin jirani.
Garuu, jechoota ergissan dhufan waajin, qubeewwan kun amma tokko Afaan Oromoo
keessatti hojiirra oolaniiru.

Qubeen dachaa qubee sagalee addaa ta'e, kan qubeewwan digdamii jahan keessa hin
jirre of keessaa qabu. Sagalee qubee kanniinii qubeewwan dubbifamaa gara garaa
lama walitti fiduun barreeffamu. Qubeewwan dachaan kunniin qubee akka SH, NY
,CH, DH, PH fi TS ti. Qubeewwan dachaa kanniin keessa qubeen TS quboota akka P,V
fi Z dabalatee qubee ergifanna ykn qubee alagaa jedhamani beekkamu.



https://om.wikipedia.org/wiki/Nile

Naayil maqaan jedhuu kan dhufee Afaan Ijiipti irrayi. Naayil laga gara kaaba
yaa'u kan Afrikaa keessatti argamu yoo ta'u addunya keessatti dheerinaan laga
dhericha jedhamee beekkama. Naayil tributary (bishaan kara irratti isatti
makaman yookan isaa irra gargar ba'an) lama qaba. Kunis Waayit Naayil(White
Nile) (White Nile) fi Biluu Naayil(Blue Nile)dha. Haa ta'u malee, Biluu Naayil
bishaan guddoo Naayil kan keessaa burquu fi biyyee badhadha kan qabu dha. Kan
duraa Waayit Naayil immo dheerinaan Biluu Naayil ni caala. Waayit Naayilin
African Great Lakes jiddu Afrikaa (Afrikaa Giddu galaa)tti argamu ka'a. Lagni
kunis madda (burqaa) dheeraa kibba Ruwaandaa qabatte, achii ka'e gara kaabaa
adeema, innis kanneen keessaa ba'uun adeema: Tanzaaniyaa, Haroo Viktooriyaa,
Yugaanda fi Kibba Sudaan. Biluu Naayil immo Haroo Xaanaa Itoophiya kessatti
argamu jalqabe, kibba-baha irra gara Sudaan senna. Lagi lamaan (Biluu Naayil fi
Waayit Naayil) dhihoo Kaartum (magaalaaa guddoo Sudaanit) wal-qunamu.

Kutaan laga kaabatti argamu bayyinaan gammoojjii keessa adeema, kunis Sudaan
gara Ijiipti adeema. Bara durii ansee qarommi Ijiipti laga kan irratti kan
hundeffame ture. Ummatti bayyen Ijiipti fi annotti baayyee Ijiipti keessatti
argaman (biyyotta qarqaratti argaman malee) hundinu qarqara Sulula Naayil kaaba
Aswaanitti argamatti argamu. Bakki adda fi senna Ijiipti baayyeen Ijiipti Durii
qarqara laga Naayil kanatti argamu.

Naayil bakki itti dhabatu River delta guddicha kan gara Galaana
Meditiraaniyaaniiit jigutti dha.



https://om.wikipedia.org/wiki/Nadhii_Gammadaa

Nadhii Gammadaa (1955-) qabsaawaa mirga Oromoo fi miseensa ABO ture. Nadhii
Gammadaa bara 1993 keessa bakka buutensaa kan dhabame yoo ta'u du'uu ykn mana
hidhaa jiraachunsaa amma yoonatti hin mirkaneeffamne.

Nadhiin naannoo Oromiyaa aanaa Zuwaay Dugdaatti abbaasaa Hajiihusmaan Roobaa fi
armeesaa Amiinaa Borseerraa bara 1955 dhalate. Maqaan dhalootaasaa Qaasim
Hajiihusmaan Roobaa ture. Maqaa Nadhii jedhu kun maqaa abbaasaa kan Hajiihusmaan
Roobaa ture; abbaansaa amantaa Islaamaa erga baratee booda maqaasa gara
Hajiihusmaanitti jijjiirrate. Nadhiin maqaa abbaasaa kana fudhatee Nadhii
Gammadaa jedhamee waammamuu jalqabe. Nadhiin obboloota dhiiraa saddeetii fi
obboloota durbaa afur qaba.

Nadhiin sadarkaa tokkoffaarraa kaasee hanga yuunivarsiitiitti barumsaan cimaa
ture. Nadhiin qormaata biyyoolessaa darbee Yuunivarsiitii Finfinnee gale.
Yuunivarsiitii Finfinneetti barnootaa faarmaasii baratee waggaa tokko akkuma
fixeen barnoota addaan kutee qabsoo bilisummaa Oromoo geggeessuf bara 1978
ABOtti makame. ABOtti makamee yeroo gabaabaa keessatti miseensa koree
giddugaleessa ta'e.

Nadhii Gammadaa bara 1993 bakka buutensaa dhabame. Nadhiin bara 1993 walga'ii
ABOrratti hirmaachuf eegdotaasaa ja'a wajjin odoo gara iddoo Bokee 27
jedhamuutti odoo deemuuu bakka buutensaa dhabame. Iddoon inni itti dhabame kan
Innasakoo jedhamu yoo ta'u Arsii fi Harar gidduutti argama. Akka namoonni tokko
tokko jedhanitti Nadhii Gammadaa Maqaleetti dararaan mana hidhaatti irra gahaa
jira yoo jedhan kaanimmoo Nadhiin lubbuun hin jiru jedhu. kunis ragaa qabatamaan
kan deggerame miti.



https://om.wikipedia.org/wiki/Naannoo_Oromiyaa

Oromiyaa (kan Ingiliffa keessatti Oromia jedhame barreeffamu, kan garuu
barreeffama Afaan Oromoo keessatti Oromiyaa jedhamee beekamu) kunizzin kutaalee
Itoophiyaa saglan keessaa tokko taate dha. Ballinaa lafa bahaa hanga
kibba-dhihaa biyya keessatti 353,632 km² ta'ee qabatee, baayyinaa ummataa bara
2002 tilmamee hanga miliyoona digdamii-afurii qabdi, kunis ballina lafaa fi
baay'ina ummataan biyyaa keessaa tokkofaa ishee tasisaa. Isheenis kan ofii
keessa qabduu: kutaa Arsii, Baalee, Harargee, Iluu Abbaa Booraa, Kafaa, Shawaa,
Sidaamoo fi Wallagga of keessaa qabdi, Booranaa fi Gujiin Sidaamoo jalatti
walitti qabama turan. Magaalaan guddoon Oromiyaa durii Finfinnee yoo taatu, kan
ammaa garuu Adaamaadha. Bara booda gaaffii mirgaa sabni Oromoo gaafateen booda
gara Finfinneetti deebbite. Magaallan gugguddoon biraa Oromiyaa keessatti
argaman Adaamaa, Amboo, Asallaa, Bishooftuu, Dambidoolloo, Fiichee, Gimbii,
Gobbaa, magaalaa Jimmaa, Mattuu, Nagallee Booranaa, Naqamtee, Shaashamannee fi
Walisoo dha.

Jaarraa digdamii tokkoffaan duraatti, magaalaan guddittii Oromiyaa Finfinnee
turte, kunis maqaa biraa Addis Ababaa jedhamunis beekamti (maqaan kun Afaan
Oromoo miti). Magaalaan guddittii Oromiyaa gara Adaamaatti jijjiiramuun ishee
mormii hedduu fideen ture. Morkitoonni akka jedhanitti bulchaan Itoophiyaa
Finfinneen Oromiyaa keessatti argamuu ishee hin barbaadne jedhaniiru. Karaa
biraammoo, Finfinneen afaan, aadaa fi seenaa Oromoo guddisudhaaf mijaata miti
jechudhaan mootumman ni dubbata. "

Waxabajjii 10, 2005 keessatti Dhaabbata Dimookraatawaa Ummata Oromoo(DhDUO)n,
kan kutaa bulchaa Adda Demookraatwaa Warraaqsa Ummatoota Itoophiyaa (ADWUI)
ta'ee, magaalaa guddoo Oromiyaa akka Finfinneetti deebisu ifa godheera.
Oromiyaan naannoo Tigraay irraa kan hafe naannoolee hundaan wal daangessiti. Kun
immoo yeroo tokko tokko walitti bu'insa uuma. Fakkkeenyaaf naannoo Sumaalee
keessatti.

Godinaaleen Oromiyaa keessatti argaman Arsii, Baalee, Boorana, Harargee Bahaa,
Harargee Dhihaa, Iluu Abbaa Booraa, Jimma, Shawaa Bahaa, Shawaa Dhihaa, Shawaa
Kaabaa, Wallagga Bahaa, fi Wallagga Dhihaa ti.

Bold text== Afaanota == Afaan Oromoo (Oromiffa), kan yeroo ammaa qubee
Laatiniitin barreeffamu, afaan bal'inaan dubbatamu yoo ta'u kunis afaan Oromiyaa
keessatti dubbatamu keessaa 83.5% ta'a. Afaanonni kan biraa kan baayyinaan
dubbataman Amaariffa (11%) (keessaahuu Wallagga Bahaa fi Shawaa Kaabaa
keessatti), afaan Guraagee (Sabat beet Guraagee, Sooddoo fi Silxee),
Hadiyyaffaa, afaan Gede'oo (0.98%) (keessumaayyuu Shawaa Dhihaa fi Bahaa
keessatti), Tigiriffa (0.25%). Afaanonni Oomotiik ummata muraasaan naannoo
Jimmaa, Iluu Abbaa Booraa fi Wallagga Lixaa keessatti ni dubbatama; afaanonnii
Naayiloo-Sahaaraa (Koomoo, Majangi, Gumuzii fi Bartaa) ummattoota dhihaa keessa
faffaca'anii jiraniin ni dubbatama.



https://om.wikipedia.org/wiki/Michael_Jordan

Maayikil Joordaan (Michael Jeffrey Jordan) (bara dhalootaa Guraandhala 17, 1963)
kan jedhamu tabataa kubba kaachhoo (basketball) Ameerikaa kan amma taphachu
dhabee dha. Ballinan taphatta kubba kaachhoo guddicha jedhame kan beekkamu
Jordaan, dhaloota isaa keessatti taba nama dinqisissu kan tabatee fi akkasumas
addunyaa keessatti baroota 1980 fi 1990 keessatti NBAn akka beekkamaa ta'u hojii
guddaa hojjateera.

Hojii baayyee nama dinquu Yuunivarsiitii Karolaayinaa Kaabaa (University of
North Calorina)tti erga hojjatte booda, garee NBA Chikaagoo Buulsi(Chicago
Bulls) jedhamani bara 1984tti seene. Akkuma seeneen Joordaan taphataa beekkamaa
liigii sunii ta'e, akkasumas qabxii fidu baayyee nama dinquuni daawwatoota
dinqisisaa ture. Dandeettii qurrupachu qabu irra kan ka'e Slam Dunk Contests
irratti foul line irra quruphatte slam dunk gochu waan danda'uffi Jordaan maqaa
"Joordaanii Qilleensaa" (Air Jordan) fi "Qilleensummaa isaa" (His Airness)
jedhamu argachu danda'era. Kan qofa osoo hin ta'in bekkamuma ittisuu yookan
kubba deebisuu argateera. Bara 1991tti garee isaa Buulsi wajjin
shaampiyonshiippii fudhachuu jalqabe, bara 1992 fi 1993tti walitti aansudhaan
Buulsi shaampiyonshiippii fudhachu dandettera. Kuni immo mata duree yeroo sadii
wal-gulla mo'achu (three-peat) jedhamu akka argatani warra tasiserra.
Onkoloolessa 1993tti Joordaan kubba kaachoo dhiisee baseball taphadha yaada
jedhuni ergaa ba'ee boodaa, bara 1995tti Buulsi deebi'ee warra wajjin
shaampiyonshiippii saddi kan birra akka nyaatan warra taasiseera. Kunis bara
1996, 1997 fi 1998ttit. Seasonii bara 1995-96 jirru keessatti Buulsiin NBA
keessatti tapha 72 mo'achuni rikardii qabachu dandettera. Joordaan ammallee bara
1999 ergaa NBA dhisee bodda debi'e Waashingiten Wiizaardisif bara 2001-03
taphachu danda'era.

Joordaan taba waggaa tokko keessatti tapha irratti keessatti giddu galeessaan
30.1 fi Playoffs kessatti giddu galeessaan 33.4 tapha tokko keessatti qabachuun
riikardii qabatee argama. Bara 1999, Joordaan atileetii guddichaa Kaabaa
Ameerikaa jaarraa 20ffaa jedhamuni ESPNiin badhaafame, kuni immoo Babe Ruthitt
aanee Asoosheetid Pirees (Associated Press) irratti atileetii jaarraa kanaa
(athlete of the century) jedhame filatamuun lammaffa irratti argama.

Joordaan daldalaaniis beekkamaa ture. Isniikeroota Nike's Air Jordan jedhaman
gurguruun beekkama, isniikeroonni kuni bara 1985tti kan jalqabaman yoo ta'an
hanga amma beekkamo dha. Joordaan bara 1996tti fiilmii Ispees Jaam (Space Jam)
jedhamu irratti hojjachu danda'erra. Yeroo ammaatti kutaa kubba kaachoo
Charlotte Bobcats jedhaman kan Karolaayinaa Kaabaatti argamani keessatti kuttan
kan bulchu fi miseensa bulchiinsaa ti.



https://om.wikipedia.org/wiki/Maxxantumma

Parasitismiin gossa symbiosis ("waliin jirrachu") kessa tokko yoo ta'uu, kunis
akkatta organizimonni lama kanphylogeneticsiin gossa tokko hin ta'iin, tokko
ta'uun yeroo dheraa ta'eef, yeroo bayye hanga yeroo jirenya organizimii tokko
kan walin jiratannidha. Waliin jirrenyi symbiosis kuni commensalism
("waliin-nyachuu", kana organizimonni lama bakka tokkotti waliin jiracha garuu
kan organizimiin tokko fayyadatama kan kan biraa immo kan hin midhamne akkasumas
hin fayyadamne dha) jalqabe, symbiosisiin akkasumas mutualism (kan organizimonii
lachuu waliin jirachu irra fayyadaman) kessa ba'ee hanga parasitism (maxantumma)
(parasitichii kan yeroo bayye lachuu irra diqqaa ta'ee fayyadama kan hostiin
immo midhamuu dha. Kessatuu qo'anno maxxantumma medicalla kessatti, maqaan
parasite jedhamu kunii kan fayyadamu organizimotta eukaryotic fi pathogenic
ta'aan ibsuuf. Kanaafu, protozoa fi metazoa ta'anii kan dhukkuba fidtotta ta'an
akka maxxantottatti yoo qoqqodaman, bacteria fi virusonni immo akka
maxxantottati hin qodaman. Kan nama dinquu immo fungusonni kitabba parasitology
medikala kessatti hin barrefamne, eukaryotic ta'anulle.



https://om.wikipedia.org/wiki/Maccaa

Oromoon Maccaa naannoo kana kan qubate jaarraa 16ffaa walakkeessa lammaffaa
keessa yeroo Oromoon gara kibba Mormoritti babaallachaa tureti. Mootummaan
duraan naannoo san ture Impaayera Itoophiyaa fi Sulxaana Adaal bulchinsa Ahimad
Giraanyi jalaltti waraana geeggeeffamen kan dadhabe yoo ta'u waraana fi buttaa
garbaa kan abbootin waranaa warra Kiristaanaa geggeessaa turaniin ummannii
duraan naannoo sana ture bayyee xiqqeesseti ture.   

Qubsumni Maccii naannoo amma jiraataniitti godhe kun garee guguddaan odoo hin
taane garee xixiqqoon kan godhame ture, maqaan gosoota Maccaa ammallee akka
maqaa iddoowwaniitti bakka baayyeetti tajaajilaa jira. Ummanni afaan Omootiikii
fi Naayiloo-Sahaara dubbatu kan duraan naannoo sana ture jalqaba gabaro
(gabbara) yoo godhaman dhawaata garuu gosa Maccaatti makamanii Oromoo ta'an.    
 

Oromoon Maccaa Oromoo Tuulamaa wajjin sirna Gadaa tokko kan qabu yoo ta'u
caffeen isaan kibba Finfinnee harraa kana ture. Jaarraa 16ffaa gara dhumaa
keessa, Oromoon Maccaa sirna Gadaa mataa isaa kan dhaabbate yoo ta'u Caffeen
isaas Odaa Bilii /Tute Bisil ture; kunis yaa'aa olii Gibee keessatti argama.
Makkoo Bilii gadaa Maccaa kana waame. Addaan bayiinsa kanaaf Maccaa fi Tuulamni
walii walii isaanii itti gaafatamaa godhu. 

Bara 1963tti, Waldaan Wal-gargaarsa Maccaa fi Tuulamaa irra caalaa Oromootan yoo
dhaabbatu dabalataan gosoota ummattoota kibba Itoophiyaas keessatti hirmaatanii
jiru. Waldaan kun jalqaba waa'ee dhimmoota naannoo irratti kan socho'uu fi
guddina kan jajjabeessu kan ture yoo ta'u, yeroo gabaabaa keessatti bilisummaa
siyaasa fi aadaa Oromoo hundaaf falmuu jalqabe. Haaluma kanaan, bara 1967tti
waldaan kun akka hin sochoone dhorkame; bara 1994tti waldaan kun lammata yoo
dhaabbatu yeroo lammataaf bara 2004tti dhorkame.     

Macci ijoollee shan qaba, isaanis shanan Maccaa jedhamu. Shanan Maccaa kunis:
Liiban, Jaawwii, Guduru, Daallee (Daadhii) fi Jidda.  



https://om.wikipedia.org/wiki/Lataa_Qana'ii

Lataa Qana'ii Aagaa (1991-) waloo Oromoo reefu ol adeema jiran keessaa isa
angafa yoo ta'u walaloosaa miyaa'aa nama hawwatuun beekkama. Lataan walaloowwan
dhedheeroo waraqaarraa otoo hindubbisiin sammuutti qabatee yeroo dheeraaf
dhiheessuudhaan beekkama. Lataan dandeettiisaa addaa kanaan ‘waloo abdatamaa’
jechuudhaan waltajjiiwwan gara garaarratti leellifamaa ture.

Lataan bara 1991 Godina Wallaggaa Bahaa, Aanaa Giddaa Ayyaanatti abbaasaa
Qana’ii Aagaa fi harmeesaa Zawdituu Qanaatee irraa dhalate. Barnootasaas achuma
Giddaa Ayyaanatti xumuruun bara 2010 Yuunivarsiitii Finfinnee gale. Bara 2015
Yuunivarsiitii Finfinneerraa damee barnootaa seeraatiin digrii jalqabaatiin
eebbifameera.

Sirni eebbaa CD walaloo kan ‘Haqni dhara Hinqabu’ bakka ummanni magaalaa
Finfinneefi naannooshii itti argamanitti eebbifame. Sirni eebbaa kun kan
geggeeffame galma Giddugala Aadaa Oromoo, Finfinneetti yoo ta'u namooni kutaa
hawaasaa adda addaarraa dhufan irratti hirmaatnii jiru. Eebbi kun Fulbaana 5,
2015 tti geggeeffame.

Akka Lataan jedhetti, sirna eebba CD walaloosaatii kaleessa taasifameerratti,
qooda fudhannaan ummataa daran akka isa gammachiiseefi fedhii dagaagina aartii
Oromoo hegereedhaaf malu kan agarsiiseefi namoota aartii keessa jiran kan
abdachiise akka ta’e eeree, isallee hojii fuulduraatiif kan onnachiise akka ta’e
dubbate.



https://om.wikipedia.org/wiki/Laga_Hawaas

Lagni Awaash (yeroo tokko tokko Awaas ni jedhama) laga guddaa Itoophiyaa
keessati argamu keessa tokko. Lagni kun guutumaan guututti Itoophiyaa keessatti
kan hafu yoo ta'u dhumarratti haroowwan tarreedhan walqabatanii argmanitti
namma, kunis Haroo Gargoriitin jalqabee Haroo Abbee (ykn Abe Bad) kan daangaa
Jibuutitti argamuun xumurama, naannon haroo dhumaa kun galoo galaanaa
Taajuraarraa 100 km fagaate argama. Yaa'an galtuu lagaa kanaa naannoo Oromiyaa,
Amaaraa, Sumaalee, fi walakkaa Affaar gara kibbaa uwwisa.

Lagni Awaash kibba Tulluu Warqeetii ka'a, kunis Finfinneerraa gara dhihaatti
aanaa Dandii keessa, naannoo magaalaa Giincii, Shawaa Dhihaa, Oromiyaa keessa.
Awaash jalqaba gara kibbaatti yaa'e erga Tulluu Cuqqaalaatti marsee booda gara
bahaatti naanna'a, boodarraas gara kaabaatti naanna'uun Paarkii Biyyoolessaa
Awaash keessa darba. Sana booda, karaa bitaa galtuusaa guddicha kan ta'e Lagni
Garmaamaa (ykn Laga Kasam) Awaashitti makama, achii boodas naannoo 11° Ka 40°
30' B ttii gara kaaba-bahaatti jallatee erga deemee booda bakka 12° guutummaan
gara bahaatti jallatee Haroo Gargoriitti namma.  

Akka gabaasni Abbaa Taayitaa Istaatistiiksii Itoophiyaa maxxanse ibsutti, Lagni
Awaash 1200km dheerata. Barreessaan Encyclopædia Britannica bara 1911 yaa'aa
gara gidduu laga kanaa yoo ibsu, Awaash "Laga guddaa kan yeroo caamaa 60m
bal'atuu fi 1.2m gadi fagaatu, yeroo roobaa ammoo iddoo bona turerratti hanaga
15-20m dabaluudhan lafa naannoo laga sanaa jiru lolaadhan uwwisa" jedha.   

Galtuun laga Awaash kan birooo (tarreedhan gara gadiitii gara ka'umsa
Awaashitti): Loogiyaa, Miillee, Borkannaa, Qabbannaa fi Laga Duukami. Magaalonni
naannoo laga kanaa jiran Matahaaraa, Awaash, Gawwaanee fi Asaayittaadha.  

Sululli Awaash yaa'aa gadii naannoo 9° Ka kaasee bara dheeradhaaf iddoo
jireenyaa ummata Affaari. Sululli kun mootummoota Dawwaaroo, Fatagar, Ifaat,
fi Shawaatti akka qaama bulchiinsa isaanitti dabalamee ture. Shawaadhan ala,
mootummoonni kun erga Oromoon jaarraa 16ffaa keessa dhufee booda nibadani.

Namni Yuurooppi kan jalqaba laga Awaash hordofee bakka inni itti namu haroowwan
Awussaa argate Wilfred Thesiger yoo ta'u kunis bar 1933/1934. Thesiger magaalaa
Awaashii ka'e, yaa'a lagaas hordofee deemun Haroo Abbee erga argatee booda hanga
Taajuraatti ittuma fufee deeme. Abuuraan L.M. Nesbitt jedhamu ya'aa laga Awaash
gartokkesaa hordofee bara 1928tti kan ilaalee yoo ta'elle, Asaayittaa yeroo ga'u
laga kanarraa goree gara kaabatti karaa Sulula Affaarin gara Galaana
Diimaa qaxxaamure.  

Bara 1960tti, Hidhni Qooqaa iddoo Finfinneerraa 75 km fagaatee argamutti Laga
Awaashirratti hojjatamee xumurame. Haroon kunis naannoo sanaaf madda anniisaa
elektirikii guddaa ta'ee. Haroon hidha kanaan uummame Haroon Galiilaa (Kuusaa
Qooqas ni jedhama) ballina naannoo isquweer km 180 ta'u qaba. Yeroo ammaa kana,
hidhni fi haroon kun sababa cirrachaatin balaarra jira. 

Sulullii Awaash Gadii iddoo hardiida Afrikaa itti kunuunsan kan dhumaati.
Hardiidni kun Paarkii Biyyoolessaa Yaanguddii-Raasaa keessa guutummaan
badaniiru, garuu ollasaa kan ta'e Kunuunsa Hardiidaa Miillee-Sardoo keessa ni
jiru. Bineeldonni gurguddon naannoo kana jiraatan kan biraa saalaa (Beisa
Oryx), busaawaa garagaraa kana akka  gugguuftuu (gerenuk), hiddii (Dorcas
gazelle), kuruphee fi bosonuu, fi hardiida (Grevy's zebra).     



https://om.wikipedia.org/wiki/Kutaa_Hujeessaa_Giddugaleessaa

Kutaa Hujeessa Giddugaleessaa haardiweerii kompitaraa keessa tokko yoo ta'u
hojiinsaas ajaja sagantaa kompitaraa raawwachuudha, kanas kan godhu hojii
qooyyaba, yaayaa, too'annoo fi naqa/baha raawwachuudhaani. Maqaan kun industirii
kompitaraa keesssatti bara 1960n gara jalqabaatii kaasee fayyadamaa ture. Seenaa
KHG keessatti, danaan, saxaxni, fi akkaataan itti hojjatama KHG yeroodhaa gara
yerootti jijjiiramaa deeme, garuu dalagnisaa bu'uuraa sanuma.

Kompitarri tokko KHG tokkoo ol qabaachuu danda'a; kunis hujeessa-baayyee
(multiprocessing) jedhama. KHG ammayyaa hundi maayikiroprooseseriidha, kana
jechuun chiippii tokko irratti argamu jechuudha. Integireetid sarkiyuutin (IS)
tokko tokkoo chiippii tokkorraatti KHG tokkoo ol qabaachuu danda'u; integireetid
sarkiyuutin akkasii kun hujeessaa handhuura-baayyee (multi-core processor)
jedhama. Integireetid sarkiyuutin KHG qabate tokko dabalataanis kuufannoo,
meeshaalee moggaa, fi kutaa kompitaraa kan biraa qabaachuu danda'a; kunis sirna
chiippirraa (system on a chip) jedhama.



https://om.wikipedia.org/wiki/Ibolaa

Ibolaan dhibee namaa fi piraayimeetota (primates) kaan qabu yoo ta'u dhibee kana
kan fidus vaayiresii ibolaa ti. Mallattoon dhibee kanaa vaayireesin kun nama
qabee guyyaa lamaa hanga torban sadi'iitti mul'achuu jalqaba; mallattoonsaas
oo'a qaamaa, qoonqoon madaa'uu, dhukkubbii hirree, fi mataa bo'oofaa dha. Yeroo
baayyee hoqqisiisuu, albaasuu fi waan akka finniisa fakkaatu qaamarratti yaa'un
itti fufee dhufa, kana wajjin tiruu fi kaleen hojiin isaanii baayyee gadi bu'a.
Yeroo kana, dhukkubsataan karaa qaama keessaa fi alaatin dhiigni keessaa yaa'uu
jalqaba.

Vaayiresiin kun dhiiga ykn dhangala'aa bineelda dhukkuba kanaan qabamee yeroo
tuqan nama qaba. Karaa qilleensaa tatamsa'uu danda'uunsaa hanga ammaatti hin
mullanne. Sinbirri alkanii ija mukaa nyaattu vaayiresii kanaan odoo ofii hin
qabamin baattee akka tatamsaastu amanama. Namni tokkicha qabamnaan, dhibeen kun
namootarraa namootatti ni darba. Dhiirri dhibee kanaan qabamee fayye, vaayiresii
kana karaa mi'oo hanga ji'a lamaatti nama biraatti dabarsuu danda'a. Dhibeen kun
akka nama qabe baruuf, dhibeewwan mallatto Ibolaa fakkaatu qaban kan akka busaa,
koleeraa, fi vaayireesota nama dhigsisan akka hin taane dura addaan baafama.
Sana booda mirkaneessuuf, dhiigni dhukkubsataa fudhatamee antiibodii vaayiresii,
RNA vaayiresii, ykn vaayiresii mataasaa akka qabu ni qoratama.

Ittisni dhibee kanaa, dhibeen kun bineeldota qabamanirraa gara namaatti akka hin
tatamsaane to'aachuu dabalata. Kunis bineeldonni dhibee kanaan qabamuu isaanii
sakatta'uu fi yoo qabaman ajjeessanii reeffa isaanii karaa sirrii ta'een gatuu
dha. Foon seeran affeeluunii fi yeroo foon tuttuqan uffata ittisaaf ta'u
uffachuun fayyaduu danda'a, akkasumas naannoo nama dhbee kana qabuu jiraannan,
uffata ittisaaf ta'uu kaawwachuu fi harka dhiqachuunis ni fayyada. Eddattoon
dhangala'aa qaamaa fi tishuu nama dhibee kana qabu irraa fudhatame of eeggannoo
guddaan qabatamuu qaba.

Qorichi dhibee kana faayyisu hanga ammaatti hin argamne. Yaalin namoota
qabamaniif godhamu yaalii gargaarsa qofa, kunis dhangala'aa karaa afanii kennuu
(xinnoo miyaa'aa fi soogidda kan qabu) fi dhangala'aa karaa ujummoo dhiigaa
kennuu dabalata. Dhibeen kun carraan ajjeesuusaa guddaa dha, kan qabman keessaa
naannoo dhibbantaa 50% hanga 90% ni ajjeesa. Iboolan jalqaba kan argame Sudaan
(amma Sudaan Kibbaa) fi Rippabiliika Dimookiraatawaa Koongoo keessatti. Dhibeen
ibolaa baayyinaan Afrikaa keessatti naannoo tirooppikii Sahaaraa gadiitti akka
weeraraatti ka'a. Bara 1976 (bara itti jalqaba argame) hanga 2013tti,
Dhaabbannii Fayyaa Addunyaa keezii 1,716 gabaase. Weerarri guddaan hanga
har'aatti uummame kan bara 2014tti Afrikaa Dhihaa keessatti ka'e yoo ta'u
biyyoota akka Giinii, Seraa Liyoon, Laayibeeriyaa fi Naayijeeriyaa keessatti
mul'ate. Hanga Onkoloolessa 1, 2014tti, namoonni 3,069 qabamuunii fi kana
keessaa 1,552 du'uun gabaafameera. Talaallii humuufojjachuuf yaalin godhamaa kan
jiru yoo ta'u, hanga ammaatti garuu hin argamne.

Mallattoon ibolaa akkuma tasaa dura sadarkaa infuleenzaa fakkaatun, kunis
mallattoo dhadhabbii, oo'a qaamaa, mataa bo'oo, fi dhukkubbii buusaa, hirree fi
qomaa agarsiisa. Hoqqisiisuu, garaa kaasaa, fi nyaata jibbuun mallattoo
beekkamaa keessa tokko. Mallattoon darbee darbee mul'atu: madaa qoonqoo,
dhukkubbii qomaa, hinqirsoo, qilleensi namatti hirrachuu fi waa liqimsuu
dadhabuu dha. Dhibeen kun nama qabee hanga mallattoon mul'achuu jalqabutti giddu
galeessan guyyaa 8 hanga 10 fudhata, garuu bultii 2 hanga 21 gidduu ta'uu mala.
Gogaa qaamarratti dhiitaa xixiqqoo akka finniisaa fida (dhibbantaa 50% irratti).
Mallattoon ibolaa gara jalqabaa busaa, dengue fever ykn tropical fevers kan
biroo wajjin walfakkaata, kunis hanga dhibeen sun guddatee dhiiga qaama keessaa
yaasu jalqabutti.

Dhukkubsattoota 40-50% irratti, karaa qaamni ittii madaa'eefi karaa uraa qaamaa
(fkn ujummoo mariimaanii fi garaacha, funyaan, buqushaa, iddiddii) dhiigni
yaa'un gabaafameera. Sadarkaa dhiiguu, kan mallattoo jalqabaa booda guyyaa 5
hanga 7tti dhufu kanarratti, dhiigun qaama keessoo hoqqisa dhiiga qabuu fi ija
diimateen of mullisa. Dhiigni googaa qaamaatti yaa'e waan akka
petechiae, purpura, ecchymoses andhematomas (keessaahuu naannoo limmoon
waraannatanitti) uuma. Dhukkubsattoonni qufa'anii dhiiga aakkifatu, dhiiga
hoqqisu/balaqqamsiisu ykn bobbaa wajjin dhiiga baasu.

Dhibeen ibolaa vaayiresii shan kan warra ibolavaayiresii, maatii filooviraayid,
fi oordarii mononegavaayiraals jalatti ramadaman keessaa afuriin dhufa.
Vaayireesonni dhibee fidan arfan vaayiresii Bundibugyo (BDBV), vaayiresii
Sudaan (SUDV), vaayiresii Taï Forest (TAFV), fi tokko ammoo kan
salphumatti vaayiresii Ibolaa (EBOV, duraan vaayiresii Ibolaa Zaayer jedhama)
jedhamuuni. Vaayiresii Ibolaa (EBOV) kan jedhamu kun sanyii Zaayer
ibolaavaayiresii jalatti ramadamu kan qofaa yoo ta'u vaayiresota dhibee kana
fidan keessaa isa hamaa dha, akkasumas weerara ka'e baayyee kan kaase isa.
 Vaayiresii shanaffaan Reston virus (RESTV) jedhamu namarratti dhibee fida
jedhamee hin yaaddamu. Vaayiresonni ibolaa shananuu vaayiresii Marburg jedhamun
walitti dhiyaata.

Namarraa-namatti daddarbuun kan dhufu dhiiga ykn dhangala'aa qaamaa nama
dhukkubsatee tuquun (reeffa nama du'ee dabalatee), ykn wantoota vaayiresii
kanaan fallamee tuquun, keessaahuu limmoo wayyaa ittiin hodhanii fi limmoo mana
yaalaaa, ta'uu danda'a. Carraan dhibeen kun weerara guddaa geggeessuuf qabu
xiqqaadha jedhamee yaaddama, sababiinsaas dhangala'aa dhukkubsataa keessaa bahe
qajeeltodhaan tuttuquun qofa waan darbuufi. Mallattoon dhibee kanaa
dhukkubsataan akka hin sochoone waan godhuuf carraan namni kun dhibee kana
tatamsaasuff qabu ni xiqqaata. Reeffi nama du'ee dhibee kana waan dabarsuuf,
sirni awwaalchaa aadaa dhibee kana baballisuu danda'a. Weerara bara 2014 irratti
Giinii keessatti dhibeen kun harki lama-sadaffaan kan dhufe sababa awwaalchatiin
jedhamee amanama. Mi'oon namoota dhukkubsatanii fayyanii hanga ji'a sadi'iitti
dhibee kana dabarsuu danda'a. Weerarri ibolaa kan jalqabaa akkamitti akka ka'e
hin beekkamu. Weerarri vaayiresii ibolaa kan jalqabaa dhangala'aa bineelda
dhibee kanaan qabame tuquun namatti darbuu hin oolle jedhamee amanama.

Sababa inni baballatuuf keessa inni tokko biyyoota Afrikaa keessatti manneen
yaalaa baayyee dadhabaa waan ta'anii fi. Hojjattoonni fayyaa kan uffata ittisaa
seeran hin kaawwanne dhibee kanaa qabamuu danda'u. Dhibeen kun Afrikaa keessatti
karaa hospitaalaa tatamsa'eera sababinsaas limmoo irraa deebi'anii fayyadamuu fi
of eeggannoon waliigalaa dhabamuu dha. Buufanni fayyaa kan dhukkubsattoota
yaalaa jiran tokko tokko bishaan ujummoollee hin qaban.

Ibolaan karaa qilleensaa darbuunsaa hin gabaafamne. Garuu, laabiraatorii
keessatti kan qophaawu, cobni 0.8– 1.2-μm ta'u qillensa wajjin yoo ol xuuxame
dhibee kana nama qabsiisuu danda'a. Vaayiresiin kun, waltuquu tokko malee
booyyerraa gara piraayimeetotaatti tattamsa'uu akka danda'u mul'ateera, garuu
qorannoon kun daddarbuu akkasii piraayimeetota nama-hin-taane gidduutti arguu
hin dandeenye.

Sinbirri alkanii ija mukaa gartokkeen nyaatame lafatti gadi darbatti, achii
hoosiftoonni lafarra jiraatan kan akka goorillaa ija mu harca'e sana
nyaatu.Cancalli ta'umsa akkasii kun karaa al-qajeeltoo dhibeen kun baattuu
vaayiresii kanaarraa gara bineelda biratti ittiin darbu dha, kunis gorora
sinbira alkanii vaairesii baachuu ilaalchisee qorachuutti geesse. Oomishni ija
mukaa, amalli bineeldaa, fi wantoonni biraa yeroo fi iddoo adda addaatti
jijjiiramuun isaanii ka'umsa weerara dhibee kanaa bineeldota keessatti fida.

Sinbirri alkanii kuusaa uummamaa vaayiresii Ibolaa ti. Biqiltoonni,
aritiropoodonnii fi sinbirris tarii ta'uu danda'u jedhamee yaaddama. Bosonatti,
dhibeen kun kan darbu yeroo sinbirri alkanii dhibee kanaan faalamte ija mukaa
gartokkeensaa nyaatame ykn foon ija mukaa gad darbatte, achii booda hoosiftoonni
lafarra jiraatan kan akka goorillaa fi kuruphee ija mukaa bu'e san nyaatu.
Cancalli akkasii kun sanyii uummaan baattuu vaayiresii ibolaa ta'e keessaa gara
sanyiiwwan biraatti karaa kallattii-alaan akka darbuuf carraa uuma. Kunis
vaayiresii gorora simbira alkanii kuduraa nyaatu keessa jiruu irratti qorannoo
gochuutti geesse. Oomishni kuduraa, amalli bineeldaa, fi sababoonni biraa yeroo
fi iddoo adda addaatti jijjiiramuun bineeldota keessatti ka'umsa weerara dhibee
kanaa fida. 

Simbirri alkanii warshaa jirbii kan jalqaba weerarri dhibee ibolaa bara 1976 fi
1979 keessatti mul'ate keessa akka jiraachaa turte, akkasumas weerara vaayiresii
kan Marburg kan bara 1975 fi 1980 ka'e keessaas harka akka qaban dubbatame.
Sanyii biqiltootaa 24 fi sanyii bineeldota lafee dugdaa qaban 19 kan yaaliif
jecha vaayiresii ibolaan waraanaman keessaa, simbira alkanii qofatu dhibee
kanaan qabame. Simbirri alkanii mallattoo dhibee kanaan yeroo qabaman mul'atu
hin agarsiifne, kunis baattuu vaayiresii kanaa ta'uu isaanitiif ragaa ture.
Sarvee bineeldota 1,030 irratti, simbira alkaniii Gaabonii fi Rippabiliika
Koongoo 679 dabalatee, irratti bara 2002-2003 godhameen, simbirri alkanii
kuduraa nyaatan 13 keessatti RNA vaayiresii ibolaa qabu ture. Hanga 2005,
simbirri alkanii kuduraa nyaattu (Hypsignathus monstrosus, Epomops franqueti,
and Myonycteris torquata) vaayiresii ibolaa akka qaban adda baafameera.
Sanyiiwwan kun yeroo ammaa baattuu uummaan akka kuusaa vaayiresii ibolaa akka
ta'an shakkama. Antiibodiin vaayiresii Zaayerii fi Reston simbira alkanii
Baangilaadish keessatti argameera, kunis baattuun vaayiresii kanaa fi mallattoon
filoovaayiresii Eeshiyaa keessa akka jiru agarsiisa.  

Bara 1976 fi 1998 gidduuti, hoosiftoota, simbira, reptaayiloota, amfibiyaanota,
fi artiroopoodota 30,00 naannoo weerarrii ibolaa ka'e keessa akka eddattootti
fudhamatame keessaa, vaayiresiin ibolaa keessatti hin argamane, kunis hurraa
jenetiikii roodentii ja'a (Mus setulosus fi Praomys) fi shiruu(Sylvisorex
ollula) Rippabiliika Gidduagaleessa Afrikaa keessaa dhuferraa argameen ala
jechuudha. Yeroo weerara 2001 fi 2003, hurraan vaayiresii ibolaa raqa goorillaa
fi chimpaanzii keessatti argameera, kunis boodarra dhibeen kun akka nama qabuuf
madda ta'e. Haa ta'u malee, sanyiiwwan kanaa dhibeen kun yoo qabee waan
ajjeesuuf, isaan akka kuusaa uummamaatti tajaajiluu hin danda'an.  

Vaayiresiin ibolaa jinoomii RNA maraa tokko kan nama hin faalle qaba.
Vaayireesin ibolaa jinoomii tilmaaman 19 ta'nii fi kan jiinii torba tartiiba
3'-UTR-NP-VP35-VP40-GP-VP30-VP24-L-5'-UTR of keessaa qaban qaba. Jinoomin
vaayireesin ibolaa shananii (BDBV, EBOV, RESTV, SUDV, fi TAFV) tartiibaa fi
lakkoofsa fi iddoo jiiniin walirra oolutti gargari. Akkuma filoovaayiresii
hundaa, vaayiresiin ibolaa paartikilii maraa danaa ulee hookkoo fakkaatu ykn
boca "U" ykn "6" qabu dha, kana malee vayiresiin kun maramaa, geengoo ykn kan
damee qabu ta'uu danda'a. Walumaa galatti, vaayireesin ibolaa ballinaan 80 nm
yoo ta'u dheerinaan garuu gargari. Dheerinni ibolaa miidiyaanin 974 hanga 1,086
nm (kunis faallaa marburgvirions kan dheerina midiyaaniin 795–828 nm ta'e qabuu
ti) ta'a, garuu paartikiliin ibolaa dheerina hanga 14,000 nm ta'u qabu tishuu
namni guddise keessatti argameera.

Seelonnii ujummoo dhiigaa karaa keessaa jiran(endothelial cells),
makroofeejonni, fi seelonni tiruu dhibeen iboola kan guddinaan miidhu keessa
adda dureedha. Dhibeen qabamuun booda, gilaayikoopirootiinin burqisiifame, kan
gilaayikoopirootiinii bulbulamu xiqqoo (small soluble glycoprotein - sGP) ykn
gilaayikoopirootiinii vaayiresii ibolaa jedhamutu, hojjatama. Vaayiresii ibolaa
baayyisuun oomisha pirootiini seelotaa faalamanii fi sirna ittisaa dhukkubsataa
dhiphina keessa galcha. sGPn pirootinii sirna asattoo dabarsuu niwutiroofiilsi
(neutrophils), gosa seelii dhiiga adii kan ta'e, jeequ oomisha, kunis
vaayiresiin kun sirna ittisaa jalaa niwutiroofiilsin akka dafee hojiitti hin
bobbaane gochuun jalaa miliqa. Seelonni dhiiga adii kun vaayiresii kana baatanii
 qaama hunda keessa gara limfi noodii, tiruu, somba, fi hadhooftuutti
faffacaasu. Vaayiresiin jiraachuu fi miidhamni seelii kan vaayiresiin isa
keessatti oomishamee keessaa ba'urran kan ka'e dhufu, asattoon keemikaalaa(kan
akka TNF-α, IL-6, fi IL-8) akka gadilakkifamu godha, kunis asattoo molokiyuulii
kan oo'a qaamaa fi gubaa ti. Miidhaan seelii namaarra ga'u, kan seeliin
indooteeliyaalii(endothelial cells) fidu, ujumoo dhiigaa irraan miidhaa ga'a.
Miidhamni ujummoo dhiigaa kun oomishmuu GPrraan ka ka'e ittuu ammaata, GPn wanti
seelonni walitti akka qabatan godhu hirrisa, fi miidhaa tiruu kan dhiigni seeran
akka hin ittitne godhu fida.   



https://om.wikipedia.org/wiki/Huseen_Bunee

Huseen Bunee (1998-2004 ALH) qabsaawaa Fincila Baalee keessatti Jeneraal Waaqoo
Guutuu wajjin ta'uun lolaa turani. Huseen jecha nafxanyaa qawween hin ajjeftu
jedhu kan yeroo sana diinni ittiin ummata Oromoo sodaachisuuf fayyadamu
nafxanyoota hedduu ajjeesun soba ta'u ummatatti agarsiisan.

Huseen Bunee Godina Baalee aanaa Sawweenaa bakka Goonii Gafarsaatti jedhamutti
abbaasaa Daraaraa Godaanaa fi armeesaa Hawwaa Badhaasorraa bara 1898 (ALH) ykn
1904/1905 ALA dhalate. Abbaansaa erga dua'anii booda Huseen Bunee qe'ee abaasaa
too'achuuni fi obboleeyyansaa guddisuun dirqamasaa waan tureef kanuma fudhatee
socho'aa ture. Yeroo sana manni barumsaa waan hinjirreef, Huseen mana amantii
Islaamaa seenee amantii baratee barsiisaa ture. Erga guddatee haadha manaa
fuudhee booda, ciminaa fi siyaa'inasaa kan argan bulchiinsa Mootummaa Hayila
Sillaasee keessatti Burqaa godhanii muudan. Adeemsa keessan ciminasaarraa ka'uun
gara bakka bu'aa baalabbaataatti ol guddisan. Adeemsa hojii kana keessattis
hacuuccaa sirni Nafxanyaa ilamaan Oromoorran ga'u argee aaruu jalqabe.

Walga'ii baalabbaatota Oromo ta'an 18 irratti, Huseen Oromoon sirna nafxanyaa
qabsaawu akka qabuu innis kanumaaf qophaawuusaa itti himee isaanif akka isa
faana hiriiran gafate. Isaan garu humna maalitiin Hayila Sillaasee lolta, kuni
gonkumaa hin ta'u jedhanii didan. Innis akkamitti akkan qabsaawuu Nafxanyaa akka
falmu sinittan agarsiisa jedheen.

Itti aansun Huseen Bunee horiisaa keessaa sangoota sagal gurguree qawwee sadi'i
bitate qabsoof qophaawe. Obbolootasaa fi namoota biraa muraasa fudhatee bara
1962 ALH qabsoo eegale. Huseen Bunee Gaara Goonirratti qubachuudhan qabsoo
finiinse. Namoonni gabrummaan itti hammaate hedduun dhaqanii miseensa waraana
Huseen Buneetti makamuu eegalan. Gaara Goonii kan amma Gaara Huseen Bunee
jedhamee moggaafame karaan ittiin koran tokko qofa, loltoonni Huseen Bunees
gaara kana erga koranii booda loltuun Hayila Sillaasee akka hin seennef hulaa
cufani. Yeroo loltuun Hayila Sillaasee dhufes dhagaa gaararraa itti gadi
kaachisuun ajjeesu. Gaara kanarra bineensonni adda addaa waan jiraniif yeroo
beela'an gadamsa ajjeesanii nyaatu turan.

Mootummaan Somaaliyaa cunqurfamtootaf gargaarsa akka kennu kan dhaga'e Huseen
Bunee namoota saddeet filee gara Somaaliyaatti erge. Mootummaan Somaaliyaas
gaaffii kana fudhachuudhan qawwee 8, dhoobir 7 fi toomsanii 1 kenneefi. Meeshaa
kanatti fayyadamuun qabsoo itti fufan. Bara 1963 gara Somaaliyaa deemee bakka
Elbaardii jedhamu dhaqee isaan wajjin marii godhe. Mootummaan Somaaliyaas
qawwee, dhuka'aa fi rasaasa kenneefi geggeesse. Huseenis kana gaalatti fe'udhaan
gara Baaletti deebi'e. Ummanni naannoo sanaas kanarraa ka'uun haamileensaa
dabale. Baalabbaatonni duraan Huseen bunee didani amma harka lafa jalaatin
gargaaruu eegalan.

Bqattoonni Oromoo Huseen Mahaammad Suuraa gara Ijiiptitti ergan. Innis achi
deemee gargaarsa maallaqaa fi meeshaa waraanaa akka gaafatuf ture. Mootummaan
Ijiiptis kana fudhatee gargaarsa maallaqaa fi meeshaa waraanaa kenneefi
geggeesse. Kana kan dhaga'e mootummaan Somaaliyaa aarudhaan akkamitti haayyama
keenya malee siyaasa keessan biyya alaa baatan jedhe. Meeshaa waraanaa
gargaarsan dhufe kan Barbaraa fi Basasoo gidduutti bu'ee ture loltootasaa itti
ergee qabsiise. Namoota meeshaa waraanaa kana fe'uuf dhufan 36s qabee mana
hidhaa Looyi Haaddee jedhamutti waggaa 5f hidhe.

Baqattoonni Oromoo Somaaliyaa keessa turan nuti Sumaalee Abboo odoo hin taane
nuti Oromoodha, yoo nu gargaartan maqaa kanaan nu gargaaraa jedhanii ibsa
baasan. Huseen Bunee mootummaa Somaaliyaa wajjiin haasaa godhee kanuma waan ifa
godheef mootummaa Somaaliyaatin hidhame. Mootummaan Somaaliyaa maqaa Sumaalee
Abbotiin yoo qabsoofte gargarsaa siif goona, umurii kee guutuu miindaa siif
kaffalla jedhanii amansiisuf yaalanirree Huseen Bunee ni dide. Waggaa sadi'ii fi
ji'a booda Huseen Bunee mana hidhaatii gadi lakkifamee baqattoota achi jiranitti
makame. Mootummaan Somaaliyaa gaafa gadi lakkisu qarshii shilingii kuma soddoma
kenneefi.



https://om.wikipedia.org/wiki/Haacaaluu_Hundeessaa

Haacaaluu Hundessa (1985 - amma) weellisa Oromoo, barreessaa walaloo fi yeedaloo
sirbaa, sabboonaa fi qabsaawaa mirga Oromooti. Haacaaluun weellisaa Oromoo
jaalatamaa yoo ta'u eenyummaa fi aadaa Oromoo guddisuurratti of kennee hojjata.
Haacaaluun seenaa fi aadaa Oromoo akka beekkamu gochuuf tattaafachuu isaatin
ummata biratti beekkama.

Haacaalun kan dhalatee guddate magaalaa Ambootti yoo ta'u barri dhalootasaas
bara 1985. Maatisaaf, Haacaalun mucaa shanaffaa yoo ta'u obboloota dhiiraa ja'aa
fi obboleeyyan durbaa afur qaba. Akkuma ijoollee Oromoo kamuu Haacaaluun
maatisaaf loon tiksaa akka guddate dubbata. Barnootasaa hanga kutaa kudha
lamaatti achuma magaalaa Ambotti barate.

Haacalun albamiisaa kan jalqabaa bara 2009 baase. Haacaalun albama kana kutaa 12
odoo baratuu baase. Albamii kana baasuf, Jiimata gara Finfinnee deemee Wiixata
deebi'aa shaakalaa ture. Albama kana hojjatee fixuufis ji'a torba fudhate.
Albamiin kun sirba kudha lama of keessa kan qabu yoo ta'u matadureensaa "Sanyii
mootii" jedha. Sirboota kudha lammaan kana keessa sagal walaloo kan barreesse
Haacaaluu yoo ta'u kan hafan sadan ammoo Simee Tufaatu barreesse.



https://om.wikipedia.org/wiki/Gubaa_sulula_qiinxamaa

Gubaa sulula qiinxamaa (RVF) kun dhukkuba vaayirasii kan hoo’ina qaamaa
(dhukkubbii salphaa) argamsiisun dhukkubbi cimaaf geessisuudha. Mallattoowwan
dhukkubbii hoo’ina qaamaa (salphaa)kun: gubaa, dhukkubbii qaama foonii, fi
bowwoo mataawan yeroo baay’ee torbaniif turu dabalatu. Dhukkubbiwwan cimoon tari
kan dabalatu: erga qabamanii kaasee jalqaba torbee sadiirra arguu dadhabauu,
tuqamu sammuu kan bowwoo mataa hamaa geessisuu fi raata’uu, fi dhiiguu rakoo
tiruu waliin dabalatee guyyoota muraasa keessatti mul’atu faa dha. Warrii
rakkoon dhiiguu irratti mul’atu harka 50% kan caalan carraa du’aaf saxilamuut
qabu.

Dhukkubichi kan uummamu kara RVF vaayirasii, gosti isaa filebovaayiras
jedhamuuni. Dhukkubni kun kan dardarbuu danda’u dhiiga beeylada summaa’ee
yootuqan, naannoo beeyladoonni summaa’an (dhukkubsatan) yeroo qalamannaannoo
sanatti qilleensa waliin qaama keessa seenun, aannan dheedhii horii dhukkubsatee
dhuguun, yookin ciniinnaa boookeedhukkubichaan faallamteen. Beeyladaaleen kan
akka, saawwanii, hoolaa, re’ee fi gaalaa dhukkuba kanaan qabamuu danda’uu.
Beeyladoota kanarratti baay’inaan dhukkubichi kan tamsa’u karaa bookewwaniiti.
Namni dhukkubsate tokko dhukkubicha gara nama kan biraatti dabarsuun isaa hin
mul’anne. Dhukkubicha qorannoodhaan bira ga’uuf ittistuu qaamaa/antibodies
qaamni vaayirasii dhukkubichaa ofirraa ittisuuf uumu ilaalun yookin
vaayirasichuma mataa isaa dhiiga keessatti ilaalun addaan baasun ni danda’ama.

Dhukkubicha namarraa ittisuun kan danda’amu beeyladoonni akka dhukkuba kanaan
hin qabamne talaalli keennudhaan ta’a. Kunis otoo dhukkubichi bifa weerraraatin
hin ka’in ta’uu qaba, erga weerrarri ka’een booda yoo ta’e garuu haalicha
baay’ee hammeessuu mala. Wayitii weerraraa beeyladoonnii iddoodhaa gara iddootti
akka hin sochoone ittisuunis fayyaduu dandaa’a. Baayina bookewwanii hiri’isuu fi
akka nama hin ciniinne gochuunis akkasuma faayidaa qaba. Namaafis talaallin ni
jira; haa ta’u malee, erga bara 2010 as bal’inaan hin argamu. Once infected
there is no specific treatment.

Weerrarri of dhuukkubichaa kan mul’atu Afrikaa fi Arabiabiyya Arabaakeessa
qofatti. Weerrarrii yeroo baay’ee kan uummamu yeroo bokkaan eddumaatee booken
gar malee wal hortuudha. Dhukkubni kun yeroo jalqabaatif kan gabaafame loon
irraati Sulula Qiinxamaa/Rift Valley biyya Kenya keessatti jalqaba bara 1900
keessa ture, akkasumas vaayirasiin isaa yeroo jalqabaatif kan adda ba’ee
beekkame bara 1931.



https://om.wikipedia.org/wiki/Godina_Wallagga_Bahaa

Wallagga Bahaa kuni godina Oromiyaa kudha-lamaan keessaa tokko yoo ta'u, kan
maqaa kana argates anaa Wallagga durii irratti.

Wallagga Baha kibba-dhihaan Ilu Abbaabooraan, dhihaan Laga Dhedheessaa kan
Wallaggaa Dhihaa irra gargari basun, kabba-dhihaa fi kabban
Benishangul-Gumuziin, bahaan Shawaa Dhihaa fi kibba-bahaan immo Jimmaan
dangefamte argamtii. Bakki dheerina guddaa zonii kana Garaa Garochan jedhamu yoo
ta'u dheerina hanga 3,276 m ta'u qaba. Anoleen beekkamoon zonii kanaa Finca'aa,
Guduru (kan maqaa birra kombolcha jedhamun beekkamu), Naqamte fi Shaambuufaadha.

Abbaa Taayitaa Istatistiksii Itoophiyaa(Central Statistical Agency of Ethiopia)
akka gabaasa Abbaa Taayitaa Bunaa fi Shayii Itoophiyaa(Ethiopian Coffe and Tea
authority) irratti hunda'e ibsetti toniin buna 40,606 ta'u bara dhuma 1997 E.C.
(2005 G.C.) irratti akka Wallagga Bahaa fi Dhihaa (yoo walitti qaban) akka
biqile ibseera. Kuni immo basii Oromiyaa keessa parsentii 35.3%% yoo ta'u, baasi
biyyaa (Itoophiyaa) kessa immo parsentii 17.9% ta'a.

Gabaasaa Abbaa Taayitaa Istatistiksii Itoophiyaa irra bara 2005 GC akka ibsutti,
godinni kun tilmamaan bayyina ummatta 1,779,636, yoo qabaatu kana keessaa
873,408 dhiira yoo ta'an kan hafan 906,228 immo dubraa dha. Baayyina ummata
olitti ibsame keessaa parsentiin 13.9% yookan namni 247,991 magaalaa keessa
jiraatu. Ballina lafa tilmamaan 21,863.82 km2 ta'u keessatti tuuta'insa ummataa
Wallagga Bahaa tilmamaan 81.40 ta'a. Magaalonni godina kana keessaa yeroo ammaa
Naqamtee,Giddaa Ayyaana, Galiilaa,Kiiramuu,Diggaa,Guuttin,Arjoo, Siree fi
kanneen biroos of keessatti haammatte argamti. Magaalaan Naqamtee kun immoo
magaalaa gudditti godinichaa wan taateef bakka seena qabeessa goda ambaa
sadarkaa biyyattitti beekamu tokko, isteediyeemii kan sadarka isaa eeggate yeroo
ammaa hojjechifte xumuraa jirti.



https://om.wikipedia.org/wiki/Godina_Baalee

Baaleen godinaalee Oromiyaa keessa jiran keessaa tokko dha. Daangaan Baalee,
kibbaan Booranan (Booranaa fi Baale laga Gannaalee Doriyaatu gargar baasa),
kibba dhihaan Saba, Sab-lammootaa fi Ummattoota kibbaan, kaaba dhihaan Arsiin,
kaaba bahaan Harargee fi kaaba fi kibbi Harargee Laga Shabaleen gargar ba'u),
bahaan immo Sumaaleen dangefamtee argamtii. Bakki dherinna gudda Baale keessaa
qabu Gaara Baatuu yoo ta'u, gaarri kun immoo Oromiyaa kessattille guddinan
tokkoffa dha. Gaarri Baatuu Gaara Urgoma jedhaman jalatti qoodama. Gaaronni
biraa urgoma keessatti argamani kan akka Gaara Tulluu Diimtuu, Gaara Darkinna fi
Gaara Geesse jedhamani dha. Aanoti bira Baale keessatti argamani kan akka
Dodola, Ginniir, Gobba fi Roobee dha.

Abbaa Taayitaa Istaatistiksii Itoophiyaa bara 2005tti akka gabasetti, Baalen
bayyina ummatta 1,727,306 yoo qabattu, kana keessaa 854,584 dhiraa yoo ta'an,
872,722 immo dubra dha. Ummatti Baale 233,013 yookan 13.5% magalaatti galu.
Ballina lafaa tilmaman hanga 63,917.46 square kilometers ta'u keessatti, Baalen
tuuta'insa ummataa 27.02, kilometiri tokko kessatti jiratta.

Akka meemoraandamii Baankii Addunyaa Caamsaa 24, 2004tti, 11% iin ummatta Baale
elektrikii yoo fayyadamanii, rukkinni kara konkolaataa immo 11.4 kilometers per
1000 square kilometers qabu. Avirejjiin abba mana baadiyyaa tokko heektaara lafa
tokko yoo qabatu, lakkoofsa horii immo 1.0 qaba. 19.5 % iin ummatta hojii qotee
bulaa hin ta'iniin jiraata. 66%iin ijolee mana barumsaa sadarka tokkoffaf
galmooftee barattu yoo tatu, 21% immo mana barumsa sadarka lammaffatti baratti.
53% Baale busaan qabammu yoo danda'ani, tokkollen immo Tsetse fly qabamu hin
danda'anni. Memorandumiin Baalefi halla qillensa goga qabachuni kennamef 555
dha.



https://om.wikipedia.org/wiki/Galaana_Arkitiik

Garbi Arkitiik, garba hemisferii kaabaatti argamu yoo ta'u, kan baayyinan argamu
garuu kutaa lafaa Arkitiik jedhamu kan fiixee kaabatti argamutti argama. Garbi
kun garba addunya hunda irraa xiqqaa yoo ta'u, qallinaanis isa qallicha dha.
Dhaabbata Qorannaa Bishaanii kan Addunyaa (International Hydrographic
Organization) garba kana akkuma garba addunyaa shanan jalatti walitti-qabullee
qorannaan garbaa yeroo baayyee Galaana Meditiraaniyaanii Arkitiik yookan
salphaatti Galaana Arkitiik jedhani waamu, akkasumas akka bishaan xixiqqoo garba
Atilaantiik jalatti argamani godhani qoodanii. Garbi Arkitiik bishaan Garba
Addunyaa walitti qabamani adeeman keessaa kan fiixee kaabatti argamu dha.

Kutaan baayyen garba kanaa cabbii bishaanin kan marfamee yoo ta'u, kunis kan
ta'u ji'otta qabbana yookan immo yeroo tokko tokko ganna guutuu dha. Oo'ii fi
soogiddummaan bishaan kanaa waqtiin jijjiirama, kunis yeroo cabbin baqu fi yoo
cabbin walitti-qabamu. Soogiddummaan garba kanaa yoo ilaalan avireejjii
sogiddummaa shananii irra xiqqaa dha, kunis wanna hurka xiqqaa fi waan bishaan
gara alaa yeroo baayyee hin yaaneef akkasumas bishaani qulqulun biraa gara
keessaa yeroo bayye waan hin senneefi. Walit-qabami cabbi yeroo ganna hanga
parsentii 50% ta'a.



https://om.wikipedia.org/wiki/Ernesti_Raazerfoordi

Ernesti Raazerfoordi, Baaron Raazerfoordi Nilsan, (30 Hagayya 1871 – 19
Onkoloolessa 1937) fiizisistii Biriiten kan dhalootan Niwuu Ziilanditti ta'e yoo
ta'u abbaa fiiziksii niwukilaaraa jedhamee beekkama. Insaayikiloppidiyaan
Biritaanikaa Raazerfoordi nama yaalii hojjatu kan Maayikil Faradaay booda dhufe
isa guddaadha jedha.

Hojiisaa isa jalqabaatin, Raazerfoordi walakkaa-jireenyaa (half-life)
raadiyoo'aaktivitii argate, raadiyoo'aktiiviitin elementiin keemikaalaa tokko
gara elementii kan biraatti jijjiiramuu ta'uusaa mirkaneesse, akkasumas
raadiyeeshinii aalfaa fi beettaa adda baasee maqaa kanas kenneef. Hojiin kun
Kanaadaa Yuunivarsiitii Makgiil keessatti hojjatame. Argannoo kanaafis Badhaasa
Noobelii kan Kemistirii kan bara 1908 "qorannoosaa caccaba elementotaa fi
kemistirii wantoota raadiyoo'aktiviitii irratti godheef" argate.

Bara 1907 Raazerfoordi gara Yuunivarsiitii Viktooriyaa kan Maanchister (amma
Yuunivarsiitii Maanchister) YKtti (UK) godaane, achittis Toomaas Rooyidsi wajjin
raadiyeeshiniin aalfaa niwukilasii hiiliyemii ta'uu mirkaneesse. Raazerfoordi
hojiisaa hunda caala beekkamu erga looreetii Noobelii ta'ee booda hojjate. Bara
1911, yoo chaarjin sun poozatiivii ykn nageetivii ta'uusaa mirkaneessu
dadhabeyyuu, Raazerfoordi chaarjiin atomii niwukilasii kan xiqqoo taate
keessaatti baayyinaan kuufamee akka jiru tiyooresse. Kanaanis modeelii atomii
Raazerfoordi bu'uuresse, kanas argannoo yaalii fooyilii warqee hojjate hiikun
raawwate. Raazerfoordi "atomii cabsuu" kan jalqabaa bara 1917tti ri'aakshinii
niwuukilaaraa naayitiroojinii fi paartikilii aalfaa gidduutti godheen hojjate,
kana keessattis pirootoonii argate maqaa kanas kenneef.

Raazerfoordi bara 1919 daarekterii Laaboraatorii Kavendiish kan Yuunivarsiitii
Kaambiriiji ta'e. Geggeessummaa Raazerfoordi jalatti niwuutiroonin bara 1932
Jeemsi Chaadwiikin argame, baruma sana yaaliin jalqaba niwukilasii haala
too'atamaa ta'een addaan cabsuun hojjatame, kunis barattoota qajeelcha isaa
jalatti hojjatan Joon Cockcroft fi Ernesti Waltonin hojjatame. Bara 1937tti erga
du'ee booda, saayintistoota gurguddoo YK wajjin, awwaala Isaaq Niwuutenitti
dhihoo Westiminister Abiitti, awwaallamuun kabajame. Elementiin keemikaalaa
raazerfoordiyem (elementii 104) bara 1997 maqaa isaatti moggaafame.



https://om.wikipedia.org/wiki/Dodola_(woreda)

Dodola magaalaa guddoo Oromiyaa keessaa godina Arsiitti argamtu yoo taatu, Aanaa
Dodolaa jedhamtee beekkamti. Magaalaa tun barumsaa fi daldala addaa addaa
irratii kan hundooftee dha. Akkasumas magaalaa tun misoomaa fi industurii dhaan
carraa guddaa carraaqaa kan jirtuu dha. Keessumayyuu yeroo ammaa saffisaan kan
guddachaa (heddu misooma) jirtuu dha.

Ummattootni magaalaa tana keessatti argaman kuma 20000 ol ta'a jedhamee
yaaddama. Magaalaa tana keessatti afaanota addaa addaa sagalii (9) oltu
dubbatama.

Baldhinni lafa ishiis kiloometr isqu'arii dhibbatokkoofdidama (120km²) fi
bishaan duwwaa tuqaa sagal kiloometr isqu'arii(0.9km²) ta'a jedhamee yaaddama.
Magaalotiin ollaa ishii kaaba-bahaan Shaashaamannee ,kibbaan Adaabbaa, fi bahaan
Boqqojii fa'a. Haalli teesuma lafaas ishii tulluwwa,garreeni fi bishaanin
mafamaa dha.

Qileensi ishii bayyee kan namatti toluu fi kan nama gammachiisu dha. Yeroo bona
ho'a, yeroo gannaa xinnoo qorra, arfaasa jiddu-galesaa fi birraa
humditii(gammachisa) kan ta'ee dha.

Dodola dandii konkolataa kan Shaashaamanne irra ka'ee Dodola keessa darbee
Adaabbaa dhaquu fi Dodola irraa ka'ee Boqqojii dhaqu qabdi. Dandiin kun kan
ashawa dhaan afamee dha. Yeroo amma hayaaspaltii afuuf tatafii godhaa jirti.

Dodola maneen barnoota sadarkaa tokkoffa (Elementarischool) fi sadarkaa
lammaffaa(Highschool)ni qabdii.Kanneen biraas kan akka priparaatori fa'a ni
jira.



https://om.wikipedia.org/wiki/Crust_%28geology%29

Ji'ooloojii kessatti crustn qoqodama lafa planeta kan fixe gubbat argamu yoo
ta'u, planet kessa kutta lithosphere jedhamu kessatti argama. Qoqodamotta gara
kessa jirran wajjin yoo walitti madalan, crustiin planet kessatti argaman waluma
galatti waantotta bayye walit-qabama hin qabne ofii kessa qabu. Crustiin Planet
kenya bayyinan kan ofii kessa qabu basalt fi granite dha. Qoqqodama gara
kessatti argaman akka mantle fi core yoo walit madalan, crustiin qabana'a fi
bayye jabba dha.

Planetotta tartiban qoqodaman akka Planet kenya kessatti, lithospheriin fesashi
gara kessa argamu irra nana'a. Demma fesashi irra (convection) akkatta plastic
deformationniin kan baqaa-hin-ta'in, gubba mantle fi asthenosphere irra
qabatulle, lithospheriin tectonic plate demma qabanitti caccabe argama. Crustiin
bishaan jalatti argamu, crustii lafa irra gargari gora. Crust bishan jalla
(sima) kunin furdinana 5 hanga 10 km yoo ta'u, kan ofii kessa bayyinan qabu immo
basalt dha. Crust lafa irra (sial) immo dhoqan (furdinan) 20 hanga 70 km yoo
ta'u, kan ofii kessa qabus cabbi (dhaka) bayye walitti hin qabamne akka granite
ofii kessa qaba. Temprecherii crust temprechera qillensa fi hanga 900 °C (gubba
mantlet) jiddutti argama. Volumii planeta kenya kessa crustiin planet kenya
persentii 1% qofa qabata.



https://om.wikipedia.org/wiki/Baha_Hararghe

Harargee Bahaa godina Oromiyaa kudha-lamaan keessaa tokko yoo taatu, maqaa kanas
kutaa biyyaa Harargee durii irraa fudhatte.

Harargee Baha kibba-dhihaan Laga Shaballeen kan godina Baalee gargari basuni,
dhihaan Harargee Dhihaa, kaabaan Dirre Dhawaan fi kaaba fi bahaan immoo
Mootummaa Naannoo Sumaalee daangeffamtee argamti. Harari Regioniin zonii kana
kessatti marfamte argamti. Magaalllan beekamoni Harargee bahaa Haromaayaa,
Babille fi Funyan Bira. Bakki zoni sunitti dinqisisaa ta'e Harar Wildlife
Sanctuary dha.

Abbaa Taayitaa Istaatistiksii Itoophiyaatin (Central Statistical Authority) akka
gabaasa Abbaa Taayitaa Bunaa fi Shayii Itoophiyaa irratti hundaa'e akka ibsetti
toniin buna 3,654.00 ta'u bara dhumaa 2005 GC irratti akka Harargee bahaatti
biqile ibseera. Kuni immo gumaacha Oromiyaa keessa parsentii 3.17% yoo ta'u,
gumaacha biyya (Itoophiyaa) keessa immo parsentii 1.6% ta'a.

Gabaasa Abbaa Taayitaa Istaatistiksii Itoophiyaa kan bara 2005 akka ibsutti,
godinni kun tilmamaan baaayyina ummata 2,555,635, yoo qabaatu kan keessaa
1,298,104 dhiira yoo ta'an kan hafan 1,257,531 immo dubartoota dha. Baay'ina
ummatta oliitii ibsame kessa parsentiin 6.9% yokan namni 175,440 badiyya alla
jirrattu. Ballina lafa tilmamaan 24,900.21 square kilometers ta'u keessatti
"density" (walitti-kufami) ummata Shawaa dhihaa tilmamaan 102.64 people per
square kilometer ta'a.

Akka Baankii Addunyaa (World Bank) memorandumi bara Ebla 24, 2004 akka ibsutti,
Parsentiin 3% jirattotta Shawaa dhihaa elektriki ni fayyadatamu, akkasumas
"density" kara konkolatta zoni kana 39.6 kilometers per 1000 square kilometers
yoo ta'u (kunis yoo kilometer 30 biyya wajjin yoo walitti madalaan) , akkasumas
avregiin abba mana badiyya tokko hektara lafa 0.5 (kunis hektara lafa biyya 1.01
fi hektara lafa Oromia 1.14 wajjin yoo walitti madalamu), akkasumas avregiin
abba mana baddiya tokko mataan horii mana hanga 0.6 qaba. Persentiin 13%
ummatta, namotta qonaa malee jiratan yoo ta'an, kunis yoo kan biyya persenti 25%
fi kan Oromia 24% wajjin yoo walitti madallan. Ijolle barachu danda'an kessa
persentiin 53% mana barumsa sadarka tokkoffati galma'ani argamu, akkasumas
persentiin 10% mana barumsa sadarka lammaffatti galam'ani argamu. Persentiin 44%
zonii kana malariaf bana kan jiraan yoo ta'an, tokkoleen Tsetse flyiif bana
miti. Memorandamiin zonii kana risqii qillensa gogga (drought) qabachun qabxii
367 kenaf.



https://om.wikipedia.org/wiki/Ambo

Ambo magaalaa Oromiyaa gara dhihaatti aanaa Amboo keessatti argamtu. Magaalaan
Amboo naannoo Oromiyaa godina Shawaa Dhihaa kessatti argamti. Magaalaan kun
Finfinneerra gara dhihaattii Kiilomeetira 125 fagaattee argaamti. Ol ka’iinsi
lafaa naannoo Amboo meetira 2101 yeroo ta’u laatiitiyuudii fi loongitiyuudiin
ishii 8059’N 37051’E ta'a.

Ambo waan baayyedhaan beekkamti. Kana keessa tokko hora (mineral water) Ambotti.
Warshaan hora kanarraa Bishaan Amboo oomishu magaalaa Amboorraa kiilomeetira 5
fagaatee argama. Kan biraa dhagaa mana ijaarsaaf oolu dhagaan Amboos achumatti
argama. Manneen naannoo sana baayyeen kan ijaarraman dhagaa Amboo kanaani.

Ambo bishaan oo’aa(hot spring) lafa keessa burqu qabdi. Bishaan oo’aan kun
bashannanaafis ta’ee fayyaa ofii eeguuf tajaajila guddaa kenna. Ambo naanno
ishiitii iddoowwan turistii harkisan baayye qabdi. Kana keessa Finca’aa Gudar,
Fincaa’aa Hulluuqaa, Haroo Wancii, fi kkf kaasuun ni danda’ama.

Ambo keessa Yuunivarsiitii tokkoo, manneen barnootaa sadarkaa lammaffaa lamaa fi
manneen barnoota sadarkaa tokkoffaa baayyetu jira. Manni Barumsaa Sadarkaa 2ffaa
Amboo mannen barnoota gurguddo Oromiyaas ta’e biyyattii kessa jiran keessa
tokko.

Akka lakkoofsa uummataa bara 2005tti, magaalaan Ambo uummata 49,421 qabdi.
Uummanni magaalaa Amboo Oromummaa kan labsanii fi deeggartoota Adda Bilisummaa
Oromoo(ABO) akka ta’an dubbatama. Kanaafis akka ragaatti kan kaafamu Mana
Barumsa Sadarkaa 2ffaa Amboo keessatti baratoonni yeroo baayyee mormii
mootummaarra qaban ibsaa turuu isaaniiti.



https://om.wikipedia.org/wiki/Waraana_Bilisummaa_Oromoo

Adda Bilisummaa Oromoo (ABO) dhaaba bilisummaa Oromoof qabsaawu fi Oromiyaa
bilisa baasuf socho'udha. ABOn kan hundeeffame bara 1973ti. Kaayyoon inni
guddaan ABOn qabatee hundeeffame ummata Oromoo sirna kolonii Itoophiyaa jalaa
baase Oromiyaan biyya of dandeesse taate akka hundooftuf ture. ABOn yeroo ammaa
mootummaa Itoophiyaa wajjin qabsoo hidhannoo gochaa kan jiru yoo ta'u ummata
Oromoo biratti deeggarsa guddaa qaba.

Bara 1967tti, mootummaan Hayila Sillaasee Waldaa Wal-Gargaarsaa Maccaa fi
Tuulamaa seeran dhorke, boodarras hoggantootaa fi miseensotaa dhaaba kanaa kaan
hidhee kaan ammoo ajjeese. Geggeessaa waraanaa olaanaa fi hogganaa dhaaba kanaa
kan ta'e Jeneraal Taaddasaa Birruus qabamee hidhame. Tarkaanfin akkasii kun kan
fudhatameef sababaa Waldaa Wal-Gargaarsaa Maccaa fi Tuulamaa ummata Oromoo
biratti fudhatama guddaa argatee fi Fincila Oromoo Baalee wajjin hariiroo waan
qabuuf ture.

Miseensa dhaaba kanaa kan ture Huseen Soraa 1967 biyyaa baqatee Somaaliyaatti
gale. Innii fi baqattoonni Oromoo biroo dhaaba Adda Bilisummaa Biyyaalessaa
Itoophiyaa jedhamu hundeessun Huseen hogganaa dhaabichaa godhan. Dhaabni kun
odoo hun turin gara Yamanitti ce'uun Oromoota biyya alaa jiraatan leenjisuu
eegale.

Yaalin jalqaba gara Itoophiyaatti seenu Jaarraa Abbaa Gadaatin durfamee godhame
garuu karaa kaaba Somaaliyaa yeroo Itoophiyaa seenuf yaalii godhan humnoonni
nageenyaa Somaaliyaa isaan hordofuudhan miseensota isaani kana hidhan. Yaalin
inni lammaffaa milkaa'ee finciltoonni kun Itoophiyaa seenun Tulluu Carcarirratti
buufata hundeessanii qubatan. Yeroo kana, dhaabichi maqaa Itoophiyaa jedhuun
odoo hin taane maqaa Oromoo jedhuun socho'uuf murteesse.

Bara 1973, haallii siyaasaa Itoophiyaa jijjiirmaa jira ture, humni waraanaa
Itoophiyaa mootummaa fi'uudaalii Hayila Sillaasee kuffisee aangoo qabateera.
Hoggantoonni fi miseensonni WWMT warri hidhamuu jalaa ba'an karaa lafa jalaa
gaazexaa dhoksaan maxxanfamu kan akka "Kana Beektaa" fi "The Oromo Voice Against
Tyranny" jedhamutti fayyadamuun ummata kakaasuu itti fufan. Jaroonni kun
dhoksaadhan kora Huseen Soraa, Elemoo Qilxuu fi hoggantoonni Oromoo biraa
baayyen irratti hirmaatan qopheessan. ABO kan hundeeffamee fi sagantaan
siyaasasaa barreeffame kora kanarratti ture. Hidhattoonni Tulluu Carcarirra
qubatan akka gobla waraanaa dhaabichaatti hammataman, maqaan Waraana Bilisummaa
Oromoo jedhus kennamef.

Waraanni Bilisummaa Oromoo kan Tulluu Carcarirra jiru hooggansa Hasan Ibraahim
kan irra caala maqaa Elemoo Qilxuu jedhamuun beekkamu jala gale Bara 1974, WBO
sochiisaa gaarrenirratti baballise, kunis bulchitoota naanichaa biratti sodaa
guddaa uume keessatuu erga abbaa lafaa hamaa Mulaatuu Taganyi erga ajjeesanii
booda. Mootummaan Waraanaa Itoophiyaa jeneraal Geetaachoo Shibashii akka
finciltoota kan dhabamsiisuf erge. Fulbaana 6, 1974, Waraanni Bilisummaa Oromoo
kan jalqabaa dhukaasa moortaaritiin Waraana Xirroo irratti moo'ame; Ahimad Taqii
fi Elemoo Qilxuu yoo du'an loltoota WBO sadi'i qofatu lubbuun hafe.

Fincila Oromoo itti fufuu akka hin dandeenye gochuuf, Dargiin ummata magaloota
naannoo WBOn itti socho'aa ture sana keessa jiraatan hidhuu fi ajjeesuu jalqabe,
keessattuu magaalota Galamsoo, Baddeessaa, Machaaraa, Bookee fi Balballeetti
keessatti. Waraanni riphee lolaa gabaabaa kana booda, ABOn addaan faffaca'e,
hooggantoonisaa muraasni gara Edenitti deebi'uun dhaabicha deebisanii karaa
qabachiisuuf yaalan garuu hin milkoofne.

Jeneraal Taaddasaa Birruu, kan mana hidhaatii ba'ee, qabsoo waraanaa Shawaa
keessatti Hayiluu Raggaasaa wajjin itti fufe. Boodarra garuu lamaanuu qabamanii
bara 1976 ajjeefaman, garuu WBO inni hundeesse waraana ittuma fufe, namoonni
itti makamanis ajjeechaa Taaddasaa booda ni dabale.



https://om.wikipedia.org/wiki/Wallaga_Baha

Wallagga Bahaa kuni godina Oromiyaa kudha-lamaan keessaa tokko yoo ta'u, kan
maqaa kana argates anaa Wallagga durii irratti.

Wallagga Baha kibba-dhihaan Ilu Abbaabooraan, dhihaan Laga Dhedheessaa kan
Wallaggaa Dhihaa irra gargari basun, kabba-dhihaa fi kabban
Benishangul-Gumuziin, bahaan Shawaa Dhihaa fi kibba-bahaan immo Jimmaan
dangefamte argamtii. Bakki dheerina guddaa zonii kana Garaa Garochan jedhamu yoo
ta'u dheerina hanga 3,276 m ta'u qaba. Anoleen beekkamoon zonii kanaa Finca'aa,
Guduru (kan maqaa birra kombolcha jedhamun beekkamu), Naqamte fi Shaambuufaadha.

Abbaa Taayitaa Istatistiksii Itoophiyaa(Central Statistical Agency of Ethiopia)
akka gabaasa Abbaa Taayitaa Bunaa fi Shayii Itoophiyaa(Ethiopian Coffe and Tea
authority) irratti hunda'e ibsetti toniin buna 40,606 ta'u bara dhuma 1997 E.C.
(2005 G.C.) irratti akka Wallagga Bahaa fi Dhihaa (yoo walitti qaban) akka
biqile ibseera. Kuni immo basii Oromiyaa keessa parsentii 35.3%% yoo ta'u, baasi
biyyaa (Itoophiyaa) kessa immo parsentii 17.9% ta'a.

Gabaasaa Abbaa Taayitaa Istatistiksii Itoophiyaa irra bara 2005 GC akka ibsutti,
godinni kun tilmamaan bayyina ummatta 1,779,636, yoo qabaatu kana keessaa
873,408 dhiira yoo ta'an kan hafan 906,228 immo dubraa dha. Baayyina ummata
olitti ibsame keessaa parsentiin 13.9% yookan namni 247,991 magaalaa keessa
jiraatu. Ballina lafa tilmamaan 21,863.82 km2 ta'u keessatti tuuta'insa ummataa
Wallagga Bahaa tilmamaan 81.40 ta'a. Magaalonni godina kana keessaa yeroo ammaa
Naqamtee,Giddaa Ayyaana, Galiilaa,Kiiramuu,Diggaa,Guuttin,Arjoo, Siree fi
kanneen biroos of keessatti haammatte argamti. Magaalaan Naqamtee kun immoo
magaalaa gudditti godinichaa wan taateef bakka seena qabeessa goda ambaa
sadarkaa biyyattitti beekamu tokko, isteediyeemii kan sadarka isaa eeggate yeroo
ammaa hojjechifte xumuraa jirti.



https://om.wikipedia.org/wiki/Waldaa_Maccaa_fi_Tuulamaa

Waldaa Wal-gargaarsa Maccaa fi Tuulamaa waldaa mirga ummata Oromoof qabsaawuf
dhaabbate. Dhaabbanni kun leellistoota Oromummaa kan akka Maammoo Mazammir,
Hayilamaaraam Gammada fi Taaddasaa Birruu faatin dhaabbate. Waldaan kun maqaa
kan kan argate gosoota Oromoo gurguddoo lama kan Maccaa fi Tuulama
jedhamanirraayi. Waldaan Macaa fi Tuulamaa kan dhaabbate bara 1960n keessa yoo
ta'u kaayyoon isaas eenyummaa Oromoo gabbisuu fi mirga Oromoof qabsaawuuf ture.

Waldaa Wal-gargaarsa Maccaa fi Tuulamaa magaalaa Finfinnee keessatti
Gullalleetti Amajjii 24, 1963 hundeeffame. Hundeeffamee waggaa tokko booda
Caamsaa 1964tii akka waldaa gargaarsaatti akka socho'u mootummaa fiwudaalarraa
eeyyama argate. Koloneel Alamuu Qixxeessaa pirezidaantii waldichaa fi hogganaa
boordii, Baqqala Nadhii itti-aanaa pirezidaantii, koloneel Qadiidaa Gurmeessaa
itti-aanaa pirezidaantii lammaffaa fi Hayilamaaraam Gammada barreessaa
waliigalaaaldaa waldichaa ta'anii filataman.

Koree seera ittiin-bulmaata waldichaa baasu kan hooggane abbaa seeraa kan ture
Hayilamaaraam Gammada yoo ta'u maqaa waldaa kanaas Maccaa fi Tuulma akka jedhamu
isatu moggaase. Kana malees, odaan asxaa waldichaa akka ta'us Hayilamaaraam
Gammadatu murteesse. Waldaan kun koree adda addaa torba yoo qabaatu namoota
himaammata baasan kudha-sadi'i qaba ture.

Boodarra garuu hacuuccaa ummata Oromoorragfi waldicharraa'urraan kan ka'e
waldaan kun gara sochii siyaasaatti jijjiirrame.aa deeme

Walga'iin ummata wajjinii kan jalqabaa konyaa Jibaati fi Maccaa magaalaa
Giincitti geggeeffame. Itti aansunis aanaa Jalduu keessatti walga'iin
walfakkaataan geggeeffame. Achirratt koloneel Alamuu Qixxeessaa lafa hektaara
10,000 hojii misoomatiif akka itti fayyadamu waldichaaf kenne. Sochiin misoomaa
waldichi godhe waan isa gammachiisef, koloneel Alamuun, ogeessota waraanaa
bebbeekkamoo Oromoo ta'an miisensa waldichaa akka ta'an affeeruf murteesse.
Namoota akkaataa kanaan affeeraman keessaa tokko jeneraal Taaddasaa Birruu ture.
Leellisaa Itoophiyummaa fi Hayilasillaaseef amanaa kan ta'e Taaddasaan waldaa
gosaan hundaa'e keessatti hinhirmaadhu jedhe dide. Hogganaa Dubbisuu fi
Barreessuu Biyyaaleessaa waan tureef, hojii waldichi barnootarratti
hojjaturratti garuu gargaaruf waadaa seene. Barnoota baballisuuf cichee
hojjachaa kan ture Taaddasaan, gaaf tokko Muummichi Ministeeraa Itoophiyaa
Akliluu Habtawaldi wajjin wayita haasa'an, Akliluun akkas jedheen "baradhaa
baradhaa jedchuu guddifteetta. Kuni gariidha, garuu eenyu akka baratuu gargar
baaftee beeku qabda. Nuti Oromoo jaarraa tokko duubatti akka hafu goone
bulchina. Ummanni Oromoo galaana waan ta'eef yoo barate nu liqimsa" jedheen.
Akliluun Taaddasaan Oromoo akka ta'e hinbeeku ture. Daba sirna fiwudaalaa ummata
Oromorratti hojjatu kan baree fi kananis hedduu kan aare Taaddasaan dhaqee
Waldaa Maccaa fi Tuulamaatti makame. Waldichis beekkamtummaa jeneraal Taaddasaan
qabu keessattuu hariiroo cimaa inni Hayilasillaasee wajjin qabu fayyadamee hojii
waldichaa gufuu tokko malee baballisuu barbaade. Yeroo gabaabaa kessatti
Oromoonni ogummaa adda adda keessa hojjatan hedduun miseensa waldichaa ta'an.

Maccaa fi Tuulamni ummata misoomaf dadammaqsuu fi qarshii misoomaf oolu walitti
qabuuf, walga'ii gurguddaa ummata wajjin geggeessuu jalqabe. Walga'ii kana kan
ispoonserii godhu Oromoota qabeenya fi mirga fooyya'aa qaban kan akka Kabbadaa
Buzunash faatin geggeeffama ture. Kabbadaa Buzunash lafa hektaara 50,000 waldaan
kun misoomaaf akka itti fayyadamuuf kenne. Yaa'ii seenaa qabeessa keessa tokko
Yaa'ii Itayyaa kan Caamsaa 1966 dureessa Arsii keessaa Hajii Roobalee Tureetin
qophaa'e yoo ta'u kunis Oromoota bahaa fi dhihaa, kiristaanaa fi islaama walitti
fiduun tokkumaa Oromoo mirkaneessuu keessatti iddoo olaanaa qaba. Hajii Roobalee
Turee yaa'icharratti yoo dubbatu "burqaan walitti dabalamtee laga taati,
ummannis walqabatee biyya ta'a" jedhe. Hajii Roobaleen namoota muraasa waldichaa
kan Oromoon biyya mataasaa akka qabaatu yaadan keessa isa tokko. Yeroo sana
Afaan Oromootin yaa'ii kamiyyuu geggeessun seeran dhorkaa ta'uyyuu yaa'iin
Itayyaa kun kan geggeeffame Afaan Oromootin ture. Yaa'icharrattis Oromoonni
kiristaanni foon islaamni qale nyaachun, Oromoonni islamnis foon kiristaanni
qale nyaachun tokkummaasaanii agarsiisan. Kun kan isaan naasise bulchitoonni
Amaaraa, waldaa warra waaqa hinbeekne jechuun maqaa balleessuu jalqaban.
Walga'ii wal fakkaatan ittuma fufuun kan geggeeffame yoo ta'u, kan keessa tokko
Bishooftuutti Lammaa Guyyaatin (kaapiteenii umna qilleensaa) kan qindeeffame
tokko ture.

Waajirri Finfinnee dhaabbatee erga hojii eegalee booda, damee Waldaa Maccaa fi
Tuulamaa kutaa-biyyaa addaa keessatti akka banamu sochiin jalqabame.
Akkaatadhuma kanaan damee Arsii banuuf, Usmaan Sheek, Galatee Xaddachoo fi Ahmad
Bunaa filatamanii sochii jalqaban. Maanguddoon Oromoo Arsii Hajii Roobalee Turee
waajira Finfinnee dhufanii walga'ii Fulbaana 1966 irratti hirmaatanii sochii
naannoo Arsii jiru warra waajira muummetti beeksisan. Hoggantoonni waajira
muummes Dheeratti dhufanii ummataan akka walbaran walii galan.

Warri bulchaa kutaa-biyyaa Arsii, waa'ee walga'ii kanaa erga dhaga'anii booda
akka hingeggeeffamne waan hinbarbaadneef Haaji Roobalee Turoo fi namoota
walga'ii kana qindeessan hidhan. Haa ta'u malee, hoggantoonnii muummee kan
Finfinnee jiran haaluma beellamaatin Dheeraa deemuf kutatan. Haaluma kanaanis
koreen hoggantootaa Dheeraa seenan. Ummanni Arsii hedduunis ba'anii jila
Finfinneedhaa dhufe kana haala hoo'adhaan simatan. Walga'ichis haaluma
karoorfameen adeemsifamee kaayyoon waldaa kanaa ummataaf ibsame.

Bulchaa Arsii kan ture namni Saahiluu Difaayee jedhamu ummata walga'ii kanarraa
ba'ee gara manaatti deebi'aa jiru kanaratti dhukaasa banuun namootarraan miidhaa
geessisan. Lafa walga'iin irratti geggeeffamee fi naannoo san jiru hunda
mootummaan waan dhaalee nama biraatif waan kenneefi ummanni irraa akka ka'u
ajaja dabarsan. Ummanni lafarraa buqqa'e aanaatti, konyaatti, bulchiinsa kutaa
biyyaatti iyyatanillee murtiin lafarraa ka'aa jedhu ittuma fufe. Dhumarratti
Baqqalaa Nadhii gara mana murtii Hayila Silaasetti akka ol iyyatan gorsan.
Hayila Silaasellee murtii gara gadiitti sinirratti murtaa'e cimseera jedhe.
Ummanni lafti jalaa dhaalames ol ka'anii 'u u u u u, yaa waaqa sitti iyyanna'
jedhanii iyyan. Hayila Silaasenis yaadasaa jijjiiree laftisaanii akka irraa hin
fudhatamne murteesse.

Damee Wallaggaa dhaabuu keessatti Aadde Atsadee Habtamaariyaam, Qana'aa Gumaa,
Tasammaa Nagarii, Bayyanaa Abdii, Abdiisaa Moosisaa, Ol'aanaa Baatii fi Taasisoo
Eebbaa fi namoonni biroo qooda guddaa qabu ture.

Damee Harargee akka dhaabbatu Abdulaziiz Muhammadii fi Abdulrahmaan Laazimaa
sochii guddaa godhan. Waajira Sidaamoo dhaabuu keessatti Tasfaayee Dagaagaan kan
hoogganamu yoo ta'u namoonni Oromoo hin taane kan akka W/Amaanu'eel Dubbalaa faa
akka itti hirmaatan himama. Waajirri Jimmaa ammoo Abbaa Biyyaa Abbaa Joobirii fi
Dr Moggaa Firrisaatin hoogganame. Waajirri Iluu Abbaa Booraa Balaachoo Dhaabaa
fi Dr Jamaal Abdulqaadiriin akka geeggeeffame himama. Waajirri Yererii fi
Karraayyuu ammoo Adaamaatti hunda'ee Baqqalaa Waldee, Daadhii Fayyisaa fi
Gammachuu Taffasaa faatin geggeeffame. Waajirri Baalee Sheek Huseen Muhammad
(Huseen Suraa) fi Haaji Aadam Saaddootin hoogganame.

Sochii waldaa kanaa kan sodaate mootummaan gabroomfata Hayilasillaasee, waldaan
kun akka hinsochoone bara 1967 dhorke. Hoggantootaa fi miseensota waldaa kanaa
kan Finfinnees ta'e kan kutaa-biyyaarra jiran qabee mana hidhaatti naqe, mana
murtiittis himannaa irratti bane. Galmeen himannaa hoggantootarratti baname
bakka sadi'itti qoodama. Gareen tokkoffaan: Jeneraal Taaddasaa Birruu, Ajajaa
dhibbaa Maammoo Mazammir, Seefuu Tasammaa, Daadhii Fayyisaa, Lammeessaa Boruu,
Qanyaazmaach Mokonnin Wasanuu, Hayilamaariyaam Gammadaa, Koloneel Alamuu
Qixxeessaa, Birgaader Jeneraal Daawit Abdii fa of keessatti qabata.

Garee sadaffaan jalqaba mana murtii Baaletiin himataman. Boodarra garuu gara
mana hidhaa Finfinneetti ol dabarfamana. Gareen kun Fitawuraarii Ahimad Imaamaa,
Haaji Aadama Saaddoo, Giraazmaach Umar Huseen, Qanyazmaach Abuubakar Dargaa,
Aliyyii Ahimad, Qaasim Huseen, fi Hasan Jimaa faadha.

Manni murtii mootummaa fiwudaalaa ilaalcha diinummaatin, Jeneraal Taaddasaa
Birruu fi Ajajaa Dhibbaa Maammoo Mazammir adabbii du'aa yoo itti murteessu,
koloneel Alamuu Qixxeessaa, Baqqalaa Makonnin, Seefuu Tasammaa, fi Daadhii
Fayyisaarratti hidhaa cimaa waggaa kudhanii murteesse. Qanyaazmaach Mokonnin
Wasanuurratti hidhaa waggaa torbaa, Lammeessaa Boruu hidhaa cimaa waggaa shanii,
fi Daawit Abdiirratti hidhaa waggaa sadi'ii murteesse. Kana malee, qabeenyi
himatamtootaa kan Finfinnee fi kutaa-biyyaa jiru hundi akka mootummaan
dhaalllamu murteesse.

Hayilamaariyaam Gammadaa reebichaa fi dararaa isarra ga'erraan kan ka'e mana
murtii dhufuu kan hin dandeenye ta'ullee sireedhan baattame akka dhufu ajajame.
Kan dhaga'uun Raas Immiruun waan gaddeef Hayilasillaasetti dubbate. Sana booda
gara mana yaalaa akka deemu eeyyamameef. Mana yaalaa deemee yaallamaa odoo jiruu
baayyee waan miidhameef torban tokko booda Adoolessa 1, 1970 lubbuunsaa dabarte.

Ergaa waldichi akka hinsochoone dhorkamee booda, miseensonni muraasni gara
Somaaliyaa deemun mootummaa fiwudaalaa kuffisuuf of ijaaruu jalqaban. Kaan
ammoo, kan akka Ejjetaa Fayyisaa, gara Sudaan deemun damee waldichaa achitti
banan. Miseensonni waldichaa kan Finfineetti hafan sochii lafa jalaa jalqaban;
koree aadaa fi garee waliin qo'annoo adda addaa hundeessan. Gareen kunis barruu
ummata dadammaqsu Afaan Oromootin, Amaariffaa fi Ingiliffaan qopheessee rabsaa
ture. Barruu The Oromos: Voice Against Tyranny fi Kana Beekta jedhaman hacuucca
Oromoo ga'u ibsan maxxansiisun ummata dadammaqsaa turan. Sochii lafa jalaa kana
namoota qindeessan keessaa obboleeyyan lamaan waa'ee Oromootif wareegaman luba
Guddinaa Tumsaa fi Baaroo Tumsaati. Baaroo Tumsaa sochii lafa jalaa kana
qindeessuu qofa odoo hintaane, hundeeffama Adda Bilisummaa Oromoo keessattilee
shoora guddaa qaba.

Yeroo ammaa, Waldaan Maccaa fi Tuulamaa erga mootummaan ADWUI akka hinsochoone
dhorkamee miseensoni isaa hidhamanii booda biyya keessatti socho'aa hinjiru. Haa
ta'u malee, yeroo ammaa deebi'e biyya Ameerikaatti of ijaarudhaan sochii gara
agaraa gochaa jira.



https://om.wikipedia.org/wiki/Vaayirasii_Iboollaa

Ibolaan dhibee namaa fi piraayimeetota (primates) kaan qabu yoo ta'u dhibee kana
kan fidus vaayiresii ibolaa ti. Mallattoon dhibee kanaa vaayireesin kun nama
qabee guyyaa lamaa hanga torban sadi'iitti mul'achuu jalqaba; mallattoonsaas
oo'a qaamaa, qoonqoon madaa'uu, dhukkubbii hirree, fi mataa bo'oofaa dha. Yeroo
baayyee hoqqisiisuu, albaasuu fi waan akka finniisa fakkaatu qaamarratti yaa'un
itti fufee dhufa, kana wajjin tiruu fi kaleen hojiin isaanii baayyee gadi bu'a.
Yeroo kana, dhukkubsataan karaa qaama keessaa fi alaatin dhiigni keessaa yaa'uu
jalqaba.

Vaayiresiin kun dhiiga ykn dhangala'aa bineelda dhukkuba kanaan qabamee yeroo
tuqan nama qaba. Karaa qilleensaa tatamsa'uu danda'uunsaa hanga ammaatti hin
mullanne. Sinbirri alkanii ija mukaa nyaattu vaayiresii kanaan odoo ofii hin
qabamin baattee akka tatamsaastu amanama. Namni tokkicha qabamnaan, dhibeen kun
namootarraa namootatti ni darba. Dhiirri dhibee kanaan qabamee fayye, vaayiresii
kana karaa mi'oo hanga ji'a lamaatti nama biraatti dabarsuu danda'a. Dhibeen kun
akka nama qabe baruuf, dhibeewwan mallatto Ibolaa fakkaatu qaban kan akka busaa,
koleeraa, fi vaayireesota nama dhigsisan akka hin taane dura addaan baafama.
Sana booda mirkaneessuuf, dhiigni dhukkubsataa fudhatamee antiibodii vaayiresii,
RNA vaayiresii, ykn vaayiresii mataasaa akka qabu ni qoratama.

Ittisni dhibee kanaa, dhibeen kun bineeldota qabamanirraa gara namaatti akka hin
tatamsaane to'aachuu dabalata. Kunis bineeldonni dhibee kanaan qabamuu isaanii
sakatta'uu fi yoo qabaman ajjeessanii reeffa isaanii karaa sirrii ta'een gatuu
dha. Foon seeran affeeluunii fi yeroo foon tuttuqan uffata ittisaaf ta'u
uffachuun fayyaduu danda'a, akkasumas naannoo nama dhbee kana qabuu jiraannan,
uffata ittisaaf ta'uu kaawwachuu fi harka dhiqachuunis ni fayyada. Eddattoon
dhangala'aa qaamaa fi tishuu nama dhibee kana qabu irraa fudhatame of eeggannoo
guddaan qabatamuu qaba.

Qorichi dhibee kana faayyisu hanga ammaatti hin argamne. Yaalin namoota
qabamaniif godhamu yaalii gargaarsa qofa, kunis dhangala'aa karaa afanii kennuu
(xinnoo miyaa'aa fi soogidda kan qabu) fi dhangala'aa karaa ujummoo dhiigaa
kennuu dabalata. Dhibeen kun carraan ajjeesuusaa guddaa dha, kan qabman keessaa
naannoo dhibbantaa 50% hanga 90% ni ajjeesa. Iboolan jalqaba kan argame Sudaan
(amma Sudaan Kibbaa) fi Rippabiliika Dimookiraatawaa Koongoo keessatti. Dhibeen
ibolaa baayyinaan Afrikaa keessatti naannoo tirooppikii Sahaaraa gadiitti akka
weeraraatti ka'a. Bara 1976 (bara itti jalqaba argame) hanga 2013tti,
Dhaabbannii Fayyaa Addunyaa keezii 1,716 gabaase. Weerarri guddaan hanga
har'aatti uummame kan bara 2014tti Afrikaa Dhihaa keessatti ka'e yoo ta'u
biyyoota akka Giinii, Seraa Liyoon, Laayibeeriyaa fi Naayijeeriyaa keessatti
mul'ate. Hanga Onkoloolessa 1, 2014tti, namoonni 3,069 qabamuunii fi kana
keessaa 1,552 du'uun gabaafameera. Talaallii humuufojjachuuf yaalin godhamaa kan
jiru yoo ta'u, hanga ammaatti garuu hin argamne.

Mallattoon ibolaa akkuma tasaa dura sadarkaa infuleenzaa fakkaatun, kunis
mallattoo dhadhabbii, oo'a qaamaa, mataa bo'oo, fi dhukkubbii buusaa, hirree fi
qomaa agarsiisa. Hoqqisiisuu, garaa kaasaa, fi nyaata jibbuun mallattoo
beekkamaa keessa tokko. Mallattoon darbee darbee mul'atu: madaa qoonqoo,
dhukkubbii qomaa, hinqirsoo, qilleensi namatti hirrachuu fi waa liqimsuu
dadhabuu dha. Dhibeen kun nama qabee hanga mallattoon mul'achuu jalqabutti giddu
galeessan guyyaa 8 hanga 10 fudhata, garuu bultii 2 hanga 21 gidduu ta'uu mala.
Gogaa qaamarratti dhiitaa xixiqqoo akka finniisaa fida (dhibbantaa 50% irratti).
Mallattoon ibolaa gara jalqabaa busaa, dengue fever ykn tropical fevers kan
biroo wajjin walfakkaata, kunis hanga dhibeen sun guddatee dhiiga qaama keessaa
yaasu jalqabutti.

Dhukkubsattoota 40-50% irratti, karaa qaamni ittii madaa'eefi karaa uraa qaamaa
(fkn ujummoo mariimaanii fi garaacha, funyaan, buqushaa, iddiddii) dhiigni
yaa'un gabaafameera. Sadarkaa dhiiguu, kan mallattoo jalqabaa booda guyyaa 5
hanga 7tti dhufu kanarratti, dhiigun qaama keessoo hoqqisa dhiiga qabuu fi ija
diimateen of mullisa. Dhiigni googaa qaamaatti yaa'e waan akka
petechiae, purpura, ecchymoses andhematomas (keessaahuu naannoo limmoon
waraannatanitti) uuma. Dhukkubsattoonni qufa'anii dhiiga aakkifatu, dhiiga
hoqqisu/balaqqamsiisu ykn bobbaa wajjin dhiiga baasu.

Dhibeen ibolaa vaayiresii shan kan warra ibolavaayiresii, maatii filooviraayid,
fi oordarii mononegavaayiraals jalatti ramadaman keessaa afuriin dhufa.
Vaayireesonni dhibee fidan arfan vaayiresii Bundibugyo (BDBV), vaayiresii
Sudaan (SUDV), vaayiresii Taï Forest (TAFV), fi tokko ammoo kan
salphumatti vaayiresii Ibolaa (EBOV, duraan vaayiresii Ibolaa Zaayer jedhama)
jedhamuuni. Vaayiresii Ibolaa (EBOV) kan jedhamu kun sanyii Zaayer
ibolaavaayiresii jalatti ramadamu kan qofaa yoo ta'u vaayiresota dhibee kana
fidan keessaa isa hamaa dha, akkasumas weerara ka'e baayyee kan kaase isa.
 Vaayiresii shanaffaan Reston virus (RESTV) jedhamu namarratti dhibee fida
jedhamee hin yaaddamu. Vaayiresonni ibolaa shananuu vaayiresii Marburg jedhamun
walitti dhiyaata.

Namarraa-namatti daddarbuun kan dhufu dhiiga ykn dhangala'aa qaamaa nama
dhukkubsatee tuquun (reeffa nama du'ee dabalatee), ykn wantoota vaayiresii
kanaan fallamee tuquun, keessaahuu limmoo wayyaa ittiin hodhanii fi limmoo mana
yaalaaa, ta'uu danda'a. Carraan dhibeen kun weerara guddaa geggeessuuf qabu
xiqqaadha jedhamee yaaddama, sababiinsaas dhangala'aa dhukkubsataa keessaa bahe
qajeeltodhaan tuttuquun qofa waan darbuufi. Mallattoon dhibee kanaa
dhukkubsataan akka hin sochoone waan godhuuf carraan namni kun dhibee kana
tatamsaasuff qabu ni xiqqaata. Reeffi nama du'ee dhibee kana waan dabarsuuf,
sirni awwaalchaa aadaa dhibee kana baballisuu danda'a. Weerara bara 2014 irratti
Giinii keessatti dhibeen kun harki lama-sadaffaan kan dhufe sababa awwaalchatiin
jedhamee amanama. Mi'oon namoota dhukkubsatanii fayyanii hanga ji'a sadi'iitti
dhibee kana dabarsuu danda'a. Weerarri ibolaa kan jalqabaa akkamitti akka ka'e
hin beekkamu. Weerarri vaayiresii ibolaa kan jalqabaa dhangala'aa bineelda
dhibee kanaan qabame tuquun namatti darbuu hin oolle jedhamee amanama.

Sababa inni baballatuuf keessa inni tokko biyyoota Afrikaa keessatti manneen
yaalaa baayyee dadhabaa waan ta'anii fi. Hojjattoonni fayyaa kan uffata ittisaa
seeran hin kaawwanne dhibee kanaa qabamuu danda'u. Dhibeen kun Afrikaa keessatti
karaa hospitaalaa tatamsa'eera sababinsaas limmoo irraa deebi'anii fayyadamuu fi
of eeggannoon waliigalaa dhabamuu dha. Buufanni fayyaa kan dhukkubsattoota
yaalaa jiran tokko tokko bishaan ujummoollee hin qaban.

Ibolaan karaa qilleensaa darbuunsaa hin gabaafamne. Garuu, laabiraatorii
keessatti kan qophaawu, cobni 0.8– 1.2-μm ta'u qillensa wajjin yoo ol xuuxame
dhibee kana nama qabsiisuu danda'a. Vaayiresiin kun, waltuquu tokko malee
booyyerraa gara piraayimeetotaatti tattamsa'uu akka danda'u mul'ateera, garuu
qorannoon kun daddarbuu akkasii piraayimeetota nama-hin-taane gidduutti arguu
hin dandeenye.

Sinbirri alkanii ija mukaa gartokkeen nyaatame lafatti gadi darbatti, achii
hoosiftoonni lafarra jiraatan kan akka goorillaa ija mu harca'e sana
nyaatu.Cancalli ta'umsa akkasii kun karaa al-qajeeltoo dhibeen kun baattuu
vaayiresii kanaarraa gara bineelda biratti ittiin darbu dha, kunis gorora
sinbira alkanii vaairesii baachuu ilaalchisee qorachuutti geesse. Oomishni ija
mukaa, amalli bineeldaa, fi wantoonni biraa yeroo fi iddoo adda addaatti
jijjiiramuun isaanii ka'umsa weerara dhibee kanaa bineeldota keessatti fida.

Sinbirri alkanii kuusaa uummamaa vaayiresii Ibolaa ti. Biqiltoonni,
aritiropoodonnii fi sinbirris tarii ta'uu danda'u jedhamee yaaddama. Bosonatti,
dhibeen kun kan darbu yeroo sinbirri alkanii dhibee kanaan faalamte ija mukaa
gartokkeensaa nyaatame ykn foon ija mukaa gad darbatte, achii booda hoosiftoonni
lafarra jiraatan kan akka goorillaa fi kuruphee ija mukaa bu'e san nyaatu.
Cancalli akkasii kun sanyii uummaan baattuu vaayiresii ibolaa ta'e keessaa gara
sanyiiwwan biraatti karaa kallattii-alaan akka darbuuf carraa uuma. Kunis
vaayiresii gorora simbira alkanii kuduraa nyaatu keessa jiruu irratti qorannoo
gochuutti geesse. Oomishni kuduraa, amalli bineeldaa, fi sababoonni biraa yeroo
fi iddoo adda addaatti jijjiiramuun bineeldota keessatti ka'umsa weerara dhibee
kanaa fida. 

Simbirri alkanii warshaa jirbii kan jalqaba weerarri dhibee ibolaa bara 1976 fi
1979 keessatti mul'ate keessa akka jiraachaa turte, akkasumas weerara vaayiresii
kan Marburg kan bara 1975 fi 1980 ka'e keessaas harka akka qaban dubbatame.
Sanyii biqiltootaa 24 fi sanyii bineeldota lafee dugdaa qaban 19 kan yaaliif
jecha vaayiresii ibolaan waraanaman keessaa, simbira alkanii qofatu dhibee
kanaan qabame. Simbirri alkanii mallattoo dhibee kanaan yeroo qabaman mul'atu
hin agarsiifne, kunis baattuu vaayiresii kanaa ta'uu isaanitiif ragaa ture.
Sarvee bineeldota 1,030 irratti, simbira alkaniii Gaabonii fi Rippabiliika
Koongoo 679 dabalatee, irratti bara 2002-2003 godhameen, simbirri alkanii
kuduraa nyaatan 13 keessatti RNA vaayiresii ibolaa qabu ture. Hanga 2005,
simbirri alkanii kuduraa nyaattu (Hypsignathus monstrosus, Epomops franqueti,
and Myonycteris torquata) vaayiresii ibolaa akka qaban adda baafameera.
Sanyiiwwan kun yeroo ammaa baattuu uummaan akka kuusaa vaayiresii ibolaa akka
ta'an shakkama. Antiibodiin vaayiresii Zaayerii fi Reston simbira alkanii
Baangilaadish keessatti argameera, kunis baattuun vaayiresii kanaa fi mallattoon
filoovaayiresii Eeshiyaa keessa akka jiru agarsiisa.  

Bara 1976 fi 1998 gidduuti, hoosiftoota, simbira, reptaayiloota, amfibiyaanota,
fi artiroopoodota 30,00 naannoo weerarrii ibolaa ka'e keessa akka eddattootti
fudhamatame keessaa, vaayiresiin ibolaa keessatti hin argamane, kunis hurraa
jenetiikii roodentii ja'a (Mus setulosus fi Praomys) fi shiruu(Sylvisorex
ollula) Rippabiliika Gidduagaleessa Afrikaa keessaa dhuferraa argameen ala
jechuudha. Yeroo weerara 2001 fi 2003, hurraan vaayiresii ibolaa raqa goorillaa
fi chimpaanzii keessatti argameera, kunis boodarra dhibeen kun akka nama qabuuf
madda ta'e. Haa ta'u malee, sanyiiwwan kanaa dhibeen kun yoo qabee waan
ajjeesuuf, isaan akka kuusaa uummamaatti tajaajiluu hin danda'an.  

Vaayiresiin ibolaa jinoomii RNA maraa tokko kan nama hin faalle qaba.
Vaayireesin ibolaa jinoomii tilmaaman 19 ta'nii fi kan jiinii torba tartiiba
3'-UTR-NP-VP35-VP40-GP-VP30-VP24-L-5'-UTR of keessaa qaban qaba. Jinoomin
vaayireesin ibolaa shananii (BDBV, EBOV, RESTV, SUDV, fi TAFV) tartiibaa fi
lakkoofsa fi iddoo jiiniin walirra oolutti gargari. Akkuma filoovaayiresii
hundaa, vaayiresiin ibolaa paartikilii maraa danaa ulee hookkoo fakkaatu ykn
boca "U" ykn "6" qabu dha, kana malee vayiresiin kun maramaa, geengoo ykn kan
damee qabu ta'uu danda'a. Walumaa galatti, vaayireesin ibolaa ballinaan 80 nm
yoo ta'u dheerinaan garuu gargari. Dheerinni ibolaa miidiyaanin 974 hanga 1,086
nm (kunis faallaa marburgvirions kan dheerina midiyaaniin 795–828 nm ta'e qabuu
ti) ta'a, garuu paartikiliin ibolaa dheerina hanga 14,000 nm ta'u qabu tishuu
namni guddise keessatti argameera.

Seelonnii ujummoo dhiigaa karaa keessaa jiran(endothelial cells),
makroofeejonni, fi seelonni tiruu dhibeen iboola kan guddinaan miidhu keessa
adda dureedha. Dhibeen qabamuun booda, gilaayikoopirootiinin burqisiifame, kan
gilaayikoopirootiinii bulbulamu xiqqoo (small soluble glycoprotein - sGP) ykn
gilaayikoopirootiinii vaayiresii ibolaa jedhamutu, hojjatama. Vaayiresii ibolaa
baayyisuun oomisha pirootiini seelotaa faalamanii fi sirna ittisaa dhukkubsataa
dhiphina keessa galcha. sGPn pirootinii sirna asattoo dabarsuu niwutiroofiilsi
(neutrophils), gosa seelii dhiiga adii kan ta'e, jeequ oomisha, kunis
vaayiresiin kun sirna ittisaa jalaa niwutiroofiilsin akka dafee hojiitti hin
bobbaane gochuun jalaa miliqa. Seelonni dhiiga adii kun vaayiresii kana baatanii
 qaama hunda keessa gara limfi noodii, tiruu, somba, fi hadhooftuutti
faffacaasu. Vaayiresiin jiraachuu fi miidhamni seelii kan vaayiresiin isa
keessatti oomishamee keessaa ba'urran kan ka'e dhufu, asattoon keemikaalaa(kan
akka TNF-α, IL-6, fi IL-8) akka gadilakkifamu godha, kunis asattoo molokiyuulii
kan oo'a qaamaa fi gubaa ti. Miidhaan seelii namaarra ga'u, kan seeliin
indooteeliyaalii(endothelial cells) fidu, ujumoo dhiigaa irraan miidhaa ga'a.
Miidhamni ujummoo dhiigaa kun oomishmuu GPrraan ka ka'e ittuu ammaata, GPn wanti
seelonni walitti akka qabatan godhu hirrisa, fi miidhaa tiruu kan dhiigni seeran
akka hin ittitne godhu fida.   



https://om.wikipedia.org/wiki/Tsaggaayee_Dandanaa

Sayyoo Dandanaa () weellisaa Oromoo fi qabsaawaa mirga Oromooti. Sayyoon
sirboota qabsoo ummata Oromoo deeggaranii fi jajjabeessan hedduu sirbudhan
ummata biratti beekkama.

Sayyoon kan dhalatee kan guddate magaalaa Ambootti. Sayyoon bultii kan qabu yoo
ta'u ijoollee lama qaba: ilama tokkoo fi intala tokko.

Sayyoon barnoota sadarkaa lammaffaa barachuuf bara 1970n gara dhumaa keessa
obboleessasaa wajjin gara Finfinnee dhufe. Yeroo kana Sayyoon umuriinsaa 14
ture. Sayyoon yeroo ijoollummaasaa weellisaa ta'uuf yaadee akka hin beekne
dubbata. Akka carraa ta'ee Finfinnee naannoo inni jiraachaa ture Kolfee,
Orkestiraan Poolisii jira ture. Sayyoon namoota orkestiraa kana keessa hojjatan
wajjin suuta suutan hiriyaa ta'a deeme. Isaanis Sayyoon yaalii akka godhuuf gara
orkestiraa kanaatti affeeran. Sayyoon yaalii erga godhee booda sagalee gaarii
waan qabuuf orkestiraa kanatti dabalame. Orkestiraan Poolisii Sayyoon akka
baratuuf gara mana barumsaa muuziqaatti ergan. Achitti Sayyoon dandeettiisaa
duraan qabu barumsaan gabbifate.



https://om.wikipedia.org/wiki/Trichoriyaasis

Trichoriyaasis, akkasumas kan dhukkuba raammoo geengoo, jedhamee waamamu
dhukkuba Raammoo Maxxantuu Trichuristrichiyura irra dhufudh (whipworm).
Dhukkubichi kan dhufe raammoo baayyinni isaanii xiqqaa ta’een kan dhufe ta’e,
yeroo heedduu mallattoon dhukkubaa hinjiraatu. namoota raammoolee baayyetiin
qabaman irratti,dhukkubbii garaa, dadhabbi fi teessisaa. bobbaatiin kan yeroo
baayyee dhiiga qabu argisiisuu danda’a. Dhukkubbiin daa’imman irratti xiqqeenya
guddina sammuu fi qaamaa fiduu danda’a. Dhiiga dhabuunsadarkaa seelii dhiigaa
diimaa qaqqabuu danda’a.

Dhukkubichi kaninni yeroo baayyee faca’u yeroo namoonni nyaata ykn bishaan
anqaaquun raammolee akkanaa kessaa jiru nyaatan ykn dhugani dha. Kunis kan
mudatu yommuu fuduraalee/kuduraaleen rakkoo qaban guutummaan guutuutti
hinqulqullaa’iin hafani dha. Raammoleen kun yeroo baauyyee anqaaquun raammolee
akkanaa kan argaman biyyoo bakka namoonni diida irratti bobba’ani fi bakka
bobbaatiin namaa hinwallaanamiin akka xaa’ootti fayyadaman irratti argamu.
Anqaaquwwan kun kan maddan bobbaatii namota dhukkubichaan qabanii irraati.
Daa’imman xixiqqoon kan biyyoo akkanaa irra xabatani fi harka isaanii gara afaan
isaaniitti galchan salphaatti dhukkuba kanaan qabamuu danda’u. Raammoleen sun
boolla guddaa keessa kan jiraatani fi dheerinni isaanii seniti meetira afur
gaha.name=CDC2013/> Raammoo Geengoon yommuu bobbaatiin
namaaMaayikirooskoppiidhaan qoratamutti anqaaquuwwan sana arguudhaan beekama.
Anqaaquun suni barmeela fakkaatu.

Kan ofirraa ittisuun danda’amu nyaata haalaan bisheeffachu fi utuu nyaata
hinbisheesin duraharka dhiqachuudhaani. Tarkaanfiwwan kanbiroon tajaajila
qulqullinaa kan akka mana fincanii faayidaa kennani fi manneen fincaanii
qulqulluu tti fayyadamuu fi bishaan qulqulluu argachuu faa dabalata. Iddoowwan
addunyaa kanaa bakka dhukkuboonni itti barmaatilee ta’anitti yeroo baayyee
gareen namootaa hundinuu altokkoon wallaanamuu fi idileedhan wallaanamuu
nidanda’u.. Wallansi isaa guyyota sadiif qorichoota.: albendaazoolii,
mebendaazolii or ivermektinii fudhaachuudhaani. Namoonni erga yaalamaniin booda
yeroo baayyee deebiyaanii dhukkuba kanaan qabamu.

Dhukkubni raammoo geengoo sadarkaa addunyaatti namoota Miliyoona 600 hanga 800
ni miidha. Innis barmaatileedhan kaninni mudatu biyyoota tiroopikaalii keessatti
argamani dha. Biyyoota boddeti hafoo keessati, namoonnii dhukkuba raammoo geengo
kanaan qabaman yeroo heedduu dhukkuba alalunaa fi maagaa ni qabaatu.
Dhukkuboonni kun dinagdee biyyoota baayyee irratti dhiibbaa guddaa fidu.
Dhukkuboota kana irratti talaallii qopheessuuf hojiin hojjetamaa jira. Dhukkubni
raammoo geengoo kun akka dhukkuba tuffatamaa tiropikaaliitti fudhatama.



https://om.wikipedia.org/wiki/Sheek_Bakrii_Saphalloo

Sheek Bakrii Saphaalloo (maqaa dhalootaa: Abubakar Garad Usmaan; Sadaasa 1895 -
5 Ebla 1980) hayyuu Oromoo fi walaleessa (poet) fi barsiisaa amantiiti. Hunda
caala kan inni ittiin beekamu qubee Afaan Oromoo ittiin barreeffamu uumuu
isaatini.

Sheek Bakrii Saphaalloo ilma Garad Usmaan Odaati; Garad Usmaan Odaa naannoo laga
Saphaallootii lafa qaba ture. Lafti isaanii kun yeroo Minilik Harar qabatu
bulchiinsa sana keessa oole. Abubakar kan dhalate erga Harar Minilikiin
booji'amte waggaa 8 booda yoo ta'u erga abbaansaa amantii Islaamaa fudhatee
waggaa 16 booda ture. Abubakar obboleeyyan dhiiraa sadi'ii fi obboleeyyan durbaa
afur qaba. Garad Usmaan musliima bayeessa fi dandeettii Afaan Oromoo kan qabu
yoo ture barnoota garuu hin qabu; kanaaf dubbisuu fi barreessuu hin danda'u. R.
J. Hayiwaardi fi Mahaammad Hasan akka tilmaamanitti, ati isaa Kadijjaan Musliima
ta'uu akka hin hafne dubbatu. Erga barumsa sadarkaa tokkoffaa fixee booda,
Abubakar gara Carcar deemee barsiisaa amantii Islaamaa Sheeh Umar Aliyyii
Balballeetti jalatti barate. Itti aansee Harar deemun waggaa baayyeef Sheek
Yusuf Adam jalatti barate. Barsiisota amantii Islaamaa kan biroo jalattillee kan
barate yoo ta'u seenaa isaanii (biography) kan inni barreessee kanuma isaan kana
qofaati.

Sheek Bakrii Saphaalloo ilma Garad Usmaan Odaati; Garad Usmaan Odaa naannoo laga
Saphaallootii lafa qaba ture. Lafti isaanii kun yeroo Minilik Harar qabatu
bulchiinsa sana keessa oole. Abubakar kan dhalate erga Harar Minilikiin
booji'amte waggaa 8 booda yoo ta'u erga abbaansaa amantii Islaamaa fudhatee
waggaa 16 booda ture. Abubakar obboleeyyan dhiiraa sadi'ii fi obboleeyyan durbaa
afur qaba. Garad Usmaan musliima bayeessa fi dandeettii Afaan Oromoo kan qabu
yoo ture barnoota garuu hin qabu; kanaaf dubbisuu fi barreessuu hin danda'u. R.
J. Haywar fi Mahaammad Hasan akka tilmaamanitti, ati Sheek Bakrii Kadijjaan
Musliima ta'uu akka hin hafne maqaa ishiirraa ka'uun tilmaamu. Erga barumsa
sadarkaa tokkoffaa fixee booda, Abubakar gara Carcar deemee barsiisaa amantii
Islaamaa Sheeh Umar Aliyyii Balballeetti jalatti barate. Itti aansee Harar
deemun waggaa baayyeef Sheek Yusuf Adam jalatti barate. Barsiisota amantii
Islaamaa kan biroo jalattillee kan barate yoo ta'u seenaa isaanii (biography)
kan inni barreessee kanuma isaan kana qofaati.

Erga waggaa 20 barnootarratti dabarsee booda, Sheek Bakriin gara Saphaallootti
debii'e; achittis barsiisuu jalqabe. Amantiidhan bukkeetti, barnoota akka
hawaasaa, seenaa, herreega, qorannaa urjii(astronomy), Afaan Arabaa fi
barreeffama Afaan Oromootin barreessuu barsiisa ture. Ofii isaas Afaan Oromootin
walaloo barreessu jalqabe; Kunimmoo isaaf beekkamtii akka argatuu fi maqaa inni
baayyinaan ittiin beekkamu akka argatu godhe. Sheek Bakriin Saphaalloo
gadi-lakkisee iddowwan adda addaatti barsiisaa ture. Kana keessaa beekkamaan
sadi'i Hortuu, naannoo Dirre Dhawaa, magaalaa Dirre Dhawaa mataasaa, fi Addelle,
Dirre Dhawaarraa km 25 kan fagaattu fi karaa Hararirratti kana argamtu.
Adelleetti mana barumsaa ijaaree ture, manni barumsaa kuni masgiida isaa
jedhamee beekkama. Sheek Bakriin bakka deeme hundatti dubartii naannoo sanaa
haadha manaa godhee fuudhaa akka ture dubbatama. Kana keessaa haati manaan isaa
11 ni beekkamu. Hadha manaa isaa sadi'irraa ijoollee 18 qaba ture: dhiira 13 fi
durba 5. Haadha manaa baayyee haa qabaatu malee, Sheek Bakriin seera fuudhaa
Musliimaa eegaa ture, si'a tokkottis haadha manaa lamaa ol hin qabu ture; bara
dullumasaa keessa ammoo haadha manaa tokko qofa qaba ture. Yeroo kana
barreeffama Afaan Oromoo fi Afaan Arabaa baayyee barreessaa ture.

Sheek Bakriin qubee Afaan Oromoo ittiin barreessan haaraa bara 1956tti iddoo
Hagi Qome jedhamutti uume. Sheek Bakriin qubee kana uumuuf gara naannoo dhaloota
isaatti deebi'e. Kunis qondaaltonni mootumma Afaan Oromoon qubee kan biraan
dhiisii qubee Saabatiinu akka barreeffamuuf gonkuma kan hin barbaadne waan
turaniif hojiisaa icitiin hojjachuuf ta'u hin oolu jedhama. Jalqabarratti yoo
qubeen Afaan Oromoo kun fudhatama guddaa nannoo Harargeetti argateyyuu,
qondaaltonnii mootummaa Itoophiyaa ija sodaatin ilaalun "Oromoo akka of baru
godhee tokkummaa biyyattii balaa keessa buusa" jedhan. Kanarraa ka'uun fayyadama
qubee kana ukkamsuu jalqaban. Bara 1965tti Sheek Bakrii Saphaallos Dirre
Dhawaatti hidhaa manaa jala akka turuu godhan; barsiisuu akka itti fufu garuu
eeyyamaniif. Bara 1968tti, torbanitii si'a lama ykn sadi'i Adelle akka dhaqu
eeyyamaniif. Yeroo kana Sheek Bakrii Shalda, kan fuula 20 qabu, kan inni
barreesse. Shaldaan barreffama qajeelfama amantii qabate kan fakkeeffame yoo
ta'u garuu jalqabaa qabee amma dhumaatti waa'ee bitta garbumma Amaaraa fi
hacuuccaa Oromoorra ga'e fi rakkina sirna Hayilasillaase jalatti uummata
Oromoorra ga'aa jiru kan qabate ture. Wanti biraa Shaldaa adda godhu,
barreeffama guddaa jedhamuu keessaa qubee Sheek Bakrii Saphaallotti fayyadamuun
kan jalqabaa fi kan dhumaas ture. 

Bara 1978tti, erga Hayila Sillaasen aangorraa bu'ee Dargiin angoo qabatee booda,
Sheek Bakrii Saphaalloo fi haati manaan isaa Goola Diimaa (Red Terror) baqachuun
gara Somaaliyaa deeman. Achittis buufata baqattoota Hiraan keessa galan. Sheek
Bakriin gara Moqaadishoo akka deemuf eeyyama nan argadha jedhee abdatee ture.
Moqaadishoos deemee hojjatee barreffama isaa maxxansuuf hawwii qaba ture. Garuu
buufata baqattootaa gadi-lakkisee gara Moqaadishoo deemuf eeyyama hin arganne.
Haalii buufaticha keessa jirus isaaf nama umuriin saddeettama keessa jiruuf
ulfataa ta'e. Achittis yeroo dheeraa erga dhukkubsatee booda bara 1980tti umurii
wagga 85tti du'e. 

Sheek Bakriin barreeffama baayyee amantiirratti fi amantiin-ala kan barreesse
yoo ta'u, kana keessaa muraasa qofatu meeshaalee maxxansaan qophaa'ee;
barreffamni baayyeen harkaan kan barreeffame ture. Barreeffamoonni kun
barattoota isaa adda addaa biratti faffaca'anii turan. Hayiwaardi fi Hasan
barreeffama inni barreessee kessaa saddeet kan inni Afaan Arabaan barreesse
tarreessu, barreeffamoonni kun Moqaadishootti argamuu akka danda'anis
heeraniiru: Dirdsa fi al-mantiqa 1-Harariyya jughrafiyyan wa bashariyyan,
barreeffama qorannaa hawaasaa (geography) fi dimoograafii naannoo Harari fi kan
fuula 200 qabu; barreeffama seenaa lama Janaza shamarikh min hadayiz al-tawarikh
kan fuula 95 qabu, and Kitab irsal al-sawarikh ila sama' al-tawarikh, kitaaba
seenaa Oromoo kan fuula 56 qabu; barreeffama amantii sadi'i Al-mawahib
al-madadiyyah fi l-'awf al-'adadiyya, Muqaddamat taysir al-zari'a (fuula 48
qaba), fi Taysir al-zari'a ila fuquhiyy fi ahkam al-shari'a; fi seenaa
barsiiftota isaa (biography) lama kan armaan olitti ibsame.

Mahaammad Hasan yeroo kitaaba The Oromo of Ethiopia, a History: 1570-1860
barreessu barreeffama Sheek Bakrii Kitab irsal al-sawarikh ila sama' al-tawarikh
itti baayyee fayyadame. Barreeffama Sheek Bakrii kanas akkas jedhee ibse "seenaa
Oromoo jalqabaa hanga ammaa irratti ibsa guddaa qaba. Seenaa Oromoo kan
jalqabaarratti hanqina haa qabaatu malee sirna gadaarratti odeeffannoo gaarii
qaba". Mahaammad wa'ee sirna Gadaa yeroo barreessu barreeffama Sheek Bakrii
kanarratti hunda'e.

Akkuma olitti ibsametti Sheek Bakriin walaleessaa Oromoo beekkamaa dha. Akka
Hayiwaardi fi Hasan jedhanitti, "Sheek Bakriin sammuu Oromootaa kana dadammaqsee
fi karaa walaloo isaa kan inni Afan isaanitiin barreessen akkasumas ummanni akka
qalbiitti qabatee yaadatuuf gaggabaabaa kan tureen jaalaala Oromoo argate.

Hojiin Sheek Bakri Saphaallloo inni guddaan qubee Afaan Oromoo ta'u uumuu
isaati. Afaan Oromoo sirna barreeffamaa adda addaa lamaan barreeffama kana ture
yoo ta'u, Sheek Bakriin lamaan isaani ni beeka ture; innis Afaan Arabaa fi Afaan
Gi'izii. Sirni barreeffamaa afaan lamaanu kana Afaan Oromoo barreessuf mijatu
hin turre. Kana keessaa tokko Afaan Oromoo dubbachiiftuu 10 kan qabu yoo ta'u
Amaariffi garuu dubbachiiftu torba qofa qabaachuu isaati. Sheek Bakriin qorannaa
afaanii (linguistics) kan baranne ykn beekkumsa sagaleewwan afaanii (phoneme)
kan hin qabne yoo ta'u sirnni barreeffamaa inni uume garuu irraa caalansaa
sagalee afaanii(phoneme) irratti hundaa'a. Kana jechuun sagaleewwan Afaan Oromoo
tokko tokkon isaanitiif qubee tokko uume. Hayiwaardi fi Hasan itti aansun sirni
barreeffamaa inni uume kun silabasii fi alfaabeetii kan walitti qabate ture
jechuun dubbatu.  Sirni barreeffamaa Sheek Bakrii kun akka Afaan Arabaa walitti
hdihamaa kan hin turre yoo ta'u, kunimmoo Afaan Arabaarraa caalaa Gi'iizitti kan
hidhate kan fakkeessu yoo ta'u, karaa biraa ammoo qubee sagalee hin qabne kan
barreeffama keessatti itti hin fayyadamane qaba; kun immoo Gi'iizii keessa kan
hin jirre. Walumaagalatti sirni barreeffamaa Sheek Bakrii afaan lamaanittu
hidhata kan hin qabnee fi kalaqa mataa isaati. 



https://om.wikipedia.org/wiki/Shawaa_Dhiha

Shawaan Dhihaa (Shawaa Lixaa jedhames ni waammama) godinaalee Oromiyaa 12n
keessaa tokko. Shawaan Dhihaa karaa kibbaan godina Shawaa Kibba Lixaa fi
Mootummaa Naannoo Kibbaan yoo daangeffamu, karaa kibba dhihaan godina Jimmaatin,
karaa kaabaa dhihaa godina Wallagga Bahaa, karaa kaabaa Mootummaa Naannoo
Amaaraatiin, karaa kaaba bahaa godina Shawaa Kaabaatiin, karaa kibba bahaa ammo
godina Shawaa Kibba Lixaatin daangeffama. Iddoo ol ka’aa inni guddaan Tulluu
Wancii (meetira 3385) yoo ta’u tulloonni ol ka’oon kaan Tulluu Mannaaggashaa fi
Tulluu Wacacaa ti. Magaalonni godina kana keessa jiran Ambo, Hoolota, Giincii,
fi Geedoofaa dabalata. Bara 2002 hanga 2005tti aanoleen baayyeen godina Shawaa
Dhihaarraa citanii godina Shawaa Kibba Lixaa uuman.

Akka lakkoofsa ummata bara 2007 Abbaa Taayitaa Istaatistiksii Itoophiyaatin
godhameetti, godinni Shawaa Dhihaa ummata 2,058,676 kan qabu yoo ta’u kana
keessaa 1,028,501 dhiira 1,030,175 immoo dubartoota. Godinni kun ballina
iskuweer kiilomeetirii 14,788.78 yoo qabaatu, tuuta’insa ummataa 139.21 qaba.
Ummata godina kanaa keessa 6.10% (242,352) magaalaa keessa kan jiraatan yoo ta’u
kan hafe baadiyyaa jiraata. Godina kana keessatti abbootii warraa 428, 689tu
aragama; kanaan abbaan warraa tokko avreejidhaan nama 4.80 qaba.

Saboonni gurguddaan 3 godina keessa jiraatan Oromoo(89.78%), Amaara(6.66%), fi
Guraagee(1.73%); saboonni kaan walumatti 1.83% ta’u. Afaan Oromoo ummata 89.47%
akka afaan jalqabaatti kan dubbatan yoo ta’u, 7.32% Amaariffaa, akkasumas 1.16%
Sabat Bet Guraagee dubbatu. Ummanni baayyeen amantii Ortodoksii akka hodofan kan
dubbatan yoo ta’u, isaan dhibbantaa 80.6% ta’u, dhibbantaan 7% amantii aadaa
akka hordofan, dhibbantaan 6.58% Piroteestaantii, fi dhibbantaan 5.34% Musliima
ta’uu isaanii dubbatan.

Akka meemoraandamii Baankii Addunyaa Caamsaa 24, 2004tti, ummatni godina kanaa
dhibbantaa 35% eleektriikii kan argatan yoo ta’u, tuuta’insa karaa(road density)
iskuweer kiilomeetirii 1000f kiilometirii 29.2 qaba (avireejjiin biyyatti
kiiloomeetirii 30). Ummatni baadiyyaa avireejjidhaan lafa heektaara 1.4 qaba
(avireejjiin biyyatti heektaara 1.01 yoo ta’u, kan Oromiyaa ammo heektaara
1.14). Namoonnii 31.8% ta’an hojii qonnaan alaa irratti bobba’an, avireejjiin
biyyattii 25% kan Oromiyaa ammo 24%. Barumsa ilaallatee, ijollee umuriin isaanii
mana barumsaatiif ga’ee keessaa sadarkaa tokkoffaarratti dhibbantaa 66% kan
barumsarra jiran yoo ta’u, sadarkaa lammaffaarratti dhibbantaa 28%. Karaa
fayyaa, lafti godina kanaa 89% ta’u busaadhaan kan faallame. Memoraandamiin kun
godina kana qabxii balaa gogiinsaa 406 kennaafi.

Gabaasa Central Statistical Agency irra bara 1997 E.C. (2005 G.C.) akka ibsutti,
godinni kun tilmaamaan baay'ina ummataa 3,294,232, yoo qabaatu kan keessaa
1,625,107 dhiiraa yoo ta'an kan hafan yookan immoo 1,669,125 immoo dubartoota
dha. Baayyina ummataa olitti ibsame keessaa dhibbantaan 12.3 % yokan namni
403,776 badiyya alla jirrattu. Ballina lafa tilmamaan 21,551.98 square
kilometers ta'u kessatti "density" (walitti-kufami) ummatta Shawaa dhihaa
tilmamaan 152.85 people per square kilometer ta'a.

Akka meemoraandamii Baankii Addunyaa Caamsaa 24, 2004 ibsutti, dhibbantaan 35%
jiraattota Shawaa dhihaa elektirikii ni fayyadamu, akkasumas rukkina karaa
konkolatta godina kanaa iskuweer kiilomeetirii 1000f kiilomeetirii 29.2 yoo ta'u
(kunis kan biyyaa kilomeetirii 30 wajjin yoo walitti madalaan) , akkasumas
avireejjiin abbaa manaa baadiyyaa tokko hektaara lafa 1.4 (kunis hektaara lafa
biyyaa 1.01 fi hektaara lafa Oromiyaa 1.14 wajjin yoo walitti madaalamu) ,
akkasumas avireejjiin abba mana baadiyyaa tokko mataan horii mana hanga 0.7
qaba. Dhibbantaa 31.8% ummatta, namoota qonna malee jiraatan yoo ta'an, kunis
yoo kan biyya dhibbantaa 25% fi kan Oromiyaa 24% wajjin yoo walitti madaalan.
Ijoollee barachuu danda'an keessaa dhibbantaan 66% mana barumsaa sadarkaa
tokkoffaatti galmaa'anii argamu, akkasumas dhibbantaan 28% mana barumsa sadarka
lammaffatti galam'ani argamu. Dhibbantaan 89% dhibbantaa kana busaaf banaa kan
jiran yoo ta'an, tokkoleen waraanaa bana miti. Memorandamiin zonii kana balaan
qillensa gogaa qabachun qabxii 406 kenaf.



https://om.wikipedia.org/wiki/Qubee_xixiqqaa

Qubeen Afaan Oromoo, Afaan Oromoo baruuf bu'ura dha. Qubeen kun ka'umsi isaa
Laatinii yoo ta'u yeroo ammaatti bal'inaan itti hojjetamaa kan jiru dha. Qubeen
Afaan Oromoo qubee guguddaa fi qubee xixiqqaa jedhamuun lamatti qoodama.

Qubeelee armaan olitti barreeffaman alattis qubeen Afaan Oromoo qubee guguddaa
warra qubee dachaa ta'a of keessaa qaba. Isaanis:

Hubachiisa: P, V, Z, Ts, fi Zy n sagalee fi jechoota afaan ollaa fi addunyaa
biraa irraa ergiffanne. Itti gargaaramuuf akka salphatuuf kan uumame malee
sagalee dubbifamaa kanniin Afaan Oromoo keessatti hin argaman

Hubachiisa: p, v, z, ts, fi zy n aadaa sabafi sablammii naannoo Oromoo
jiraatanii calaqqisiisuuf kan uumamani malee Afaan Oromoo keessa hin jirani.
Garuu, jechoota ergissan dhufan waajin, qubeewwan kun amma tokko Afaan Oromoo
keessatti hojiirra oolaniiru.

Qubeen dachaa qubee sagalee addaa ta'e, kan qubeewwan digdamii jahan keessa hin
jirre of keessaa qabu. Sagalee qubee kanniinii qubeewwan dubbifamaa gara garaa
lama walitti fiduun barreeffamu. Qubeewwan dachaan kunniin qubee akka SH, NY
,CH, DH, PH fi TS ti. Qubeewwan dachaa kanniin keessa qubeen TS quboota akka P,V
fi Z dabalatee qubee ergifanna ykn qubee alagaa jedhamani beekkamu.



https://om.wikipedia.org/wiki/Qubee_guguddaa%28gurguddaa%29

Qubeen Afaan Oromoo, Afaan Oromoo baruuf bu'ura dha. Qubeen kun ka'umsi isaa
Laatinii yoo ta'u yeroo ammaatti bal'inaan itti hojjetamaa kan jiru dha. Qubeen
Afaan Oromoo qubee guguddaa fi qubee xixiqqaa jedhamuun lamatti qoodama.

Qubeelee armaan olitti barreeffaman alattis qubeen Afaan Oromoo qubee guguddaa
warra qubee dachaa ta'a of keessaa qaba. Isaanis:

Hubachiisa: P, V, Z, Ts, fi Zy n sagalee fi jechoota afaan ollaa fi addunyaa
biraa irraa ergiffanne. Itti gargaaramuuf akka salphatuuf kan uumame malee
sagalee dubbifamaa kanniin Afaan Oromoo keessatti hin argaman

Hubachiisa: p, v, z, ts, fi zy n aadaa sabafi sablammii naannoo Oromoo
jiraatanii calaqqisiisuuf kan uumamani malee Afaan Oromoo keessa hin jirani.
Garuu, jechoota ergissan dhufan waajin, qubeewwan kun amma tokko Afaan Oromoo
keessatti hojiirra oolaniiru.

Qubeen dachaa qubee sagalee addaa ta'e, kan qubeewwan digdamii jahan keessa hin
jirre of keessaa qabu. Sagalee qubee kanniinii qubeewwan dubbifamaa gara garaa
lama walitti fiduun barreeffamu. Qubeewwan dachaan kunniin qubee akka SH, NY
,CH, DH, PH fi TS ti. Qubeewwan dachaa kanniin keessa qubeen TS quboota akka P,V
fi Z dabalatee qubee ergifanna ykn qubee alagaa jedhamani beekkamu.



https://om.wikipedia.org/wiki/Qubee_Afaan_Oromoo

Qubeen Afaan Oromoo, Afaan Oromoo baruuf bu'ura dha. Qubeen kun ka'umsi isaa
Laatinii yoo ta'u yeroo ammaatti bal'inaan itti hojjetamaa kan jiru dha. Qubeen
Afaan Oromoo qubee guguddaa fi qubee xixiqqaa jedhamuun lamatti qoodama.

Qubeelee armaan olitti barreeffaman alattis qubeen Afaan Oromoo qubee guguddaa
warra qubee dachaa ta'a of keessaa qaba. Isaanis:

Hubachiisa: P, V, Z, Ts, fi Zy n sagalee fi jechoota afaan ollaa fi addunyaa
biraa irraa ergiffanne. Itti gargaaramuuf akka salphatuuf kan uumame malee
sagalee dubbifamaa kanniin Afaan Oromoo keessatti hin argaman

Hubachiisa: p, v, z, ts, fi zy n aadaa sabafi sablammii naannoo Oromoo
jiraatanii calaqqisiisuuf kan uumamani malee Afaan Oromoo keessa hin jirani.
Garuu, jechoota ergissan dhufan waajin, qubeewwan kun amma tokko Afaan Oromoo
keessatti hojiirra oolaniiru.

Qubeen dachaa qubee sagalee addaa ta'e, kan qubeewwan digdamii jahan keessa hin
jirre of keessaa qabu. Sagalee qubee kanniinii qubeewwan dubbifamaa gara garaa
lama walitti fiduun barreeffamu. Qubeewwan dachaan kunniin qubee akka SH, NY
,CH, DH, PH fi TS ti. Qubeewwan dachaa kanniin keessa qubeen TS quboota akka P,V
fi Z dabalatee qubee ergifanna ykn qubee alagaa jedhamani beekkamu.



https://om.wikipedia.org/wiki/Polandball

Polandball (akka jirutti yoo hiikkamu kubba Poolaandi jechuudha), maqaa biraa
countryball jedhamunis ni waammama, waan aadaa biyyotaa agarsiisu fi
fayyadamtoota Interneetiitiin waan uummamu yoo ta'u wanti kun jalqaba kan inni
eegalmes bara 2009 weebsaayitii suuraa kan biyya Jarman Krautchan.net keessatti.
Polandballn kun baacoo/qoosaa oonlaayinii wayita ta'u biyyoonni waan akka kubbaa
fakkaatun bakka buufamanii Afaan Inglizii caccabaadhan wa'ee walqunnamtii biyyi
tokko biyyoota biraa wajjin qabdu fi ilaalcha sirri kan hin ta'in kan ittiin
ishiin biyya biraa ilaaltu (stereotype) irratti hundaa'un qoosudha. Qoosaan kun
walumatti polandball ykn countryball jedhama.

Jalqabamuun Polandball waraana Interneetii (cyber war) Hagayya 2009 (August 2009
GC) fayyadamtoota Interneetii biyya Poolaandi fi fayyadamtoota biyyoota addunyaa
hafan weebsaayitii drawball.com irratti argaman irraayi. Interneetii Poolaandi
irratti erga yaadni alaabaa Poolaandi kubba(geengoo) irratti kaasuu dhiyaatee
booda fayyadamtoonni Poolaandi kumaatamatti lakkawwaman wal gargaarudhaan
drawball.com too'atanii suura gararraadhan adii garjallaadhan diimaa fi
gidduutti barreeffama POLSKA jedhame qabu akka mul'atu godhan. Boodarra
qindeessaa 4channin, alaabaan Poolaandi kun mallattoo Naazii Iswaastikaadhan
huwwifame.

Krautchan.net weebsaayitii suuraa (imageboard) Afaan Jarman yoo ta'u
fayyadamtoonni Afaan Inglizii dubbatan kan Interneetii fayyadamuu baayyee
jalatan (netizens jedhamanii beekkamu) baayyee ni leellisu. Jalqabni Polanball
nama lammii Biriiteen Faalkoo (Falco) jedhamuun akka ta'e yoo dubbatamu namni
kunis Fulbaana 2009 (September 2009 GC) polandball Maayikiroosoofti
Peyintitti(MS Paint) fayyadamuun uumee; kunis nama lammii Poolaandi ta'e Woojak
(Wojak) jedhamu fi weebsaayitii sanarratti Afaan Inglilizii caccabaadhan
barreessu tokkoo xuquu fi ittiin qoosuf ture. Sana booda Kaartuniin Polandball
lammiiwwan Raashiyaa hedduudhan baayyinaan kaafamuu jalqabe.

Bu'uurri Polandball, Polandball fudhatama kan argate balaa Xiyyara Poolaandi kan
iddoo Ismooleniski jedhamutti ga'ee fi Pirezidaantii Poolaandi Liich
Kaziyaanskii erga ajeesee booda, Poolaandi fi seenaa ishii, walitti dhufeenya
ishiin biyya biraa wajjin qabdu, fi ilaalcha sirrii hin ta'in ittiin ishiin
biyya biraa laaltu(stereotype) bakka buusun agarsiisu irratti yoo ta'u
keessumaayyu. Haasaan countryball gidduu jiru Afaan Inglilizii caccabaa fi jecha
nama tuquun kan barreeffamu yoo ta'u, dhumarratti, Poolaandi, kan beekadhuma
kubbaa gararraadhan diimaa dibameen bakka buufamte (kun faallaa alaabaa
Poolaandi), yeroo boossu ni mullata.

Qoosaawwan Polandball tokko tokko yaada Raashiyaan gara waaqaatti ol ba'uu ni
dandeessi, Poolaandi garuu hin dandeessu kan jedhu irratti bu'uureffachuun kan
qoofamani. Kaartuniin (cartoon) Polandball kan baayyee jaallatama guddaa argate
Lafti(earth) qorsa guddaadhan (giant meteor) rukutamuuf akka deemtu fi kanarraa
ka'udhaan biyyonni tekinoloojii ispeesii (space technology) qaban lafa gad
dhiisanii gara waaqatti akka balali'an dubbata. Dhuma kaartunii kanaati
Poolaandi ammas lafarra teessee boo'aa jiraachuu ishii fi Afaan Ingilizii
caaccabadhaan jecha Polandball irraatti ittiin beekamtu "Poland can't into space
(Poolaandi Waaqatti ba'uu hin dandeessu)" dubbatti. Qoosaa akkasiitin,
Raashiyaanonni mormii biyya kamtu caala jedhu xumuru. Qoosan polandball kan
biraa kan siyaasaa fi seena ilaallatuun ammoo, Poolaandi biyyoota biraa yeroo
ishiin "yeroo Raashiyaa fi Tarkii caccabsinee moone turretti nuti addunyaarratti
biyyaa guddaa turre ..." jechuun mukeessitu (boring) fi polandballn biyyoota
biraa akka itti kolfan gootu mullata. Poolandis kolfa kanatti aarudhaan yeroo
ishiin Kurwa (waan akka ejjituu jechuuti) jettuu fi mallattoo barreeffama
"Internet serious business", dhaadannoo interneetii kan interneetiirratti
arrabfamuun dhuma addunyaa miti jedhu, agarsiiftu fi dhumarratti akkuma
polandball irratti barame boo'aa yeroo xumurtu agarsiisa.

Polanbdballn, Poolaandin alatti, qoosaa biyyoota biraa irratti xiyyeeffates ni
qaba. Walumati garuu Polandball jedhame waammama, countryball ni jedhama. Akka
Lurkmore.totti, Bavaariyaan kubba nmataashii qabdi, akkasumas kubboonnii
Ameerikaa (USA), Kaataloon(Catalonia), fi Saayibeeriyaa (Siberia) bakka bu'an
uummamanii jiru. Singaappoor kubba rogsadee ta'en yoo bakka buufamtu, Israa'eel
waan akka hypercuben (fiiziksii Jiwish agarsiisuuf), Kaazaakistaan waan akka
dhagaa ittin mana ijaaranii (brick), fi Yunaayitid Kingidem (United Kingdom)
ammoo kooffiyyaa fi aguuggee ijaa(monocle) uffaate agarsiifamte.



https://om.wikipedia.org/wiki/Oromia_Region

Oromiyaa (kan Ingiliffa keessatti Oromia jedhame barreeffamu, kan garuu
barreeffama Afaan Oromoo keessatti Oromiyaa jedhamee beekamu) kunizzin kutaalee
Itoophiyaa saglan keessaa tokko taate dha. Ballinaa lafa bahaa hanga
kibba-dhihaa biyya keessatti 353,632 km² ta'ee qabatee, baayyinaa ummataa bara
2002 tilmamee hanga miliyoona digdamii-afurii qabdi, kunis ballina lafaa fi
baay'ina ummataan biyyaa keessaa tokkofaa ishee tasisaa. Isheenis kan ofii
keessa qabduu: kutaa Arsii, Baalee, Harargee, Iluu Abbaa Booraa, Kafaa, Shawaa,
Sidaamoo fi Wallagga of keessaa qabdi, Booranaa fi Gujiin Sidaamoo jalatti
walitti qabama turan. Magaalaan guddoon Oromiyaa durii Finfinnee yoo taatu, kan
ammaa garuu Adaamaadha. Bara booda gaaffii mirgaa sabni Oromoo gaafateen booda
gara Finfinneetti deebbite. Magaallan gugguddoon biraa Oromiyaa keessatti
argaman Adaamaa, Amboo, Asallaa, Bishooftuu, Dambidoolloo, Fiichee, Gimbii,
Gobbaa, magaalaa Jimmaa, Mattuu, Nagallee Booranaa, Naqamtee, Shaashamannee fi
Walisoo dha.

Jaarraa digdamii tokkoffaan duraatti, magaalaan guddittii Oromiyaa Finfinnee
turte, kunis maqaa biraa Addis Ababaa jedhamunis beekamti (maqaan kun Afaan
Oromoo miti). Magaalaan guddittii Oromiyaa gara Adaamaatti jijjiiramuun ishee
mormii hedduu fideen ture. Morkitoonni akka jedhanitti bulchaan Itoophiyaa
Finfinneen Oromiyaa keessatti argamuu ishee hin barbaadne jedhaniiru. Karaa
biraammoo, Finfinneen afaan, aadaa fi seenaa Oromoo guddisudhaaf mijaata miti
jechudhaan mootumman ni dubbata. "

Waxabajjii 10, 2005 keessatti Dhaabbata Dimookraatawaa Ummata Oromoo(DhDUO)n,
kan kutaa bulchaa Adda Demookraatwaa Warraaqsa Ummatoota Itoophiyaa (ADWUI)
ta'ee, magaalaa guddoo Oromiyaa akka Finfinneetti deebisu ifa godheera.
Oromiyaan naannoo Tigraay irraa kan hafe naannoolee hundaan wal daangessiti. Kun
immoo yeroo tokko tokko walitti bu'insa uuma. Fakkkeenyaaf naannoo Sumaalee
keessatti.

Godinaaleen Oromiyaa keessatti argaman Arsii, Baalee, Boorana, Harargee Bahaa,
Harargee Dhihaa, Iluu Abbaa Booraa, Jimma, Shawaa Bahaa, Shawaa Dhihaa, Shawaa
Kaabaa, Wallagga Bahaa, fi Wallagga Dhihaa ti.

Bold text== Afaanota == Afaan Oromoo (Oromiffa), kan yeroo ammaa qubee
Laatiniitin barreeffamu, afaan bal'inaan dubbatamu yoo ta'u kunis afaan Oromiyaa
keessatti dubbatamu keessaa 83.5% ta'a. Afaanonni kan biraa kan baayyinaan
dubbataman Amaariffa (11%) (keessaahuu Wallagga Bahaa fi Shawaa Kaabaa
keessatti), afaan Guraagee (Sabat beet Guraagee, Sooddoo fi Silxee),
Hadiyyaffaa, afaan Gede'oo (0.98%) (keessumaayyuu Shawaa Dhihaa fi Bahaa
keessatti), Tigiriffa (0.25%). Afaanonni Oomotiik ummata muraasaan naannoo
Jimmaa, Iluu Abbaa Booraa fi Wallagga Lixaa keessatti ni dubbatama; afaanonnii
Naayiloo-Sahaaraa (Koomoo, Majangi, Gumuzii fi Bartaa) ummattoota dhihaa keessa
faffaca'anii jiraniin ni dubbatama.



https://om.wikipedia.org/wiki/Orgaanizimoota

Baayoloojii keessatti, orgaanizimii waan lubbu qabeessa kamiyyuu yoo ta'u kunis
warra lafee dugdaa qaban, ilbiisota, biqiltootaa fi baakteeriyaa dabalata.
Orgaanizimoonni hundi ergaa alaa dhufuuf (stimuli) deebii kennuu, wal-horuu,
guddachuu fi dagaaguu, fi of-tooachuu (homeostasis) danda'u.

Orgaanizimiin seel-qeenxee ykn kan seelii tiriliyoona baayyee qabu ta'uu
danda'a; warra seelii baayyee qaban keessatti seelin gurmaa'ee tishuu fi qaama
uuma. Orgaanzimoonni seelii tokkoo ol qaban seel-hedduu jedhamu.

Orgaanizimiin pirookaariyootis ykn yuukaariyootis ta'uu danda'a.
Pirookaariyootisiin doomeenii lama qaba: baakteeriyaa fi arkiyaa.
Orgaanizimoonni yuukaariyootis niwukilasii seelii kan membireeniin marfamee fi
kutaalee seelii kan biraa kan meebireenin marfame qabu (biqiltootaa fi
bineeldota keessatti maayitookondiriyaa, biqiltootaa fi algee keessatti
pilastiidsi, isaan hunduu indoosimbaayootiik baakteeriyaa irraa dhufan jedhamee
yaaddama). Faangasiin, bineeldonnii fi biqiltoonni mootummaa orgaanizimoota
yuukaariyootis jalatti ramadamu.



https://om.wikipedia.org/wiki/Meeshaalee_Niyuukilaaraa

Meeshaan waraanaa niwuukilaaraa dhuka'aa humna isaa ri'aakshinii
niwuukilaariiraa argatu yoo ta'u kunis fishiiniii ykn walitti makaa fiyuuzyinii
fi fishiinii ta'uu danda'a. Ri'aakshiniin lamaanuu dhuka'aa xiqoorraa humna
guddaa uuma. Boombiin fishiinii (boombii atoomikii) kan jalqabaa yeroo
dhukaafame humna hanga boombiin TNT toonii 20,000 t'au yoo dhuka'e baasu uume.
Boombiin termooniwuukilaaraa (boombii hayidiroojinii) kan jalqabaa yeroo
dhukaafame humna hanga boombin TNT toonii 10,000,000 t'au yoo dhuka'e baasu
uume.

Meeshaan waraanaa termooniwuukilaaraa kan kg 1,100 ulfaatu yoo dhuka'e humna
hanga boombiin TNT toonii miliyoona 1.2 ol ta'u yoo dhuka'e uumun qixxee uuma.
Kanaafuu, meeshaaleen waraana xixiqqoon kan boombii durii hin caalle magaalaa
tokko guutummaatti balleessuu danda'a; badiin kunis kan ga'u humna dhuka'aatin,
ibidda uummamuu fi raadiyeeshinii ummamuun ta'a. Meeshaalen waraanaa
niwuukilaaraa meeshaa jamaa balleessuu jalatti qooddama; kanaaf faayyadamni
isaanii fi too'annoon isaanirratti godhamu xiyyeeffannoo walitti dhufeenya
biyyoota murteessu ture.

Meeshaaleen waraanaa niwuukilaaraa Waraana Addunyaa 2ffaatti si'a lama hojiirra
kan oolan yoo ta'u yeroo lamaanuu kan itti fayyadame USA dha. Gaafa Hagayya 6,
1945, boombiin niwuukilaaraa kan yuraaniyeemiirraa hojjatame kan maqaansaa
"Little boy" (hiikaansaa mucaa xiqqaa jechuudha) jedhamu biyya Jaappaan magaalaa
Hirooshimaarratti darbatame. Guyyaa sadi'i booddee, gaafa Hagayya 9, boombiin
niwuukilaaraa kan piluutooniyeemiirraa hojjatame kan maqaansaa "Fat man" jedhamu
magalaa Jaappaan kan biraa kan taate Nagaasaakirratti darbatame. Boombiwwan kun
lamaansaanii tilmaamaan ummata naannoo 200,000 ta'u, bayyeensaanii ummataa nagaa
kan loltuu hin taane, ajjeese. Shoorri boombiwwan kun lamaan Jaappaan akka harka
kennattuuf tabatanii fi itiiksiin (ethics) fayyadama isaanii hanga harraatti
beektotaa fi ummata biratti mataduree moormii ti.

Erga Hirooshimaa fi Nagaasaakin rukutamanii booda, meeshaalen waraanaa
niwuukilaaraa wayita kuma lamaa ol yaalii fi agarsiisaaf dhukaafamaniiru.
Addunyaarratti biyyoota muraasa qofatu meeshaa waraanaa niwuukilaaraa kana qaba
ykn qabaachuuf hawwa. Biyyoonni meeshaa kana dhukaasuun isaanii beekkamee fi
qabaachuu isaani ifa baasanii beeksisan USA, Tokkummaa Sooviyeetii (ammammoo
Raashiyaa), Yunaayitid Kingidem, Firaansi, Chaayinaa, Indiyaa, Paakistaan, fi
Kooriyaa Kaabaati. Isiraa'eel meeshaa kana qabdi jedhamee kan amanamu yoo ta'u
biyyittiin garuu qabaachuu ishii ifatti hin beeksifne. Afrikaan Kibbaa, meeshaa
waraanaa niwuukilaaraa kana oomishtee kan turte yoo ta'u erga sirni
appaartaayidii kufee booda meeshaa kan balleessitee jirti, itti aansunis
waliigaltee meeshaalen niwuukilaaraa akka hin baballanne godhu kan 'Nuclear
Non-Proliferation Treaty' jedhamu keessatti miseensa taateerti. Akka
Federeeshinii saayintistoota Ameerikaa tilmaametti, walumaagalatti addunyaarra
bara 2012tti meeshaalen niwuukilaaraa 17,000 ta'u kan argamu yoo ta'u kana
keessaa kan 4,300 ta'an waraanaaf qophii ta'anii kan taa'anidha.

Meeshaalee fishiinii keessatti, wantoonni fishiiniidhaaf itti fayyadaman
(piluutooniyemii ykn yuraaniyemii gabbatee) yeroo omishaman 'supercritical mass'
ol ta'anii hojjatamu - 'supercritical mass'n baayyina wantoota fishiinidhaaf
fayyadan kan ri'aakshinii niwuukilaaraa wal qabataa (nuclear chain reaction)
umuuf barbaachisu dha. Kunis qaama meeshaa fishiinii isa tokkoo isa kan biratti
akka bu'u gochuun (mala rasaasaa) ykn dhuka'aa keemikaalaatti fayyadamuun
meeshaan fishiinii akka inni walitti cafaqamu gochuun (mala implosion) ta'uu
danda'a. Malli inni lammaffaan mala isa duraa caalaa ulfaata yoo ta'u yoo wanti
fishiiniidhaaf itti fayyadamnu piluutooniyeemii ta'e, malli nuti itti fayyadamuu
dandeenyu kana qofa.

Meeshaa waraanaa niwuukilaaraa hundumaa saxaxuu keessatti wanti ulfaataan,
boombiin sun odoo hin dho'in dura wantoota fishiiniif itti fayyadamu sana bayyee
isaa akka nyaatu (consume) gochuu dha. Humni boombiin fishiinii yoo dhuka'e
ummamu gara gara yoo ta'u kunis humna TNT toonii 1n qixxaatuu hanga TNT toonii
500,000 qixxaatuu ta'uu danda'a.

Ri'aakshiniin fishiinii hundi bu'aa fishiinii uuma, kunis haftee niyuukilesii
atamii kan raadiyoo'aaktiivii ta'e kan ri'aakshinii fishiinitiin addaan cabeti.
Bu'aaleen fishiinii baayyeensaa garmalee raadiyoo'aaktiivii (garuu yeroo
gabaabaa kan turu) ykn raadiyoo'aaktiivii giddu galeessa(garuu yeroo dheeraa kan
turu) dha. Kunis yoo too'atamuu baate fallama raadiyoo'aaktiivii hamaa fiduu
danda'a.

Meeshaalee waraanaa niwuukilaaraa hojjachuuf yuraaniyemii-235 fi
piluutooniyemii-239 tti fayyadamu. Kan yeroo muraasa qofa itti fayyadaman ammoo
yuraaniyemii-233. Neeptuuniyeem-237 fi ayissootooppiin ameerikem tokko tokko
dhuka'aa niwuukilaaraa hajjachuuf hojiirra ooluu kan danda'u yoo ta'u garuu
boombin albuudota kanatti fayyadamuun hojjatamee beekkamuun isaa shakkii keessa
jira, sirumayyuu albuudonnni kun meeshaa niwuukilaaraa hojjachuuf tajaajiluun
isaaniyyuu moormii sayiinsii ta'ee jira.

Meeshaalen waraanaa niwuukilaaraa gosti biraa humna isaanii isa guddaa
ri'aakshinii fiyuuzyinii irraa argatu. Meeshaalen kun walumaagalatti meeshaa
termooniwuukilaaraa ykn boombii hayidiroojinii (H-bomb) jedhamu; sababiin isaan
boombii hayidiroojinii jedhamiifis humni isaanii fiyuuzyinii ayissootooppii
hayidiroojinii (deuterium and tritium) irratti waan hundaa'ufi. Meeshaalen kun
humna baayyeesaa, yeroo tokko tokko ammoo isa guddaa, ri'aakshinii fishiinii
irraa argatu. Kunis meeshaalen fiyuuzyinii ri'aakshinii fiyuuzyinii jalqabuuf
waan isaan kakaasu waan barbaadaniif, ri'aakshinii kana jalqabsiisuuf
fishiiniitti fayyadamu; ri'akshiniin fiyuuzyinii mataasaatin ri'aakshinii
fishiinii dabalataa kakaasa.

Addunyaarraa biyyoota ja'a, isaanis USA, Raashiyaa, Yunaayitid Kingidem,
Firaansi, fi Indiyaa qofatu yaalii meeshaa waraanaa termooniwuukilaaraa
geggeesse (kan Indiyaa garuu mormii kaasisa). Meeshaalee termooniwuukilaaraa
saxaxuunii fi oomishuun meeshaalee fishiinii oomishuu caalaa baayyee
ulfaataadha. Meeshaaleen waraanaa niwuukilaaraa harra jiran hundi isaanii kan
termooniwuukilaaraa ti, sabaabiinsaas irra caalaa humna waan qabaaniif (more
efficient).

Boombiin termooniwuukilaaraa, humna boombii fishiiniitti fayyadamuun boba'aa
fiyuuzyinii cafaquu fi hoo'isuudhaan hojjata. Kana gochuuf, saxaxa Teeler-Ulaam
kan hayidiroojiin boombii gurguddaa hojjachuuf itti fayyadaman keessatti,
boombii fiishiinii naannoo boba'aa fiyuuzyinii kaa'un hojjatama. Yeroo boombiin
fishiinii dhuka'u, carallaan gaammaa (gamma rays) fi carallaa-eksii (X-ray)
gadilakkifamu jalqaba boba'aa fiyuuzyinii walitti cafaqa (compress), itti aansun
sadarkaa termooniwuukilaaraatti hoo'isa. Ri'aakshiniin fiyuuzyinii kanarraa
ka'ee ummamu niyuutiroonii saffisa guddaa qaban hedduu uuma, kun immoo itti
aansee meeshaalee biraa fishiinii keessa akka galu godha, kan akka yuraaniyeemii
xuuxxamee. Isaan kun lamaan marsaa jechuun beekkamu; boombiin fishiinii marsaa
duraa yoo ta'u, boombiin fiyuuzyinii ammoo marsaa lammataa ti. Hayidroojiin
boombii gurguddaa fi kan huma meeggaa-toonii ta'u qaban biratti, humna isaanii
keessaa walakaa ol fishiinii yuraaniyeemii hin gabbatin kan marsaa dhumaarraa
argata.

Meeshaaleen termoniwuukilaarii harra hojiirra jiran hundi kan saxaxa
"marsaa-lama" armaan olitti ibsame kanatti fayyadamuun hojjatamani. Haa ta'u
malee, marsaa fiyuuzyinii dabalataa itti dabaluun ni danda'ama - marsaan inni
tokko boba'aa fiyuuzyinii kan marsaa itti aanuu fi kan marsaa isa ammaarra
bayyee guddaa ta'e bobeessa. Tooftaa kanaan meeshaa termooniwuukilaaraa humni
isaa kan daangaa hin qabnee hojjachuun ni danda'ama; meeshaan fiishinii garuu,
akka termoniwuukilaarii odoo hin taane, humni isaanii murtaa'aadha. Meeshaan
niyukilaaraa inni guddaan kan dhukaafamee USSRn yoo ta'u maqaa isaas Zaar
Boombaa (Tsar Bomba) jedhama. Zaar Boombaan yeroo dhukaafamu, humna yoo TNTn
toonii miliyoona 50 ol ta'u dhuka'e uumu wajjin kan wal qixxaatu uume. Zaar
Boombaan marsaa sadi'i qaba ture. Meeshaalen waraanaa termooniwuukilaaraa
baayyeen isaanii garuu kanarra bayyee xiqqaatu, sababiinsaas misaayeliin
(missile) baattamanii deemuuf guddinni isaanii fi ulfinni isaanii xiqqaachuu
qaba.

Ri'aakshiniin fiyuuzyinii bu'aa ri'aakshinii fishiinii hin uumu, kanaafuu
harca'aa niwuukilaarii yeroo fishiinii ummamu baayyee hin uumu. Haa ta'u malee,
meeshaaleen termooniwuukilaarii hundi yoo xiqqaate fishiinii marsaa tokko waan
qabaniif, fi warri olaanaan ammoo fishiinii akka marsaa dhumaatti waan qabaniif,
meeshaaleen waraanaa termooniwuukilaarii harcaa'aa niyukilaaraa hanga fishiiniin
qofti uumu uumuu danda'u.

Meeshaalen niwuukilaaraa gosti biras ni jira. Fakkeenyaaf, meeshaan fishiinii
didhame dhuka'aa fishiinii kan humnasaa karaa ri'aakshinii fiyuuzyiniitin ol
guddisu yoo ta'u garuu dhuka'aa fiyuuzyinii miti. Dhuka'aa didhame kana
keessatti, niwuutiroonin ri'aakshinii fiyuuzyiniin uummamu, irra caalaa humna
dhuka'aa fishiinii ol guddisuuf tajaajila.

Dhuka'aan tokko tokko tajaajila addaatif hojjatmau; dhuka'aan niwuutiroonii
meeshaa termooniwuukilaaraa kan dhukaasa xinnaa uumu yoo ta'u garuu
raadiyeeshinii niwuutiroonii guddaa uuma; meeshaalen akkasii namarraan miidhaa
guddaa kan ga'an yoo ta'u buurmisooma garuu hin miidhu, harca'aa niwuukilaaraas
ni xiqqeessa. Meeshaa niwuukilaaraa gosa kamiyyuu dhukaasuun raadiyeeshinii
niwuutiroonii guddaa uuma. Meeshaalee niwuukilaaraa wantoota akka warqee fi
koobaaltiin yoo marame dhuka'aa "salted bomb" jedhamu uuma. Dhuka'aan akkasii
kun faallama raadiyeeshinii baayyee olaanaa ta'e uumuu danda'a.

Qorannoon adda addaa meeshaalee fiyuuzyinii qofaa (pure fusion bombs),
meeshaalee niwuukilaaraa kan dhuka'aa fishiinii odoo hin barbaadin fiyuuzyinii
qofatti fayyadamanii hojjatan, oomishuuf godhamaa ture. Meeshaalen akkasii karaa
salphaa meeshaalee termooniwuukilaaraa, kan meeshaalee fishiinii malee hojjatu,
oomishuuf gargaara. Meeshaalee fiyuuzyinii qofaa harca'aa niwuukilaaraa xiqqaa
uuma, sababiinsaas harca'aa fishiinii waan hin qabneefi. Mootummaan USA qarshii
baayyee baasee meeshaalee fiyuuzyinii qofaa qorachaa kan ture yoo ta'u garuu
meehsaa kana oomishuuf hin dandeenye.



https://om.wikipedia.org/wiki/Maccaa_fi_Tuulama

Waldaa Wal-gargaarsa Maccaa fi Tuulamaa waldaa mirga ummata Oromoof qabsaawuf
dhaabbate. Dhaabbanni kun leellistoota Oromummaa kan akka Maammoo Mazammir,
Hayilamaaraam Gammada fi Taaddasaa Birruu faatin dhaabbate. Waldaan kun maqaa
kan kan argate gosoota Oromoo gurguddoo lama kan Maccaa fi Tuulama
jedhamanirraayi. Waldaan Macaa fi Tuulamaa kan dhaabbate bara 1960n keessa yoo
ta'u kaayyoon isaas eenyummaa Oromoo gabbisuu fi mirga Oromoof qabsaawuuf ture.

Waldaa Wal-gargaarsa Maccaa fi Tuulamaa magaalaa Finfinnee keessatti
Gullalleetti Amajjii 24, 1963 hundeeffame. Hundeeffamee waggaa tokko booda
Caamsaa 1964tii akka waldaa gargaarsaatti akka socho'u mootummaa fiwudaalarraa
eeyyama argate. Koloneel Alamuu Qixxeessaa pirezidaantii waldichaa fi hogganaa
boordii, Baqqala Nadhii itti-aanaa pirezidaantii, koloneel Qadiidaa Gurmeessaa
itti-aanaa pirezidaantii lammaffaa fi Hayilamaaraam Gammada barreessaa
waliigalaaaldaa waldichaa ta'anii filataman.

Koree seera ittiin-bulmaata waldichaa baasu kan hooggane abbaa seeraa kan ture
Hayilamaaraam Gammada yoo ta'u maqaa waldaa kanaas Maccaa fi Tuulma akka jedhamu
isatu moggaase. Kana malees, odaan asxaa waldichaa akka ta'us Hayilamaaraam
Gammadatu murteesse. Waldaan kun koree adda addaa torba yoo qabaatu namoota
himaammata baasan kudha-sadi'i qaba ture.

Boodarra garuu hacuuccaa ummata Oromoorragfi waldicharraa'urraan kan ka'e
waldaan kun gara sochii siyaasaatti jijjiirrame.aa deeme

Walga'iin ummata wajjinii kan jalqabaa konyaa Jibaati fi Maccaa magaalaa
Giincitti geggeeffame. Itti aansunis aanaa Jalduu keessatti walga'iin
walfakkaataan geggeeffame. Achirratt koloneel Alamuu Qixxeessaa lafa hektaara
10,000 hojii misoomatiif akka itti fayyadamu waldichaaf kenne. Sochiin misoomaa
waldichi godhe waan isa gammachiisef, koloneel Alamuun, ogeessota waraanaa
bebbeekkamoo Oromoo ta'an miisensa waldichaa akka ta'an affeeruf murteesse.
Namoota akkaataa kanaan affeeraman keessaa tokko jeneraal Taaddasaa Birruu ture.
Leellisaa Itoophiyummaa fi Hayilasillaaseef amanaa kan ta'e Taaddasaan waldaa
gosaan hundaa'e keessatti hinhirmaadhu jedhe dide. Hogganaa Dubbisuu fi
Barreessuu Biyyaaleessaa waan tureef, hojii waldichi barnootarratti
hojjaturratti garuu gargaaruf waadaa seene. Barnoota baballisuuf cichee
hojjachaa kan ture Taaddasaan, gaaf tokko Muummichi Ministeeraa Itoophiyaa
Akliluu Habtawaldi wajjin wayita haasa'an, Akliluun akkas jedheen "baradhaa
baradhaa jedchuu guddifteetta. Kuni gariidha, garuu eenyu akka baratuu gargar
baaftee beeku qabda. Nuti Oromoo jaarraa tokko duubatti akka hafu goone
bulchina. Ummanni Oromoo galaana waan ta'eef yoo barate nu liqimsa" jedheen.
Akliluun Taaddasaan Oromoo akka ta'e hinbeeku ture. Daba sirna fiwudaalaa ummata
Oromorratti hojjatu kan baree fi kananis hedduu kan aare Taaddasaan dhaqee
Waldaa Maccaa fi Tuulamaatti makame. Waldichis beekkamtummaa jeneraal Taaddasaan
qabu keessattuu hariiroo cimaa inni Hayilasillaasee wajjin qabu fayyadamee hojii
waldichaa gufuu tokko malee baballisuu barbaade. Yeroo gabaabaa kessatti
Oromoonni ogummaa adda adda keessa hojjatan hedduun miseensa waldichaa ta'an.

Maccaa fi Tuulamni ummata misoomaf dadammaqsuu fi qarshii misoomaf oolu walitti
qabuuf, walga'ii gurguddaa ummata wajjin geggeessuu jalqabe. Walga'ii kana kan
ispoonserii godhu Oromoota qabeenya fi mirga fooyya'aa qaban kan akka Kabbadaa
Buzunash faatin geggeeffama ture. Kabbadaa Buzunash lafa hektaara 50,000 waldaan
kun misoomaaf akka itti fayyadamuuf kenne. Yaa'ii seenaa qabeessa keessa tokko
Yaa'ii Itayyaa kan Caamsaa 1966 dureessa Arsii keessaa Hajii Roobalee Tureetin
qophaa'e yoo ta'u kunis Oromoota bahaa fi dhihaa, kiristaanaa fi islaama walitti
fiduun tokkumaa Oromoo mirkaneessuu keessatti iddoo olaanaa qaba. Hajii Roobalee
Turee yaa'icharratti yoo dubbatu "burqaan walitti dabalamtee laga taati,
ummannis walqabatee biyya ta'a" jedhe. Hajii Roobaleen namoota muraasa waldichaa
kan Oromoon biyya mataasaa akka qabaatu yaadan keessa isa tokko. Yeroo sana
Afaan Oromootin yaa'ii kamiyyuu geggeessun seeran dhorkaa ta'uyyuu yaa'iin
Itayyaa kun kan geggeeffame Afaan Oromootin ture. Yaa'icharrattis Oromoonni
kiristaanni foon islaamni qale nyaachun, Oromoonni islamnis foon kiristaanni
qale nyaachun tokkummaasaanii agarsiisan. Kun kan isaan naasise bulchitoonni
Amaaraa, waldaa warra waaqa hinbeekne jechuun maqaa balleessuu jalqaban.
Walga'ii wal fakkaatan ittuma fufuun kan geggeeffame yoo ta'u, kan keessa tokko
Bishooftuutti Lammaa Guyyaatin (kaapiteenii umna qilleensaa) kan qindeeffame
tokko ture.

Waajirri Finfinnee dhaabbatee erga hojii eegalee booda, damee Waldaa Maccaa fi
Tuulamaa kutaa-biyyaa addaa keessatti akka banamu sochiin jalqabame.
Akkaatadhuma kanaan damee Arsii banuuf, Usmaan Sheek, Galatee Xaddachoo fi Ahmad
Bunaa filatamanii sochii jalqaban. Maanguddoon Oromoo Arsii Hajii Roobalee Turee
waajira Finfinnee dhufanii walga'ii Fulbaana 1966 irratti hirmaatanii sochii
naannoo Arsii jiru warra waajira muummetti beeksisan. Hoggantoonni waajira
muummes Dheeratti dhufanii ummataan akka walbaran walii galan.

Warri bulchaa kutaa-biyyaa Arsii, waa'ee walga'ii kanaa erga dhaga'anii booda
akka hingeggeeffamne waan hinbarbaadneef Haaji Roobalee Turoo fi namoota
walga'ii kana qindeessan hidhan. Haa ta'u malee, hoggantoonnii muummee kan
Finfinnee jiran haaluma beellamaatin Dheeraa deemuf kutatan. Haaluma kanaanis
koreen hoggantootaa Dheeraa seenan. Ummanni Arsii hedduunis ba'anii jila
Finfinneedhaa dhufe kana haala hoo'adhaan simatan. Walga'ichis haaluma
karoorfameen adeemsifamee kaayyoon waldaa kanaa ummataaf ibsame.

Bulchaa Arsii kan ture namni Saahiluu Difaayee jedhamu ummata walga'ii kanarraa
ba'ee gara manaatti deebi'aa jiru kanaratti dhukaasa banuun namootarraan miidhaa
geessisan. Lafa walga'iin irratti geggeeffamee fi naannoo san jiru hunda
mootummaan waan dhaalee nama biraatif waan kenneefi ummanni irraa akka ka'u
ajaja dabarsan. Ummanni lafarraa buqqa'e aanaatti, konyaatti, bulchiinsa kutaa
biyyaatti iyyatanillee murtiin lafarraa ka'aa jedhu ittuma fufe. Dhumarratti
Baqqalaa Nadhii gara mana murtii Hayila Silaasetti akka ol iyyatan gorsan.
Hayila Silaasellee murtii gara gadiitti sinirratti murtaa'e cimseera jedhe.
Ummanni lafti jalaa dhaalames ol ka'anii 'u u u u u, yaa waaqa sitti iyyanna'
jedhanii iyyan. Hayila Silaasenis yaadasaa jijjiiree laftisaanii akka irraa hin
fudhatamne murteesse.

Damee Wallaggaa dhaabuu keessatti Aadde Atsadee Habtamaariyaam, Qana'aa Gumaa,
Tasammaa Nagarii, Bayyanaa Abdii, Abdiisaa Moosisaa, Ol'aanaa Baatii fi Taasisoo
Eebbaa fi namoonni biroo qooda guddaa qabu ture.

Damee Harargee akka dhaabbatu Abdulaziiz Muhammadii fi Abdulrahmaan Laazimaa
sochii guddaa godhan. Waajira Sidaamoo dhaabuu keessatti Tasfaayee Dagaagaan kan
hoogganamu yoo ta'u namoonni Oromoo hin taane kan akka W/Amaanu'eel Dubbalaa faa
akka itti hirmaatan himama. Waajirri Jimmaa ammoo Abbaa Biyyaa Abbaa Joobirii fi
Dr Moggaa Firrisaatin hoogganame. Waajirri Iluu Abbaa Booraa Balaachoo Dhaabaa
fi Dr Jamaal Abdulqaadiriin akka geeggeeffame himama. Waajirri Yererii fi
Karraayyuu ammoo Adaamaatti hunda'ee Baqqalaa Waldee, Daadhii Fayyisaa fi
Gammachuu Taffasaa faatin geggeeffame. Waajirri Baalee Sheek Huseen Muhammad
(Huseen Suraa) fi Haaji Aadam Saaddootin hoogganame.

Sochii waldaa kanaa kan sodaate mootummaan gabroomfata Hayilasillaasee, waldaan
kun akka hinsochoone bara 1967 dhorke. Hoggantootaa fi miseensota waldaa kanaa
kan Finfinnees ta'e kan kutaa-biyyaarra jiran qabee mana hidhaatti naqe, mana
murtiittis himannaa irratti bane. Galmeen himannaa hoggantootarratti baname
bakka sadi'itti qoodama. Gareen tokkoffaan: Jeneraal Taaddasaa Birruu, Ajajaa
dhibbaa Maammoo Mazammir, Seefuu Tasammaa, Daadhii Fayyisaa, Lammeessaa Boruu,
Qanyaazmaach Mokonnin Wasanuu, Hayilamaariyaam Gammadaa, Koloneel Alamuu
Qixxeessaa, Birgaader Jeneraal Daawit Abdii fa of keessatti qabata.

Garee sadaffaan jalqaba mana murtii Baaletiin himataman. Boodarra garuu gara
mana hidhaa Finfinneetti ol dabarfamana. Gareen kun Fitawuraarii Ahimad Imaamaa,
Haaji Aadama Saaddoo, Giraazmaach Umar Huseen, Qanyazmaach Abuubakar Dargaa,
Aliyyii Ahimad, Qaasim Huseen, fi Hasan Jimaa faadha.

Manni murtii mootummaa fiwudaalaa ilaalcha diinummaatin, Jeneraal Taaddasaa
Birruu fi Ajajaa Dhibbaa Maammoo Mazammir adabbii du'aa yoo itti murteessu,
koloneel Alamuu Qixxeessaa, Baqqalaa Makonnin, Seefuu Tasammaa, fi Daadhii
Fayyisaarratti hidhaa cimaa waggaa kudhanii murteesse. Qanyaazmaach Mokonnin
Wasanuurratti hidhaa waggaa torbaa, Lammeessaa Boruu hidhaa cimaa waggaa shanii,
fi Daawit Abdiirratti hidhaa waggaa sadi'ii murteesse. Kana malee, qabeenyi
himatamtootaa kan Finfinnee fi kutaa-biyyaa jiru hundi akka mootummaan
dhaalllamu murteesse.

Hayilamaariyaam Gammadaa reebichaa fi dararaa isarra ga'erraan kan ka'e mana
murtii dhufuu kan hin dandeenye ta'ullee sireedhan baattame akka dhufu ajajame.
Kan dhaga'uun Raas Immiruun waan gaddeef Hayilasillaasetti dubbate. Sana booda
gara mana yaalaa akka deemu eeyyamameef. Mana yaalaa deemee yaallamaa odoo jiruu
baayyee waan miidhameef torban tokko booda Adoolessa 1, 1970 lubbuunsaa dabarte.

Ergaa waldichi akka hinsochoone dhorkamee booda, miseensonni muraasni gara
Somaaliyaa deemun mootummaa fiwudaalaa kuffisuuf of ijaaruu jalqaban. Kaan
ammoo, kan akka Ejjetaa Fayyisaa, gara Sudaan deemun damee waldichaa achitti
banan. Miseensonni waldichaa kan Finfineetti hafan sochii lafa jalaa jalqaban;
koree aadaa fi garee waliin qo'annoo adda addaa hundeessan. Gareen kunis barruu
ummata dadammaqsu Afaan Oromootin, Amaariffaa fi Ingiliffaan qopheessee rabsaa
ture. Barruu The Oromos: Voice Against Tyranny fi Kana Beekta jedhaman hacuucca
Oromoo ga'u ibsan maxxansiisun ummata dadammaqsaa turan. Sochii lafa jalaa kana
namoota qindeessan keessaa obboleeyyan lamaan waa'ee Oromootif wareegaman luba
Guddinaa Tumsaa fi Baaroo Tumsaati. Baaroo Tumsaa sochii lafa jalaa kana
qindeessuu qofa odoo hintaane, hundeeffama Adda Bilisummaa Oromoo keessattilee
shoora guddaa qaba.

Yeroo ammaa, Waldaan Maccaa fi Tuulamaa erga mootummaan ADWUI akka hinsochoone
dhorkamee miseensoni isaa hidhamanii booda biyya keessatti socho'aa hinjiru. Haa
ta'u malee, yeroo ammaa deebi'e biyya Ameerikaatti of ijaarudhaan sochii gara
agaraa gochaa jira.



https://om.wikipedia.org/wiki/Macca

Oromoon Maccaa naannoo kana kan qubate jaarraa 16ffaa walakkeessa lammaffaa
keessa yeroo Oromoon gara kibba Mormoritti babaallachaa tureti. Mootummaan
duraan naannoo san ture Impaayera Itoophiyaa fi Sulxaana Adaal bulchinsa Ahimad
Giraanyi jalaltti waraana geeggeeffamen kan dadhabe yoo ta'u waraana fi buttaa
garbaa kan abbootin waranaa warra Kiristaanaa geggeessaa turaniin ummannii
duraan naannoo sana ture bayyee xiqqeesseti ture.   

Qubsumni Maccii naannoo amma jiraataniitti godhe kun garee guguddaan odoo hin
taane garee xixiqqoon kan godhame ture, maqaan gosoota Maccaa ammallee akka
maqaa iddoowwaniitti bakka baayyeetti tajaajilaa jira. Ummanni afaan Omootiikii
fi Naayiloo-Sahaara dubbatu kan duraan naannoo sana ture jalqaba gabaro
(gabbara) yoo godhaman dhawaata garuu gosa Maccaatti makamanii Oromoo ta'an.    
 

Oromoon Maccaa Oromoo Tuulamaa wajjin sirna Gadaa tokko kan qabu yoo ta'u
caffeen isaan kibba Finfinnee harraa kana ture. Jaarraa 16ffaa gara dhumaa
keessa, Oromoon Maccaa sirna Gadaa mataa isaa kan dhaabbate yoo ta'u Caffeen
isaas Odaa Bilii /Tute Bisil ture; kunis yaa'aa olii Gibee keessatti argama.
Makkoo Bilii gadaa Maccaa kana waame. Addaan bayiinsa kanaaf Maccaa fi Tuulamni
walii walii isaanii itti gaafatamaa godhu. 

Bara 1963tti, Waldaan Wal-gargaarsa Maccaa fi Tuulamaa irra caalaa Oromootan yoo
dhaabbatu dabalataan gosoota ummattoota kibba Itoophiyaas keessatti hirmaatanii
jiru. Waldaan kun jalqaba waa'ee dhimmoota naannoo irratti kan socho'uu fi
guddina kan jajjabeessu kan ture yoo ta'u, yeroo gabaabaa keessatti bilisummaa
siyaasa fi aadaa Oromoo hundaaf falmuu jalqabe. Haaluma kanaan, bara 1967tti
waldaan kun akka hin sochoone dhorkame; bara 1994tti waldaan kun lammata yoo
dhaabbatu yeroo lammataaf bara 2004tti dhorkame.     

Macci ijoollee shan qaba, isaanis shanan Maccaa jedhamu. Shanan Maccaa kunis:
Liiban, Jaawwii, Guduru, Daallee (Daadhii) fi Jidda.  



https://om.wikipedia.org/wiki/Lataa_Qana%27ii

Lataa Qana'ii Aagaa (1991-) waloo Oromoo reefu ol adeema jiran keessaa isa
angafa yoo ta'u walaloosaa miyaa'aa nama hawwatuun beekkama. Lataan walaloowwan
dhedheeroo waraqaarraa otoo hindubbisiin sammuutti qabatee yeroo dheeraaf
dhiheessuudhaan beekkama. Lataan dandeettiisaa addaa kanaan ‘waloo abdatamaa’
jechuudhaan waltajjiiwwan gara garaarratti leellifamaa ture.

Lataan bara 1991 Godina Wallaggaa Bahaa, Aanaa Giddaa Ayyaanatti abbaasaa
Qana’ii Aagaa fi harmeesaa Zawdituu Qanaatee irraa dhalate. Barnootasaas achuma
Giddaa Ayyaanatti xumuruun bara 2010 Yuunivarsiitii Finfinnee gale. Bara 2015
Yuunivarsiitii Finfinneerraa damee barnootaa seeraatiin digrii jalqabaatiin
eebbifameera.

Sirni eebbaa CD walaloo kan ‘Haqni dhara Hinqabu’ bakka ummanni magaalaa
Finfinneefi naannooshii itti argamanitti eebbifame. Sirni eebbaa kun kan
geggeeffame galma Giddugala Aadaa Oromoo, Finfinneetti yoo ta'u namooni kutaa
hawaasaa adda addaarraa dhufan irratti hirmaatnii jiru. Eebbi kun Fulbaana 5,
2015 tti geggeeffame.

Akka Lataan jedhetti, sirna eebba CD walaloosaatii kaleessa taasifameerratti,
qooda fudhannaan ummataa daran akka isa gammachiiseefi fedhii dagaagina aartii
Oromoo hegereedhaaf malu kan agarsiiseefi namoota aartii keessa jiran kan
abdachiise akka ta’e eeree, isallee hojii fuulduraatiif kan onnachiise akka ta’e
dubbate.



https://om.wikipedia.org/wiki/Gumii

Gumiin Gadaa kora ykn yaa'ii abbootii Gadaa fi gosaati. Gumiin abbootii Gadaan
hoogganame, gosa naannoo gumiin itti teessu jiran hundaa hirmaachisa. Gumiin
kora abbootii gadaa gosa gosaan gaggeeffamuudha. Korri abbootii gadaa gosaan
gaggeeffamu kun, waggaa saddeet keessatti gumii (kora walii galaa) ni waama.
Gumiin Oromoo Booranaa fi Oromoo Gujii biratti walgayii ol’aanaa abbootii gadaa
fi ummataa yoo ta’u, Oromoo kaan biratti ammoo Caffee yookan Yaa’ii Odaa
jedhamuun beekama.

Gumiin Gaayoo ardaa jilaa godina Booranaa aanaa Dhaas ganda Gaayoo keessatti
argamu yoo ta’u, ardaan jilaa kun ardaa abbootiin gadaa seera itti haaromsanii
fi seera haaraa lallabame iddoo itti raggaasisaniidha. Gu­miin Gaayoo bara gadaa
Abbaa Gadaa Daawwoo Gabboo (1764) irraa kaasee, Oromoo Booranaatiif wiirtuu
jilaa akka taatee fi marsa gadaa 40ffaa akka keessummeesse ni dubbatama. Gumii
Gaayoo kanarratti seerota fooyya’uufi jijjiiramuu qabanis haaluma yeroofi
gaaffii gosaatiin kora itti keessumeeffamuudha. Adeemsi kora Gaayoo kunis,
jijjiirama hawaasaafi haala guddina hawaas-dinaagdee Oromoo Booranaarratti hojii
guddaa kan raawwachaa ture yoo ta’u, jireenya Oromoo Booranaafi walitti
dhufeenya inni saboota ollaa wajjin qabu kan itti madaalamuufi hiikoo
argartuudha. Kana malees mirgoota dubartiifi daa’immanii, akkasuma mirgoonni
namoota harka qal’eeyyiifi rakkinoota gosaa, dhimma buusaafi gonofaa, dheedaafi
obaafi k.k.f. iddoo itti sakatta’amuufi falli itti kennamuudha. 

Gumiin Bokkoo godina Gujii aanaa Annaa Sorraa keessatti taa'ama. Gumii
kanarrattis akkuma Gumii Gaayoo seera haaraa tumuu, rakkoo hawaas-diinagdee
qorachuu, marrii geggeessuu fi kkf keessatti argama.



https://om.wikipedia.org/wiki/Ginda_Barat

Gindabarat aanaa godina Shawaa Dhihaa keessaa tokko. Aanaan kun kan argamu
kaabaa godina kanaatti yoo ta'u karaa kaabatiin Mootummaa Naanoo Amaaraa fi
godina Shawaa Kaabaatiin, karaa kibbaa anaa Jalduu, Amboo fi Calliyaan, karaa
dhihaa godina Wallagga Bahaatin, karaa bahaa immoo anaa Meettaa Roobiitiin wal
daangessa. Anaan kun baayyinaan laggeeniin marfamtee kan argamtu yoo ta'u kana
keessaa karaa kaabaa Laga Abbaayin (Blue Nile) (kan Mootummaa Naannoo
Amaaraarraa gargar baasu), karaa bahaa Laga Mogor (kan godina Shawaa Kaabaa
irraa gargar baasu) karaa dhihaammoo Laga Gudariin (kan godina Wallagga
Bahaarraa gargar baasu) marfamti. Magaalaan guddon aanaa kanaa Kaachisii
jedhamti. Aanaan kun mana barumsaa sadarkaa 2ffaa tokko kan Mana Barumsaa
Sadarkaa 2ffaa Gindabarat jedhamu qaba.

Aanaan duraan Gindabarat jedhamu yeroo ammaa bakka lamatti qoodaamuun aanaa
Gindabarat jedhamuu fi aanaa Abuunaa Gindabarat jedhamu uumeera.

Akka lakkoofa ummata bara 2007 godhameetti, baayyinni ummata aanaa kanaa 104,595
yoo ta'u kana keessa 52,726 dhiira, 51,869 immoo dubartoota. Ummanni 11,082 ykn
10.56% magaalaa keessa jiraatan yoo ta'n kan hafan baadiyaa jiraatu. Jiraattonni
aanaa kanaa baayyeen amantii Piroteestaantii kan hordofan yoo ta'u kunis
parsentii 55.96% ta'a. Warra hafan keessa parsentii 34.12% Ortodoksii, akkasumas
parsentii 9.18% amantii aadaa hordofu.

Akka lakkoofsa ummataa bara 1994tti, ummanni aanaa kanaa 147,437 ture; kana
keessaa 71,799 dhiira yoo ta'u, 75,638 dubartoota turan. Yeroo sana, namni 4,363
ykn 2.96% magaalaa keessaa jiraatu turan. Lammiiwaan baayyinaan aanaa kana
keessa jiraatan Oromoo (97.28%), fi Amaara (2.1%). Afaan Oromoo aanaa kana
keessatti akka afaan baayyinaan dubbatamu (98.36%).



https://om.wikipedia.org/wiki/Geology

Ji'ooloojii (Greek irra kan dhufe - ge jechuun "Planeta kenya (Earth)"; fi logos
immo "bekkumsa") kunii immo science yoo ta'u kan qo'atuus wa'ee kutta planeta
kenya kan "solid" ta'anii, qabenya, kuttalle, fakkii, seena fi ademsaa fakki
isaa (lafa) jijjiru qo'atta. Kunii immo Earth science kessa tokko dha.
Geologistotni ganna planeta kenya hamam akka ta'ee itti dhaqabaniru, kunis wagga
billiona 4.6 (4.6x109) dha. Kan qofaa osoo hin ta'in geologistonii, lithospheren
lafa kan crust ofii kessa qabu akka tectonic platiit kan caccabe yoo ta'u plate
kunii immo rheic irra gubba mantle (asthenosphere) irra kan ademmu yoo ta'u
kunii immo ademsaa walumma galatti plate tectonics jedhamun. Kana malee
geologiston qabenya planetta kenya akka petroleum fi coal, akkasumas sibilotta
akka iron, copper fi uranium barbadu fi qussachu irratti hojjatu. Qabenyi birra
economyiif barbadamu [[[gemstone]] yoo ta'u, kan birra immo albudotta bayye akka
asbestos, perlite, mica, phosphates, zeolites, clay, pumice, quartz, fi silica,
akkasumas elementotta akka sulfur, chlorine, fi helium dha.

Planetary geology (kan yerro tokko tokko Astrogeology jedhamu) kunii immo yoo
yaddi geology kunii immo yerro planetotta biraa irratti tajajillamu dha. Haa
ta'u malee kan qofaa osoo hin ta'in planetotta tokko tokko maqaan adda ta'e
birratti tajajallima, fakkena qo'ano geology Batti yerro tokko tokko selenology
kan jedhamu yoo ta'u qo'anoon geology Mars immo areology jedhamu, fakkeni birra
bayeen ni jirra.

Maqaan "geology" jedhamu kuni kan yerro duraaf tajajilame namicha Jean-André
Deluc jedhamun bara 1778 kessatti yoo ta'u kan akka yerro hunda tajajilamu
danda'u kan godhe immo namich Horace-Bénédict de Saussure jedhamuun bara 1779
kessatti. Qo'annon geology kuni Encyclopedia Britannica's sadaffa kan bara 1797
midhafame dhumatte irratti kan hin argamne yoo ta'u, garuu afurrafa kan bara
1809 midhafame xumurame irratti barrefami geology dheranii galma'e ture. An
older meaning of the word was first used by Richard de Bury to distinguish
between earthly and theological jurisprudence.



https://om.wikipedia.org/wiki/Garba_Atilaantiik

Garbi Atilaantiik addunyaa keessaa garba guddinaan lammaffaa yoo ta'u, tilmaaman
tokko shanaffa fuula lafaa qabata. Maqaan isaa Amantii Giriik irra kan dhufee
yoo ta'u, kun jechuun immoo Garba Atilaas jechu dha. Maqaan kuni kan durii yeroo
duraaf itti fayyadaman yeroo seenaa Heroodetes" bara 450 DhKD keessatti.

Garba Addunyaan(World Ocean) kan walitti qabatee deemu yoo ta'u, Garbi
Atilaantiik immo isaan keessaa tokko. Garba Atilaantiikiin garbi walitti qabatee
jiru Garba Arkitiik, Garba Paasifiik ,Garba Indiyaa, fi Garba Kibbaati. Kutaa
lafaa fakki S keessatti yoo ta'u Americas, Yuurooppi fi Afrikaa jiddu yaa'a.
Garbi kuni Kaaba Atilaantiik fi Kibba Atilaantiik jedhamer sarara Equatorial
Counter Currentiin tilmaman 8° kaaba latitude kan argamun gargari qoodama.

Garbi kuni dhihaan biyya "Americas" (USA fi Ameerikaa Kibbaa)n kan daangeffame
yoo ta'u, kaaba fi kaaba-bahaan Garba Arkitiik irra biyyoota Odoloota Arkitiikii
Kanaadaa, Giriinlaandi, Aayislaandi, Izvaalberdi fi Yuurooppin gargari baha. Kan
Garba Arkitiik wajjin walitti qabatu jiddu Denmark Strait, Galaana Giriinlaandi,
Galaana Noorweeyi, fi Galaana Baarentis keessani. Bahaan garbi kun Yuurooppin,
Streetii Jibraalter (straight of Gibralter) fi Afrikaan daangeffama. Kibba-bahan
garbi kuni gara Garba Indiyaa seena, kan gargari warra basus sarara 20° East
meridian kan Cape Agulhas irra gara Antaarkitiikaa kibba ce'un gargara ba'a.
Bulchoonni tokko tokko akka garbi kuni kibba gara keessa Antaartiikaa akka ce'u
godhani agarsisanille, kanneen biraa immo akka kibbaan Garba Kibbaan akka
daangeffametti agarsiisu. Kibba-dhihaan Drake Passagen Garba Paasifiik wajjin
garba kana qabsisa. Dandiin (bishaan) kan naman midhafame jiddu Atilaantiik fi
Paasifiikitti argamu ni jira, kunis Kanaalii Panaamaa jedhama. Bishaanotti biraa
dhi'eenyatti (itti ananii) argaman ni jiru, kunnis: Galaana Karibiyaan, Gulf of
Mexico, Hudson Bay , Galaana Meditiraaniyaan, Galaana Kaabaa (North Sea) fi
Galaana Baaltik jedhaman ni jiru.

Parsentii 20% fuula lafa qabachuun, Garba Atilaantiikiin ballinaan Paasifiikitti
anne lammaffa irratti argama. Garba qarqara isaa jirran wajjin walitti yoo
ida'ame, ballina hanga 106,400,000 square kilometers (41,100,000 square mile)
yoo qabattu, isaan malle immo ballina hanga 82,400,000 square kilometers
(31,800,000 sq mi) ta'e qaba. Qabiyyeen(volume) bishaan kan garba kana bishaan
qarqara jirran wajjin yoo walitti qabame hanga 354,700,000 cubic kilometers
(85,100,000 cu mi) yoo ta'u isaan malle immo 323,600,000 cubic kilometers
(77,640,000 cu mi) ta'a.

Dhooqni (kessa faggeni) gara keessa garba kana (bishaan qarqarra jirran walitti
qabun) "avirejjiin" isaa 3,338 meetira (10,932 foot); yoo ta'u isaan malee immo
3,926 meetira (12,881 ft). Dhooqni yookan keessa fageenyi guddaan garba kana
8,605 meetira (28,232 ft), yoo ta'u kan itti argamus Puerto Rico Trenchitti.
Dheerinni dagalee (ballina) garba kana jiddu Biraazil fi Laayibeeriyaatti argamu
2,848 km (1,770 mi) yoo ta'u jiddu United States fi kaaba Afrikaatti 4,830 km
(3,000 mi) ta'a, bakka hafaanitti immo jiddu lakkofsa kaneenitti argama.



https://om.wikipedia.org/wiki/Galaana_Indiyaa

Garbi Indiyaa bishan addunyaa keessatti argaman keessaa guddinaan sadaffaa yoo
ta'u, kan qabatui parsentii 20% lafa ni ta'a. Garbi kuni kaaban Kibba Eshiyaa
(Indian subcontinent walitti daratte jechu dha, maqaan kuni immo maqaa garbi
irraa moggaafame), dhihaan immo Peninsulaa Arabaa fi Afrikaan, bahaan immoo
Peninsulaa Malese, Odola Sundaa fi Awustireliyaan, kibban immo Garba
Antaartikiin (kan Antartide jedhamu) daangeffamee argama. Garba Addunyaan kan
walitti qabate yoo ta’u garbi kuni Garba Atilaantiik irra sarara 20° baha
Meridian kan Cape Agulhas irra kibba ce’un kan gargari ba’u yoo ta’u Garba
Paasifiik irra immo sarara 147° baha meridiyaaniin gargara ba’a. Garbi kuni
dheerina (dagalee) hanga 10,000 km fiixee Kibba Afrikaa fi Awustireliyaa yoo
qabatu, Galaana Diimaa fi Golfo Persico walitti ida’amun ballina hanga
73,556,000 km² ta’e qaba.

«Volumiin» garba kana 292,131,000 km³ dha. Odoloonni xixiqqoon fiixe galaana
kanaatti argamu. Biyyonni Odola ta’an kan garba kana keessatti argaman:
Madagaaskaar (kan durri Rippabiliikii Madagaaskaar jedhamu, kan addunyaa keessaa
Odola guddinaan afraffaa ta’e), Komoroos, Siishelsi, Maaldiivis, Mooriishes, fi
Sirilaankaa dha. Indoneeshiyaa garba kana daangessiti. Garbi kuni karaa daldalaa
jiddu Eshiyaa fi Afrikaa jiddutti kan argamu waan ta'eef bakka wal-dhabii
baayyee ta'eera. Haa ta’u malee guddina garba kanaa irraa kan ka’e biyyi
tokkollee lafa Odola garba kana keessatti argamu yeroo baayyeef qabachu hin
dandenye ture. Ta'us jalqaba bara 1800ffatti Yunaayitid Kingidem lafa galaana
kana marsu baayyee qabachu dandeessee jirti. Waraana Addunyaa II irraa jalqabe
garbi kuni Indiyaa fi Awustireliyaan qabame.



https://om.wikipedia.org/wiki/Gadaa

Sirna Gadaa sirna ittiin bulmataa Oromoo ti. Gadaan jaarmayaa umurii fi
dhalootan ijaarame yoo ta'u sirna bulchiinsaa diimokiraatawaadha. Gadaan sirna
ittiin siyaasni, dinagdeenii fi hawaasummaan ummata Oromoo ittiin murteeffamu,
kan miseensi sabichaa mirgaa fi dirqama isaa beekee ittiin walii galuu fi
tokkummaan ittiin waliin jiraatudha. Sirni Gadaa diimookraatawaa ta’uu isaa
beektoonni seenaa fi saayinsii hawaasaa hedduun mirkaneessanii jiru.

Dabballeen sadarkaan daa’immaaniiti, da'imman umurii 0-8 qaban Dabballee
jedhamu. Riifeensi mataa mucaa sadarkaa Dabballee hin haadamu, guduruu
guddifata. Akkasumas Dabballeen maqaa kan argatu yeroo sadarkaa kana huluuqe,
amma sanatti maqaa manaatin waamama (fakk. Jaldeessoo, Qamalee kkf.). Warri
isaanii horii aannanii kan hin qabaane yoo ta’an gosatu annan kennaf. Wa’ee
safuu bu’uuraa baratu, fkn kan akka gadhee fi gaarii, firaa fi diina addaan
baasuu baratu. Galgala galgala himtee (myth), taba hiibboo fi seenaa akaakayuu
fi abbaabileetuu itti himama.

Jarreen kun warra umurii 48 amma 80 keessa jiranidha. Yuubni warra aangoo
gadi-dhiisee sadarkaa adda addaa keessa jiru. Ittigaafatumaan isaanis, keessatuu
yuubni 1ffaan akka gorsituu, seera hiiktuu fi seera murtuu ta’uun hojjata.
Yuubni 4ffaan (Booranatti) immoo sadarkaa Raabaa Doorii (ijoolee ofii) wajjin
seera tumuu irratti qooda qabu. Akkasumas ijooleen isaanii dorgommii (morkii)
irratti injifatanii akka filatman ni gargaaru. Kana malees yuubni gosaa
keessatti wa’ee araaraa fi misoomaa ilaalchisee tajaajjila guddaa biyyaaf kenna.
Seerri, aadaani fi safuun akka hin badne kan to’aatu yuuba sadarkaa adda addaa
keessa jiranu. Tuulama keessati Yuubni warra Ayyaantuu (Qaalluu) wajjin
iccitiidhan miseensota Gadaa filanii sabatti dhiyeesu. Tuulamni jaarsolee kana
Guula jedheetti waama.

Ilmi Oromoo kamiyyuu, guyyaa itti dhalatee eegalee gogeessa shanan Gadaa keessaa
tokko keessatti haammatama. Duraan dursee kan inni hammatamu, shanan Gadaa
keessaa miseensa isa gaafa inni dhalatu aangoorra jirutini, kunis gogeessa abbaa
isaa keessati jechuudha.

Gadaan Melbaa Oromoodhaf Gadaa isa jalqabaa miti; isa durayyuu ganna kuma
caaluuf Oromoon Gadaan bulaa akka ture ragaan nijira. Gadaan Melbaa garuu
uummata bara saddeet saddeettin qoodee namoota waggaa 8 olii fi 80 gad
jiraniitti dirqama adda addaa kenne. Bara Gadaa kanaa Oromoon jalqabaaf Abbaa
Duulattiin of ijaaree, akka kana duraa yeroodhuma ormi ittidhufu ofirraa ittisuu
qofaa dhisee biyya ofii deebifachuuf jecha lafa diinnonnisaa (Habashoonni) irraa
fudhatan dhaqee loluu jalqabe. Waraani Oromoo bara sanaa akka waraana
qaroomeetti hiriiree loluu eegale. Gadaan Melbaa Baale deebifachuuf yeroo lolu
mooticha Habashaa Faasil jedhamu ajjeese. Gadaan kun lola irratti cimaa akka
ture Abbaan Baahireefaa raggaa bahee jira.

Fardaa fi gaachanaan jabaatee loluu kan jalqabe Gadaa Michilleetti. Michillee
waraana Galawudos, Hamalmaaliin hogganamu waraanee moo’e, Faxagariin #Ererii fi
Karrayyu# guutuummaatti harka Oromooti galche. Itti dabalees hooggani Islaamaa
Amir Nuur mooticha Habashaa Galawudosiin waraanee moo’ee #ajjeesee#, gammadee
ayyaaneffachaa otoo jiru Michille Harariin qabate. Amir Nuur oduu kana dhaga’ee
otoo inni gara Haraaritti deebi’uutti jiruu Michille bakka Tulluu Haazaaloo
jedhamutti haxxee hidhatee rukute. Lola kana irratti Oromoon hedduun dhumullee
waraanni Amir Nuur moo’amee harka Michilleetti baqee raawwate. Abbaan Baahire
akka barreesetti Gadaan 5ffaan Missillee jedhamu biyya waraanee moo’atee idda
balleesee booda loon ofii fudhatee itti gale jedha. Oromoon durii biyya waraanee
waan barbaade erga godhee booda gara dhufetti deebi’aa jechuu isaattii. Seenaa
Oromoo keessatti kan akka Gadaa Michillee diinota, warra habashaa #kan
Porchugaalin gargaarame# akkasumas Afaar #kan Turkiin gargaarame# haleelee
dangaa bal’aa bilisoomse hinjiru. Michillee jechuun, bineensa bara caamsaan
hammaatee yeroo haroon qooru bakka bishaan ture keessa bahu, bineensa gurraatti
hanga saree xiqoo geessu, kan waraanni hin seenne, kan nama hin soodaanne, kan
nama duukaa kaattee nama ciniintu, bineensa hamtuudha. Gadaan Michillee farda
luka afur qabu yaabatee gaachanaan waraana of irraa qolatee waan bakka yaade
ga‘eef Gadaa Michillee jedhamee moggaafame.



https://om.wikipedia.org/wiki/Faarfannaa

[[Maqaa Fayyadamtotta - Maqaan atii yeroo log-in tattu akka user name kankeettit
fayyadamte bakka kanaatti argama. Kana banuun immo gara fulla kankee qofaa ta'e
sii gessa. Fulla kana akka fedhii ketti midhagsu ni dandetta. Haa ta'u malee
akka nami si barresu danda'u gochuu qabda, fakkena kiyya ilalli DE. Dubii kiyya
- Kunii bakka barrefama namii si barrese tartibaa guyyatiin itti argamu dha.
Fedhii kiyya - Wa'ee kana ilaluuf Fedhii Kiyya banii. Tartibba-jijjirama kiyya -
Yoo barrefama tokko barresitte fixee bodaa ilaluu kan jedhuu yoo tuqxe, akka
barrefami suni ilalchaa kankee jalatti ta'u godhaa. Kuniis jijjirami namni biraa
barrefama sunii irratti godhuu hunda bekku ni dandetta. Kunii immo kan itti
argamu bakka tartibba-jijjirama kiyya jedhuu kanatti. Wa'ee kana ilalluf kana
banii. Keena kiyya - Yoo log-in tatee jiratee tatee, bakka kana banuun
barrefamotta atti barresite si agarsisa. Haa ta'u malee yoo barrefama tokko
log-in osoo hin ta'in barresite turtee ta'e, barrefami sunii akka keena ketiit
hin fudhatamu. Wa'ee kana ballinan ilaaluf kana bani. log out - Ergaa barresitee
xumurtee bodaa log-out gochuu kee hin dedhiin.



https://om.wikipedia.org/wiki/Dhiha_Hararghe

Hararghe Dhiha (West Hararge) godinaalee Oromiyaa kudha laman keessaa tokko yoo
taatu, maqaan kunis maqaa durii kutaa biyyaa Harargee irraa dhufe.

Harargeen dhihaa kibbaan Laga Shabalee kan godina Baalee irraa gargar baasuun,
kibba-dhihaan godina Arsiin, kaaba-dhihaan naannoo Affaar, kaabaan naannoo
Sumaalee, bahaan godina Harargee Bahaatiin daangeffamtee argamti. Bakki dheerina
guddae qabu godina kanaaa Gaara Muktaar. Magaalan beekamoon godina kanaa Ciroo,
Baddeessaa, Galamsoo fi Mi'eessoo dha.

Abbaa Taayitaa Istaatistiksii Itoophiyaa (Central Statistical Authority) akka
gabaasa Abbaa Taayitaa Bunaa fi Shayii Itoophiyaa irratti hundaa'e akka
ibsettibunni toonii 8,364.00 ta'u bara dhumaa 1997 E.C. (2005 G.C.) irratti akka
Harargee dhihaati biqile ibseera. Kun immoo baasii Oromiyaa keessaa dhibbantaa
7.27% yoo ta'u, baasii biyya (Itoophiyaa) keessaa immoo dhibbantaa 3.7% ta'a.

Gabaasa Abbaa Taayitaa Istaatistiksii Itoophiyaa irraa bara 1997 E.C. (2005
G.C.) akka ibsutti, godinni kun tilmaamaan baay'ina ummataa 1,787,086, yoo
qabaatu kan kessa 915,138 dhiraa yoo ta'an kan hafan yokan immo 871,948 immo
dubraa dha. Bayyina ummata oliitii ibsame keessa dhibbantaan 9.6% yookaan namni
171,598 baadiyyaa ala jiraatu. Ballina lafa tilmaamaan 17,552.23 km2 ta'u
keessatti "density" (rukkina) ummata Harargee dhihaa tilmaamaan 101.82 people
per square kilometer ta'a.

Akka Baankii Addunyaa memorandamii Caamsaa 24, 2004 G.C. akka ibsutti,
Parsentiin 9% jirattotta Harargee Dhihaa elektiriikii ni fayyadamu, akkasumas
"density" karaa konkolaataa godina kanaa 23.6 kilometers per 1000 square
kilometers yoo ta'u (kunis yoo kilometer 30 biyya wajjin yoo walitti madalaan) ,
akkasumas avregiin abba mana badiyya tokko hektara lafa 0.5 (kunis hektara lafa
biyya 1.01 fi hektara lafa Oromia 1.14 wajjin yoo walitti madalamu, akkasumas
avregiin abba mana baddiya tokko mataan horii mana hanga 0.6 qaba. Persentiin
16.4% ummatta, namotta qonaa malee jiratan yoo ta'an, kunis yoo kan biyya
persenti 25% fi kan Oromiyaa 24% wajjin yoo walitti madalan. Ijoollee barachuu
danda'an kessa persentiin 55% mana barumsa sadarka tokkoffati galma'ani argamu,
akkasumas persentiin 8% mana barumsaa sadarkaa lammaffaatti galmaa'anii argamu.
Dhibbantaan 92% godina kanaa busaa malariaf banaa kan jiran yoo ta'an, tokkoleen
Tsetse flyiif banaa miti. Memorandamiin zonii kana risqii qilleensa gogga
(drought) qabachun qabxii 372 kenaf.

Bulchaan ummata Oromiyaa guyya 25 Caamsa 2006 G.C. akka ifaa godhetti hojji
bishaan dhugaatii ta'u baasuu 429 ta'u dhumachutti akka jiru fi hojii bira
geggefamu jiran wajjin yoo walitti qaban, bishaan dhugaatii ta'u jiraattota
hanga 72,300 ta'anif kan ba'u yoo ta'u, kunis persenti 37% hanga 47%f tajaajila
bishaanii kenna.



https://om.wikipedia.org/wiki/Congenital_Disorder

Congenital disorder kan jedhamu rakko yokan gossa dhukubba hunda kan yeroo
dhalottat argamu dha. Jechii congenital jedhu kunii burqaa genetic hin ibsuus
hin dhoksus. Kuni jechuun dhukubichii dirqama burqaan isaa geneticidha jechuu
miti akkasumas dirqama burqaan isaa genetic hin ta'uu jechuu miti, burqaan
genetic ta'uu yokan ta'uu dhabuu danda'a. Congenital disorderiin kuniin
dhalotaan duraa, dhalotaa irratti yokan wagga heddu (bayee) dhalotaan bodaa
bekkamu danda'a. Congenital disorderiin kunii burqaan isaa dongorra geneticsii,
dhibaa alla (environment), kan lachuu yokan immo burqaa hin bekamnee irra dhufuu
danda'a.

Akkataan congenitalii kuniin akka dhukubaa, sirri ta'u dhabuu, akkataa sirri
dhabuu, gargari ba'uu yokan immo akka gargarumma geneticsit ilalamuu ni danda'a.
Rakoon yokan dhibaan congenitaliin fiduu danda'u salpha yokan immo ajessa ta'u
danda'a. Kan dhibaa guddaa fidaan kan akka anencephaly lubbu nama fudhatuu.
Congenital physical anomalies (rakko congenital kan fakki nama irratti ta'uu)
kuni du'atti ijolle didiqoof sababa gudda ta'a, kunis ijolle 1000 kessa 2 United
States kessatti ajessa.



https://om.wikipedia.org/wiki/Coagulation

Coagulation akkatta xaxama dhigni walitti qabame jabba ta'u dha. Kuni immo kutta
hemostasis (walit-anne jiggu dhigaa) kessa isaa barbachisaa dha, kunis yerro
girgidaan tuboon dhigaa midhame jirru yoo walitti qabama platelet fi fibrin ofii
kessa qabun dhiga'un yoo dhabatte, tuboo midhame qajjelchu jalqabu dha.
Disorderiin coagulationiin kuniin midhama dhiga'u fi/yokan walit-qabamu dhiga fi
embolismii fiddu danda'a.

Biology kessatti coagulationiin bayye eggama; hosiftotta hunda kessatti,
coagulationiin kessatti lachuu: cellular (platelet) fi protein (coagulation
factor) ofii kessa qaba. Akkataan coagulation kuni nama irratti waan bayye
qo'atamuf nama kessatiis akkanuma bekkama.

Coagulationiin kan jalqabu yerro bayye ergaa nami tuboo dhigaa irratti midhama
argatte midhami kuni immo endothelium (tartibaa tuboo) midhee dhufaa. Osoo hin
turiin Plateletonni dhigii jiggu akka dhabatu hemostatic plug ummu kunis primary
hemostasis (hemostasis duraa) jedhame bekkama. Yeroo hunda itti anne secondary
hemostasis (hemostasis lammaffan) bakka fudhata, kunis yeroo proteiniin blood
plasma kessatti argamu kan coagulation factor jedhamu yoo dafee dhaqabuf fibrin
umme akka plugiin plateletiin umamee akka jabatuu godha.



https://om.wikipedia.org/wiki/Carbon_dioxide

Kaarbon daayi'oksaayidiin kuniin kompaawondii keemikaalaa kan atamii kaarben
tokko fi ooksijiinii (oxygen) lama of keessa qaba. Yeroo baayyee foormulaa
keemikaalaa isaa CO2 tiin beekkama. Kompaawondiin kuniin atimosfeerii lafaa
keessatti xiqqaatee persentii tilmamaan 0.038% ta'uun yoo jirattu, kunii immo
giriinhaawos gaaz(greenhouse gas) bayyee barbachisaa dha. Akkatta jajjabo(solid)
isaa keessatti cabbii goggaa jedhame beekkama. Innis kutta gudda marsaa
kaarbonii ti.

Kaarbon daayi'oksaayidiin gaazii qalama hin qabne yoo ta'u, yoo bayyinan gara
keessatti afuuran fudhatamee (kunis waan hamma ta'e dha sababis rakko
asphyxiation fiduu danda'a), dhandhama hamma afaan kessatti fi warranumma funaan
fi qoonqo kessatti fiduu danda'a. Kunii immo kan dhufuu yoo gaaziin kuni mucous
membrane fi gorora keessatti walitti makame, kaarboniik asidii jajjaba hin tanee
ummu dha. Namii tokko dhugatti carbonate ofii kessa qabu (dhugaatii lallaafaa fi
bishaan horaa/amboo) dhugee deeffachuu yoo yalle, waani akkana itti dhaqabu
danda'a.

Rukkinni(density) gaazii kanaa tempireecharaa fi dhiibaa ummamaa keessatti hanga
1.98 kg/m³ yoo ta'u, kunii immo rukkina qilleensaa harka 1.53ttin caala.
Molokiyuuliin Kaarbon daayi'oksaayidii (O=C=O) boondii harka lama lama ofii
keessaa qaba, akkasumas fakkiin isaa dagale tokkoon (linear) dha. Dipole
elektiriiki hin qabu. Akka ooksidaayizdi (oxidized) ta'etti (ooksijiinii of
keessaa qabutti), gaaziin kun waantoota biraa wajjin dafee walitti hin makamu,
akkasumas kan gubachu danda'u miti.

Dhiibbaa atmosferra sirrii (1 atm) fi tempireechara −78.5 °C irratti, Kaarbon
daayi'oksaayidiin osoo dhangala'ootti hin jijjiramiin akkatta jajjaboo irra gara
akkaataa gaaziitti akkataa sablimeeshin(sublimation) jedhamuun yokan gaazii irra
gara jajjabootti akkata dippooziishin(deposition) jedhamuun jijjiirama. Akkatan
jajjaboo isaa maqaa cabbi goggoga (dry ice) jedhamee beekkama. Kaarbon
daayi'oksaayidiin dhangala'oo ta'e kan umamuu yoo dhiibbaan (pressure) 5.1 atm
caalu dha. Qabxiin sadii isaa dhibaa 416.7 kPa irratti -56.6 °C yoo ta'u,
akkasumas critical point isaa 7821 kPa irratti 31.1 °C dha.



https://om.wikipedia.org/wiki/Borana

Oromoo Booranaa, Booraanis ni jedhama, ummata Oromoo kan horsiisee buluun
jiraatuu yoo ta'u Kibba Oromiyaa fi Kaaba Keeniyaa keessa jiraatu. Boranni
qoqqooddama Oromoo keessaa isa tokko yoo ta'u kan biraan Oromoo Baarentuu ti.

Oromoon kaaba Keeniyaa jiraatann kan isaan achi seenan kibba Itoophiyaa irraa
ka'anii yoo ta'u kunis jaarraa 10ffaa keessa yeroo baballina Oromootti ture.
Achii booda Oromoon gosa loon horsiisu fi gaala horsiisutti addaan qoqqooddame;
gosti kunis Gabraa, Sakuyyee, fi Rendille.

Booranni afaan Booranaa dubbata, kunis Afaan Oromoo kibbaa jalatti ramadama.
Afaan Oromoo afaan Kuush damee Afiroo-Eshiyaatiik jalatti ramadama.
Walumaagalatti, baayinni ummata Boorana naannoo miliyoona 7 ta'a.

It is believed that the Borana developed their own calendar around 300 BC. The
Borana calendar is a lunar-stellar calendrical system, relying on astronomical
observations of the moon in conjunction with seven particular stars or
constellations. Borana Months (Stars/Lunar Phases) are Bittottessa (iangulum),
Camsa (Pleiades), Bufa (Aldebarran), Waxabajjii (Belletrix), Obora Gudda
(Central Orion-Saiph), Obora Dikka (Sirius), Birra (full moon), Cikawa (gibbous
moon), Sadasaa (quarter moon), Abrasa (large crescent), Ammaji (medium
crescent), and Gurrandala (small crescent).



https://om.wikipedia.org/wiki/Bishaan_(water)

Bishaan keemikaala beekkamaa ta'e kan lubbu qabeeyyii gosa hundaaf barbaachisaa
ta'e dha. Maqaan bishaan jedhuu kan kan fayyadamu gosa bishaan kan dhangala'aa
ta'e yokan akkatta isaa dhangala'oo ta'eef. Haa ta'u malee bishaan akkatta
jajjaboo(solid) - Cabbii fi akkatta gaazitiin immo hurkaa bishaaniitti jiraachuu
ni danda'a. Hamami bishaan hanga teratonnes 1,460 ta'u fulla lafa hanga
parsentii 71% ta'u qabata, kan keessaa immo parsentiin 1.6% ta'u lafa jalaa
(aquifer) keessatti argama, parsentiin 0.001% ta'u immo qilleensa keessatti akka
hurkaa, duumessaa fi Walit-qabama ta'e argama. Bishaan galaana yookan garba
keessatti argamu parsentii 97% bishaan fulla lafa yoo qabatuu, cabbiin fixee
kaabaa fi kibbaatti argamu parsentii 2.4% fi gossi bishaan lafa kan birra akka
lagaa fi haroo immo parsentii 0.025% qabatuu.

Bishaan gosaa fi akkataa kaneen keessa ta'e Marsaa Bishanii keessa Hurkuu fi
Ademaa, Walit-qabama, fi ce'aa kan yeroo baayyee hanga galaana dhaqabuu ta'e
ademaa. Bubeen hurkaa bishaan lafa irra qabatee ademma, kunis ce'umsaa bishaan
lafa irratti godhuu wajjin wal-qixee dha, kunis ganna tokko kessatti bishaan Tt
36 geessa. Kuni immo adeemsaa bishaan lafa irratti godhuu kan hurkuu fi adeemuu
irraa ka'ee kan ganna tokkotti 71 Tt ta'ee wajjin yoo walitti ida'amee ganna
tokkotti bishaan hanga Tt 107 ta'etti lafa irratti ademaa. Bishaan xiqqoon tokko
garuu yeroo ta'eef qabame haffa kunis kan ta'u cabbii yoo ummu, lafa jalatti
(aquifers) fi haroo keessatti yoo qabamu yoo ta'u yeroo tokko tokko immo bishaan
kuni akka bishaan qulqullu ta'e lafa irratti tajajilama. Bishaan hara, qulqulu
ta'e ilmoo namaa fi lubbu qabeeyyii lafa irratti argamaniif bayye barbachisaa
dha. Kunii immo kutaa lafa baayyetti hirdhatee argama.

Waantonii keemikaala ta'an akka soodaa, sukkaara, asidii, alkaalii fi gaazii
tokko tokko keessattu ooksijiinii fi molokiyuulii orgaanikii(organic molecule)
baayyen bishaan keessatti bullaa'u yookan makamuu ni danda'u. Pilaanetii keenya
ala, bishaan baayyen lafa jala pilaaneetii Maarsii, baatii Yurooppaa fi
Inseladuus(Enceladus) fi eksopilaaneetii(exoplanet) kan ta'ee HD 209458 b
keessatti ni argama jedhame yaadama.



https://om.wikipedia.org/wiki/Baha_Shawaa

Shawaa Bahaa (East Shewa) godinaalee kudhan-lamaan Oromiyaa keessaa tokko yoo
tatu, maqaa kanas kan argatte kutaa bulchinsa Shawaa durii irratti.

Shawaan Baha jiddu Oromiyaatti kan argamtu yoo ta'uu, kutaalee dhihaa fi baha
walitti qabsisti. Zoniin kunii kibba fi kibba-dhihaan Naannoo Sabaa fi
Sab-lammoota Ummattoota Kibbaa, dhihaan Shawaa Dhihaan, kabba-dhihan Shawaa
Kaabaan, kaabaan Naannoo Amaaraatiin, kabba-bahan Naannoo Affaar, kibba-dhihaan
Arsiin marfamtee kan argamtu yoo tatuu, dhumaa dhihaa ishettiin Laga Bilaattee
qabachuun beekamti. Magaallan beekamoo Shawaa bahaa kessatti argaman Adaamaa,
Bishooftuu, Matahaaraa, Shaashamaannee fi Baatuu.

Yaada badaa mukni isaa irraa ciramee badee midhasuu irraa ka'amee, Biiroo Qonnaa
fi Misooma Baadiyaa godinichaa (Zonal Agriculture and Rural Development Office)
guyya Onk. 2, 2006 irratti mukaa hangaa miliyoona 36.3 ta'uu, annolee godina
Shawaa bahaa 10 keessatti, lafa heektaara 4,000 ga'u irratti dhabuu danda'eera.

Gabaasa Abbaa Taayitaa Instaatistiiksii (Central Statistical Agency) irraa bara
2005 GC akka ibsutti, godinni kuni tilmamaan bayyina ummatta 2,475,945, yoo
qabaatu kana keessaa 1,246,576 dhiira yoo ta'an kan hafan yookan immo 1,229,369
immo dubraa dha. Bayyina ummatta oliitii ibsame keessaa parsentiin 32.1% yookan
namni 794,683 badiyya alla jirrattu. Ballina lafa tilmamaan 13,624.09 square
kilometers ta'u keessatti tuuta'insa uummataa Shawaa Baha tilmamaan 181.73
people per square kilometer ta'a.

Akka Baankii Addunyaa meemoraandamii gaafa Caamsaa 24, 2004 akka ibsutti,
parsentiin 9% jirattotta Shawaa Bahaa elektrikii ni fayyadatamu, akkasumas
baayyinni karaa konkolaataa godina kanaa 54.7 kilometers per 1000 square
kilometers yoo ta'u (kunis yoo kiilomeetira 30 kan biyyaa wajjin yoo walitti
madalaan), akkasumas avireejjiin abbaa manaa badiyya tokko heektaara lafa 1.2
(kunis heektaara lafa biyyaa 1.01 fi heektaara lafa Oromiyaa 1.14 wajjin yoo
walitti madalamu, akkasumas avireejjiin abbaa manaa baadiyyaa tokko mataan horii
mana hanga 1.0 qaba. Parsentiin 14.5% ummata, namota qonnaa malee jiratan yoo
ta'an, kunis yoo kan biyya parsenti 25% fi kan Oromiyaa 24% wajjin yoo walitti
madallan. Ijollee barachu danda'an keessa parsentiin 61% mana barumsa sadarka
tokkoffati galma'ani argamu, akkasumas parsentiin 19% mana barumsa sadarka
lammaffatti galam'ani argamu. Parsentiin 21% godina kanaa busaaf saaxilamaa yoo
ta'an, 49% immoo Tsetse flyiif bana jiruu. Meemoraandamiin godina kanaa balaa
qillensa gogaa (risk of drought) qabachun qabxii 372 kennaaf.



https://om.wikipedia.org/wiki/Aparthaid

Appaartaayidii (Afaan Afrikaa kibbaati, adda cokuu), maqaa waliigalaa kan
siyaasa jibba dhala namaa bifa fi sanyii irratti hundaa’ee nama addaa qooduti.
Siyaasni kun biyya rippabiliika Aafrikaa kibbaa keessatti adeemsifamaa kan ture
yoo ta’u. Sirni kuni bara 1948 fi 1994 jidduutti biyyattiii keessatti
gaggeeffamaa ture.

Siyaasa Appaartaayidii kanatti fayyadamuun dhiibbaa fii cunqursaa gaggeessaa kan
turan worroota galtuu Awurooppaa irraa dhufan yoo ta’u, warrii biyyaa
(gurraachota Aafrikaa) ammoo seera warri adii isaanitti baaseen cunqurfamanii
kophaatti cokamanii jiiraataa turan. Seerota cunqursaa keessa kan akka mana
bunaa, hoteela, mana barnootaa fii wirtuulee tajaajilaa kan hawaasa biyyattii
keessa jiran warri adiif gurraachi akka walitti hin fayyadamne godhuu ture.
Karaa biraatiin ammoo jiraattonni biyyattii dirqiin akka taaksii (tax) kaffalan
godhaa turan.

Sanyummaan lammoota biyya sanii ifatti bahee waraqaa eenyummaafii pass irrattis
barreeffamee mul'ata. Haala kanaan mirgaa fii dirqama akkamii namni tokko
hawaasa keessatti akka qabu addaan fooyanii ibsu. Namoota waraqaa isaanii
irratti chaappaan "Adii" jedhu rukutameef qofatu mirga dimokraasiifii abbaa
qabeenyaa ta'uu qabaa ture. Worroonni bifaan adii hin ta'in kunniin boodarra
lammuummaan isaanii kan Afrikaa Kibbaa jedhu irraa mulqamee gosa didiqqotti
addaan qoodamanii waamamaa turan. Seerri gara garaas kan wolitti dhufeenna
"sanyii" arfanii dhooggu tumamee dhiibbaa godhaa ture. Fakkeennaaf "the
immorality-act of 1950" Kan walqunnamtii saalaa "sanyiiwan" afran jiddutti akka
hin godhamne kan dhoogguu ragaa tokko.

Bulchiinsi Appaartaayidii kan Afrikaa Kibbaa kan mirkanaa'ee erga paartiin
leellissan kan irra caalaa warra boer'n deeggaramu filannoo bare 1948 moo'atee
aangotti dhufeen booda. Dhiibbaan fi jibbaan uummata adii hin ta'inii saniin
duras haa jiraatu malee kaayyoon warra leellistootaa siyaasa, aadaa, fedhii fii
worraaqsa qabeennaa kan warra Awurooppaatiin ala geggeeffamu hundaa hundeen
buqqisanii balleessuu ture. Haala kanaan seerri gara garaa tumamee ummata adda
qoodaa fi cunqursaa isaa hanga bara 1977 itti fufe. Bara 1977 fincila Suweetoo
tiin walitti qabatee dammaqiinsi uummataas guddataa dhufe. Kanarraan kan ka'e
Appaartaayidoonni diqqoo laafuu jalqaban. Hanga bara 1984titti warra adii malee
paarmaalaa biyyattii keessa taa'uu, mana qabachuu, lafaratti abboomuu, filachuus
ta'ee filatamuu fi mirga lammiin tokko qabu maraa argachuu hin dandeenne. Yeroo
jalqabaatiif bara 1984 warri sanyii " Halaleeffamaa (coloured)" fi "
Eeshiyaa(Hindi)" mirga didiqqoo kennuufii jalqaban.



https://om.wikipedia.org/wiki/Agarsiisa_Aadaa_fi_Sirboota_Oromoo_1977

Agarsiisni Aadaa fi Sirboota Oromoo 1977 agarsiisa bara 1977tti geggeeffame yoo
ta'u kan irratti xiyyeeffates Oromoota adda adda walitti fiduun aadaa fi
sirboota Oromoo agarsiisuu ture.

Bara 1977, artistoonni Oromoo hawwisoo Kutaa Biyyaa Arsii, Baalee, Jimmaa,
Wallaggaa, Shawaa fi Harargeerraa dhufan Finfinnee Biheeraawwii Tiyaatiriitti
agariisaf walitti qabaman. Agarsiifni kun seenaa Oromoo keessatti kan jalqabaa
yoo ta'u Oromoonni kutaa biyyaa adda addaa keessa jiran dhufanii yoo wal arganis
kan jalqabaa ture.

Agarsiisa kana qindeessuu keessatti namoonni hedduun kan hirmaatan yoo ta'u
Gaazexaan Bariisaa maallqaa fi yaadan deeggaruun shoora guddaa tabate. Namoota
agarsiisa kana qindeessuu keessatti hirmaatan keessaa Kumaa Ida'ee, Mahdii Hamid
Muudee, Kuwee Kumsaa, Ibraahim Hajii Alii, Bushraa Warquu, Birkaa Bulloo, Kinfaa
Hindheessaa, Daansamoo Mi'eessoo, Oloo Ilmii, Anshaa Aagoo, Saamunaa Rakkisoo,
Yoseef saaddoo, Bakaree Bantaa, Daaluu Baqulee, Tasammaa Nagarii, Taaddasaa
Dabalaa, Ahmad Muussaa Haaji (Araarsoo) faadha.

Agarsiisa kanarratti wellistoonni baayyen naannolee Oromiyaa gara garaarra
hirmaataniiru. Kutaa biyyaa Harargeerraa Gaaddisaa Abdullaahii (Muhammed
Abdullaahi), Alii Birraa, Shantam Shubbisaa, Hordofaa Guyyisaa, Faaxumaa
Muhammad, Ashu Muhammad, Halloo Daawwee, Himee Yusuuf, fi Ibraahim Hajii Alii
ti. Godina Wallaggaarraa Ilfinash Qannoo, Zarihuun Wadaajoo, Daani'eel Namarraa,
Amantee Doojaa, Askaala, Alamituu, Biraanuu Quuyyoo faati. Godina Arsiirraa
Bashir Dhaabii, Buttaa Makuraa, Shugguxee Naga'oo, Billisaa Kaa'oo, Xayyibaa
Kattoo, Abdoo Galatuu, Xayyibaa Aliyyii, Hajii Tufaa, Urgeessaa Bantaa, Huseen
Tusii, Saamu'eel Shunee, Dannabee Eda'oo faati. Godina Baalerraa Shaabee
Sheekoo, Zamzam Bushraa, Raabiyaa Bushraa faan hirmaatanii jiru.

Agarsiisa kanarratti wallee gabrummaa fi cunqufama Oromoo balaaleffatan,
bilisummaa fi warraaqsaaf kakaasan baayyetu wallifame. Walleewwan kana keessaa
muraasni armaan gaditti barreefamanii jiru.



https://om.wikipedia.org/wiki/Afan_Oromo

Afaan Oromoo afaan baay'innaan Afrikaa keessatti dubbataman keessaa sadarkaa
afraffaa irra jira. Kana jechuun afaan Arabaa, afaan kiSwahiliitiif, afaan
Hawusaatti aana jechuudha. Afaan Arabaa fi afaan Kiswaahilii afaan biyya ormaa
yoo ta'an, Afaan Oromoo afaan Afrikaa keessatti dubbatamu keessaa tokkoffaa
ta'a; osoo mootummaa qabaatee immo addunyaa irraatti sadarkaa sadaffaa ta'u ni
mala.

Afaan Oromoo kutaa afaanii Afroo-Eshiyaatiik jedhamu jalatti ramadama. Afaan kun
Afroo-Asiyaatiik keessaa gare afaanii Kuush jalatti qooddama. Afaanota Kuusha
keessa Afaan Oromoo afaan sabni baayyeen dubbatu yoo ta'u, uummata miliyoona 60
ol ta'utu dubbata. Uummatni afaan kana dubbatu Itoophiyaa fi kaaba Keeniyaa
keessa jiraata. Akka warri afaan qoratan jedhanitti, Afaan Oromoo loqoda(garee)
afur qaba: Oromoo Boorana-Arsii-Gujii, Oromoo Bahaa, Orma, fi Oromoo Dhihaa fi
Giddugaleessa ti.

Warraaqsa Itoophiyaa kan 1974 dura, Afaan Oromootiin barreeffama maxxansuunii fi
tamsaasa reediyoo ykn TV dabarsuun dhorkaa ture. Barreeffamni xiqqoon san dura
maxxanfaman kan akka hiikaa Macaafa Qulqulluu kan Onesmoos Nasibii fi Asteer
Gannootin hiikaman qubee Gi'iiziitti fayyadaman. Kakuu Haaraan bara 1875
Kiraapfin maxxanfames akkasuma qubee Gi'iiziitti fayyadame. Warraaqsa Itoophiyaa
bara 1974tti aansee, mootummaan duula barreessuu fi dubbisuu afaan baayyeedhaan,
Afaan Oromoo dabalatee, geggeessaa kan ture yoo ta'u, Afaan Oromootin
barreeffama maxxansuunii fi tamsaasa dabarsuun yeroo kana jalqabe.
Barreeffamoonni yeroo kana Afaan Oromootiin maxxanfaman, kan akka gaazexaa
Bariisaa, qubee Gi'iizii fayyadaman.

Afaan Oromoo afaan barnootaa taasisuuf yaaliin godhame amma mootummaan Dargii
bara 1991 kufutti milkaa'uu hin dandeenye. Sana duraa garuu naannoowwan ABOn
too'ataman keessatti afaan barnootaa taasifameera. Erga Mootummaan Naannoo
Oromiyaa hundeeffamee booda, manneen barnootaa sadarkaa 1ffaa keessatti Afaan
Oromoo afaan barumsaa akka ta'uufii afaan hojii kan naannichaa akka ta'u
godhameera.

1st — tokkoffaa 2nd — lamaffaa 3rd — sadaffaa 4th — arfaffaa, afraffa 5th —
shanaffaa 6th — jahaffaa 7th — torbaffaa 8th — saddeetaffaa 9th — sagalaffaa
10th — kurnaffaa, kudhaffaa 11th — kudha tokoffaa

1/2 — walakkaa (tokko lamaffaa) 1/3 — siisoo, nuusii (tokko sadaffa) 1/4 —
kurmaana, ruubi (tokko arfaffaa) 7/8 — torba saddeetaffaa



https://om.wikipedia.org/wiki/Admaasuu_Biraanuu

Admaasuu Biraanuu (1956 - Gurraandhala 14, 2015) taatoo fi nama baacoo adda
addaa tabatu yoo ta'u guddina aartii Oromoo keessatti gumaacha guddaa qaba.
Artisti Admaasun baayyinaan hojiisaa kan Afaan Oromootin haa beekkamu malee,
hojiiwwan Amaariffaan hojjates ni qaba.

Admaasuun godina Wallagga Dhihaa Biilaa gaanda Qumbii jedhamutti bara 1956tti
dhalate. Yeroo ijoollummaa isaa magaalaa Asoosaatti galuun bakka Kumruk
jedhamutti abbaasaa kan daldalaa ture biratti guddatee. Yeroo gabaabaf magaalaa
Jimmaa adaadaasaa bira jiraateera. Yeroo umuriinsaa 13 gara Finfinneetti
godaane.

Admaasun barnootaasaa adaadaasaa bira gara Jimmaa deemee achitti barate.
Barnootasaa sadarkaa lammaffaa ammoo Finfinnee Addis Katamaatti hanga kutaa 7tti
erga baratee booda hojii aartii itti fufuuf addaan kute. Boodarra guyyaa
hojjachaa galagala barachuun barnoota sadarnaa lammaffaa mure.

Admaasun hojii aartii walakkeessa 1970nii keessa mana tiyaatira bulchiinsa
magaalaa Finfinnee keessatti akka weellisuuf qacarame. Boodarra tiraampeetii
baratee sana tabachuudhaan, sagaleen wellisuudhaan, ragada aadaa Oromoo
ragaduudhaan hojjata ture. Kana malees sirbaa fi walaloo adda addaa ni
barreessaa ture. Walleewwan jaalatamoo inni mana tiyaatira bulchiinsa magaalaa
Finfinneetti weellise keessaa “Yaa Turungoo” fi “Biqiltuu Ganamaa” ti.

Admaasuu Biraanuu manneen tiyaatiraa biyyattii keessa jiran gurguddaa kan akka
Haagar Fiqir, Raas Tiyaatir, fi Beeraawwii keessatti hojjateera. Tiyaatiroota
Amaariffaan hojjate gurguddaa keessaa Abugidaa Qayiso, Tewoodroos, Simmanyi
Sintayehu, Balchaa Abbaa Nabsoo, Ya Veenus Nagaaddee, Isaat Sinaddi, Mali’ikta
Wozadar, Maqidim fi Ya Qossaluu Mishigooch isaan muraasa.

Adaamsun walaloo sirbaa barreessunis ni beekkama. Namoota inni walaloo sirbaa
kenneef keessa muraasni Saahilee Dagaagoo, Sayyoo Dandanaa, Daagim Makonnin,
Hirphaa Gaanfuree, Asteer Abdii fi as dhihooti ammoo Haabtaamu Lamuu faadha.

Booda ammoo diraamaalee Oromoo adda addaa beekamoo ta’an keessumaa kan jalqaba
1990mootaa keessa baay’ee jaalatamaa ture Qophii Dhangaa irratti achiimmoo
diraamaalee baacoo akka qaanqee, diraamaa dhiyeenya agarsiisamaa ture kan
dheebuu jedhu keessattis qooda guguddaa fudhachuudhaan daawwattoota biratti nama
jaal’atama guddaa qabu ture.



https://om.wikipedia.org/wiki/Abuuna_Pheexiroos

Abuuna Pheexiroos (maqaan warrisaa baasef Magarsaa Badhaasaa) abbaa amantii yoo
ta'u bara Xaaliyaanin Itoophiyaa weerartee turte Xaaliyaanidhan ajjeefame.

Abuuna Pheexiroos bara 1875 Fiichee Salaaletti maatii qoteebulaarraa dhalatan.
Warri isaan irraa dhalatanis gama abbaatiin warra Badhaasaa Guddaa jedhaman,
gama haadhaatiin ammoo warra Jaalee Masoo jedhamu. Maqaan isaanii jalqabaa kan
maatin baasef Magarsaa ture. Ijoollummaadhanis gara kawaala Debre-Libaanos
deemuudhaan baruumsa amantaa yeroo gabaabaa keessatti haala nama dinqisiisuun
xumuruu danda’an. Sana boodas yeroo sanatti iddoo hayyoonni amantaa jiru gara
kaaba Itoophiyaa, Gondor, akkasumas Goojjam fi Wallo deemuudhaan baruumsa afuura
qo’atanii turan. Bara 1900, Walloo iddoo Amaaraa Saayintitti waggoota sagaliif
barsiisa nama turaniidha. Bara 1909 ttis sirni moloksummaa kawaala
Dabra-Libaanositti raawwatameefi ture. Kawaalaa Gabr’ieelii Baatuu dabalatee
iddoo gara garaatti naanna’anii barsiisaa turan.

Godina Arsii Aanaa Zuwaay Dugdaa Hora Danbaliirratti kan argamtu godaambaa
afuura Debre Tsiyoonitti/Tullu Guddootti/ wangeelli isaan harkaan barreessan
uffanni isaan uffataniifi fannoon isaan qabatachaa turan ammayyuu ni jira. Bara
1919 ammoo gara Finfinnee dhufuudhaan bataskaana Maarqoositti tajaajilaniiru.
Phaaphaasota Itoophiyaadhaa bara 1921 yeroo jalqabaaf gara Ijiipti,
Aleksaandiriyaatti ergamanii muudaman keessaa Abuuna Pheexiroos tokko turan.

Abbuna Pheexiroos, bara 1928 yemmuu Xaaliyaanin biyya keenya gabroomfachuuf
dhufte qabsaa’ota mirgaa kadhannaadhaan gargaaraa turan. Keessumattuu gara
Salaalee deemuun qabsaa’ota Salaalee kakasanii akka diinan morman shoora guddaa
taphataniiru. Booda garuu diddaa bittaa gabrummaa Xaaliyaanii kanaan harka
Xaaliyaanotaatti kufan. Erga qabamani boodas gara Giraaziyaaniitti dhiyaatanii,
abboota murtii Xaaliyaaniitiin adabbiin du’aa irratti murteeffame. Xaaliyaanonni
uummanni akka Xaaliyaaniif bitamu nuuf ajajaa jedhanii gaafatan. Isaan garuu
uummata walitti naaf qabaa jechuudhaan erga uummatichi wal gahee booda “An egaa
warra gita bittoota kanaaf akka hin bulle nama keenya dhiisaati lafa kanayyuu
hidheera” jedhanii gara kuteenyan dubbachaa turan.

Xaaliyaanonni Abuuna Pheexiroos naannoo addabaaba’ii Birbirsa Goorootti (maqaa
ammaa Piyaassa) gamootti hirkisanii dhaaban. Yeroo kana loltoonni saddeet
qopheedhan eegaa turan saddeettanuu yeroo tokko qawwee itti dhukaasan; garuu
dhukaasa saddeettaniinuu du’uunsa shakkan. Yeroo kana du’uuf dhiisuu isaanii
adda baasuuf hakimni waamame. Akka lubbuun keessa hin baane mirkaneesse
hakimtichi. Sana boodas itti deebi’anii shugguxiidhan yeroo sadi mataatti
dhukaasanii ajjeesan. Yemmu kuni hundi ta’u koloneelli isa ajjeesisaa ture sun
uummanni dirqamaan akka harka walitti rukutuuf taasisaa ture.

Xaaliyaanonnii reeffa isaanis namni akka hin agarreef Finfinneedhaa baasanii
bakka namni hin agarretti awwaalan. Ummati Finfinnee guyyaa sana guutummaan
boo’afii oole. Siidaan yaadannootis bara 1938 Finfinneetti iddoo isaan
wareegamanitti dhaabteef. Manni amantaa Ortodoksii bara Paatiriyaarikii
Shanaffaa Abune Phaawuloos, waggoota 60 booda wareegamaa Abuuna Pheexiroosif
aangoo qulqullummaa laatte. Jaarraa si’anaa kana keessas mana amantaa
Ortodooksii Tawaahidoo Itoophiyaa keessatti aangoo qulqullummaa kan argatan
isaan qofadha. Taabonni maqaa isaanitiin moggafames Salaaletti argama. Abbaa
dhugaa ta’uudhan yommuu warri biyya bulchina jechaa turan guyyaa rakkoo kana
uummata gatanii dheessanitti, isaan garuu ummata isaanii waliin du’uu filatan.

Siidaan isaanis Finfinnee Birbirsa Goorootti (Piyaassaa) argama. Siidansaanii
kan yeroo gabaabaaf sababa misooma daandii baabura salphaatin ka’ee ture,
Amajjii 29 bara 2008 iddoo isaatti kabajaan deebi’eera.



https://om.wikipedia.org/wiki/Abishee_Garbaa

Abishee Garbaa abbaa duulaa (mootii jechuunis ni danda'ama) ummata
Oromoo naannoo Horroo jiraachaa turee yoo ta'u goota beekkamaadha. Abbaan
Abiishee Garbaa Hurruubaa yoo ta'u haatisaa ammoo Dagattee jedhamti. Aadde
Dagatte daldaltuu beekkamtuu yoo taatuu abbaansaa ammoo abbaa duulaati.

Abiishee Garbaa ilma abbaa duulaa Odaa Bulluq kan naannoo Horroo kan ture kan
Garbaa Hurruubaati. Garbaa Hurruuba sirna Gadaatin Odaa Bulluqiin filatamee
akka abbaa duulaatti bara 1850-54tti tajaajilaa ture. Waggaa afur akkuma
tajaajileen Garbaan ni du'e. Abishee Garbaa kanatti fayyadamuun abbaa
duulummaa abbaasaa kan waggaa afur hafe kana qabachuuf gaaffii dhiyeesse.
Kunimmoo sirna Gadaa keessatti fudhatama kan hin qabne waan ta'eef mormiin isa
mudate; garuu deeggartoota muraasaa keessattu dargaggoota ni qaba ture. Boodarra
Abisheen abbaa duulummaa abbaasaa kana humnumaan dhaalee abbaa duulaa ta'e.
 Kunis bara 1855tti. Waggaan arfan hafan xumuramanis Abisheen aangoo akka sirna
Gadaatti hin gadhiifne, ittuma fufee warra kaan amansiisun warra kaan ammoo
doorsisuun akka aangoosaa fudhatan godhe.
Naannoo Horrootti weerarri Goojjam yeroo yeroon kan dhufu waan tureef Abishen
ammo kana sirriitti faccisaa waan tureef namoota birattis fudhatama argate.

Goojjamoonni Abiishee waraanaan injifachuu waan dadhabaniif, tooftadhaan qabuuf
shira xaxan. Haala kanaan, waliigaltee nagaa si wajjin uumuu barbaadna
jechuudhan ergaa karaa nama Qadiidaa Wannabee jedhamuu dhaamsa itti ergan.
Karaadhuma Qadiidaas kennaa beennacha fardaa warqiirraa hojjatame erganiifi.
Akkaataa kanaan Abiisheen Raas Darasuu wajjin walitti dhufee akka mari'atu haala
mijeessan. Akka seera Oromoottis walii kakachuudhan wadaa nageenyaa kana
Abiishee fi Goojjamoonni xumuran. Kakuun kan dhugaa akka hin taane abbotin
duulaa Oromoo akka Dabalaa Gannaa fi Dagaa Hooroo jedhaman itti himanillee
Abiisheen isaan hin dhageenye. 

Haala kanaan waliigaltee erga uumanii booda, Goojjamoonni Laga Mormor ce'anii
odoo Abiishen hin beekin daangaa Guduruu fi Horro gidduu jiru qaxxaamuranii
loltusaanii Goodaa Kokor kan teessuma Abiishee Dooyyorraa 20km fagaatu
qubachiisan. Abiishen erga kana dhaga'ee booda loltuusaa kan lakkoofsan kuma
afur ta'an qabatee gara Goodaa Kokor deeme. Waliigalteen duraan waan qabaniif
Abiishen waraanaf hin deemne. Erga achi ga'ee booda akka seera Oromootti bakara
qabatanii man ol seenun safuu waan ta'eef Abiishen meeshaasaa ala ka'ee gara
dunkaana Goojjamootaa mariif ol seene. Gojjamoonnis duskaana keessatti Abiishee
qabanii gaadi'ani. Qabamuusaa kan ibsuufis dibbee yeroo rukutan loltoonni
Abiishee waan raawwatame barani. Loltoonni Abiishes waraana jalqabani warra
Goojjamootaa rukutuu jalqaban. Garuu jarri duraan qophaa'anii waan turaniif
loltoota Abiishe ni injifatani. Lola kanarratti abbaaduulaa Dabaloo Gannaa
dabalatee loltoonni baayyen du'ani, obboleessa Abiisheemmoo qaamnisaa irraa
murame. Duulli kun Duula Goodaa Kokor jedhamee beekkama.

Duula Goodaa Kokor kan Gurraandhala 13, 1877 Abiishee fi Raas Darasuu Abbaa
Xooboo gidduutti godhamee (Abiishen odoo hin beekin waan gaadi'ameef kana
jechuun nama rakkisa) kanaan loltuun Abishee injifatame. Abiisheen erga
gaadi'amee booda deemuu waan dideef akka qotiyyootti harqota itti godhanii
harkisanii gara Goojjam geessan. Abiishenis gowwoomfamuusaa erga baree booda
aaridhaan quba harkasaa tokko alaanfatee fixe jedhama. Erga Goojjam geessanii
booda niitin mootichaa goota loltusaanii yeroo baayyee injifate kana arguuf fida
jettee fidchisiifte. Abiisheen ergarama beelaa fi darararran kan ka'e fokkisaa
ta'ee argame jedhama. Niitin mootichas godummaasaa kanaan arrabsite. Kanaafis
dubartoonni Horroo yeroo mammaakan:

San booda, Abiishen iddoo Jabalaa fi Maxaraa jedhamutti hidhame. Achitti,
Goojjamoonni Abiishee mormaa gadi jiraa awwaalanii mataasaarratti soogida
firfirsan. Itti aansanii, fardeen erga itti gadilakkisani; akkaataa suukaneessaa
kanaan Abiishen qorqamee du'e, reefisaas bataskaana Dabra Maarqos keessa jirutti
awwaallame. Kana dhoksuuf jecha garuu gifiraan akka du'etti odeessisiisaa
turani.

Fudhatamni Fandalalaan uumata biratti qabu xiqqaa ture. Mootummaan Horroos odoo
hin turin bakka adda addaatti qooddamuun warra Goojjamootaf amanamoo ta'aniif
kenname, Fandalaan Gubayyaa qofa akka bulchu godhame. Yeroo Minilikii fi
Goojjamoonni Waraana Imbaaboo geggeessan, Fandalalaan gara Goojjamootaa goree
lolaa ture. Kanaafis, waraanni Minilik bara 1881tti Horroon rukutee ture. 

Reeffa Abiishee Horrotti deebisuuf yaalin adda addaa godhamaa turullee hanga
ammaatti hin milkoofne. Yeroo Xaaliyaanin biyya kana qabatte ilmi Abiishee
Fiitaawurari Amanuun reeffa abbaasaa deebisuuf yaalii godhaa turus hin
milkoofne.  Bara 1950n keessa akaakayyuun Abiishee Fitaawuraarii Oljirraa yaalaa
ture. 



