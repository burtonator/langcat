https://ilo.wikipedia.org/wiki/Ganges

Ti Ganges ( /ˈɡændʒiːz/ GAN-jeez) wenno Ganga (IPA: [ˈɡəŋɡaː] ( denggen)), ket
maysa a adu a pagbeddengan a karayan ti India ken Banglades. Ti 2,525 km
(1,569 mi) a karayan ket agtaud idiay Himalaya idiay Indiano nga estado ti
Uttarakhand, ken agayus ti amianan ken daya ti uneg ti Tanap Ganges ti Amianan
nga India a mapan idiay Banglades, nga idiay ket agayus idiay Luek ti Bengal.
Daytoy ti kaatiddogan a karayan idiay India ken ti maikadua a kalatakan a
karayan iti lubong babaen ti panagayus ti danum. Ti labneng ti Ganges basin ket
isu ti kaaduan ti populasion a labneng ti karayan iti lubong, nga adda dagiti
sumurok a 400 a riwriw a tattao ken ti densidad ti populasion ti agarup a 1,000
nga umili kada kuadrado milia (390 /km2).

Ti Ganges ket isu ti kasagraduan a karayan kadagiti Hindu ken isu pay ti
pagbiagan dagiti riniwriw nga Indiano nga agtataeng kadagiti igid ti dalanna ken
agkamkammatalekda ti daytoy kadagiti inaldaw a kammasapulanda. Daytoy ket
nararaeman a kas ti diosen a Ganga iti Hinduismo. Daytoy ket naipakasaritaan pay
a nagruna: adu kadagiti dati a kapitolio ti probinsia ken imperio (a kas ti
Patliputra, Kannauj, Kara, Kashi, Allahabad, Murshidabad, Munger, Baharampur ken
Kolkata) ket mabirukan kadagiti igidna.

Ti Ganges ket mairanggo kadagiti lima a karugitan a karayan iti lubong idi 2007,
nga adda ti agpang ti fecal coliform iti kayrayan idiay asideg ti Varanasi ti
ad-adu ngem sangagasut a beses nga opisal a patingga ti Indiano a gobierno. Ti
rugit ket sanna laeng a dangran dagiti tao, ngem dagiti pay 140 a sebbangan ti
ikan, 90 a sebbangan ti anpibio ken ti nadangran a delpin ti karayan Ganges. Ti
Tignay a Plano ti Ganga, ti maya mga enbironmental a tignay a panagdalus ti
karayan, ket agdama a maysa nangruna pannakapaay, gapu ti padaksen ken ti kaawan
ti teknikal a kalaing, ti kaawan ti enbironmental a panagplano, dagiti Indiano a
tradison ken pammati, ken ti kaawan ti suporta manipud kadagiti relihioso a
turay.

Ti Ganges ket mangrugi idiay pagsasabtan iti karayan Bhagirathi ken Alaknanda.
Ti Bhagirathi ket naipanpanunotan nga isu ti agpayso a taudan iti Hindu a kulura
ken mitolohia, urayno ti Alaknanda ket atatiddog. Ti taudan ti danum ti
Alakananda ket naporma babaen ti pannakatunaw ti niebe manipud kadagiti patok ti
Nanda Devi, Trisul, ken Kamet. Ti Bhagirathi ket agpanagto manipud ti sakaanan
ti Glasier Gangotri , idiay Gaumukh, iti kangato iti 3,892 m (12,769 ft).

Urayno adda dagiti babassit nga alog a mangbukel kadagiti taudan ti danum ti
Ganges, dagiti innem a kadakkelan ken dagiti pagsasabtanda ket naikedkeddeng a
sagrado. Ti innem a taudan ti danum nga alog ket dagiti karayan Alaknanda,
Dhauliganga, Nandakini, Pindar, Mandakini, ken Bhagirathi. Dagiti lima a
pagsasabtan, a naam-ammuan a kas ti Panch Prayag, ket adda iti agid ti
Alaknanda. dagitoy ket ti, iti agpababa nga anod nga urnos, Vishnuprayag, a ti
ayan ti pagtiponana ti Dhauliganga ken ti Alaknanda; Nandprayag, nga ayan ti
tiponan ti Nandakini; Karnaprayag, nga ayan ti tiponan ti Pindar, Rudraprayag,
nga ayan ti tiponan ti Mandakini; ken ti kanungpalan, ti Devprayag, nga ayan ti
tiponan ti Bhagirathi iti Alaknanda tapno mangporma ti pakaitutopan ti Karayan
Ganges.

Kalpasan ti panagayayosna iti 250 kilometro (160 mi) babaen ti nailet a ginget
ti Himalaya, ti Ganges ket rummuar manipud kadagiti bantay babaen ti Rishikesh,
ken sumrek idiay kadagaan ti Gangetiko a Tanap idiay peregrino nga ili ti
Haridwar. Idiay Haridwar, ti maysa apenend ket mangturong kadagiti danumna idiay
Kanal Gangesl, a mangsibog ti rehion ti Doab iti Uttar Pradesh, a ti karayan,
iti panaglaslasatna ket agarup nga agpa-abagatan alaud aginggan iti daytoy a
puntos, ket mangrugi nga agayusen iti abagatan a daya babaen kadagiti tanap ti
akin amianan nga India.

Ti Ganges ket sumurot iti maysa a 800-kilometro (500 mi) nga agararko a
panaglasat a manglabas kadagiti siudad ti Kannauj, Farukhabad, ken Kanpur. Iti
panaglablabasna daytoy ket makitiptipon babaen ti Ramganga, a mangitited ti ti
natimbeng a tinawen apanagayos iti agarup a 500 m3/s (18,000 cu ft/s). Ti Ganges
ket tumipon iti Yamuna idiay Triveni Sangam idiay Allahabad, ti maysa a
nasantuan apagsasabtan iti Hinduismo. Iti pagsasabtanda ti Yamuna ket dakdakkel
ngem ti Ganges, a mangit-ited ti agarup a 2,950 m3/s (104,000 cu ft/s), wenno
agarup a 58.5% iti naitipo a panagayos.

Itan ket agayayos nga agpadaya, ti karayan ket sabtenna ti Karayan Tamsa
(tinawtawagan pay itiTons), nga gayayos iti amianan manipud ti Kabanbantayan
Kaimur ken mangiited ti natimbeng a pabagayos iti agarup a 190 m3/s
(6,700 cu ft/s). Kalpasan ti Tamsa ti Karayan Gomti ket tumipon, nga agayayos
iti abagatan manipud ti Himalaya. Ti Gomti ket mangitited ti natimbeng a tinawen
a panagayos iti agarup a 234 m3/s (8,300 cu ft/s). Ken kalpasan daytoy ti
Karayan Ghaghara, nga agayayos met laeng nga agpa-abagatan manipud ti pagtiponan
ti Himalaya. Ti Ghaghara, nga adda iti natimbeng a tinawen apanagayos iti agarup
a 2,990 m3/s (106,000 cu ft/s), ket isu ti kadakkelan a tributario ti Ganges.
Kalpasan ti Ghaghara a pagsasabtan ti Ganges ket tiponan manipud ti abagatan
babaen ti Karayan Son, a mangited ti agarup a 1,000 m3/s (35,000 cu ft/s). Ti
Karayan Gandaki, ken ti Karayan Kosi , ket agtipon manipud ti amianan, a
mangitited ti agarup a 1,654 m3/s (58,400 cu ft/s) ken 2,166 m3/s
(76,500 cu ft/s). Ti Kosi ket isu ti maikatlo a kadakkelan a tibutario ti
Ganges, kalpasan ti Ghaghara ken Yamuna.

Iti malabsan a baetan ti Allahabad ken Malda, Laud a Bengal, ti Ganges ket
labsanna dagiti ili ti Chunar, Mirzapur, Varanasi, Ghazipur, Patna, Bhagalpur,
Ballia, Buxar, Simaria, Sultanganj, ken Saidpur. Idiay Bhagalpur, ti karayan ket
mangrugi nga gayos iti abagatan-abagatan adaya ket idiay Pakur, daytoy ket
mangrugi ti panagpabassitna iti panagsangsanga iti umuna a distributario,
tiBhāgirathi-Hooghly, a pagbalinan ti Karayan Hooghly. Sakbay ti pagbeddengan ti
Banglades ti Farakka Barrage ket mangtengngel ti panagayos ti Ganges, a
mangiturturong ti danum iti maysa a pangipakanan a kanal a mangisilpo iti
Hooghly para iti panggep a panagikkat ti lan-ak. Ti Karayan Hooghly ket pinorma
babaen ti panagsabsabat ti Karayan Bhagirathi ken Karayan Jalangi idiay
Nabadwip, ken ti Hooghly ket adda dagiti adu a bukodna a tributario. Ti
kadakkelan ket ti Karayan Damodar, a daytoy ket adda ti kaatiddog iti 541 km
(336 mi) , nga adda ti pagatianan a labneng iti 25,820 km2 (9,970 sq mi). Ti
Karayan Hooghly ket maatianan iti Luek ti Bengal idiay asideg tir Isla ti Sagar.
Iti baetan ti Malda ken ti Luek ti Bengal, ti Karayan Hooghly ket labsanna
dagiti ili ken dagiti siudad ti Murshidabad, Nabadwip, Kolkata ken Howrah.

Kalpasan ti iseserrekna iti Bangladeh, ti kangrunaan a sanga ti Ganges ket
naamammuan a kas ti Padma. Ti Padma ket tiponan babaen ti Karayan Jamuna, ti
kadakkelan a distributario ti Brahmaputra. Iti adayo pay nga agpa-ababa nga
ayos, ti Padma ket tumipon iti Karayan Meghna, ti maikadua a kadakkelan a
distributario ti Brahmaputra, ken mangala ti nagan ti Meghna iti iseserekna iti
Meghna nga Estuario, a maatianan idiay Luek ti Bengal.

Ti Delta Ganges, ket ket nagruna pormaen ti dakkel, nga adu ti sedimentona nga
ayos ti karayan Ganges ken Brahmaputra , ket isu daytoy ti kadakkelan a delta
iti lubong, iti agarup a 59,000 km2 (23,000 sq mi). Daytoy ket gumay-at iti
322 km (200 mi) idiay igid ti Luek ti Bengal.

Ti laeng karayan Amasona ken Kongo ti adda ti adadu a natimbeng a panagayus ngem
ti naitipon a panagayus ti Ganges, ti Brahmaputra, ken ti Surma-Meghna a sistema
ti karayan. Iti napno a panaglayus ti Amasona laeng ti dakdakkel.

Ti sublontinente ti India ket naisanglada iti ngato ti tektonika a plato ti
India, ti bassit a plato iti kaunegan ti Indo-Australian Plata. Daytoy a
panangilawag a proseso ti heolohiko ket nangrugi idi pitopulo a riwriw a
tawtawen, idi kas paset ti akin-abagatan a nalatak a kontinente ti Gondwana,
nangrugi datoy ti amianan a nagpadaya a panaganud a nagpaut ti limapulo a riwriw
a tawtawen iti ballasiw idi ti saan pay a naporma a Taaw Indiano. Ti
simmarsaruno a panagdungpar ti subkontinente iti Eurasiano a Plato ken ti
subduksion iti sirokna, ket isu ti nangpataud ti Himalaya, ti kanagtuan a
bambantay iti planeta. Iti dati a sirok ti baybay a dagus nga abagatan iti
rumrummuar a Himalaya, ti panaggungunay ti plato ket nagpartuat ti dakkel a
kalasugan, a nain-inut a napunno kadagiti sedimento nga inyeg babaen ti Indus
ken dagiti tributariona ken ti Ganges ken dagiti tributariona, ket mangporma
itan ti Tanap Indo-Gangetiko.

Ti Indo-Gangetiko a Tanap ket heolohiko a naamammuan a kas maysa kasakbayan a
naadalem wenno labneng ti kasakbayan a daga.

Ti hidrolohia ti Karayan Ganges ket narikut unay, a naipangpangruna ti rehion ti
Delta Ganges. Ti maysa a resulta ket dagiti nadumaduma awaya ti panangikeddeng
ti kaatiddog ti karayan, ti panagayusna, ken ti kadakkel ti labneng a pagayusan
ti danumna.

Ti nagan aGanges ket inus-usar para iti karayan a nagbaetan ti nagsasabtan
dagiti karayan Bhagirathi ken Alaknanda, idiay Himalaya, ken ti pagbeddengan ti
India-Banglades, idiay asideg ti Penned Farakka ken ti umuna a pagsasangaan iti
karayan. Ti kaatiddog ti Ganges ket kankanayon a naibagbaga a gangani a sumurok
a kaatiddog iti 2,500 km (1,600 mi), agarup a 2,505 km (1,557 mi), aginggana ti
2,525 km (1,569 mi), wenno mabalin a 2,550 km (1,580 mi). Kadagitoy a kaso ti
taudan ti karayan ket kadawyan a naipagpagarup a ti Karayan Bhagirathi, Glasier
Gangotri idiay Gomukh, ken ti sabanganna nga isu ti sabangan ti Karayan Meghna
idiay Luek ti Bengal. Sagpaminsan a ti taudan ti Ganges ket naikedkeddeng nga
adda idiay Haridwar, nga adda idiay dagiti waig ti taudan ti danumna iti
Himalayan ket mapan idiay Gangetiko a Tanap.

Iti dadduma pay a kaso, ti kaatiddog ti Ganges ket nai-tited para iti
distributariona iti Karayan Hooghly, nga at-atiddog ngem ti kangrunaan a
rummuaranna babaen ti Karayan Meghna, a pangibanagan ti kaatiddog ti agarup a
2,620 km (1,630 mi), manipud ti taudan iti Bhagirathi, wenno 2,135 km
(1,327 mi), manipud idiay Haridwar aginggana idiay sabangan ti Hooghly. Dagiti
dadduma pay a kaso ti kaatiddog ket naibagbaga nga agarup a 2,240 km (1,390 mi),
manipud ti taudan ti Bhagirathi aginggan idiay pagbeddengan ti Banglades, nga
idiay ket agbalbaliw ti naganna iti Padma.

Para pay dagiti kapadpada a rason, dagiti taudan ket maigiddiat ti kadakkel ti
pagayusan ti danum a labneng ti karayan. Ti labneng ket sakupenna dagiti uppat a
pagilian, ti India, Nepal, Tsina, ken Banglades; dagiti sangapulo ket maysa nga
estado ti India, Himachal Pradesh, Uttarakhand, Uttar Pradesh, Madhya Pradesh,
Chhattisgarh, Bihar, Jharkhand, Punjab, Haryana, Rajasthan, Laud a Bengal, ken
ti Kappon a Teritorio ti Delhi. Ti labneng Ganges, a mairaman ti delta ngem saan
a dagiti labneng ti Brahmaputra wenno Meghna, ket agarup a 1,080,000 km2
(420,000 sq mi), a dagiti 861,000 km2 (332,000 sq mi) ket adda idiay India
(agarup a 80%), 140,000 km2 (54,000 sq mi) idiay Nepal (13%), 46,000 km2
(18,000 sq mi) idiay Banglades (4%), ken 33,000 km2 (13,000 sq mi) idiay Tsina
(3%). Sagpaminsan a ti Ganges ken dagiti pagayusan a labneng ti
Brahmaputra–Meghna ket naitiptipon para iti dagup iti agarup a 1,600,000 km2
(620,000 sq mi), wenno 1,621,000 km2 (626,000 sq mi). Ti naitiptipon a labneng
ti Ganges-Brahmaputra-Meghna (naipangyababaan iti GBM wenno GMB) a pagayusan ti
danum a labneng ket naiwarwaras iti ballasiw ti Banglades, Butan, India, Nepal,
ken Tsina.

Ti labneng ti Ganges ket sumakop manipud ti Himalaya ken ti Transhimalaya iti
amianan, aginggan kadagiti bangkirig iti kabambantayan ti Vindhya iti abagatan,
manipud kadagiti akindaya bangkirig ti Aravalli iti laud aginggana ti banak
Chota Nagpur ken ti delta Sunderbans iti daya. Ti adu a paset ti panagayus
manipud ti Ganges ket agtaud manipud ti sistema ti bantay Himalaya. Iti kaunegan
ti Himalaya, ti labneg ti Ganges ket maiwarwaras ti gangani a 1,200 km manipud
ti Yamuna-Satluj a pakabingayan idiay igid ti pantok ti Simla a mangporma ti
pagbeddengan iti labneng ti Indus iti laud aginggana ti Pantok ti Singalila
idiay igid ti pagbeddengan ti Nepal-Sikkim a mangporma ti pagbeddengan iti
labneng ti Brahmaputra iti daya. Daytoy a pase ti Himalaya ket aglaon iti 9
kadagiti 14 a kangatuan a tuktok iti lubong iti sumurok a kangato iti 8,000m, a
mairaman ti Bantay Everest nga isu daytoy ti kangatuan a puntos ti labneng ti
Ganges . Dagiti dadduma pay a pantok ti sumurok a 8,000m idiay labneng ket ti
Kangchenjunga, Lhotse, Makalu, Cho Oyu, Dhaulagiri, Manaslu, Annapurna ken ti
Shishapangma. Ti Himalaya a paset ti labneng ket mangiraman ti abagatan-daya a
paset ti estado ti Himachal Pradesh, ti intero nga estado ti Uttarakhand, ti
intero a pagilian ti of Nepal ken ti kaadaywan a paset ti amianan-laud nga
estado ti Laud a Bengal.

Ti panagayus ti Ganges ket maigiddiat pay babaen ti taudan. Kankanayon a ti
panagayus ket naibagbaga para iti sabangan ti Karayan Meghna, isunga naitiptipon
ti Ganges iti Brahmaputra ken Meghna. Daytoy ket pagbanagan ti natimbengan a
dagup ti tinawen a panagayuis iti agarup a 38,000 m3/s (1,300,000 cu ft/s),
wenno 42,470 m3/s (1,500,000 cu ft/s). Iti dadduma pay a kaso ti natimbeng a
tinawen a panagayus ti Ganges, Brahmaputra, ken ti Meghna ket naisinsinada a
nait-ited, iti agarup a 16,650 m3/s (588,000 cu ft/s) para iti Ganges, agarup a
19,820 m3/s (700,000 cu ft/s) para iti Brahmaputra, ken agarup a 5,100 m3/s
(180,000 cu ft/s) para iti Meghna.



https://ilo.wikipedia.org/wiki/Kuba

Ti Kuba, opisial a ti Republika ti Kuba, (i/ˈkjuːbə/; Espaniol: República de
Cuba, panangibalikas: [reˈpuβlika ðe ˈkuβa] ( denggen)) ket maysa nga isla a
pagilian idiay Karibe. Ti pagilian iti Kuba ket buklenna ti kangrunaan nga isla
iti Kuba, ti Isla de la Juventud, ken dagiti nadumaduma a purpuro. Ti Havana ket
isu ti kadakkelan a siudad idiay Kubá ken ti kapitolio iti daytoy a pagilian. Ti
Santiago de Cuba ket isu ti maikadua a kadakkelan a siudad. Iti amianan ti Kuba
ket naisanglad ti Estado Unidos (90 a milia ti kaadayona) ken ti Bahamas, Mehiko
ket addaan iti laud, ti Is-isla ti Cayman ken Hamaika ket adda iti abagatan, ken
Haiti ken ti Dominikano a Republika ket adda iti abagatan a daya.

Idi 1492, Christopher Columbus ket simmanglad ken tinuntonna ti isla a tattan
ket tagikuaen ti Kubá, para iti Pagarian iti Espania. Ti Kuba ket nagtalinaed a
teritorio iti Espania aginggana idi nagpatingga ti Espania–Amerikano a Gubat idi
1898, ekn nakaala ti pormal a panakawayawaya manipud ti Estados Unidos idi 1902.
Ti maysa a narukop a demokrasia, a kaaduan nga iturayan dagiti radikal a
politika ket rimsua, a pinatangken babaen ti Kubano a batay-linteg iti 1940,
ngem daytoy ket napernekan idi 1952 babaen ti dati a presidente a ni Fulgencio
Batista, ken naipatakder ti maysa nga autoritario turay, a daytoy ket nagpaadu
kadagiti kadaksan, panagpasardeng kadagit politika ken panagpalad kadagiti
pagalagadan ti ekomonia. ni Batista ket kanungpalan a naikkat idi Enero 1959
babaen ti Hulio 26 a tignay, ken ti maysa a baro nga administrasion ket
naipatakder babaen ni Fidel Castro, a babaen idi 1965 ket nagbalin a ti maysa a
partido nga estado babaen ti napaungar a ti Partido Komunista ti Kuba, nga
agturturay pay laeng iti tatta nga aldaw.

Ti Kuba ket pagtaengan ti sumurok a 11 a riwriw a tattao ken isu daytoy ti
kaaduan ti populasion nga isla a pagilian idiay Karibe, ken isu pay ti
kadakkelan babaen ti kalawa ti lugar. Dagiti tattao, kultura, ken dagiti
tinawtawid ket nakaala manipud kadagiti nadumaduma a nagtaudan, a kas kadagiti
aborihinal a Taíno ken Ciboney a tattao, ti panawen iti Espaniol a kolonialismo,
ti pinakayammo iti Aprikano a tagtagabu ken ti kinaasidegna iti Estados unidos.

Ti Kuba ket addaan ti 99.8% a bilang dagiti makabasa ken makasurat, ti nababa a
bilang dagiti panakatay ti maladaga ngem dagiti dadduma a naparang-ay a
pagilian, ken ti natimbengan a panagnamnama ti biag iti 77.64. Idi 2006, ti Kubá
ket isu laeng ti agmaymaysa a pagilian a nakasabat ti WWF a panagilawlawag iti
nasaranay a panagrangrang-ay; nga addaan ti maysa a ekolohikal a tugot iti
basbassit ngem 1.8 hektarea tunggal maysa a tao ken maysa a Pagsurotan ti
Panagrangrang-ay ti Nagtagitaon iti sumurok a 0.8 para iti 2007.

Ti nagan a Kuba ket nagtaud manipud ti pagsasao a Taíno. Ti husto a kaibuksilan
ti nagan ket saan a nalawag ngem mabalin maipatarus a kas idiay kaaduan ti
nalames a dagaw (cubao), wenno nalatak a lugar (coabana).Dagiti mannurat a
namatmati a ni Christopher Columbus ket Portuges et nangibagbaga a ti Cuba ket
ninaganan babaen ni Columbus para iti taga-ugma nga ili ti Kuba idiay distrito
ti Beja idiay Portugal.

Ti Kuba ket tinataengan idi ti tattao aPatneng nga Amerikano a naamammuan akas
dagiti Taíno, a tinawtawagan pay ti Arawak babaen dagiti Espaniol, ken
Guanajatabey kenn tattao a Ciboney sakbay ti isasangpet dagiti Espaniol. Ti
tinaudan dagitoy a Patneng nga Amerikano ket nagtaudda manipud ti nangruna adaga
iti Amianan, Tengnga ken Abagatan nga Amerika kadagiti adu a nasapsapa a siglo .
Dagiti patneng a Taíno ket tinawtawaganda ti isla iti Caobana. TDagidi Taíno ket
mannalon ken dagidi Ciboney ken mannalon, mangngalap ken agananup-agburburas.

Midia a mainaig iti Kuba iti Wikimedia Commons Pakaammo ti panagbiahe idiay Kuba
manipud iti Wikivoyage (Ingles) Wikimedia Atlas iti Cuba



https://ilo.wikipedia.org/wiki/Estados_Unidos_iti_Amerika

Ti Estados Unidos iti Amerika (Ingles: United States of America), wenno kaadduan
ket masao nga "Amerika" laeng, ket pagilian a pederal a naibatay ti linteg a
republika, mabirukan iti tengnga ti kontinente ti Amianan nga Amerika, a
naisadagan dagiti 48 a kontinental nga estado ken Washington, D.C., a
kapitoliona, ket naisadagan pay a nagbaetan ti Taaw Pasipiko ken Taaw Atlantiko,
nabeddengan ti Kanada iti amianan ken Méhiko iti abagatan. Ti estado iti Alaska
ket adda idiay amianan a laud iti kontinente, nga addaan ti Kanada iti daya ken
Rusia iti laud, iti ballasiw ti Nailet a Baybay Bering. Ti estado iti Hawaii ket
maysa a purpúro idiay tennga a Pasipiko. Daytoy a pagilian ket addaan pay
kadagiti territoriona idiay Pasipiko ken Karibe. Limapulo nga estado ti
mangbukbukel daytoy a pagilian, saan a nairaman kadagiti dadduma a teritoriona.

Iti 3.79 kuadrado milia (9.83 riwriw km2) ken addaan ti sumurok a 312 riwriw a
tattao, ti Estados Unidos ket isu ti maika-3 wenno maika-4 a kadakkelan a
pagilian iti dagup a kalawa ti dagana, ken ti maika-3 a kadakkelan baben ti
kalawa ti daga ken bilang dagiti umili. Daytoy ket maysa kadagiti kaaduan ti
sabsabali nga etnisidad ket sabsabali a kultura a pagilian, ti nagbanagan daytoy
ti kaaduan a panag-imigrasion manipud kadagiti sabsabali a pagilian.Ti ekonomia
ti Estados Unidos ket isu ti kadakkelan a nailian nga ekonomia iti lubong, nga
addan ti nakarkulo a 2011GDP iti $15.1 trilion.

Dagiti patneng a tattao ket nagtaudda manipud kadagiti dagiti Paleo nga Indio
nga asino dagitoy ket naggapuda idiay Asia a nagnaedanda iti ribribo a taw-tawen
nga ti tattan ket ti kangrunaan a daga ti Estados Unidos. Daytoy a bilang dagiti
umili a patneng nga Amerikano ket nalatak a nakissayan babaen kadagiti saksakit
ket gubgubat kalpasan ti panagkolonia ti Europa. Ti Estados Unidos ket naibangon
babaen kadagiti Sangapulo ket tallo a Kolonia a mabirukan iti Daya nga Aplaya
iti Estados Unidos. Idi Hulio 4, 1776 ket nagisayasay da ti Panagyebkas ti
Estados Unidos iti Panagwaywayas, a daytoy ket nagparangarang ti kinabukod a
panagturay ken ti pannakaipatakder ti panagtintinnulongan a kappon. Dagiti
nagsuppiat nga estado ket inabakda ti Imperio a Britaniko iti Rebolusionario a
Gubat ti Amerika, daytoy ti immuna a nagballigi iti kolonia a gubat iti
panagwaywayas. Ti agdama a Batay-linteg ti Estados Unidos ket naampon idid
Septiembre 17, 1787; ti panakatalgedan na iti sumaganad a tawen ket pinakabaelan
na dagiti estado a paset iti nagkaykaysa a republika nga addaan ti napigsa a
tengnga a gobierno. Ti Pateg dagiti Karbengan, ket naglaon kadagiti sangapulo a
a pannakapasayaatan ti Batay-linteg nga ag-garantia kadagiti kaaduan a
nakaisugud ken naikalintegan a karbengan, ket napatalgedan idi 1791.

Lumapus iti maika-19 a siglo ti Estados Unidos ket inyallatyiw na dagiti patneng
a tribu, naala na ti territorio ti Louisiana manipud iti Pransia, Florida
manipud iti Espania ken paset ti Pagilian nga Oregon manipud iti Nagkaykaysa a
Pagarian, Alta California ken New Mexico manipud iti Méhiko, ken Alaska manipud
iti Russia, ken innala na ti Republika iti Texas ken ti Republika iti Hawaii. Ti
suppiatan a baetan ti Abagatan nga Amerika ken ti Amianan nga Amerika iti
panag-padakkel ti patakder iti pannakaadipen ken dagiti karbengan ti estado
napungtoten na ti Sibil a Gubat iti panawen nga 1860. Ti panangabak ti Amianan
ket napawilan na ti agnayon a panaggudua iti daytoy a pagilian ken nagbanagan ti
pannakagibus ti nailintegan a panagtagabu idiay Estados Unidos. Babaen ti
panawennga 1870, ti nailian nga ekonomia na ket isun ti kadakkelan iti
sangalubongan.Ti Kastila-Amerikano a Gubat ken Umuna a Sangalubongan a Gubat ket
nagpasingked iti daytoy a pagilian ti kasasaadna a kas maysa a napigsa a
militar. Rimmuar manipud iti Maikadua a Sangalubongan a Gubat nga isu ti immuna
a pagilian nga addaan iti nuklear nga armas ken agnanayon a kameng iti Talinaay
a Konsilo Dagiti Nagkaykaysa a Pagilian, ken kultural a puersa iti
sangalubongan.

Idi 1507, maysa nga Aleman a managararamid ti mapa nga agnagan ti Martin
Waldseemüller ket nagaramid ti mapa iti lubong nga nainagananna ti Akinlaud a
Hemisperio iti "Amerika" nainaganan daytoy iti maysa nag Italino a managsukisuk
ken managararamid ti mapa a ni Amerigo Vespucci.Ti akinsakbay kadagiti kolonia
ti Britania ket inus-usar da daytoy baro a nagan ti pagilian idi 1776 a
panagirangarang ti panagwaywayas, "ti nagtutunos a Panagyebkas kadagiti
sangapulo ket tallo a nakkaykysa nag Estado iti Amerika".Idi Nobiembre 15, 1777,
ti Maikadua a Kontinental a Kongreso ket inampon na ti Dagiti Artikulo iti
Konpederasion, a nangisao, "Ti Patakder iti daytoy a Konpedarasion ket isunto ti
"Ti Estados Unidos iti Amerika". Ti Pranko-Amerikano a tul-tulag iti 1778 ket
nag-usar ti "Estados Unidos iti Amianan nga Amerika", ngem manipud idi Hunio 11,
1778, ti "Estados Unidos iti Amerika" ket ti nausar kadagiti kuenta iti
pannagsukat iti daytoy a pagilian, ken nagbalin nga opisial daytoy manipud idin.

Ti nababa a porma "Estados Unidos"(United States) ket maysa pay a pagalagadan.
Dagiti sabbali pay a porma ket ti "E.U." (U.S), ti "EUA" (USA), ken "Amerika".
Ti pangsarsarita pay a nagan ket mairaman ti "E.U. iti A" (U.S. of A) ken, it
sabsabali a lugar iti lubong, ti "States" (dagiti estado). Ti "Columbia", idi
ket maysa a nasikat a nagan para iti Estados Unidos, a nainaganan kenni
Christopher Columbus; apparang daytoy iti nagan a "Distrito iti Columbia".

Ti pagalagadan a panagtawag kadagiti umili iti Estados Unidos ket ka ti
"Amerikano". Nupay a ti "Estados UNidos" ket isu ti opisial a panagsuppiat a
termino, ti "Amerikano" ken "U.S." ket kadawyan amaususar a panagitudo a
pangilasin ti pagilian ("Dagiti Amerikano a kapategan", "dagiti puersa ti
U.S."). Ti "Amerikano" ket saan unay a maususar iti Ingles a mangitudo kadagiti
tattao a saana naikonekta iti Estados Unidos.

Ti panangisao nga "Estados Unidos" ket kasisigud idi a natrato a kas adadu ngem
maysa a kas ti, "dagiti Estados Unidos ket"—a nairaman iti Maikasangapulo ket
tallo a Panagpasayaat ti Batay-linteg ti Estados Unidos, a napasingkedan idi
1865. Daytoy ket kadaywan a nagbalin a natroto a kas maymaysa laeng a ks ti, "ti
EStados Unidos ket"—kalpasan ti gibus iti Sibil a Gubat. Ti maymaysa aporma ket
pagalagadan tattan; ti ad-adu ngem maysa a porma ket naibati iti idioma a
"dagitoy Estados Unidos".

Ti kalawa ti daga iti kasigkay nga Estados Unidos ket agarup a 1,900 riwriw akre
(7,700,000 km2). Ti Alaska, a nailasin manipud ti kasigkay nga Estados Unidos
babaen ti Kanada, ket isu ti kadakkelan nga estado iti 365 riwriw akre
(1,480,000 km2). Ti Hawaii, a sumaksakop ti maysa a purpuro idiay tengnga a
Pasipiko, nga abagatan a laud ti Amianan nga Amerika, ket adda ti sumurok a
4 riwriw akre (16,000 km2). Ti Estado sUnidos ket isu ti maikatlo wenno maikapat
a kadakkelen a pagilian babaen ti dagup a kalawa iti lubong (daga ken danum), a
nairanggo daytoy iti likud ti Rusia ken Kanada ken nagatngato bassit ngem wenno
ti baba ti Tsina. Ti pannakairanggo ket agdumaduma segun ti panagibilang
kadagiti dua a teritorio a supsupiaten babaen ti Tsina ken India ken kasano ti
panagrukod ti dagup a kadakkel ti Estados Unidos: ti panagkarkulo ket sumakop
manipud ti 3,676,486 kuadrado milia (9,522,055 km2) aginggana iti 3,717,813
kuadrado milia (9,629,091 km2) aginggana ti 3,794,101 kuadrado milia
(9,826,676 km2). No mairaman laeng ti kadakkel ti daga, ti Estados Unidos ket
isu ti maikatlo a likudan ti Rusia ken Tsina, ken sango bassit ti Kanada.

Ti aplaya a tanap iti Atlantiko a pantar ket agpastrek kadagioti adadayo a
dagdaga dagiti agtintinnag ti bulongna a kabakiran ken dagiti agtultulatid a
turod iti Piedmont. Ti Banbantay Appalachia ket bingayenna ti dumaya apantar
manipud ti Nalatak a Danaw ken dagiti karuotan iti tenga a laud. Ti
Mississippi–Karayan Missouri, ti maikapat a kaatiddogan sistema ti karayan iti
lubong, ket kangrunaan nga agayos ti amianan-abagatan babaen ti pusod daytoy a
pagilian. Ti nadalumpinas, nalames a tay-ak iti Nalatak a Tanap ket ket
maibistrad iti laud, a tubngaren babaen ti rehion a kabanbantayan iti abagatan
adaya. Ti Kabatbatuan a Kabanbantayan, iti lumaud nga igid iti Nlatak a Tanap,
ket gumay-ay iti amianan aginggana ti abagatan iti ballasiw daytoy a pagilian,
nga umababot ti kanagto a nagatngato ngem 14,000 a pié (4,300 m) idiay
Colorado.Iti pay adadayo a laud ket dagiti kabatbatuan a Nalatak a labneng ken
dagiti desierto a kas ti Chihuahua ken Mojave. Ti Sierra Nevada ken Cascade a
kabanbantayan ket umasideg ti aplaya ti Pasipiko. Nga iti 20,320 pié (6,194 m),
ti Bantay McKinley ti Alaska ket isu ti katayagan a tuktok iti pagilian ken ti
Amianan nga Amerika. Dagiti aktibo a bulkan ket kadaywan kadagiti Alehandro ti
Alaska ken Is-isla ti Aleutia, ken ti Hawaii ket buklen dagiti isla ti bulkan.
Ti nalatak a bulkan a pinasirokan ti Nailian a Parke ti Yellowstone idiay
Rockies ket daytoy ti kadagkelan a langa ti bulkan iti kontinente.

Ti Estados Unidos, nga adda ti nawatiwat a kadakkelna ken ti nadumaduma a
heograpiko, ket mangiraman kadagiti adu a kita ti klima. Ti daya iti maika-100 a
meridiano, ti klima ket sumakop manipud ti nadag-eg a kontinental iti amianan
aginggana ti nadam-eg a subtropikal iti abagatan. Ti akin-abagatan nga ungto iti
Florida ket tropikal, ken kasta met ti Hawaii. Ti Nalatak a Tanap a laud ti
maika-100 a meridiano ket namaga bassit. Kaaduan kadagiti Lumaud a kabanbantayan
ken alpino. Ti klima ti Nalatak a Labneng ket namaga,ti desierto idiay Abagatn a
luad, ti Mediteraneo idiay aplaya ti California, ken naintaawan idiay aplaya ti
Oregon ken Washington ken abagatan nga Alaska. Kaaduan ti Alaska ket subartiko
wenno polar. Ti nakaro a tiempo ket kadaywan kadagiti naibeddeng nga estado iti
Gólpo iti Méhiko ken daytoy ket kanayon a makasansanay kadagiti alawig, ken
kaaduan kadagiti alipugpog iti lubong ket rumsua iti uneg iti daytoy a pagilian,
a nagnagruna idiay Bettang ti alipuglog ti Tengnga a laud.

Ti ekolohia ti Estados Unidos ket naikapnunutan a "megadibersio": agarup a
17,000 a sebbangan dagiti vascular a mulmula oket rumsua iti kasigkay nga
Estados Unidos ken Alaska, ken sumurok a 1,800 a sebbangan dagiti agsabsabong a
mula ket mabirukan idiay Hawaii, ken bassit kadagitoy ti rumsua idiay kangrunaan
a daga. Ti Estados Unidos ket pagtaengan kadagiti adadu ngem 400 a sebbangan ti
mamal, 750 billit, ken 500 reptilia ken ampibio. Agarup a 91,000 a sebbangan ti
insekto ket nainagananen. Ti Tignay ti Nadangran a Sebbangan iit 1973 ket
mangsalaknib kadagiti naipangta ken nadangran a sebbangan ken dagiti
pagtaenganda, a dagitoy ket palpaliiwen ti Serbiso ti Ikan ken Kaatapan ti
Estados Unidos. Adda dagiti sangapulo ket walo a nailian aparke ken ginasot
kadagiti sabali pay a tinartarapato ti pederal a parke, kabakiran, ken langalang
a luglugar. No mairaman amin dagitoy, ti gobierno ket agtagikua iti 28.8% iti
kadakkel a lugar ti pagilian. Kaaduan kadagitoy ket nasalakniban, ngem adda
dagiti naipaupa para iti panagkulukol ti lana, panagmina, panagtarikayo, wenno
panagrantso ti baka; Ti 2.4% ket maus-usar para kadagiti militar a kapanggepan.

Ti Estados Unidos ket maysa a pederal a kappon kadagiti limapulo nga estdo.
Dagiti kasisigud a sangapulo ket tallo nga estado ket dagiti simmaruno kadagiti
sangapulo ket tallo a kolonia a nagrebelde iti Britaniko a panagturay. Iti
nasapa a pakasaritaan iti daytoy a pagilian, adda dagiti tallo a baro nga estado
a naurnong iti teritorio a naisina para kadagiti panagtunton kadagiti addan nga
estado: ti Kentucky manipud ti Virginia; Tennessee manipud ti North Carolina;
ken Maine manipud ti Massachusetts. Kaaduan kadagiti dadduma nga estado ket
naukiran manipud kadagiti teritorio a naala babaen ti gubat wenno panaggatang
babaen ti gobierno ti Estados Unidos. Maysa kadagiti malaksid nga agasmang ket
buklen ti Vermont, Texas, ken Hawaii: tunggal maysa kadagitoy ket nawaya
arepublika sakbayda a timmipon iti kappon. Idi panawen ti Sibil a Gubat ti
Amerikano, ti West Virginia ket nakisina manipud ti Virginia. Ti kabaroan nga
estado ti Hawaii ket nakagun-od ti panagestado idi Agosto 21, 1959. Dagti estado
ket awananda ti karnegan a sumina manipud ti kappon.

Dagiti estado ket buklen ti nawatiwat a masa ti daga ti Estados Unidos; dagiti
sabali pay a dua a lugar a naipanunutan nga importante a paset iti daytoy a
pagilian ket dagiti Distrito iti Columbia, ti pederal a distrito nga adda ditoy
ti pakabirukan ti kapitolio ti Washington; ken ti Palmyra Atol, a daytoy ket
awan dagiti agtaeng ngem nainkorporado a teritorio idiay taaw Pasipiko. Ti
Estados Unidos ket agtagikua pay kadagiti nagruna a teritorio ti ballasi-taaw:
ti Puerto Rico ken ti Is-isla ti Birhen ti Estados Unidos idiay Karibe; ken
Amerikano a Samoa, Guam, ken ti Akin-amianan nga Is-isla ti Mariana idiay
Pasipiko. Dagiti naipasngay kadagiti nangruna a teritorio (malaksid ti Amerikano
a Samoa) ket agtagikuada ti panakaumili iti Estados Unidos. Dagiti umili ti
Amerika nga agtaeng kadagitoy a teritorio ket adda dagiti karbengan ken
responsibilidad a kapadpada dagiti umili nga agteng kadagiti estado; nupay
kasta, isuda ket malaksid kadagiti pederal a panagbuis ti matgedan, saan a
makabutos para iti presidente, ken adda laeng ti saan a makabutos a pannakabagi
iti Kongreso ti Estados Unidos.

Dagiti patneng a tatto iti kangrunaan a daga ti Estados Unidos, a mairanan
dagiti patneng ti Alaska, ket naipammati a dagitoy ket immakar manipud ti Asia,
a nagrugi ti nagbaetan ti 40,000 ken 12,000 a tawtawen. Adda dagiti, a kas
dagiti sakbay ti Columbia a kultura ti Mississippi, ket nakaparang-ay dagitoy ti
masakbayan nga agrikultura, grande nga arkitektura, ken estado a lessaad ti
kagimongan. Kalpasan ti panagrugi a panagtalinaed dagiti Europeano ti
Kaamerikaan, adu dagiti riwriw a patneng a tattao ti Kaamerikaan ket natay
manipud kadagiti peste a kas ti burtong.

Idi 1492, ti Henobes nga ekplorador a ni Christopher Columbus, nga adda ti
kontrata ti balangat ti Kastila, ket nakaabut kadagiti adu nga is-isla ti
Karibe, a makaaramid daytoy ti immuna a panaginnasideg kadagiti patneng a
tattao. Idi April 2, 1513, ti maysa aKastila a konkistador a ni Juan Ponce de
León ket simmanglad ti tinawtawaganna a ti "La Florida"—ti immuna a
nadokumentoan a isasangpet ti agbalinton a ti kangrunaan nga adda iti Estados
Unidos. Dagiti natalinaedan ti Kastila a rehion ket sinaruno babaen dagiti tatta
nga aldawen a abagatan a laud ti Estados Unidos a nakawis kadagiti rinibo
manipud ti Mehiko. Dagiti Pranses nga agkomkomersio ti nalamuyot a dutdot ket
nangibangonda kadagiti baro a pagpuestoan ti Baro a Pransia ti lawlaw ti Nalatak
a Danaw; Ti Pransia ket timmunton kadagiti kaaduan a kaunegan ti Amianan nga
Amerika, aginggana idiay Golpo iti Mehiko. Dagiti immuna a nagballigi a
nagtalinaedan dagiti Ingles ket dagiti Kolonia iti Virginia idiay Jamestown idi
1607 ken ti Plymouth a Kolonia dagiti Peregrino idi 1620. Ti 1628 a
panagdokumento babaen ti linteg ti Luek ti Massachusetts a Kolonia ket
nagbanagan kadagiti adu nga allon ti panagakar; babaen idi 1634, ti New England
ket pagtaenganen babaen dagiti 10,000 a kaadu dagiti Puritano. Ti nagbaetan ti
naladaw a panawen ti 1610 ken ti Amerikano a Rebolusion, agarup a 50,000 a
naibalbalud ket naipan kadagiti Amerikano a kolonia ti Britania. Iti rugi ti
1614, dagiti Danes ket tinalinaedanda ti baba ti Karayan Hudson, a mairaman ti
Baro nga Amsterdam idiay Isla ti Manhattan.

Idi 1674, dagiti Danes ket insinada dagiti teritorioda nga Amerikano iti
Inglatera; ti probinsia iti Baro nga Olanda ket pinanaganan idi ti New York. Adu
kadagiti baro nga imigrante, nangnangruna ti Abagatan, ket nakontrato nga
agserserbi a dagitoy ket dua a pagkatlo kadagiti amin nga imigrante ti Virginia
ti nagbaetan ti 1630 ken 1680. Babaen idi buelta ti maika-18 a siglo, dagiti
Aprikano a tagabu ket nagbalbalinen a ti kangrunaan a taudan iti napiansaan a
panagtrabaho. Iti 1729 a panagbingbingay dagiti Carolina ken ti 1732 a
panagkolonia iti Georgia, dagiti sangapulo ket tallo a kolonia ti Britaniko a
dagitoy ket ti nagbalin nga Estados Unidos ket napabangonda. Amin dagitoy ket
adda ti lokal a gobierno a mabalin ti agbutos para kadagiti kaaduana anawaya a
tao, ti panagpaadu to panaruknoy iti taga-ugma a karbengan dagiti Inggles a tao
ken ti maysa a kapanunutan iti bukod a panagturay ket nagparugso ti panagsuporta
ti republikanismo. Amin dagitoy ket nanglegado ti komersio ti Aprikano a tagabo.
Ti kaadu ti gatad dagiti naipasngay, nababa agatad ti pnakatay, ken ti
agtaltalinaed nga imigrasion, ti populasion ti kolonia ket napardas a dimakkel.
Ti tignay a Kristiano a panagpabaro iti panawen ti 1730 ken 1740s a naamammoan a
kas ti Nalatak a Panagriing ket nagsungrod ti panagayat iti relihion ken
relihioso a panagwaya. Iti Pranses ken Indiano a Gubat, dagiti puersa ti
Britaniko ket tiniliwda ti Kanada manipud kadagiti Pranses, ngem ti prankopono a
populasion ket nabati a naisina babaen ti politiko manipud kadagiti
akin-abagatan a kolonia. No saan a mairaman dagiti Patmeng nga Amerikano
(nadayeg nga ammo kas dagiti "Ameriko nga Indiano"), a dagitoy ket
naipatpatalaw, dagita a sangapulo ket tallo a kolonia ket adda idi ti populasion
iti2.6 a riwriw idi 1770, agarup a maysa a pagkatlo iti Britania; gangani maysa
iti lima nga Amerikano ket dagiti nangisit a tagabu. Ngen ngem suheto ti
Britaniko a panagbuisn, dagiti kolonia nga Amerikano ket awananda ti pannakabagi
iti Parlamento iti Gran Britania.

Ti Estados Unidos ket isu ti kadaanan a sibibiag a pederasion iti lubong. Daytoy
ket maysa a batay-linteg a republika ken representatibo a demokrasia, "a ti
pangturay ti kaaduan ket timnemplado babaen ti karbengan dagiti minoridad a
sinalakniban babaen ti linteg". Ti gobierno ket timtimbengan babaen ti sistema a
panagkita ken gantingan nga inpalpalawagan babaen ti Batay-linteg nti Estados
unidos, a daytoy ket agserbi a kas ti kangatuan a legado a dokumento iti daytoy
a pagilian. Iti Amerikano a pederalista a sistema, dagiti umili ket kadawyan a
suheto dagiti tallo nga lessaaad itigobierno, pederal, estado, ken lokal; dagiti
rebbeng ti lokal a gobierno ket kadawyan a a biningbingay ti nagbaetan ti
kondado ken ti munisipio a gobierno. Iti gangani amina kaso, dagiti ehekutibo
ken lehislatibo nga opisial ket mabutosan babaen ti maysa nga adadu ngem maysa a
panagbutos dagiti umili babaen dagiti distrito. Awan ti maibagay a pannakabagi
iti lessad a pederal, ken wan unay kadagiti nababbaba a lessaad.

Ti Kamara dagiti Pannakabagi ket addaanda kadagiti 435 nga agbutbutos a
kamkamemng, ti tunggal maysa ket agreprepresenta ti maysa a kongresional a
distrito para iti dua a tawen a panagturay. Dagiti tugaw ti kamara ket dagiti
panakabingay kadagiti estado babaen ti populasion iti tunggal sangapulo a tawen.
A kas ti 2000 a senso, pito kadagiti estado ket addaanda ti kabassitan a maysa a
panankabagi, bayat a ti California, ti kaaduan ti populasion nga estado, ket
addan ti limapulo ket tallo. Ti Senado ket addaan dagiti 100 a kameng nga
titunggal maysa nga estado ket addaan ti dua a senador, a nabutosan iti sapasap
iti innem a tawen a panagturay; maysa apgkatlo kadagiti tugaw ti Senado ket
agbalin a mabutosan iti tunggal maysa a sabali a tawen. Ti presidente ket
agserbi ti uppat a tawen a panagturay ken saa amabalin a mabutosan iti adadu
ngen dua. Ti presidente ket saan a mabutosan ti dagus a panagbutos, ngem babaaen
ti saan a dagus elektoral a kolehio a sistema a dagiti mangikeddeng a butos ket
mabingbingay kadagiti estado ken ti Distrito iti Columbia. Ti Kangatuan a Korte,
nga indauloan babaen ti Pangulo a Hustisia iti Estados Unidos, ket addaan ti
siam a kameng, nga asserbi iti amin a panawen ti panagbiagda.

Addaan ti kangrunaan a siudsiudad iti Estados Unidos, mainayon ti tallo nga
kadakkelan ti pagiian ken lubong: Ciudad ti New York, Los Angeles, ken Chicago.
Babaen ket lamisaan dagiti duapulo nga kadakkelan a siudad iti Estados Unidos,
maibatay iti 2004 nga senso:

Mapattapatta nga 85 porsiento dagiti Amerikano ket maibilang a Kristiano iti
nadumaduma nga klase. Ti mabatbati nga kinse porsiento ket aggapu kadagiti
Kinahudio, Islam, Budismo, ken kadagiti awan relihionna.

Kuna ti 2004 nga Gallup poll, kas 44 porsiento dagiti Amerikano ket minagsimba
uray maminsan laeng iti lawas. Daytoy ket kadkadaywan kadagiti agnaed ti makuna
nga "bible belt" iti umabagatan ken agpatengnga nga es-estado iti E.U.A. Dagiti
Baptista ket kadakkelan nga grupo idiay abagatan, santo dagiti Metodista. Dagiti
Romano Katoliko ket kaaduan idiay amianan-daya.

Pinagilaksid ti Relihion dagiti Nataengan nga Tattao iti Estados Unidos: 1990
ken 2001 [1]

Awan ti ofisial a pagsasao iti Estados Unidos nga ikalintegan ti gobierno a
pederal. Maipagarup laeng nga Ingles wenno Ingles ti Amerika ti umuna wenno
agmaymaysa a pagsasao ti kaaduan a katatao iti pagilian. Isu ti maar-aramat a
pagsasao ti gobierno, korte, eskuelaan, midia, ken dadduma pay.

Duapulo ket pito (27) nga estado ket nagpataud iti Ingles kas opisial a
lengguaheda, ngem tallo kaniada ti naginagan iti maikadua nga opisial nga
pagsasaoda — Hawaii, Louisiana, ken Baro a Mexico, masurot ti Hawayano, Pranses,
ken Espaniol ti napili.

Ti Espaniol ket kadakkelan a minoridad a pagsasao, aggapu gamin kadagiti
managbaniaga iti Latino nga Amerika ken iti pakasaritaan a dakkel a paset ti
Amerika idi, kas agpaabagatan ken agpalaud, ta isuda idi ket bagi ti Méhiko (a
nagbagi ti Espania). Sa maysa pay, Espaniol iti umuna nga pagsasao ti Puerto
Rico, teritorio ti Estados Unidos.

Ti kangrunaan a pagsasao nga insenial ket Senial a Pagsasao ti Estados Unidos
(ASL).

Manipud idi 2004, adda ag-336 nga lengguahe iti Estados Unidos, 176 kaniada ket
patneng nga pagsasao iti Amerika, diay pagsasao dagiti Patneng nga Amerikano.



https://ilo.wikipedia.org/wiki/Pagsasao_nga_Ilokano

Ti Ilokano (wenno Iloko, Iluko, mabalin met nga Ilocano) ket maysa kadagiti
kangrunaan a pagsasao ken ti maikatlo a kadakkelan ti bilang ti patneng nga
agsasao iti Filipinas.

Mairaman ti Ilokano iti pamilia ti Sasao nga Austronesio a nagpuonan dagiti
pagsasao kadagiti puro iti Pasipiko ken Akin-abagatan a daya nga Asia. Kabagian
ti Ilokano dagiti nadumaduma a dildila kas iti Bahasa Indonesia, Bahasa Melayu,
Maori, Fijiano, Hawayano, Malagasi, Samoano, Tahitiano, Chamorro, Tetum, ken
Paiwan. Daytoy ket asideg a kabagian dagiti dadduma a sasao nga Austronesio iti
Akin-amianan a Luzon, ken addaan bassit iti agsinnaranay a pannakaawat iti
pagsasao a Balangao ken dagiti akindaya a dialekto ti pagsasao a Bontoc.

Adu a paset ti lubong, a napanan ken pagnanaedan dagiti Ilokano, ti pakasarakan
met iti dakkel a porsiento dagiti agsasao iti Ilokano, kas kadagiti estado ti
Hawaii ken California iti Estados Unidos.

Idi Septiembre 2012, inpasa ti probinsia ti La Union ti maysa nga ordinansia a
mangbigbig iti Ilokano a kas maysa nga opisial a pagsasao ti probinsia a
kakuyogna ti Filipino ken Ingles a kas dagiti nailian ken opisial a pagsasao ti
Filipinas. Daytoy ti immuna a probinsia idiay Filipinas a nangipasa ti maysa nga
ordinansia a mangprotekta ken mangpadur-as iti patneng a pasasao, urayno adda
dagiti sabali a pagsasao a naisasao iti probinsia ti La Union a mairaman ti
Pangasinan ken Kankanaey.

Ti Ilokano ket isu ti kakaisuna a sanga ti pamilia lingguistika a Kordiliera ti
Filipinas, maibilang nga inauna wenno kabaketan kadagiti pagsasao iti amianan.
Kakabsatna ti Pangasinense, Ibanag ken dagiti nadumaduma a pagsasao iti
kabambantayan ti Kordiliera. Daytoy ket naisasao a kas patneng a pagsasao babaen
dagiti pito a riwriw a tattao.

Daytoy ti pagsasao a kangrunaan nga aramat (lingua franca) ti agarup nga isu
amin a pakabuklan ti Amianan a Luzon, nangruna iti Rehion ti Ilocos, iti Tanap
ti Cagayan ken iti adu a paset ti Abra, Pangasinan, ken Zambales. Adu met ti
agsasao iti Ilokano iti Nueva Ecija, Tarlac, Mindoro ken iti dadduma a probinsia
iti Mindanao. Naisasao pay daytpy a kas maikadua a pagsasao babaen dagiti ad-adu
ngem dua a riwriw a patneng nga agsasao iti Pangasinan, Ibanag, Ibatan, ken
dagiti dadduma pay a pagsasao iti Akin-amianan a Luzon.

Dua ti makuna a dialekto ti Ilokano: ti maawagan iti “Umamianan” wenno “nauneg
nga Ilokano,” pagsasao dagiti taga-Ilokos, ken ti “Umabagatan,” a kaaduan a
pagsasao dagiti adda iti probinsia ti La Union ken Pangasinan. Agassideg ketdi
dagitoy a dialekto. Bassit ti pagdumaanda, ti laeng panangibalikas iti letra nga
e.

Maysa laeng ti balikasna daytoy a letra para kadagiti "umamianan"—nakalukat,
tengnga’t-sango, ken di nabukel a bokal. Dagiti met "umabagatan" ket dua ti
balikasna. Kas kadagiti "umamianan," no ti sao ket ganggannaet ti naggapuananna,
wenno nakarikep, ket impalikud, ken di nabukel a bokal, no ti agsarita ket
patneng nga Ilokano. Daytoy a panangibalikas ket naiseknan iti pagsasao dagiti
sabsabali kas iti Pangasinense ken Kankanaey.

Saan ketdi a madlaw unay dagitoy a naggidiatan kadagiti talaga a patneng nga
Ilokano iti man abagatan wenno abagatan nga Ilocos. Madlaw laeng ti naiduma a
panangibalikas iti e kadagiti saan a patneng nga Ilokano wenno dagiti nasanay
iti Tagalog wenno Ingles a saan unayen nga agsasao iti Ilokano. Wenno dagiti
nakasursuro iti Ilokano a saan a natibo nga Ilokano (kas pagarigan maysa a
natibo a Tagalog wenno Bisayano a nakasursuro nga agsao iti Ilokano).

Dagiti patneng nga Ilokano ken umiiloko, maymaysa ti panangisaoda iti letra e
kadagiti balikas a kas koma "wen," "met," "bedbed," "ilem," "isem," "panagem,"
"nakem," "timel," "belleng," "aweng," "palileng," "baket," "ubet," "gawed,"
"kerret," "siket," "lengleng" "alimuteng," "alsem," "pekkel," "kuribetbet,"
"pamulinawen" ken dadduma pay.

Ti moderno nga Alpabeto nga Ilokano ket buklen dagiti 28 a letra. Ti umuna a
bingay ket buklen dagiti duapulo a letra ti Abakada Ilokana ken ti maikadua a
bingay ket buklen dagiti walo a letra a nabulod manipud iti pagsasao nga
Espaniol ken Ingles.

Amin dagiti klase ni Ilokano iti sakbay ti kolonia ket nagsuratda iti sistema ti
silabiko sakbay ti isasangpet dagiti Europeano. Inus-usarda ti sistema a
naitermino a kas maysa nga abugida, wenno alpasilabario. Daytoy idi ket kapada
dagiti sinuratan ti Tagalog ken Pangasinan, nga iti tunggal karakter ket
nangirepesenta iti panagsasaruno iti konsonante-bokal, wenno iti pangyababaan
iti Ingles iti CV (consonant-vowel). Ti bersion ti Iloknao, nupay kasta, ket isu
idi ti immuna a nangidesignado kadagiti koda a konsonante nga agraman iti marka
ti diakritiko – ti krus wenno virama – a naipakita iti Doctrina Cristiana ti
1621, ti maysa kadagiti kasapaan a nabatbati a pablaak iti Ilokano. Sakbay ti
pananginayon ti virama, awan idi ti waya dagiti mannurat a mangidesignado
kadagiti koda a konsonante. Dagiti met agbasbasa ket pugtuanda no ti bokal ket
mabasa wenno saan, gapu kadagiti bokal ti"e" ken "i" ket mabalinda a
maipasinnukat, kas pagarigan dagiti letra ti "o" ken "u" para iti "tendera" ken
tindira".

Kadagiti nabiit a panawen, adda metten dagiti dua a sistema a naus-usar: Ti
sistema ti "Espaniol" ken ti sistema ti Tagalog "Tagalog". Iti sistema ti
Espanol, dagiti balikas a nagtaud iti Espaniol ket intalinaayda dagiti
pannakailetrada. Dagiti met patneng a balikas, ket naitunos kadagiti alagaden ti
panangiletra ti Espaniol. Ita met nga aldawen, dagiti laeng lallakayen a
kaputotan ni Ilokano ti agus-usar iti sistema ti Espaniol.

Iti sistema a naibatay iti Tagalog, ad-adu iti pannakaisurat ti ponema iti
letra, ken nasaysayaat a mangipaltiing ti pudno a pannakaibalikas ti balikas.
Dagiti letra ti ng ket buklen ti digrapo ken maibilang a kas bugbugtong a letra,
ken sarunuenna ti n iti alpabeto. Kas resulta, ti numo ket agparang sakbay ti
ngalngal kadagiti barbaro a diksionario. Dagiti balikas iti ganganaet a
nagtaudan, ken kaaduan kadagiti nagtaud manipud iti Espaniol, ket nasken a
mabaliwan iti pannakailetra tapno nasaysayaat iti pannakaipaltiingna iti
ponolohia ti Ilokano. Dagiti balikas a nagtaud iti Ingles ket mabalin wenno saan
a mabalin a maitunos iti daytoy nga ortograpia. Ti nangruna a pagarigan nga
agus-usar iti daytoy a sistema ket ti linawas a magasin ti Bannawag.

Iti pannakaisayankat ti sistema ti bilingual nga edukasion ti Espaniol iti 1897,
ti Ilokano, ken maikuyog dagiti pito a nangruna a pagsasao (dagiti addaan iti
saan a basbassit ngem maysa a riwriw nga agsasao), ket naipalubos idi a kas
panangisuro aginggana iti maikadua a grado. Daytoy ket bigbigen babaen ti
Komision iti Pagsasao a Filipino a kas maysa kadagiti kangrunaan a pagsasao iti
Filipinas. Babaen iti batay-linteg, ti Ilokano ket maysa a katakunaynay nga
opisial a pagsasao kadagiti rehion a nakaisasaoanna ken agserbi a kas
katakunaynay a panangisuro kadagita a lugar.

Kadagiti napalabas a tawen, ti tignay iti Akinbaba ken Akinngato a Kamara iti
Kongreso ket nagiyunay-unay para iti panagusar iti nakayanakan a pagsasao a kas
panangisuro aginggana iti maikanem a grado.



https://ilo.wikipedia.org/wiki/Pransia

Ti Republika ti Pransia (Pranses: République française [ʁepyblik fʁɑ̃sɛz]),
kadawyan a makunkuna a Pransia (Inglesi/ˈfræns/ FRANSS wenno /ˈfrɑːns/ FRAHNSS;
Pranses: [fʁɑ̃s] ( denggen)), ket maysa a unitario a semi-presidensial a
republika idiay Lumaud a Europa nga addan dagiti ballasiw taaw a teritorio ken
is-isla a mabirukan kadagiti sabali a kontinente ken idiay taaw Indiano,
Pasipiko, ken Atlantiko. Ti Metropolitano a Pransia ket igay-at na manipud idiay
Baybay Mediteraneo aginggana idiay Kanal Inggles ken ti Baybay Amianan, ken
manipud ti Rhine aginggana ti Taaw Atlantiko. Makunkuna daytoy a kas iti
l’Hexagone ("Ti heksagono") gapu ti heometriko a tabas dagiti teritorio na. Isu
daytoy ti kadakkelan a pagilian iti akinlaud nga Europa ken kukuana ti maikadua
a kadakkelan a eksklusibo a sona ti ekonomia iti lubong, nga agsaksakup ti
11,035,000 km2 (4,260,000 kd mi), maikadua laeng daytoy iti Estados Unidos a
(11,351,000 km2 / 4,383,000 kd mi).

Kadagiti napalabas a 500 tawtawen, Ti Pransia ket maysa a nangruna a kabikegan
nga addan ti napigsa a kultura, ekonomia, milisia ken politikal nga impluensia
idiay Europa ken iti sangalubongan. Idi maika-17 ken maika-18 a siglo, ti
Pransia ket nag-kolonia kadagiti nalatak a paset iti Amianan nga Amerika ken
Abagatan a daya nga Asia; idi maika-19 ken nasapa a maika 20 a siglo, ti Pransia
ket nagaramid ti maikadua a kadakkelan nga imperio iti dayta a panawen, a
mairaman ti dakkel a paset iti Amianan, Laud ken Tengnga nga Aprika, Abagatan a
daya nga Asia, ken adu pay a Karibe ken Is-isla ti Pasipiko.



https://ilo.wikipedia.org/wiki/Nagkaykaysa_a_Pagarian

Ti Reino Unido ti Gran Británia ken ti Irlanda del Norte, mabalin a
ma-ipangyababaana a kas Reino Unido (iti Ingles ket: United Kingdom of Great
Britain and Northern Ireland, ma-ipangyababaan a United Kingdom wenno UK) ket
maysa a naturay nga estado a masarakan idiay akin-abagatan a daya ti Europa. Ti
teritorio na ket nai-porma iti isla ti Gran Británia, ti akin-abagatan a daya a
parte ti isla ti Irlanda, ken iti dadduma a babassit nga isla na asigdan
dagitoy.

Ti Reino Unido ket maysa a unitario nga estado na comprendido iti upat na
constituyente a kailian: ti Inglaterra (England), Eskósia (Scotland), Gales
(Wales), ken ti Irlanda del Norte (Northern Ireland), ken daytoy na estado ket
maiturturayan ti maysa a parlamentario a sistema na nai-centro idiay capital na
a Londres, ñgem adaan met to tallo a decentralizado na nacional a administacion
idiay Belfast, Cardiff, ken Edimburgo (Edinburgh), daguiti capitales ti Irlandia
del Norte, Gales, ken Eskósia respectivamente. Ti Reino Unido key maysa ñga
monarquia parlamentaria no sadino ket ni Reina Isabel II (Queen Elizabeth II)
iti jefe ti Estado. Daguiti Dependencias ti Corona ket daguiti Islas ti Canal
ken ti Isla ti Man na haan a parte iti Reino Unido, ñgem daguitoy ket ag-forma
iti federacion ken ti Reino Unido. Addan ti Reino Unido ti katorse a
Terteritorio ti Ultramar, amin dagitoy ket vestigios iti dati ñga Imperio
Britanico, na idi kalawaan ti territorio na idi 1922 ket sakop na ti
maysa-na-upat na parte ti terrestrial na rabaw ti planeta. Ni Reina Isabel II
ket agtultuloy na agtaktakder ñga cabeza iti Mancomunidad daguiti Naciones ken
jefe ti Estado daguiti ili nga kaarian idiay Mancomunidad.



https://ilo.wikipedia.org/wiki/Irak

Ti Irak (/ɪˈræk/ or i/ɪˈrɑːk/; Arabiko: العراق‎ al-‘Irāq); opisial a ti
Republika iti Irak (Arabiko:  جمهورية العراق‎ (tulong·paammo) Jumhūriyyat
al-‘Irāq, ket maysa a pagilian idiay Akinlaud nga Asia a makaisakop ti kaaduan
ti amianan a laud a patingga iti kabanbantayan ti Sagrose, ti akindaya a paset
iti Siriano a Let-ang ken ti akin-amianan a paset iti Arabiano a Let-ang.

Ti Irak ket nabeddengan babaen ti Siria iti amianan a laud, ti Turkia iti
amianan, ti Iran iti daya, ti Hordania iti abagatan a laud ken ti Kuwait ken
Saudi Arabia iti abagatan. Ti Irak ket addaan iti akikid a paset iti aplaya nga
agrukod ti 58 km (36 mi) idiay akin-amianan ti Golpo a Presiano. Ti kapitolio na
a siudad ket ti Baghdad ken isu daytoy ti sentro a daya iti daytoy a pagilian.

Ti Irak ket addaan kadagiti dua a kangrunaan a karayan, ti Tigris ken ti
Euprates, dagitoy ket agayosda iti tengnga ti Irak, agay-ayos dagitoy manipud ti
amianan a laud nga agpaabagatan a daya. Dagitoy a karayan ket mangited ti Irak
ti pannakabaelna iti agrikultura a dagdaga a maigiddiat kadagiti kadaratan a
kaaduan a naisakop iti Akinlaud nga Asia.

Ti Irak ket naam-ammuan babaen ti Griego a toponimo ti 'Mesopotamia' (Daga a
nagbaetan iti dua a karkarayan) ken natagtagitaon dagiti nagtultuloy ken
nagsasaruno a sibilisasion manipud idi maika-6 a milenio SK. Ti rehion a
nagbaetan ti karayan Tigris ken Euprates ket masansan a makunkuna a kas ti duyan
ti sibilisasion ken ti nakayanakan ti panagsurat. Kadagiti nadumaduma a paset ti
panawen iti pakasaritaanna, ti Irak ket sentro idin dagiti patneng nga Akadio,
Sumerio, Asirio, ken dagiti imperio ti Babilonio. Daytoy ket paset pay idi
dagiti imperio ti Akuemenida, Helenistiko, Partia, Sasanida, Romano, Rashidun,
Umayad, Abasida, Mongol, Sapabida, Apsarida, ken ti Otomano nga Imperio, ken
babaen ti Britaniko a turay a kas maysa a bilin ti Liga ti Pagpagilian.

Dagiti moderno a pagbeddengan ti Irak ket kaaduan a namarkaan idi 1920 babaen ti
Liga ti Pagpagilian idi ti Otomano nga Imperio ket nabiungbingay babaen ti Tulag
ti Sèvres. Ti Irak ket naikabil idi babaen ti turay ti Nagkaykaysa a Pagarian a
kas ti Britaniko a Bilin ti Mesopotamia. Ti monarkia ket naipatakder idi 1921
ken ti Pagarian ti Irak ket nakagun-od ti pannakawayawaya manipud ti Britania
idi 1932. Idi 1958, ti monarkia ket natuang idi ken napartuat ti Republika ti
Irak . Ti Irak ket tinengngel idi babaen ti Partido Ba'ath manipud idi 1968
aginggana idi 2003. Kalpasan ti maysa a panagraut nga indauloan babaen dagiti
multinasional a puersa, ti partido Ba'ath ket naikkat idi iti kinabilegna ken
natengngel dagiti adu a partido a panagbutos ti parlamento. Ti Amerikano a kaada
idiay Irak ket nagpatingga idi 2011. Ti Irak ket pagbalayan ti dua a kasantuan a
lugar iti lubong kadagiti Shia: Ti Najaf ken Karbala.

Ti Arabiko a nagan nga العراق al-ʿIrāq ket naus-usaren manipud ti kasakbayan ti
maika-6 a siglo. Adda dagiti nadumaduma a naisingsingasinga tinaudan para iti
nagan. Ti maysa ket napetsaan iti Sumerio a siudad ti Uruk (Bibliko a Hebreo
Erech) ken isunga kanungpalan ti Sumerio a tinaudan, gaputa ti Uruk ket isu idi
ti Akadio a nagan para iti Sumerio a siudad ti Urug, a naglaon ti Sumerio a
balikas para iti "siudad", UR.

Ti Akin-baba a Mesopotamia ket kankanayon idi a tinawtawagan "ti daga tiIrak"
iti Arabiko, a ti kaibuksilanna ket "ti nalames" wenno "naramutan ti nauneg a
daga". Idi las-ud tithe mediebal a paset ti panawen, adda met idi ti rehion a
tinawtawagan ti ʿIrāq ʿArabī ("Arabiano nga Irak") para iti akin-baba a
Mesopotamia ken ʿIrāq ʿajamī ("Ganganaet nga Irak"), para iti rehion a mabirukan
idiay Tengnga ken Akinlaud nga Iran. Ti pannakaibaga ket naipakasaritaan a
mairaman ti tanap iti abagatn ti Banbanatay Hamrin ken saan a nangiraman ti
akin-amianan unay ken dagiti akin-laud unay a paset ti moderno a teritorio ti
Irak. Ti panangibaga a Sawad ket inusar pay idi iti nasapa a panawen ti Islamiko
para iti rehion ti deposito ti sedimento ti karayan Tigris ken Euprates, a
mangigiddiat iti namaga a desierto ti Arabia.



https://ilo.wikipedia.org/wiki/Hapon

Ti Hapon (Pagsasao a Hapón:日本, Nihon; ti nadadaan a pormal nga awag ket Nippon)
ket maysa nga isla a pagilian a masarakan iti Taaw Pasipiko, iti daya ti Korea
ken Tsína, a naibartay manipud iti Baybay Okhotsk iti amianan agingga iti Baybay
Daya a Tsína iti abagatan. Buklen ti nasurok a 3,000 nga is-isla, ti kadakkelan
kadagitoy ket dagiti isla ti Hokkaido, Honshu, Shikoku, ken Kyushu. Kaaduan
kadagiti isla ti Hapón ket kabambantayan ken adu kadagitoy ti addan bulkan. Ti
kangatuan amin a tuktok ken ti Bantay Fuji.

Ti Hapón ti maikadua a kadakkelan ti ekonomiana a pagilian iti sangalubongan (Ti
Estados Unidos ti umuna) ken maysa kadagiti nangnangruna nga industrialisado a
pagilian iti lubong. Maysa a unitario a batay-linteg a monarkia nga addaan iti
emperador ken mabutbutosan a parlamento, ti Dieta, a maysa kadagiti kadaanan a
lehislatura iti Asia. Maysa ti Hapón kadagiti kadadakkelan iti populasion a
pagilian iti lubong. Ti kapitoliona a Tokyo, nga addaan iti nasurok a 30 riwriw
nga agtaeng, ket ti maibilang a kadakkelan a metropolitano a lugar iti lubong.

Naguduagudua ti Hapón iti 47 a prepektura, a kadawyan a nagrupo kadagiti rehion.
Ti Honshu, ti kadadakkelan ken kaaduan ti populasionna nga isla, ket
naguduagudua iti lima wenno ad-adu pay a rehion. Dagiti dadduma a dadakkel nga
is-isla ket addaan saggaysa a rehion.

Dagiti prepektura ket nabingbingay pay kas siudad, ili ken bario. Dagiti
kangrunaan a siudad ket nabennebenneg kas elektoral a distrito (Ingles: wards),
ti tengnga a paset ti Tokyo ket nabingay iti 23 nga espesial nga elektoral a
distrito.



https://ilo.wikipedia.org/wiki/Integrated_Authority_File

Ti Integrated Authority File (Aleman: Gemeinsame Normdatei, naamammuan pay akas
ti: Universal Authority File) wenno GND (iti Ilokano ket Naipagtitipon a Turay
ti Papales) ket maysa nga internasional a turay ti papeles para iti panagurnos
kadagiti personal a nagan, dagiti suheto ti paulo ken dagiti bagi ti korporatibo
manipud kadagiti katologo. Daytoy ket nagruna nga inus-usar para iti
dokumentasion kadagiti biblioteka ken dagiti arkibo. Ti GND kettinartaripato
babaen ti Nailian a Biblioteka ti Alemania a nakitinnulongan dagiti nadumaduma a
network ti biblioteka. Ti GND ket maiyetnag babaen ti lisensia ti Creative
Commons Zero (CC0).

Ti nakatudingan ti GND ket mangited ti maysa a pagsasarunuan kadagiti nangato
nga agpang nga entidad ken dagiti sub klase, a naserbi iti pannakaidasig ti
biblioteka, ken ti maysa nga arngian iti nalawag a panagilasin kadagiti
agmaymaysa nga elemento. Daytoy ket buklen pay ti maysa nga ontolohia kadagiti
tagikua a nagan ken kiat ti datos, a naipanggep para iti panangirepresenta ti
pannakaammo iti semantiko a web, magun-od daytoy iti naibatay ti XML a pormat ti
RDF.

Dagiti dadduma pay a turay ti papaeles ket dagiti Virtual International
Authority File (VIAF), dagiti Turay ti Biblioteka ti Kongreo (LCNAF), Web NDL
Authorities babaen ti National Diet Library (Hapon), ken ti LIBRIS babaen ti
National Library of Suesia.



https://ilo.wikipedia.org/wiki/Listaan_dagiti_naturay_nga_estado

Daytoy ket listaan dagiti naturay nga estado nga agitited ti pannakabuklan
dagiti estado ti lawlaw ti lubong nga adda dagiti pakaammo ti kasasaad ken
panakabigbigan ti panakaturayda.

The dominant customary international law standard of statehood is the
declarative theory of statehood that defines the state as a person of
international law if it "possess[es] the following qualifications: (a) a
permanent population; (b) a defined territory; (c) government; and (d) capacity
to enter into relations with the other states." Debate exists on the degree to
which recognition should be included as a criterion of statehood. The
declarative theory of statehood, an example of which can be found in the
Montevideo Convention, argues that statehood is purely objective and recognition
of a state by other states is irrelevant. On the other end of the spectrum, the
constitutive theory of statehood defines a state as a person under international
law only if it is recognized as sovereign by other states. For the purposes of
this list, included are all states that either:

On the basis of the above criteria, this list includes the following 207
entities:[Nota 27]



https://ilo.wikipedia.org/wiki/Islandia

Ti Islandia i/ˈaɪslənd/ (Islandes: Ísland, IPA: [ˈislant]; kitaen ti Dagiti
nagnagan para iti Islandia), sagpaminsan pay iti saan a husto a ti Republika ti
Islandia babaen dagiti ganganaet a turay ) ket maysa a Nordiko nga isla ti
Europa a pagilian idiay Amianan a Taaw Atlantiko, idiay Tengnga nga Atlantiko a
Pantok. Daytoy a pagilian ket addaan iti populasion ti agarup a 320,000 ken ti
kalawa a 103,000 km2 (40,000 sq mi). Ti kapitoliona ken kadakkelan a siudad ket
ti Reykjavík, nga adaan dagiti nakapalikmut a luglugar idiay abagatan a laud a
rehion iti daytoy a pagilian a nagtaengan ti pagkatlo ti populasion iti daytoy a
pagilian. Ti Islandia ket bulkan ken heolohiko nga aktibo. Ti uneg ket kaaduan a
nagbuklan dagiti altiplano a naigalad babaen dagiti desierto a luglugar,
banbantay ken glasier, nga adu pay dagiti glasier a karkarayan nga agan-anud iti
baybay babaen dagiti nababa a dagdaga. Ti Islandia papudoten babaen ti Golpo a
Waig ken addaan ti kalalainganna a klima nupay adda daytoy iti nangato a lugar
iti ruar ti Artiko a Sirkulo.

Midia a mainaig iti Islandia iti Wikimedia Commons Pakaammo ti panagbiahe idiay
Islandia manipud iti Wikivoyage (Ingles)



https://ilo.wikipedia.org/wiki/Suisa

Ti Suisa ket maysa a pederal a repúblika nga ti opisial nga agnagan iti
Konpederasion a Suiso ken buklen ti 26 cantón. Ti Berna ti kapitolio na daytoy.
Masarakan ti pagilian iti Laud nga Europa ket kabangibang daytoy ti Alemania iti
amianan, ti Pransia iti laud, ti Italia iti abagatan, ken ti Austria ken ti
Liechtenstein iti daya.

Napaut ti pakasaritaan ti neutralidad ti Suisa ket saan pay a nakigubat daytoy
iti tukad internasional sipud idi 1815 ken nagkameng laeng daytoy iti Sikakaysa
a Papagilian idi 2002. Iti laksid dayta, adda activo a panggannaet a polisía
daytoy ket masansan a makipaset kadagiti panagpakappia iti agduduma a paset ti
lubong. Ti Suisa ti nagtaudan ti Nalabaga a Krus ket naibatay daytoyy ti adu nga
organisasión internacional pakaramanan ti maikadua a kadaklan nga opisina ti
Sikakaysa a Papagilian. Maysa daytoy kadagiti nagipasdek a kameng ti Asosiasión
ti Nawaya a Komersio ti Europa ken paset pay ti Purok Schengen. Iti laksid
dayta, saan daytoy a kameng ti Kappon ti Europa wenno ti Purok nga Ekonómiko ti
Europa.

Ti nominal a pakabuklan a produkto doméstiko ti Suisa ket $75,835, ket basar iti
daytoy maysa kadagiti kabaknangan a pagilian iti lubong. Adda iti Suiso ti
kadaklan a kabaknang tunggal nataengan iti lubong idi 2010 ($372,692 tunggal
maysa a tao). Kasta met nga adda iti Suisa ti maysa kadagiti kadaklan a balance
ti kuento kas porsiento ti pakabuklan a produkto doméstiko iti lubong, ket
sarunuen laeng daytoy ti sumagmamano a pagilian a productor iti lana. Agtultuloy
met ti pannakaibilang ti Zúrich ken Ginebra kas maikadua ken maikatlo kadagiti
siudad nga addaan iti kasayaatan a kalidad ti panagbiag iti lubong. Inkeddeng ti
Sangalubongan a Forum nga Ekonómiko ti Suisa a kas maysa nga umartakan a
pagilian iti lubong idi 2010, ket inkeddeng met ti Kappon ti Europa a daytoy ti
kainnovativuan a pagilian.

Ti Suisa ket buklen ti tallo a kangrunaan a rehión lingüístiko ken kultural.
Dagitoy ti Alemán, Pransés, ken Italiano, ket mainayon pay dagiti tanap nga
agsasao iti Romanse. Iti kasta a saad, ti Suia ket saan a pagilian a sibabasar
iti kadawian nga etnisidad wenno pagsasao. Ti pakakaysaan ti Suisa ket sibabasar
iti kadawian a pakasaritaan, iti paglalaeman a panaggatad (pederalismo, dagus a
demokrasia, neutralidad) ken iti simbolismo ti Alpes. Según iti kannawidan
naipasdek ti Suiso a Konpederasion idi Agosto 1 1291 ket tinawen a marambakan ti
Nailian nga Aldaw ti Suisa iti dayta nga aldaw.



https://ilo.wikipedia.org/wiki/Italia

Ti Italia i/ˈɪtəli/ (Italiano: Italia [iˈtaːlja]), opisial a ti Italiano a
Republika wenno ti Republika iti Italia (Italiano: Repubblica italiana[paammo
1]), ket maysa a unitario a parlamentario a republika idiay Abagatan a Tengga ti
Europa. Iti amianan, pagbeddenganna ti Pransia, Suisa, Austria ken Eslobenia iti
igid ti Alpes. Iti abagatan, buklenna ti sibubukel nga Italiano a Peninsula,
Sicilia, Sardinia–dagiti dua a kadakkelan nga is-isla idiay Baybay Mediteraneo
ken dagiti adu pay a babbabassit nga is-isla. Dagiti naturay nga estado ti San
Marino ken ti Siudad ti Batikano ket dagiti enclave iti uneg ti Italia, ngem ti
Campione d'Italia ket maysa nga Italiano nga exclave idiay Suisa. Ti teritorio
ti Italia ket sakupenna ti 301,338 km2 (116,347 sq mi) ken naimpluensiaan babaen
ti kalalainganna a klima. Nga addaan ti 60.6 a riwriw nga agtaeng, isu daytoy ti
maikalima a kaaduan ti populasion a pagilian idiay Europa, ken ti maika-23 a
kaaduan ti populasion iti lubong.

Ti Roma, ket isu ti kapitolio iti Italia, kadagiti napalabas a sigsiglo isu
daytoy idi ti sentro ti politika ken relihion iti Lumaud a sibilisasion a kas
kapitolio ti Romano nga Imperio ken ti lugar ti Santa Sede. Kalpasan ti
panagapday iti Romano nga Imperio, ti Italia ket nakaibtur kadagiti panagraut
dagiti ganganaet a tattao, manipud dagiti Hermaniko a tribu a kas dagiti
Lombardo ken Ostrogodo, aginggana dagiti Bisantino ken ti kaudian, dagiti
Normando, ken dadduma pay. Kalpasan dagiti napalbas a siglo, ti Italia ket
nagbalin a nakaipasngayan dagiti Maritimo a republika ken ti Renasimiento.
Urayno ti kaaduan kadagiti kalpasan ti Romano a pakasaritaanna, ti Italia ket
nanbingbingay idi kadagiti nadumaduma a siudad ken rehional nga estado (a kas ti
Republika ti Benesia ken ti Simbaan nga Estado), ngem daytoy ket naiapgkaykaysa
idi 1861. Idi naladaw a maika-19 a siglo, babaen ti Sangalubongan a Gubat I, ken
aginggana ti Sangalubongan a Gubat II, ti Italia ket nagtagikua ti maysa
akolonial nga imperio.

Ti moderno nga Italia ket maysa a demokratiko a republika. Daytoy ket nairanggo
a kas ti maika-24 a karang-ayan a pagilian iti lubong ken ti Pagsurotan ti
Kasayaat ti panagbiag ket nairanggo idin a kas ti sangapulo a kasayaatan iti
lubong idi 2005. Ti Italia ket agragrag-o ti maysa a nangato a pagalagadan ti
panagbiag, ken adda ti nangato a GDP ti tunggal maysa atao . Daytoy ket
nangibangon a kameng ti inawtawagan tattan a ti Kappon ti Europa ken paset ti
Eurosona. Ti Italia ket kameng pay ti G8, G20 ken NATO. Daytoy ket adda ti
maikatlo a kadakkelan a reserba ti balitok, maikawalo a kadakkelan a nominal
GDP, maikasangapulo a kangatuan ti GDP (PPP) ken ti maikanem a kangatuan ti
busbos ti gobierno iti lubong. Daytoy ket kameng pay nga estado ti Organisasion
para iti Ekonomiko a Pagtitinnulongan ken Panagrangrang-ay, ti Organisasion ti
Komersio ti Lubong, ti Konsilo ti Europa, ti Kappon ti Lumaud a Europa ken ti
Nagkaykaysa a Pagpagilian. Ti Italia ket adda ti maikasiam a kadakkelan ti
busbos ti salaknib ken makibinningay ti nulklear nga armas ti NATO.

Ti Italia ket adda ti nangruna a papel iti Europeano ken milisia ti lubong,
kultural ken diplomatiko a pannakibiang. Ti Europeano a politiko ti pagilian,
sosial ken ekonomiko nga inpluensia ket mangaramid daytoy ti maysa a nangruna a
rehional a bileg. Ti pagilian ket adda ti maysa a nangato nga agpang ti publiko
nga edukasion ken maysa a nangato a globalisado a pagilian.

Dagiti pannagipagarup iti etimolohia iti nagan nga "Italia" ket adu unay ken
dagiti sumaganad a pannakaipalawag nga insingsingasing babaen dagiti historiador
ken dagiti linguista ket nawatiwat. Segun ti maysa kadagiti kadawyan a
pannakaipalplawag, ti termino nga Italia, manipud ti Latin: Italia, ket binulod
idi babaen ti Griego manipud ti Oscan Víteliú, a ti kaibuksilanna ket "dagiti
ubbing a baka (urbon)" (cf. Lat vitulus "calf", Umb vitlo "urbon"). Ti toro ket
simbolo dagiti akin-abagatan a tribu ti Italia ken kankanyon a nangipakpakita a
sumangsangdo ti Romano a lobo a kas kumarkarit a simbolo iti nawaya nga Italia
idi las-ud ti Sosial a Gubat. Ti Griego a historiador a ni Dionisio ti
Halikarnasio ket isu tinangibagbaga iti daytoy a pannakalaglagip a kakuyogna ti
sarsarita a ti Italia ket nainaganan idi kalpasan kenni Italus, nga inbagbaga
pay babaen ni Aristoteles ken ni Tusidides.

Ti nagan nga Italia ket kasisigud idi a naipakat laeng ti paset nga itan ket ti
Akin abagatn nga Italia – segun kenni Antioko ti Sirakusa, ti akin abagatan a
paset ti peninsula ti Bruttium (moderno a Calabria: probinsia iti Reggio, ken
paset dagitiprobinsia ti Catanzaro ken Vibo Valentia). Ngem babaen ti daytoyen a
panawen ti Oenotria ken Itali aken nagbalinen nga agpadpada, ken ti nagan ket
naipakat pay ti kaaduan iti Lucania. Dagiti Griego ket nagin-inutda a nangipakat
ti nagan nga "Italia" iti dakdakkel a rehion, ngem idi panagturay ti [[Romano
nga Emperador|Emperador] Augustus (gibus ti umuna a siglo BC) a daytoy a termino
ket naipadakkel a mangsakop ti intero a peninsula aginggana kadagiti Alpes.

Dagiti nakalkali manipud kadagiti amin a paset ti Italia ket nangipakpakita ti
kadda ti Neanderthal a napetsaan manipud idi Paleolitiko a paset ti panawen, iti
agarup a 200,000 tawtawen, Dagiti moderno a tao ket simmangpetda idi agarup a
40,000 tawtawen. Dagiti Taga-ugma atao iti kasakbayan ti Romano nga Italia – a
kas dagiti Umbriano, ken dagiti Latin (a nagtaudan dagiti Romano), Volsci,
Samnita, dagiti Kelta ken dagiti Ligures a nagtagtagitao iti akin amianan nga
Italia, ken dagiti dadduma pay – ket dagidi Indo-Europeano a tattao; ti
kangrunaan a naipakasaritaan a tattao iti saan nga Indo-Europeanoa tawidan ket
mangiraman kadagiti Etruscans, dagiti Elymians ken Sicani idiay Sicilia ken
dagiti prehistoriko a Sardinia.

Idi baetan ti maika-17 ken maika-11 a siglo BC dagidi Misenio a Griego ket
nangibangonda kadagiti pannakaiyasideg iti Italia ken idi maika-8 ken maika-7 a
sigsiglo BC dagiti kolonia ti Gresia ket nabangonda amin iti igid ti aplaya ti
Sicilia ken ti akin abagatan a paset ti Italiano a Peninsula ket nagbalin a
naamammuan a kas ti Magna Graecia. Ken dagidi pay Penisia ket nangbangonda
kadagiti kolonia kadagiti aplaya ti Sardinia ken Sicilia.

Ti taga-ugma a Roma ket isu idi ti immuna a bassit a komunidad ti agrikultura a
nabangon idi maika-8 a siglo BC, a dimmakkel kadagiti napalabas a siglo iti
kadakkelan nga imperio a nangbukel ti sibubukel a Baybay Mediteraneo, a
nakairuaran dagiti Taga-ugma a Griego ken Romano a kultura iti maysa a
sibilisasion. Daytoy a sibilisasion ket impluensial unay a ti legado ket
nangruna iti sangalubongan. Ti Taga-ugma a Roma ket nakaro a naimpluensiaan ket
nangibati ti markana iti moderno a gobiernoA, linteg, politika, administrasion,
urbano a panagplano, inhennieria, pilosopia, arkitektura, dagiti arte ken dagiti
dadduma pay nga aspeto iti lumaud a lubong, a nangporma ti nakaibatayan ti
Lumaud a sibilisasion.

Iti nabontog a pannaka-apday manipud idi naladaw a maikadua a siglo AD, thi
imperio ket nagtungpalan ti pannakapisi iti dua a paset idi 395 AD: ti Lumaud a
Romano nga Imperio ken ti Akin-daya a Romano nga Imperio. Ti lumaud a paset –
babaen ti presion dagidi Pranko, dagidi Bandalo,dagidi Huno, dagiti Godo ken
dagiti dadduma pay a populasion manipud ti Akin-day a Europa – ket
nakaitungpalan a natunaw idi 476 AD, idi ti kinaudi a lumaud nga Emperador ket
inikkat babaen ti Barbaro a hepe a n Odoakro.

Kalpasan ti pannakatnag ti Roma, ti Italia ket pinarukma babaen dagiti Hermaniko
a Tribu dagiti Ostrogodo, ngem idi maika-6 a siglo ti Taga-daya Romano nga
Emperador a ni Justiniano ket pinarukmana manen. Ti panagraut ti sabali pay a
Hermaniko a Tribu (dagiti Lombardo) iti naladaw nga isu met laeng a siglo ket
nangpabasiit ti kaadda ti Bisantino iti bassit a pirgis iti daga a nagbaetan ti
Rabena ken Roma ken dagiti dadduma pay a daga idiay akin-abagatan nga Italia, a
nangburak ti panagkaykaysa ti peninsula aginggana idi 1870.

Ti panagturay ti Lombardo iti akin-amianan a ken tengnga nga Italia ket
sinagepsep idi ti Pranko nga Imperio babaen ni Karlomagno idi naladaw a maika-8
a siglo. Dgaiti pRanko nga ari ket timmulongda oay iti pannakaporma kadagiti
Estado ti Papa idiay tengnga ti Italia, a gimmay-at manipud idiay Roma aginggana
idiay Rabena, urayno ti kaaduan ti Tengnga a Panpanawen ti Kina-Papa ket
tinengtengngel laeng ti Latium. Ti kaadda daytoy a teokratiko nga estado ket
nangtiped kadagiti napalabas a siglo ti panagkaykaysa ti peninsula. Aginggana
idi maika-13 a siglo, dagiti politika ti Italiano ket tinurturayan babaen ti
pannakaikabagian ti baetan dagiti Aleman a Emperador ti Nasantuan a Romano ken
dagiti papa, a kaaduan kadagiti Italiano a siudad ket nakitiptiponda iti dati a
(Gibelini) wenno para iti naud-udi a (Guelfi) manipud ti temporario a
pakainugotan.

Iti daytoy idi a kawaw iti turay nga ti Italia ket nakakita ti pannakaipangato
iti naisangayan nga patakder, ti mediebal a komuna. Kadagiti anarkaiko a
kasasaad a kankanayon a nagballigi kadagiti mediebal nga Italiano a
siudad-estado, dagiti tao ket binukbokudanda a nagurnos tapno maipasubli ken
maikatda ti armas dagiti nagsisinnupiat a napilpili a tattao. Idi maika-12 a
siglo, ti liga dagiti komuna, ti Liga ti Lombardo, ket inabakda ti Aleman nga
emperador a ni Frederick Barbarossa, a nangiturongan ti proseso a pannakaited ti
epektino a pannakawaya kadagiti kaaduan ti akin-amianan ken tengnga a siudad ti
Italia. Uray pay ti pannakadadaelna kadagiti nadumaduma a gubat, ti Italia ket
nagtalinaay, a naipangpangruna idiay amianan ken tengnga, ti relatibo a
narang-ay nga urbano a sibilisasion.

Iti las-ud ti isu met laeng a paset ti panawen, ti Italia ket kanakita ti
pannakaipangato kadagiti nadumaduma a Maritimo a Republika, a ti kadayegan ket
ti Benesia, Genoa, Pisa ken Amalfi. Nakaroda a nairaman kadagiti Krusada,
nagatiwda kadagiti opurtunidad iti politikal ken panagtagilako. Ti Benesia ken
ti Genoa ket dimtengan a nagbalinan a kas ti aruangan ti Europa iti
panagtagilako iti Daya, a nangbangbangon kadagiti kolonia iti kaadayo iti Baybay
Nangisit ken kankanayon a kaaduan a nagtengtengngel ti panagtagilako iti
Bisantino nga Imperio ken ti lubong ti Islamiko a Mediteraneo. Ti kondado ti
Saboya ket nangpadakkel ti teritoriona idiay peninsula idi kaladawan ti naladaw
a Tengnga a Panpanawen, bayat a ti Florencia ket nagrangrang-ay iti nasayaat a
naurnos a komersio ken pinansia a siudad-estado, a nagbalin kadagiti kaaduan a
siglo ti Europeano a kapitolio iti seda, dutdot, panangibanko ken alahas.

Idiay abagatan, ti Bisantino a Sicilia ket nagbalinen a maysa nga Islamiko nga
emirato idi maika-9 a siglo, a nagrangrang-ay aginggana idi pinarukma dagidi
Italo-Normano idi naladaw a maika-11 a siglo a kinuyog kadagiti kaaduan nga
estado ti Lombardo ken Bisantino iti akin-abagatan nga Italia. Babaen dagit
inarikut a serie dagiti pasamak, ti akin-abagatan nga Italia ket rimmang-ay a
kas maysa a naipagkaykaysa a pagarian, nga immuna babaen ti Kamara ti
Hohenstaufen, kalpasan daytoy babaen ti Kapetiano a Kamara ti Anjou ken, manipud
idi maika-15 a siglo, ti kamara ti Aragon (urayno ti Sicili aket naisina nga
Aragones a pagarian manipud idi naladaw a maika-13 a siglo aginggana idi
maika-15 a siglo). Idia Sardinia, dagiti dati a probinsia ti Bisantino ket
nagbalinda a nawaya nga estado a tinawtawagan a aks tigiudicati, urayno kaaduan
ti isla ket tinurturayan babaen ti Genoa wenno Pisa aginggana idi pinarukma
dagiti Aragones idi maika-15 a siglo.



https://ilo.wikipedia.org/wiki/Plastik

Ti plastik a material ket ti ania man iti nawatiwat a sakop dagiti sintetiko
wenno dagiti semi-sintetiko nga organiko a solido a mabennat. Dagiti plastik ket
kadawyan a dagiti organiko a polimero iti nangato a masa ti molekula, ngem
kadawyan dagitoy nga aglaon kadagiti sabali a kaymanan. Dagitoy ket kadawyan a
sintetiko, a kadawyan a naala manipud kadagiti petrokemikal, ngem adu kadagitoy
ket sangakapaset a natural.

Gapu ti kalakada, kalaka iti panagpataud, bersatilidad, ken saan a mabanagan iti
danum, dagiti plastik ket naus-usar kadagiti adu ken amau-adu a sakop dagiti
produkto, manipud kadagiti sigpit ti papel aginggana kadagiti lugan ti limbang.
Dagitoy ket sinukatanda dagiti adu a tradisional a material, a kas ti tarikayo,
bato, sara ken tulang, lalat, papel, metal, sarming, ken seramiko, kadagiti
kaaduan a dati a pannakausarda. Kadagiti agrangrang-ay a pagilian, agarup a
pagkatlo it iplastik ket naus-usar iti panagpakahe ken iti sabali pay a pagkatlo
ket kadagiti pasdek a kas dagiti tubo a naus-usar iti plumeria wenno vinyl
siding. Dagiti dadumap ay a panagusar ket mairaman dagiti automobil (aginggana
iti 20% plastic), alikamen, ken dagiti abalbalay. Iti agrangrang-ay a lubong,
dagiti pannakaibagi ket mabalin a sabali - kas pagarigan, naireporta a 42% iti
panagusar ti India ket naus-usar iti panagpakahe.

Ti balikas aplastik ket naala manipud ti Griego ti πλαστικός (plastikos) a ti
kaibuksilanna ket "mapakabaelan a masukog", manipud ti πλαστός (plastos) a
kayatna a sawen ket "masukog". Daytoy ket mangibaga iti pannakabennatda, wenno
plastisidad iti las-ud ti panagpataud, dayta ket mangpalubos kaniada a
mapundision, mailaddit, wenno maekstrusion kadagiti nadumaduma a kita dagiti
sukog—a kas dagiti artipisial a kulanit, dagiti sagut, dagiti plato, tubtubo,
botbotelia, dagiti kahon, ken adu pay a dadduma.

Ti kadawyan a balikas iti plastk ket nasken a saan a maiyallilaw iti teknikal a
pangilasin iti plastik, a maipakat iti ania man a material a mapan iti
permanente a panagbaliw iti sukog (depormasion ti plastik) no masagat iti labes
iti naisangayan a puntos. Ti Aluminio a maideppel wenno mapanday, kas pagarigan,
ket mangipakita iti plastisidad iti daytoy a kapanunotan, ngem saan a plastik
iti kadawyan a kapanunotan; iti panakaigiddiatt, kadagiti nalpas a pormada, adda
met dagiti plastik a mabuong sakbay a madadael ti porma ken isu a dagitoy ket
saan a plastik iti teknikal a kapamunotan.

Ti panagrang-ay dagiti plastik ket nagbaliw manipud ti panagusar kadagiti
natural a materiales ti plastik (a kas ti mamngalngal a goma, goma laka)
aginggana ti panagusar ti nabaliwan iti kemikal kadagiti natural a materiales (a
kas ti goma, nitroselulosa, kolaheno, galatita) ken kanungpalanna dagiti
sintetiko a molekula (a kas ti bakuelita, epoksia, Polikloruro binilo). Dagidi
nasap a plastik ket dagiti bilohiko a naala materiales a kas dagiti itlog ken
dagiti protina ti dara, ken dagitoy ket makunkuna nga organiko a polimero. Idi
1600 BC, dagidi Mesoamerikano ket nagus-usarda kadagiti natural a goma para
kadagiti bola, ken dagiti pigurina. Dagiti natrato a sara ti baka ket naus-usar
idi a kas tawa dagiti lampara idi Tengnga a Panpanawen. Dagiti material a
mangtulad kadagiti tagikua dagiti sara ket naparang-ay babaen ti panagtrato
dagiti protina ti gatas (kaseina) iti turo.

Kadagiti tawen ti 1800, idi agrangrang-ay ti industrial a kimiko iti las-ud ti
Industrial a Rebolusion, adu dagiti material a naireporta. Ti panagparang-ay
kadagiti plastic ket nangpapardas pay iti pannakaduktal ni Charles Goodyear iti
bulkanisasion tapno maisaad itipudot dagiti material a naala manipud ti natural
a goma.

Ti Parkesina ket isu ti naikeddeng nga immuna nga inaramid ti tao a plastik. Ti
material ti plastik naipatente idi babaen ni Alexander Parkes, idiay Birmingham,
Nagkaykaysa a Pagarian idi 1856. Daytoy ket naipayammo iti Nalatak a
Sangalubongan nga Eksibision iti 1862 idiay Londres. Ti Parkesina ket nagabak
iti bronse a medalia iti Eksposision iti Lubong ti 1862 idiay Londres. Ti
Parkesine ket napartuat idi manipud ti selulosa (ti nangruna a komponente dagiti
diding ti selula ti mula) a natrato iti asido nitriko a kas pangtunaw. Ti
maiparuar ti proseso (kadawyan nga ammo a kas nitrato selulosa wenno pyroxilin)
ket mabalin a runawen iti alkohol ken mapatangken iti masarang a material a
mabalin a masukog no mapapudot. Babaen iti pananginayon kadagiti maris iti
produktot, daytoy ket mabalin a maaramid a kapada iti marpil.

Kadagiti nasapa a tawen ti 1900, ti Bakuelita, ti immuna a napno a sintetiko a
naisaad iti pudot, ket naireporta idi babaen ti Belgano a kimiko a ni Leo
Baekeland.

Kalpasan ti Sangalubongan a Gubat I, dagiti panagpasayaat ti teknolohia ti
kemikal ketnakaiturongan ti maysa a panagpaadu dagiti baro a porma dagiti
plastik, a ti adu a panagpataud ket nangrugi kadagidi tawen ti 1940 ken dagiti
tawen ti 1950 (agarup idi Sangalubongan a Gubat II). Kadagiti kasapaan a kas
pagarigan dagiti allon dagiti baro a polimero ket ti poliestireno (PS), nga
immuna a pinataud babaen ti BASF kadagiti tawen ti 1930, ken ti polikloruro
binilo (PVC), nga immuna a napartuat idi 1872 ngem komersial a napataud kadagiti
naladaw a tawen ti 1920. Idi 1923, ti Durite Plastics Inc. ket isu idi ti immuna
a nagpataud dagiti resina ti phenol-furfural. Idi 1933, ti polietileno ket
naduktalan babaen dagiti agsuksukisok a ni Reginald Gibson ken Eric Fawcett ti
Imperial Chemical Industries (ICI).

Idi 1954, ti Polipropileno ket naduktalan idi babaen ni Giulio Natta a ken
nairugi a napataud idi 1957.

Idi 1954, ti napadakkel a poliestireno (naus-usar para itiinsulasion ti pasdek,
panagpakahe, ken dagiti tasa) ket naimbento idi babaen ti Dow Chemical.

Ti pannakaduktal ti Tereptalato polietileno (PET) ket naipammadayaw kadagiti
empleado ti Calico Printers' Association idiay Nagkaykaysa a Pagilian idi 1941.



https://ilo.wikipedia.org/wiki/India

Ti India (i/ˈɪndiə/), opisial a ti Republika ti India (Bhārat Gaṇarājya),[c] ket
maysa a pagilian idiay Abagatan nga Asia. Isu daytoy ti maikapito a kadakkelan a
pagilian babaen ti heograpiko a kalawa, ti maikadua a kaaduan ti populasion a
pagilian nga adda ti sumurok a 1.2 a bilion a tattao, ken ti kaaduan ti
populasion a demokrasia iti lubong. Nabeddengan daytoy babaen ti Taaw Indiano
iti abagatan, ti Baybay Arabiano iti abagatan a laud, ken ti Luek iti Bengal iti
abagatan a daya, makibingbingay kadagiti daga a nagbeddengan iti Pakistan iti
laud;[d] Tsína, Nepal, ken Bhutan iti amianan a daya; ken Burma ken Bangladesh
iti daya. Idiay Taaw Indiano, ti India ket asideg idiay Sri Lanka ken ti
Maldives; iti maipatinayon daytoy, dagiti Is-isla ti Andaman ken Nicobar ti
Indias ket makibingbingayda ti baybay a pagbeddengan iti Tailandia ken
Indonesia.

Daytoy ket pagtaengan dagiti taga-ugma a Tanap ti Indo a Sibilisasion ken maysa
a rehion ti naipakasaritaan a dalan dagiti komersio ken dagiti nawatiwat nga
imperio, ti Indiano a subkontinente ket nainaganan idi para iti komersial ken
kultural a kabaknang para iti atiddog a pakasaritaanna. Uppat kadagiti
kangrunaan a relihion ti lubong—Hinduismo, Budismo, Hainismo, ken Sihismo—ket
manipud ditoy, a dagiti Soroastrismo, Kristianidad, ken Islam ken dimteng idi
umuna a milenioCE ken nakatulong daytoy ti panagsukog ti nadumaduma a kultura
iti daytoy a rehion. Naininut nga inkapet babaen ken tinurayan ti administrasion
iti Britaniko Daya nga India a Kompania manipud idi nasap a maika-18 a siglo ken
dagus a nadmistratibo babaen tiu Nagkaykaysa a Pagarian manipud idi tengnga ti
maika-19 a siglo, ti India nagbalin a maysa a nawaya apagilian idi 1947 kalpasan
ti maysa a panagsagsagaba para iti panagwaya a namarkaan daytoy babaen ti
nakappia a resistansia nga indauloan babaen ni Mahatma Gandhi.

Ti Indiano nga ekonomia ket isu ti maika-11 iti lubong babaen ti nominal GDP ken
ti maika-3 a kadakkelan babaen ti agpadaan ti kapigsa ti panag-gatang (PPP).
Sumakbay ti panagreporma ti naibatay ti paggatangan nga ekonomia idi 1991, ti
India kety nagbalin a maysa kadagiti kapardasan nga agrangrang-ay a nagruna nga
ekonomia; naipanunutan daytoy a maysa a baro nga industrialisado a pagilian.
Nupay kasta, agtultuloy a mangsango kadagiti panagkarit iti kapanglaw,
panakaammo ti panagbasa ken panagsurat, corruption, ken di-makaanay a publiko a
pannaripato ti salun-at. Maysa naarmasan ti nuklear nga estado ken maysa a
rehional a bileg, adda daytoy ti maikatlo a kadakkelan kadagiti buyot iti lubong
ken mairanggo a maikasiam ti panaggasto ti milisia kadagiti amin a pagilian. Ti
India ket maysa a pederal a batay-linteg a republika a tinurayan babaen ti
parlamentario a sistema a binuklan dagiti 28 nga estado ken dagiti 7 a kappon
ateritorio. Ti India ket maysa a pluralistiko, nadumadumaan tipagsasao, ken
nadumadumaan ti etniko a kagimongan. Daytoy ket pagtaengan pay dagiti nadumaduma
nga ayup kadagiti nadumaduma a nasalakniban apagtaengan.

Midia a mainaig iti India iti Wikimedia Commons Pakaammo ti panagbiahe idiay
India manipud iti Wikivoyage (Ingles)



https://ilo.wikipedia.org/wiki/Brasil

Ti Brasil i/brəˈzɪl/ (Portuges: Brasil, IPA: [bɾaˈziw]), wenno opisial a
makunkuna a Pederatibo a Republika ti Brasil(Portuges: República Federativa do
Brasil,  dengngen (tulong·paammo)), ket isu ti kadakkelan a pagilian idiay
Abagatan nga Amerika. Isu ti maikalima a kadakkelan a pagilian iti lubong,
babaen ti heographika a kalawa ken babaen ti populasion nga addaan ti sumurok a
192 riwriw a tattao. Isu laeng daytoy ti agsasao ti Portugés iti Kaamerikaan ken
ti kadakkelan a lusópona a pagilian iti lubong.

Nabeddengan daytoy babaen ti Taaw Atlantiko iti daya, ti Brasil ket adda ti
pantar iti 7,491 km (4,655 mi). Nabeddengan ti amianan babaen ti Venezuela,
Guyana, Suriname ken ti Pranses a ballasiw a rehion iti Pranses a Guiana; iti
amianan a laud babaen ti Colombia; iti laud babaen ti Bolivia ken Peru; iti
abagatan a laud baben ti Ahentina ken Paraguay ken iti abagatan babaen ti
Uruguay. Adda dagiti nadumaduma a purpuro manipud kadagiti paset ti teritorio ti
Brasil, a kas ti Fernando de Noronha, Rocas Atoll, Purpuro ti Santo Pedro ken
Santo Paulo, ken Trindade ken Martim Vaz. Pagbeddenganna amin dagiti sabsabali
anga Abagatan nga Amerika malaksid ti Ecuador ken Chile.

Ti Brasil ket maysa a kolonia idi iti Portugal manipud ti isasanglad ni Pedro
Álvares Cabral idi 1500 aginggana idi 1815, a daytoy ket naipangato iti ranggo a
pagarian ken ti Nagkaykaysa a Pagarian iti Portugal, Brasil ken ti Algarves ket
naporma. Ti kolonia a bedbed ket naburak idi 1808, idi ti kapitolio iti Portuges
a kolonial nga imperio ken naisubli manipud ti Lisbon iti Rio de Janeiro,
kalpasan a rinaut ni Napoleon ti Portugal. Ti panakawaya ket nagun-od idi 1822
idi naporma iti Imperio iti Brasil, ti maysa a unitario nga estado a tinurayan
ti maysa a batay-linteg a monarkia ken maysa a parlamentario a sistema. Daytoy a
pagilian ket nagbalin a presidential a republika idi 1889, idi adda maysa a
milisia a kudeta a nagiproklama ti Republika, uray no ti bikameral a
lehislatura, a natawtawagan tattaan a ti Kongreso, ket napetsaan idi
napasingkedan iti immuna a batay-linteg idi 1824. Ti agdama a Batay-linteg, a
naipannurotan idi 1988, ket mangipalpalawag ti Brsil a kas maysa a Pederal
Republika. Ti Pederasion ket naporma babaen ti kappon iti Pederal a Distrito,
dagiti 26 nga Estado, ken dagiti 5,564 Munisipalidad.

Ti Ekonomia iti Brasil ket isu ti maikanem iti lubong babaen ti nominal GDP ken
ti maikapito babaen ti Pagpadaan ti kapigsa ti panag-gatang (manipud idi 2011).
Ti Brasil ket maysa kadagiti kapardasan a dumakdakkel a kangrunaan nga ekonomia
ti lubong. Dagiti panagreporma ti ekonomia ket nakaited iti daytoy a pagilian ti
baro nga internasional a panakabigbigan. Ti Brasil ket maysa a nagipatakder a
kameng iti Nagkaykaysa a Pagpagilian, ti G20, CPLP, Kappon ti Latin, ti
Organisasion dagiti Ibero-Amerikano nga Estado, ti Organisasion dagiti Amerikano
nga Estado, Mercosul ken ti Kappon dagiti Pagilian ti Abagatan nga Amerika, ken
maysa kadagiti BRIC a pagilian. Ti Brasil ket maysa pay kadagiti 17 a
Megadiberso a pagpagilian, a pagtaengan dagiti naidumaduma a kaatapan, masna a
katutubo, ken nawatiwat a masna a rekurso kadagiti nadumaduma a nasalakniban a
luglugar iti Brasil.

Midia a mainaig iti Brasil iti Wikimedia Commons Pakaammo ti panagbiahe idiay
Brasil manipud iti Wikivoyage (Ingles)



https://ilo.wikipedia.org/wiki/Alemania

Ti Alemania (Ingles: Federal Republic of Germany); (Aleman: Bundesrepublik
Deutschland), a ti pannakaibalikas ket [bun·des·re·pu·blík dóych·land]) ket
maysa a parlamentario a republika a tiponan ti muyong idiay Europa. Daytoy a
pagilian ket addan dagiti 16 nga estado nga ti kapitoliona ken kadakkelan a
siudad ket ti Berlin. Naisakupan ti Alemania iti kalawa nga 357,021 km2 ken
addaan ti kaaduan a kalalaingan na a kasasaad ti panawen. Nga addaan daytoy ti
81.8 a riwriw a nagtaeng, isu daytoy ti kaaduan dagiti bilang ti umili a kameng
ti estado ken isu ti kadakkelan nga ekonomia iti Kappon ti Europa. Maysa daytoy
a nagruna a nabileg a politika iti kontinente iti Europa ken daulo ti
teknolohikal kadagiti adadu pay a paset.

Ti maysa a rehion a nannaganan ti Hermania, a tinaengan dagiti nadumaduma a
Hermaniko a tattao, nga idi ket nadokukomento sakbay idi AD 100. Iti las-ud ti
Panag-akar a Paset ti panawen, dagiti Hermaniko a tribu ket nagpaabagatanda a
nagpadakkel ken nangipatakder kadagiti agsasaruno a pagarian iti amin a Europa.
Idi rugi ti maika-10 a siglo, dagiti Aleman a teritorio ket nagporma ti sentro a
paset ti Nasantuan nga Imperio a Romano. Idi las-ud ti maika-16 a siglo, dagiti
akin-amianan a rehion ti Alemania ket nagbalin a sentro ti Protestante a
Repormasion bayat a dagiti akin-abagatan ken akin-laud a paset ket nabati a
tinurayan babaen dagiti Romano Katoliko a denominasion, a dagitoy dua a
sangkatiponan ket nakilaban idiay Tallopulo a Gubat, a daytoy ti nagmarka ti
rugi ti Katoliko–Protestante a panakabingbingay a nakaidasig ti Aleman a
kagimongan manipud idin. Nasakupan idi las-ud ti Napoleoniko a Gubgubat, ti
itattakder ti Pan-Hermanismo idiay uneg ti Aleman a Konpederasion a nagbanagan
idi 1871 iti panagkaykaysa dagiti kaaduan nga estado ti Alemania iti Alemania
nga Imperio, a kaaduan a tinurayan ti Prusia. Kalpasan ti Aleman a Rebolusion
iti 1918–1919 ken ti simmaruno a panagsuko ti milisia iti Umuna a Sangalubongan
a Gubat, ti Imperio ket sinukatan babaen ti Weimar a Republilka idi 1918, ken
nabingbingay babaen ti Tulag iti Versailles. Iti tengnga ti Nalatak a
Panagsagsagaba, ti Maikatlo a Reich ket nairangarang idi 1933. Dayta a naudi a
paset ti panawen ket namarkaan babaen ti Passmo ken Maikadua a Sangalubongan a
Gubat. Kalpasan ti 1945, ti Alemania ket nabingbingay idi babaen ti simmakup a
kumaduaan, ken nagbalin daytoy a dua nga estado, ti Daya nga Alemania ken Laud
nga Alemania. Idi 1990 ti pagilian ket naipagkaykaysa.

Ti Alemania ket kameng a nangibangon ti Europeano a Komunidad idi 1957, a daytoy
ket nagbalin a ti Kappon ti Europa idi 1993. Daytoy ket paset ti Schengen a
Lugar ken manipud idi 1999 daytoy ket kameng ti eurosona. Ti Alemania ket maysa
a Nalatak a Bileg ken kameng ti Nagkaykaysa a Pagpagilian, NATO, ti G8, ti G20,
ti OECD ken ti Konsilo iti Europa, ken nkaala ti saan nga agtultuloy a tugaw
idiay Salaknib a Konsilo ti UN par aiti 2011–2012 a termino.

Daytoy ket adda ti maikapat a kadakkelan nga ekonomia babaen ti nominal GDP iti
Lubong ken ti maikalima a kadakkelan babaen ti pagpadaan ti kapigsa ti
panag-gatang. Ti Alemania ket isu ti maikadua a kadakkelan ti komersio iti ruar
ken maikatlo a kadakkelan nga agimimportar kadagiti tagilako. Ti pagilian ket
nakaparang-ay ti maysa a nangato unay a pagalagadan ti panagbiag ken maysa a
komprehensibo a sistema ti sosial sekuridad. Ti Alemania ket pagtaengan pay
dagiti adu a makaseknan a pilosopo, dagiti sientista ken agin-inbento, ken
naamammoan pay para iti bukodna a kultura ken politiko a pakasaritaan.

Ti balikas nga Alemania ket naala manipud ti Latin a Hermania, a daytoy ket
nairugi a naususar idi inampon ni Julius Caesar para kadagiti tattao ti daya ti
Rin. Ti Aleman a termino Deutschland (kasisigud a ti diutisciu land, "ti Aleman
a dag-daga") ket naala manipud ti deutsch, a nanipud ti Daan a Ngato nga Aleman
diutisc "nadayeg" (kas iti, tagikua ti aag wenno minamaag a "tattao"; kasisigud
idi nga inus-usar a panangilasin ti pagsasao ti kadawyan a tao manipud ti Latin
ken dagiti nagtaudanna a Romanse). Daytoy ket nagtaud metten manipud ti
Proto-Hermaniko *þiudiskaz "nadayeg" (kitaen pay ti nai-Latin a porma ti
Theodiscus), a naala manipud ti *þeudō, a nagtaud manipud ti
Proto-Indo-Europeano *tewtéh₂- "tattao".

Dagiti Hermaniko a Tribu ket dagiti napanuntan a napetsaan iti Nordiko a Gambang
a Panawen wenno ti Sakbay ti Romano a Landok a Panawen. Manipud ti akin-abagatan
nga Eskandinabia ken amianan nga Alemania, nagpabagatanda a nagpadakkel, ti daya
ken ti laud manipud idi umuna a siglo BC, a nakasarakda kadagiti Selta a tribu
ti Gaul ken dagiti pay Irani, Baltiko, ken dagiti Eslabo a tribu idiay Akindaya
nga Europa. Babaen ni Augustus, ti Romano a Heneral a ni Publius Quinctilius
Varus ket nangrugida a nagraut ti Hermania (ti maysa a lugar nga agarup a
naigay-at manipud ti Rhine aginggana ti Ural a Banbantay). Idi AD 9, dagiti
tallo Sangaarbanan a Romano nga indauloan babaen ni Varus ket inabak babaen ti
[Cheruscan]] a daulo a ni Arminius. Babaen ti AD 100, idi ni Tacitus ket
nagsurat ti Hermania, dagiti Hermaniko a tribu ket nagtaengda kadagiti igid ti
Rin ken ti Danube (ti Limes Germanicus), a kaaduan a simmakop kadagiti lugar ti
moderno nga Alemania; Austria, akin-abagatan a Bavaria ken ti lumaud a
Rhineland, nupay kasta, dagitoy ket Roman a probinsia.

Idi maika-3 a siglo adda dagiti nagtitipon a dakkel a tribu ti Lumaud nga
Hermaniko a tribu: ti Alemanni, Franks, Chatti, Saxons, Frisii, Sicambri, ken
Thuringii. Idi agarup a 260, dagiti Hermaniko a tattao ket naisinada kadagiti
natengtengngel ti Romano a dag-daga. Kalpasan ti panaraut dagiti Huns idi 375,
ken ti panakapaay iti Roma manipud idi 395, dagiti Hermaniko atribu ket
immadayoda nga immalis idiay abagatan a laud. Adda pay dagiti dadkkel a tribu a
naggigiddan a nagporma a tattan ket ti makunkuna nga Alemania ken pinatalwda
dagiti babbabassit a Hermaniko a tribu. Dagiti dadakkel a lugar (nga ammo
manipud idi Merobingio a paset ti panawen a kas ti Austrasia) ket sinakupan
babaen dagiti Pranko, ken ti Akin-amianan nga Alemania ket tinurayan babaen
dagiti Sahone ken dagiti Eslabo.

Idi 25 Disiembre 800, ni Karlomagno ket inpatakderna ti Imperio a Karolingio,
nga daytoy ket nabingbingay idi 843. Ti Nasantuan nga Imperio a Romano ket
nagbanagan manipud ti dumaya a paset tipanakabingbingay. Ti bukodna ateritorio
ket gumay-at manipud ti Karayan Eider idiay amianan aginggana idiay abagatn nga
aplaya ti Mediteraneo. Babaen ti anagturay dagiti emperador ti Otoniana
(919–1024), adda dagiti nadumaduma a dukado a naipagkaykaysa idi, ken ti ari ti
Alemania ket ket nabalangaatn idi a kas ti Emperador ti Nasantuan a Romano
kadagitoy a rehion idi 962. Ti Nasantuan nga Imperio a Romanoket sinagepsepanna
ti akin-amianan nga Italia ken Burgundy babaen ti panagturay dagiti Salian nga
emperador(1024–1125), ngem dagitoy nga emperador ket napulkawda dagiti
kabileganda babaen ti Inbestidura a Kontobersia.

Babaen dagiti Hohenstaufen nga emperador(1138–1254), dagiti Aleman a prinsipe
ket nagpaaduda kadagiti mpluensia ti adayo a nagpaabagatan ken dagiti daya a
teritorio a natagtagitao babaen dagiti Eslabo, a sinarunuan ti Aleman a
pagtaengan kadagitoy a lugar ket ti ad-adayo a daya (Ostsiedlung). Dagiti
akin-amianan nga ili ti ti Aleman ket rimang-ayda a kas dagiti kameng ti
Hanseatika aLIga. Iti panagirugi ti Nalatak a Bisin idi 1315, ken ti pay
Nangisit a Patay iti 1348–50, bimassit ti populasion ti Alemania. Ti bilin iti
Nabalitokan a Turete idi 1356 ket nangited ti naikabatayan ti batay-linteg ti
imperio ken inkodigona ti panakabutos tiemperador babaen dagiti pito a prinsipe
a butos nga isu tinagituray kadagiti kabilegan a prinsipalidad ken arsobispado.

Ni Martin Luther ket nangipadayeg Ti Siam a pulo ket lima a Tesis idi 1517, a
kimmarit ti Romano Katoliko a Simbaan ken nangirugi ti Protestante Repormasion.
Ti sabali a Luterano a simbaan ket nagbali nga opisial a relihion kadagiti adu
nga estado ti Alemania kalpsan idi 1530. Ti relihioso a suppiatan ket nagiturong
ti Tallopulo a Gubat (1618–1648), a daytoy ket nagdadael kadagiti daga ti
Alemania. Ti populasion dagiti estado ti Alemania ket napabassit babaen ti
agarup a 30%. Ti Kappia Westphalia (1648) ket nangipatingga ti kadagiti
panakigubatan ti relihion kadagiti estado ti Alemania, ngem ti imperio ket de
facto idi a nabingbingay kadagiti nadumaduma a nawaya a prinsipalidad. Idi
maika-18 a siglo, ti Nasantuan nga Imperio a Romano ket binukel dagiti agarup a
1,800 kadagitoy a teritorio. Manipud idi 1740 ken dagiti sumakbayan, ti dualismo
a nagbaetan ti Austriano a Monarkia ti Habsburg ken t Pagarian iti Prusia ket
dagitoy ti nagituray ti pakasaritaan ti Alemania. Idi 1806, ti Imperium ket
naraut idi ken narunaw a kas ti nagbanagan ti Napoleoniko a Gubgubat.

Kalpasan ti panakatnag ni Napoleon, ti Kongreso iti Vienna ket nagtaripnong idi
1814 ken nangipatakder ti Aleman a Konpederasion (Deutscher Bund), ti nalukay a
liga dagiti 39 a naturay nga estado. Ti suppiatan iti restorasion a politika ket
bassit a gapuanan ti bassit ti itatakder dagiti liberal a tignay, a sinarunuan
babaen dagiti baro a pamay-an iti panagigawid babaen ti Austriano nga estadista
a ni Metternich. Ti Zollverein, ti taripa a kappon, ket nagpasayaat pay ti
ekonomia apanagkaykaysa dagiti estado ti Alemania. Dagiti Panakaumilian ken
liberal a kapanunotan ti Pranses a Rebolusion ket nakaala ti immad-adu a suporta
kadagiti kagimongan, a naipangpangruna dagiti katutubo, nga Aleman. Iti
nagbanagan dagiti serie ti rebolusionario a tignay idiay Europa, nga isu daytoy
ti nangipatakder ti republika idiay Pransia, dagiti nasirib ken dagiti saan a
nantanok a tattao ket nangirugida dagiti Rebolusion iti 1848 kadagiti Aleman nga
estado. Ni ari Frederick William IV iti Prusia ket naidatonan idi ti titulo a
kas ti Emperador, ngem gapu ti panakapukawna ti bileg; linikudanna ti balangat
ken nagidiaya ti batay-linteg, a ngiturong daytoy ti temporario a pannakapaay
para iti tignay.

Ti suppiat a nagbaetan ni Ari William I iti Prusia ken ti umad-adu a liberal a
parlamento ket rimsuak gapu kadagiti milisia a reporma idi 1862, ken ti ari ket
indutokna ni Otto von Bismarck idiay baro a Ministro Presidente iti Prusia. Ni
Bismarck ket nagballigi a nangitangda ti gubat idiay Dinamarka idi 1864. Ti
Prusiano a panagballigi iti Austro-Prusiano a Gubat idi 1866 ket nagpakabael
kaniana a nagpartuat ti Amianan nga Aleman a Konpederasion (Norddeutscher Bund)
ken ti panagilaksid ti Austria, a daytoy ket ti dati a daulo ti Aleman nga
estado, manipud kadagiti pannakibinag ti pederasion. Kalpasan ti Pranses a
pakaabak iti Pranko-Prusiano a Gubat, ti Aleman nga Imperio ket nairangarang idi
1871 idiay Versailles, a daytoy ket nagikaykaysa kadagiti naiwarwara a paset ti
Alemania malaksid ti Austria (Kleindeutschland, wenno "Basbassit nga Alemania").
Nga adda ti gangani a dua a pagkatlo kadagiti teritoriona ken populasion, ti
Prusia ket isu idi ti katurayan a konstituente ti baro nga estado; ti
Hohenzollern nga Ari iti Prusia ket isu ti nagturay a kas ti agdama nga
Emperadorna, ken ti Berlin ket isu ti nagbalin a kapitoliona. Iti Gründerzeit a
paset ti panawen a kalpasan ti panagkaykaysa ti Alemania, ti ganganaet nga
annuroten ni Bismarck' a kas ti Kanselor iti Alemania babaen ni Emperador
William I ket nagpasingked ti puesto ti Alemania a kas maysa a nalatak a
pagilian babaen ti panagpanday dagiti sangkatiponan, a nagisina ti Pransia
babaen dagiti diplomatiko apamay-an, ken ti panalillik ti gubat. Babaen ni
Wilhelm II, nupay kasta, ti Alemania, a kasla dagiti dadduma pay a bileg ti
Europa, ket nangala ti imperialistiko a dalan a nagiturong ti panakabusor dagiti
kumaaruba a pagilian. A kas nagbanagan ti Berlin a Komperensia idi 1884 ti
Alemania ket nangitunton kadagiti nadumaduma a kolonia a mairaman ti Aleman a
Daya nga Aprika, ti Aleman a Abagatan aLaud nga Aprika, ti Togo, ken ti Kamerun.
Kaaduan kadagiti kumaduaan idi a nakairamanan ti Alemania ket saan a napabaro,
ken dagiti baro a kumaduaan ket inaksidda ti pagilian.

Ti asasinasion ni nabalangatn a prinsipe ti Austria idi 28 Hunio 1914 ket isu ti
nagkalbit ti Umuna a Sangalubongan a Gubat. Ti Alemania, a kas paset dagiti
Sentro a Bileg, ket nakasagaba ti suppiatan a panakaabak manipud ti Kumaduaan
iti maysa kadagiti kadaksan a suppiatan iti amin a panawen. Adda ti nakarkulo a
dua a riwriw nga Aleman asoldado ti natay iti Umuna aSangalubongan a Gubat. Ti
Aleman aRebolusion ket rimsua idi Nobiembre 1918, ken ni Emperador Wilhelm II
ken amin dagiti agturturay nga prinsipe ti Aleman ket nagikkatda. Ti armistisio
ketnagipasardeng ti gubat idi 11 Nobiembre, ken ti Alemania ket napilit a
nagpirma ti Tulag iti Versailles idi Hunio 1919. Daytoy a tulag ket nasirmata
idiay Alemania a kas maysa a panagemma a panagtultuloy ti gubat, ken kankanayon
a nadakdakamat a kas ti nangimpluesia ti itatakder iti Nazismo.

Iti rugi ti Aleman a Rebolusion idi Nobiembre 1918, ti Alemania ket nairangarang
a kas maysa a republika. Nupay kasta, ti panagsagsagaba para iti bileg ket
nagtultuloy, nga adda ti radikal a kanigid a Komunista a nagagaw ti bileg idiay
Babaria. Ti rebolusion ket nagpatingga idi 11 Agosto 1919, nga idi ti
demokratiko a Weimar a Batay-linteg ket pinirmaan idi babaen ni Presidenet
Friedrich Ebert. Nagsagsagaba manipud ti Nalatak a Depresion iti 1929, ti
narusanger a kasasaad ti kappia a nga indiktaran Tulag iti Versailles, ken
dagiti adu a panagsasaruno ti saan a natalinaay a gobierno, dagiti Aleman ket
immadaduda a naawanan ti panakailasin iti gobierno. Daytoy ket pinakaro babaen
ti sapasap a kanawan a payak ti Dolchstoßlegende, wenno agbagkong ti likudan a
sarsarita, a nagisuppiat a ti Alemania ket naabak ti Umuna a Sangalubongan a
Gubat gapu kadagiti nagayat a mangituang ti gobierno. Ti Weimar a gobierno ket
napabasol a nagliput ti Alemania babaen ti panagpirma ti Tulag iti Versailles.
Babaen idi 1932, ti Aleman a Partido Komunista ken ti Nazi a Partido ket
nagtengtengngel ti kaaduan iti Parlamento, a sinungrodan daytoy babaen ti
panakadiskontento ti Weimar a gobierno. Kalpasan kadagiti serie ti napaay a
gabite, ni Presidente Paul von Hindenburg ket indutokna ni Adolf Hitler a kas ti
kanselor iti Alemania idi 30 Enero 1933. Odi 27 Pebrero 1933 ti Reichstag a
pasdek ket nauram, ken ti simmaruno a emerhensia a bilin ket nagikkat kadagiti
pagibatayan a karbengan dagiti umili. Ti panagpakabael a tignay ket naipasa
idiay parlamento ken nagited kenni Hitler ti awan ti lappedna a lehislatibo a
bileg. Ti laeng Partido Sosial Demokratiko ti bimmutos a simmupiat ti daytoy,
bayat a dagiti Komunista nga MP ket naibaluden. Nga nagus-usar ti bilegna ti
manglusit ti aniaman a pudno wenno makapataud a resistansia, ni Hitler ket
nangibangon ti naipatengnga a totalitariano nga estado kadagiti sumaganad a
bulan. Ti industria ket naparang-ay nga adda ti napatengngaan ti isip ti
panag-armas manen ti milisia.

Idi 1935, ti Alemania nakaala manen ti panagtengngel iti Saar ken idi 1936 ti
milisia a panagtengngel iti Rhineland, a dagitoy dua ket napukaw idi babaen ti
Tulag iti Versailles. Idi 1938, ti Austria ket naikapet, ken idi 1939, ti
Czechoslovakia ket naiyeg babaen ti Aleman a turay. Ti panagraut iti Polonia ket
naisaga idi babaen ti Molotov–Ribbentrop a tulag ken Operasion Himmler. Odi 1
Septiembre 1939 ti Aleman a Wehrmacht nangirugi ti blitzkrieg idiay Polonia, a
daytoy ket nadaras a sinakupan babaen ti Alemania ken babaen ti Nalabbaga a
Buyot ti Sobiet. Ti Nagkaykaysa a Pagarian ken Pransia ket nagirangarand ti
gubat iti Alemania, a daytoy ti nagmarka ti irurugi iti Maikadua a Sangalubongan
a Gubat. Idi nagprogproferso ti gubat, ti Alemania ken dagiti kumaduaanna ket
napardasda a nakatengngel ti kaaduan ti kontinental a Europa ken Amianan nga
Aprika, ngem ti plano a mangpilit ti Nagkaykaysa aPagarian ti mangipasrdeng ti
gubat wenno sumuko ket napaay. Idi 22 Hunio 1941, ti Alemania ket nagtukkol ti
Molotov–Ribbentrop a tulag ken ti rinautna ti Kappon ti Sobiet. Ti panagraut
idiay Pearl Harbor ti Hapon ket nagiturong ti Alemania a mangirangarang ti gubat
iti Estados Unidos. Ti Gubat Stalingrad ket pimmilit ti buyot ti Alemania nga
agpasanod idiay Dumaya a Sanguanan. Idi Septiembre 1943, ti kumaduaan ti Alemani
anga Italia ket simmuko, ken dagiti tropa ti Alemania ket napilitda a
mangsalaknib ti nainayon a sanguanan idiay Italia. Ti D-Day ket naglukat ti
maysa a Lumaud a Sanguanan, a kas dagiti puersa ti Kumaduaan ket nagtultuloyda a
nagabanse kadagiti teritorio ti Alemania. Odi 8 Mayo 1945, dagiti Aleman a
puersa ket simmukoda kalpasan ti panagsakop ti Nalabbaga a Buyot iti Berlin.

Iti kalpasan daytoy a nagbalin nga ammo a kas ti Holokausto, ti Maikatlo a Reich
a turay ket nagaramid kadagiti annuroten a dagus a nagparukma kadagiti adu a
disidente ken minoridad. Rinwriw a tattao ti pinatay babaen dagiti Nazis idi
lasud ti Holokausto, a mairaman dagiti agarup nga innem a riwriw a Hudio, ken
dagiti adu a bilang dagiti tattao a Romani, Saksi ni Jehovah, Polako ken dagiti
dadduma pay nga Eslabo, naibalud a Sobiet, attao nga adda sakit tiulo ken/wenno
maipapan ti bagi a disabilidad, dagiti bakla, ken kamkameng dagiti suppiatan ti
politiko ken relihion. Ti Maikadua a Sangalubongan a Gubat ket akinrebbeng para
kadagiti adadu ngem 40 a riwriw a natnatay idiay Europa. Dagiti tribunal ti
Nuremberg ket natenggel para kadagiti Nazi a mangdakdakes ti gubat kalpasan ti
Maikadua a Sangalubongan a Gubat. Dagiti nadangran ti gubat para iti Alemania
ket nakarkulo iti 5.3 a riwriw nga Aleman a soldado ken riniwriw nga Aleman a
paisano; ken ti pannakaabak ti gubat ket nagbanagan iti dakkel a panakapukaw
dagiti teritorio; ti panagpatalwa dagiti agarupa 15 a riwriw nga etniko nga
Aleman manipud kadagiti dati nga akindaya a teritorio iti Alemania ken dagiti
dumaya a Europiano a pagilian; adu a pangrames kadagiti Alemania a babbai; ken
ti panakadadael kadagiti nadumaduma a kangrunaan a siudad.



https://ilo.wikipedia.org/wiki/Panagpapada_ti_Sangalubongan_nga_Oras

Ti Panagpapada ti Sangalubongan nga Oras (Ingles: Coordinated Universal Time
(UTC)) ket isu ti kangrunaan a pagalagadan ti oras nga inususar ti lubong a
panagurnos kadagit pagorasan ken oras. Maysa daytoy kadagiti sabsabali ken
asideg a maikabagian a simmaruno iti Greenwich Mean Time. Dagiti server ti
komputer, online a serbisio ken dadduma pay a bagbagi nga agtaltalek iti maysa a
naawatan a sangalubongan nga oras ket agus-usarda ti UTC para iti daytoy a
panggep. No bassit laeng ti kinaapag-isu ti masapul, dagiti kliete ket makaala
da ti agdama nga UTC nga oras kadagiti adu nga opisial nga UTC internet server.
No ti kinaapag-isu ket masapul a para iti sub-microsecond, dagiti kliente ket
makaala da ti oras manipud kadagiti senial ti satelite. Dagiti Sona ti oras iti
lawlaw ti lubong ket naibaga iti positibi wenno negatibo a supli manipud ti UTC,
a kasla iti daytoy a listaan.

Ti Panagpapada ti Sangalubongan nga Oras ket naibatay iti Internasional nga
Atomiko nga Oras (Inggles:ternational Atomic Time (TAI)), maysa a pagalgadan ti
oras a naikarkulo nga inusar ti nadagsenan a promedio iti senial a nanipud
kadagiti atomiko a pagorasan a mabirukan iti 70 a nailiana laboratorio a lawlaw
ti lubong.Ti laeng paggiddiatan dagitoy dua ket ti UTC ket kadawyan a maipagisu
babaen ti panagnayon ti maysa a tupuak a segundo tapno makaipadpada iti UTC1 iti
maysa a segundo, a naipalpalawagan babaen ti Panagpalpalikmut ti Daga. Iti
sumaruno a 50 a tawen agnggana ken mairaman ti 2011, addan ti dagup a 34 a
tupuak a segundo ti nainayon: maysa a maika-35 a tupuak a tawen ket maisagsagana
a mainayon intono 30 Hunio 2010.



https://ilo.wikipedia.org/wiki/Yemen

Ti Yemen (Arabiko: اليَمَن‎ al-Yaman), opisial nga ammo a kas ti Republika ti
Yemen (الجمهورية اليمنية al-Jumhūrīyah al-Yamanīyah), ket maysa nga Arabo
apagilian idiay Akinlaud nga Asia, mangsakop daytoy iti akin-abagatan a laud
aginggana iti akin-abagatan a patingga ti Peninsula Arabiano. Ti Yemen ket ti
maikadua a kadakkelan a pagilian iti peninsula, mangsakop daytoy iti 527,970 km2
(203,850 sq mi). Ti aplayana ket gumay-at iti agarup a 2,000 km (1,200 mi).
Daytoy ket bineddengan babaen ti Saudi Arabia iti amianan, ti Baybay Nalabbasit
iti laud, ti Golpo ti Aden ken Baybay Arabiano iti abagatan, ken ti Oman iti
daya. Urayno inbagbaga ti batay-linteg ti Yemen a ti kapitolio ket ti Sana'a, ti
siudad ket tinengtenggelen babaen dagiti rebelde manipud idi Pebrero 2015. Gapu
iti daytoy, ti kapitolio ti Yemen ket temporario a naiyalis idiay puerto a
siudad ti Aden, idiay akin-abagatan nga aplaya. Ti teritorio ti Yemen ket
mairaman dagiti ad-adu ngem 200 nga isla; ti kadakkelan kadagitoy ket ti
Socotra.

Midia a mainaig iti Yemen iti Wikimedia Commons Pakaammo ti panagbiahe idiay
Yemen manipud iti Wikivoyage (Ingles)



https://ilo.wikipedia.org/wiki/Maikadua_a_Sangalubongan_a_Gubat

Ti Maikadua a Sangalubongan a Gubat (Ingles: World War II), ket maysa a
sangalubonagan a suppiatan a nagpaut manipud idi 1939 ken nalpas idi 1945.
Kaaduan a nairaman dagiti adu a pagilian ti lubong, a nairaman dagiti Nalatak a
Kabilegan, ken nakaaramid ti dua a nagsuppiat nga agkakadua a milisia: ti
Agkakadua ken ti Pagtayyekan. Daytoy ti kaaduan a naisapasap a gubat ti
pakasaritaan, nga adda dagiti agarup a 100 a riwriw a tattao a nagserbi kadagiti
unidad ti milisia. Iti kasasaad a "dagup a gubat", dagiti kangrunaan a
nakibinglay ket nagikabilda kadagiti amin nga ekonomia, industria, ken
sientipiko nga abilidad para iti panagserbi gubat a ganetget, a nagborra ti
panakailasin a nagbaetan dagiti paisano ken milisia a rekursos. Namarkaan baaben
kadagiti naimudinganMarked a paspasamak a pannakairaman kadagiti bunton
pannakapatay kadagiti paisano, a mairaman ti Holokausto ken ti is-isu a
panagusar ti nuklear nga armas iti pannakigubat, a nagbanagan ti 50 riwriw
aginggana ti sumurok a 70 riwriw a natnatay. Dagitoy a natnatay ket makaaramid
iti daytoy a gubat ti kaaduan ti natay iti pakasaritaan ti nagtagitaoan.

Urayno ti Hapon ket nakigubgubat idin iti Tsina idi 1937, ti gubat ket sapasap a
naibagbaga a daytoy ket nagrugi idi 1 Septiembre 1939, iti panagraut iti Polonia
babaen ti Alemania, ken dagiti simmaruno a panangideklara iti gubat iti Alemania
babaen ti Pranses ken kaaduan kadagiti pagilian iti Imperio a Britaniko ken
Mankomunidad. Ti Alemania ket kinayatna ti agipatakder ti maysa a dakkel nga
imperio idiay Europa. Manipud ti naladaw a 1939 aginggan ti nasapa a 1941,
kadagiti serie iti kampania ken dagiti tulag, ti Alemania ket nagparakma wenno
pinarmekna iti kaaduana a kontinente ti Europa; iti tengnga ti Nasi-Sobiet a
tulagan, ti agmangngamangnga bassit a Sobiet ket napno wenno bassit a
naiparukma, nasakopan ken nangsilpo ti teritorio dagiti innem a Europeano a
kaarubana, ti mairaman ti Polonia. Ti Britani aken ti mankomunidad ket nabatbati
nga is-isu laeng ti kangrunaan a puersa a nagtultuloy a nakilablaban a sumipiat
ti Aksis, a dagiti gubat ket nararamid idiay Amianan nga Aprika ken ti pay
nabayagen a Gubat ti Atlantiko. Idi Hunio 1941, ti Aksis a Europa ket nagirugi
ti panagraut iti Kappon ti Sobiet, a nakaited daytoy ti panagrugi ti kadakkelan
a teatro ti daga iti pakasaritaan ti gubat, a nakabedbed daytoy kadagiti
kangrunaan a paset dagiti Aksis a puersa ti milisia. Idi Disiembre 1941, ti
Hapon, a maipanggepanna ti mangituray iti Asia, ket timmipon iti Aksis, ti
panagdaruros iti Estados Unidos ken dagiti tagikua ti Europa idiay Taaw
Pasipiko, ken napardas a nangparukma ti kaaduan iti Akinlaud a Pasipiko.

Ti panagabanse ti Aksis ket naipasardeng idi 1942, kalpasan a ti Hapon ket
napaay kadagiti serie iti gubgubat ken dagiti Europeano a tropa ti Aksis ket
naabakda idiay Amianan nga Aprika ken, mangikeddeng, iti Stalingrad. Idi 1943,
nga adda dagiti serie iti panakaabak ti Alemania idiay Dumaya a Europa, ti
Aliado a panagraut iti Pasista nga Italia, ken dagiti panagballigi ti Amerikano
idiay a Pasipiko, ti Aksis ket napukawna ti kaessemanna ken nangaramid kadagiti
estratihiko a panagsanod kadagiti amin a sanguanan. Idi1944, dagiti lUmaud a
Kumaduaan ket rinautda ti Pransia, bayat a ti Kappon ti Sobiet nakagun-od met
laeng kadagiti amin a napukawna a teritorio ken rinautna ti Alemania ken dagiti
kumaduaanna. Ti gubat idiay Europa ket simmardent iti panakatiliw iti Berlin
babaen dagiti tropa ti Sobiet ken Polako ken ti simmaruno a awan kondisionna a
panagsuko ti Alemania idi 8 Mayo 1945. Idi panawen ti 1944 ken 1945 ti Estado
sUnidos ket inabakna ti marina ti Hapon ken natiliwna dagiti nangruna nga
is-isla iti Laud a Pasipiko, a nangtinnag kadagiti bomba nga atomiko iti dayta a
pagilian idi ti panagraut iti Hapon a Purpuro ("Balay nga Is-isla") ket nagbalin
a nagarasugas. Ti gubat idiay Asia ket nagsardeng idi 15 Agosto 1945 idi ti
Hapon ket immannurot a sumuko.

Ti dagup a panagballigi dagiti Kumaduaan kadagiti Aksis idi 1945 ket
nagpasardeng iti daytoy a suppiat.Ti Maikadua a Sangalubongan a Gubat ket
nangibalbaliw ti politiko a panagitaratar ken sosial a patakder iti lubong. Ti
Nagkaykaysa a Pagpagilian (Ingles: UN) ket naipatakder tapno makaayaywan para
iti internasional a panagtitinnulongan ken mangipawil kadagiti sumakbay a
suppiatan. Dagiti nalatak a kabilegan ket isuda ti nagballigi iti gubat-ti
Estados Unidos, Kappon ti Sobiet, Tsina, Britania, ken Pransia ken nagbalin
dagitoy a permanente a kameng iti Salaknib a Konsilol ti Nagkaykaysa a
Pagpagilian. Ti Kappon ti Sobiet ken ti Estados Unidos ket rimsuada a kas
kadagiti agsinuppiat a nalatak a kabilegan, a nakaaramid daytoy ti entablada ti
Nalamiis a Gubat, a nagbayag para kadagiti sumaruno a 46 a tawtawen. Iti
kabayatan, ti impluensi dagiti nalatak a bileg ti Europa ket nagrugrugi ti
panakaapdayda, bayat a ti dekolonisasion iti Asia ken Aprika ket nagrugi.
Kaaduan kadagiti pagilian a nadadaelan kadgiti industriada ket immakarda iti
ekonomia a panagungar. Ti politiko a panagtitipon, a naipangpangruna ti idiay
Europa, ket rimsua gapo kadagiti ganetget a panagtalinaed kadagiti pannakibiang
kalpasan ti gubat.

Ti panagrugi iti gubat ket sapasap a naam-ammuan nga idi 1 Septiembre 1939, iti
panagrugi ti [Panagraut iti Polonia|Aleman a panagraut iti Polonia]]; ti
Britania ken Pransia ket nagideklara ti gubat iti Alemani a kalpasan daytoy ti
dua nga aldaw. Dagiti sabsabali a petsa para iti panagrugi iti gubat ket
mairaman ti panagrugi iti Maikadua a Gubat ti Sino-Hapon idi 7 Hulio 1937.

Dagiti dadduma ket sumorsurotda ti Britaniko a historiador a ni A. J. P. Taylor,
nga isu ket nagtengtengngel a ti Gubat ti Sino-Hapon ken ti gubat idiay Europa
ken dagiti koloniana ket nagpapadada a rimsua ken dagiti dua ket naitipon idi
1941. Daytoy nga artikulo ket agususar ti kadaywan a panagipetsa. Dagiti dadduma
pay a petsa ti panagrugi ket sagpaminsan a nausar para iti Maikadua a
Sangalubongan a Gubat ket mairaman ti Italiano a panagraut iti Abisinia idi 3
Oktubre 1935.

Ti husto a petsa iti pannakalpas ti gubat ket saan pay nga unibersal a
inannurotan. Daytoy ket naipalplatiing a ti gubat ti ket nalpasan iti
panagisardeng ti gubat iti 14 Agosto 1945 (V-J nga Aldaw), a saan a ti pormal a
panagsulo ti Hapon (2 Septiembre 1945); iti daduma a pakasaritaan ti Europa,
daytoy ket nagsardeng idi V-E nga Aldaw (8 Mayo 1945). Nupay kasta, ti Tulag iti
Kappia iti Hapon ket saan a napirmaan aginggana idi 1951, ken iti Alemania ket
saan aginggana idi 1990.

Ti Umuna a Sangalubongan a Gubat ket nangbalbaliw ti politika a mapa, ti
panakaabak dagiti Katengngaan a Bileg, a mairaman ti Austria-Hungaria, Alemania
ken ti Imperio nga Otomano; ken ti 1917 panag-agaw ti Bolshevik ti bileg idiay
Rusia. Ti kabayatan, dagiti agdama a nangabak a Kumaduaan a kas ti Pransia,
Belga, Italia, Gresia ken Romania ket nakagun-odda kadagiti teritorio, bayat nga
adda dagiti baro nga estado a napartuat idi gapu ti panakarebba iti
Austria-Hungria ken dagiti imperio ti Ruso ken Otomano.

Iti kalpasan a nagbanagan ti gubat, ti iredentista ken rebankista a nationalismo
ket nagbalin a nangruna kadagiti adu nga estado ti Europa. Ti rebankismo ken
rebankismo ket napigsa idi idiay Alemania gapu iti naisangsangayan a teritorial,
kolonial, ken busbos a napukpukaw a nagun-od gapu ti Tulag iti Versailles.
Babaen ti tulag, ti Alemania ket nakapukaw ti agarup a 13 a porsiento ti balayna
a teritorio ti ken amin kadagiti ballasiw taaw a teritoriona, bayat a
naiparparit ti panagikapet kadagiti sabsabali nga estado, ti panagsupapak ket
nasken, ken naikkan ti patingga no kasano ti kadakkel ken kapabilidad ti siiigam
a buyot dagiti pagilian. Ti kabayatan, ti Sibil a Gubat ti Rusia ket nangirugi
ti pannakapartuat iti Kappon ti Sobiet.

Ti Imperio nga Aleman ket narunaw idi idiay Aleman a Rebolusion iti 1918–1919,
ken napartuat ti maysa a demokratiko a gobierno, a naam-ammuan idi a kas ti
Weimar a Republika. Ti pannakigubatan a paset ti panawen ket nakakita kadagiti
panagriri a nagbaetan dagiti agsupsuporta dagiti baro a republika ken dagiti
nagubsang a kasuppiatan dagiti kanawan ken kanigid. Urayno ti Italia ket maysa a
kumaduaan ti diplomatiko a tulagan ket nakagun-od kadagiti teritorio, dagiti
Italiano a nationalista ket nakaugetda gapu kadagiti nikarkari a naaramid babaen
ti Britania ken Pransia a mangpatalged ti iseserrek ti Italiano iti gubat ket
saan a natungpalan ti nagtutulagan ti kappia. Manipud idi 1922 aginggan idi
1925, ti pasista a tignay nga indauloan babaen ni Benito Mussolini ket nagagaw
ti bileg idiay Italia nga adda ti nasionalista, totalitariano, ken panagtitipon
dagiti klase a programa a nangikkat ti representatibo a demokrasia, namedmedan
ti sosialista, kanigid a payak ken dagiti liberal a puersa, ken nagkamat ti
maysa nga agresibo ganganaet nga annuroten a mangipunta ti panagpilit a
panagpanday ti Italia a kas maysa a bileg ti lubong—ti maysa a "Baro nga Imperio
a Romano". Idiay Alemania, ti Nasi a Partido nga indauloan babaen ni Adolf
Hitler ket nagkamkamat a mangibangon ti pasista a gobierno idiay Alemania. Ti
kaadda ti rugi ti Nalatak a Panagsagsagaba, ti domestiko a panagsuporta para
kadagiti Nasi ket dimmakkel ken, idi 1933, ni Hitler ket naidutok idi a kas ti
Kanselor iti Alemania. Iti kalpasan a nagbanagan ti Reichstag a puor, ni Hitler
ket nagpartuat ti estado a totalitariano nga adda laeng ti maymaysa a partido
nga indauloan babaen dagiti Nasi.

Ti Kuomintang (KMT) a partido idiay Tsina ket nangirugi ti maysa a panagkaykaysa
a kampania a sumuppiat kadagiti rehional nga agtagtagikua kadagiti dagdaga ken
napagkaykaysada ti Tsina idi tengnga ti 1920 a panawen, ngen isudan idin ket
nairamanda ti maysa a sibil a gubat a kasuppiat kadagiti dati nga Insik a
komunista a kumaduaanna. Idi 1931, ti maysa a dumakdakkel a militaristiko nga
Imperio a Hapon, a nabayagen a nagkamkamat ti panagimpluensia idiay Tsina a kas
ti umuna nga addang a nakitkita ti gobiernona a kas ti karbengan a panagturay ti
Asia ti pagilian, ket inusarda ti Mukden a Pasamak a kas gapu a panagrugi ti
panagraut ti Manchuria ken mangibangon ti tirtiris nga estado iti Manchukuo.
Gaputa nakapsut unay nga agresista ti Hapon, ti Tsina ket nagkidkidaw idiay
Liaga ti Pagpagilian para iti tulong. Ti Hapon ket nagikkat manipud ti Liga ti
Pagpagilain kalpasan a daytoy ket naipato para iti panagrautna ti Manchuria.
Dagitoy dua apagilian ket nakilablabanda nadumaduma a gubat, iti Shanghai, Rehe
ken Hebei, aginggana ti Tanggu a Panagsardeng ti Panagdangadang ket napirmaan
idi 1933. Kalpasan daytoy, dagiti puersa ti Insik a boluntario ket nagtultuloyda
nga agresista kadagiti panagriribok ti Hapon idiay Manchuria, ken Chahar ken
Suiyuan.

Ni Adolf Hitler, a kalpasan ti maysa a saan anagballigi a panagpadas a
panagipalladaw ti gobierno ti Alemania idi 1923, ket nagbalin a ti Kanselor ti
Alemania idi 1933. Isu ket nagikkat ti demokrasia, a nagitakder ti radikal,
napaayatan ti maipapan ti puli a panagbaliw ti urnos ti lubong, ken nagrugi ti
nawatiwat a panagarmas manen akampania. Ti kabayatan, ti Pransia, tapno
makagun-od kadagiti kumaduaanna, ket pinalubosanna ti Italia idiay Ethiopia, a
kinaykayat ti Italia a tagikuen. Daytoy apasamak ket napakaro idi nasapa a 1935
iditi Teritorio iti Saar Basin ket legado idi a naitipon iti Alemania kenni
Hitler ken sinuppiatna ti Tulag iti Versailles, pinardasanna ti panagarmasna
manen a programa ken nagipanguna ti konskripsion.

Iti panagnamnama a mapasardeng ti Alemania, ti nagkaykaysa a Pagarian, Pransia
ken Italia ket nagporma ti Stresa a Sanguanan. Ti Kappon ti Sobiet, ket
nadanagan gapu ti dagiti gandat ti Alemania a panagtiliw ti nawatiwat a luglugar
ti dumaya a Europa, ket nagsurat ti maysa a tulagan iti agsinnaranay a
panagtulong ti Pransia. Sakbay daytoy a nagrugi, ti Pranko-Sobiet a tulag ket
nasken idi a mapan ti burokrasia iti Liga iti Pagpagilian, a nakaaramid daytoy
nga awan ti kagatna. Nupay kasta, idi Hunio 1935, ti Nagkaykaysa a Pagarian ket
nagaramid ti maysa a nawaya a tulagan ti marina nga adda ti Alemania, a
nagpasayaat dagiti dati a gawidan. Ti Estados Unidos, ket nagdandanag kadagiti
napaspasamak idiay Europa ken Asia, ket nangipasa ti Neutralidad a Tignay idi
Agosto. Idi Oktubre, ti Italia ket rinautna ti Ethiopia, ken ti Alemania ket
isisu laengen idi ti kangrunaan a Europeano a pagilian nga agsupsuporta ti
panagraut. Ti Italia nangikkat ti panagsuppiatna ti gandat ti Alemania nga
agsagepsep ti Austria.

Ni Hitler ket kinaritna ti Versailles ken Dagiti Tulag ti Locarno a tultulag
babaen ti remilitarisasion ti Rhineland idi Marso1936. Isu ket nakaawat ti
bassit a panagsungbat manipud kadagiti dadduma a bileg ti Europa. Idi nangrugi
ti Sibil a Gubat ti Espania idi Hulio, ni Hitler ken Mussolini ket nagsuporta ti
pasista ken autoritariano a puersa ti nationalista kadagiti sibil a gubatda a
sumuppiat ti sinupurtaran ti Sobiet a Spaniol Republika. Dagitoy dua a bangir
ket nagusar iti daytoy a suppiat ti mangpadas kadagiti baro nga armas ken
pamay-an ti pannakigubat, a dagiti Nationalista ket nangabakda ti gubat idi
nasap a 939. Idi Oktubre 1936, ti Alemania ken Italia ket nagporma ti
Roma-Berlin nga Aksis. Kalpasan ti maysa a bulan, ti Alemania ken Hapon ket
nagpirmada ti Kontra-Komintern a Tulag, a tiniponan ti Italia ti simmaruno a
tawen. Idiay Tsina, kalpasan ti Xi'an a Pasamak ti Kuomintang ken dagiti puersa
ti komunista ket nakitinnulagda ti panagsardeng ti suppiat tapno mairepresentada
ti maysa a nagkaykaysa a sanguanan a mangsuppiat ti Hapon.

Ti Maikasua nga Italo–Abisinio a Gubat ket maysa idi a nabiit a kolonial agubat
a nangrugi idi Oktubre 1935ken nalpas idi Mayo 1936. Ti gubat ket naglabanan a
nagbaetan dagiti siiigam a puersa ti Pagarian iti Italia (Regno d'Italia) ken
dagiti siiigam a puersa iti Etiopiano nga Imperio (a naam-amm-an pay a ti
Abisinio). Ti gubat ket nagbanagan ti milisia a panagsakup iti Etiopia ken ti
panakaikapet kadagiti baro a napartuat a kolonia ti Italiano a Daya nga Aprika
(Africa Orientale Italiana, wenno AOI); iti maipatinayon, daytoy ket nakaiparang
ti kakapsut iti Liga dagiti Pagpagilian a kas maysa a puersa ti panagpreserba ti
kappia. Ti Italia ken Etiopia ket kameng idi dagitoy a dua a pagpagilian, ngem
ti Liga ket awan ti inaramidna nga idi ti naudi ket nalawag a naglabsing ti
bukod nga Artikulo X ti Liga.

Ti Alemania ken Italia ket nangipabulod ti suporta ti Nationalista nga
insureksion lnga indauloan babaen ni heneral Francisco Franco idiay Espania. Ti
Kappon ti Sobiet ket nagsuporta ti pannakaikapet ti adda a gobierno, ti Espaniol
a REpublika, a nakapakpakita ti kumanigid a kakaykayatanna. Ti Alemani ken USSR
inusarda daytoy a palikud a gubat a kas maysa nga opurtunidad a mangsubok
kadagiti napasayaat nga armas ken taktika. Ti naigagara a Panagbomba iti
Guernica babaen ti Aleman a Condor a Sangaarbanan idi Abril 1937 ket nagiparawad
ti nawatiwat a panagdandanag a ti sumaruno a nangruna a gubat ket agiraman ti
nakaro nga aligaget a panagraut a panabomba dagiti paisano.

Idi Hulio 1937, ti hapon ket tiniliwna ti dati nag imperial nga Insik a
kapitolio iti Beijing kalpasan a nagidurog ti Rangtay Marco Polo a Pasamak, a
nagpatinggaan ti Hapon a kampania a mangraut ti amin a Tsina. Dagiti Sobiet ket
pinardasanda apinirmaan ti maysa a di-naranggas atulag iti Tsina tapno
mangipabulod ti suporta a materiales, a nagpataud ti pannakapalpas ti dati a
pagtitinnulongan ti Alemania ken Tsina. Ni Heneralissimo Chiang Kai-shek
nangibaniaga dagii bukodna a kalaingan a buyot tapno agsalaknib ti Shanghai,
ngem kalpasan ti tallo a bulan a panakilablaban, ti Shanghai ket natnag. Dagiti
Hapon ket nagtultuloyda a nagidurduron kadagiti puersa ti Insik, ti panakatiliw
ti kapitolio ti Nanking idi Disiembre 1937 ket nagitalek ti Nanking a Nadawen
apanagpapatay.

Idi Hunio 1938, dagiti puersa ti Insik pinasardengda dagiti panagiduron ti Hapon
babaen ti panaglayos ti Duyaw a Karayan; daytoy a namayan ket nakaited ti
panawen para iti panagisagana dagiti Insik kadagiti panagsalaknibda idiay Wuhan,
ngem ti siudad ket natiliw idi Oktubre. Dagiti panagballigi ti milisia ti Hapon
ket saan a nagyeg ti panakarebba iti Insika resitansia a ninamnama a magun-od ti
Hapon, embes ket ti gobierno ti Tsina ket immalis idiay kaunegan ti Chongqing
ken nagtultuloy a nakigubat.



https://ilo.wikipedia.org/wiki/Blog

Ti blog (naipangyababa manipud ti web log) ket pagtutungtungan wenno sitio ti
pakaammo a naipablaak iti World Wide Web ken buklen dagiti diskreto a pablaak
ken kadawyan a naiparparang iti balinsuek a kronolohiko nga urnos (ti kinaudi a
pablaak ti umuna a maiparang). Idi 2009 dagiti blog ket kadawyan nga obra dagiti
agmaymaysa a tao, sagpaminsan met ti bassit a grupo, ken kadawyan a mangsakop ti
agmaymaysa a suheto. Iti kabiitann naparang-ay metten dagiti adu ti nagsurat a
blog, dagiti pablaak nga insurat babaen ti adu a bilang dagiti mannurat ken
propesinal a naurnos. Dagiti blog nga adu ti nagsurat a ket agtaud manipud
kadagiti warnakan, dagiti dadduma pay a pagipablaakan ti midia, dagiti
unibersidad ken dagiti dadduma pay a kapada a pakabilangan dagiti instituto para
kadagiti umad-adu a bilang iti trapiko ti blog. Ti pannakaipadur-as ti Twitter
ken dagiti dadduma pay a sistema ti "microblogging" ket nakatulong a mangitipon
kadagiti blog nga adu ti nagsurat ken ti dagiti blog ti agmaymaysa a nagsurat
kadagiti pagipablaakan ti damdamag iti kagimongan.



https://ilo.wikipedia.org/wiki/Daga_(planeta)

Ti Daga (wenno ti Daga) ket isu ti maikatlo a planeta manipud ti Init, ken ti
kapusekan ket maikalima a kadakkelan kadagiti walo a planeta iti Sistema a
Solar. Isu pay ti kadakkelan kadagiti uppat a naindagaan a planeta iti Sistema a
Solar. Daytoy ket sagpaminsan pay a makunkuna a ti lubong, ti Asul a Planeta,
wenno babaen ti Latin a naganna a, Terra.[paammo 1]

Ti Daga ket naporma idi agarup a 4.54 bilion a tawtawen babaen ti
panakapartuatna manipud ti solar a nebula, ken ti biag ket rimsua iti rabawna
idi kaunegan ti maysa a bilion a tawtawen. Ti planeta ket pagtaengan dagiti
riwriw a sebbangan, a mairaman dagiti tao. Ti biospera ti Daga ket naimudingan a
nabalbaliwanna ti tangatang ken dagiti pay abiotiko a kasasaad iti planeta, a
nagpakabael daytoy ti panakaiwarwaras dagiti aerobio nga organismo ken dagiti
pay panakaporma ti tuon ti osono a daytoy ket, a kumaduaan ti magnetiko a lugar
ti Daga, ket mangtiped kadagiti makadangran a solar a radiasion, a mangpalubos
ti biag iti daga. Ti maipapan ti bagi a tagikua ti Daga, ken dagiti pay bukodna
a heolohiko a pakasaritaan ken panagliklikmut, ket pimmalubos ti panagrang-ay ti
biag. Ti planeta ket manamnama a agituloy a makasuporta ti biag para kadagiti
sumaruno a 500 a riwriw aginggana ti 2.3 a bilion a tawtawen.

Ti ukis ti daga ket nabingbingay kadagiti nadumaduma a nasikkil a paset, wenno
tektoniko a plato, nga umakar ti rabaw kadagiti panawen iti adu a riwriw a
tawtawen. Agarup a 71% iti rabaw ket nasakopan babaen dagiti naapgad a danuma a
taaw, nga adda dagiti nabati ket buklen dagiti kontinente ken is-isla a dagitoy
amin a maitipon ket adda dagiti adu a danaw ken dagiti nadumaduma a pagtaudan
iti danum a mangbukel ti hidrospera. Dagiti ungto ket kaaduan a naabongan
kadagiti natanken a yelo (Antartiko a sabanas ti yelo) wenno baybay ti yelo
(Artiko a gora ti yelo). Ti uneg ti planeta agnanayon nga aktibo, nga adda ti
napuskola tuon iti medio a natangken a manta, maysa alikido a akin ruar a bugas
nga agpataud ti magnetiko a lugar, ken maysa a natangken a landok a kaunegan a
bugas.

Ti Daga ket makibiang kadagiti sabsabali a banag iti limbang, a naipangpangruna
ti Init ken ti Bulan. Iti agdama, ti Daga ket likmutenna ti Init iti tunggal
maysa a 366.26 paset ti panawen ken agtayyek iti bukodna a patayyekan, a maipada
dagiti 365.26 a solar nga aldaw, wenno maysa a sidereal a tawen.[paammo 2] Ti
pagtayyekan ti Daga a panagtayyek ket napakbo ti 23.4° nga umadayo manipud ti
tindek iti bukodna a panaglikmut a plano, a agpataud daytoy ti panagdumaduam ti
tiempo iti rabaw ti planeta iti paset ti panawen iti maysa a tropikal a tawen
(365.24 a solar nga al-aldaw). Ti maymaysa laeng a masna a satelite ti Daga, ket
ti Bulan, a nangrugi nga agpalpalikmut iti daytoy idi agarup a 4.53 bilion
tawtawen, a daytoy ket agpataud ti ugot dagiti taaw iti panawen ti Naladaw nga
Adu a Panagbomba ket gapuanan ti naimudingan a panagbalbaliw ti enbironmento ti
kalatakan a rabaw.

Dagiti mineral a rekurso ti planeta ken dagiti taudan ti biospera ket
agparparawad kadagti rekurso nga inususar a panagsuporta ti sangalubongan a
populasion ti nagtagitaoan. Dagiti agtaeng ket naigrupoda kadagiti agarup a 200
a nawaya a naturay nga estado (193 mabigbigan ti Nagkaykaysa a Pagpagilian a
naturay nga estado), a makibibiang babaen ti diplomasia, panabaniaga, komersia,
ken milisia nga aksion. Dagiti kultura ti nagtagitaoan ket nakaparang-ay kadagit
nadumaduma a panagkita iti planeta, a mairaman ti personipikasion a kas maysa a
kinadios, ti pammati ti maysa a dalumpinas a Daga wenno iti Daga a kas ti sentro
iti law-ang, ken ti maysa a moderno a perspektibo ti lubong a kas maysa a
napagkaykaysa nga enbironmento a makasapul ti panagayaywan.



https://ilo.wikipedia.org/wiki/Pagbasabasa_ti_web

Ti pagbasabasa ti web ( Ingles: web browser wenno browser ) ket maysa a
pangipakat a sopwer para iti panagala, panagipresenta ken panagdaliasat kadagiti
pakaammo a rekurso iti World Wide Web. Ti maysa a pakaammo a rekurso ket
nainaganan babaen ti maysa a Agpapada a Panaginagan ti Rekurso (URI) ken mabalin
pay a maysa a panid ti web, ladawan, video wenno dadduma pay a pirgis ti linaon.
Dagiti silpo ti web nga adda kadagiti rekurso ket mangpakabael kadagiti
agar-aramat ti nalaka a pangdaliasat kadagiti bukodda a pagbasabasa kadagiti
maikabagian a rekursor. Ti pagbasabasa ti web ket mabalin pay a mainaganan
babaen ti maysa a pangipakat a sopwer wenno programa a mangpakabael kadagiti
agar-aramat a sumrek, mangala ket kumita kadagiti dokumento ken dadduma pay a
rekurso iti internet.

Urayno dagiti pagbasabasa ket nangrunada a naipanggep a mangusar ti World Wide
Web, mabalin pay dagitoy a mausar makaala kadagiti pakaammo nga inted babaen
dagiti server ti web kadagiti pribado a network wenno dagiti papeles dagiti
sistema ti papeles.

Dagiti kangrunaan a pagbasabasa ti web ket ti Chrome, Firefox, Internet
Explorer, Opera, ken Safari.



https://ilo.wikipedia.org/wiki/Danum

Ti danum ket maysa a kimiko a sustansia nga addaan iti kimiko a pagannurotan a
H2O. Ti molekula ti danum ket aglaon ti maysa nga Oksíheno ken dua a Hidróheno
kadagiti atomo a naikapet babaen dagiti kobalente a piansa. Ti danum ket likido
iti ambiente a kasasaad, ngem kadawyan nga adda iti Daga iti natangken a
kasasaad ti yelo ken alingasaw a kasasaad (alingasaw ti danum wenno
alibungubong). Ti danum ket adda pay iti kasasaad a likido a kristal iti asideg
kadagiti Hidropiliko a rabaw. Babaen kadagiti nomenklatura a pananginagan
kadagiti kimiko a kompuesto, ti dihidroheno monoksido ket isu ti sientipiko a
nagan ti danum, ngem daytoy ket saan unay a maus-usar.

Ti danum ket sakupenna ti 70.9% iti rabaw ti Daga, ken daytoy ket nangruna
kadagiti amin a naamammuan a porma iti biag. Iti Daga, 96.5% ti danum ti planeta
ket mabirukan kadagiti taaw, 1.7% iti danum iti sirok ti daga, 1.7% iti glasier
ken dagiti gora ti yelo idiay Antartika ken Greenland, adda met bassit a pirgis
dagiti sabsabali a bagbagi ti danum, ken 0.001% iti angin a kas ti sengngaw,
dagiti ulep (naporma iti natangken ken dagiti partikulo ti danum a nasuspende
iti angin), ken tudo. Adda laeng 2.5% iti danum ti Daga ket di-naapgad, ken
98.8% iti danum ket yelo ken sirok ti daga a danum. Basbassit ngem 0.3% kadagiti
amin a di-naapgad a danum ket addaan kadagiti karayan, danaw, ken ti tangatang,
ken basbassit pay a bilang a di-naapgad a danum ti Daga (0.003%) ket adda
kadagiti biolohiko a bagbagi ken napataud a produkto.



https://ilo.wikipedia.org/wiki/Siria

Ti Siria (/ˈsɪriə/ ( denggen) SIRR-ee-ə; Arabiko: سورية‎ Sūriyya wenno سوريا
Sūryā; Siriako: ܣܘܪܝܐ; Kurdo: Sûrî‎), opisial a ti Republika nga Arabo ti Siria
(Arabiko: الجمهورية العربية السورية‎ al-Jumhūriyyah al-‘Arabīyah as-Sūriyyah
 Arabiko a pannakabalikas (tulong·paammo)), ket maysa a pagilian idiay Akinlaud
nga Asia, a nabeddengan babaen ti Lebanon ken ti Baybay Mediteraneo iti laud, ti
Turkia ti amianan, ti Irak iti daya, ti Hordania iti abagatan, ken ti Israel iti
abagatan a laud.

Iti Ingles, ti nagan a Siria ket kapadpadana idi ti Lebante, a naamamuan iti
Arabiko a kas ti Sham, nupay daytoy moderno nga estado ket buklenna dagiti
luglugar ti taga-ugma a pagpagarian ken imperio, a mairaman ti Eblano a
sibilisasion iti maikatlo a milenio BC. Iti Islamko a panawen, ti kapitoliona a
siudad, a Damascus, ti kadaanan nga agnanayon a nataengan a siudad iti lubong,
ket isu daydi tugaw ti Umayad a Kalipato, ken maysa a probinsial a kapitolio ti
Mamluk a Sultanato iti Ehipto.

Ti populasion ti Siria ket 74% Sunni, 12% Alawi, 10% Kristiano, ken 3% Druze. No
maitipon amin, adda 90% iti populasion ti Siria ket Muslim, bayat a dagiti
dadduma a 10% ket Kristiano, a kangrunaan a mairaman dagiti Arabo a Kristiano
ken dagiti pay Asiriano ken dagiti Armenio. Dagiti kangrunaan n patneng a
minoridad idiay Siria ket mairaman dagiti Kurdo (9%), dagiti Asiriano, dagiti
Armeniano, dagiti Turkamano ken dagiti Sirkasianos. Ti kaaduan ti populasion ket
Arabo (90%).



https://ilo.wikipedia.org/wiki/Roma

Ti Roma (Panangibalikas nga Ingles: /ˈroʊm/; Italiano: Roma
panangibalikas [ˈroːma] ( denggen); Latin: Rōma) ket maysa a siudad ken
naipangpangruna a komuna ("Roma Capitale") idiay Italia. Ti Roma ket isu ti
kapitolio iti Italia, ti kapitolio iti Lazio (Latin: Latium) ken ti kangrunaan
nga ili iti Probinsia iti Roma. Nga addaan ti agarup ar 2.7 riwriw nga agtaeng
1,285.3 km2 (496.3 sq mi), isu pay daytoy ti kadakkelan ken kaaduan apopulasion
a siudad ken komuna iti daytoy a pagilian. Daytoy a siudad ket mabirukan idiay
tengnga a laud a paset iti Italiano a Peninsula, idiay Karayan Tiber ti uneg ti
Lazio a rehion iti Italia.

Ti pakasaritaan ti Roma sangadpaenna ti dua ken kagudua a ribo a tawtawen. Isu
idi ti kapitolio a siudad ti Romano a Pagarian, ti Romano a Republika ken ti
Romano nga Imperio, nga isu ti dominante a kabilegan idiay Lumaud Europa ken
dagiti dagdaga a nabeddengan ti Mediterraneo para iti sumurok a pito gasut a
tawtawen manipud idi umuna a siglo BC aginggana idi maika-7 a siglo AD ken
daytoy a siudad ket naipammategan a kas maysa a nakaipasngayan iti lumaud a
sibilisasion. Manipud idi umuna a siglo AD, ti Roma ket isun ti tugaw iti Papa
ken, kalpasan ti gibus iti Bisantino a dominasion, idi maika-18 a siglo nagbalin
daytoy a kapitolio dagiti Papa nga Estado, a nagbayag daytoy aginggana idi 1870.
Idi 1871 ti Roma ket nagbalin a kapitolio iti Pagarian iti Italia, ken idi 1946
ti kapitolio iti Italiano a Republika.

Kalpasan dagiti Tengnga a Panawen, ti Roma ket tinurayan babaen dagiti papa a
kas ni Alejandro VI ken Leon X, a nagbaliw iti siudad iti maysa kadagiti
kangrunaan a sentro iti Italiano a Renasimiento, a nairaman ti Florencia. Ti
agdama a bersion iti Basilika ni San Pedro ket inpatakder idi ken ti Kapilia
Sistina ket pinintaan babaen ni Michelangelo. Dagiti nalatak nga artista ken
arkitekto, a kas ni Bramante, Bernini ken Rafael ket nagtaengda idiay Roma, nga
isuda ket nagparawad kadagiti Renasimiento ken Baroko nga arkitektura.

Ti Roma ket nairanggo idi ti GaWC idi 2010 a kas maysa a beta+ a sanglubongan a
siudad, ken ti pay maika-28 a kangrunaan a sangalubongan a siudad. Idi 2007, ti
Roma ket isu idi ti Maika-11 a kaaduan a nabisbisita a siudad iti lubong,
maika-3 a kaaduan a nabisbisita iti Kappon ti Europa, ken ti kadayegan a papanan
dagiti turista idiay Italia. Ti siudad ket maysa kadagiti kaballigian a
"pabrika" iti Europa, kadagiti termino a kadayaw ken puonan. Ti naipakasaritaan
a sentrona ket inlista babaen ti UNESCO a kas maysa a Tinawtawid a Lugar iti
Lubong. Dagiti monumento ken dagiti museo a kas dagiti Batikano a Museo ken ti
Koliseo ket dagiti 50 a kaaduan a papanan a mabisbisita dagiti turista iti
lubong (ti Dagiti Batikano a Museo a naka-awawat kadagiti 4.2 a riwriw a turista
ken ti Koliseo ket naka-awawat kadagiti 4 a riwriw a turista iti tungngal maysa
a tawen). Ti Roma ket nangsangaili idi ti Kalgaw nga Olimpiada ti 1960.

No ti maipanggep a taudan ti nagan a Roma adda dagiti nadumaduma a hipotesis a
naibagnabaga. Ti kangrunaan ket dagiti sumaganad are the following:

Adda ti arkeolohiko nga ebidensia ti panagsakup ti tao iti lugar a Roma manipud
idi 14,000 a tawtawen, ngem ti napuskol a tuon ti ububing a rugrugit ket
ilemmengna dagiti lugar ti Palaeolitiko ken Neolitiko. Adda dagiti ebisensia ti
bato a ramramit, banga ken dagiti bato nga armas a mangikeddeng ti saan a
basbassit ngem 10,000 a tawtawen a kaada ti tao. Adda dagiti nakalkali a
mangsuporta ti panirigan a ti Roma ket dimakkel manipud kadagiti pastoral a
pagtaengan idiay Turod Palatino a nabangon idiay ngato ti lugar iti masakbayan a
Romano a Timpuyogan. Bayat nga adda met dagiti arkeologo a sumupsuppiat a ti
Roma ket nabangon iti tengnga ti maika-8 a siglo BC (ti patesa ti tradision),
daytoy a petrsa ket suheto ti kontrobersia. Nupay kasta, ti bileg ti nadayeg a
sarita ti naisalaysayan a pannakabangon ti Roma ket tarawidwidanna a mangilingay
ti panangikaskaso manipud ti husto, ken dagiti naduduog a tinaudan.

Dagiti tradisional a sarita a a naibagbaga met laeng dagiti taga-ugma a Roamno
ket nangipalpalawag ti kasapaan a pakasaritaan ti siudadda kadagiti termino iti
sarita ken mito. Ti naamammuan kadagitoy a mito, ken mabalin a ti kadayegan
kadagiti amin ket dagiti Romanomano a mito, ket ti istoria ni Romulus ken Remus,
ti dua a singin a pinsuso babaen ti maysa a babai a lobo. Nangikeddengda a
mangbangon ti maysa a siudad, ngem kalpasan ti maysa a panagringngor, ni Romulus
ket pinatayna ti kabasatna alalaki. Segun kadagiti Romano nga analista, daytoy
ket napasamak idi 21 Abril 753 BC. Daytoy a sarita ket nainaipada iti dua a
tradision, a napasamak iti nasapsapa a panawen, nga adda ti Troiano a nagkamang
a ni Aeneas ket timmalaw idiay Italia ken nakabiruk kadagiti linia ti Romano
babaen ti anakana lalaki a ni Iulus, ti kabiengas ti Julio-Claudia a dinastia.
Daytoy idi ket lineppas babaen ti Romano a mannaniw a ni Virgilio idi umuna a
siglo BC.

Midia a mainaig iti Roma iti Wikimedia Commons Pakaammo ti panagbiahe idiay Roma
manipud iti Wikivoyage (Ingles)



https://ilo.wikipedia.org/wiki/ISO_3166

Ti ISO 3166 ket pagalagadan nga inpablaak babaen ti Gunglo ti Sangalubongan para
iti Panagalagad (ISO). Daytoy ket mangipalawag kadagiti kodigo para kadagiti
nagan ti pagpagilian, dagiti agkamkammatalek a teritorio, naipangruna a luglugar
iti interesado iti heograpia, ken dagiti kangrunaan a pannakabingbingay (a kas
dagiti probinsia wenno dagiti estado). Ti opisial a nagan ti pagalagadan ketl
Kodkodigo para iti representasion ti nagnagan ti pagpagilian ken dagiti
subdibisionda.

Ti immuna nga edision ti ISO 3166 ket naipablaak idi 1974, a nangiraman laeng
kadagiti alpabetiko a kodigo ti pagilians. Ti maikadua nga edision, ket
naipablaak idi 1981, ken nangirman met kadagiti numeriko a kodigo ti pagilian,
ken ti maiaktlo ken maikapat nga edision ket naipablaak idi 1988 ken idi 1993.
Ti maikalima nga edision, ket naipablaak idi baetan ti 1997 ken idi 1999,
naipadakkel idi daytoy kadagiti tallo a paset tapno mairaman dagiti kodigo para
kadagiti subdibision ken dagiti dati a pagilian.

Ti pagalagadan ti ISO 3166 ket tinartaripato babaen ti Mangtaripato nga Ahensia
ti ISO 3166 (ISO 3166/MA), a mabirukan idiay sentral nga opisina ti ISO idiay
Hinebra, Suisa. Kasisigud idi a mabirukan daytoy idiay Deutsches Institut für
Normung (DIN) idiay Berlin, Alemania. Dagiti kangrunaan nga obrana ket:

Adda dagit isangapulo nga eksperto nga addaan ti karbengan ti panagbutos iti ISO
3166/MA. Ti lima ket dagiti representatibo dagiti nailian a gunglo dagiti
pagalagadan:

Dagiti sabali a lima ket dagiti representatibo ti nangruna nga ahensia ti
Nagkaykaysa a Pagpagilian wenno dagiti sabali nga sangalubongan a gunglo ng
aagus-usar ti ISO 3166-1:



https://ilo.wikipedia.org/wiki/Seoul

Ti Siudad ti Seoul (Panangibalikas a Koreano: [sʌ.ul] ( denggen), opisial nga
Espesial a Siudad ti Seoul, ket isu ti kapitolio ken kadakkelan a metropolis iti
Abagatan a Korea. Maysa a nalatak a siudad nga addaan ti sumurok a populasion a
10 a riwriw, isu daytoy ti kadakkelan a maitutop a siudad iti OECD naparang-ay a
lubong. Ti Nailian a Kapitolio ti Seoul ket isu daytoy ti maikadua a kadakkelan
metropolitano a lugar iti lubong nga addan ti sumurok a 25 riwriw a nagtaeng, a
mairaman ti naipalikmut a metropolis ti Incheon ken ti probinsia ti Gyeonggi.
Sumurok a kagudua ti populasion ti Abagatan a Korea ket agtaeng idiay Nailian a
Kapitolio ti Seoul.

Daytoy ket mabirukan idiay Karayan Han, ti pakasaritaan ti Seoul ket masurotan
kadagiti ad-adu ngem 2,000 a tawtawen idi nabangon idi BCE babaen ti Baekje, ti
maysa kadagiti Tallo a Pagarian ti Korea. Daytoy ket nagtultuloy a kas ti
kapitolio iti Korea babaen ti Joseon a Dinastia ken ti Koreano nga Imperio. Ti
Seoul a metropolitano a lugar ket pakabirukan kadagiti uppat a TInawtawid a
Lugar ti Lubong ti UNESCO: ti Palasio Changdeok , Hwaseong a Pagsammakedan,
Nasantuan alugar ti Jongmyo ken ti Naarian a Tanem ti Joseon a Dinastia. Ti
Seoul ket napalikmutan babaen ti kabambantayan, a tikatayagan ket ti Bantay.
Bukhan, ti kaaduan a nabisbisita a nailian a parke iti lubong. Dagiti moderno a
langa ti daga nga agtengtengel kadagiti Guinness World Records ket mairaman ti
Lotte World, ti kadakkelan nga adda ti uneg a tema a parke iti lubong, ti
Moonlight Rainbow Fountain, ti kaatiddogan a burayok a rantay iti lubong ken ti
CGV Starium ti Times Square , ti kadakkelan a pagbuyaan ti sine iti lubong. Ti
nakaipasngayan ti K-pop ken ti Koreano nga allon, ti Seoul ket nabutosan idi a
kas ti kinaykayat a papanan a pagbanniagaan dagiti Insik, Hapon ken Tailandes a
turista para kadagiti tallo nga agsasaruno a tawen idi 2011 nga adda kadagiti
sumurok a 10 a riwriw a sangalubongan nga agbisbisita idi 2012.

Ita nga aldaw, ti Seoul ket naipanpanunotan a mangidadaulo ken napardas nga
agpangpangato a sangalubongan a siudad, a nagbanagan manipud ti narang-ay nga
ekonomiko ket ti idadakkel a nakunkuna a kas ti Milagro iti Karayan Han a
nangbalbaliw daytoy manipud kadagiti dapo ti Koreano a Gubat a napan iti
maikapat a kadakkelan a metropolitano nga ekonomia nga adda ti maysa aGDP iti
US$773.9 a bilion idi 2012 kalpasan ti Tokyo, Siudad ti New York ken Los
Angeles. Ti maysa a mangiyununa a sentro ti teknolohia, daytoy ket adda iti
maikanem a kadakkelan ti bilang kadagiti Fortune Global 500 a multinational a
kas ti Samsung iti lubong, ti kadakkelan a kompania ti teknolohia iti lubong,
ken ti pay LG ken Hyundai-Kia. Ti Seoul ket isu ti kapardasan a dumakdakkel a
sentro ti pinansia iti lubong, ken mairanggo kadagiti kasayaatan a lima iti
Pagsurotan kadagiti Pinansia a Sentro ti Lubong. Ti a Gangnam Distrito ket
mangporma ti komersial a sentro a mairaman ti Sentral a Distrito ken ti pinansia
a sentro ti, Isla Yeoui ken ti teknolohia a sentro ti [[Siudad ti Dihital a
Midia]. Daytoy ket mairanggo a maikanem iti Sangalubongan a Pagsurotan ti Bileg
ti Siudad, ti metropolis ket mangieksa ti maysa a nagruna nga impluensia
kadagiti sangalubongan a pannakibiang a kas maysa kadagiti lima a nagdadaulo a
mangsangsangaili kadagiti sangalubongan a timpuyogan.



https://ilo.wikipedia.org/wiki/Olanda

Ti Olanda (i/ˈnɛðərləndz/; Olandes: Nederland [ˈneːdərˌlɑnt] ( denggen)) ket
maysa a konstituente a pagilian ti Pagarian ti Olanda, a nangruna a mabirukan
idiay Amianan-Laud nga Europa nga adda dagiti isla idiay Karibe. Ti Nangruna a
daga ti Olanda ket pagbeddenganna ti Baybay Amianan iti amianan ken laud, ti
Belhika iti abagatan, ken ti Alemania iti daya, ken makibinningay dagiti
maritimo a pagbeddengan iti Belhika, Alemania ken ti Nagkaykaysa a Pagarian.
Daytoy ket maysa a parlamentario a demokrasia a naurnos a kas maysa a unitario
nga estado. Ti pagilian a kapitoliona ket ti Amsterdam ken ti tugaw ti gobierno
ket Ti Hague. Ti Olánda' iti pakabuklanna ket kadawyan a naibagbaga a kas
Holanda, uyrayno ti Amianan ken ti Abagatan a Holanda ket agpayso laeng a
dagitoy ket dua kadagiti sangapulo ket dua a probinsiana.

Ti Olanda maysa a heograpiko a naisanglad ti nababa a pagilian, nga adda iti
agarup a 20% ti kalawana ken 21% kadagiti populasionna ket mabirukan ti babba ti
pantar ti baybay, ken 50% kadagiti dagana ket naisanglad ti basbassit ngem maysa
a metro ti ngato ti pantar ti baybay. Daytoy a naisalsalumina a langana ket
agiparawad ti nagan ti pagilian: iti Olandes (Nederland), Inggles, ken kadagiti
dadduma pay nga Europeano a pagsasao (a kas ti Aleman: Niederlande, Portuges:
Países Baixos, Kroata: Nizozemska, Gales: Yr Iseldiroedd, Irlandes: An Ísiltír,
Espaniol: Países Bajos, Pranses: Les Pays-Bas, Sueko: Nederländerna, Norwego:
Nederland, Italiano: Paesi Bassi, Griego: Κάτω Χώρες ken Pinlandes: Alankomaat),
ti naganna ket literal a kayatna a sawen ket "(Ti) Ababa a Pagpagilian" wenno
"Ababa a Pagilian". Kaaduan kadagiti lugar ti baba ti lessaad ti baybay ket
inaramid ti tao, a gapuanan babaen dagiti siglo ti nawatiwat ken di nasayaat a
panagtengngel ti panagala ti turba, a nagipababa ti rabaw babaen kadagiti adu a
metro. Uray dagiti nalayusan alugar ti panagal kadagiti turba ket agtultuloy
babaen ti panagkalkali ti karuotan. Manipud ti naladaw a maika-16 a siglo,
nangrugi ti panagala manen ti daga ken ti dakkel a luglugar ti polder ket
naipreserba tattan babaen kadagiti nasayaat a pagayusan a sistema nga adda
dagiti tambak, dagiti kanal ket pagbombaan nga estasion. Kaaduan ti Olánda ket
naporma babaen ti estuario ti tallo a nangruna a karayan ti Europa, a ti
panagtitipon dagitoy kadagiti distributario ket mangporma ti delta
Rin-Mosa-Eskalda. Kaaduan ti pagilian ket nadalumpinas, malaksid kadagiti bakras
ti turturod idiay adayo nga abagatan a daya ken dagiti nadumaduma nga ababa
turturod idiay tengnga a paspaset.

Ti Olanda ket maysa idi kadagiti immuna a pagilian a bimmutos ti parlamento.
Kadagiti adu a pakaikaduaan, ti pagilian ket maysa a nangibangon a kameng ti
Kappon ti Europa, NATO, OECD ken WTO. Ti Olánda ket adda ti maikasiam a
kangatuan a matgedan ti tunggal maysa a tao iti lubong. No kaduanna ti Belga ken
Luxembourg dagitoy ket mangporma ti ekonomiko a kappon ti Benelux. Ti pagilian
ket mangsangsangaili ti Organisasion para iti Panagiparit kadagiti Kimika nga
Armas ken dagiti lima a sangalubongan a korte: ti Agtultuloy a Korte ti
Panagikeddeng, ti Sangalubongan a Korte ti Hustisia, ti Sangalubongan a Tribunal
ti Kriminal para iti Dati a Yugoslavia, ti Sangalubongan a Korte ti Kriminal ken
ti Naipangpangruna a Tribunal para iti Lebanon. Dagiti uppat nga immuna ket
mabirukan idiay Ti Hague, ken ti pay ahensia ti kriminal nga intelihensia ti EU
a Europol ken ti maipapan ti hustisia a panagtitinnulongan nga ahensia ti
Eurojust. Daytoy ket nangiturong a panakaiparboan ti siudad a kas ti "ti legado
a kapitolio ti lubong". Ti Olánda ket adda ti naibatay ti paggatangan nga
aglalaok nga ekonomia, a nairanngo ti maika-13 kadagiti 157 a pagilian segun ti
Pagsurotan ti Nawaya nga Ekonomiko. Idi Mayo 2011, nairanggo idi ti Olanda a kas
ti "karagsakan" a pagilian segun kadagiti resulta babaen ti OECD.

Ti intero nga Olanda ket masansan a naibagbaga iti daan a pannakainaganna iti
"Holanda", ngem daytoy ket nainget laeng a mangibagbaga ti Amianan ken Anagatan
Holanda, dua kadagiti sangapulo ket dua a probinsia ti pagiliant, a napartuat
manipud ti dati a Kondado ti Holanda. Dayta a kondado ket kangrunaan idi
akondado iti ekonomia ken politika iti rehion. Iti pakasaritaan, ti Holanda ket
masansan nga agserbi a kas metonimia para iti intero a pagilian. Ti panangibaga
ti Olanda a kas Holanda ket pagarigan iti pars pro toto ken naikeddenga a
teknikal a saan a husto wenno inpormal, depende iti kontesto, ngem nsaysayaat a
maawat no mangibagbaga iti timpuyogan ti nailain a putbol.

Ti De Lage landen (Dagiti Ababa a Pagilian) ket heograpiko a panangibaga iti
sapasap a lugar ti Belhika, ti Olanda, ken Luxembourg, ken ammo pay a kas para
iti ad-adu a heopolitiko a termino ti Benelux. Depende iti kontesto, ti
panangibaga ti "Ababa a Pagpagilian" ket sagpaminsan a mainayon ti dati a
tagikua ti Borgonones ken Habsburgo nga itan ket paset ti akin-amianan a Pransia
(Pranses a Flanders, Pranses a Hainaut, Artois, Picardy aginggana iti Somme) ken
ti dati a rehion ti Luxembourg iti likmut ti Diedenhoven ken Alemania (daya
Frisia, Julich, Cleves, Bentheim, Lingen, ti rehion ti likmut ti Geldern, ti
likmut ti Bitburg, dagiti dadduma amunisipalidad iti daya dagiti akindaya a
probinsia nga insilpo babaen ti Prusia idi 1815, kdpy.). Thi Olanda ket addaan
iti agarup a kaibuksilan akas ti Ababa a Pagpagilian, ngem iti ad-adu a
historiograpiko a saad.

Idi maika limapulo a siglo ti nagan "ti Olanda" ("de Nederlanden") ket
naus-usaren. Saan met daytoy a kapada ti Pransia ken Inglatera gapu ta daytoy
ket awan ti etniko a taudan, ngem daytoy ket kasisigud a heograpiko a termino a
mangibaga ti paggidiatan iti nangato a daga. Daytoy ket naisansanayen manipud
dagitipanawen ti Romanos, wa nangisalumina iti nagbaetan dagiti probinsia ti
Romano iti Germania Inferior ken Germania Superior, a mangibagbaga ti sumalog
ken sumang-at a lokasion dagitoy a dua a probinsia. Dagiti nagan ti lugar iti
Neder ken Nieder ket naus-usar pay laeng kadagiti nadumaduma alugar kadagiti
lugar ti pagsasao ti Olandes ken Aleman. Dagiti pay termino kasla ti akinbaba a
Rin ken akinbaba a Mosa ket kadawyan idi dagitoy a naus-usar (maisuppiat iti
tengnga a Rin wenno akinngato a Rin).

Ti Niderlant idi Tengnga a Panpanawen ket ti rehion iti nagabetan ti Mosa ken ti
Rin, ti Lugar ti Akinbaba a Rin ket nairaman itan. Ti lugar nga ammo a kas ti
Oberland (Nangato a pagilian) ket naikeddeng idi nga agarup a mangrugi idiay
asideg iti nangatngato a pakabirukan ti Cologne. Babaen ti panagpaatiddog, ti
termino ket mabalin pay a maipakat iti delta ti Eskelda, Mosa ken Rin, ken
kalpasanna maibaganto iti porma ti ad-adu ngem maysa. Gapu ti kinapangruna ti
Ababa a Pagpagilian, ti nagan ket immad-adu idin a naus-usar para iti daytoy a
lugar. Manipud idi agarup a 1490, dagiti probinsia ti Borgonones-Habsburgo ket
naibagbaga pay dagitoy. Malaksid ti Flanders, "ti Olanda" idi ket, manipud ti
tengnga ti maika-sangapulo ket innem a siglo ken ti masakbayan, ket mabalin a ti
kaaduan a naus-usar.

Ti kasakbayan a pakasaritaan ti lugar nga itan ket ti Olanda ket kaaduan a
sinukog babaen ti kankanayon a panagbaliw ti ababa ti ayan a heograpia. Ti
kaduogan a tugot i tao (Neanderthal) idiay Olanda ket banirukan idiay pagbatuan
ti Belvédère idiay asideg ti Maastricht: dagititidda ti kampo dagiti agan-anup
ken agburburas manipud kadagiti 250,000 a tawe a naplabas. Kalpasan ti patingga
ti panawen ti yeloe, dagitinadumaduma a Paleolitiko a grupo ket tinagtagitaoda
ti lugar, ken idi agarup a 8000 SK, dagiti Mesolitiko a tribu ket nagnaedda
idiay Friesland ken Drenthe, nga idia ti kakadutalan ti kaduogan a canoe iti
lubong, a napetsaan iti isu met laeng a paset ti panawen. Dagiti autoktono nga
agan-anup ken agburburas manipud ti kultura ti Swifterbant ket naibagbaga
manipud idi agarup a 5600 SK ken masakbayan. Dagitoy ket napigsa a naisilpo
kadagiti karayan ken nawaya a danum ken maikabagianda iti akin-abagatan nga
Eskandibia a kultura ti Ertebølle (5300 SK–4000 SK). Iti laus, dagiti isu met
laeng a tribu ket nangipatakderda kadagiti kampo ti panaganupan tapno aganup
kadagiti ayup iti panaglalam-ek. Dagiti tattao ket napanda iti panagtaraken
kadagiti dinguen idi agarup a baetan ti 4800 SK ken 4500 SK. Ti transpormasion
ti agrikultura ket nagin-inut a napasamak, idi baetan ti 4300SK–4000 SK. Ti
kultura ti Funnelbeaker ket maysa idi nga agtaltalon a kultura a gimmay-at
manipud idiay Dinamarka babaen ti akin-amianan nga Alemania aginggana idiay
akin-amianan nga OLanda. Iti daytoy a panawen iti kasakbayan a panawen ti
Olanda, ti immuna a nangruna atidda ket naipatakder: dagiti dolmen, dagiti
monumento ti dakkel a tanem iti bato idiay Drente, ken mabalin a nabangon idi
nagbaetan ti agarup a 4100 SK ken 3200 SK. Iti abagatn a laud, ti kultura ti
Vlaardingen (agarup a 2600 BC), ti mays nga ad-adu a primitibo a kultura dagiti
agan-anup ken agburburas ket nasayaatda met a nagbiag kadagiti paset ti panawen
ti Neolitiko. .

Ti pannakabiruk ti gambang ket mangipakpakita nga adda met idi ti panagtagilako
kadagii sabali a lugar idiay Europa, gapu ta ti natural a gambang ket saan
amabirukan iti daga ti Olanda. Ti Panawen ti Bronse ket mabalin a nagrugi idi
agarup a 2000 SK ken nagpaut aginggana idiagarup a 800 SK. Dagiti kadawyan a
bronse a banag manipud ti daytoy a paset ti panawen ket mairaman dagiti
kutsilio, espada, wasay, tulang ti lulod ken dagiti pulsera. Dagiti network ti
pagtagilakuan iti las-ud ti daytoy a panawen ket gimmay-at kadagiti adayo a
distansia. Dagiti adu a nabirukan idiay Drente dagiti karkarna ken napateg a
banag, a kas dagiti lata-abolario a kuenta, ket mangisingasing a ti Drente idi
ket setro ti pagtagilakuan idiay Olanda idi Panawen ti Bronse.

Ti Europeano a lugar ti Olanda ket mabirukan iti nagbaetan dagiti latitud ti 50°
ken 54° N, ken dagiti longtud ti 3° ken 8° E.

Ti OLanda ket heograpiko nga ababa unay ken nadalumpinas a pagilian, nga addaan
iti agarup a 26% iti kalawana and 21% of its population ket mabirukan iti baba
ti pantar ti baybay, ken agarup laeng a 50% iti daga ket sumurok iti maysa metro
iti ngato ti pantar ti baybay. Ti pagilian iti kaaduan ket nadalumpinas,
malaksid kadagiti turod iti adayo nga abagatan a daya, ken agtayag dagitoy ti
saan a nangatngato ngem 321 a metmetro, ken dagiti pay dadduma nga ababa a turod
iti sentral a paspase. Kaaduan kadagiti lugar iti baba ti pantar ti baybay ket
inaramid ti tao, pinataud babaen ti panangiyaud ti turba wenno nagun-od babaen
ti panangala manen ti daga. Manipud idi maika-16 a siglo, dagiti dakkel a lugar
ti polder ket naipreserba babaen dagiti napasayaat a sistema ti pagayusan ti
danum a mangiraman kadagiti tambak, kanal ken dagiti estasion ti pagbombaan.
Gangani 17% iti kalawa ti daga ti pagilian ket naala manen manipud ti baybay ken
manipud kadagiti danaw.

Kaaduan ti pagilian ket naporma idi babaen dagiti estuario dagiti tallo a dakkel
a karayan ti Europa: ti Rin (Rijn), thi Mosa (Maas) ken ti Eskalda (Schelde),
ken dagiti pay distributarioda. Ti abagatan-laud a paset ti Olanda ket aginggana
ita nga aldaw ket delta ti karayan dagitoy a karayan, ti delta Rin-Mosa-Eskalda.

Ti Olanda ket nabingbingay kadagiti paset ti amianan ken abagatan babaen ti Rin,
ti Waal, ti kangrunaan a distributario a sanga, ken ti Mosa. Iti napalabas
dagitoy a karayan ket nagrebbeng a kas natural a bangen a nagbaetan dagiti peudo
ken isu a dagitoy ket historikal a napartuat a kultural a pannakabingay, kas
nakitkita kadagiti ponetiko a panagkukua a mabalin a malasin iti ania man a
bangir iti tinawtawagan dagiti Olandes iti "Nalatak a Karkarayan" (de Grote
Rivieren). Ti sabali pay a nangruna a sanga ti Rin, ti karayan IJssel, ket
agayus idiay Danaw IJssel, ti dati a Zuiderzee ('akin-abagatan a baybay'). Kasla
met ti dati, daytoy a karayan ket mangporma ti lingnguistiko a pannakabingay:
dagiti tattao iti amianan a daya iti daytoy a karayan ket agsaoda kadagiti
dialekto ti Ababa a Sahon nga Olandes (malaksid ti probinsia ti Friesland, nga
addaan met daytoy iti bukod a pagsasao).

Ti predominante a direksion ti angin idiay Olanda ket abagatan-laud, nga
agpataud ti moderado a klima ti baybay, nga addaan kadagiti nalamiis a kalgaw
ken kalalainganna a panaglalam-ek, ken kadawyan a nadam-eg. Daytoy ket nangruna
nga agpayso iti asideg ti Aplaya ti Olanda, a dagiti temperatura ket mabalin a
ad-adu ngem 10 °C (18 °F) iti kangato (iti panaglalam-ek) wenno ab-ababa (iti
kalgaw) ngem idiay (abagatan) daya ti pagilian.

Dagiti sumaganad a tabla ket naibatay kadagiti natimbeng a panagrukod babaen ti
estasion ti tiempo ti KNMI idiay De Bilt idi baetan ti 1981 ken 2010:

Midia a mainaig iti Olanda iti Wikimedia Commons Pakaammo ti panagbiahe idiay
Olanda manipud iti Wikivoyage (Ingles)



https://ilo.wikipedia.org/wiki/Asia

Ti Asia ket ti kadakkelan ken kaaduan ti populasion a kontinente iti Daga,
daytoy ket kangrunaan a mabirukan kadagiti akindaya ken akin-amianan a
hemisperio. Urayno daytoy ket sakupenna laeng ti 8.7% iti dagup a kalawa ti
rabaw iti Daga, daytoy ket buklenna ti 30% of iti kalawa ti daga iti Daga, ken
historikal a balay iti kaaduan a populasion ti tao iti planeta (agdama nga
agarup a 60%). Ti Asia ket saan laeng a naindayegan iti dagup a kadakkelna ken
populasion, ngem dagiti pay naisangayan a napusek ken dadakkel a pagtaengan ken
dagiti pay nawatiwat a manmano a matagtagitao a rehion iti uneg ti kontinente
iti 4.4 a bilion a tattao. Ti Asia ket mangipakpakita ti kapartak iti ekonomia
(naisangayan iti Daya nga Asia) ken ti pay nakaradkada nga iya-adu ti populasion
idi las-ud ti maika-20 a siglo, ngem ti dagup ti amin nga iya-adu ti populasion
ket simmuek manipud idin kadagiti natimbeng nga agpang iti lubong.

Dagiti pagbeddengan ti Asia ket naikeddeng babaen ti kultura, gapu ta awan ti
nalawag a heograpikal a pannakaisina a nagbaetanna ken ti Europa, a no itipon
dagitoy dua ket mangporma ti maysa nga agtultuloy a masa ti daga a tinawtawagan
iti Eurasia. Dagiti kaaduan a naaw-awat a pagbeddengan a lugar ti Asia iti daya
ti Kanal Suez, ti Karayan Ural, ken ti Banbantay Ural, ken iti abagatan ti
Banbantay Kaukaso wenno ti Depresion Kuma–Manych) ken ti Kaspio ken Baybay
Nangisit. Daytoy ket nabeddengan iti daya babaen ti Taaw Pasipiko, iti abagatan
babaen ti Taaw Indiano ken iti amianan babaen ti Taaw Artiko.

No makita ti kadakkelna ken dibersidad, ti konsepto iti Asia – ti nagan
napetsaan manipud idi klasikal a kinaugma - ket mabalin a napudpudno a maibatay
iti heograpia ti tao ngem ti pisikal a heograpia. Ti Asia ket nalatak nga
agdumaduma iti ballasiw ken iti uneg dagiti rehionna no maibatay kadagiti etniko
a grupo, dagiti kultura, dagiti enbironmento, dagiti ekonomia, dagiti historikal
a pakaikabagian ken dagiti sistema ti gobierno.

Ti orihinal a panangigiddiat ti nagbaetan dagitoy dua ket inaramid idi dagiti
taga-ugma a Griego. Inusarda ti Baybay Eheo, ti Dardanelos, ti Baybay ti
Marmara, ti Bosporo, ti Baybay Nangisit, ti Kipet Kerch, ken ti Baybay ti Azov a
kas pagbeddengana nagbaetan ti Asia ken Europa. Ti Nilo ket masansan idi a
naus-usar a kas ti pagbeddengan a nagbaetan ti Asia ken Aprika (kalpasanna ket
tinawagan iti Libia), urayno adda met dagiti Griego a heograpo a nangisingasing
a ti Baybay Nalabbasit ket mangporma iti nasaysayaat a pagbeddengan. Ti Kanal
Darius iti baetan ti Nilo ken ti Baybay Nalabbasit ket nangipakaammo iti adu a
panaggigiddiat iti kapanunotan. Bababen ti Imperio a Romano, ti Karayan Don a
mangibus iti Baybay Nangisit ket isu idi ti akinlaud a pagbeddengan ti Asia.
Daytoy idi ti akin-amianan unay a madaliasat a punto iti aplaya ti Europa. Idi
maika-15 a siglo ti Baybay Nalabbasit ket naipatakder a kas ti pagbeddengan a
nagbaetan ti Aprika ken ti Asia, ken isu ti daytoy ti nangsukat iti Nilo.

Ti Karayan Don ket nagbalin a saan a nasayaat kadagiti akin-amianan a Europeano
idi ni Pedro ti Natan-ok, ari ti Turay ti Rusia, idi inabakna dagiti kasuppiat a
panagtunton ti Suesia ken ti Otomano nga Imperio kadagiti akindaya a daga, ken
dagiti naarmasan a resistansia babaen dagiti tribu ti Siberia, ket nagsentisado
ti baro a Ruso nga Imperio a nangipaatiddog idiay Banbantay Ural ken iti
labesna, ket napundar idi 1721. Ti nangruna a heograpikal a teorista ti imperio
ket pudno idi a ti dati a Sueko a balud ti gubat, a natiliw idiay Gubat ti
Poltava idi 1709 ken naidutok iti Tobolsk, nga isu idiay ket naikameng iti
taga-Siberia nga opisial a ni Pedro, ni Vasily Tatishchev, ken napalubosan iti
nawaya a panagaramid kadagiti panagadal iti heograpia ken antropolohia iti
panangisagana iti masakbayan a libro.

Idiay Suesia, iti lima a tawen kalpasan ti ipupusay ni Pedro, idi 1730, ni
Philip Johan von Strahlenberg ket nangipablaak ti baro nga atlas a
nangsisingsingasing a dagiti Ural a kas ti pagbeddengan ti Asia. Nagay-ayat met
dagiti Ruso iti daytoy a konsepto, gapu ta mangpalubos met kaniada ti
indentidadda a Europa iti heograpia. Inrangarang ni Tatishchev nga isu ket
nangisingasing ti kapapunotan kenni von Strahlenberg. Ti naudi a naibaga ket
nangisingasing a ti Karayan Emba a kas ti akinbaba a pagbeddengan. Kadagiti
napalabas a siglo adda met dagiti nadumaduma a naaramid a singasing aginggana
idi ti Karayan Ural ket nagballigi idi tengnga ti maika-19 a siglo. Ti
pagbeddengan ket naiyalisen babaen ti puersa manipud iti Baybay Nangisit idiay
Baybay Kaspio kadagiti proyekto ti Karayan Ural. Kadagiti mapa iti dayta a paset
ti panawen, ti Transkaukasia ket naibilbilang idi a kas Asia. Ti
pannakainkorporado ti kaaduan iti rehion iti Kappon ti Sobiet ket natarawidwidan
a nangiduron kadagiti pannakaimatangan ii pagbeddengan iti abagatan. Dagiti
kultura ti Asia ket awan ti palubos a panangibaga iti daytoy a sistema iti
panangikeddeng kadagiti maipagpagarup a pagbeddengan a mangisina kaniada iti
Europa.

Ti pagbeddengan a nagbaetan ti Asia ken ti nalukay ti pannakaipalawagna a rehion
ti Oceania ket kadawyan a naikabil idiay Purpuro Malayo. Dagiti termino ti
Abagatan a daya nga Asia ken Oceania, a naparnuay idi maika-19 a siglo, ket
addan kadagiti adu nga aggigiddiat a heograpiko a kaibuksilan manipud idi
pannakaparnuayda. Ti kangrunaan a banag iti panangikeddeng no ania nga is-isla
iti Pupuro Malayo iti Asia ket ti ket ti pakabirukanen dagiti kolonial a tagikua
dagiti nadumaduma nga imperio idiay (saan amin nga Europeano). Ni Lewis ken ni
Wigen ket nangiyunay-unay, a "Ti pannakaiyak-akikid ti 'Abagatan a daya nga
Asia' kadagiti agdama a pagbeddenganna ket isu idi ti nain-inut a proseso."

Ti heograpikal nga Asia ket ti kultural nga artipakto dagiti pinarnuay ti
Europeano iti lubong a naipang-al kadagiti sabali a kultura, ti maysa a saan nga
umiso a konsepto a gapuanan ti endemiko a kontension no ania ti kaibuksilanna.
Ti Asia ket dakdakkel ken ad-adu a nadumaduma iti kultura ngem ti Europa. Daytoy
ket saan a husto a maitunos kadagiti kultural a pagbeddengan kadagiti bukodna a
nadumaduma a kita ti konstituente.

Manipud idi panawen ni Herodotus ti minoridad kadagiti heograpo ket nanglikud
iti sistema ti tallo a kontinente (Europa, Aprika, Asia) kadagiti batayan nga
awan wenno awan ti adu a pisikal a panagsisina kaniada.Kas pagarigan, ni Apo
Barry Cunliffe, ti emeritus a propesor ti Europeano nga arkeolohia idiay Oxford,
ket nangibagbaga a ti Europa ket heograpiko ken kultura laeng a "ti akinlaud a
nayon ti kontinente ti Asia". Iti heograpia, ti Asia ket isu ti nangruna nga
akindaya a konstituente ti kontinente ti Eurasia a ti Europa ti akin-amianan a
laud a peninsula ti masa ti daga – wenno ti Apro-Eurasia; iti heolohia, ti Asia,
Europa ken ti Aprika ket mangbukel ti agmaymaysa nga agtultuloy a masa ti daga
(malaksid ti Kanal Suez) ken makibinningay ti sapasap a samang ti kontinente.
Gangani amin ti Europa ken ti kaaduan a paset ti Asia ket mabirukan iti
Eurasiano a Plata, a naisilpo iti abagatan babaen ti Arabiano ken Indiano a
Plata ken kakuyogna ti akinadaya unay a paset ti Siberia (daya ti Kabambantayan
Chersky) iti Plata ti Amianan nga Amerika.

Ti pakasaritaan ti Asia ket mabalin a makita a kas dagiti naisangayan a
pakasaritaan iti nadumaduma a kaarubayan dagiti rehion ti aplaya: ti Daya nga
Asia, Abagatan nga Asia, Abagatan a daya nga Asia ken ti Tengnga a Daya, a
naisilpo babaen ti akin-uneg a masa dagiti estepa ti Sentral nga Asia.

Ti aplaya a kaarrubayan ket pagtaengan kadagiti kasapaan nga ammo a sibilisasion
iti lubong, ti tunggal maysa kaniada ket nagpadpadur-as iti likmut dagiti
nalames a ginget ti karayan. Dagiti sibilisasion idiay Mesopotamia, ti Ginget
Indus ken ti Huanghe ket makibinningay kadagitoy a pannakaipada. Dagitoy a
sibilisasion ket mabalin a nakisinnukatda kadagiti teknolohia ken dagiti
kapanunotan a kas ti matematika ken ti pilid. Dagiti dadduma pay a parnuay, a
kas ti panagsurat, ket mabalin nga indibidual a napadur-as iti tunggal maysa a
lugar. Dagiti siudad, dagiti estado ken dagiti imperio ket napadur-as kadagitoy
a tanap.

Ti sentral a rehion ti estepa ket nabayagen a natagtagitao babaen dagiti
aksaksakay ti kabalio a nomado a makaabot kadagiti amin a lugar ti Asia manipud
kadagiti estepa. Ti kasapaan a postulado a panagpadakkel iti ruar ti estepa ket
dagiti Indo-Europeano, nga isuda ket nangiwarwaras dagiti pagsasaoda idiay
Tengnga a Daya, Abagatan nga Asia, ken dagiti pagbeddengan ti Tsina, kadagiti
nagtaengan dagiti Tokario. Ti akin-amianan unay a paset ti Asia, a mairaman iti
kaaduan ti Siberia, ket kaaduan idi a saan a maserrekan babaen dagiti nomado ti
estepa, gapu kadagiti napusek a kabakiran, klima ken tundra. Dagitoy a lugar ket
nabatbati a manmano laeng a natagtagitao.

Ti sentro ken ti kaarrubayan ket kaaduan a naisinsina babaen dagiti bantay ken
dagiti desierto. Dagiti bantay ti Kaukaso ken Himalaya ken dagiti desierto ti
Karakum ken Gobi ket nangporma kadagiti paglappedan a narigat laeng a maballasiw
dagiti agsaksakay iti kabalio iti estepa. Bayat a dagiti agtataeng iti siudad
ket nasaysayaatanda iti teknolohia ken iti sosial, kadagiti adu a kaso
marigatanda unay mangsalknib kadagiti aspeto ti militar kadagiti grupo ti
aksaksakay manipud ti estepa. Nupay kasta, dagiti tanap ket awan unay ti
makaanay a karuotan a mangsuporta iti dakkela pursa dagiti agkabkabalio; para
iti daytoy ken dagiti sabali a rason, dagiti nomado ket pinarukmada ti Tsina,
India, ken ti Tengnga a Day ken kaaduan a nangamponda idi iti lokal ken dagiti
nabakbaknang a kagimongan.

Ti Islamiko a Kalipato ket innala ken tinurayanna met ti Tengnga a Daya ken ti
Sentral nga Asia idi las-ud dagiti panagrukma ti Muslim iti maika-7 a siglo. Ti
Mongol nga Imperio ket pinarukmana ti dakkel a paset ti Asia idi maika-13 a
siglo, ti maysa a lugar a gumay-at manipud idiay Tsina aginggana idiay Europa.
Sakbay ti panagraut dagiti Mongol, Songa Tsina ket naireporta nga addaan
kadagiti agarup a 120 a riwriw nga umili; ti senso idi 1300 a sinaruno ti
panagraut ket nangireporta ti agarup a 60 a riwriw a tattao.

Ti Nangisit a Patay, ti maysa kadagiti kakaruan a pandemia iti pakasaritaan ti
tao, ket naipagpagarup a nagtaud kadagiti namaga a tanap ti sentral nga Asia,
nga idiay ket napan idiay igid ti Kalsada Seda.

Ti Ruso nga Imperio ket nangrugi a nagpadakkel idiay Asia manipud idi maika-17 a
siglo, ken kanungpalan a nagtengngel iti amin a Siberia ken ti kaaduan ti
Sentral nga Asia babaen ti patingga ti maika-19 a siglo. Ti Otomano nga Imperio
ket tinengngelna ti Anatolia, ti Tengnga a Daya, Amianan nga Aprika ken dagiti
Balkan manipud idi maika-16 a siglo ken ti masakbayan. Idi maika-17 a siglo, ti
Manchu ket pinarukmana ti Tsina ken binagonna ti Qing a Dinastia. Idi maika-16 a
siglo, ti Islamiko a Mughal nga Imperio ket tinengngelna iti kaaduan ti India.

Midia a mainaig iti Asia iti Wikimedia Commons Pakaammo ti panagbiahe idiay Asia
manipud iti Wikivoyage (Ingles)



https://ilo.wikipedia.org/wiki/Ukrania

Ti Ukrania (i/juːˈkreɪn/; Ukraniano: Україна, panakaisurat: Ukrayina,
[ukrɑˈjinɑ]; Ruso: Украи́на; Krimea Tatar: Ukraina) ket maysa a pagilian idiay
Daya nga Europa. Ti Ukrania ket nabeddengan ti Pederasion ti Rusia iti daya ken
amianan a daya, ti Bielorusia iti amianan a laud, ti Polonia, Eslobakia ken
Hungaria iti laud, ti Rumania ken Moldoba iti abagatan a laud, ken ti Baybay
Nangisit ken Baybay Azov iti abagatan ken abagatan a daya. Addaan ti kalawa
daytoy iti 603,628 km², daytoy ti maikadua a kadakkelan nga agnaynayon a
pagilian ti kontinente iti Europa, kalpasan ti Ruso a Pederasion.

Segun ti nadayeg ken nasayaat a napatalgedan a teoria, ti mediebal nga estado ti
Kievan Rus ket binangon idi babaen dagidi Varego idi maika-9 a siglo a kas ti
immuna a naipakasaritaan a nairehistro nga estado ti Daya nga Eslabo. Daytoy ket
rimsua a kas maysa a nabileg a pagilian iti Tengnga a Panpanawen ngem nawarwara
idi maika-12 a siglo. Babaen ti tengnga ti maika-14 a siglo, dagiti teritorio ti
Ukrania ket tinurturayan babaen dagiti tallo nga akin-ruar a bileg ti
Nabalitokan a Horda, ti Nalatak a Dukado ti Lituania, ken ti Pagarian ti
Polonia. Kalpasan ti Nalatak nga Akin-amianan a Gubat (1700–1721), ti Ukrania
ket nabingbingay idi kadagiti nadumaduma a rehional a bileg . Idi maika-19 a
siglo, ti kadakkelan a paset ti Ukrania ket naitiptipon iti Ruso nga Imperio,
ken dagiti nabatbati ket babaen ti pnnakatengngel ti Austria-Hungaria.

Ti nagulo a paset ti panawen simarsaruno dagiti adu a pannakigubatan, nga adda
dagiti adu a nabigbigan a sangalubongan a panagpadas ti panaggun-od iti wayawaya
manipud idi 1917 aginggana idi 1921, ken kalpasan ti Sangalubongan a Gubat I ken
ti Sibil a Gubat ti Rusia. Ti Ukrania ket bimmangon manipud ti bukodna a sibil a
gubat, ken idi Disiembre 30, ti 1922 a Sosialista a Republika ti Sobiet a
Ukrania ket nagbalin a maysa kadagiti nakapundaran dagiti republika ti Kappon ti
Sobiet. Dagiti teritorio ti SSR a Ukrania Ukrainian ket naipadakkel iti laud idi
las-ud ti sibil a gubat iti kabiitan a kasakbayan ti ken kalpasan ti
Sangalubongan a Gubat II. Idi 1954 daytoy ket nagpadakkel iti abagatan iti
panangisubli iti Crimea. Idi 1945, ti SSR a Ukrania ket nagbalin a maysa
kadagiti kameng a nagpundar ti Nagkaykaysa a Pagpagilian.

Ti Ukrania ket nagbalin manen a nawaya idi natunaw tu Kappon ti Sobiet idi 1991.
Daytoy a panakatunaw ket nangrugian ti maysa a panagdaliasat iti
panagtagtagilako nga ekonomia, a ti Ukrania ket nagsagsagaba ti resesion iti
walo a tawen. Manipud idi, nupay kasta, ti ekonomia ket nakapadpadas ti nasayaat
a pannakaipangato ti GDP. Ti Ukraine ket nairaman iti maysa a sangalubongan a
didigra ti ekonomia idi 2008 ken bimmatok ti ekonomia. Ti GDP ket natnag iti 20%
manipu didi primabera ti 2008 aginggana idi primaber ti 2009, ken naitimbeng idi
dagiti analista ket nangipadpadada ti kakaro ti panagbaba kadagiti kamadian nga
ekonomiko a depresion idi las-ud ti nasapa a tawtawen ti 1990. Ti pagilian ket
nagtultuloy a nagruna iti sangalubongan a pagtagtagilakuan ken , manipud idi
2011, daytoy ti maikatlo a kadakkelan nga agipatpatulod ti bukbukel iti lubong.

Ti Ukrania ket maysa a unitario nga estado a buklen dagiti 24 nga oblast
(probinsia), maysa nga autonomo a republika (Crimea), ken dagiti dua a siudad
nga addaan ti naipangpangruna a kasasaad: ti Kiev, ti kapitoliona ken kadakkelan
a siudad, ken ti Sevastopol, a mangibalbalay ti Ruso a Plota ti Baybay Nangisit
babaen ti maysa a tulagan ti panagupa. Ti Ukrania ket maysa a republika babaen
ti maysa a semi-presidensial a sistema nga adda ti naisinsina legislatibo, ti
ehekutibo, ken ukoman a sangsanga. Manipud idi ti pannkatunaw ti Kappon ti
Sobiet, ti Ukrania ket agtultuloy nga agtartaripatu ti makadua a kadakkelan a
milisia idiay Europa, kalpasan ti Rusia. Ti pagilian ket balay dagiti 46 a
riwriw a tattao, 77.8 a porsiento kadagitoy ket etniko a Ukraniano, nga adda
dagiti adu a minoridad kadagiti Ruso (17%), Belaruso ken dagiti Rumano. Ti
Ukraniano ket isu ti opisial a pagsasao ti Ukrania. Ti Ruso ket nawatiwat pay a
naisasao. Ti kaaduan a relihion iti pagilian ket ti Kristiano ti Daya nga
Otodokso, nga adda ti napigsa nga impluensia iti Ukraniano nga arkitektura,
literatura ken musika.



https://ilo.wikipedia.org/wiki/Portugal

Ti Portugal i/ˈpɔrtʃʉɡəl/ (Portuges: Portugal, IPA: [puɾtuˈɣaɫ]), opisial a ti
Portuges a Republika (Portuges: República Portuguesa) ket maysa a pagilian a
mabirukan idiay abagatan a laud nga Europa idiay Iberiano a Peninsula. Ti
Portugal ket isu ti akinlaud unay a pagilian idiay Europa, ken nabeddengan
daytoy babaen ti Taaw Atlantiko iti laud ken iti abagatan babaen ti Espania iti
amianan ken daya. Dagiti Atlantiko a purpuro iti Asores ken Madeira ket paset
dagitoy ti Portugal. Daytoy a pagilian ket nainaganan iti maikadua a kadakkelan
a siudad ti Porto, a ti Latin a naganna idi ket ti Portus Cale.

Ti uneg ti daga a nagbeddengan ti Portuges a Republika tatta nga aldaw ket
agnanayon a natataengan manipud idi prehistoriko a panawen: sinakup babaen
dagiti Seltas a kas dagiti Gallaeci ken dagiti Lusitanos, a naitipon iti Romano
a Republika ken kalpasan daytoy ket nataengan dagiti Hermaniko a tattao a kas
dagiti Suebi, Suebos, Bandalos ken dagiti Bisigodos. Idi maika-8 a siglo kaaduan
iti Iberiano a Peninsula ket naiparukma babaen dagiti Moro nga umasak a
nagipaduyakyak ti Islam, a kalpasan daytoy ket pinapanaw babaen dagiti
Kaballeros Templarios babaen ti Urnos ni Kristo. Idi panawen dagiti Kristiano a
Reconquista, ti Portugal nagbangon ti bukodna a nawaya a pagarian manipud ti
León idi 1139, a nagtunton daytoy a kas ti kadaanan a pagilian-estado iti
Europa.

Idi maika-15 ken maika-16 a sigsiglo, a nagbanagan ti pionero ti Tawen ti
Panakaduktal, ti Portugal lumaud pinadakkelna ti impluensiana ken nangbangon ti
sangalubongan nga imperio tapno mairam kadgiti tagikuana idiay Aprika, Asia,
Oceania, ken ti Abagatan nga Amerika, nga isu ti nagbalin a kangrunaani ti
lubong ti ekonomia, politika ken sangalubongan a bileg ti militar. Ti Portuges
nga Imperio ket isu idi ti immuna a sangalubongan nga imperio ti pakasaritaan,
ken isu pay ti kapautan kadagiti kolonia ti Eurpeano nga imperio, a gangani a
nagpaut iti 600 a tawtawen, manipud ti pannakatiliw iti Ceuta idi 1415,
aginggana ti pannakaited ti kinaturay ti Daya a Timor idi 2002. Nupay kasta, ti
internasional a kasaadan ti pagilian ket kaaduan a naipabassit idi las-ud ti
maika-19 a siglo, a naipangpangruna idi kaplasan ti Panagwaywayas iti Brasil, ti
kadakkelan a kolonia ti pakasaritaanna.

Kalpasan ti rebolusion ti 5 Oktubre 1910 a nangikkat ti monarkia, ti demokratiko
ngem saan a natalna nga Umuna a Republika ti Portugal ket nabangon idi ngem
sinarunuan idi babaen ti "Estado Novo" autoritariano a turay. Ti demokrasia ket
naipasubli kalpasan ti Kolonia a Gubat ti Portugal ken ti Rosal a Rebolusion idi
1974, a kalpasan daytoy dagiti ballasiw taaw a probinsia ti Portugal ket
nawayaanda (a naipangpangruna ti Angola ken Mosambike); ti naudi a ballasiw taaw
a teritorio ti, Macau, ket naisubli ti Tsina idi 1999.

Ti Portugal ket maysa a naparang-ay a pagilian nga addaan iti nangato a
Pagsurotan ti Panagrangrang-ay ti Nagtagitaon, ti maika-19 a kangatuan ti
kasayaat ti biag iti lubong manipud idi 2005, ken ti napigsa a sistema ti
panagaywan ti salun-at. Ti Portugal ket maysa kadagiti kaaduan a naiglobalisado
iti lubong ken kakappian a pagpagilian: kemeng ti Kappon ti Europaken ti
Nagkaykaysa a Pagpagilian, ken nagbangon a kameng ti Latin a Kappon, ti
Organisasion dagiti Ibero-Amerikano nga Estado, OECD, NATO, Dagiti Komunidad ti
Pagsasao a Portuges a Pagilian, ti Eurosonea ken ti Schengen a Tulagan.

Ti nasapa a pakasaritaan ti Portugal ket maibingay kadagiti amin a paset ti
Iberio a Peninsula a mabirukan idiay Abagatan a laud nga Europa. Ti nagan ti
Portugal ket naala manipud ti Roamno a nagan ti Portus Cale. Ti rehion idi ket
tinaengan babaen dagiti Kasakbayan a Keltiko ken dagiti Keltiko, ken nagtaudan
dagiti tattao a kas dagiti Galaiko, Lusitano, Keltiko ken Konio, a binisita
babaen dagiti Penisia ken Kartahinio, a nainkorporado kadagit dominion ti Romano
a Republika idi ti Lusitania ken paset ti Gallaecia, kalpasan ti 45 BC aginggana
idi 298 AD, ken tinaengan manen babaen dagiti Suebo, Burio, ken Bisogodo, ken
pinarukma babaen dagiti Moro. Dagiti sabali pay nga impluensia ket mairaman pay
dagiti dadduma a tugot ti maika-5 a siglo ti pagtaengan dagiti Alano, a
nabirukan idiay Alenquer (daan a Hermaniko "Alankerk" ), Coimbra ken Lisbon.

Ti rehion iti agdama nga aldaw a Portugal ket tinaengan idi babaen dagiti
Neandertal ken kalpasanna babaen dagiti Homo sapiens, a nagtawtawataw iti awan
pagbeddenganna a rehion ti akin-amianan nga Iberio a peninsula. Dagitoy ket
dagidi agan-anup ken agburburas a kagimongan nga, uray a saan a nangbangon
kadagiti nadur-as a pangtaengan, nangibangonda met kadagiti naurnos a
kangimongan. Ti neolitiko a Portugal ket nag-eksperimento iti panagpaamo
kadagiti agar-arab nga ayup, ti panangimuyong kadagiti apit ti sereal ken
panagkalap.

Naipampamattian babaen dagiti eskolar nga iti sapa ti immuna a milenio BC,
dagiti nadumaduma nga ayus dagiti Keltiko ket rinautda ti Portugal manipud iti
Sentral nga Europa ken nakiinnasawa kadagiti lokal a populasion,ken nangporma
kadagiti nadumaduma a grupo ti etniko, kadagiti adu a tribu.

Ti kangrunaan kadagitoy a tribu ket dagiti Calaicia ti Akin-amianan a Portugal,
dagiti Lusitanio ti sentral a Portugal, dagiti Keltiko ti Alentejo, ken dagiti
Konio ti Algarve. Kadagiti basbassit a tribu wenno dagiti sub-dibision ket
dagiti Brakaro, Koelerno, Ekueso, Grobio, Interamisi, Leuno, Luankoi, Limiko,
Narbaso, Nemetano, Pesure, Kuakuerno, Seurbo, Tamagani, Taporo, Turdulo,
Taga-ugma a Turdulo, Turdulo Oppidano, Turodo, ken Soela.

Adda met idiay akin-abagatan a paset ti pagilian ti bassit, semi-permanente a
komersial a pagtaengan ti aplaya a binangon babaen dagiti Penisia-Kartahinio (a
kas ti Tavira, idiay the Algarve).

Ti teritorio ti Portugal ket mangiraman ti maysa a lugar idiay Iberio a
Peninsula (makunkuna a kas ti kontinente babaen ti kaaduan a Portuges) ken
dagiti dua a purpuro idiay Taaw Atlantiko: dagiti purpuro ti Madeira ken ti
Azores. Daytoy ket mabirukan iti nagbaetan dagiti latitud ti 32° ken 43° N, ken
dagiti longitud ti 32° ken 6° L.

Ti nangruna a daga a Portugal ket nagudua babaen ti nangruna a karayanna, ti
Tagus nga agayus manipud idiay Espania ken agayus idiay Estuario ti Tagus, idiay
Lisbon, sakbay a nga agayus idiay Atlantiko. Ti akin-amianan a ladawan ti daga
ket kabanbantayan nga agturong iti interior nga adda met dagiti nadumadum a
banak a linennekan babaen dagiti ginget ti karayan, bayat nga idiay abagatan, a
mangiraman ti Algarve ken dagiti rehion ti Alentejo, ket naidasdasig babaen
dagiti agluklulot a tanap.

Ti kangatuan a pantok ti Portugal ket ti BantayPico idiay isla ti Pico idiay
Azores. Ti antigo a bulkan, nga agrukod iti 2,351 m (7,713 ft) ket maysa nga
ikoniko a simbolo ti Azores, bayat a ti Serra da Estrelaken ti nangruna a daga
(ti pantok ket 1,991 m (6,532 ft) iti ngato ti pantar ti baybay) ket maysa a
nangruna nga atraksion ti panawen para kadagiti agis-ski ken dagiti managay-ayat
ti isport ti panaglalam-ek.

Dagiti purpuro ti Madeira ken ti Azores ket naiwarwarisda iti uneg ti Taaw
Atlantiko: ti Azores ket mangsaksakaw ti Pantok ti Tengnga nga Atlantiko idiay
tallo a pagsasabtan ti tektoniko, ken ti Madeira iti igid ti kabambantayan a
naporma babaen ti heolohia ti adda iti plata a hotspot. iti heolohiko, dagitoy
nga isla ket naporma idi babaen dagiti bulkaniko ken seismiko a paspasamak,
urayno ti naudi a naindagaan a panagbettak ti bulkan ket napasamak idi 1957–58
(Capelinhos) ken esporadiko met a mapasamak dagiti nakapsut a gingined.

Ti Eksklusibo a Sona ti Ekonomia ti Portugal, ti sona ti baybay a ti Portugal
ket addaan kadagiti espesial a karbengan kadagiti eksplorasion ken panagusar
kadagiti rekurso ti baybay, ket addaan kadagiti 1,727,408 km2. Daytoy ti
maikatlo a kadakkelan a Eksklusibo a Sona ti Ekonomia ti Kappon ti Europa ken ti
maika-11 a kadakkelan iti lubong.

Ti Portugal ket naipalawag a kas klima ti Mediteraneo (Csa iti abagatan, uneg,
ken rehion ti Douro; Csb iti amianan, Sentral Portugal ken ti aplaya ti
Alentejo; ken ti pay namaga bassit a klima wenno klima ti estepa (BSk kadagiti
dadduma apaset ti distrito ti Beja) segun ti Pannakaidasig ti Klima ti
Köppen-Geiger), ken maysa kadagiti kabaraan a pagilian idiay Europa: ti tinawen
a natimbeng a temperatura idiay nangrun a adaga ti Portugal ket agdumaduma
manipud ti 8–12 °C (46.4–53.6 °F) iti kabambantayan nga interior ti amianan
aginggana ti 16–19 °C (60.8–66.2 °F) iti abagatan ken idiay labneng ti karayan
ti Guadiana. Ti Algarve, a naisina manipud ti rehion ti Alentejo babaen ti
banbantay ket makaabot aginggana ti 900 metro (3,000 ft) idiay Alto de Fóia, ken
addaan iti klima a kapada dagiti lugar ti akin-abagatan nga aplaya ti Espania
wenno Abagatan a laud nga Australia.

Ti tinawen a natimbeng apanagtutudo idiay nangruna a daga ket agdumaduma iti
sumurok bassit iti 3,200 mm (126.0 in) kadagiti akin-amianan a banbantay
aginggana ti 300 mm (11.8 in) idiay lugar ti Karayan Massueime , idiay asideg ti
Côa, iti igid ti karayan Douro. Ti Bantay Pico ket mabigbig a daytoy ti kaaduan
a makaawat ti tinawen a panagtudtudo (sumurok a 6,250 mm (246.1 in) ti tunggal
maysa a tawen) idiay Portugal, segun tiInstituto Português do Mar e da Atmosfera
(Ilokano: Instituto ti Portuges iti Baybay ken Atmosperio).

Kadagiti dadduma a lugar, kas iti labneng Guadiana, ti tinawen a natimnbeng
atemperatura ket mabalin a nangatngato ngem 20 °C (68 °F), ken dagiti kangatuan
a temperatura ti kalgaw ket mabalin a sumurok iti 46 °C (115 °F). Ti rekord a
nangato ket 47.4 °C (117.3 °F) ken nairehistro idiay Amareleja, urayno daytoy
ket saa a ti kapudotan a lugar iti kalgaw, segun kadagiti basa ti satelite.

Ti panagniebe ket kanayon a mapasamak iti uneg ti Amianan ken Sentro ti pagilian
ken naisangayan kadagiti distrito ti Vila Real, Bragança, Viseu ken Guarda.
Dagiti temperatura ti panaglalam-ek ket mabalin a bumaba iti −10.0 °C (14.0 °F)
ken naisangayan idiay Serra da Estrela, Serra do Gerês, Serra do Marão ken Serra
de Montesinho. Kadagitoy a lugar, mabalin nga agniebe iti ania man a paset ti
panawen manipud ti Oktubre aginggana ti Mayo. Iti abagatan ti pagilian manmano
nga agniebe ngem mapasamak met kadagiti nangato a lugar.

Ti temperatura ti rabaw ti baybay idiay laud nga aplaya ti nangruna a daga ti
Portugal ket agdumaduma manipud ti 13–15 °C (55.4–59.0 °F) iti panaglalam-ek
aginggana ti 18–22 °C (64.4–71.6 °F) iti kalgaw, bayat ngaidiay abagatan nga
aplaya ketsumakop manipud ti 15 °C (59.0 °F) iti panaglalam-ek ken pumudot iti
kalgaw iti agarup a 23 °C (73.4 °F) ken sagpaminsan a makaabot iti 27 °C
(80.6 °F).

Kadagiti purpuro ti Azores ken Madeira, dagitoy ket addaan iti subtropikal a
klima, ngem adda met pagdumadumaan a nagbaetan dagiti isla, ti panagipadato ti
tiempo ket narigat unay gapu kadagiti narusanger a topograpia. Dagiti purpuro ti
Madeira ken Azorean ket addaanda iti ak-akikid a sakop ti temperatua, nga addaan
kadagiti tinawen a natimbeng a temperatura nga aglabes iti 20 °C (68 °F) iti
igid ti aplaya (segun ti Meteorolohiko nga Instituto ti Portugal). Adda met
dagiti isla idiay Azores nga addaan kaadgiti namagmaga a bulan iti kalgaw. Iti
resulta, ti isla ti Azores ket nailasinen a kas addaan iti Mediteraneo a klima
(kadagiti kita ti Csa ken Csb), bayat nga adda met dagiti isla (kas ti Flores
wenno Corvo) a naidasig a kas Temperado a Maritimo (Cfb) wenno Subtropikal a
nadam-eg (Cfa), segun ti panangidasig ti Köppen-Geiger.

Ti isla ti Porto Santo idiay Madeira ket addaan iti namaga bassit a klima ti
estepa (BSh). Ti Is-isla Savage, a paset it rehional a teritorio ti Madeira ket
addaan iti naisangayan gapu ta naidasig a kadagiti klima ti Desierto (BWh) nga
addaan iti tinawen a natimbeng a panagtudtudo iti agarup a 150 mm (5.9 in). Ti
temperatura ti rabaw ti baybay kadagiti purpuro ket agdumaduma manipud ti
17–18 °C (62.6–64.4 °F) iti panaglalam-ek aginggana ti 24–25 °C (75.2–77.0 °F)
iti kalgaw ken sagpaminsan a makaabot iti 26 °C (78.8 °F).

Midia a mainaig iti Portugal iti Wikimedia Commons Pakaammo ti panagbiahe idiay
Portugal manipud iti Wikivoyage (Ingles)



https://ilo.wikipedia.org/wiki/Malawi

Ti Malawi (Chichewa [malaβi]), opisial a ti Republika ti Malawi, ket ti
napalikmutan ti daga a pagilian idiay abagatan a daya nga Aprika a dati nga ammo
a kas ti Nyasalandia. Daytoy ket bineddengan babaen ti Zambia iti amianan a
laud, ti Tanzania iti amianan a daya, ti Mozambique iti daya, abagatan ken laud.
Ti pagilian ket naisina manipud iti Tanzania ken Mozambique babaen ti Danaw
Malawi. Ti Malawi ket sumurok a 118,000 km2 (45,560 sq mi) ken addaan daytoy iti
nakarkulo a populasion ti 16,777,547 (karkulo ti Hulio 2013). Ti kapitoliona ket
ti Lilongwe ken isu pay daytoy ti kadakkelan a siudad ti Malawi; ti maikadua a
kadakkelan ket ti Blantyre ken ti maikatlo ket ti Mzuzu. Nagtaud ti nagan a
Malawi manipud iti Maravi, ti duog a nagan ti tattao a Nyanja a nagtagtagitao
iti lugar. Ti pagilian ket nabirngasan pay iti "The Warm Heart of Africa".

Ti Malawi ket maysa kadagiti kabassitan a pagilian iti Aprika. Ti Danaw Malawi
ket mangsakop iti agarup a pagkatlo iti kalawa ti Malawi.

Ti lugar idiay Aprika nga ammo itan a kas Malawi ket tinagtagitao idi babaen
dagiti immak-akar a grupo ti Bantu idi agarup a maika-10 a siglo. Kadagiti
napalabas a siglo idi 1891 ti lugar ket kinolonia babaen ti Britaniko. Iti 1953
a Malawi, idi ammo a kas Nyasalandia, ti protektorado ti Nagkaykaysa a Pagarian,
ket nagbalin a protektorado iti kaunegan ti nawaya-bassit a Pederasion ti
Rhodesia ken Nyasalandia. Nawaswas ti Pederasion idi 1963. Idi 1964 nagpatingga
ti protektorado ti Nyasaland ken ti Nyasaland ket nagbalin a nawaya a pagilian
babaen ni Reina Isabel ken addaan iti baro a nagan iti Malawi. Kalpasan ti dua a
tawen ti Malawi ket nagbalin a republika. Kalpasan ti pannakaala iti wayawaya
daytoy ket nagbalin a maysa-partido nga estado babaen ti presidensia ni Hastings
Banda, ken nagtultuloy a presidente aginggana idi 1994, idi naabak isuna iti
panagbubutos. Ni Peter Mutharika ti agdama a presidente. Ti Malawi ket addaan
iti demokratiko, adu-partido a gobierno. Ti Malawi ket addaan iti bassit a
puersa ti militar nga adaan iti buyot, marina ken aero puersa. Ti ganganaet nga
annuroten ti Malawi ket managkayat iti Akinlaud ken mangiraman kadagiti positibo
a diplomatiko a pannakibiang kadagiti kaaduan a pagilian ken ti pannakibinglay
kadagiti nadumaduma a gunglo ti sangalubongan.

Midia a mainaig iti Malawi iti Wikimedia Commons Pakaammo ti panagbiahe idiay
Malawi manipud iti Wikivoyage (Ingles)



https://ilo.wikipedia.org/wiki/Euro

Ti euro (senial: €; kodigo: EUR) ket isu ti opisial a kuarta ti eurosona, a
buklen dagiti 19 kadagiti 28 a kamkameng nga estado ti Kappon ti Europa. Daytoy
ket kuarta pay nga inus-usar babaen dagiti Instituto ti Kappon ti Europa. Ti
eurosona ket buklen ti Austria, Belhika, Cyprus, Estonia, Pinlandia, Pransia,
Alemania, Gresia, Irlánda, Italia, Latvia, Lithuania, Luxembourg, Malta, the
Olánda, Portugal, Slovakia, Eslobenia, ken Espania. Daytoy a kuarta ket
maus-usar pay kadagiti lima a Europeano a pagpagilian isu ngarud a daytoy ket
inaldaw nga inus-usar babaen dagiti 332 a riwriw a Europeano. Iti patinayon,
sumurok a 175 a riwriw a tattao iti sangalubongan a mairamn ti 150 a riwriw a
tattao idiay Aprika ket agus-usarda kadagiti kuarta a napalseng iti euro.

Ti euro ket isu ti maikadua a kadakkelan a reserba a kuarta ken ti pay maikadua
a kaaduan a naikomersio a kuarta iti lubong kalpasan ti doliar ti Estados
Unidos. Manipud idi Pebrero 2012, nga ad-adu ngem €890 bilion a
maibalbalikuskos, ti euro ket adda ti kangatuan a naitipon a kuenta dagiti nota
ti banko ken sensilio a [maibalbalikuskos (kuarta)|maibalbalikuskos]] iti
lubong, ken linabsannan ti doliar ti E.U..[note 13] Segun ti Internasional a
Pudo ti Panguartaan a karkulo iti 2008 GDP ken pagpadaan ti kapigsa ti
panag-gatang kadagiti nadumaduma a kuarta, ti eurosona ket isu ti maikadua a
kadakkelan nga ekonomia iti lubong.

Ti nagan a euro ket opisial a naampon idi 16 Disiembre 1995. Ti euro ket
naiyamammo kadagiti busbos a tiendaan ti lubong a kas ti panakabilangan a kuarta
idi 1 Enero 1999, a nagsukat ti dati a Europeano a Unit ti Kuarta (ECU) iti
pannakaibagi ti 1:1. kadagiti sensilio ti Euro a ken dagiti nota ti banko a
naiserrek nga agbalikuskos idi Enero 1 2002. Bayat a ti euro ket dimteng a
bimassit iti US$0.8565 ti kaunegan ti dua a bulan, daytoy ket nailaklako a
nagatngato ngem ti doliar ti E.U. manipud idi gibus ti 2002, a ti kinangatuanna
ket US$1.6038 idi Hulio 2008.

Manipud idi naladaw a 2009 ti euro ket nairebreb iti Naturay a Europeano-utang a
didigra a daytoy ket nangiturong ti pannakapartuat iti Europeano a Patakder ti
Natalna a Pinansia ken dagiti pay dadduma areporma a naigandat ti panagpatalna
ti kuarta. Idi Hulio 2012, ti euro ket immuna a natnag iti kaunegan ti dua a
tawen iti baba ti US$1.21, kalpasan kadagiti pannakadandanagan kadagiti utang ti
Gresia ken dagiti nakasikoran ti sektor ti panagbanko idiay Espania.

Ti euro ket imatonan ken inadministro babaen ti naikuartel idiay Frankfurt a
Banko Sentral ti Europa (ECB) ken ti Eurosistema (buklen dagiti banko sentral a
pagpagilian ti eurosona. A kas nawaya banko sentral, ti ECB ket adda ti is-isu a
turay a mangisaad ti annuroten ti kuarta. Ti Eurosistema ket makibinglay iti
panagprenta, panangimenta ken panangiwaras dagiti nota ken dagiti sensilio
kadagiti amin nga naikameng nga estado, ken ti panangipataray kadagiti sistema a
panagbayad ti eurosona.

Ti 1992 a Tulagan ti Maastricht ket mangibaklay iti annong kadagiti kaaduan nga
estado ti Kappon ti Europa tapno maampon ti euro kalpasan ti pannakasabat
kadagiti nasken a pangbaliwen a kasapulan iti kuarta ket busbos, urayno saan pay
nga inaramid daytoy amin nga estado. Ti Nagkaykaysa a Pagarian ken Dinamarka ket
nakitulagda kadagiti pannakailaksid, bayat a ti Suesia (a timmipon iti Kappon ti
Europa idi 1995, kalpasan a napirmaan ti Tulagan ti Maastricht) ket linikudanna
ti euro iti maysa reperendum idi 2003, ken liniklikanna ti obligasion a
mangampon ti euro babaen ti saan a panangsabat kadagiti kammasapulan ti kuarta
ken busbos. Amin a pagilian a timmipon ti Kappon ti Europa manipud idi ket
nangikari a mangampon ti euro iti masakbayan.

Manipud idi Enero 5 002, dagiti nalilian a banko sentral (NCB) ken ti ECB ket
nangited kadagiti banko nota ti euro iti pakaitunosan a batayan. Dagit ibanko
nota ti euro ket saan a mangipakita no ania a banko sentral ti nangited kaniada.
Dagiti NCB ti Eurosistema ket naskenda a mangawat dagiti banko nota ti euro nga
inparparuar babaen dagiti sabali a kameng ti Eurosistema ken dagitoy a banko
nota ket saan a maisubsubli kadagiti nagtaudanda. Ti ECB ket mangited kadagiti
8% iti dagup a pateg dagiti banko nota nga inted babaen ti Eurosistema. Iti
panagsanay, dagiti banko nota ti ECB ket maiparparuar babaen dagiti NCB, isunga
makaal-ala kadagitoy ti kapadpada a liabilidad a kapadpada ti ECB. Dagitoy a
liabilidad ket mangawit ti tubo iti kangrunaan gatad ti repinansia iti ECB. Ti
sabali pay a 92% kadagiti banko nota ti euro ket it-ited dagiti NCB a maibagay
kadagiti respektibo a bingay iti tulbek a puonan ti ECB, a nakarkulo babaen ti
panag-usar ti agpaada a pannakatimbeng ti nailian a bingay ti populasion ti
Kappon ti Europa ken ti nailian a bingay ti GDP ti Kappon ti Europa.

Ti euro ket nabingbingay kadagiti 100 sentabo (sagpaminsan a tinawtawagan a kas
ti euro sentabo, a naipangpangruna no ilasin dagitoy manipud kadagit sabali a
kuarta, ken mainagnaganan a kastoy iti sapasap a bangir kadagiti amin a sensilio
ti sentabo). Kadagiti tignay ti Lehislatibo a Komunidad ti ad-adu ngem maysa a
porma ti euro ken sentabo ket nailetra nga awan ti s, malaksid ti normal a
panag-usar ti pagsasao nga Inggles. Wenno saan, tinormal nga ad-adu ngem maysa
iti Inggles ket naisingsingasing ken inus-usar, nga adda dagiti adu a
[[Linguistiko a parikut a maipanggep ti euro|lokal a panagduduma] a kas ti
'centime' iti Pransia.

Amin a naiparuar a sensilio ket adda iti sapasap a bangir a mangipakpakita ti
denominasion wenno pateg, ken ti maysa a mapa iti likudan. Gapu ti linguistiko a
kaadu ti Europa, ti Latin bersion ti abesedario ti euro ket inus-sar (a saan a
kas ti saan unay a sapasap a Griego wenno Siriliko) kenArabiko a numnumero
(dagiti sabali a testo ket naus-usar kadagiti nailian a bangir kadagitinailian a
pagsasao, ngem dagiti sabali a testo iti sapasap a bangir ket liniklikan). Para
kadagiti denominasion a malaksid dagiti 1-, 2- ken 5-sentabo a sensilio, dayta a
mapa ket mangipakpakita laeng dagiti 15 a naikameng nga estado a naikaeng laeng
idi naipangyuna ti euro. Idi rugi ti 2007 wenno 2008 (depende ti pagilian) ti
daan a mapa ket agdama a nasuksukatan babaen ti maysa a mapa ti Europa a
mangipakpakita paya kadagiti pagilian ti ruar ti Kappon a kas ti Norwega. Dagiti
1-, 2- ken 5-sentabo a sensilio, nupay kasta, ket taginayonenda ti daan a
daremdemda, a mangipakpakita ti heograpiko a mapa ti Europa nga adda dagiti 15 a
naikameng nga estado idi 2002 a naipangato bassit iti mapa. Amin a bangir
dagitoy ket dinaremdem babaen ni Luc Luycx. Dagiti sensilo ket addaanda pay ti
nailian a bangir a mangipakpakita ti ladawan a naisangayan a pinili babaen ti
pagilian a nangiparuar ti sensilio. Dagiti euro a sensilio manipud kadagiti
aniaman nga estado a kameng ket nawayada a maka-usar kadagiti aniaman a pagilian
a nangampo ti euro.

Dagiti sensilio ket naitited kadagiti denominasion ti €2, €1, 50c, 20c, 10c, 5c,
2c, ken 1c. Tapno maliklikan ti panag-usar ti dua a kabassitan a sensilio, adda
dagiti pannakisinnukat ti kuarta a naipipan kadagiti kaasitgan a lima a sentabo
idiay Olanda (babaen ti boluntario a tulagan) ken idiay Pinlandia (babaen ti
linteg). Daytoy a panagsanay ket up-upayen babaen ti Komision, ken dagiti
panagsanay dagiti aglaklako a saan a mangawat kadagiti nagato ti pategna a nota
ti euro.

Dagiti komemoratibo a sensilo nga adda iti €2 a pategna ket naiparuaren nga adda
dagiti panagbalbaliw ti daremdem iti nailian a bangir ti sensilio. Dagitoy ket
mairaman dagiti sapasap a naiparparuar a sensilio, a kas ti €2 a komemoratibo a
sensilio para iti maika sangapuloket lima nga anibersario iti panagpirma ti
Tulagan iti Roma, ken dagiti nailaian a naiparuar a sensilio, a aks ti sensilio
a mangipalagip ti Kalgaw nga Olimpiada ti 2004 nga inparuar babaen ti Gresia.
Dagityo a sensilo ket mabalin nga awaten kadagiti amin a paset ti eurosona.
Dagiti kolektor a sensilio nga adda dagiti nadumaduma a denominasion ket
naiparuanda payen, ngem dagitoy ket saan a naikeddeng para iti sapsapa
panagbayad, ken dagitoy ket mabalin a maawat laeng iti kameng nga estado a
nangiruar kaniada.

Ti daremdem para kadagiti banko nota ti euro ket addaan kadagiti sapasap a
daremdem kadagiti dua a bangir. Ti daremdem ket pinartuat babaen ti Austriano
nga dumidibuho a ni Robert Kalina. Dagiti nota ket naiparuar kadagiti €500,
€200, €100, €50, €20, €10, €5. Iti tungngal maysa a nota ket addaan ti bukod a
maris ken nairuknoy iti artistiko a paset ti panawen ti Europeano anga
arkitektura. Ti sanguanan ti nota let nangipakpakita kadagiti tawa ken dalanan a
ruangan bayat a ti likudan ket adda dagiti rangtay, a nagisimsimbolo kadagiti
silpo a baetan dagiti pagilian ken iti masakbayan. Bayat a dagiti daremdem ket
naipato nga awan dagiti aniaman a malasin a pakailasinan, ti immuna a daremdem
babaen ni Robert Kalina ket dagiti naisangayan a rangtay, a mairaman ti Rialto
ken ti Pont de Neuilly, ken dagitoy ket nabaliwan tapno sapasap ti kitada;
dagiti kanungpalan a daremdem ket mangipakpakita pay laeng kadagiti asideg a
pannakaipadpada kadagiti immuna nakaibatayanda; isunga dagitoy ket saan a pudno
a sapasap ti kitada. Dagiti monumento ket makitkita a kapadpada dagiti
nadumaduma a nailian a monumento tapno kayaten dagitoy ti sinoman.



https://ilo.wikipedia.org/wiki/Espania

Ti Espania (Espaniol: España, panangibalikas: [esˈpaɲa] ( denggen)), opisial a
ti Pagarian ti Espania (Espaniol: Reino de España),[paammo 7] ket maysa a
naturay nga estado ken maysa a kameng iti Kappon ti Europa a mabirukan idiay
abagatan a laud nga Europa idiay Iberiko a Peninsula. Ti kangrunaan a dagana ket
nabeddengan iti abagatan ken daya babaen ti Baybay Mediteraneo malaksid ti
bassit a daga a nagbeddengan ti Ballasiw Taaw a Teritorio ti Britaniko iti
Gibraltar; iti amianan babaen ti Pransia, Andorra, ken ti Luek Biskaya; ken iti
amianan a laud ken laud babaen ti Taaw Atlantiko ken Portugal.

Ti Espaniol a teritorio ket mairaman pay ti Is-isla ti Balear idiay Mediteraneo,
ti Is-isla ti Kanario idiay Taaw Atlantiko idiay pantar ti Aprika, ken dagiti
dua a naturay a siudad idiay Amianan nga Áprika, Ceuta ken Melilla, a
nabeddengan ti Morocco. Maysa pay, ti ili iti Llívia ket maysa nga Espaniol nga
exclave a naisanglad ti uneg ti Pranses a teritorio. Nga addaan ti kalawa a
504,030 kuadrado kilometro (194,610 sq mi), isu daytoy ti maikadua a kadakkelan
a pagilian idiay Lumaud a Europa ken ti Kappon ti Europa kalpasan ti Pransia,
ken ti maikapat a kadakkelan a pagilian idiay Europa kalpasan ti Rusia, Ukrania
ken Pransia.

Gapu ti lokasionna, ti teritorio ti Espania ket suheto ti adu nga akin ruar nga
impluensia manipud dagiti prehistoria a panawen ken aginggana ti panakabalinna a
maysa a pagilian. Ti Espania ket rimsua a kas maysa a naipagtitipon a pagilian
idi maika-15 a siglo, kalpasan ti panagasawa iti Katoliko a Monarkia ken ti
panakalpas ti panagparukma manen, wenno Reconquista, iti Iberiko a peninsula idi
1492. Daytoy ket nangruna pay a nagtaudan iti impluensia kadagiti sabsabali a
rehion, naipangpangruna idi agdama a moderno a panawen, idi nagbalin a globo nga
imperio a nangibati kadagiti legado iti sumurok a 500 a riwriw a nga agsasao ti
Espaniol tatta nga aldaw, a makaaramid daytoy ti maikadua akaaduan ti mangisasao
nga umuna a pagsasao.

Ti Espania ket maysa a demokrasia a naurnong iti porma iti maysa a parlamentario
a gobierno babaen ti maysa a batay-linteg a monarkia. Daytoy ket maysa a
narang-ay a pagilian nga addaan ti maika sangapulo ket dua a kadakkelan nga
ekonomia iti lubong babaen ti nominal a GDP, ken nagato unay a pagalagadan ti
panagbiag, a mairaman a ti maika sangapulo a kangatuan a ranggo ti pagsurotan ti
kasayaat ti panagbiag iti lubong, manipud idi 2005. Kameng daytoy iti
Nagkaykaysa a Pagpagilian, Kappon ti Europa, NATO, OECD, ken ti WTO.

Ti pudno a naggapuan ti nagan nga Espania ken "Espaniol" ket nasuppiatan. Ti
taga-ugma a Romano a nagan para iti Iberiko, Hispania, ket naala manipud ti
naidaniw a balikas a Hesperia a mangitudo ti Espania, nga agiballatek ti Griego
puot iti Italia a kas maysa a "akinlaud a daga" wenno "daga iti lumlumnek nga
init" (Hesperia, Εσπερία iti Griego) ken Espania, a daytoy ket adadayo pay ngem
ti laud, a kas ti Hesperia ultima.

Daytoy ket baka kapadpada pay ti Puniko Ispanihad, a kayat na a saoen ket "daga
dagiti koneho" wenno "igid", maysa a reperensia iti lokasion ti Espania idiay
gibus ti Mediterraneano; Ti Romana a naaramid a sensilio iti daytoy a rehion
manipud ti panagturay ni Hadrian ket agipakpakita ti maysa a babai a langa nga
addaan ti koneho iti sakana. Adda pay dagiti agibagbaga a ti balikas nga Espania
ket naala manipud ti Basko a balikas nga Ezpanna a kayatna a saoen ket ti "igid"
wenno "nagbeddengan", maysa pay a reperensia a ti kinapudno a ti Iberiko a
peninsula ket buklenna ti abagatan a laud iti kontinente ti Europa.

Ti humanista a ni Antonio de Nebrija ket nangigay-at a ti balikas a Hispania ket
naggapu ti Iberiko a balikas a Hispalis, a kayatna a sawen ket ti "siudad iti
akinlaud a lubong". Ni Jesús Luis Cunchillos ket nangisuppiat a ti ramut ti
balikas a span ket ti Penisia a balikas ti spy, a kayatna a sawen ket ti
"agpanday kadagiti metal". Ngarud ket ti i-spn-ya ket kayatna a sawen ket "ti
daga a pagpandayan kadagiti metal".



https://ilo.wikipedia.org/wiki/Rusia

Ti Rusia i/ˈrʌʃə/ wenno /ˈrʊʃə/ (Ruso: Россия, tr. Rossiya; IPA: [rɐˈsʲijə] (
denggen)), opisial a naamammoan a kas ti Rusia ken ti Ruso a Pederasion (Ruso:
Российская Федерация, tr. Rossiyskaya Federatsiya; IPA: [rɐˈsʲijskəjə
fʲɪdʲɪˈratsɨjə] ( denggen)), ket maysa a pagilian idiay akin-amianan nga
Eurasia. Daytoy ket maysa a pederal a semi-presidential a republika, a buklen
dagiti 83 pederal a suheto. Manipud ti amianan a laud a mapan iti abagatan a
daya, ti Rusia ket makibingbingay ti pagbeddengan iti Norwega, Pinlandia,
Estonia, Latvia, Lituania ken Polonia (dagitoy dua ket babaen ti Kaliningrad
Oblast), Belarus, Ukrania, Georgia, Azerbaijan, Kazakhstan, Tsína, Mongolia, ken
Amiana a Korea. Adda pay daytoy dagiti maipapan ti baybay a pagbeddengan iti
Haón babaen ti Baybay iti Okhotsk, ken ti estado ti Etados Unidos iti Alaska
babaen ti Nailet a Baybay Bering. Iti 17,075,400 kuadrado kilometro
(6,592,800 sq mi), ti Rusia ket isu ti kadakkelan a pagilian iti lubong, a
mangsakop iti sumurok a pagkawalo iti matagtagitao a lugar iti Daga. Ti Rusia
ket isu pay ti maikawalo a kaaduan ti populasion a pagilian nga adaan ti 143 a
riwriw a tattao. Gumay-at daytoy ti ballasiw ti sibubukel iti akin-amianan nga
Asia ken 40% iti Europa, agsangapda kadagiti siam a sona ti oras ken agitiptipon
iti maysa a nalawa a sakop iti kapalikmutan ken dagiti porma ti daga. Ti Rusia
ket adda ti kadakelan a reserba kadagiti mineral ken enerhia a rekursos iti
lubong ketn isu ti kadakkelan nga agpatpataud iti lana ken masna nga alingasaw
iti sangalubongan. Ti Rusia ket adda ti kadakkelan a reserba a kabakiran ken
dagiti danawna ket aglaon iti agarup a maysa a pagkapat iti di-naapgad a danum
iti lubong.

Ti pakasaritaan iti daytoy a pagilian ket nangrugi kadagiti Daya nga Eslabo, nga
immungar a kas dagiti malaslasin a grupo idiay Europa a nagbaetan dagiti maika-3
ken maika-8 a siglo AD. Binangon ken tinurayan babaen ti maysa a Barangiano a
napili a mannakigubat ken dagiti kaputotanda, ti mediebal nga estado iti Rus ket
rimsua idi maik-9 a siglo. Idi 988 inamponna ti Ortodokso a Kristianidad manipud
ti Imperio a Bisantino, a nagrugian ti sintesis dagiti Bisantino ken Eslabo a
kultura a nagilawlawag ti Ruso a kultura para kadagiti sumaruno a milenio. Ti
Rus' ket naapday ken nagbalin kadagiti nadumaduma a babassit nga estado; kaaduan
kadagiti Rus' a dagdaga ket sinakop babaen dagiti Mongol a panagraut ken dagitoy
ket nagbali a tibutario dagiti nomadiko a Nabalitokan a Horda. Ti Nalatak a
Dukado iti Moscow ket nagininut a nangtipon kadagiti nakapalikmut a Ruso a
prisipalidad, nakaganab ti panakawayawayas manipud ti Nabalitokan a Horda, ken
nangituray ti kultura ken politika a legado iti Kievan Rus'. Babaen ti maika-18
a siglo, daytoy a pagilian ket kaaduan a nagpalawa babaen ti panagrukma,
panagikapet, ken eksplorasion a nagbalin iti Imperio a Ruso, nga isu daytoy ti
maikatlo a kadakkelan nga imperio iti pakasaritaan, a gumay-at manipud ti
Polonia idiay Europa aginggana idiay Alaska iti Amianan nga Amerika.

Sakbayan ti Ruso Rebolusion, ti Rusia ket nagbalin ti kadakkelan ken ti umuna a
kumaduaan iti Kappon ti Sobiet, ti immuna a batay-linteg a sosialista nga estado
iti lubong ken mabigbigan a maysa a nalatak a bileg, a daytoy ket nagbanagan ti
naikeddeng a papel dagiti Kumadua a panagballigi iti Maikadua a Sangalubongan a
Gubat. Ti panawen ti Sobiet ket nakakita kadagiti kaaduan a nagun-od iti
teknolohi iti maika-20 a siglo, a mairaman ti umuna a panagbaniaga ti
nagtagitaon iti limbang iti lubong. Ti Ruso a Pederasion ket naibangon sakbayan
ti panakarunaw iti Kappon ti Sobiet idi 1991, ngem daytoy ket mabigbigan a kas
ti nalinteg a personalidad iti Sobiet nga estado.

Ti Ruso nga ekonomia ket isu timaikasiam a kadakkelan iti lubong babaen ti
nominal a GDP ken maikanem a kadakkelan babaen ti pagpadaan ti kapigsa ti
panag-gatang, nga adda ti maikatlo a kadakkelan a nominal ti milisia a busbos.
Ti Russia ket maysa kadagiti kapardasen nga agrangrang-ay a kangrunaan nga
ekonomia iti lubong. Maysa pay kadagiti lima a mabigbigan a [dagiti nuklear a
naarmasan nga estado|nuklear a naarmasan nga estado]] ken agtagikua kadagiti
kadakkelan ti reserba dagiti armas iti dagup a panagdadael. Ti Russia ket maysa
a nalatak a bileg ken agnanayon a kameng iti Salaknib a Konsilo ti Nagkaykaysa a
Pagpagilian, kameng iti G8, G20, ti Konsilo iti Europa, ti Asia-Pasipiko nga
Ekonomiko a Pagtitinnulongan, ti Organisasion ti Shanghai a Pagtitinnulongan, ti
Komunidad ti Eurasian nga Ekonomiko, ti Organisasion par aiti Salaknib ken
Pagtitinnulongan iti Europa (OSCE), ti Organisasion ti Komersio ti Lubong (WTO),
ken ti daulo a kameng iti Mankomunidad dagiti Nawaya nga Estado.



https://ilo.wikipedia.org/wiki/Kanada

Ti Kanada (i/ˈkænədə/) ket maysa a pagilian a mabirukan idiay Amianan nga
Amerika a buklen dagiti sangapulo a probinsia ken dagiti tallo a teritorio.
Daytoy ket mabirukan idiay akin-amianan a paset ti kontinente, daytoy ket
maigay-at manipud idiy Atlantiko aginggana idiay Pasipiko ken agpa-amianan a
mapan idiay Taaw Artiko. Ti Kanada ket maikadua a kadakkelan a pagilian babaen
ti dagup a kalawa iti lubong, ken ti sapasap a pagbeddenganna iti Estados Unidos
ket isu ti kaatiddogan a pagbeddengan a daga iti lubong.

Ti daga a tattan ket ti Kanada ket tinataengan idin kadagiti napalabas a milenio
babaen dagiti nadumaduma nga Aborihen a tattao. Idi rugi ti naladaw a maika-15 a
siglo, Dagidi Britaniko ken Pranses a kolonial a ekspedision ket nagsuksukimat,
ken kalpasanna ket tinaengan, ti Atlantiko nga a pantar ti rehion. Ti Pransia
ket ganganina amin nga insubli dagiti koloniana iti Amianan nga Amerika iti
Nagkaykaysa a Pagarian idi 1763 kalpasan ti Pranses ken Indiano a Gubat, nga isu
daytoy idi ti teatro ti Amianan nga Amerikano iti Gubat ti Pito a Tawtawen. Idi
1867, iti panagkappon dagiti tallo a kolonia ti Britaniko nga Amianan ngaAmerika
babaen ti Konpederasion, ti Kanada ket naporma a kas maysa a pederal a dominio
dagiti uppat a probinsia. Dayty ket nangrugian ti panagpadakkel kadagiti
probinsia ken dagiti teritorio ken ti maysa a proseso iti panagpaadu ti
autonomia, a dimtengan iti 1982 a Tignay ti Kanada.

Ti Kanada ket maysa a pederal nga estado a tinurturayan a kas maysa a
parlamentario a demokrasia ken maysa a batay-linteg a monarkia, a ni Reina
Isabel II a kas ti daulo ti estado. Ti pagilian ket opisial nga agsasao ti dua
ken multikultural iti pederal nga agpang, nga addaan ti populasion iti agarup a
35 a riwriw manipud idi 2013. Ti narang-ay nga ekonomia ti Kanada ket maysa
kadagiti kadakkelan iti lubong, a nangruna nga agkamkammatalek kadagiti adu a
masna a rekurso ken ti nasayaat a naparang-ay a network dagiti pagtagilakuan, a
naipangpangruna iti Estados Unidos, nga adda ti nabayagen nga atiddog ken
narikut a relasion.

Ti Kanada ket maysa narang-ay a pagilian, nga adda iti maikasiam a kangatuan ti
matgedan iti lubong iti tunggal maysa a tao, ken ti maika-11 a kangatuan a
pannakairanggo iti panagrang-ay ti nagtagitaon. Ti Kanada ket mairanggo pay
kadagiti kangatuan kadagiti sangalubongan a panagrukod iti edukasion,
panagsarsarang ti gobierno, dagiti sibil a kawayaan, kasayaat ti biag, ken
kinawaya ti ekonomia. Ti Kanada ket maysa a mabigbig a tengnga a bileg ken maysa
a kameng kadagiti sangalubongan a patakder, a mairaman ti G7, G8, G20, NATO,
NAFTA, OECD, WTO, Mankomunidad ti Pagpagilian, Francophonie, OAS, APEC, ken ti
Nagkaykaysa a Pagpagilian.



https://ilo.wikipedia.org/wiki/Turkia

Ti Turkia (Turko: Türkiye), opisial a ti Republika ti Turkia ( Türkiye
Cumhuriyeti (tulong·paammo)), ket maysa a pagilian idiay Europa a mabirukan
idiay Akinlaud nga Asia (kaaduanna idiay Anatolia a peninsula) ken idiay Daya a
Trasia idiay Abagatan a daya nga Europa. Ti Turkia ket nabeddengan babaen dagiti
walo a pagilian: Bulgaria iti amianan a laud; Gresia iti laud; Georgia iti
amianan a daya; Armenia, Azerbaijan (ti exclave iti Nakhchivan) ken Iran iti
daya; ken Irak ken Siria iti abagatan a daya. Ti Baybay Mediteraneo ken Cyprus
ket addada iti abagatan; ti Baybay Eheo ket adda iti laud; ken ti Baybay
Nangisit ket adda iti amianan. Ti Baybay iti Marmara, ti Bosporo ken ti
Dardanelo (a dagitoy ket buklenda dagiti Nailet a baybay ti Turko) ket ilasinna
ti nagbeddengan a nagbaetan ti Daya a Trasia ken Anatolia; ilasinna pay ti
Europa ken Asia.

Ti Turkia ket maysa kadagiti innem a nawaya a Turko nga estado. Ti kaaduan iti
populasion kadagitoy ket Muslim. Ti opisial a pagsasao iti daytoy a pagilian ket
ti Turko, a ti Kurdo ken Zazaki ket maisasao dagitoy babaen dagiti Kurdo ken
Zaza, a mangbukel ti 18% iti populasion.

Dagiti Oghuz a Turko ket nangrugrugida a mapmapan iti lugar a makunkuna tattan a
ti Turkia (naala manipud ti Mediebal a Latin Turchia, i.e. "Daga dagiti Turko")
idi maika-11 a siglo. Daytoy ket pimmardas babaen ti panagabak dagiti Seljuk
kadagiti Bisantino idiay Gubat iti Manzikert. Adda dagiti bassit a beyliks ken
ti Seljuk a Sultanato iti Rûm a nagturay ti Anatolia aginggana ti Mongol a
panagraut. Idi rugi ti maika-13 a siglo, ti Otomano a beylik ket pinagtitiponda
ti Anatolia ket nagaramidda ti imperio a gumay-at ti kaaduan iti Abagatn a daya
iti Europa, Lumaud nga Asia ken Amianan nga Aprika. Kalpasan ti panagrebba ti
sumaganad a panakaabak ti Imperio nga Otomano idi Umuna a Sangalubongan a Gubat,
adda dagiti pasetna a sinakupan babaen ti nagabak a Kumaduaan. Adda maysa a
grupo dagiti ubbing a milisia nga opisial, nga indauloan babaen ni Mustafa Kemal
Atatürk ken dagiti kaduana, nagaramidda ti nagballigi a sumupiat kadagiti
Kumaduaan; idi 1923, nagipatakder dagitoy ti moderno a Republika iti Turkia a ni
Atatürk a kas ti immuna apresidente.

Ti Turkia ket maysa a demokrata, sekular, unitario, batay-linteg a republika nga
addaan ti taga-ugma a tinawtawid a kultura. Ti Turkia ket umadadu a naipatipon
iti Laud babaen ti panagkameng kadagiti organisasion a kas ti Konsilo iti
Europa, NATO, OECD, OSCE ken ti G-20 a dagiti kangrunaan nga ekonomia. Ti Turkia
ket nangrugi a nakitulag ti napno a panagkameng iti Kappon ti Europa idi 2005,
nga isu ket maysa idin a kumaduaan a kameng iti Europeano a Komunidad ti
Ekonomia manipud idi 1963 ken nakadanon ti maysa a tulagan ti kappon ti aduana
idi 1995. Ti Turkia ket nagtaraken iti asideg a kultural, politikal, ekonomiko
ken industria a panakibiang iti Tengnga a Daya, dagiti Turko nga estado iti
Tengnga nga Asia ken dagiti pagilian ti Aprika babaen ti panagkameng kadagiti
organisasion a kas ti Turko a Konsilo, Nagsaupan nga Administrasion iti Turko
nga Arte ken Kultura, Organisasion iti Islamiko a Panagtitinnulong ken ti
Organisasion ti Ekonomiko a Panagtitinnulong.

Ti lokasion ti Turkia iti nagsasabtan ti Europa ken Asia ket mangaramid daytoy a
maysa a nagruna a heostratehiko a pagilian. Gapu ti naipangruna a lokasionna,
dakkel nga ekonomia ken kabilegan ti militar, ti Turkia ket maysa a nangruna a
rehional a bileg.



https://ilo.wikipedia.org/wiki/Sofia

Ti Sofia (Bulgaro: София, Sofiya,panangibalikas [ˈsɔfijɐ] ( denggen)) ket ti
kapitolio ken ti kadakkelan a siudad ti Bulgaria. Ti Sofia ket ti maika-15 a
kadakkelan a siudad iti Kappon ti Europa nga agraman iti populasion iti ad-adu
ngem 1.2 a riwriw a tattao. Ti siudad ket mabirukan iti sakaanan ti Bantay
Vitosha idiay akinlaud a parte ti pagilian, iti saan a basbassit ngem 50
kilometro (31 mi) a panagmaneho idiay pagbeddengan ti Serbia. Ti lokasionna
idiay sentro ti peninsula Balkan ket pagtengngaan a pagbaetan ti Baybay Nangisit
ken ti Baybay Adriatiko, a ti met ayan ti Baybay Eheo ket isu ti kaasitganna.

Ti Sofia hket isun ti lugar ti panagtagtagitao iti tao manipud idi saan a
naladladaw ngem 7000 BCE. Adu kadagiti nangruna nga unibersidad, dagiti patakder
ti kultura ken dagiti komersial a kompania iti Bulgaria ket naikapetda iti
Sofia. Ti Sofia ket maysa kadagiti 10 a kasayaatan a lugar a pangrugian iti
negosio iti lubong, naipangpangruna kadagiti teknolohia iti IT Ti Sofia ket ti
kalakaan a mabisita a kapitolio iti Europa manipud idi 2013.

Midia a mainaig iti Sofia iti Wikimedia Commons Pakaammo ti panagbiahe idiay
Sofia manipud iti Wikivoyage (Ingles)



https://ilo.wikipedia.org/wiki/Rodrigo_Duterte

Ni Rodrigo "Rody" Roa Duterte (naiyanak idi Marso 28, 1945), ammo pay iti
birngas a kas Digong, ket Filipino nga abogado ken politiko iti kaputotan a
Bisayano nga agserserbi a kas ti maika-16 a Presidente ti Filipinas manipud idi
2016. Isu ti immuna a taga-Mindanao a presidente ti pagilian.

Ni Duterte ket maysa idi kadagiti kapautan a nagserserbi a mayor iti Filipinas
ken mayor idi ti Siudad ti Davao, ti urbano unay a siudad iti isla ti Mindanao,
para kadagiti pito a termino ken agdagup kadagiti ad-adu ngem 22 a tawen. Isuket
nagserbi pay a kas bise mayor ken kas kongregista iti siudad.

Nabirngasan a kas "The Punisher", dagiti grupo ti vigilante a naikonekta kenni
Duterte ket naiparpagarupda nga akinrebbeng para kadagiti panagpatay kadagiti
agidurduron ti druga, kriminal, kameng dagiti barkada ken dagiti dadduma pay nga
elemento dagiti dakes a tattao. Iti paset ti panawen dagiti sumurok a 20 a
tawen, binaliwanna ti Siudad ti Davao manipud iti "kapitolio ti panagpapatay iti
Filipinas" iti makunkuna itan iti turismo a kas "ti kakappiaan a siudad iti
abagatan a daya nga Asia," ken ti irangngo ti numbeo.com a kas ti maikapat a
katalgedan a lugar iti lubong. Urayno kasta, nakaawis ni Duterte kadagiti
kritisismo manipud kadagiti nadumaduma a taudan, nangnagruna met iti press ken
ti daulo ti Nailian a Pulis ti Filipinas iti gobierno ni Aquino, a nangsuppiat
ti kaepektibo dagiti annurotenna.

Namin-adu a naaw-awis idi ni Duterte nga agtaray a presidente para iti
Filipinas, ngem saan met a nagkayat kadagiti a daton aginggana idi naladaw a
tawenen ti 2015 gapu iti "napilaw a sistema ti gobierno", kalakay ken saan a
panagkayat ti pamiliana. Urayno kasta, idi Nobiembre 21, 2015, inrangarangna ti
panagkandidatona iti panagbubutos ti 2016 para iti opisina ti Presidente ti
Filipinas, ken nangabak iti guedday a panangabak, ket nakaawat kadagiti butos
iti 16,601,997. Nagtakem iti opisina ni Duterte idi Hunio 30, 2016, para
kadagiti termino iti innem a tawen.

Naiyanak ni Duterte idi Marso 28, 1945, idiay Maasin (itan ket kapitolio ti
Abagatan a Leyte ngem parte idi ti insular a probinsia ti Leyte iti Mankomunidad
ti Filipinas). Ti amana ket ni Vicente G. Duterte ti Cebuano nga abogado ken ti
inana ket ni Soledad Roa, ti patubo ti Cabadbaran, Agusan, ti mannuro ti eskuela
ken daulo ti sibiko ti kaputotan a Tattao a MaranaoMaranao. Ni Vicente ti ama ni
Duterte, sakbay idi nagablin a gobernador ti probinsia ti (ti saan pay idi a
nabingbingay) a probinsia ti Davao, ket maysa idi a nagtigtignay a Mayor ti
Danao, Cebu. Ni Ronal ti kasinsin ni Rodrigo, ket nagserbi met a kas Mayor ti
Siudad ti Cebu manipud idi 1983 aginggana idi 1986. Ni Ramon Duterte ti amam ti
Ronal, ket nagtengngel pay iti dayta a puesto manipud idi 1957 aginggana idi
1959. Ikeddeng ti pamilia ti Dutertes ti naikuartel iti Cebu dagiti pamilia ti
politika ti kaputotan ti Durano ken Almendra a kas kakabagian. Adda pay dagiti
kabagian ni Duterte manipud iti kaputotan ti Roa babaen iti bangir iti inana.
Sakbay a nagsublida idiay Davao, ti pamilia ti Duterte ket nabiitda pay a
nagtaeng idiay nakayanakanna iti Maasin, Leyte, ken idiay ili ti amana iti
Danao, Cebu, aginggana idi isu ket agtawen iti lima.

Immuna nga immalis dagiti Duterte idiay Mindanao idi 1948 ngem agsublisubli iti
Visayas. Kanungpalandan a nagtaeng idiay Rehion ti Davao idi 1951. Ni Vicente a
kas abogado ket pribado a nagsanay, bayat a ni Soledad nagisursuro kadagiti
publiko nga eskuela akas mannuro. Nupay kast ni Mrs Duterte, ket nagretiro a kas
mangimaton idi 1952 idi ti abogado nga asawana ket simrek idiay iti politika.

Midia a mainaig kenni Rodrigo Duterte iti Wikimedia Commons Dagiti inadaw a
sasao a mainaig kenni Rodrigo Duterte iti Wikiquote (Ingles)



https://ilo.wikipedia.org/wiki/Londres

Ti Londres i/ˈlʌndən/ ket isu ti kapitolio iti Inglatera ken ti Nagkaykaysa a
Pagarian, ti kadakkelan a metropolitano a lugar iti daytoy a pagilian ken ti
kaaduan ti populasion idiay Europa.[nota 1] Mabirukan daytoy idiay Karayan
Thames, ti Londres ket maysa a kangrunaan a pagtaengan para kadagiti kalpasan a
dua a milenio, ti pakasaritaana daytoy ket masarakan pay ti panakabangonna
babaen dagiti Romano, a tumawtawag iti daytoy a kas ti Londinium. Ti taga-ugna a
bugas ti Londres, ti Siudad iti Londres, kaaduana naalana ti kuadrado milia a
medibal a pagbeddengan. Manipud idi maika-19 a siglo, ti nagan a Londres ket
mangipatudo pay ti metropolis a naparang-ay iti palikmut a bugasna. Kaaduan iti
daytoy a konurbasion ket agbukel ti Londres rehion ken ti Kalatakan a Londres
nga administratibo a lugar,[nota 2] a tinurayan ti nabutosan a Mayor iti Londres
ken ti Londres a Gimong.

Ti Londres ket maysa a mangiyun-una a sangalubongan a siudad, nga adda kadagiti
kapigsa iti arte, komersio, edukasion, pal-paliwa, moda, pinansia, panagay-wan
ti salun-at, midia, dagiti propesional a serbisio, panagsukisok ken
panagrang-ay, turismo ken pagluganan nga amin ket mangiraman ti kinadayegna.
Daytoy ket maysa kadagiti mangiyuna kadagiti sentro ti pinasia iti lubong ken
addaan ti maikalima- wenno maikanem a kadakkelan a metropolitano a lugar iti
lubong depende iti panagrukod.[nota 3] Ti Londres ket naibagbaga a kas maysa a
kapitolio ti kultura iti lubongl. Daytoy ti kaaduan a mabisbisita a siudad iti
lubong a kas narukod babaen dagiti sangalubongan a simmangsangpet ken isu pay
daytoy ti kadakkelan a sistema ti eropuerto ti siudad iti lubong a narukod
babaen ti trapiko ti pasahero. Dagiti 43 nga unibersidad ti Londres ket
mangporma ti kadakkelan a konsetrasion ti nangatngato a pagadalan idiay Europa.
Idi 2012, ti Londres ket nagbalin nga isu ti immuna a siudad a nangsangaili ti
moderno nga Kalgaw nga Olimpiada iti tallo a beses.

Midia a mainaig iti Londres iti Wikimedia Commons Pakaammo ti panagbiahe idiay
Londres manipud iti Wikivoyage (Ingles)



https://ilo.wikipedia.org/wiki/Iran

Ti Iran (i/ɪˈrɑːn/; Persiano: ایران‎ [ʔiˈɾɒn] ( denggen)), opisial a ti Islamiko
a Republika ti Iran (Persiano: جمهوری اسلامی ایران‎ Jomhuri-ye Eslāmi-ye Irān),
ket maysa a pagilian idiay Akinlaud nga Asia. Ti nagan nga "Iran", nga iti
Persiano ket kayatna a sawen a "Daga dagiti Ariano", ket kapatnengan nga
inususar daytoy manipud idi Sassaniano a panawen. Naus-usar ti sangalubongan
daytoy idi 1935, sakbayan a daytoy a pagilian ket naam-ammuan idi ti Lumaud a
lubong a kas ti Persia ( /ˈpɜrʒə/ or /ˈpɜrʃə/). Ti "Persia" ken "Iran" ket
maisublatan a maus-usar iti linaon dagiti kultura; nupay kasta,ti "Iran" ket isu
ti opisial a maus-usar a nagan kadagiti linaon a politika.

Ti maika-18 a kadakkelan a pagilian iti lubong iti termino a kalawa iti
1,648,195 km2 (636,372 sq mi), ti Iran ket adda ti populasion ti agarup a 75 a
riwriw. Daytoy ket maysa a pagilian itinaisangsangayan a heopolitika a
kinapangruna gapu ti lokasionna kadagiti tallo lugar iti Asia (Laud, Tengnga,
ken Abagatan). Ti Iran nabeddengan iti amianan babaen ti Armenia, Azerbaijan ken
Turkmenistan. Ti Iran ket maysa a litoral nga estado ti Baybay Kaspio, nga adda
ti kauneg ti daga a baybay, ti Kazakhstan ken Rusia ket dagus pay a kaaruba ti
Iran iti amianan. Ti Iran ket nagbeddengan iti daya babaen ti Apganistan ken
Pakistan, iti abagatan babaen ti Golpo Persiano ken ti Golpo ti Oman, iti laud
babaen ti Irak ken iti amianan a laud babaen ti Turkia. Ti Tehran ket isu ti
kapitoliona, ti kadakkelan a siudad ti pagilian ken ti politikal, kultural,
komersial ken industrial a sentro ti pagilian. Ti Iran ket maysa a rehional a
bileg, ken agtengtengngel ti nangruna a puesto iti sekuridad ti sangalubongan
nga enerhia ken ekonomia ti lubong a kas nagbanagan kadagiti dakkel a resebana
iti petrolio ken masna nga alingasaw. Ti Iran ket adda ti maikadua a kadakkelan
a napasingkedan a reserba ti masna nga alingasaw iti lubong ken ti maikapat a
kadakkelan a napasingkedan a reserba ti petrolio.

Ti Iran ket isu ti pangibalayan kadagiti kaduogan a sibilisasion iti lubong. Ti
immuna a dinastia idiay Iran ket naporma idi las-ud ti Elamita a pagarian idi
2800 BC. Ti Irani a Medes ket nangikaykaysa ti Iran iti maysa nga imperio idi
625 BC. Dagiti ket sinaruno ti ken Irani nga Akamenidanga Imperio, ti Heleniko a
Seleusida nga Imperio kendagiti dua a simmarsaruno nga Irani nga imperio, dagiti
Parto ken dagiti Sassanid, sakbay ti Muslim a panarukma idi 651 AD. Dagiti
kalpasan ti Islamiko a dinastia ken dagiti imperio ti Iran ket nagpadakkelda ti
pagsasao a Persiano ken kultura kadagiti amin a Irani a banak. Dagiti nasapa a
dinastia ti Iran a nangiyunay-unay manen ti pnnakawaya ti Iran ket mairaman
dagiti Tahirid, Saffarid, Samanid kenBuyid.

Ti agrangrang-ay a Persiano a literatura, philosopia, medisina, astronomia,
matematika ken arte ket nagbalin kadagiti nangruna nga elemento ti Muslim a
sibilisasion. Ti Irani nga identidad ket nagtultuloy urayno adda dagiti
ganganaet a panaturturay kadagiti dimteng a sigsiglo ken ti Persiano a kultura
ket inampon pay babaen dagiti Ghaznavid, Ti Seljuk, Ilkhanid ken ti Timurid
agturturay. Ti irurumsua ti 1501 iti Safavid a dinastia, a nangipakpatakder ti
Imami a Shia nga Islam a kas ti opisial a relihion ti imperioda, ket nangmarka
ti maysa a kangrunaan a nagsikkuan a puntos ti Irani ken Muslim a
pakasaritaan.Ti Kontitusional a Rebolusion ti Persia ket nangibangon ti immuna a
parlamento ti pagilian idi 1906, iti kaunegan ti maysa a batay-linteg a
monarkia. Kalpasan ti maysa a kudeta nga inrugi babaen ti Nagkaykaysa a Pagarian
ken Estados Unidos idi 1953, ti Iran ket nagin-inut a nagbalin a adadu nga
autokratiko a pagilian. Ti immadadu a panagsuppiat iti ganganaet nga impluensia
ket kimmaro idi las-ud ti Irani a Rebolusion a nagiturongan ti pannakabangon ti
maysa nga Islamiko a republika idi 1 Abril 1979.

Ti Iran ket maysa a kaemeng dagiti nangipundar ti Nagkaykaysa a Pagpagilian ,
NAM, OICken ti OPEC. Ti politikal a sistema ti Iran, a naibatay ti 1979a
batay-linteg, ket buklen dagiti nadumaduma a narikut a nagkikinnapet nga
agturturay a bagbagi. Ti kangatuan a kasasaad ti turay ket ti Kangatuan a Daulo.
Ti Shia nga Islam ket isu ti opisial a relihion ken ti Persiano ket isu ti
opisial a pagsasao.

Ti ngan ti Iran (ایران) ket isu ti Moderno a Persiano a tinaudan manipud ti
Proto-Irani a termino ti Aryānā,, a kayatna a sawen ket "Daga dagiti Aryan", nga
immun-una a naipakpakita iti Avesta a tradision ti Zoroastrianismo. Thi termino
nga Ērān ket nabirukan a mangibagbaga ti Iran iti maika-3 a siglo a Sassanid a
sinuratan, ken ti Parto a sinuratan a kumadduan kadagiti panagusarna ti Parto a
termino ti "aryān" a nangibagbaga kadsagiti Irani. Nupay kata, iti
naipakasaritaan ti Iran ket naibagbaga idi a kas Persia wenno ti kapadpadana (La
Perse, Persien, Perzië, kdpy.) babaen ti Lumaud a lubong, a nagruna ti gapuna
kadagiti sinursurat dagidi Griego a historiador a nangtawtawag ti Iran iti
Persis (Περσίς), a kayatna a saoen ket daga dagiti Persiano. Idi 1935, ni Rezā
Shāh ket nagkiddaw a ti komunidad ti sangalubongan ket tawaganda koma ti
pagilianna a kas ti Iran. Ti panagsuppiat ti panagbaliw ti nagan ket nangiturong
ti panagibabawi ti daytoy a keddeng, ken idi 1959 dagitoy dua a nagan ket
naipagsinnukat a naus-usar. Manipud ti Irani a Rebolutsion idi 1979 ti opisial a
naganen ti pagilian ket "Islamiko a Republika iti Iran".

Ti naipakasaritaan ken maipapan ti kultura a naad-adu a panagusar ti 'Iran' ket
saan a nairestrikto iti moderno a maitutop nga estado. Irānshahr wenno Irānzamīn
(Kalatakan nga Iran) ket maipada kadagiti teritorio ti Irani a kultura wenno
linguistiko a sona. Malaksid ti moderno nga Iran, nangiraman daytoy kadagiti
paset ti Kaukaso, Mesopotamia, ti Indiano a subkontinente ken Tengnga nga Asia.

Dagiti kasapaan nga arkeolihoko nga artipakto idiay Iran, kasla dagiti nakalkali
idiay Kashafrud ken dagiti sitio idiay Ganj Par, ket mangipakpakita ti kaada ti
tao idiay Iran manipud idi panawen ti Akin-baba Paleolitiko. Dagiti Neanderthal
nga artipakto a napetsaan manipud idi panawen ti Tengnga a Paleolitiko ket
nangruna a nabirukanen idiay rehion ti Zagros kadagiti sitio a kas dagiti rukib
ti Warwasi ken Yafteh . Dagiti nasapa nga agrikultural a komunidad ket
nangrugida a rimmang-ay idiay Iran idi agarup a 8000 BC, nga adda dagiti
pagtaengan a kas ti Chogha Bonut, Susaken Chogha Mish a rimmangrang-ay idiay
rehion ti Zagros.

Ti irumrumsua iti Susa a kas maysa a siudad ket naikeddeng babaen ti
panangipetsa iti C14 a nasapsapa a kas ti 4395 BC. Adda dagiti sangadosena a
pre-historiko a sitio iti ballasiw ti Irani a banak a manigitudtudo ti kaadda
kadagiti taga-ugma a kultura ken dagiti urbano a pagtaengan idi maikapat a
milenio BC. Idi las-ud ti Gambang a panawen ti Iran idi ket pagbalayan dagiti
nadumaduma a sibilisasion a kas ti Elam, Jiroft ken dagiti Zayandeh Rud a
sibilisasion. Ti Elam, ket isuidi ti kadayegan kadagitoy a sibilisasion a
naparang-ay idiay abagatan a laud ti Iran a kaaripingna dagitiadda idiay
Mesopotamia. Ti panagrang-ay ti panagsurat idiay Elam idi maikapat a milenio BC
ket kapadpadana iti napasamak idia Sumer. Ti pagarian ti Elam ket nagtultuloy ti
kaaddana angiggana ti irurumsua dagiti imperio ti Mediano ken dagiti Akuamenida
nga Imperio.

Ti Iran ket ti maikasangapulo ket walo a kadakkelan a pagilian iti lubong, nga
addaan iti kalawa iti 1,648,195 km2 (636,372 sq mi). Ti kalawana ket agarup a
kapada no maitiptipon ti Nagkaykaysa a Pagarian, Pransia, España, ken Amenania,
wenno kapada no ad-adu bassit ngem ti estado ti Estados Unidos ti Alaska. Ti
Iran ket mabirukan iti nagbaetan dagiti latitud ti 24° ken 40° N, ken dagiti
longitud ti 44° ken 64° D. Dagitipagbeddenganna ket ti Azerbaijan (611 km
(380 mi)) (iti Azerbaijan-Naxciva eksklabe iti (179 km (111 mi) )) ken ti
Armenia (35 km (22 mi)) iti amianan-laud; ti Baybay Kaspio iti amianan; ti
Turkmenistan (992 km (616 mi)) iti amianan-daya; ti Pakistan (909 km (565 mi))
ken Apganistan (936 km (582 mi)) iti daya; ti Turkia (499 km (310 mi)) ken ti
Irak (1,458 km (906 mi)) iti laud; ken dagiti pay danum ti Persiano a Golpo ken
ti Golpo ti Oman iti abagatan.

Ti Iran ket buklen ti Irani a Banak malaksid dagiti aplaya ti Baybay Kaspio ken
ti Probinsia ti Khuzestan. Daytoy ket maysa kadagiti kaaduan ti banbantay a
pagilian, ken kaaduan ti langa ti dagana ket dagiti lasonglasong a kabambantayan
a mangisina kadagiti nadumaduma a pagayusan a labneng ken dagiti banak. Ti adu
ti populasionna nga akinlaud a parte ket isu ti kaaduan ti banbantay,nga addaan
kadagiti kabambantayan a kas ti Kaukaso, Zagros ken ti Banbantay Alborz; ti
naudi a naibaga ket aglaon ti kangatuan a puntos ti Iran, ti Bantay Damavand
aiti 5,610 m (18,406 ft), ken isu pay ti kangatuan a bantay iti masa ti daga ti
Eurasia iti laud ti Hindu Kush.

Ti akin-amianan apaset ti Iran ket naabbongan babaen dagiti nasamek a katuduan a
bakir a tinawtawagan ti Shomal wenno Bakbakir ti Iran. Ti akindaya a paset ket
kaaduan a buklen dagitilabneng ti desierto a kas tiDasht-e Kavir, ti kadakkelan
a desierto ti Iran, idiay amianan-sentral a paset ti pagilian, ken ti Dasht-e
Lut, iti daya, ken dagiti pay dadduma a naapgad a danaw. Daytoy ket kastoy gapu
ta dagitoy a rehion dagiti kabambantayan ket nanagatoda unay a maabotan dagiti
ulep ti tudo.

Dagiti laeng dakkel a tanap ket mabirukan idiay igid ti aplaya ti Baybay Kaspio
ken ti akin-amianan apatingga ti Persiano a Golpo, a ti Iran ket pagbeddengan ti
sabangan ti karayan Arvand. Dagti basbassit ken saan nga agtultuoy a tanap ket
mabirukan iti igid dagiti dadduma nga aplaya iti Persiano a Golpo, ti Kipet ti
Hormuz ken ti Golpo ti Oman.



https://ilo.wikipedia.org/wiki/ISO_4217

ISO 4217 ket isu ti alagaden nga inpablaak babaen ti Gunglo ti Sangalubongan
para iti Panagalagad, a mangilasin ti panangikeddeng ti kuarta, dagiti kodigo ti
pagilian (alpha ken numeriko), ken mangirepensia kadagiti bassit nga unit
kadagiti tallo a tabla:

Dagiti tabla, pakasaritaan ken dagiti agdama a pagtutungtungan ket tinartaripato
babaen ti SIX Interbank Clearing.

Ti listaan ti kodigo ti ISO 4217 ket inus-usar iti panagbanko ken negosio iti
sangalubongan. Kadagiti adu a pagilian dagiti kodigo ti ISO para kadagit
kadawyan a kuarta ket pubiko nga adu ti makaammo a dagiti gatad ti panangisukat
a naipablaak kadagiti warnakan wenno naipablaak kadagiti banako ket agus-usarda
laeng kadagitoy a panangilasin kadagiti nadumaduma a kuarta, imbes a ti
naipatarus a nagnagan ti kuarta weeno dagiti saan a nalawag a simbolo ti kuarta.
Dagiti kodigo ti ISO 4217 ket inus-usar kadagiti baliete ti eroplano ken dagiti
baliete ti internasional a tren tapno maikkat dagiti aniaman a saan a nalawag a
maipagggep iti presio.



https://ilo.wikipedia.org/wiki/Belhika

Ti Belhika , (Ingles:Belgium) wenno iti opisial a makunkuna a Pagarian ti
Belhika, ket maysa a pederal nga estado idiay Lumaud a Europa. Isu ti kameng a
nangipatakder iti Kappon a Europa ken isu ti agsangaili ti kuartel ti Kappon a
Europa, ken dagdiay adadu pay a nangnagruna a sangalubongan nga organisasion a
ksa iti NATO.[nb 1]Ti Belhika ket masakup na ti kalawa nga iti 30,528 a kuadrado
milia, ken addaan ti maipapan a populasion nga 11 a riwriw a tattao. Agasaskaw
ti kultural a nagbeddengan a nagbaetan ti Hermaniko ken Latin a Europa, ti
Belhika ket nagyanan ti dua a nangrumna grupo ti pagsasao, dagiti agsasao ti
Olandes, kaaduan ket Flamenco (maipapan a 60%), ken dagiti agsasao ti Pranses,
kaaduan ket dagiti Walloons (maipaan a 40%), ken adda pay bassit a bung-goy
dagiti agsasao iti Aleman. Dagiti dua a kadakkelan a rehion ti Belhika ket
dagiti agsasao ti Olandes a rehion iti amianan ken dagiti agsasao ti Pranses a
rehion iti Wallonia.Ti Brussels-Kapitolio a Rehion, opisial a dua ti pagsasaona,
ket kaaduan dagiti agsasao iti Prances nga addaan iti uneg ti rehion ti Flamenco
Maysa a komunidad nga agsasao iti Aleman ket mabirukan idiay akindaya a
Wallonia. Dagiti nadumaduma a pagsasao ti Belhika ken dagiti maikabagian a
panagsuppiat ti politika ket maiparang ti politikal a pakasaritaan ken narigat a
sistema iti gobierno.



https://ilo.wikipedia.org/wiki/Banglades

Ti Banglades (/ˈbɑːŋɡlədɛʃ/, /ˌbɑːŋɡləˈdɛʃ/, i/ˌbæŋɡləˈdɛʃ/, /ˌbʌŋɡləˈdɛʃ/ ;
Bengali: বাংলাদেশ, panangibalikas: [ˈbaŋlad̪eʃ] ( denggen)), opisial a ti
Republika ti Tattao ti Banglades (গণপ্রজাতন্ত্রী বাংলাদেশ Gônoprojatontri
Bangladesh), ket maysa a pagilian idiay Abagatan nga Asia. Daytoy ket
saksakkawenna ti nalames a Delta Ganges-Brahmaputra, daytoy ket paset ti
naipakasaritaan nga etno-linguistiko a rehion ti Bengal. Ti nagan aBanglades ket
kaibuksilanna ti "Pagilian ti Bengal" iti opisial a pagsasao ti Bengal. Daytoy
ket sanguenna ti Luek ti Bengal iti abagatn, ken bineddengan babaen ti India iti
amianan, iti laud ken daya, ken ti pay Burma (Myanmar) iti abagatn a daya.
Daytoy ket naisinsina babaen dagiti Himalaya a pagpagilian iti Nepal ken Bhutan
babaen ti akikid a koridor Siliguri, ken adada iti heograpiko a kaarubayan iti
Tsina.

Dagiti agdama nga aldaw a pagbeddengan ti Banglades ket nabangon dagitoy idi
las-ud ti Britaniko a pannakabingay ti Bengal idi 1947, idi ti rehion ket
nagbalin a Daya a Bengal (kapasanna Daya a Pakistan), a paset i kabarbaro a
naporma a pagilian iti Pakistan. Nupay kasta, daytoy ket naisina manipud ti Laud
a Pakistan babaen ti gangani a 1,500 km (agarup a 900 mi) iti teritorio ti
India. Gapu ti politikal a pannakaisinsina, dagiti etnko ken linguistiko a
diskriminasion ken ekonomiko a panagbaybay-an babaen dagiti politiko nga
agturturay a lumaud a payyak, ti nadayeg a pannkariribuk ket immad-adu ken
nagited ti iyu-ugnar ti maysa a nailian a tignay ti sekular akultura, a
nangiturongan ti pannakairangarang ti wayawaya ken ti Pannakawaya a Gubat ti
Banglades idi 1971. Kalpasan daytoy a gubat ken pannkawayawaya, ti baro nga
estado ket nagib-ibtur ti kinapanglaw, bisin, politikal a riribuk ken dagiti
milisia a kudeta. Ti pannkaisubli ti demokrasia idi 1991 ket sinarsaruno idi ti
nakalma ken ekonomiko a panagrangrag-ay. Tatta nga aldaw, ti Banglades ket maysa
a sekular, a unitario, a Batay-linteg a republika.

Ti Banglades ket maysa a parlamentario a demokrasia, nga adda iti nabutosan a
parlamento a tinawtawagan ti Jatiyo Sangshad. Daytoy ti maikawalo a kaaduan ti
populasion a pagilian ken adda ti maysa a kapusekan ti populasion iti lubong. Ti
pagilian ket nailaslasin a kas maysa a Sumaruno a Sangapulo ket maysa nga
ekonomia. Ti maysa a pionera iti rehional a pannakitignay idiay Abagatan nga
Asia, ti Banglades ket maysa a nangibangon a kameng ti SAARC ken ti BIMSTEC.
Daytoy ket kameng pay ti Mankomunidad, ti Di Nailinia a Tignay, ti OIC, ti
Agrangrang-ay a 8 a Pagpagilian ken ti BIMSTEC.

Ti pagilian ket sunagsango kadagiti nadumaduma a nakaro a parikut, a mairaman ti
kinapanglaw, binalitungeg, politikal a riribuk, adu unay a populasion ken
pannakadangran ti panagbalbaliw iti klima. Nupay kasta, daytoy ket dinaydayaw
babaen ti sangalubongan akomunidad para kadagiti adu a panagprogresona iti
Pagsurotan ti Panagrang-ay ti Nagtagitaoan. Babaen kadagiti nadumaduma a
naitunton a publiko ti Banglades ken dagiti sosial a programa nga inturungan ti
NGO, ti pagilian ket rumangrang-ay kadagiti alagaden ti panagbiag ken ti kabayag
ti panagbiag, a mangipakpatakder ti literasia ken panagikeddeng ti babbai,
panagtengngel ti iyaadu ti populasion ken panagipatakder kadagiti inprastruktura
ti panagaywan ti salun-at. Ti Banglades ket mapmapan pay iti napardas nga
industrialisasion, nga adda ti sangalubongan a pannakikompetensia kadagiti
industria kadagiti tela, panagaramid ti barko ken dagiti agas. Ti Dhaka ken
Chittagong, dagiti kadakkelan a siudad ti pagilian, ket isu dagitoyen ti
mangidurduron a puersa kadagiti agdama nga adu nga idadakkel.



https://ilo.wikipedia.org/wiki/Pagsasao_nga_Iloko

Ti Ilokano (wenno Iloko, Iluko, mabalin met nga Ilocano) ket maysa kadagiti
kangrunaan a pagsasao ken ti maikatlo a kadakkelan ti bilang ti patneng nga
agsasao iti Filipinas.

Mairaman ti Ilokano iti pamilia ti Sasao nga Austronesio a nagpuonan dagiti
pagsasao kadagiti puro iti Pasipiko ken Akin-abagatan a daya nga Asia. Kabagian
ti Ilokano dagiti nadumaduma a dildila kas iti Bahasa Indonesia, Bahasa Melayu,
Maori, Fijiano, Hawayano, Malagasi, Samoano, Tahitiano, Chamorro, Tetum, ken
Paiwan. Daytoy ket asideg a kabagian dagiti dadduma a sasao nga Austronesio iti
Akin-amianan a Luzon, ken addaan bassit iti agsinnaranay a pannakaawat iti
pagsasao a Balangao ken dagiti akindaya a dialekto ti pagsasao a Bontoc.

Adu a paset ti lubong, a napanan ken pagnanaedan dagiti Ilokano, ti pakasarakan
met iti dakkel a porsiento dagiti agsasao iti Ilokano, kas kadagiti estado ti
Hawaii ken California iti Estados Unidos.

Idi Septiembre 2012, inpasa ti probinsia ti La Union ti maysa nga ordinansia a
mangbigbig iti Ilokano a kas maysa nga opisial a pagsasao ti probinsia a
kakuyogna ti Filipino ken Ingles a kas dagiti nailian ken opisial a pagsasao ti
Filipinas. Daytoy ti immuna a probinsia idiay Filipinas a nangipasa ti maysa nga
ordinansia a mangprotekta ken mangpadur-as iti patneng a pasasao, urayno adda
dagiti sabali a pagsasao a naisasao iti probinsia ti La Union a mairaman ti
Pangasinan ken Kankanaey.

Ti Ilokano ket isu ti kakaisuna a sanga ti pamilia lingguistika a Kordiliera ti
Filipinas, maibilang nga inauna wenno kabaketan kadagiti pagsasao iti amianan.
Kakabsatna ti Pangasinense, Ibanag ken dagiti nadumaduma a pagsasao iti
kabambantayan ti Kordiliera. Daytoy ket naisasao a kas patneng a pagsasao babaen
dagiti pito a riwriw a tattao.

Daytoy ti pagsasao a kangrunaan nga aramat (lingua franca) ti agarup nga isu
amin a pakabuklan ti Amianan a Luzon, nangruna iti Rehion ti Ilocos, iti Tanap
ti Cagayan ken iti adu a paset ti Abra, Pangasinan, ken Zambales. Adu met ti
agsasao iti Ilokano iti Nueva Ecija, Tarlac, Mindoro ken iti dadduma a probinsia
iti Mindanao. Naisasao pay daytpy a kas maikadua a pagsasao babaen dagiti ad-adu
ngem dua a riwriw a patneng nga agsasao iti Pangasinan, Ibanag, Ibatan, ken
dagiti dadduma pay a pagsasao iti Akin-amianan a Luzon.

Dua ti makuna a dialekto ti Ilokano: ti maawagan iti “Umamianan” wenno “nauneg
nga Ilokano,” pagsasao dagiti taga-Ilokos, ken ti “Umabagatan,” a kaaduan a
pagsasao dagiti adda iti probinsia ti La Union ken Pangasinan. Agassideg ketdi
dagitoy a dialekto. Bassit ti pagdumaanda, ti laeng panangibalikas iti letra nga
e.

Maysa laeng ti balikasna daytoy a letra para kadagiti "umamianan"—nakalukat,
tengnga’t-sango, ken di nabukel a bokal. Dagiti met "umabagatan" ket dua ti
balikasna. Kas kadagiti "umamianan," no ti sao ket ganggannaet ti naggapuananna,
wenno nakarikep, ket impalikud, ken di nabukel a bokal, no ti agsarita ket
patneng nga Ilokano. Daytoy a panangibalikas ket naiseknan iti pagsasao dagiti
sabsabali kas iti Pangasinense ken Kankanaey.

Saan ketdi a madlaw unay dagitoy a naggidiatan kadagiti talaga a patneng nga
Ilokano iti man abagatan wenno abagatan nga Ilocos. Madlaw laeng ti naiduma a
panangibalikas iti e kadagiti saan a patneng nga Ilokano wenno dagiti nasanay
iti Tagalog wenno Ingles a saan unayen nga agsasao iti Ilokano. Wenno dagiti
nakasursuro iti Ilokano a saan a natibo nga Ilokano (kas pagarigan maysa a
natibo a Tagalog wenno Bisayano a nakasursuro nga agsao iti Ilokano).

Dagiti patneng nga Ilokano ken umiiloko, maymaysa ti panangisaoda iti letra e
kadagiti balikas a kas koma "wen," "met," "bedbed," "ilem," "isem," "panagem,"
"nakem," "timel," "belleng," "aweng," "palileng," "baket," "ubet," "gawed,"
"kerret," "siket," "lengleng" "alimuteng," "alsem," "pekkel," "kuribetbet,"
"pamulinawen" ken dadduma pay.

Ti moderno nga Alpabeto nga Ilokano ket buklen dagiti 28 a letra. Ti umuna a
bingay ket buklen dagiti duapulo a letra ti Abakada Ilokana ken ti maikadua a
bingay ket buklen dagiti walo a letra a nabulod manipud iti pagsasao nga
Espaniol ken Ingles.

Amin dagiti klase ni Ilokano iti sakbay ti kolonia ket nagsuratda iti sistema ti
silabiko sakbay ti isasangpet dagiti Europeano. Inus-usarda ti sistema a
naitermino a kas maysa nga abugida, wenno alpasilabario. Daytoy idi ket kapada
dagiti sinuratan ti Tagalog ken Pangasinan, nga iti tunggal karakter ket
nangirepesenta iti panagsasaruno iti konsonante-bokal, wenno iti pangyababaan
iti Ingles iti CV (consonant-vowel). Ti bersion ti Iloknao, nupay kasta, ket isu
idi ti immuna a nangidesignado kadagiti koda a konsonante nga agraman iti marka
ti diakritiko – ti krus wenno virama – a naipakita iti Doctrina Cristiana ti
1621, ti maysa kadagiti kasapaan a nabatbati a pablaak iti Ilokano. Sakbay ti
pananginayon ti virama, awan idi ti waya dagiti mannurat a mangidesignado
kadagiti koda a konsonante. Dagiti met agbasbasa ket pugtuanda no ti bokal ket
mabasa wenno saan, gapu kadagiti bokal ti"e" ken "i" ket mabalinda a
maipasinnukat, kas pagarigan dagiti letra ti "o" ken "u" para iti "tendera" ken
tindira".

Kadagiti nabiit a panawen, adda metten dagiti dua a sistema a naus-usar: Ti
sistema ti "Espaniol" ken ti sistema ti Tagalog "Tagalog". Iti sistema ti
Espanol, dagiti balikas a nagtaud iti Espaniol ket intalinaayda dagiti
pannakailetrada. Dagiti met patneng a balikas, ket naitunos kadagiti alagaden ti
panangiletra ti Espaniol. Ita met nga aldawen, dagiti laeng lallakayen a
kaputotan ni Ilokano ti agus-usar iti sistema ti Espaniol.

Iti sistema a naibatay iti Tagalog, ad-adu iti pannakaisurat ti ponema iti
letra, ken nasaysayaat a mangipaltiing ti pudno a pannakaibalikas ti balikas.
Dagiti letra ti ng ket buklen ti digrapo ken maibilang a kas bugbugtong a letra,
ken sarunuenna ti n iti alpabeto. Kas resulta, ti numo ket agparang sakbay ti
ngalngal kadagiti barbaro a diksionario. Dagiti balikas iti ganganaet a
nagtaudan, ken kaaduan kadagiti nagtaud manipud iti Espaniol, ket nasken a
mabaliwan iti pannakailetra tapno nasaysayaat iti pannakaipaltiingna iti
ponolohia ti Ilokano. Dagiti balikas a nagtaud iti Ingles ket mabalin wenno saan
a mabalin a maitunos iti daytoy nga ortograpia. Ti nangruna a pagarigan nga
agus-usar iti daytoy a sistema ket ti linawas a magasin ti Bannawag.

Iti pannakaisayankat ti sistema ti bilingual nga edukasion ti Espaniol iti 1897,
ti Ilokano, ken maikuyog dagiti pito a nangruna a pagsasao (dagiti addaan iti
saan a basbassit ngem maysa a riwriw nga agsasao), ket naipalubos idi a kas
panangisuro aginggana iti maikadua a grado. Daytoy ket bigbigen babaen ti
Komision iti Pagsasao a Filipino a kas maysa kadagiti kangrunaan a pagsasao iti
Filipinas. Babaen iti batay-linteg, ti Ilokano ket maysa a katakunaynay nga
opisial a pagsasao kadagiti rehion a nakaisasaoanna ken agserbi a kas
katakunaynay a panangisuro kadagita a lugar.

Kadagiti napalabas a tawen, ti tignay iti Akinbaba ken Akinngato a Kamara iti
Kongreso ket nagiyunay-unay para iti panagusar iti nakayanakan a pagsasao a kas
panangisuro aginggana iti maikanem a grado.



https://ilo.wikipedia.org/wiki/Norwega

Ti Norwega i/ˈnɔrweɪ/ (Norwego:  Norge (Bokmål) wenno  Noreg (Nynorsk)), opisial
a ti Pagarian ti Norwega, ket maysa a Nordiko a unitario a batay-linteg a
monarkia a dagiti teritoriana ket nabuklan dagiti lumaud a paset iti Eskandinabo
a Peninsula, Jan Mayen, ken ti Artiko a purpuro iti Svalbard ken ti Isla ti
Bouvet.[paammo 1] Ti Norwega ket addaan ti kalawa a 385,252 kuadrado kilometro
(148,747 sq mi) ken ti populasion ti agarup a 5 a riwriw. Isu daytoy ti maikadua
a kabassitan ti kapusekan ti populasion a pagilian idiay Europa. Kaaduan iti
daytoy a pagilian ket nakibinbinningay ti pagbeddengan iti daya babaen ti
Suesia; iti akin-aminan unay a rehionna ket nabeddengan babaen ti Pinlandia iti
abagatan ken Rusia iti daya; iti abagatan ti Norwega ket nagbeddengan ti Ilet ti
Skagerrak a maballasiwan manipud ti Dinamarka. Ti kapitolio a siudad ti Norwega
ket ti Oslo. Ti atiddog nga aplaya ti Norwega, a maisangguan ti Amianan a Taaw
Atlantiko ken ti Baybay Barents, ket ditoy ti pakakitaan dagiti nalatak a
piordo.



https://ilo.wikipedia.org/wiki/Ehipto

Ti Ehipto, i/ˈiːdʒɪpt/ (Arabiko: مصر, Miṣr, Ehipsio nga Arabiko: [mɑsˤɾ] ;
Koptiko: Ⲭⲏⲙⲓ, Kīmi ; Sahidic a Koptiko: ⲕⲏⲙⲉ, Kēme), opisial a ti Arabo a
Republika iti Ehipto, Arabiko:  جمهوريّة مصر العربيّة (tulong·paammo), ket maysa
a pagilian a nangruna idiay Amianan nga Aprika, nga adda iti Sinai a Peninsula a
mangbukel ti maysa a daga a rangtay idiay Abagatan a laud nga Asia. Ti Ehipto
ngarud ket maysa a transkontinental a pagilian, ken maysa a nangruna a bileg
idiay Aprika, ti Mediteraneo a Labneng, ti Tengnga a Daya ken ti Muslim a
lubong. Mangsakop daytoy ti kalawa iti agarup a 1,010,000 kuadrado kilometro
(390,000 sq mi), ti Ehipto ket nabeddengan babaen ti Baybay Mediteraneo iti
amianan, ti Gaza Strip ken Israel iti amianan a daya, ti Baybay Nalabbaga iti
daya, ti Sudan iti abagatan ken ti Libya iti laud.

Ti Ehipto ket maysa kadagiti kaaduan ti populasion a pagilian idiay Aprika ken
ti Tengnga a Daya. Kaaduan kadagiti agarup a 81 a riwriw a tattaona ket agtaeng
iti igid iti Karayan Nilo, iti kalawa ti agarup a 40,000 kuadrado kilometro
(15,000 sq mi), a daytoy laeng ti mabirukan a mataltalon a daga. Dagiti dakkel a
lugar iti Desierto ti Sahara ket bassit laeng dagiti agtaeng. Agarup a kagudua
kadagiti agtaeng iti Ehipto ket adda kadagiti urbano a luglugar, a kaaduan ket
maiwarwaras iti ballasiw kadagiti napusek ti populasion a sentro iti kalatakan a
Cairo, Alexandria ken dagiti daduma pay a kangrunaan a siudad idiay Nile a
Delta.

Dagiti momumento idiay Ehipto a kas ti Giza a piramida a patakder ken ti bukodna
a Nalatak nga Espinghe ket pinatakder babaen ti bukodna a taga-ugma a
sibilisasion. Dagiti bukodna a taga-ugma a nadadael, a kas dagiti Memphis,
Thebes, ken Karnak ken ti Tanap dagiti Ari iti ruar ti Luxor, ket naimudingan a
pakipatengngaan iti arkeolohiko a panagadadal. Ti turismo nga industria ken ti
Baybay Nalabbaga a Riviera ket pagtrabahuan dagiti agarup a 12% nga Ehipsio.

Ti ekonomia ti Ehipto ket maysa kadagiti nakadumduma iti Tengnga a Daya, nga
adda kadagiti paset a kas ti turismo, agrikultura, industria ken serbisio a
gangani nga agpapada ti lessaad dagiti pinataudan.

Idi kasapaan ti 2011, ti Ehipto ken napan iti maysa a rebolusion, a nagbanagan
ti pannakaikkat ni Presidente Hosni Mubarak kalpasan ti gangani a 30 tawtawen a
nagturay.

Ti nagan nga Ehipto ket naala manipud ti taga-ugma a Griego Aígyptos (Αἴγυπτος),
babaen ti Tengnga a Pranses nga Egypte ken Latin Aegyptus. Daytoy ket naipakita
iti nasapa a Griego a Linear B a tabtableta a kas ti 𐁁𐀓𐀠𐀴𐀍 a-ku-pi-ti-yo.
Ti panaginagan nga aigýpti-, aigýptios ket binulod idi ti Koptiko a kas ti
ⲅⲩⲡϯⲓⲟⲥ/ⲕⲩⲡϯⲓⲟⲥ gyptios, kyptios, ken manipud diay iti Arabiko a kas ti قبطي
qubṭī, a naipasubli a naporma iti قبة qubṭ, nga iti Ingles a Copt. Dagiti Griego
a porma ket binulod manipud ti Naladaw nga Ehipto (Amarna) Hikuptah "Memphis",
ti pannakadadael ti nasapsapa a Ehipsio a nagan a Hwt-ka-Ptah (ḥwt-kꜣ-ptḥ), a
kayatna a sawen ket "pagtaengan ti ka (kararua) ni Ptah", ti nagan ti templo iti
dios a ni Ptah idiay Memphis. Ni Strabo ket nangibaga ti nagtaudan ti nagan
manipud ti folk nga etimolohia nga iti Aígyptos (Αἴγυπτος) ket nagbalin a kas ti
kompuesto manipud ti Aigaiou huptiōs (Aἰγαίου ὑπτίως), a kayatna a sawen ket "ti
baab ti Eheo".

Ti Miṣr (IPA: [mesˤr]) ket isu ti Literario nga Arabiko ken ti moderno nga
opisial a nagan ti Ehipto, bayat a ti Maṣr (IPA: [mɑsˤɾ]) ket isu ti sapasap a
pannakabalikas iti Ehipsio nga Arabiko. Ti nagan ket manipud ti Semitiko a
punganayan, a dagus a kognado kadagiti sabali a Semitiko a balikas para iti
Ehipto a kas ti Hebreo מִצְרַיִם (Mitzráyim), a literal a kayatna a saoen ket
"dagiti dua nga ilet" (ti pannakaibasar ti dinastiko a panagsinsina ti ngato ken
baba nga Ehipto). Ti balikas ket kasisigud a nangibagbaga ti "metropolis" wenno
"sibilisasion" ket ti kayatna a sawen ket "pagilian", wenno "prontera-daga".

Ti taga-ugma nga Ehipsio a nagan ti pagilian ket Kemet (km.t) ⟨𓆎𓅓𓏏𓊖⟩, a
kayatna a sawen ket "nangisit a daga", a mangibagbaga ti nalames a nangisit a
dagdaga ti nalayusan a tanap ti Nilo, a naisalsalunina manipud ti deshret
(dšṛt), wenno "nalabbasit a daga" iti desierto. Ti nagan ket naibagbaga a kas ti
kēme kenkēmə iti Koptiko a paset ti pagsasao nga Ehipsio, ken nagparang idi
nasapa a Griego a kas Χημία (Khēmía). Ti sabali pay a nagan idi ket tꜣ-mry "daga
ti igid ti karayan". Dagiti nagan ti Akinngato ken Akinbaba nga Ehipto ket
dagidi Ta-Sheme'aw (tꜣ-šmꜥw) "sedgeland" ken Ta-Mehew (tꜣ mḥw) "amianan a daga".



https://ilo.wikipedia.org/wiki/Austria

Ti Austria nga ti opisial a Republika ti Austria ket maysa a naserraan ti daga a
pagilian nga addaan ti kumurang wenno sumurok a 8.7 a riwriw a tattaoidiay
Tengnga nga Europa. Nabeddengan daytoy babaen ti Republika a Tseka ken Alemania
iti amianan, Hungaria ken Eslobakia iti daya, Eslobenia ken Italia iti abagatan,
ken Suisa ken Listenstain iti laud. Ti territorio ti Austria ket sinakopna ti
83,855 kuadrado kilometro (32,377 kd milia) ken addaan ti natimbeng ken Alpino a
tiempo. Ti rabaw ti daga ti Austria ket kaaduan a kabanbantayan gapu ti kaadda
ti Alpes; adda laeng iti 32% ti pagilian ket adda iti baba ti 500 metro
(1,640 ft), ken ti kangatuan a puntos ket 3,798 metro (12,461 ft). Kaaduan ti
populasionn aket agsasao kadagiti lokal a Babaro a dialekto iti Aleman a kas ti
patneng a pagsasaoda, ken ti Aleman iti alagaden a pormana ket isu ti opisial a
pagsasao ti pagilian. Dagiti dadduma pay nga opisal a pagsasao ket ti Hungaro,
Kroata a Burgenland, ken Eslobeno.

Dagiti taudan ti moderno nga Austria ket nanipud idi panawen ti dinastia ti
Habsburg idi ti kaaduan ti pagilian ket paset ti Nasantuan a Romano nga Imperio.
Idi las-ud ti maika-17 ken maika-18 a sigsiglo, ti Austria ket nagbalin a kas
maysa a nalatak a bileg iti Europa ken, iti panagsungbat ti pannakabalangat ni
Napoleon a kas ti Emperador ti Pransia, ti Austriano nga Imperio ket opisial a
nairangarang idi 1804. Idi 1867, ti imperio ket nagreporma iti Austria-Hungaria.

Kalpasan ti pannarebba ti Habsburg (Austro-Hungaro) nga Imperio idi 1918 idi
panagpatingga ti Sangalubongan a Gubat I, ti Austria ket nangamopon ken nagusar
ti nagan ti Republika ti Aleman-Austria (Deutschösterreich, ken kalpasanna
Österreich) iti maysa apanagpadas para iti panagkaykaysa iti Alemania, ngem
naparitan gapu ti Tulag ti Saint-Germain-en-Laye (1919). Ti Umun a Republika ti
Austria ket nabangon idi 1919. Iti 1938 nga Anschluss, ti Austria ket sinaupan
ken insilpo babaen ti Nazi nga Alemania. Daytoy ket nagpaut aginggana ti
panagpatingga ti Sangalubongan a Gubat II idi 1945, kalpasanna idi a ti Alemania
ket sinakupan dagiti Aliado ken ti dati a demokratiko a batay-linteg ti Austria
ket naipasubli. Idi 1955, ti Tulag ti Estado ti Austria ket nangipabangon manen
ti Austria a kas maysa a naturay nga estadoa, a nagpatinggaan daytoy iti
pannakasakup. Iti isu met laeng a tawen, ti Austriano a Parlamento ket
nagpartuat ti Deklaratsion iti Neutralidad a nangirangarang daytoy a ti Maiakdua
a Republika ti Austria ket agbalinto a permanente a neutral.

Tatta nga aldaw, ti Austria ket maysa a parlamentario a representatibo a
demokrasia a buklen dagiti siam a pederal nga estado. Ti kapitoliona ken
kadakkelan a siudad, nga addaan ti populasion iti sumurok a 1.7 riwriw, ket ti
Vienna. Ti Austria ket maysa kadagiti kabaknangan apagilian iti lubong, nga adda
ti nominal a GDP iti tunggal maysa a tao iti $46,330 (2012 karkulo.). Ti
pagilian ket nakaparang-ay iti maysa a nangato nga alagaden ti panagbiag ken idi
2011 nairanggo idi daytoy ti maika-19 iti lubong para iti bukodna a Pagsurotan
ti Panagrang-ay ti Nagtagitaoan. Ti Austria ken kamengen ti Nagkaykaysa a
Pagpagilian manipud idi 1955, timmipon ti Kappon ti Europa idi 1995, ken maysa a
nangpundar ti OECD. Ti Austria ket nangpirma pay ti Schengen a Tulagan idi 1995,
ken nangampon ti Europeano a kuarta, a euro, idi 1999.



https://ilo.wikipedia.org/wiki/Tailandia

Ti Tailandia ( /ˈtaɪlænd/ TY-land wenno /ˈtaɪlənd/; Tailandes: ประเทศไทย, RTGS:
Prathet Thai), opisial a ti Pagarian ti Tailandia (Tailandes: ราชอาณาจักรไทย,
RTGS: Ratcha Anachak a Tilandes; IPA: [râːt.tɕʰā ʔāːnāːtɕàk tʰāj] ( denggen)),
sigud idi a kas ti Siam (Tailandes: สยาม; RTGS: Sayam), ket maysa a pagilian a
mabirukan iti sentro iti Indotsína a peninsula idiay Abagatan a daya nga Asia.
Nabeddengan daytoy iti amianan babaen ti Burma ken Laos, iti daya babaen ti Laos
ken Cambodia, iti abagatan babaen ti Golpo iti Tailandia ken Malaysia, ken iti
laud babaen ti Baybay Andaman ken ti akin-abagatan unay nga ungto iti Burma.
Dagiti maipapan iti baybay a pagbeddenganna ket mairaman ti Bietnam idiay Golpo
ti Tailandia iti abagatan a daya, ken ti Indonesia ken India idiay Baybay
Andanan iti abagatan a laud.

Daytoy a pagilian ket maysa a batay-linteg monarkia, nga indauluan babaen ni Ari
Rama IX, ti maikasiam nga ari iti Kamara iti Chakri, nga isu, a nagturay manipud
idi 1946, ket isu ti kabayagan nga agserserbi a pangulo iti estado ken ti
kabayagan nga agturturay a monarkia iti Tailandes a pakasaritaan. Ti ari ti
Tailandia ket natituloan a kas ti Pangulo iti Estado, Pangulo dagiti Siiigam a
Buyot, ti Agtengtengngel iti Budista a relihion, ken ti Agsalsalakbnib kadagiti
amin a Pammati.

Ti Tailandia ket isu ti maika-51 a kadakkelan a pagilian iti lubong iti termino
iti dagup a kalawa, nga adda ti kalawa ti agarup a 513,000 km2 (198,000 sq mi),
ken isu ti maika-20 a kaaduan ti populasion a pagilian, nga adda ti agarup a 64
a riwriw a tattao. Ti kapitoliona ken kadakkelan a siudad ket ti Bangkok, nga
isu daytoy ti politikal, komersio, industria ken kultural a sentro ti Tailandia.
Agarup a 75% iti populasion ket etniko a Tailandes, 14% ket iti Insik a
kaputotan, ken 3% ket etniko a dagiti Malayo; ti nabati ket tagikua dagiti
minoridad a grupo a mairaman dagiti Mon, Khmers ken dagiti nadumaduma a tribu ti
turod. Ti opisial a pagsasao iti daytoy a pagilian ket Tailandes. Ti kangrunaan
a relihion ket Budismo, a daytoy ket isansanay babaen ti agarup a 95% iti
populasion.

Ti Tailandia ket nakapadas ti napardas a panagrang-ay ti ekomoniana idi
nagbaetan ti 1985 ken1995, ken agdama daytoy a baro a naiindustria a pagilan ken
maysa a kangrunaaan nga agkomkomersio iti ruar. Ti turismo ket adu pay nga
agiparawad ti Tilandés nga ekonomia, ken daytoy a pagiian ket balayan kadagiti
adu a naam-ammuan a papanan dagiti turista, a mairaman ti Ayutthaya, Pattaya,
Bangkok, Phuket, Krabi, Chiang Mai, Hua Hin ken Ko Samui. Adda dagiti agarup a
5.2 riwriw a nalinteg ken di-nalinteg nga imigrante idiay Tailandia, ken daytoy
a pagilian ket nakaawis kadagiti ekspatriado manipud kadagiti narang-ay a
pagilian.

Ti opisial a nagan idi ti pagilian ket Siam (Tailandes: สยาม RTGS: Sayam,
panangibalikas [sàjǎːm]) aginggana idi 23 Hunio 1939, idi nasukatan daytoy ti
Tailandia. Daytoy ket nanaganan manen ti Siam manipud idi 1945 aginggaa idi 11
Mayo 1949, a kalpasan daytoy ket nanaganan manen ti Tailandia. Daytoy ket
naipaletra pay a ka s ti Siem, Syâm wenno Syâma, daytoy ket nainagananen iti
Sanskrito a Śyâma (श्याम, a kayatna a sawen ket "nangisit" wenno "kayumanggi").
Dagiti nagan a Shan ken A-hom ket mabalin a sabsabali a kita ti isu met laeng a
balikas, ken ti Śyâma ket mabalin a saan nga isu ti nagtaudan ngem ti naadal ken
parbo a panakabakaweng.

Ti balikas aThai (ไทย) ket saan, a kas sapasap a naipamattian,a naala manipud
iti balikas a Tai (ไท) a kayatna a sawen ket "panagwayawayas" iti pagsasao a
Thai; daytoy, nuapy kasta, ti nagan ti maysa nga etniko a grupo manipud kadagiti
tengnga a tanap (ti Tattao a Tailandes). Ti maysa a nadayeg a Thai nga eskolar
ket nangisuppiat a ti Tai (ไท) ket kaykayatna a sawen laeng ket "tattao" wenno
"tao a parsua" gapu ta ti panagsuksukisokna ket agiparparang a dagiti away a
luglugar ti balikas a "Tai" ket inus-usar idi imbes a ti kadawyan a balikas ti
Thai a "kon" (คน) para iti tattao.

Ti Thai ket agus-usar ti panangisao a "daga dagiti nawaya" tapno maiyebkas ti
pasindayag iti kinapudno a ti Tailandia ket is-isu laeng ti pagilian idiay
Abagatan a daya nga Asia a saan uray kaanoman a nakoloniaan ti Europeano a
bileg. Bayat a dagiti Tailandes a tattao ket kadawyan nga ibagbagaanda ti
pagilianda nga agus-usar ti nadayaw a porm a Prathet Thai (Thai: ประเทศไทย),
isuda ket kaaduanda nga agus-usar ti lokal a panagsasao a Mueang Thai (Thai:
เมืองไทย) wenno Thai (Thai: ไทย); ti balikas a mueang (Thai: เมือง) a kayatna a
sawen ket "pagilian" ngem sapasap nga inus-usar a mangitudo ti siudad wenno ili.
Ratcha Anachak Thai (Tailandes: ราชอาณาจักรไทย) a kayatna a sawen ket "Pagarian
iti Tailandia" wenno "Pagarian ti Tailandes".

Iti etimolohiko, dagiti pakabuklanna ket: -Ratcha- (manipud iti Sanskrito raja,
a kayatna a sawen ket "ari, naarian, pagturayan") ; -ana- (manipud iti Pāli āṇā,
"turay, panagbilin, bileg", a dagitoy ket nanipud ti Sanskrito ājñā, kapadpada
ti kayatna a sawen) -chak (manipud iti Sanskrito cakra wenno cakraṃ a kayatna a
sawen ket "pilid", ti maysa a simbolo ti bileg ken panagturay). Ti Thai a
Nailian a Kanta (Tailandes: เพลงชาติ), a pinartuat ken sinurat babaen ni Peter
Feit idi las-ud ti nakaro a "patriotiko" a panawen ti 1930, ket nagitudtudo ti
Thai a pagilian a kas ti: prathet-thai (Thai: ประเทศไทย). Ti umuna alinia ti
nailian a kanta ket: prathet thai ruam lueat nuea chat chuea thai (Thai:
ประเทศไทยรวมเลือดเนื้อชาติเชื้อไทย) ken naipatarus idi 1939 babaen ni Koronel
Luang Saranuprabhandi a kas ti: "Ti Tailandia ket isu ti nagkaykaysaan iti Thai
a dara ken bagi."

Adda ebidensia iti a nagtaeng ti tao idiay Tailandia a napetsaan manipud
kadagitinapalabas a 40,000 tawtawen sakbay iti agdama, a dagiti bato nga
atipakto a napetsaan iti daytoy a paset ti panawen idiay Linong ti bato ti Tham
Lod idiay Mae Hong Son. Kapada dagiti rehion idiay Abagatan a daya nga Asia, ti
Tailandia ket nakaro a naimpluensiaan babaen ti kultura ken dagiti relihion ti
India, a mangrugi iti Pagarian ti Funan idi agarup anga umuna a siglo CE
aginggana ti Khmer nga Imperio.

. Ti siudad ket napuoran ken naraut idi 1767 babaen ti buyot ti Burma babaen ni
Ari Hsinbyushin. Ti impluensia ti India iti Siames a kultura ket sangkapaset idi
a resulta ti dagus a pannakaiyasideg dagiti nagkolonia nga Indiano, ngem
kangrunaan daytoy a saan a dagus nga inyeg babaen dagiti na-Indiano a pagarian
ti Dvaravati, Srivijaya ken Cambodia. Ni E:A Voretzsch ket namatmati a ti
Budismo ket napnapanen iti Siam manipud idiay India idi panawen ti Indiano nga
Emperador a ni Ashoka iti Maurya nga Imperio ken adayon iti immuna a milenio
kalpasan ni Kristo. Kalpasanna ti Tailandia ket inimpluensiaan idi babaen ti
Pallava a Dinastia ti abagatan nga India ken ti Gupta nga Imperio ti amianan nga
India.

Kalpasan ti pannakatnag ti Khmer nga Imperio idi maika-13 a siglo, dagiti
nadumaduma nga estado ket nagdur-as idiay, kas dagiti nadumaduma a pagarian ti
Tai, Mon, Khmer ken Malayo, a kas nakitkita kadagiti nadumaduma nga arkeolohiko
a sitio ken dagiti atipakto a naiwarwaris kadagiti amin a paset ti dulon ti daga
ti Siam. Nupa kasta, sakbay ti maika-12 a siglo, ti immuna a Tailandes wenno
Siames nga estado ket tradisional a naikeddeng a ti pagarian ti Budista a
pagarian ti Sukhothai, a napundar idi 1238.

Kalpasan ti pannakaapday ken pannakatnag ti Khmer nga Imperio idi maika-13 ken
maika-15 a siglo, dagiti Budista a Tai a pagarian ti Sukhothai, Lanna ken Lan
Xang (itan ket ti Laos) ketdimmur-asda. Nupay kasta, kalpaan ti maysa a siglo,
ti bileg ti Sukhothai ket inatiw idi babaen ti baro a pagarian ti Ayutthaya, a
nabangon idi tengnga ti maika-14 a siglo idiay akinbaba a Karayan Chao Phraya
wenno panawen ti Menam.

Ti panagpadakkel ti Ayutthaya ket naisentro iti igid ti Menam bayat nga idiay
akin-amianan a ginget ti Pagarian ti Lanna ken dagiti bassit a siudad es-estado
ti Tai ket nangituray ti lugar. Idi 1431, ti Khmer ketpnanawanna ti Angkor
kalapsan idi dagiti puersa ti Ayutthaya ket rinautda ti siudad. Ti Tailandia ket
nangitalinaay ti tradision iti panagtagilako kadagiti kaarrubana nga estado,
manipud idiay Tsina aginggana idiay India, ti Persia ken dagiti daga ti Arabo.
Ti Ayutthaya ketnagablin a maysa kadagiti kasayaatan a sentro ti pagtagilakuan
idiay Asia. Dagiti Europeano nga agtagtagilako ket simmangpetda idi maika-16 a
siglo ken nangrugi kadagiti Portuges, a sinaruno babaen dagiti Pranses, Olandes
ken Ingles.

Kalpasan ti pannakatnag ti Ayutthaya idi 1767 manipud iti Birmano nga Ari a ni
Taksin ti Nalatak, ket inyalisna ti kapitolio ti Tailandia idiay Thonburi
kadagiti agarup a 15 a tawtawen. Ti agdama panawen ti Rattanakosin iti
pakasaritaan ti Tailandia ket nangrugi idi 1782, kalpasan ti pannakabangon ti
Bangkok a kas kapitolio ti Chakri a Dinastia babaen ni Ari Rama I ti Nalatak.
Segun ti Encyclopædia Britannica, "Ti pagkapat aginggana ti pagkatlo ti
populasion dagiti dadduma a lugar ti Tailandia ken Burma ket aadipen idi
maika-17 aginggana idi maika-10 a sigsiglo."

Uray ti Europeano a panangidagsen, ti Tailandia ket isu laeng ti pagilian ti
Abagatan a daya ti saan a nakolonia. Daytoy ket resulta ti napaut a
panagsasaruno dagiti makabael a nagturturay kadagiti napalabas nga uppat a siglo
a nangibanag ti panagsusuppiat ken irteng a nagbaetan ti Pranses nga Indotsina
ken ti Britaniko nga Imperio. Kas resulta, ti agilian ket natalinaay a
paglappedan a sona a pagbaetan dagiti parte ti Abagatan nga Asia a nakolonisado
babaen dagiti dua a nagkolonia a bileg, ti Gran Britania ken Pransia. Urayno
kasta ti akinlaud nga impluensia ketnakaiturongan dagiti reporma idi maika-19 a
siglo ken dagiti nangruna a konsesion, tikangrunaan ket ti pannakapukaw ti
dakkel a teritorio itibangir a daya ti Mekong kadagiti Pranses ken ti
naiyad-addang a panagsagepsep babaen ti Britania ti Peninsula Malayo.

Dagiti napukaw ket kasisigud a nairaman ti Penang ken kanungpalan ti
pannakapukaw dagiti uppat a kaaduan a Malayo nga etniko nga akin-abagatan a
probinsia, a kalpasanna ket nagbalin a dagiti uppat nga akin-amianan nga estado
ti Malaysia, babaen ti Anglo-Siames a Tulag ti 1909.

Idi 1932, ti awan dara a rebolusion nga intignay ti Khana Ratsadon a grupo ti
militar ken dagiti opsial ti sibilian ketnagresultaan ti transision ti bileg,
idi ni Ari Prajadhipok ket napilit a nangited kadagiti tattao ti Siam ti immuna
abatay-lintegda, ken isu ti nagpatinggaan dagiti nagpaut ti adu a siglo iti
absoluto a monarkia.

Idi las-ud ti Sangalubongan a Guba II, ti Imperio ti Hapon ket nangidemanda ti
karbengan a mangiballasiw dagiti tropa iti Tailandia idiay prontera ti Malayo.
Ti Hapon ket rinautna ti Tailandia idi 8 Disiembre 1941, kadagiti koordinasion
kadagiti panagraut iti amin a paset ti Asia, ken nakilaban kadagiti Buyot ti
Tailandes kadagiti innem aginggana walo nga oras aginggana idi ni Plaek
Pibulsonggram ket nangbilin iti panangisardeng tigubat. Iti nabiit kalpasan
dayta, ti Hapon ket ket naikkan idi iti nawaya a panaglabase, ken idi 21
Disiembre1941, ti Tailandia ken Hapon ket nagpirma iti militar a kumadduaan iti
sekreto a protokoll, a ti Tokyo ket timmulag a tulonganna ti Tailandia ti
mangala manen dagiti napukaw a teritorio kadagiti Britaniko ken Pranses.

Iti nagresultaan, Tti Tailandia ket nangirangarang iti gubat iti Estados Unidos
ken ti Nagkaykaysa a Pagarian idi 25 Enero 1942, ken nangrebbeng a "tumulong"
iti Hapon iti gubatna a sumuppiat kadagiti Kumadduaan, bayat a nangtartaripato
ti aktibo nga anti-Hapon a tignay ti resistansia nga ammo a aks ti Seri Thai.
Agarup a 200,000 nga agtrabtrabao a taga-Asia , (nangruna a romusha) ken dagiti
60,000 Kumaduaan a balbalodp ket nagtrabaho iti Perokaril ti Patay ti
Tailandia–Burma.

Kalpasan ti gubat, ti Tailandia ket rimmuar a kas kadua ti Estados Unidos. Kasta
met dagiti adu nga agrangrang-ay a pagilian iti las-ud ti Nalamiis a Gubat, ti
Tailandia ket napan babaen kadagiti dekada iti nariro a politika a nailaslasin
babaen dagiti adu a kudeta, a ti maysa a turay ti militar ket sinukatan ti
sabali, ngem kanungpalan a nagprogreso a napan iti natalinaay, nadur-as a
demokrasia kadagiti tawen ti 1980.

Ti politika ti Tailandia ket agdama a naar-aramid iti batayan ti batay-linteg a
monarkia, a ti Kangrunaan a Ministro ket isu ti daulo ti gobierno ken ti
tinawtawid a monarkia ket isu ti daulo ti estado. Ti ukoman ket nawaya kadagiti
sanga ti ehekutibo ken ti lehislatibo.

Manipud iti politikal a reporma ti absoluto a monarkia idi 1932, ti Tailandia
ket addaan idin kadagiti 19 a batay-linteg ken dagiti dokumento ti linteg. Iti
amin apaset iti daytoy a panawen, ti porma ti gobierno ket sumakop iti diktadura
iti militar aginggana ti elektoral a demokrasia, ngem amin dagiti gobierno ket
nangbigbig iti tinawtawid a monarkia a kas ti daulo ti estado.

Iti dagup ti 513,120 kuadrado kilometro (198,120 sq mi), ti Tailandia ket ti
maika-51 a kadakkelan a pagilian babaen ti dagup a kalawa. Daytoy ket basbassit
tiYemen ken dakdakkel ngem ti Espania.

Ti Tailandia ket pagyanan dagiti nadumaduma a naisalsalumina a heograpiko a
rehion, ken sangkapaset a maitunos kadagiti grupo ti probinsia. Ti amianan ti
pagilian ket kabanbantayan a lugar ti Kabambantayan ti Tailandes, a ti kanagtuan
a puntos ket ti Doi Inthanon idiay Kabambanatayan Thanon Thong Chai iti 2,565
metro (8,415 ft) iti pantar ti baybay. Ti amianan a daya, ti Isan ket buklen ti
Banakk Khorat, a nabeddengan iti daya babaen ti Karayan Mekong. Ti sentro ti
pagilian ket kaaduan babaen ti predominante a nadalumpinas a ginget ti karayan
ti Chao Phraya, ng aagyus idiay [[Golpo ti Tailandia].

Ti akinabagatan a Tailandia ket buklen ti akikid nga Ismo Kra a lumawa idiay
Peninsula Malayo. Iti politikal, adda dagiti innem a heograpikal a rehion nga
agiddiat kadagiti sabali iti populasion, dagiti batayan a rekurso, dagiti
natural a langa ti daga, ken agpang panagdur-as tit sosial ken ekonomia. Ti
dibersidad dagiti rehion ket isu ti kaisaluminaa a gupit ti pisikal a
pannakaisaad ti Tailandia.

Dagiti Karayan Chao Phraya ken Mekong ket nangrun a a dalan ti danum iti away a
Tailandia. Ti industrila a gantingan ti panagpataud kadagiti apit ket agusarda
kadagiti karayan ken dagiti tributario. Ti Golpo ti Tailandia ket sakupenna ti
320,000 kuadrado kilometro (124,000 sq mi) ken pakanen babaen dagiti Karayan
Chao Phraya, Mae Klong, Bang Pakong, ken Tapi. Daytoy ket mangited iti
kontribusion iti sektor ti turismo gapu kadagiti nalitnaw ket ababaw a danum iti
igid ti aplaya itiakin-abagatana rehion ti Ismo Kra. Ti akindaya nga aplaya ti
Golpo ti Tailandia ket industrial a sentro ti Tailandia nga isu ti nangruna nga
adalem a puerto ti pagarian idiay Sattahip ken ti makumikom a komersial a puerto
ti Laem Chabang.

Ti Baybay Andaman ket napateg a natural a rekurso gapu ta agsangaili kadagiti
nadayeg ken naramen a pagaliwaksayan idiay Asia. Ti Phuket, Krabi, Ranong, Phang
Nga, ken Trang ken dagiti islada ket mabirukan amin kadagiti aplaya ti Baybay
Andaman ken uray ti tsunami ti 2004, dagita ket makaawis a pagbisitaan dagiti
turista manipud iti lawlaw ti lubong.

Midia a mainaig iti Tailandia iti Wikimedia Commons Pakaammo ti panagbiahe idiay
Tailandia manipud iti Wikivoyage (Ingles)



https://ilo.wikipedia.org/wiki/Filipinas

Ti Filipinas (Filipino: Pilipinas [ˌpɪlɪˈpinɐs]), opisial a ti Republika ti
Filipinas (Filipino: Republika ng Pilipinas), ket ti naturay a pagilian nga isla
idiay Abagatan a daya nga Asia a mabirukan idiay akinlaud a Taaw Pasipiko.
Daytoy ket buklen dagiti agarup a 7,641 nga isla a naikategoria iti dakkel a
sakop babaen dagiti tallo a nangruna a pannakabingbingay ti heograpia manipud
iti amianan aginggana iti abagatan: ti Luzon, Visayas, ken Mindanao. Ti
kapitolio a siudad ti Filipinas ket ti Manila ken ti kaaduan ti populasion a
siudad ket ti Siudad ti Quezon, isuda a dua ket parte ti Metro Manila.

Ti lokasion ti Filipinas iti Singsing ti Apuy ti Pasipiko ken ti kaasidegna iti
ekuador ket pakaaramidan ti Filipinas a kanayon a makasanay kadagiti gingined
ken dagiti bagio, ngem mangited pay daytoy kadagiti adu a masna a rekurso ken
maysa kadagiti kalatakan a biodibersidad. Ti Filipinas ket addaan iti agarup a
kalawa iti 300,000 kuadrado kilometro (115,831 sq mi), ken ti populasion iti
ad-adu ngem 100 a riwriw nga addaan iti naparpardas nga iya-adu ngem iti ania
man a pagilian iti daya nga Asia. Daytoy ti maikapito a kaaduan ti populasion a
pagilian idiay Asia ken ti maika-12 a kaaduan ti populasion a pagilian iti
lubong. Mainayon pay dagiti 12 a riwriw a Filipino nga agnanaed iti
ballasiw-taaw, ken mangbukel daytoy iti maysa a kadakkelan a diaspora iti
lubong. Adu met dagiti nadumaduma nga etnisidad ken kultura a mabirukan iti amin
a paset ti is-isla. Kadagiti prehistoriko a panawen, dagiti Negrito ket isuda
idi dagiti immun-una a nangtagtagitao ti purpuro. Isuda ket sinaruno dagiti
nagsasaruno nga allon dagiti tattao nga Austronesio. Napasamak pay dagiti
pannakisukat kadagiti Insik, Malayo, Indiano, ken dagiti estado ti Islam.
Kalpasanna, dagiti nadumaduma a pagilian ket nabangonda idi babaen ti turay
dagiti Datu, Raha, dagiti Sultan wenno dagiti Lakan.

Ti isasangpet ni Ferdinand Magellan idiay Homonhon, Daya a Samar idi 1521 ket
isu ti nangmarka ti rugi ti kolonisasion ti Espania. Idi 1543, ni Ruy López de
Villalobos ti Espaniol nga eksplorador ket ninagananna ti purpuro iti Las Islas
Filipinas a kas pammadayaw kenni Felipe II ti Espania. Iti met isasangpet ni
Miguel López de Legazpi manipud iti Siudad ti Mehiko, idi 1565, nabangon ti
immuna a pagtaengan ti Espania iti purpuro. Ti Filipinas ket nagbalin a parte ti
Imperio nga Espaniol para kadagiti ad-adu ngem 300 a tawen. Daytoy ket
nagresultaan ti kaaduan a relihion iti Romano Katolisismo. Iti las-ud iti daytoy
a panawen, ti Manila ket nagbalin nga akinlaud a sentro ti trans-Pasipiko a
panagtagilako ken nangisilpo ti Asia iti Acapulco iti Kaamerikaan babaen ti
panagusar kadagiti galeon ti Manila.

Idi met nasukatanen ti maika-19 a siglo iti maika-20, sinaruno dayta ti napardas
a panagsasaruno ti Rebolusion ti Filipinas, ken nangrugian daytoy ti saan a
napaut nga Umuna a Republika ti Filipinas, sinaruno met ti narungsot a Gubat ti
Filipino–Amerikano a panagrukma babaen ti puersa ti militar ti Estados Unidos.
Malaksid pay manipud iti paset ti panawen ti panangsakup ti Hapon, nangitalinaay
iti panagturay ti Estados Unidos kadagiti isla aginggana idi kalapsan ti
Sangalubongan a Gubat II, ti Filipinas ket nabigbigan a kas maysa a nawaya a
pagilian. Manipud idin, ti Filipinas ket nasansan ng addaan iti nariro a sanay
iti demokrasia, a nakairamanan ti pannakatuang ti di naranggas a rebolusion.

Ti adu a populasion ti pagilian ken ti makapataud nga ekonomia ket isu ti
nakaituronganna a maidasig a kas agpakatengnga a bileg. Daytoy ket miembro a
nagpundar iti Nagkaykaysa a Pagpagilian, Gunglo ti Komersio ti Lubong, Gunglo ti
Pagpagilian ti Abagatan a daya nga Asia, ti forum ti Pagtitinnulongan ti
Ekonomia ti Asia-Pasipiko, ken ti East Asia Summit. Daytoy ket mangsangaili pay
dagiti kuartel ti Banko ti Panagparang-ay ti Asia. Ti Filipinas ket naikeddeng a
kas maysa a rumrummuar a pagtagilakuan ken ti baro nga industrialisado a
pagilian, nga addaan iti maysa nga agbalbaliw nga ekonomia manipud iti maysa a
naibatay iti agrikultura a mapmapan iti ad-adu kadagiti serbisio ken
panagpataud.

Nanaganan idi ti Filipinas a kas pamamdayaw kenni Ari Felipe II ti Espania. Iti
las-ud ti ekspedision idi 1542 ni Ruy López de Villalobos ti Espaniol nga
eksplorador, ninagananna dagiti isla ti Leyte ken Samar iti Felipinas para idi
iti Prinsipe ti Asturias. Kanungpalan nga iti nagan ti Las Islas Filipinas ket
nausarton a mangsakop kadagiti amin nga isla ti purpuro. Sakbay idi dayta ket
kanayon a naus-usar, dagiti dadduma a nagan a kas ti Islas del Poniente (Is-isla
ti Laud) ken ti pananginagan ni Magellan para kadagiti isla iti San Lázaro ket
naus-usarda pay idi babaen dagiti Espaniol a mangibaga kadagiti isla.

Ti opisial a nagan ti Filipinas ket nagbalbaliw kadagiti adu a beses iti kurso
ti pakasaritaan. Idi las-ud ti Rebolusion ti Filipinas, inrangarang ti Kongreso
ti Malolos ti pannakabangon ti República Filipina wenno ti Republika Filipina.
Manipud iti paset ti panawen ti Gubat ti Espaniol–Amerikano (1898) ken ti Gubat
ti Filipino–Amerikano (1899–1902) aginggana iti paset ti panawen ti Mankomunidad
(1935–46), dagiti turay ti kolonia ti Amerika ket tinawtawaganda ti pagilian a
kas Is-isla ti Filipinas, ti maysa a panangipatarus iti nagan nga Espaniol.
Mnaipud iti Tulag ti Paris idi 1898, nangrugrugi a nagparparang ti nagan a
Filipinas ken isun ti nagbalin a kadawyan a nagan ti pagilian. Manipud idi
panagpatingga ti Sangalubongan a Gubat II, ti opisial a naganen ti pagilian ket
ti Republika ti Filipinas.

Ti Filipinas ket addaan iti demokratiko a gobierno iti porma ti batay-linteg a
republika ng addaan iti presidensial a sistema. Daytoy ket iturayan a kas maysa
nga unitario nga estado malaksid iti Agwaywayas a Rehion iti Muslim a Mindanao
(ARMM) a kaaduan a nawaya manipud iti demokratiko a sistema ti gobierno. Adda
metten dagiti panangipadas a mangbaliw ti gobierno iti maysa a pederal, maymaysa
a kamara, wenno parlamentario a gobierno manipud iti administrasion ni Ramos.

Ti Presidente ket agrebbeng a kas ti daulo ti estado ken daulo ti gobierno ken
isu ti hepe nga agbilbilin kadagiti siiigam a buyot. Ti presidente ket nabutosan
babaen ti popular a butos para iti maysa nga innem a tawen a termino, nga iti
las-udna daytoy ket mangidutok ken mangiturong ti gabinete. Ti dua a kamara a
Kongreso ket buklen ti Senado, nga agserbi a kas ti akinngato a kamara, nga
addaan kadagiti miembro a nabutosan kadagiti innem a tawen a termino, ken ti
Kamara dagiti Pannakabagi, nga agserbi a kas ti akinbaba a kamara, nga addaan
kadagiti miembro a nabutosan kadagiti tallo a tawen a termino.

Nabutosan dagiti agdama a Senador bayat a dagiti representatibo ket nabutosanda
manipud kadagiti lehislatibo a distrito ken babaen ti sektoral a pannakabagi. Ti
bileg ti ukom ket nairebbeng iti Korte Suprema, a buklen ti Pangulo ti Hustisia
a kas ti mangiturong nga opisial ken dagiti sangapulo ket uppat a katakunaynay a
hustisia, amin isuda ket indutok babaen ti Presidente manipud kadagiti
nominasion nga inted babaen ti Konseho ti Ukoman ken Bar.

Ti Filipinas ket nabingbingay kadagiti tallo a grupo ti isla: ti Luzon, Visayas,
ken Mindanao. Dagitoy ket nabingbingay kadagiti 18 a rehion, dagiti 81 a
probinsia, dagiti 145 a siudad, dagiti 1,489 nga ili, ken dagiti 42,029 a
baranggay. Iti pay maipatinayon, Seksion 2 ti Tignay ti Republika Blng. 5446 ket
mangiyunay-unay a ti panangipalawag ti teritorio a baybay iti likmut ti purpuro
ti Filipinas ket saan a mangapekto iti panagtunton iti akindaya a parte ti
Sabah.

Dagiti rehion idiay Filipinas ket dagiti administratibo a pannakabingbingay a
kangrunaan nga agserbi tapno maurnos dagiti probinsia ti pagilian para iti
panagpalaka ti administrasion. Ti Filipinas ket nabingbingay kadagiti 18 a
rehion (17 nga administratibo ken 1 autonomo). Kaaduan kadagiti opisina ti
gobierno ket nabangon babaen ti rehion inmbes a dagiti agmaymaysa nga opisina ti
probinsia, ken kadawyan (ngem saan a kankanayon) iti siudad a naidesignado a
rehional a sentro. Manipud idi 2015, ti CALABARZON ket isu ti kaaduan ti
populasion a rehion bayat a ti Nailian a Kapitolio a Rehion (NCR) ket ti
kapusekan ti populasion.

Ti Filipinas ket maysa a purpuro a buklen dagiti agarup a 7,500 nga is-isla nga
addaan iti dagup a kalawa iti daga, ken mairaman dagiti bagi ti danum, iti
agarup a 300,000 kuadrado kilometro (115,831 sq mi). Ti agatiddog iti 36,289
kilometro (22,549 mi) nga aplayana ket mangaramid daytoy iti pagiliana nga
addaan iti maika-5 a kaatiddogan nga aplaya iti lubong. Daytoy ket mabirukan iti
pagbaetan ti 116° 40', ken 126° 34' E longitud ken 4° 40' ken21° 10' N latitud
ken beddengan babaen ti Baybay Filipinas iti daya, ti Baybay Abagatan Tsina iti
laud, ken ti Baybay Celebes iti abagatan. Ti isla ti Borneo ket mabiruk kadagiti
bassit laeng a kilometro iti abagatan a laud ken ti Taiwan ket dagus a mabirukan
iti amianan. Ti Maluku ken Sulawesi ket mabirukan dagitoy iti abagatan-abagatan
a laud ken ti Palau ket mabirukan iti daya ti is-isla.

Kaaduan dagiti kabambantayan nga isla ket nabongan iti tropikal a katuduan a
bakir ken nagtaud iti bulkan. Ti kangatuan a bulkan ti Bantay Apo.Daytoy ket
agtayag iti 2,954 metro (9,692 ft) iti ngato ti pantar ti baybay ken mabirukan
idiay isla ti Mindanao. Ti Kaadaleman ti Galathea idiay Trinsera ti Filipinas
ket ti kaadaleman a punto ti pagilian ken ti maikatlo a kaadaleman iti lubong.
Ti trinsera ket mabirukan idiay Baybay Filipinas.

Ti kaatiddogan a karayan ket ti Karayan Cagayan iti akin-amianan a Luzon. Ti
Luek Manila, iti aplaya a pakabirukan ti kapitolio a siudad ti Manila, ket
naikapet iti Laguna de Bay, ti kadakkelan a danaw iti Filipinas, babaen ti
Karayan Pasig. Ti Luek Subic, ti Golpo Davao, ken ti Golpo Moro ken dagiti
sabali a nangruna a luek. Ti Lingsat ti San Juanico ket mangisina kadagiti isla
ti Samar ken Leyte ngem daytoy ket ballasiwen babaen ti Rangtay San Juanico.

Mabirukan kadagiti kaadaywan a parte ti Singsing ti Apuy ti Pasipiko, makasanay
ti Filipinas kadagiti masansan nga aktibidad ti seismiko ken bulkaniko. Ti Banak
Benham iti daya ti Baybay Filipinas ket ti maysa a rehion ti sirok ti baybay nga
aktibo iti tektoniko a subduksion. Garup a 20 a gingined dagiti mairehistro iti
inaldaw, ngem kaaduan dagitoy ket nakapsut unay a marikna. Ti naudi a nakaro a
gingined ti gingined ti Luzon ti 1990. Adda dagiti adu nga aktibo a bulkan a kas
ti Bulkan Mayon, Bantay Pinatubo, ken Bulkan Taal. Ti panagbettak ti Bantay
Pinatubo idi Hunio 1991 ket nagpataud ti maikadua a kadakkelan a panagbettak iti
daga iti maika-20 a siglo. Saan amin a nalatak a langa ti heograpia ket
naranggas wenno makadadael. Ti nataltalna a legado dagiti panagdisturbo ti
heolohia ket ti Subtereneo a Karayan ti Puerto Princesa, ti lugar ket
mangirepresenta ti habitat para iti konserbasion ti biodibersidad, ti lugar ket
aglaon pay ti napno nga ekosistema ti bantay aginggana iti baybay ken addaan
kadagiti kangrunaan a bakir iti Asia.

Gapu ti kasasad a bulkaniko dagiti isla, adu dagiti deposito ti mineral.
Nakarkulo a ti pagilian ket addaan iti maikadua a kaaduan ti deposito ti balitok
kalpasan ti Abagatan nga Aprika ken maysa kadagiti kaaduan a deposito ti gambang
iti lubong. Daytoy ket nabaknang pay iti nikel, kromita, ken zinc. Uray no
kastoy dayta, ti saan a nasayaat a panagtaripato, t nangato a densidad ti
populasion, ken ti panagrikana iti enbironmento ket nagresultaan ti kaaduan a
saan pannakaala dagitoy a mineral. Ti enerhia ti heotermal ket ti produkto ti
aktibidad ti bulkan a nasaysayaat nga innala iti Filipinas. Ti Filipinas ket isu
ti maikadua a kadakkelan nga agpatpataud iti heotermal iti lubong kalpasan ti
Estados Unidos, ken 18% ii kasapulan iti elektrisidad ti pagilian ket naal-ala
babaen ti bileg ti heotermal.

Midia a mainaig iti Filipinas iti Wikimedia Commons Dagiti inadaw a sasao a
mainaig iti Filipinas iti Wikiquote (Ingles) Pakaammo ti panagbiahe idiay
Filipinas manipud iti Wikivoyage (Ingles)



https://ilo.wikipedia.org/wiki/Bituen

Ti maysa a bituen ket maysa a nasabang, naraniag a nagbukel iti plasma a
tengtenglen babaen ti grabidad. Iti kalpasan ti kabibiagna, ti maysa a bituen
ket aglaon pay kadagiti napusek a banag. Ti kaasitgan a bituen iti Daga ket ti
Init, nga isu daytoy ti taudan ti kaaduan iti enerhia iti Daga. Dagiti
nadumaduma a bituen ket makita manipud iti Daga iti rabii, no dagitoy ket saan a
malemmengan babaen ti tangatang a penomena, agparparang dagitoy a kas dagiti
reprep dagiti nagtalinaed a naraniag a puntos gapu ti kaadayoda unay.
Naipakasaritaan a, dagiti kalatakan a bituen iti nailangitan a nagbukel ket
naigrupoda kadagiti konstelasion ken asterismo, ken dagiti karaniagan a bituen
ket nakaganabda kadagiti maitutop a nagnagan. Adu dagiti katologo ti bituen a
naumnong dagiti astrolgo, a mangited ti pagalagadan kadagiti pagnaganan ti
bituen.

Para iti paset ti kabibiagna, ti maysa a bituen ket agraniag gapu ti
thermonuklear a panaglunag iti hidroheno iti bukodna a bugas ken agibbet
kadagiti enerhia nga agballiasat iti uneg ti bituen ken daytoy ket agraniag
idiay ariwanas. Gangani amin a masna a rumrumsua nga elemento a nadagdagsen ngem
helio ket napartuat babaen dagiti bituen, babaen ti estelar a nukleosintesis iti
panawen a kabibiagda wenno babaen ti supernova a nukleosintesis no bumtak dagiti
bituen. Dagiti astronomo ket maikeddengda ti masa, tawen, kimika a pakabuklan
ken dagiti dadduma pay a tagikua iti bituen babaen ti panagpalpaliiw iti bukodda
nga espektro, karaniag ken panag-gunay iti limbang. Ti dagup a masa iti maysa a
bituen ket isu ti kangrunaan a pannakaikeddeng iti bukodna nga ebolusion ken ti
sumaganad a pagbanaganna. Dagiti sabsabali pay a a pakailasinan iti maysa a
bituen ket maikeddeng babaen ti bukodna nga ebolusionario a pakasaritaan, a
mairaman ti diametro, panagtayyek, panag-gunay ken temperatura. Ti panaggandat
iti temperatura kadagiti adu a bituen iti giddiatan ti panagraniagda, a
makunkuna akas ti Hertzsprung–Russell a diagrama (H–R a diagrama), ket agpalubos
ti tawen ken ebolusionario a kasasaad ti panakaikeddeng ti maysa a bituen.

Ti maysa a bituen ket mangrugi a kas maysa nga agrebba nga ulep iti materiales a
kangrunaan a buklen ti hidroheno, a mairaman ti helio ken tugot dagiti
nadagdagsen nga elemento. Kalpasan ti estelar a bugas ket napuseken, adda dagiti
hidroheno nga agnanayon nga agbalin iti helio babaen ti panagaramid iti nuklear
a panaglunag. Dagiti nabati a kaunegan dagiti bituen ket awitenda dagiti enerhia
manipud ti bugas babaen ti panagtipon iti panagraniag ken kombeksion a
panagaramid. Ti presion ti kaunegan ti bituen ket pawilanna ti panagrebba unay
babaen ti bukodna agrabidad. Kalpasan a maibus ti hidroheno a sungrod iti bugas,
ti maysa a bituen nga adda ti mamin 0.4 a kadakkel ti masa iti Init ket bumsog
nga agbalin iti maysa a nalabbaga a higante, iti dadduma a kaso ket aglunag
dagiti nadagdagsen a elemento iti bugas wenno iti kontsa a nagpalikmut iti
bugas. Ti bituénen ket agbalin iti maysa a napusek a banag, nga agpabalin ti
paset iti nabag iti interestelar a katutubo, no daytoy ket agporma it maysa a
baro a kaputotan dagiti bituén nga adda ti dakdakkel a bilang dagiti nadagdagsen
nga elemento.

Ti binario ken dagiti adu ti bituenna a sistema ket a mangbukel iti dua wenno
adadu pay a bituen a naibedbed babaen ti grabidad, ken sapasap a dagitoy ket
agpinnalpalikmut iti tunggal maysa kadagiti natalna a pagliklikmutan. No adda
kastoy a dua a bituen ket adda iti asideg a panagpalpalikmut, ti grabidad a
panaggunayda ket makaited daytoy ti banag ti ebolusionda. Dagiti bituen ket
makaporma manipud ti paset iti dakdakkel a bedbed ti grabidad a patakder, a kas
ti maysa a raay wenno maysa nga ariwanas.

Naipakasaritaan, a dagiti bituen ket naipangpangruna kadagiti sibilisasion iti
lubong. Dagitoy ket paset iti relihioso a pannakasanay ken inus-usar para iti
nailangtan a panaglayag ken a panangidaya. Adu kadagiti taga-ugma nga astronomo
ket namatmati a dagiti bituen ket agnanayon a naikabil ti maysa a nailangitan a
nagbukel, ken dagitoy ket saan nga agbalbaliw. Babaen ti pagbibinnagbagaan,
dagiti astronomo ket ingrupoda dagiti bituen kadagiti konstelasion ken inusarda
dagitoy ti panasurot kadagiti panagkuti dagiti planeta ken ti pannakayamammo ti
puesto ti Init. Ti panagkuti ti Init kadagiti lugar ti likud dagiti bituen (ken
ti horisonte) ket inususar ti panagaramid dagiti kalendario, a dagitoy ket
mabalin nga usaren ti panagtimbeng ti pannakasanay ti agrikultura. Ti kalendario
a Gregoriano, ket agdama nga inususar ti gangani amin a luglugar iti lubong,
daytoy key maysa a solar a kalendario a naibatay iti anggulo ti paliklikmutan a
patayyekan ti Daga a minaig ti bukodna a bituen, ti Init.

Ti kadaanan a napudno a napetsaan a mapa ti bituen ket nagparang idi taga-ugma a
Ehipsio nga astronomia idi 1534 BC. Dagiti kasapaan a naam-ammuan a katologo ti
bituen ket gimupgop babaen dagiti taga-ugma a Babiloniko nga astronomo iti
Mesopotamia idi naladaw a maika-2 a milenio BC, idi panawen ti Kasita paset ti
panawen (ca. 1531–1155 BC).

Ti immuna a katologo ti bituen iti Griego nga astronomia ket pinartuat babaen ni
Aristillus idi agarup a 300 BC, a tinulongan ni Timokaris. Ti bituen a katologo
iti Hipparchus (maika-2 a siglo BC) ket nairaman ti 1020 a bitbituen ken inusar
ti panagumnong ti katologo ni Ptolomeo. Ni Hipparchus ket naam-ammuan para iti
panakaduktalan iti immuna a nairehistro a nova (baro a bituen). Adu kadagiti
konstelasion ken nagnagan ti bituen ket inus-usar tatta nga aldaw ket manipud ti
Griego nga astronomia.

Nupay ti naipanunotan a dagiti kalangitan ket saan nga agbalbaliw, dagiti Insik
nga astronomo ket ammoda nga agparang dagiti baro a bituen. Idi 185 AD, isuda
dagiti immuna a nagpaliiw ken nagisurat ti kapanggepan ti maysa a supernova, a
naam-ammuan tattan a ti SN 185. Ti karaniagan nga estelar a napasamak iti
nairehistro a pakasaritaan ket isu idi ti SN 1006 a supernova, a napaliiw idi
1006 ken insurat ti kapanggepanna babaen ti Ehipsio nga astronomo a ni Ali ibn
Ridwan ken dagiti nadumaduma nga Insik nga astronomo. Ti SN 1054 a supernova, a
nagipasngay iti Rasa a Nebula, ket pinalpaliiw pay dagiti Insik ken Islamiko nga
astronomo.

Dagiti Mediebal nga Islamiko nga astronomo ket nagited ti Arabiko a nagnagan
dagiti adu a bituen nga inus-usar pay laeng iti tatta nga aldaw, ken
nagparnuayda kadagiti adu nga astronomiko nga instrumento a makabilang kadagiti
puesto dagti bituen. Inaramidda ti immuna a dakkel nga obserbatorio instituto a
pagsukisokan, a naipangpangruna para iti kapangngepan ti panagpataud dagiti Zij
a katologo ti bituen. Kadagitoy ket, ti Libro dagiti Natalinaed a Bituen (964)
ket sinurat babaen ti Persiano nga astronomo a ni Abd al-Rahman al-Sufi, a
nagpaliiw kadagiti adu a bitbituen, dagiti raay ti bituen (mairaman ti Omicron
Velorum ken Raay ni Brocchi) ken dagiti ariwanas (mairaman ti Andromeda nga
Ariwanas). Segun kenni A. Zahoor, idi maika-11 a siglo, ti Persiano a erudito
nga eskolar a ni Abu Rayhan Biruni ket inlawlawagna a ti Nagririmpuok a
Bitbituen nga ariwanas a kas maysa kadagiti adu a pedaso nga adda dagiti tagikua
iti nebula a bitbituen, ken nagited pay dagiti latitud kadagiti nadumaduma a
bitbituen idi agdama ti maysa a bulan a salip idi 1019.

Segun kenni Josep Puig, ti Andalusiano nga astronomo a ni Ibn Bajjah ket
nagidangep a ti Nagririmpuok a Bitbituen ket naaramid kadagiti adu a bituen a
gangani nga agkakapet ken nagparang a kas agtultuloy a imahen gapu ti nagbanagan
iti repraksion manipud ti sublunario a materiales, a nagdakamat ti
panagpalpaliiwna iti panagsilpo iti Hupiter ken Marte idi 500 nga AH (1106/1107
AD) a kas ebidensia.

Dagiti nasapa nga astronomo ti Europa a kas ni Tycho Brahe ket nakaitudo
kadagiti baro a bituen iti langit a rabiii (kalpasan daytoy ket nainaganan a kas
ti novae), nga agipalpaltiing a dagiti kalangitan ket mabalbaliwan. Idi 1584 ni
Giordano Bruno ket nagipalpaltiing a dagiti bituen ket kasla iti Init, ken baka
adda met dagiti nadumaduma a planeta, a mabalin pay a kasla ti Daga, nga
agpalpalikmut kaniada, ti maysa a kapanunutan a nasapsapa a naipalpaltiing
babaen dagiti taga-ugma a Griego a pilosopo, a ni Demokrito ken Epikuro, ken
babaen ti and medibal nga Islamiko a kosmologo a kas ni Fakhr al-Din al-Razi.
Babaen ti sumaganad a siglo, ti kapanunutan a dagiti bitbituen ket kapada ti
Init ket nakaabot kadagiti konsenso manipud kadagiti astronomo. Ti
panangipalpalawag no apay a dagitoy a bitbituen ket saanda nga agipakat ti dagup
a panagguyod idiay Solar a Sistem, ni Isaac Newton ket nangipaltiing a dagiti
bituen ket naipadpada a naiwarwaras iti aniaman a direksion, ti maysa a
kapanunutan a nasingdat babaen ti teologo a ni Richard Bentley.

Ti Italiano nga astronomo a ni Geminiano Montanari ket nagirehistro a
nakapalpaliiw kadagiti panagdumaduma a karaniag iti bituen nga Algol idi 1667.
Ni Edmond Halley ket nagipablaak ti immuna a panagrukod iti maitutop a
panaggunay ti dua a paris ti asideg a "agtaltalinaed" a bitbituen, a
nangipakpakita a dagitoy ket nagbalbaliwda ti puesto manipud idi panawen dagiti
taga-ugma a Gresia astronomo a ni Ptolemy ken Hipparchus. Ti immuna a dagus a
panagrukod ti adayo nga bituen (61 Cygni iti 11.4 a lawag a tawtawen) ket
naaramid idi 1838 babaen ni Friedrich Bessel a nagus-usar ti paralahe a
pamay-an. Dagiti paralelo a panagrukod ket nagipakpakita ti nawatiwat a
panagsisina dagiti bituen iti kalangitan.

Ni William Herschel ket isu idi ti immuna nga astronomo a nangpadas a nangkita
ti pannakaiwarwaras dagiti bituen iti langit. Idi panawen ti 1780, isu ket
nagaramid kadagiti serie ti gantingan iti 600 turturong, ken nagbilang kadagiti
bituen ken nagpalpaliiw kadagiti tunggal maysa a linia ti pannakakita. Manipud
iti daytoy isu ket nagipatingga a dagiti bilang ti bituen ket imad-adu iti maysa
a bangir ti langit, iti turong ti bugas ti Nagririmpuok a Bitbituen . Ti anakna
alalaki a ni John Herschel ket nagpadas manen iti daytoy a panagadal idiay
abagatan a hemisperio ken nabirukanna ti maysa a kapadpada a panagadu iti isu
met laeng a pagturongan. Itipatinayon kadagiti nadumaduma a nagun-odanna, ni
William Herschel ket naam-ammuan pay para iti pannakaduktalna nga adda dagiti
bituen a saan nga aggigian ti siu met laeng a linia ti panakakita, ngem dagitoy
pay ket maipapan ti bagi a kumaduaan nga aggporma dagiti binario a bituen a
sistema.

Ti siensia ti nainlangitan a espektroskopia ket napionero babaen ni Joseph von
Fraunhofer ken Angelo Secchi. Babaen ti panagipadpada ti espektra dagiti bituen
a kas ti Sirius iti Init, isuda ket nabirukanda dagiti paggiddiatan iti kapigsa
ken bilang dagiti panagsagsagepsep ti linlinia—ti nalidem a nailangitan nga
espektra gapu ti panagsagepsep iti naisangsangayan prekuensia babaen ti
tangatang. Idi 1865 ni Secchi ket nangrugi a nagidasig kadagiti bituen kadagiti
espektral a kitkita. Nupay kasta, ti moderno a bersion iti nainlangitan a
pannakaidasig a pamay-an ket inaramid babaen ni Annie J. Cannon idi panawen ti
1900.

Ti panagpalpaliiw kadagiti doble a bituen ket nakaala ti adu a kangrunaan idi
maika-19 a siglo. Idi 1834, ni Friedrich Bessel nagpalpaliiw kadagit
panagbalbaliw ti maitutop a panaggunay ti bituen a Sirius, ken nagipagarup ti
nailemmeng a kaduana. Ni Edward Pickering ket isu ti immuna a nakaduktal ti
espektrokopiko a binario idi 1899 nga idi nakapaliiw ti periodiko a panagpisi ti
espektral a linlinia ti bituen a Mizar iti maysa a 104 nga aldaw a paset ti
panawen. Dagiti naisalaysay a panagpalpaliiw dagiti adu a binario a bituen a
sistema ket inurnong babaen dagiti astronomo a kas ni William Struve ken S. W.
Burnham, a nangpalubos a maammuan manipud ti panagkarkulo kadagiti masa ti
bituen dagiti pagtayyekan nga elemento. Ti immuna asungbat ti daytoy a parikut
ti panakaala pagtayyekan dagiti binario a bituen manipud ti teleskopio a
panagpalpaliiw ket inaramid idi babaen ni Felix Savary idi 1827. Ti maikaduapulo
a siglo ket nakakita ti imad-adu a napardas a panagabanse iti sientipiko a
panagadal kadagiti bituen. Ti potograpo ket nagbalin a napateg a ramit ti
astronomiko. Ni Karl Schwarzschild ket naduktalanna a ti maris ti maysa a
bituen, ken gapu ti temperaturana, nabalinna a maikeddeng babaen ti panagipada
ti panakakita a kadakkel a maipada ti potograpiko a kadakkel. Ti panakarang-ay
ti potoelektriko a potometro ket nangpalubos ti napudno a panagrukod iti
kadakkel kadagiti nadumaduma a paggiddiatan ti kaatiddog ti allon. Idi 1921 ni
Albert A. Michelson ket nagaramid ti immuna a panagrukod iti nainlangitan a
diametro a nagusar ti maysa a interperometro iti Hooker a teleskopio.

Ti nangruna a konsepto nga obra iti maipapan ti bagi a pannakaibatay dagiti
bituen ket rimsua idi ppanawen ti immuna a dekada iti maikaduapulo a siglo. Idi
1913, ti Hertzsprung-Russell a diagrama ket naaramid, a nangipangato ti
astropisika a panagadal kadagiti bituen. Dagiti nagballigi a modelo ket
naparang-ay tapno maipalpalawag dagiti kaunegan ti bituen ken ti nainlangitan
nga ebolusion. Ti espektra dagiti bituen ket nagballigi pay a naipalpalawag
babaen kadagiti panagrang-ay ti kuantum a pisika. Daytoy ket nangpalubos ti
nagbuklan a kimiko iti nanilangitan a tangatang.

A malaksid dagiti supernova, dagiti agmaymaysa a bituen ket nangrunadan a
napalpaliiw ti bukodtayo a Lokal a Grupo kadagiti ariwanas, ken naipangpangruna
ti makitkita a aset ti Nagririmpuok a Bitbituen (a kas naipakita babaen ti
naisalaysay a katologo dagiti bituen a magun-od para iti bukodtayo nga
ariwanas). Ngem adda dagiti bituen a napalpaliiw idiay M100 nga ariwanas ti
Nagririmpuok a Virgo, nga agarup a 100 a riwriw a lawag ti tawtawen manipud ti
Daga. Idiay Lokal a Nalatak a Nagririmpuok mabalin a makita dagiti nagririmpuok
a bitbituen, ken dagiti agdama a teleskopio ket mabalinda a paliiwen dagiti
nakusnaw nga agmaymaysa a bitbituen idiay Lokal a Nagririmpuok—ti kaadaywan a
naresolba a bitbituen ket sumuroka sangagasut a riwriw a lawag ti tawtawen ti
kaadayona (kitaen ti Cepheids). Nupay kasta, ti ruar ti Lokal a Nalataka ripuok
dagiti ariwanas, awan dagiti bituen wenno agmaymaysa a bitbituen wenno rimpuok
dagiti bituen ti napalpaliiw. Malaksid laeng ti nakusnaw a ladawan ti dakkel a
rimpuok ti bituen a naglaon kadagiti ginasut a ribo a bitbituen a mabirukan ti
maysa a bilion a lawag ti tawtawen ti kaadayona—sangapulo a beses nga ad-adayo
ngem ti dati a napalpaliiw a rimpuok ti bituen.

Ti konsepto iti konstelasion ket naam-ammuan a rimsua idi paset ti panawen a
Babilonikoi. Dagiti taga-ugma a nagbuybuya ti langit ket nagipagarup a dagiti
prominente a panakaurnos dagiti bituen ket nagpormada kadagiti tabas, ken
isosioda dagitoy a naisangsangayan nga aspeto iti katutubo wenno dagiti bukodda
a mito. Sangapulo ket dua kadagitoy a pormasion ket naisanglad ti igid ti banda
iti ekliptiko ken dagitoy ket nagbalin a batayan iti astrolohia. Kaaduan
kadagiti prominente unay nga agmaymaysa a bitbituen ket naikkanda kadagiti
nagan, a naisangsangayan ti dagiti panakatudonan ti Arabiko wenno Latin.

Ken dagiti pay dadduma a konstelasion ken ti Init, dagiti bituen a kas ti
kinabuklan ket adda dagiti bukodda a mmito. Kadagiti Taga-ugma a Griego, adda
dagiti "bituen", a namammoan a dagiti planeta (Griego πλανήτης (planētēs), a
kayatna a saoen ket "agkalkallautang"), ket nagirepresenta kadagiti nadumaduma
dios, a nagtaudan ti nagan dagiti planeta Merkurio, Benus, Marte, Hupiter ken
Saturno. Ti ( Urano ken Neptuno ket Griego ken dagiti Romano a dios pay, ngem
awan kadagitoy a planeta ti naam-ammuan idi Taga-ugma gapu ti nalidem a
raniagda. Dagiti naganda ket inpatudo babaen dagiti naud-udi nga astronomo.)

Idi circa 1600, dagiti nagnagan ti konstelasion ket inus-usar a panaginagan
dagiti bituen kadagiti maipada a rehion iti langit. Ti Aleman nga astronomo a ni
Johann Bayer ket nagpartuat kadagiti serie a mapmapa dagiti bituen ken nagipakat
dagiti letra a kas dagiti pannakatudonan ti bitbituen ti tunggal maysa a
konstelasion. Kalpasan daytoy ti maysa a numero a sistema a naibatay ti kanawan
a panagpangato ti bituen ket naimbento ken nainayon ti katologo ti bituen ni
John Flamsteed idiay librona a "Historia coelestis Britannica" (ti 1712 nga
edision), a daytoy a numero a sistema a tinawtawagan a Flamsteed a pangitudonan
wenno Flamsteed a panagnumero.

Babaen ti linteg ti limbang, ti laeng internasional a mabigbigan a turay para
iti panagnagan kadagiti nainlangitan a bagbagi ket ti Kappon ti Internasional
nga Astronomiko (IAU). Adda dagiti nadumaduma a kompania nga agilaklako kadagiti
nagan ti bituen, a ti Britanikoa Biblioteka ket tinawtawganna a kas ti saan a
naalagad a komersial a negosio. Nupay kasta, ti IAU ket nakisina manipud
kadagiti komersio a pannakasanay, ken dagitoy a nagan ket saan a mabigbigan
babaen ti IAU wenno inus-usarda. Ti kastoy a maysa a kompania nga agnagnagan ket
ti Internasional a Rehistro ti Bituen, a daytoy ket, idi panawen ti 1980, ket
napabasol idi ti ulbod a pannakasanay gapu ti panagiparangna a dagiti naipatudo
a nagan ket opisial. Daytoy saanen a maaramid a pannakasanay ti ISR ket inpormal
a naibaga a maysa nga ulbod ken maysa a suitik, ken ti Departamento ti Siudad ti
New York iti Pannakibiang ti Aggatgatang ket nagited kadagiti panaglabsing a
maisuppiat ti ISR para iti panagaramid kadagitoy suitik pannakasanay ti
komersio.



https://ilo.wikipedia.org/wiki/Aprika

Ti Aprika ket ti maikadua a kadakkelan ken ken ti maikadua a kaaduan ti
populasion a kontinente iti lubong. Iti agarup a 30.2 riwriw km2 (11.7 riwriw
sq mi) ken mairaman dagiti asideg nga isla, daytoy ket sakupenna ti innem a
porsiento iti dagup a kalawa ti rabaw ti Daga ken 20.4 porsiento iti dagup a
kalawa ti daga. Daytoy ket addaan kadagiti 1.1 bilion a tattao manipud idi 2013,
daytoy ket kadagupan iti agarup a 15% iti populasion ti tao iti lubong. Ti
kontinente ket napalikmutan babaen ti Baybay Mediteraneo iti amianan, ti Kanal
Suez ken ti Baybay Nalabbasit iti igid ti Peninsula Sinai iti amianan a daya, ti
Taaw Indiano iti abagatan a daya, ken ti Taaw Atlantiko iti laud. Ti kontinente
ket iramanna ti Madagascar ken dagiti nadumaduma a purpuro. Daytoy ket addaan
kadagiti 54 napno a nabigbigan a naturay nga estado ("pagpagilian"), siam a
terteritorio ken dagiti dua a de facto a nawaya nga estado nga addaan iti
limitado wenno awan pannakabigbig.

Ti populasion ti Aprika ket isu ti kaubingan kadagiti amin a kontinente; 50%
kadagiti Aprikano ket agtawen ti 19 wenno ub-ubing.

Ti Arhelia ket ti kadakelan a pagilian ti Aprika babaen ti kalawa, ken ti
Nigeria ket ti kadakkelan babaen ti populasion. Ti Aprika, a naisangayan ti
sentral nga Akindaya nga Aprika, ket kaaduan a naaw-awat a kas ti lugar a taudan
dagiti tatttao ken ti klado ti Hominidae (dagiti nalatak a bakes), a kas
naebidensiaan babaen dagiti kasapaan a hominidae ken dagiti taudanda, ken dagiti
pay naud-udi a napetsaanen iti agarup a pito a riwriw a tawtawen ti napalabas, a
mairaman ti Sahelanthropus tchadensis, Australopithecus africanus, A. afarensis,
Homo erectus, H. habilis ken H. ergaster – a dagiti kasapaan a Homo sapiens
(moderno a tao) ket nabirukan idiay Etiopia ken napetsaan idi agarup a 200,000 a
tawtawen ti napalabas. Ti Aprika ket sakkawenna ti ekuador ken sakupenna dagiti
nadumaduma a luglugar ti klima; daytoy laeng ti kontinente a gumay-at manipud ti
akin-amianan a temperado aginggana dagiti akin-abagatan a temperado a sona.

Ti Aprika ket naikeddeng babaen dagiti kaaduan a paleoantropologo nga isu ti
kaduogan a natagtagitao a teritorio iti Daga, a ti sebbangan ti tao ket nagtaud
manipud iti daytoy a kontinente. Idi las-ud ti tengnga ti maika-20 a siglo,
Dagiti antropologo ket nakaduktalda kadagiti adu a posil ken ebidensia ti
panagtaeng ti tao a mabalin a nasapsapa ngem 7 a riwriw a tawtawen ti napalabas.
Dagiti tidda ti posil dagiti nadumaduma a sebbangan iti nasapa a kasla bakes a
tattao ket naipagarup a nagbalin iti moderno a tao, kas ti Australopithecus
afarensis (radiometriko a napetsaan iti agarup a 3.9–3.0 riwriw a tawtawen SK),
Ti Paranthropus boisei (c. 2.3–1.4 riwriw a tawtawen SK) ken ti Homo ergaster
(c. 1.9 riwriw–600,000 a tawtawen SK) ket naduktalanen.

Kalpasan ti ebulosion ti homo sapiens sapiens idi agarup a 150,000 to 100,000 a
tawtawen ti napalabas idiay Aprika, ti kontinente ket kangrunaan a natagtagitao
babaen dagiti grupo ti agananup-agburburas. Dagitoy nga immuna a moderno a
tattao ket pinanawanda ti Aprika ken tinagtagitaoda ti amin a paset ti lubong
idi las-ud ti migrasion ti Iruruar idiay Aprika a napetsaan idi agarup a 50,000
a tawtawen ti napalabas, ken rimmuar iti kontinente a mabalin a bimmallasiw iti
Bab-el-Mandeb idiay Baybay Nalabbasit, ti Lingsat ti Gibraltar idiay Morocco,
wennoti Ismo ti Suez idiay Ehipto.

Dagiti sabali pay a migrasion dagitoy a moderno a tattao itikaunegan ti
kontinente ti Aprika ket napetsaanen iti dayta a panawen, nga adda iti ebidenisa
ti nasapa a panagtaeng ti tao a nabirukan idiay Akin-abagatan nga Aprika,
Abagatan a daya nga Aprika, Amianan nga Aprika, ken ti Sahara.

Ti kadakkel ti Sahara ket naipakasaritaanen a nakaro nga agdumaduma, nga iti
kalawana ket napardas nga agdumaduma ken dagiti dadduma a panawen ket mapukpukaw
depende kadagiti klimatiko a kasasaad ti lubong. Iti patingga dagiti Panawen ti
yelo, a nakarkulo idi agarup a 10,500 SK, ti Sahara ket nagbalin manen a berde a
nalames a ginget, ken dagiti populasion ti Aprika ket nagsubli iti uneg ken
dagiti kabambantayan nga aplaya idiay Sub-Sahara nga Aprika, ken adda dagiti
pinintaan iti bato a nangpakpakita ti nalames a Sahara ken dagiti adu a
populasion a naduktalan idiay Tassili n'Ajjer a napetsaan iti agarup a 10
milmilenio. Nupay kasta, ti panagpudpudot ken ti panagmagmaga ti klima ket
kaibuksilanna a babaen idi 5000 BC, ti rehion ti Sahara ket immad-adun a
nagbalbalin a namaga ken nabusor. Idi agarup a 3500SK, gapu ti pakbo ti
pagtayyekan ti Daga, ti Sahara ket nakasanay ti paset ti panawen iti napardas a
panagbalin iti desierto. Ti populasion ket immakarda kadagiti rehion ti Sahara
ken napanda idiay Ginget ti Nilo iti baba ti Maikadua a Katarata nga idiay ket
nagaramidda kadagiti permanente wenno semi-permanente a pagtaengan. Napasamak ti
nakaro a resesion ti klima, ken nagpabassit ti nakaro ken kankanayon a
panagtudtudo idiay Sentral ken Akindaya nga Aprika. Manipud idin iti daytoy a
panawen, dagiti namaga a kondision ti nagtultuloy idiay Akindaya nga Aprika ken
immad-adu idi las-ud ti naudi a 200 a tawtawen, idiay Etiopia.

Ti panagpaamo ti baka idiay Aprika ket immay sakbay ti agrikultura ken mabalin
nga adda a kakuyog dagiti kultura ti agan-anup ken agburburas. Naipagpagarup a
babaen idi 6000 SK, ti baka ket napaamon idiay Amianan nga Aprika. Idiay
kompleks ti Sahara-Nilo, dagiti tattao ket nagpaamoda kadagiti nadumaduma nga
ayuop, a mairaman ti burro ken ti bassit a nasaraan ti tornilio a kalding a
kadawyan idi manipud idiay Arhelia aginggana idiay Nubia. Idi tawen ti 4000 SK,
ti klima ti Sahara ket nangrugrugi a pimmardas a nagbalin a nagmagmaga. Daytoy a
panagbaliw ti klima ket taudan ti panagpabassit dagiti danaw ken dagiti karayan
ken taudan ti imad-adu a panagbalin ti desierto . Daytoy ket isu ti gapuanan ti
panagpaadu ti gatad ti daga a nasayaat para kadagiti pagtaengan ken nangtulong
kadagiti migrasion dagiti komunidad ti agtaltalon idiayi ad-adu a tropikal a
klima ti Laud nga Aprika.

Babaen ti umuna a milenio SK, naipayammo ti panagobra iti landok idiay
Akin-amianan nga Aprika ken napardas a naiwaras iti ballasiw ti Sahara kadagiti
akin-amianan a paset ti sub-Sahara nga Aprika, ken babaen idi 500 SK, ti
panagobra ti metal ket nagbalinen a kadawyan idiay Laud nga Aprika. Ti panagobra
ti landok ket napnon a naipundar idi agarup a 500 SK kadagiti adu a lugar iti
Daya ken Laud nga Aprika, ngem dagiti dadduma a rehion ket saanda met a nangrugi
iti panagobra ti landok aginggana kadagiti nasapa a siglo ti AD. Dagiti banag ti
gambang manipud idiay Ehipto, Amianan nga Aprika, Nubia, ken Etiopia a napetsaan
idi agarup a 500 SK ket nakali idiay Laud nga Aprika, ken mangisingasing a
dagiti network ti Trans-Sahara a panagtagilako ket napundaren babaen iti daytoy
a petsa.

Midia a mainaig iti Aprika iti Wikimedia Commons Pakaammo ti panagbiahe idiay
Aprika manipud iti Wikivoyage (Ingles)



https://ilo.wikipedia.org/wiki/Taaw_Atlantiko

Ti Taaw Atlantiko ket ti maikadua a kadakkelan a taaw iti lubong, kalpasan ti
Taaw Pasipiko. Daytoy ket addaan iti dagup a kalawa iti agarup a 106,400,000
kuadrado kilometro (41,100,000 sq mi), daytoy ket sakupenna ti agarup a 20
porsiento iti rabaw ti Daga ken agarup a 29 porsiento ti kalawa ti rabaw ti
danum. Ti umuna a paset ti naganna ket mangibaga kenni Atlas iti Griego a
mitolohia, ken mangaramid ti Atlantiko ti "Baybay ni Atlas".

Ti kaduogan nga ammo a pannakaibaga ti "Atlantiko" ket iti Dagiti Pakasaritaan
ni Herodotus idi agarup a 450 BC (Hdt. 1.202.4): ti Atlantis thalassa (Griego:
Ἀτλαντὶς θάλασσα; Ilokano: Baybay ni Atlas). Ti termino nga Etiopiko a Taaw, a
naala manipud ti Etiopia, ket naipakat idi iti akin-abagatan nga Atlantiko idi
naladaw a maika-19 a siglo. Sakbay idi nakaduktal dagiti Europeano kadagiti
sabali a taaw, ti terminoda iti "taaw" ket kapada dagiti danum iti labes ti
Lingsat Gibraltar nga ammo itan a kas ti Atlantiko. Dagiti nasapa a Griego ket
namatmatida a daytoy a taaw a ket higante a karayan a nangpalikmut ti lubong.

Ti Taaw Atlantiko ket sakupenna ti maysa a nabennat a nasukog iti S a labneng ti
longitudinal a maigay-at iti nagbaetan ti Eurasia ken Aprika iti daya, ken ti
Kaamerikaan iti Akin-abagatan a Taaw iti abagatan (dagiti sabali a
panangipalawag ket mangibagbaga ti Taaw Atlantiko a kas gumay-at nga
agpaabagatan iti Antartika). Ti ekuador ket mangbingay daytoy iti Amianan a Taaw
Atlantiko ken Abagatan a Taaw Atlantiko. Ti termino a "Sentral nga Atlantiko"
ket mangibagbaga ti lugar a nagbaetan ti Abagatan nga Amerika ken Aprika iti
amianan ti Ekuador; bayat a heograpiko a paset ti Amianan nga Atlantiko, ti
karakterna ket sabali unay kadagiti danum iti amianan a nagbaetan ti Amianan nga
Amerika ken Europa.

Ti Taaw Atlantiko ket nabeddengan iti laud babaen ti Amianan ken Abagatan nga
Amerika. Daytoy ket maikapet iti Taaw Artiko babaen ti Lingsat Dinamarka, Baybay
Greenland, Baybay Norwego ken Baybay Barents. Iti daya, dagiti pagbeddengan ti
maitutop a taaw ket ti Europa: ti Lingsat Gibraltar (nga idiay ket maikapet iti
Baybay Mediteraneo, ti maysa kadagiti pingir a baybayna, ken iti pasubli, ti
Baybay Nangisit, ken dagitoy dua ket sagidenda pay ti Asia) ken Aprika.

Iti abagatan a daya, ti Atlantiko ket tumipon iti Taaw Indiano. Ti 20° a
meridiano daya, nga agtartaray iti abagatan manipud ti Rawis Agulhas aginggana
ti Antartika ket mangipalawag ti pagbeddenganna. Adda met dagiti turay a
mangipakita iti daytoy a gumay-at iti abagatan aginggana iti Antartika, bayat a
dagiti dadduma ket mangipakita daytoy a nabeddengan idiay 60° a paralelo babaen
ti Akin-abagatan a Taaw.

Iti abagatan a laud, ti Pasahe Drake ket mangikapet daytoy iti Taaw Pasipiko. Ti
inaramid ti tao a Kanal Panama ket mangisilpo ti Atlantiko ken Pasipiko.
Malaksid dagiti naibaga, dagiti sabali a dakkel a bagi ti danum a kadenna ti
Taaw Atlantiko ket ti Baybay Karibe, ti Golpo ti Mehiko, Luek Hudson, ti Taaw
Artiko, ti Baybay Mediteraneo, ti Baybay Amianan, ti Baybay Baltiko, ken ti
Baybay Keltiko.

Daytoy ket sakupenna ti agarup a 22% iti rabaw ti Daga, ti Atlantiko ket
maikadua iti kadakkel kalpasan ti Pasipiko. No mairaman dagiti kadennana a
baybay, daytoy ket sakupenna ti maysa a kalawa iti agarup a 106,400,000 kuadrado
kilometro (41,100,000 sq mi); no saan nga iraman dagitoy, daytoy ket addaan iti
kalawa iti 82,400,000 kuadrado kilometro (31,800,000 sq mi). Ti daga a maatianan
idiay Atlantiko ket sakupenna iti uppat a beses ngem dagiti taaw ti Pasipiko ken
Indiano. Ti tomo ti Atlantiko no mairaman dagiti kadennana a baybay ket
354,700,000 kunibo kilkilometro (85,100,000 cu mi) ken no awan dagitoy ket
323,600,000 kubiko kilkilometro (77,640,000 cu mi).

Ti natimbeng a kaadalem ti Atlantiko kadagiti kadennana a baybay, ket 3,339
metro (1,826 kadkadeppa; 10,955 ft); no awan dagitoy ket 3,926 metro (2,147
kadkadeppa; 12,881 ft). Ti kaadaleman, ti Nauneg a Milwaukee ket 8,380 metro
(4,580 kadkadeppa; 27,490 ft) ken adda daytoy idiay Trinsera ti Puerto Rico. Ti
kaakaba ti Atlantiko ket agdumaduma manipud ti 1,538 nautika milia (2,848 km;
1,770 mi) idiay nagbaetan ti Brasil ken Sierra Leone aginggana ti sumurok a
3,450 nautika milia (6,400 km; 4,000 mi) idiay abagatan.

Ti Taaw Atlantiko ket ninaganan babaen dagiti taga-ugma a Griego kenni Atlas ti
Titan wenno ti Banbantay Atlas a nainaganan kaniana; dagitoy dua ket mangiraman
ti konsepto iti panagsarapa iti langit. Ti trans-atlantiko a panagbanniaga ket
addaan iti nangruna a papel iti panagpadakkel ti Akinlaud a sibilisasion
kadagiti Kaamerikaan. Ti Atlantiko ket isu ti mangisina ti "Daan a Lubong"
manipud ti "Baro a Lubong". Kadagiti moderno a panawen, adda met dagiti
panangiyebkas a mangibagbaga iti taaw kadagiti bassit a makaay-ayo a waya a kas
ti 'ti Alog, a mangibagbag iti pannakabingbingay iti heograpiko ken kultura a
nagbaetan ti Amianan nga Amerika ken Europa, ken naisangayan iti nagbaetan
dagiti pagilian nga agsasao iti Ingles kadagiti dua a kontinente. Adu kadagiti
tattao a Britaniko a mangibagbaga iti Estados Unidos ken Kanada a kas "ballasiw
ti alog", ken iti baliktad.

Ti "Nangist nga Atlantiko" ket mangibagbaga iti papel iti daytoy a taaw iti
panagsukog ti pakasaritaan ti nangisit a tattao, a naipangpangruna babaen ti
panagtagilako ti aadipen ti Atlantiko. Ti Irlandes a migrasion iti Estados
Unidos ket isu ti kaibuksilanna no mausar ti termino a "Ti Berde nga Atlantiko"
. Ti termino a "Nalabbasit nga Atlantiko" ket naus-usar idi a panangibaga ti
Marxiano a konsepto iti maysa nga Atlantiko nga agtrabtrabaho a klase, ken ti
Atlantiko a panagsanay dagiti indihenio nga Amerikano.

Iti katimbengan, ti Atlantiko ket ti kaapgadan a nangruna a taaw; ti kaapgad ti
danum ti rabaw iti nawaya a taaw ket sumakop manipud ti 33 aginggana iti 37 a
paspaset iti tunggal maysa a ribu (3.3 – 3.7%) babaen ti masa ken agdumaduma iti
latitud ken tiempo. Ti panagbawbaw, panagtudtudo, panagayus iti uneg ti karayan
ken panagtunaw tii yelo ti baybay ket mangimpluensia kadagiti pateg ti kaapgad
ti rabaw. Urayno dagiti pateg ti kababaan a kaapgad ket iti amianan bassit ti
ekuador (gapu ti napigsa a tropikal a panagtudtudo), iti sapasap dagiti kababaan
a pateg ket adda kadagiti nagato nga altitud ken iti igid dagiti aplaya a
sumrekan idiay dagiti dakkel a karayan. Dagiti kaapgadan a pateg ket mapasamak
iti agarup a 25° amianan ken abagatan, kadagiti subtropikal a rehion nga adda
iti bassit a panagtudtudo ken nakaro a panagbawbaw.

Ti Taaw Atlantiko ket buklen dagiti uppat a nangruna a masa ti danum. Ti Amianan
ken Abagatan nga Atlantiko a sentral a dandanum ket mangbukel ti rabaw. Ti
sub-Antartiko nga agpatengnga a danum ket gumay-at kadagiti kaadalem iti 1,000
metro (550 kadkadeppa; 3,300 ft). Ti Adalem a Danum ti Amianan nga Atlantiko ket
umabot iti kaadalem iti ad-adu ngem 4,000 metro (2,200 kadkadeppa; 13,000 ft).
Ti Baba a Danum ti Antartiko ket sakupenna dagiti labneng ti taaw kadagiti
kaadalem iti ad-adu ngem 4,000 a metmetro.

Iti uneg ti Amianan nga Atlantiko, dagiti ayus ti taaw ket mangisalumina ti
Baybay Sargasso, ti dakkel a nabennat a bagi ti danum, nga addaan iti ngato ti
natimbeng a kaapgad. Ti Baybay Sargasso ket aglaon kadagiti adu a gatad dagiti
ruot ti taaw ken isu pay ti pagbugian para kadagiti is Europeano ngaigat ken ti
Amerikano nga igat.

Ti epekto ti Coriolis ket mangibalikoskos ti danum ti Atlantiko iti agpakanawan
a direksion, bayat a ti danum ti Abagatan nga Atlantiko ket agbalikoskos nga
agpakanigid. Dagiti abagatan nga atab ti Taaw Atlantiko ket semi-diurnal; a
dagiti dua nga nangato nga atab ket mapasamak iti las-ud ti tunggal 24 a lunar
nga or-oras. Kadagiti latitud ti ngato ti 40° Amianan adda met dagiti mapasamak
a panapallayog ti daya-laud.



https://ilo.wikipedia.org/wiki/Monaco

Ti Monaco opisial a ti Prinsipalidad ti Monaco (Pranses: Principauté de Monaco
(Panangibalikas a Pranses: [pʁɛ̃sipoteˈ də monakoˈ]); Monegasko: Principatu de
Múnegu; Italiano: Principato di Monaco; Oksitano: Principat de Mónegue), ket ti
naturay a siudad-estado ken mikroestado, a mabirukan idiay Aplaya ti Azure idiay
Akinlaud nga Europa. Beddengan ti Pransia ti pagilian kadagiti tallo a bangir
ket ti sabali a bangir ket beddengan ti Baybay Mediteraneo. Ti Monaco ket addaan
iti kalawa iti 2.02 km2 (0.78 sq mi) ken ti populasion iti 36,371; daytoy ti
maikadua a kabassitan ken ti kapusekan ti populasion a pagilian iti lubong. Ti
Monaco ket addaan iti pagbeddengan a daga iti 4.4 km (2.7 mi), ti aplaya iti
4.1 km (2.5 mi), ken ti kaakaba nga agdumaduma iti baetan ti 1,700 ken 349 m
(5,577 ken 1,145 ft). Ti kangatuan a punto ti pagilian ket ti akikid a dalan a
nanaganan iti Chemin des Révoires kadagiti bakras ti Bantay Agel, idiay Ward ti
Les Révoires, a daytoy ket 161 metro (528 kadkadapan) iti ngato ti pantar ti
baybay. Ti kapusekan ti populasion ti Monaco a Quartier ket ti Monte Carlo ken
ti kapusekan ti populasion a Ward ket ti Larvotto/Bas Moulins. Babaen ti
reklamasion ti daga, ti masa ti daga ti Monaco ket dimmakkel babaen ti duapulo a
porsiento.

Midia a mainaig iti Monaco iti Wikimedia Commons Pakaammo ti panagbiahe idiay
Monaco manipud iti Wikivoyage (Ingles)



https://ilo.wikipedia.org/wiki/Mehiko

Ti Estados Unidos dagiti Mehikanowenno kadawyan a makunkuna a kas Mehiko, ket
maysa nga batay-linteg a pederal a republika iti Amianan nga Amerika.
Nabeddengan iti amianan iti Estados Unidos; iti abagatan ken laud babaen ti Taaw
Pasipiko; iti abagatan a daya babaen ti Guatemala, Belis, ken ti Baybay Karibe;
ken iti daya babaen ti Golpo ti Mehiko.Naisakupan na daytoy iti nganngani a dua
a riwriw a kuadrado kilometro (sumurok a 760,000 kuadrado milia),Ti Méhiko ket
isu ti maikalima a kadakkelan a pagilian iti Kaamerikaan babaen ti dagup a
kalawa ken ti maika-13 a kadakkelan a naiwayawayas a pagilian iti lubong. Nga
addan ti nakarkulo a populasion iti surmurok a 112 a riwriw, isu daytoy ti
maika-11 a kapusekan ti populasion ken ti kapusekan ti populasion kadagiti
agsasao ti Españiol a pagilian. Ti Mehiko ket maysa a a tiponan ti muyong a
nagbuklan dagiti tallo pulo ket maysa nga estado ken maysa a Pederal a Distrito,
ti kapitolio a siudad.

Ti Kasakbayan ti Kolumbiano a Mehiko adu kadagiti kultura ket nataenganda dagiti
napalaing a sibilisasion a kas ti Olmec, ti Toltec, ti Teotihuacan, ti Sapoteko,
ti Maya ken ti Asteka sakbay nga immunada a nakakita kadagiti Europeano. Idi
1521, ti Espania nangirukma ken nangikolonisado ti teritorio manipud ti
kuartelna idiay Mehiko-Tenochtitlan, a daytoy ket naadministrado a kas ti
Birreinato ti Baro nga Espania. Daytoy a teritorio ket dimteng a nagbalin a ti
Mehiko a kas ti panagwaywaya ket nabigbigan idi 1821. Ti kalpasan ti
panagwayawaya a paset ti panawen ket naidasig idi babaen ti ekonomiko a
pannakatalna, ti Mehikano-Amerikano a Gubat ken ti maipapan ti teritorio a
pannakaiyakar iti Estados Unidos, ti sibil a gubat, dagiti dua nga imperio ken
ti domestiko a diktadura. Ti kinaudi a naibaga ket nakaiturongan ti Mehikano a
Rebolusion idi 1910, a nakaipatinggaan ti panakaiyebkas ti 1917 a Batay-linteg
ken ti irurumsua ti agdama a sistema ti politika ti Mehiko. Dagiti panagbutos a
natengngel idi Hulio 2000 ket nangmarka ti immuna a panangabak ti presidensia ti
kasuppiatan a partido manipud ti Partido ti Institusional a Rebolusionario.
Manipud idi 2006 ti pagilian ket adda iti tengnga ti maysa a druga a gubat a
nakatunton kadagiti 60,000 a biag.

Ti Mehiko ket maysa kadagiti kadakkelan nga ekonomia iti lubong, ken daytoy ket
naipanunotan a kas maysa a rehional a bileg ken tengnga a bileg. Iti
maipatinayon, ti Mehiko ket isu idi ti immuna a kameng ti Latino Amerikano nga
Organisasion para iti Ekonomiko a Panagtitinnulongan ken Panagrangrang-ay OECD
(manipud idi 1994), ken naipanpanunotan a maysa nga akinngato a tengnga a
matgedan a pagilian babaen ti Banko ti Lubong. Ti Mehiko ket naipanpanunotan a
kas maysa a baro a naindustrialisado a pagilian ken maysa a rumrumsua a bileg.
Daytoy ket addaan iti maikasangapulo ket tallo a kadakkelan ti nominal GDP ken
ti maikasangapulo ket maysa a kadakkelan babaen ti pagpadaan ti kapigsa ti
panag-gatang. Ti ekonomiana ket napigsa a naisilpo kadagiti kumaduaanna ti
Nawaya a Tulagan ti Komersio ti Amianan nga Amerika (NAFTA), a naipangpangruna
ti Estados Unidos. Ti Mehiko ket mairanggo ti maikanem iti lubong ken umuna iti
Kaamerikaan babaen ti bilang ti UNESCO a Tawid a Luglugar iti Lubong nga addaan
iti 31, ken idi 2007 ket isu idi ti maikasangapulo a kaaduan a nabisbisita a
pagilian iti lubong nga adda dagiti 21.4 a riwriw nga internasional a
simmangsangpet ti tungngal maysa a tawen.

Kalpasan ti panagun-od ti Baro nga Espania ti panakawayawaya manipud ti Espania,
naikeddeng daytoy a ti baro a pagilian ket managananto manipud ti kapitoliona,
ti Siudad ti Mehiko, a nabangon idi 1524 iti tuon ti taga-ugma nga Aztec a
kapitolio ti México-Tenochtitlan. Ti nagan ket naggapu manipud ti Pagsasao a
Nahuatl, ken di ammo ti kaibuksilanna.

Ti Mēxihco ket isu idi ti Nahuatl a termino para iti puseg a daga ti Imperio ti
Aztec, a nainaganan, ti Ginget ti Mehiko, ken dagiti taona, ti Mexica, ken
dagiti naipalikmut a teritorio a nagbalin nga isu ti Estado ti Mehiko a kas
maysa a panakabingbingay ti Baro nga Espania sakbay ti pannakawayawaya (ipada ti
Latium). Daytoy ket sapasap a naipanunotanm a maysa a toponimo para iti ginget a
nagbalin a ti kangrunaan nga etonimo para iti nagbanagan ti Tinallo a Kumaduaan
ti Aztec, wenno ti baliktadna daytoy.

Ti pasakbay a -co ket isu ti lokatibo ti Nahuatl , a mangaramid a nagan ti lugar
ti balikas. Iti labes ti daytoy, ti etimolohia ket di am-ammo. Naisingasing
daytoy a naala manipud ti Mextli wenno Mēxihtli, ti nalimed a nagan para iti
dios ti gubat ken patron dagiti Aztec, ti Huitzilopochtli, nga iti kaso ti
Mēxihco ket kayatna a sawen ti "Lugar a pagtaengan ti Huitzilopochtli". Ti
sabali pay a hipotesis ket mangisingasing ti Mēxihco ket naala manipud ti maysa
a a panagtipon ti dua a balikas ti Nahuatl a balikas para iti "bulan" (mētztli)
ken puseg (xīctli). A kayatna a sawen daytoy ti ("Lugar iti Tengnga ti Bulan") a
mabalin a mangibagbaga ti puesto ti Tenochtitlan idiay tengnga ti Danaw Texcoco.
Ti sistema dagiti nagsisilpo a danaw, a nakapormaan ti sentro ti Texcoco, ket
adda ti porma ti maysa a kuneho, a dagiti Mesoamerikano a pareidolia a mainaig
iti bulan. Ti sabali pay a hipotesis ket mangisingasing a naala daytoy manipud
ti Mēctli, ti diosen ti maguey.

Ti nagan ti siudad-estado ket naisurat ti Espaniol iti México nga adda iti
ponetiko a pateg ti <x> a letra iti Mediebal nga Espaniol, a nangirepresenta ti
awan timek a prikatiba a postalbeolar ti [ʃ]. Daytoy nga uni, ken ti pay
natimekan a prikatiba a postalbeolar ti [ʒ], a nangirepresenta ti <j>, ket
nagbalin ti maysa a awan timek a makedngan a prikatiba ti [x] idi las-ud ti
maika-16 a siglo. Daytoy ket nangiturong ti sabsabali a pannakaibaga ti ti
Méjico kadagiti nadumaduma apablaak iti Espaniol, a kangrunaan idiay Espania,
nga idiay Mehiko ken dagiti pagilian nga agsasao ti Espaniol ket kinaykayatda ti
panagiletra a México. Kadagiti napalabas a tawen ti Real Academia Española, nga
agalalagad ti pagsasao nga Espaniol, ket nangikeddeng a dagitoy dua a kita ket
mabalin a maawat iti Espaniol ngen ti maipatpatalked a panangiletra ket ti
México. Kaaduan kadagiti pablaak kadagiti amin nga agsasao ti Espaniol a
pagilian ket sursurotendan daytoy, urayno ti pagpilia a sabali a kita ket
sagpaminsan pay laeng a maus-usar.Iti Ingles, ti <x> iti Mexico ket saan a
mangirepresenta ti kasisigud wenno ti agdama nga uni, ngem ti konsonante a
rimpuok ti [ks].

Ti opisial a nagan ti pagilian ket nagbalbaliw kadagiti panagbalbaliw ti porma
ti gobierno. Iti dua nga okasion (1821–1823 ken 1863–1867), ti pagilian ket
naam-ammuan idi a kas ti Imperio Mexicano (Imperio Mehikano). Amin kadagiti
tallo a batay-linteg (1824, 1857 ken ti 1917, ti agdama abatay-linteg) ket
agus-usar ti nagan nga Estados Unidos Mexicanos—wenno ti sabali a pannakaibaga
nga Estados Unidos mexicanos ken Estados-Unidos Mexicanos, nga amindagitoy ket
naipatarus ti Ilokano a kas ti "Estados Unidos dagiti Mehikano". Ti termino a
República Mexicana, "Mehikano a Repubika" ket nausar idi kadagiti Linteg ti
Batay-linteg ti 1836.

Ti Estados Unidos dagiti Mehikano ket maysa a pederasion dagiti tallo pulo ket
maysa a nawaya ken dagiti naturay nga estado, a mangporma ti maysa a kappon nga
agsansanay ti grado ti pannakaturay kadagiti Pederal a Distrito ken dagiti
dadduma a teritorio.

Ti tunngal maysa nga estado ket adda ti bukodna a batay-linteg, kongreso, ken
maysa nga ukom, ken dagiti umili ket agbutbutos babaen ti dagus a panagbutos ti
gobernador para iti innem a tawen a termino, ken dagiti pannakabangi kadagiti
bukodda a maymaysa a kamara a kongreso ti estado para iti tallo a tawen a
termino.

Ti Pederal a Distrito ket maysa a naipangpangruna a politikla a
pannakabingbingay a tagikua ti sibubukel a pederasion ken saan a ti maysa a
naisangsangayan nga estado, ken iti kastoy, ad-adu ti naipatingga a lokal a
papel a panagturay ngem dagiti estado ti pagilian.

Dagiti estado ket nabingbingay kadagiti munisipalidad, ti kabassitan a politikal
nga entidad ti administrasion iti pagilian, a tinurayan babaen ti maysa a mayor
wenno presidente ti munisipio (Presidente munisipal), a binutosan babaen dagiti
agtaeng babaen ti kinaadu.

Dagiti kasapaan a tidda ti tao idiay Mehiko ket dagiti sangkap dagiti ramit a
bato a nabirukan idiay asideg ti kampo ti apoy idiay Ginget ti Mehiko ken
napetsaan babaen ti radio karbon idii circa 23,000 a tawtatwen. Ti Mehiko ket
isu ti lugar ti panagtaltalon ti mais ken bukbukel a gapuanan ti maysa a
nagdaliasatan manipud dagiti paleo-Indiano agan-anup ken agburburas kadagiti
purok ti sedentario nga agrikultura idi rugi ti 7000 BCE.

Iti simmarsaruno a naporma a luglugar a nagtaltalonan ti mais ken dagiti
kultural a kababalin a kas ti narikut a mitolohiko ken relihioso a narikut, ti
maysa a vigesimal a numeriko a sistema (naibatay ti duapulo a sistema ti
panagbilbilang), ket naiwarwaras kadagiti Mehikano a kultura iti sabsabali a
lugar ti Mesoamerika. Iti daytoy a paset ti panawen dagiti purok ket
nangrugrugida a nagbalbalin a sosial a napagustuan ken naparang-ay iti maysa a
Naidauluan ti hepe, ken ti panagirang-ay kadagiti dakkel a sentro ti
pagseremonian.

Kadagiti kasapaan a narikut a sibilisasion idiay Mehiko idi ket ti Olmec a
kultura a nagrangrang-ay idiay Aplaya ti Golpo idi agarup a 1500 BCE. Ti Olmec a
kababalin ti kultura ket naiwarwaras babaen ti Mehiko kadagiti sabali a
pannakaporma a panawen ti kultura idiay Chiapas, ti Oaxaca ken ti Ginget ti
Mehiko. Ti pannkaporma a paset ti panawen ket nakakitkita ti pannakaiwarwaras ti
naisangsangayan a relihioso ken dagiti simboliko a tradision, ken dagiti pay
artistiko ket dagiti arkitektural a karikutan. Iti simmarsaruno a kasakbayan a
klasiko a paset ti panawen, dagiti sibilisasion ti Maya ken Zapoteco ket
nakaparang-ayda kadagiti narikut a sentro idiay Calakmul ken Monte Albán. Iti
las-ud ti daytoy a paset ti panawen ti immuna nga gapyso a Mesoamerikano a
sistema ti panagsurats ket naparang-ay kadagiti kultura ti Epi-Olmec ken ti
Zapoteco, ken ti Mesoamerikano a tradision ti panagsurat ket nakaabot ti
kasayaatna iti Klasiko a Maya a Hieroglipiko a sinuratan.

Idiay Tengnga a Mehiko, ti karang-ayan a klasiko a paset ti panawen ket nakakita
ti irarang-ay tiTeotihuacano, a nagporma ti milisia ken komersio nga imperio a
ti politikal nga impluensiana ket naigay-at iti abagatan aginggana iti Maya a
luglugar ken iti pay amianan. Iti paset ti panawen a karang-ayna, ti
Teotihuacan, ket naglaon kadagiti kadakkelan a pyramide nga estruktura a
nabangon idi kasakbayan ti Columbian nga Kaamerikaan, adda ti populasion iti
nasurok a 150,000 a tattao. Iti panawen a pannakarebba ti Teotihuacán idi agarup
a 600 CE, ti panagsalsalisal a baetan dagiti kangrunaan a sentro ti politiko ket
nangrugrugi idiay tengnga a Mehiko a kas ti Xochicalco ken Cholula. Iti daytoy a
panawen idi las-ud ti Epi-Klasiko a Nahua a tattao ket nangrugrugida nga
immal-alis iti abagatan idiay Mesoamerika manipud iti Amianan, ken politikal ken
kultural a nagbalbalinda a nagturturay idiay tengnga a Mexico, idi pinapanawda
dagiti agsasao kadagiti pagsasao a Oto-Manguean.

Midia a mainaig iti Mehiko iti Wikimedia Commons Pakaammo ti panagbiahe idiay
Mehiko manipud iti Wikivoyage (Ingles)



https://ilo.wikipedia.org/wiki/Australia

Ti Australia ( /əˈstreɪljə/), opisial a ti Mankomunidad iti Australia, ket maysa
a pagilian idiay Akin-abagatan a Hemisperio a nabuklan ti kangrunaan a daga iti
kontinente iti Australia ken dagiti is-isla iti Tasmania ken dadduma pay a
babassit nga isla idiay Indiano ken Taaw Pasipiko. Daytoy ket isu ti maikanem a
kadakkelan a pagilian babaen ti dagup a kadakkel. Dagiti kaarrubana a pagilian
ket mairaman ti Indonesia, Daya a Timor ken Papua Baro a Guinea iti amianan; ti
Is-isla ti Solomon, Vanuatu ken Baro a Caledonia iti amianan-daya; ken Baro a
Selanda iti abagatan-daya.

Para kadagiti 40,000 a tawtawen sakbay ti Europeano a panagtaeng idi naladaw a
maika-18 a siglo, ti Australia ket tinaengan idi babaen dagiti patneng nga
Australiano, a naikameng ti, maysa wenno ad-adu ti agarup a 250 a grupgrupo ti
pagsasao. Kalpasan ti panakadukatal babaen dagiti Olandes nga eksplorador idi
1606, ti akin-daya a kagudua ti Australia' ket tinunton babaen ti Gran Britania
idi 1770 ken tinagtagitao babaen ti penal a pagluganan idiay kolonia ti Baro nga
Abagatan a Gales manipud idi 26 Enero 1788. Ti populasion ket nagin-inut a
dimmakkel kadagiti simmarsaruno a dekada; ti kontinente ket nasuksukimat ken
nanayonan ti lima a naipatakder a bukod nga agturturay a Balangat a kolkolonia.

Idi 1 Enero 1901, dagitoy nga innem a kolonia ket napederado, a nangporma ti
Mankomunidad ti Australia. Manipud iti Pannakapederasion, ti Australia ket
nakataripato ti natalinaay a liberal a demokratiko a sistema ti politika nga
agpamay-ay a kas maysa a pederal a parlamentario a demokrasia ken batay-linteg a
monarkia. Ti pederasion ket buklen dagiti innem nga estado ken nadumaduma a
terteritorio. Ti populasion a 22.7 a riwriw ket adu a naipatengngaan a dagidiay
Akindaya nga estado ken kaaduan nga urbanisado.

Daytoy ket maysa a nangato a narang-ay a pagilian, ti Australia ket isu ti
maika-13 a kadakkelan nga ekonomia iti lubong ken addaan iti maikanem a
kangatuan ti matgedan ti tunggal maysa a tao iti lubong. Ti panaggastus ti
Australia iti militar ket isu ti maika-13 a kadakkelan iti lubong. Addaan daytoy
iti maikadua a kangatuan ti pagsurotan ti panagrangrang-ay ti nagtagitaoan iti
lubong, ti Australia ket nangato a mairanggo kadagiti adu a sangalubongan a
panagipadpada ti nailian a pannakaaramid, a kas ti kasayaat ti biag, salun-at,
edukasion, waya ti ekonomiko, ken ti panagsalaknib ti sibil a wayawaya ken
dagiti karbengan ti politika. Ti Australia ket maysa a kameng ti G20, OECD, WTO,
APEC, UN, Mankomunidad dagiti Pagilian, ANZUS, ken ti Sangkatipunan dagiti Isla
ti Pasipiko.



https://ilo.wikipedia.org/wiki/Tsina

Ti Tsina (i/ˈtʃaɪnə/; Insik: 中国; pinyin: Zhōngguó; kitaen pay ti Nagnagan ti
Tsina), opisial a ti Republika ti Tattao iti Tsina (PRC), ket maysa a naturay
nga estado a mabirukan idiay Daya nga Asia. Daytoy ti kaaduan ti populasion a
pagilian, nga adda ti populasion ti sumurok a 1.3 bilion. Ti PRC ket maysa nga
agmaymaysa a partido nga estado a tinurturayan babaen ti Partido Komunista, a ti
tugaw iti gobierno ket adda idiay kapitolio a siudad ti Beijing. Daytoy ket
nagsansanay to panagturay kadagiti sumurok a 22 a probinsia, dagiti lima nga
autonomo a rehion, dagiti uppat a dagus a natengtengngel a munisipalidad
(Beijing, Tianjin, Shanghai, ken Chongqing), ken dagiti dua a bukod a
nagturturay nga espesial nga administratibo a rehion (Hong Kong ken Macau). Ti
PRC ket mangtuton pay ti Taiwan – a tinengtengngel baban ti Republika ti Tsina
(ROC), ti sabali nga entidad ti politika – a kas bukodna a maika-23 a probinsia,
ti maysa a kontrobersial apangtunton gapu ti narikut a politikal a kasasaad ti
Taiwan ken ti saan pay a nabanagan a Sibil a Gubat ti Insik.

Daytoy ket smakup ti agarup a 9.6 riwriw a kuadrado kilometro, ti Tsina ket isu
ti maikadua a kadakkelan a pagilian babaen ti kalawa ti daga, ken ti maiaktlo
wenno maikapat a kadakkelan babaen ti dagup a kalawa, depende iti
panangilawlawag iti dagup a kalawa. Ti langa ti daga ti Tsina ket nawatiwat ken
agdumaduma, nga adda dagitiestepa a kabakiran ken dagiti desierto ti Gobi ken ti
Taklamakan a mangsaksakup kadagiti namaga nga amianan ken amianan a laud nga
asideg ti Mongolia ken Tengnga nga Asia, ken dagiti subtropiko a kabakiran nga
ad-adu kadagiti nabas-basa nga amianan idiay asideg ti Abagatan a daya nga Asia.
Ti lanag ti daga ti lumaud a Tsina ket nagubsang ken agpangato, nga adda ti
Himalaya, Karakoram, Pamir ken kabambantayan ti Tian Shan a mangsina ti Tsina
iti Abagatan ken Tengnga nga Asia. Dagiti karayan ti Yangtze ken Duyaw, ket isu
dagitoy ti maikatlo ken maikainnem a kaatiddogan iti lubong, ken adda dagiti
taudanda idiay Tibetano a Banak ken agtultuloy idiay napusek a nataengan iti
dumaya nga aplaya. Ti panatar ti Tsina iti igid ti Taaw Pasipiko ket 14,500
kilometro (9,000 mi) ti kaatiddogna ken nabeddengan babaen dagiti baybaya ti
Bohai, Duyaw, Daya ken Baybaya Abagatan Tsina.



https://ilo.wikipedia.org/wiki/Saudi_Arabia

Ti Saudi Arabia wenno Arabia a Saudita (Arabiko: السعودية‎ as-Su‘ūdīyah wenno ti
saan nga husto a as-Sa‘ūdīyah, nga opisial a naamamuan a ti Pagarian iti Saudi
Arabia (Arabiko: المملكة العربية السعودية‎ al-Mamlakah al-‘Arabīyah as-Su‘ūdīyah
 Arabiko a pannakabalikas (tulong·paammo)), kadawyan a makunkuna a kas ti Saudi
Arabia (iti Britaniko nga Inggles a kas ti  i/ˌsaʊdi əˈreɪbiʌ/ wenno iti
Amerikano nga Inggles a kas ti i/ˌsɔːdiː əˈreɪbiːʌ/) ket isu ti kadakkelan nga
estado idiay Akinlaud nga Asia babaen ti kalawa, a nabuklan ti kadakkelan a
paset ti Arabiano a Peninsula, ken isu ti maikadua a kadakkelan iti Arabo a
lubong, kalpasan ti Algeria. Naibeddengan daytoy babaen ti Hordania, ken Irak
iti amaianan ken amianan a daya, ti Kuwait, Qatar ken ti Nagkaykaysa nga Emirate
dagiti Arabo iti daya, ti Oman iti abagatan a daya, ken ti Yemen iti abagatan.
Ti Nalabbaga a Baybay ket naisanglad iti laud, ken ti Golpo Persiano ket
naisanglad iti amianan a daya. Ti Saudi Arabia ket addaan ti kalawa iti agarup a
2,149,690 km2 (830,000 sq mi), ken addaan ti nakarkulo a populasion iti 27 a
riwriw, nga iti daytoy ket 8.8 a riwriw ket nakarehistro a ganganaet a tattao
ken addaan ti nakarkulo a 1.5 a riwriw a saan a nadokumento nga imigrante.
Dagiti Saudi a naipagilian ket isuda ti nagbukel ti agarup a 16 a riwriw a
tattao.

Ti pagarian ti Saudi Arabia ket pinundar idi babaen ni Abdul-Aziz bin Saud
(kaaduan a naamammuan a kas ni Ibn Saud) idi 1932, ngem ti panagrukma a ti
kanungpalan a nakaiturongan ti pannakapartuat ti Pagarian ket nangrugi idi 1902
idi natiliwna ti Riyadh, ti tinaudan a balay ti pamiliana, ti Kamara ti Saud, a
naibagbaga iti Arabiko a kas ti Al Saud. Ti gobierno ti Saudi Arabia ket
napauten a kas maysa a patingga a monarkia manipud idi napartuat. Daytoy ket
bukodna nga inlawlawagan a kas Islamiko ken kaaduan a naimpluensiaan babaen ti
Wahhabismo. Ti Saudi Arabia ket sagpaminsan a tinawtawagan ti "Du a aNasantuan a
Moskito" a naireperensia iti Al-Masjid al-Haram (idiay Meka), ken Al-Masjid
al-Nabawi (idiay Medina), dagiti dua a kasantuan a lugar iti Islam.

Ti Saudi Arabia ket addaan iti maikadua a a reserba ti lana iti lubong, a
kaaduanna idiay Akin-daya a Probinsia. Ti lana ket mangbukel para iti ad-adu
ngem 95% kadagiti panagiluas ken 70% iti rentas ti gobierno, urayno ti bingay
iti saa a lana nga ekonomia ket agdama a dumakdakkel. Daytoy ti nangurugian ti
pannakabalbaliw ti saan unay a narang-ay a pagarian ti desierto ti maysa
kadagiti kabaknangan a pagilian iti lubong. Dagiti adu a rentas iti lana ket
nangpalubos ti napardas a pannakabarona, a kas ti pannakapartuat ti maysa a
Pagnam-ayan nga estado. Adda pay daytoy ti maikanem a kadakkelan ti reserba ti
alingasaw. Ti Saudi Arabia ket isu laeng ti pagilian iti lubong a mangiparit ti
babbai nga agmaneho.

Kalpasan ti panagkaykaysa dagiti pagarian ti Hejaz ken Nejd, ti baro nga estado
ket nanaganan ti al-Mamlakah al-ʻArabīyah as-Suʻūdīyah (ti transliterasion ti
المملكة العربية السعودية iti Arabiko) babaen ti naarian a bilin ti Septiembre 23
1932 babaen ti nangpundar daytoy, ni kari Abdul Aziz Al Saud. Daytoy ket
kadawyan a maipatarus a kas "ti Pagarian ti Saudi Arabia" iti Ilokano, urayno
daytoy ket literal a ti kaibuksilanna ket "ti Saudi Arabo a Pagarian".

Ti balikas a "Saudi" ket naala manipud ti elemento ti as-Suʻūdīyah iti Arabiko a
nagan ti pagilian, ken maysa daytoy a pananginagan a naam-ammuan iti nisba, a
naporma manipud ti dinastiko a nagan nga Al Saud (آل سعود). Ti pannakainayon
daytoy ket mangipakpakita a ti nagturay ti pagilian ket nakakita daytoy a kas
bukod a tagikua ti naarian a pamilia. Ti Al Saud ket maysa nga Arabiko a nagan a
naporma babaen ti panaginayon ti baliaks nga Al, a ti kaibusilanna ket "pamilia
iti" wenno "Kamara iti", iti personal a nagan ti tinaudan. Iti kaso iti Al Saud,
daytoy ti ama ti nagpundar ti dinastia idi maika-18 a siglo, ni Muhammad bin
Saud (Muhammad, anak a lalaki ni Saud).



https://ilo.wikipedia.org/wiki/Nigeria

Ti Nigeria i/naɪˈdʒɪəriə/, ket opisial a ti Pederal Republika ti Nigeria, ket
maysa a pederal a batay-linteg a republika a buklen dagiti 36 nga estado ken
dagiti Pederal Kapitolio a Teritorio, Abuja. Ti pagilian ket mabirukan idiay
Laud nga Aprika ken makibinningay kadagiti daga a pagbeddengan iti Republika iti
Benin iti laud, ti Chad ken Kameron iti daya, ken Niger iti amianan. Ti aplayana
itiabagatn ket naisanglad iti Golpo iti Guinea idiay Taaw Atlantiko. Dagiti
tallo a kadakkelan ken kaaduan ti impluensia nga etniko a grupo idiay Nigeria
ket dagiti Hausa, Igbo ken Yoruba.

Ti Nigeria ket gangani nga agpadpada a nagudua a nagbaetan dagiti Muslim idiay
Amianan ken dagiti Kristiano idiay Abagatan; adda bassit kadagiti minoridad nga
agsansanay iti tradisonal a relihion. Manipud idi 2002 adda dagiti adu a
sinnuppiatan, a naisangsangayan idiay Amianan a paset ti pagilian, a nagbaetan
dagiti puersa ti gobierno ken dagiti Islamista a Boko Haram, dagiti militante a
jihadista a nagsuksukiso a mangipatakder ti sharia a linteg.

Dagiti tattao ti Nigeria ket addaan da ti nawatiwat a pakasaritaan. Dagiti
arkeolohiko nga ebidensia ket mangipakpakita a dagiti panagtaeng ti tao iti
dayta a lugar ket mabalin a mapetsaan manipud idi 9000 BCE. Ti lugar iti lawlaw
ti Benue ken Karayan Krus ket naipanpanunotan nga isu ti kasisigud a nagtaengan
dagiti Bantu migrante a nagwarwaras iti kaaduan aballasiw ti tengngal ken
akin-abagatan nga Aprika kadagiti allon a nagbaetan ti Umuna a milenio BC ken ti
maikadua a milenio. Ti nagan a Nigeria ket naala idi manipud ti Karayan Niger a
nagayayos ti daytoy a pagilian. Dagiti Britaniko ketkinoloniaanda ti Nigeria idi
kaladawan ti maika-19 a siglo ken kasapaan ti maika-20 a siglo, a nagipatakderda
kadagiti administratibo a estruktura ken linteg bayat a binigbigbiganda dagiti
tinawtawid a daulo. Ti Nigeria nawayaan idi 1960. Kadagiti napalabas a tawen
kalpasan daytoy, nakasanay daytoy ti maysa a sibil a gubat idi pinads ti Biafra
a nangipatakder ti panagwaywayas. Dagiti militar a gobierno iti panawen dagiti
didigra ket nagisinnublat kadagiti kadagiti demokratiko a nabutosan a gobierno.

Ti Nigeria ket isu ti kaaduan ti populasion a pagilian idiay Aprika, ti
maikapito a kaaduan ti populasion iti lubong, ken ti kaaduan ti populasion iti
lubong a dagiti kaaduan ti populasionna ket nangisit. Dagiti reserbana ti lana
ket nakaiyeg ti adu a kuarta a napastrek ti daytoy a pagilian. Daytoy ket
nailista kadagiti "Sumaruno a Sangapulo ket Maysa" nga ekonomia, ken daytoy ket
kameng ti Mankomunidad dagiti Pagilian.

Ti tattao a Nok iti tengnga a Nigeria ket nakapataudda kadagiti kasapaan a
terakota nga eskultura a nabirbirukan ti daytoy a pagilians. Idiay akin-amianan
a paset ti pagilian , dagiti Kano ken Katsina ket addaanda tinairehistro a
pakasaritaan a napetsaan ti agarup idi 999 AD. Dagiti Hausa a pagarian ken ti
Kanem-Bornu nga Imperio ket rimmang-ayda a aks dagiti komersio a lugar a
nagbaetan ti Amianan ken Laud nga Aprika.

Ken idiay pay Amianan, idi rugi ti maika-19 a siglo babaen ti Usman dan Fodio,
dagiti Fulani ket nangiyunada ti naisentro a Fulani nga Imperio, a nagtultuloy
aginggana idi 1903 nga idi dagiti Fulani a populasion ken dagdaga ket
nabingbingay kadagiti nadumaduma a kolonia ti Europa. Idi baetan ti 1750 ken
1900, maysa agingana ti dua a pagkatlo iti populasion dagiti Fulani a jihad nga
estado ket binulan dagiti tagabu.

Dagiti Yoruba a pagarian iti Ife ken Oyo idiay abagan a laud ti Nigeria ket
nagabalinda a nadayeg idi maika-12 ken maika-14 a sigsiglo. Ti Yorubaa mitolohia
ket mangibagbaga a ti Ile-Ife ket isu ti nagtaudan ti kaputotan ti tao ken
dayoty ket inunaanna amin a sabali a sibilisasion. Ti kadaanan a pakakitaan ti
panagtaeng ti tao ket mapetsaan idi maika-9 a siglo. Ti Ifẹ ket nakapataud
kadagiti terakota ken gambang a pigura, ken ti Ọyọ ket naigay-at idi manipud
idiay limaud a Nigeria aginggana idiay Togo. Ti Pagarian iti Benin ket
mabairukan idiay abagatn a laud a Nigeria. Ti kabilegan ti Benin ket nagpaut ti
nagbaetan ti maika-15 ken maika-19 a siglo. Dagiti panagturturayda ket nakaabot
ti kaadayo idiay siudad ti Eko (maysa a Edo a nagan a nabaliwan idi iti Lagos
babaen dagiti Portuges) ken dagiti simmakbay.

Ti Pagarian iti Nri dagiti tatto a Igbo ket nangrugi idi maika-10 a siglo ken
nagtultuloy aginggana idi nakapukaw ti panagwayana kadagiti Britaniko idi 1911.
Isu dayto ti naamammoan a kadaanan a pagarian idiay Nigeria. Dagiti Nri ket
tinurayan idi babaen dagiti Eze Nri, ken ti siudad ti Nri ket naipanunotan nga
isu ti punsdasion ti Igbo a kultura. Ti Nri ken Aguleri, nga isu idiay ti Igbo a
nagtaudan ti mito ti pannakapartuat, ket aad idiay teritorio iti Umeuri a
sangkaputotan; makatugotda kadagiti lianiada kadagiti pariarka a ari a pigura ti
Eri. Dagiti kadaana a pirgis ti gamabang a naaramid ti napukaw nga allid a
pamay-an idiay Laud nga Aprika ket naggapu idiay Igbo Ukwu, ti maysa a siudad ti
Nri nga inpluensia.

Dagiti tattao ket nagkomersioda kadagiti dagdaga kadagitikomersiante manipud
idiay Amianan nga Aprika kadagiti napalabas a sigsiglo. Idi maiak-16 a siglo,
dagiti Espaniol ken Portuges nga eksplorador ket isuda ti immuna a nangrugi a
nagkomersio idiay Nigeria, idiay puerto a ninagananda ti Lagos ken idiay
Calabar. Dgaiti Europeano ket nagkomersioda kadagiti kasapulan dgaiti tattao iti
aplaya. Nakitinnulagda pay idi para iti paset iti adda idin nga Aprikano a
komersio ti tagabu.



https://ilo.wikipedia.org/wiki/Matematika

Ti Matematika (manipud ti Griego μάθημα máthēma, “panakaammo, panagadal,
agadadal”) ket isu ti panagadal iti kaadu, patakder, limbang, ken panagbaliw.
Dagiti Matematiko ket agbirukda kadagiti pagtuladan ken agaramid kadagiti baro a
pagannurotan a konhetura. Dagiti matematiko ket paganamunganda ti agpayso wenno
balbaliwanda dagiti konhetura babaen ti matematiko a paneknek. Ti panagsukisok a
nasken para ti panagpadtuan kadagiti parikut a matematika ket agbayag ti
tawtawen wenno sisiglo nga agnanayon a panagusisa. Manipud kadagiti imumn-una
nga obra ni Giuseppe Peano (1858–1932), David Hilbert (1862–1943), ken dadduma
pay kadagiti napudno a naisawang a sistema iti naladaw a maika-19 a siglo,
nagbalin a kadawyan a makita ti matematiko a panagsukisok ket isu ti
panagipatakder ti kinapudno babaen ti nainget a panagpugay manipud kadagiti
maibagay a napili a kinapudno a naisawang ken panagilawlawag. No dagitoy a
matematiko a patakder ket nasayaat a modmodelo iti agpayso a penomeno, no kasta
ket ti matematiko a panagrason ket kadawyan nga agited kadagiti kinasaririt
wenno padpadto.

Babaen ti pangusar ti abstrassion ken lohikal a panagrason, ti matematiko ket
naparang-ay manipud ti panagbilbilang, panagkalkulo, panagrukod, ken ti
sistematiko a panagadal kadagiti sukog ken dagiti gunay dagiti maipapan ti bagi
a banbanag. Ti naipakat a matematiko ket aramiden ti nagtagitaoan manipud idi
adda dagiti naisurat a rehistro. Dagiti nainget a pangsuppiat ket immuna a
nagparang kadagiti Griego a matematiko, a kalatakan dagiti Elemento ni Euklides
. Ti matematiko ket nabuntog a naparang-ay anginggana ti Renasimiento, nga idi
ti matematiko a panagpabaro a panagtitinnulongan kadagiti baro a sientipiko a
naduktalan ket nangiturong ti napardas a gatad iti matematiko a panagduktal nga
agtultuloy iti agdama nga aldaw.

Ti kinuna ni Galileo Galilei (1564–1642), 'Ti law-ang ket di-makabasa aginggana
no maadal tayo ti pagsasao ken maam-ammuan dagiti karakter a nakasurat. Naisurat
daytoy iti matematiko a pagsasao, ken dagiti letra ket dagiti trianggulo, dagiti
sirkulo ken dagiti heometriko a tabas, a no awan dagitoy ket narigat a maawatan
iti maysa a balikas. No awan dagitoy, agkalkallautang tayo iti nasipnget a
laberinto'. Carl Friedrich Gauss (1777–1855) intudona ti matematiko a kas "ti
Reina dagiti Siensia". Ni Benjamin Peirce (1809–1880) ket tinawtawagna ti
matematiko a "ti siensia a mangala kadagiti nasken a patingga". Kinuna ni David
Hilbert ti matematiko: "Saantayo nga agsasao kadagiti pannakaikeddeng iti
aniaman a kapanunutan. Ti matematiko ket saan a kasla maysa nga ay-ayam a ti
akemna ket naibanag babaen kadagiti naikeddeng a naitulag a pagalagadan. Ngem,
isu daytoy ti maysa a konseptual a sistema nga addaan ti nasken a kinauneg a
mabalin laeng ken babaen ti pamuspusan wenno saan." Kinuna ni Albert Einstein
(1879–1955) a "no dagiti linteg ti matematiko ket mangipatudo ti kina-agpayso,
saan dagitoy a nalawag; ken no dagitoy ket nalawag, saan dagitoy a mangipatudo
kadagiti kina-agpayso".

Ti matematika ket inus-usar iti sangalubongan a kas maysa a nasken iti kaadua a
paset, a mairaman ti masna a siensia, inhenieria, medisina, ken dagiti sosial a
siensia. Ti Naidangep a matematiko, ti sanga ti matematiko a pakaseknan ti
panakaidangep iti matematiko a panakaammo kadagit sabsabali a paset, agparegget
ken agusar kadagiti baro a naduktalan a matematiko ken sagpaminsan a mangiturong
ti panagrangrang-ay kadagiti barbaro a displina ti matematiko, a kas dagiti
estadistika ken ay-ayam a teoria. Dagiti matematiko ket makitinnulagda pay
kadagiti puro a matematiko, wenno gapu ti bukodna a matematiko, nga awanani ti
naidangep a kapanuotan. Awan ti nalawag a linia a panagilasin ti puro ken
naidangep a matematiko, ken ti naipakat a panagusar a narugian a kas ti puro a
matematiko ket kadawyan a naduktalan.

Ti balikas a matematika ket nagtaud manipud ti Griego μάθημα (máthēma), nga idi
ti pagsasao a taga-ugma a Griego, ket kaibuksilanna ti "no ania ti maad-adal ti
maysa", "no ania ti maammuan ti maysa", isunga ti "panagadal" ken "siensia", ken
iti moderno a Griego ket "adal" laeng. Ti balikas a máthēma ket naal amanipud ti
μανθάνω (manthano), bayat a ti kapada ti Griego ket μαθαίνω (mathaino), dagitoy
dua ket kaibuksilanda "ti agadal". Idiay Gresia, ti balikas para iti
"matematika" ket adda ti basbassit ken adadu a teknikal a kaibuksilan ti
"matematiko a panagadal", uray kadagiti Klasiko a panawen. Ti pangilasinna ket
μαθηματικός (mathēmatikós), a kayatna a sawen ket "mainaig ti panagadal" wenno
"nagaget", a mabalin a kaibuksilanna pay ti "matematiko". Naisangsangayan ti,
μαθηματικὴ τέχνη (mathēmatikḗ tékhnē), Latin: ars mathematica, a kaibuksilanna
"ti matematiko nga arte".

Iti Latin, ken iti Ingles aginggana idi panawen ti1700, ti termino a matematika
ket sapasap a kaibuksilan ti "astrolohia" (wenno sagpaminsan nga "astronomia")
ngem iti "matematika"; ti kaibuksilanna ket nagin-inut a nagbalbaliw iti agdama
a pormana manipud idi agarup a 1500 aginggana idi 1800. Daytoy ket gapuanan
kadagiti adu a madi a pannakaipatarus: a naisangsangayan ti ballag ni San
Augustin a dagiti Kristiano ket nasken a maammuanda ti mathematici a kayatna
sawen ket dagiti astrologo, daytoy ket sagpaminsan a madi ti pannakaipatarusna
nga ipato dagiti matematiko.

Ti nalawag a porma iti Ingles, a kas ti ad-adu ngem maysa a porma iti Pranses ti
les mathématiques (ken basbassit nga inus-usar iti agmaymaysa a kita ken ti la
mathématique), ket masurotan pay manipud ti Latin a neutro ti ad-adu ngem maysa
ti mathematica (Cicero), a naibatay ti ad-adu ngem maysa iti Griego ti τα
μαθηματικά (ta mathēmatiká), unga inus-usar babaen ni Aristoteles (384–322 BC),
ken sumurok-kumurang a kaibuksilanna ti "amin a matematiko a banag"; urayno
mabalin a binulod laeng iti Ingles ti panangilasin ti mathematic(al) ken
nagporma ti pangnagan ti matematika kalpasan ti tabas ti pisika ken metapisika,
a tinawid manipud ti Griego. Iti Inggles, ti pangnagan a matematika ket
makaal-ala ti agmaymaysa a a porma ti berbo. Kadawyan daytoy a maipababa iti
maths wenno , iti agsasao ti Ingles nga Amianan nga Amerika, iti math.

Ni Aristoteles ket nangipalplawag ti matematika a kas "ti siensia ti kaadu", ken
daytoy a panangipalpalawag ket kaaduna nga inus-usar aginggana idi maika-18 a
siglo. Idi rugi ti maika-19 a siglo, idi ti panagadal ti matematika ket
immad-adu ken nangrugrugi a mangipangpanggep kadagiti narikut a maawatan a
topiko a kas ti grupo a teoria ken panangipalawagan a heometria, nga awan ti
husto a pannakainaiganna iti kaadu ken panagrukod, dagiti imatematiko ken dagiti
pilosopo ket nangrugrugida a nangisingasing kadagiti sabsabali a kita ti baro a
panangipalpalawag. Adda dagitoy a panangipalpalawag ket nangiyunay-unay ti
panagikkat a karakter a kaaduan ti matematika, adda dagiti nangiyunay-unay
kadagiti kinarit ti pannakaawatna, adda dagiti nangiyunay-unay kadagiti
naisangsangayan a topiko iti kaunegan ti matematika. Ita nga aldaw, awan ti
konsenso iti sapasap a panangipalplawag ti matematika, uray kadagiti
propesional. Awan pay dagiti konsenso no ti matematika ket maysa nga arte wenno
siensia. Adda dagiti adu a nalatak a matematiko ket saanda a nakal-ala ti
kinaykayat iti panangipalplawag ti matematika, wenno mangikedkeddeng a daytoy
ket saan a mabalin a maiplawag. Adda dagiti nangibagbaga, a ti "Matetematika ket
isu ti ar-aramiden dagiti Matematiko."

Dagiti tallo a kangrunaa a kita ti panangipalplawag ti matematika ket
tinawtawagan ti lohisista, intuisionista, ken pormalista, a ti tunggal maysa ket
mangipakpakita ti sabali a panunot ti pilosopiko a panagadal. Amin dagitoy ket
adda ti nakaro a problema, awan kadagitoy ti nawatiwat a pannaka-awat, ken awan
ti mabalin a panangikaykaysa.



https://ilo.wikipedia.org/wiki/Arhelia

Ti Arhelia i/ælˈdʒɪəriə/ (Arabiko: الجزائر‎, al-Jazā'ir; Berber ken Arheliano
nga Arábiko: Dzayer wenno Ldzayer, opisial a ti Demokratiko a Republika ti
Tattao ti Arhelia (Al Jumhuriyah al Jazairiyah ad Dimuqratiyah ash Shabiyah),
ken pormal a makunkuna pay a kas ti Demokrata ken Popular a Republika ti
Arhelia, ket maysa a dakkel a pagilian idiay Maghreb a rehion iti Amianan a laud
iti Aprika. Ti Arhel ket isu ti kapitolio ken kaaduan ti populasion a siudad.

Ti teritorio iti tatta nga aldawen nga Arhelia ket pagtaengan idi kadagiti adu a
taga-ugma a kultura, a mairaman dagiti Ateriano ken Kapsiano a kultura. Ti
lugarna ket tinurayan idi babaen dagiti adu nga imperio ken dinastia, a mairaman
ti taga-ugma a Numida, Kartahineses, dagiti Romano, dagiti Bandalo, dagiti
Bisansio, dagiti Arabo nga Umayyad, Berber Fatimids ken Almohads ken kalpasan
dagitoy ti Turko nga Otomano.

Ti Arhelia ket maysa a semi presidential a republika a buklen dagiti 48 a
probinsia ken dagiti 1541 a komuna. Nga adda ti populasion ti sumurok a 37 a
riwriw, isu daytoy ti maika-34 a kaaduan ti populasion iti lubong. Daytoy ket
maysa aliguistiko nga Arabo a pagilian nga adda pay dagiti dadduma a dialekto.
Ti ekonomiana ket naibatay ti lana, a nagsagsagaba kadagiti Olandes a sakit. Ti
Sonatrach, ti nailian a kompania ti lana, ket isu ti kadakkelan a kompania idiay
Aprika. Ti Arhelia ket adda ti maikadua a kadakkelan a buyot idiay Aprika ken
idiay Arabo a lubong, kalpasan ti Ehipto, ken estratihiko a kumaduaanna ti Rusia
ken Tsina ken dagiti nagtaudan ti armas.

Nga adda ti dagup a kalawa iti 2,381,741 kuadrado kilometro (919,595 sq mi), ti
Arhelia ket isu ti maikasangapulo a kadakkelan a pagilian iti lubong ken ti
kadakkelan idiay Aprika. Ti pagilian ket nabeddengan iti amianan adaya babaen ti
Tunisia, iti daya babaen ti Libya, iti laud babaen ti Morocco, iti abagatan
alaud babaen ti Lumaud a Sahara, Mauritania, ken Mali, iti abagatan adaya babaen
ti Niger, ken iti amianan bababen ti Baybay Mediteraneo. Manipud idi 2012, ti
Arhelia ket adda ti nakarkulo a populasion iti 37.1 a riwriw. Ti Arhelia ket
kameng ti Kappon ti Aprika, ti Arabo a Liga, OPEC ken ti Nagkaykaysa a
Pagpagilian, ken maysa a nagbangon a kameng ti Kappon ti Arabo a Maghreb.

Ti nagan ti pagilian ket naala manipud ti siudad ti Arhel. Ti sapasap a kaaduan
nga etomolohia ket mangisilpo ti nagan ti siudad iti al-Jazā'ir (الجزائر,
"Dagiti Isla"), ti napabassit a porma manipud ti daan a nagan ti siudad a
Jazā'ir Banī Mazghanna (جزائر بني مزغنة, "Isoisla dagiti Mazghanna a Tribu"),
nga inpakat babaen dagiti mediebal a heograpo a kas ni al-Idrisi. Dagiti dadduma
pay ket isurotda iti Ldzayer, ti Maghrebi nga Arabiko ken Berber para iti
"Arhelia" a mabalin a maikabagian ti Zirid a Dinastia nga Ari a ni Ziri
ibn-Manad ken ti nangbangon ti siudad iti Arhel.

Ti Arhelia ket nataenganen manipud idi 10,000 BC, a kas ti naibaga idiay Nailian
a Parke ti Tassili. Dagiti patneng a tatato iti akin-amianan nga Aprika ket
naisalsalumina a patneng a populasion, a tinawtawagan a kas dagiti Berber babaen
dagiti Griego ken dagiti Romano, ken kalpasan daytoy dagiti Arabo.



https://ilo.wikipedia.org/wiki/Virtual_International_Authority_File

Ti Virtual International Authority File (VIAF) ket maysa nga internasional a
turay ti papeles. Daytoy ket kadua a gandat dagiti nadumaduma a nailian a
bibioteka ken inpatpataray babaen ti Online Computer Library Center (OCLC). Ti
gandat ket inrugi babaen ti Nailian a Biblioteka ti Alemania ken ti Biblioteka
ti Kongreso ti Estados Unidos.

Ti gandatna daytoy ket ti mangisilpo dagiti papeles ti nailian a turay (a kas ti
Aleman a Turay a Papaeles ti Nagan) iti agmaymaysa a birtual a turay ti papales.
Iti daytoy a papeles, dagiti agpapada a rehistro manipud kadagiti sabali nga
agasmang ti datos ket naisilsilpoda. Ti VIAF a rehistro ket makaala ti alagaden
a numero ti datos, aglaon kadagiti nangruna a rehistro ti "kitaen" ken "kitaen
pay" manipud kadagiti kasisigud a rehistro, ken mangitudo kadagiti kasisigud a
rehistro ti turay. Dagiti datos ket mabalin a magun-od iti online babaen ken
mabalin a magun-od para kadagiti agsuksukisok ken pannakisinnukatan ken
pannakibinningayan ti datos. Ti resiprokal a panagpabaro ket agus-usar ti
protokol ti Open Archives Initiative.

Dagiti numero ti papeles ket agdama a mainaynayon kadagiti biograpiko nga
artikulo ti Wikipedia.



https://ilo.wikipedia.org/wiki/Panama

Panama (Espaniol: Panamá [panaˈma]), opisial a tinawtawgan ti Republika ti
Panama (Espaniol: República de Panamá), ket ti pagilian idiay Tengnga nga
Amerika a mabirukan iti pagbaetan ti Amianan ken Abagatan nga Amerika. Daytoy
ket bineddengan babaen ti Costa Rica iti laud, ti Colombia iti abagatan a daya,
ti Karibe iti amianan ken ti Taaw Pasipiko iti abagatan. Ti kapitolio ken
kadakkelan a siudad ket ti Siudad ti Panama, ken ti metro a lugarna ket
pagtaengan iti gangani a kagudua dagiti 3.6 a riwriw a tattao iti pagilian.

Ti Panama tinagtagitao idia dagiti nadumaduma a tribu sakbay ti panagtaeng
babaen dagiti Kastila idi maika-16 a siglo. Simmina ti Panama manipud iti
Espania idi 1821 ken timmipon iti kappon ti Nueva Granada, Ecuador, ken
Venezuela a nanaganan iti Republika ti Gran Colombia. Idi nawaswas ti Gran
Colombia idi 1831, nagtultuloy a nagtipon ti Panama ken Nueva Granada, ken
kanungpalan a nagbalin a Republika ti Colombia. Bayat a kimmadkadua iti Estados
Unidos, simmina ti Panama manipud iti Colombia idi 1903, ken nagpalubos daytoy
iti pannakaipatakder ti Kanal Panama babaen ti Kuerpo dagiti Inhenniero ti Buyot
ti Estados Unidos idi pagbaetan ti 1904 ken 1914. Idi 1977, ti maysa a tulag a
napirmaan idi para iti dagup a panagiyakar ti Kanal manipud iti Estados Unidos
iti Panama babaen ti patingga ti maika-20 a siglo, ken napasingkedan daytoy idi
31 Disiembre 1999.

Dagiti rentas manipud kadagiti panagbayad iti panagusar ti kanal ket agtultuloy
a mangirepresenta ti kaaduan a paset ti GDP ti Panama, urayno ti komersio,
panagbanko, ken ti turismo ket dagiti nangruna ken dagiti dumakdakkel a sektor.
Ti Panama ket addaa iti maikadua a kadakkelan nga ekonomia idiay Tengnga nga
Amerika ken isu pay ti kapardasan a dumakdakkel nga ekonomia tunggal maysa a tao
idiay Tengnga nga Amerika. Idi 2013, ti Panama ket nairanggo a kas maika-5
kadagiti pagilian ti Latin Amerika kadagiti termino iti Pagsurotan ti
Panagrang-ay ti Nagtagitaon, ken maika-59 itilubong. Manipud idi 2010,
agtultuloy ti Panama a kas ti maikadua a kasayaatan iti pagbibinglayan iti
ekonomia iti Latin nga Amerika, segun ti Pagsurotan Global a Kompetetibo ti
World Economic Forum. Iti panagsakop iti agarup a 40 porsiento iti kalawa iti
dagana, dagiti bakir ti Panama ket pagtaengan dagiti adu a tropikal a mula,
dagiti ayup ken dagiti billit – ken adda kadagitoy ket saan a mabirukan iti
sadino man a lugar iti planeta.

Iti panatitipon amian dagiti adda dita ngato, dagiti taga-Panama kadawyanda a
namatmati a ti kayat a sawen ti balikas a Panama ket "kaadu ti ikan, kaykayo ken
dagiti kulibangbang". Daytoy ti opisial a panangipalawag babaen dagiti libro ti
panagadal ii sosial nga inapprobaran babaen ti Ministro ti Edukasion ti Panama.
Nupay kasta, dagiti dadduma ket namatmatida a ti balikas a Panama ket nagtaud
manipud iti Kuna a balikas ti "bannaba" a ti kayatna sawen ket "adayo".

Midia a mainaig iti Panama iti Wikimedia Commons Pakaammo ti panagbiahe idiay
Panama manipud iti Wikivoyage (Ingles)



https://ilo.wikipedia.org/wiki/Israel

Ti Israel, opisial a ti Estado ti Israel ( /ˈɪzriːəl/; Hebreo: מְדִינַת
יִשְׂרָאֵל‎, Medīnat Yisrā'el, IPA: [me̞diˈnät jisʁäˈʔe̞l] ( denggen); Arabiko:
دَوْلَة إِسْرَائِيل‎, Dawlat Isrāʼīl, IPA: [dawlat ʔisraːˈʔiːl]), ket maysa a
parlamentario a republika idiay Tengnga a Daya, iti igid a pantar iti Baybay
Mediteraneo. Nabeddengan ti Lebanon iti amaianan, ti Siria iti amianan a daya,
ti Hordania ken ti West Bank iti daya, ti Ehipto ken ti Gaza Strip iti abagatan
a laud, ken ti Golpo ti Aqaba idiay Baybay Nalabbasit iti abagatan, ken buklen
daytoy dagiti nadumaduma a heograpiko a langlanga iti uneg iti daytoy bassit a
lugar. Ti Israel ket naipalpalawag a kas maysa a Hudio ken Demokratiko nga
Estado iti bukodna a Kangrunaan a Linlinteg ken isu laeng ti maymaysa a Hudio-a
kaaduan nga estado.

Kalpasan ti panagampon ti maysa a resolusion babaen ti Sapasap a Gimong iti
Nagkaykaysa a Pagpagilian idi 29 Nobiembre 1947 nga agitaltalek ti panakampon
ken pannakaisayangkat iti Nagkaykaysa a Pagpagilian a Plano ti Panagbingay para
iti Palestina, idi 14 Mayo 1948 David Ben-Gurion, ti Ehekutibo a Daulo iti
Organisasion ti Sangalubongan a Sionista ken presidente ti Hudio nga Ahensia
para iti Palestina, nairangarang ti pnakaibangon ti Hudio nga estado idiay Eretz
Israel, a maamamoan to a kas ti Estado iti Israel, ti maysa nga estado a nawaya
manipud ti Britaniko a Bilin para iti Palestina. Dagiti kaarrubana nga Arabo nga
estado ket nagraut ti sumaruno nga aldaw para ti panagsuporta kadagiti Palestino
nga Arabo. Manipud idin ti Israel ket nakigubgubat kadagiti adu a gubgubat
kadagiti kaarrubana nga Arabo nga estado, a daytoy ket nagsakup ti West Bank,
Peninsula ti Sinai, Gaza Strip ken ti Golan Heights. Paset kadagityo a
teritorio, a mairaman ti Day a Herusalem, ket innayon babaen ti Israel, ngem ti
pagbeddengan iti kaarrubana a West Bank ket saan pay anga agnanayon a
naipalpalawag. Ti Israel ket nagpirma iti tulag ti kappia a kaduna ti Ehipto ken
Hordania, ngem dagiti ganetget a panagsolbar ti Israeli–Palestina a suppiatan
ket saan pay a nagbanagan ti kappia.

Ti sentro ti busbos ti Israel ket ti Tel Aviv, a ti Herusalem ket isu ti kaaduan
ti populasion a siudad, ken ti kapitoliona (nupay saan a mabigbigan a
sangalubongan a kastoy). Ti populasion ti Israel, a kas naipalpalawag ti Tengnga
nga Opisina dagiti Estadistika ti Israel, ket nakarkulo idi 2012 ti agarup a
7,859,300 a tattao, a dagitoy 5,916,200 ket Hudio. Dagiti Arabo ket mangbukel ti
maikadua a kadakkelan nga etniko a grupo, a kaaduan kadagitoy ket Muslim. Adda
pay dagiti basbassit a minoridad a mairaman dagiti Kristiano, Drusos,
Sirkasianos ken Samaritano.

Ti Israel ket maysa a [[representatibo a demokrasia] nga addaan ti parlamentario
a sistema, panakaitutop a pannakabagi ken sangalubongan a kalintegan nga
agbutos. Ti Kangrunaan a Ministro ket agserbi a kas ti daulo ti gobierno ken ti
Knesset ket agserbi a kas ti maymaysa a kamara a lehislatibo a pannakabagi ti
Israel. Ti Israel ket addaan ti maysa a kangatuan a panagnamnama ti biag iti
lubong. Daytoy ket maysa a narang-ay a pagilian, kameng ti OECD, ken ti
ekonomiana, ket naibatay iti nominal a dagup ti domestiko a produkto, ket isu
idi ti maika-41 a kadakkelan iti lubong idi 2010. Ti Israel ket addaan ti
kangatuan ti pagalagadan ti panagbiag idiay Tengnga a Daya.

Kalpasan ti panakawayawaya idi 1948, ti baro a Hudio nga estado ket pormal a
nanaganan ti Medinat Yisrael, wenno Estado ti Israel, kalpasan a dagiti dadduma
a naidiaya a ken relihioso a nagnagan a mairaman i tEretz Israel ("ti Daga ti
Israel"), Zion, ken Hudea, ket nausig ngem nalikudan. Kadagiti nasapa a lawas ti
panakawayawayana, ti gobierno ket pinilina ti termino nga "Israeli" tapno
mangibaga kadagiti umili ti Israel, a napormalan ti pannakaiyebkas babaen ti
Ministro ti Ganganaet a Pannakibiang a ni Moshe Sharett.

Ti nagan nga Israel ket naipakasaritaan idin a naus-usar, iti sapasap ken
relihioso a panagusar, tapno mangitudo ti bibliko a Pagarian ti Israel wenno ti
sibubukel a Hudio a pagilian. Segun ti Hebreo a Biblia ti nagan nga "Israel" ket
naited kenni patriarka Jacob (Pagalagadan Yisraʾel, Isrāʾīl; Septuagint Griego:
Ἰσραήλ; "struggle with God") kalpasan ti panagballigina a nakigabbo iti anghel
ti Apo. Dagiti sangapulo ket dua nga annak a lallaki ni Jacob ket nagbalin a
dagiti nagngiputot kadagiti Israelita, ket nakunkuna pay a kas dagiti Sangapulo
ket dua a Tribu ti Israel wenno Annak iti Israel. Ni Jacob ken dagiti annakna a
lallaki ket nagtaengda idiay Canaan ngem napilitda baben ti bisin a napan idiay
Ehipto para iti uppat a kaputotan aginggana kenni Moses, ti maikadua a nalatak
nga apo ni Jacob, ket nangidaulo kadagiti Israelita a nagsubli idiay Canaan iti
"Ipapanaw". Ti kasapaan nga arkeolohiko naga artepakto a nagibaga ti balikas nga
"Israel" ket ti Merneptah Stele iti taga-ugma nga Ehipto (a napetsaan ti naladaw
a maika-13 a siglo BCE).

Ti lugar ket ammo pay a kas ti Nasantuan a Daga, a daytoy ket nasantuam para iti
amin a dagiti Abraham a relihion a mairaman ti Hudaismo, Kristianidad, Islam ken
ti Bahá'í a Pammati. Sakbay ti 1948 a Panakairangarang ti Panakawayawaya ti
Israeli, ti sibubukel a rehion ket naamammoan babaen kadagiti nadumaduma a
nagnagan a mairaman ti Akin-abagatan a Siria, Siria Palestina, Pagarian iti
Herusalem, Probinsia ti Iudaea, Coele-Siria, Retjenu, Canaan ken, ti
naisansangayan a kas ti, Palestina.

Ti pakinakem ti "Daga iti Israel", a naamammoan iti Hebreo a ka ti Eretz Yisrael
(wenno Eretz Yisroel), ket nangruna daytoy idin ken sagrado kadagiti Hudio a
tattao manipud idi Bibliko a panawen. Segun ti Torah, ti Dios ket inkarina ti
daga kadagiti tallo a Patriarka dagiti Hudio a tattao. Iti naikabatayan ti
eskritura, ti paset ti panawen dagiti tallo a Patriarka ket naikabil iti nasapa
a maikadua a milenio BCE, ken ti immuna a Pagarian iti Israel ket nabangon idi
maika-11 a siglo BCE. Dagiti simmaruno a dagiti Israelita a pagarian ken estado
ket nagballaballag a naturayan kadagiti sumaganad a ginasut a tawtawen, ken ammo
dagitoy manipud kadagiti nadumaduma bibliko a nagtaudan.

Ti akin-amianan a Pagarian iti Israel, ken dagiti pay siudad a Pilistino nga
estado ket natnag idi 722 BCE, ngem ti akin-abagatan a Pagarian iti Hudah ken
dagiti nadumaduma a Poeniko a siudad ket nagtultuloy ti kaaddada idi ti rehion
ket tinurayan babaen ti Asiria. Ti irurumsua dagiti Babilonia, ti Hudah ket
dimteng pay daytoy a naparukma.

Ti nagsasaruno a Persiano a turay, ti rehion, ket nabingbinagy ti nagbaetan ti
probinsia ti Siria-Coele ken kalpasan daytoy ti autonomo a Yehud Medinata, ket
naininut idi a naparang-ay ti urbano a kagimongan, a kaaduan atinurayan babaen
dagiti Hudio. Ti Griego a panagrukma ket linabsanna daytoy a rehion nga awan
dagiti resistansia wenno interesado. Nainkorporado iti Ptolemaiko ken
kanungpalanna dagiti Seleusida nga Imperio, ti akin-abagatan a Lebante ket
kaaduan a na-helenisado, a nagitakder daytoy kadagiti irteng a nagbaetan dagiti
Hudio ken dagiti Griego. Ti suppiatan ket rimtak idi 167 BCE babaen ti Macabeo a
Yaalsa, a nagballigi ti panagipatakderna ti maysa a nawaya a Hasmonean a
Pagarian idia Hudah, a daytoy ket napadakkel ti kaaduan ti moderno nga Israel,
idi dagiti Seleusida ket nagininutda a nakapukaw ti panagtengngel ti rehion.

Ti Imperio a Romano ket rinautna ti rehion idi 63 BCE, nga immuna a nangala ti
panagtengngelna iti Siria, ken idi pay panakairamanna idiay sibil a gubat ti
Hasmonean. Ti panagsalisal a nagbaetan dagti kumayat ti Romano ken dagiti
kumayat ti Parto a sangkatiponan idiay Hudea ket dimtengan ti panakaiturong ti
panakaikabil ni Herod ti Nalatak ken ti pakaitiptipon ti Herodes a Pagarian a
kas ti basalo a Hudio nga estado ti Roma. Ti panakaapday dagiti Herodes, ti
Hudea, ket naipabalin a kas probinsia ti Roma, ket nagbalin daytoy a lugar ti
naranggas a panagsalisal dagiti Hudio a simmupiat kadagiti Greko-Romano, a
nagpatinggaan ti Hudio-Romano a Gubgubat, a nagpatinggaan daytoy ti nawatiwat a
panagdadael ken panagpaty dagiti puli. Ti kaadda dagiti Hudio ti rehion ket
bimmassit kalpasan ti panakapaay ti Bar Kokhba a yaalsa a sinupiatan ti Imperio
a Romano idi 132 CE. NUpay kasta, adda idi ti nagtultuloy a bassit a kaada
dagiti Hudio ken ti Galilea ket isu ti nagbalin a sentro relihionna. Ti Mishnah
ken ti paset ti Talmud, dagiti sentro a testo ti Hudio, ket naaramid idi ti
las-ud ti maikadua aginggana ti maika-4 a sigsiglo CE idiay Tiberias ken
Herusalem. Ti rehion ket kaaduan a nataengan babaen dagiti Greko-Romano idiay
aplaya ken dagiti Samaritano idiay turod nga away. Ti Kristianidad ket nagininut
idi a simmuksukat ti Romano a paganismo, a ti lugar a babaen ti Bisantino a
turay ket napabalin iti Mitra iti Daya, a kas dagiti Palaestina Prima ken
Palaestina Secunda a probinsia. Ngem idi maika-5 ken maika-6 a siglo, dagiti
dramatiko a pasamak dagiti Samaritano a Yaalsa ket binalbaiwanna daytoy a daga,
nga adda dagiti adu a pannakadadael kadagiti Bisantino a Kristiano keb
Samaritano a kagimongan ken ti maysa a nagbanagan ti panagpabassit tipopulasion.
Kalpasan ti Persiano a panagrukma ken ti saan a napaut a pannakaikabil ti Hudio
a Mankomunidad idi 614 CE, ti Imperio a Bisantino ket nangikabil ti panagturayna
idi 625 CE, a nagbanagan daytoy ti adadu pay a panakaapday ken panakadadael.

Idi 635 CE, ti rehion, ia mairaman ti Herusalem, ket naparukma babaen dagiti
Arabo ken nabati idi a tinengtengngel dagiti Muslim para kadagiti sumaruno a
1300 a tawtawen.Ti panaktengngel ti rehion ket naiyallatiw ti nagbaetan dagiti
Umayyad, Abbasids, ken dagiti Krusada ti dagup dagiti simmaruno nga innem a
siglo, sakbay a naparukma babaen ti Mamluk Sultanato, idi 1260. Idi 1516, ti
rehion ket rinukma babaen ti Imperio nga Otomano, ken nabati babaen ti Turko a
panakaturay aginggana idi maika-20 a siglo.



https://ilo.wikipedia.org/wiki/Indonesia

Ti Indonesia, opisial a ti Republika ti Indonesia (Indones: Republik Indonesia),
ket ti naturay nga estado idiay Abagatan a daya nga Asia ken Oceania. Ti
Indonesia ket maysa a purpuro a buklen dagiti rinibu nga isla. Daytoy ket
sakupenna dagiti 33 a probinsia ken 1 nga Espesial nga Administratibo a Rehion
(para iti panangituray babaen ti sakbay ti kolonia a monarkia) nga addaan iti
nakarkulo a populasion iti sumurok a 252 a riwriw a tattao, ken mangaramid
daytoy iti maikapat a kaaduan ti populasion a pagilian iti lubong. Ti republika
a porma ti gobierno ti Indonesia ket buklen ti nabutosan a lehislatura ken
presidente. Ti kapitolio a siudad ti pagilian ket ti Jakarta. Ti pagilian ket
makibinningay kadagiti daga a pagbeddengan iti Papua Baro a Guinea, Daya a
Timor, ken Malaysia. Dagiti dadduma pay a kaarrubana a pagilian ket mairaman ti
Singapur, ti Filipinas, Australia, Palau, ken ti Indiano a teritorio ti Is-isla
ti Andaman ken Nicobar. Ti Indonesia ket ti nagpundar a kamemng ti ASEAN ken
kameng dagiti nangruna nga ekonomia ti G-20. Ti ekonomia ti Indonesia ket isu ti
1maika-16 a kadakkelan babaen ti nominal a GDP.

Ti purpuro ti Indonesia ket nangruna idin a rehion iti panagtagilako manipud idi
maika-7 a siglo, idi ni Srivijaya ken kalpasanna ni Majapahit ket
nakipagtagilako iti Tsina ken India. Dagiti lokal nga agturturay ket
nagin-inutda a nangala kadagiti ganganaet a modelo ti kultura, relihion ken
politika manipud kadagiti nasapa a siglo, ken nagrang-ay dagiti pagarian ti
Hindu ken Budista. Ti pakasaritaan ti Indonesia ket naimpluensian babaen dagiti
ganganaet a bileg a nagay-ayat kadagiti masna a rekursona. Dagidi Muslim a
nagtagtagilako ket nagiyegda ti kaaduan nga Islam, bayat a dagidi bileg ti
Europa ket nagiyegda iti Kristianidad ken naglalabanda tapno bukbukodanda ti
panagtagilako kadagiti Is-isla ti Rekado ti Maluku idi las-ud ti Panawen ti
Pnagduktal. Kalpasan ti tallo ket gudua a sigsiglo iti Kolonialisno nga Olandes,
ti Indonesia ket nakaala met iti pannakawayana kalpasan idi Sangalubongan a
Gubat II. Ti pakasaritaan ti Indonesia ket nariron kalpasanna daytat\, nga adda
met dagiti karit nga inyeg dagiti masna a didigra, adu a panagpapatay,
panagbalintungeg, separatismo, ti proseo ti demokratisasion, ken dagiti paset ti
panawen iti napardas a panagbaliw iti ekonomia.

Ti Indonesia ket buklen dagiti ginasut a naisangayan a patneng a grugrupo ti
etniko ken lingguistika. Ti kadakkelan – ken katurayan iti politika – ket ti
etniko a grupo ti Habanes. Napadur-as met ti nagbibingayan nga identidad, a
naipalawag babaen ti nailian a pagsasao, dibersidad ti etniko, kaadu ti relihion
iti kaunegan ti kaaduan a populasion ti Muslim, ken ti pakasaritaan ti
kolonialismo ken iti rebelion a naisuppiat iti daytoy. Ti nailian a sasao ti
Indonesia ket ti, "Bhinneka Tunggal Ika" ("Panagkaykaysa iti Dibersidad"
literall a, "adu, ngem maymaysa met"), ket mangibagbaga ti dibersidad a
nangsukog iti pagilian. Uray ti dakkel a populasianna ken dagiti rehion a
napusek iti populasion, ti Indonesia ket addaan iti nawatiwat a luglugar iti
kaatapan a mangsuporat ti maikadua a kangatuan nga agpang iti biodibersidad iti
lubong. Ti pagilian ket addaan iti adu a masna a rekurso, ngem adu pay met laeng
dagiti napanglaw.

Midia a mainaig iti Indonesia iti Wikimedia Commons Pakaammo ti panagbiahe idiay
Indonesia manipud iti Wikivoyage (Ingles)



https://ilo.wikipedia.org/wiki/Etiopia

Ti Etiopia ( /ˌiːθiˈoʊpiə/) (Ge'ez: ኢትዮጵያ ʾĪtyōṗṗyā), opisial a naamammoan a kas
ti Pederal Demokratiko a Republika ti Etiopia, ket maysa a pagilian a mabirukan
idiay Sara iti Aprika. Isu daytoy ti maikadua a kaaduan ti populasion a pagilian
idiay Áprika, nga adda ti sumurok a 82 a riwriw nga agtaeng, ken ti
maikasangapulo a kadakkelan babaen ti kalawa ti lugar, a sumakop ti
1,100,000 km2. Ti Etiopia ket nabeddengan babaen ti Eritrea iti amianan, ti
Djibouti ken Somalia iti daya, ti Sudan ken Abagatan a Sudan iti laud, ken Kenya
iti abagatan. Ken ti kapitoliona ket adda idiay Addis Ababa, isu pay daytoy ti
kaaduan ti populasion a napalikmutan ti daga iti lubong.

Ti Etiopia ket maysa idi a monarkia para kadagiti kaaduan a pakasaritaanna, ken
ti Etiope a dinastia ket masurotanna ti ramutna manipud ti maikadua a siglo BC.
Ti Etiopia ket maysa pay kadagiti kadaanan a sitio iti rimsuaan ti nagtagitaoan
a naam-ammuan dagiti sientista iti tatta nga aldawi, a nakaparnuay kadagiti
kadaanan a pagsurotan iti nagtagitaoan. Mabalin nga isu daytoy ti rehion nga
immuna a naggapuan dagiti Homo sapiens para iti ipapanda idiay Tengnga a Daya
ken dagiti puntos iti labes. Kaduaanna ti Roma, Tsina ken Persia, ti Etiope nga
Aksum nga Imperio ket naipanunutan idi a kas maysa kadagiti uppat a nalatak a
kabilegan iti maika-3 a siglo. Idi agdama a panawen ti Karapkap para iti Áprika,
ti Etiopia ket isu laeng ti Aprikano a pagilian malaksid ti Liberia a
nakataginayon ti katurayanna a kas maysa a mabigbigan a nawaya a pagilian, ken
maysa idi kadagiti uppat nga Aprikano a kameng iti Liga dagiti Pagilian.
Kalpasan ti bassit a panawen iti Italiano a panagsakop, ti Etiopia ket nagbalin
a dokumento ti linteg a kameng ti Nagkaykaysa a Pagpagilian. Idi dagiti dadduma
a pagilian ti Aprika ket nakagun-od ti panakawayaway kalpasan ti Maikadua a
Sangalubongan a Gubat, adu kadagitoy ti immampon kadagiti maris iti wagaywaway
iti Etiopia, ken ti Addis Ababa ket nagbalin a lokasion kadagiti nadumaduma nga
internasional nga organisasion a naipakatengngaan ti isip para iti Áprika. Ti
Etiopia ket maysa kadagiti nangibangon a kaemeng ti Di-Nailinia a Tignay, G-77
ken ti Organisasion ti Aprikano a Panagkaykaysa. Ti Addis Ababa ket isuti agdama
a kuartel ti Kappon ti Aprika, ti Pan Aprikano a Kamara ti Komersio, UNECA ken
ti Aprikano nga Agsagsagana a Puersa. Ti Etiopia nakakitan dagiti nadumaduma a
sistema ti gobierno kalpasan ti dinastia nga indauloan babaen ni Haile Selassie
ket naabak idi 1974.

Ti taga-ugma a Ge'ez a sinuratan ket nawatiwat a maususar idiay Etiopia. Ti
Etiopiano a kalendario ket pito aginggana ti walo a tawen a likudan ti Gregorian
a kalendario . Ti pagilian ket maysa nga adu ti pagsasaona ken adu ti etnikona a
kagimongan kadagiti agarup a 80 a grupo, a dagiti dua a kadakkelan ket ti Oromo
ken ti Amhara, a dagitoy a dua ket agsasaoda kadagiti Apro-Asiatiko. Ti kaaduan
a populasionna ket Kristiano bayat a ti maysa apagkatlo ket Muslim, a dagitoy a
dua a relihion ket adda ti napigsa aramutda iti pagilian. Ti adu a populasion
dagiti Etiopiano a Hudio ket nagtataengda idiay Etiopia aginggana ti panawen ti
1980. Ti pagilian ket ibalayanna pay ti naikararuaan a Rastafari a tignay. Adda
dagiti 9 UNESCO a Tinawtawid a Lugar ti Lubong idiay Etiopia.

Urayno isu ti kangrunaan a taudan iti kayaran Nilo, ti Etiopia ket nakapan
kadagiti seriye ti panagbisin idi panawen ti 1980, a naipakaro babaen dagiti
nakariro a heopolitiko ken sibil a gubgubat. Ti pagilian ket narugianen a
makaungar, ken adda tattan ti kadakkelan nga ekonomia babaen ti GDP idiay Daya
nga Aprika ken Tengnga nga Aprika. Ti Etiopia ket sursurotenna ti maysa a
pederal a republika a sistema ti politika ken ti EPRDF ket isu ti agturturay a
partido manipud idi 1991.

Midia a mainaig iti Etiopia iti Wikimedia Commons Pakaammo ti panagbiahe idiay
Etiopia manipud iti Wikivoyage (Ingles)



https://ilo.wikipedia.org/wiki/Eritrea

Ti Eritrea (/ˌɛrɨˈtreɪ.ə/ wenno /ˌɛrɨˈtriːə/; Tigrinya: ኤርትራ ʾErtrā ; Arabiko:
إرتريا‎ Iritriyā), opisial nga iti Estado ti Eritrea, ket pagilian idiay Sara ti
Aprika. Ti kapitoliona daytoy ket ti Asmara ken nabeddengan babaen ti Sudan iti
laud, ti Etiopia iti abagatan, ken ti Djibouti iti abagatan a daya. Ti
akin-amianan a daya ken akindaya a paspaset ti Eritrea ket addaan iti nawatiwat
nga aplaya iti igid ti Baybay Nalabbasit iti ballasiw manipud ti Saudi Arabia
ken Yemen. Ti pagilian ket addaan iti dagup ti kalawa iti agarup a 117,600 km2
(45,406 sq mi), ken iramanna ti Purpuro ti Dahlak ken dagiti nadumaduma nga
Is-isla ti Hanish. Ti naganna nga Eritrea ket naibatay iti Taga-ugma a Griego a
nagan para iti Baybay Nalabbasit (Ἐρυθρὰ Θάλασσα Eruthra Thalassa), nga immuna a
naampon para iti Italiano nga Eritrea idi 1890.

Ti Eritrea ket muti-etniko a pagilian ken adda kadagiti siam a mabigbig a
grupgrupo ti etniko. Daytoy ket addaan iti agarup nga innem a riwriw nga
agnanaed. Kaaduan kadagiti agnanaed ket makasao kadagiti pagsasao nga
Apro-Asiatiko ken mabalin a dagiti sanga ti Semitiko wenno Kushitiko. Kadagitoy
a komunidad, ti tattao a Tigray-Tigrinya ket mangaramid ti agarup a 55% iti
populasion, nga iti met tattao Tigre ket mangbukel ti agarup a 30% kadagiti
agnanaed. Iti pay maipatinayon, adda met dagiti bilang ti etniko a minoridad ti
Nilotiko nga agsasao iti Nilo-Sahara. Kaaduan ti tattao iti teritorio ket
agraraemda iti Kristianidad wenno Islam.

Ti Pagarian ti Aksum a mangsakop iti kaaduan iti moderno nga aldaw nga Eritrea
ken akin-amianan nga Etiopia, ket mabalin a rimmang-ay idi immuna wenno maikadua
a sigsiglo ken nagampon iti Kristianidad babaen idi naparukma ti Ehipto idi
panawen ti Islam. Idi mediebal a panpanawen, kaaduan ti Eritrea ket natnag
babaen ti Pagarian ti Medri Bahri ken adda met ti basbassit a rehion a kas paset
ti Republika ti Hamasien. Ti pannakapartuat ti moderno nga aldaw nga Eritrea ket
nagresultaan dagiti nawaya a pagarian ken dagiti nadumaduma a basalo nga estado
iti imperio ti Etiopia ken ti Imperio nga Otomano ken kanungpalan a nagresultaan
ti pannakaporma iti Italiano nga Eritrea. Idi 1947 ti Eritrea ket nagbalin a
paset ti pederasion ti Etiopia, ti Pederasion ti Etiopia ken Eritrea. Ti
simmarsaruno a pannakaikapetna iti Etiopia ket nakaiturongan iti Gubat ti
Wayawaya ti Eritrea ken nakatungpalan iti pannakawayawaya ti Eritrea kalpasan ti
reperendum idi Abril 1993. Nagtultuloy dagiti panagriringgor a nagbaetan ti
Eritrea ken Ethiopia a nakaiturongan ti Gubat ti Eritrea–Etiopia idi 1998–2000
ken dagiti dadduma pay a pannakilablaban iti Djibouti ken Etiopia.

Ti Eritrea ket kameng ti Kappon ti Aprika, ti Nagkaykaysa a Pagpagilian ken ti
IGAD, aken maysa nga agpalpaliiw iti Liga ti Arabo.

Midia a mainaig iti Eritrea iti Wikimedia Commons Pakaammo ti panagbiahe idiay
Eritrea manipud iti Wikivoyage (Ingles)



https://ilo.wikipedia.org/wiki/Tao_(sebbangan)

Ti tao (Homo sapiens), ti is-isu a sibibiag a kamkameng dahiti henero a Homo,
ket dagiti mamalia iti primado nga urnos a nagtaud manipud idiay Aprika, a
dagitoy ket nakaabotda ti anatomiko a modernidad idi agarup a 200,000 tawtawen
ken nangipakiatta ti napno a moderno a panagkukua idi agarup a 50,000 tawtawen.

Ti linia ti tao ket nagtaud manipud iti kinaudi a sapasap a kaputotan iti
tsimpanse idi agarup a 5 a riwriw a tawtawen idiay Aprika, a nagbalin iti
Australopitekus ken dimteng iti henero a Homo. Dagiti immuna a sebbangan ti tao
a rimmuar idiay Aprika ket ti Homo erectus, ti Aprikano a pannakaiduma a,
kimadduaan ti Homo heidelbergensis, ket naikapanunotan nga isu ti kaasitgan a
kaputotan iti moderno a tattao. Dagiti Homo sapiens ket nagrugida a
nangtagtagitao kadgiti kontinente, simmangpetda idiay Australia idi agarup a
40,000 tawtawen, ti Kaamerikaan idi agarup a 15,000 a tawtawen, ken dagiti adayo
nga is-isla a kas ti Hawaii, Easter Island, ken Madagascar idi nagbaetan ti 300
AD ken 1200 AD a tawtawen. Idi agarup a 10,000 a tawtawen ti tattao ket
nagrugida a nagsanay ti sedentario nga agrikultura a nagpaamoda kadgiti mula ken
ayup a nangipalubos ti nakaro a panag-adu ti populasion iti lubong. Nupay ti
panagrang-ay dagiti pinatary ti sungrod a teknolohia ken dagiti baro a pamay-an
para iti panagrang-ay ti salun-at idi maika-19 ken maika-20 a siglo, ti
populasion ti táo ket imadadu pay manen. A adda dagiti agmaymaysa a
pannakaiwarwaras kadagiti amin a kontinente malaksid ti Antartika, ti tattao ket
maysa a kosmopolitan a sebbangan. Manipud idi Nobiembre 2011[pabaroen], ti
populasion ti táo ket nakarkulo idi ti nagbaetan ti 6.97  ken 7 a bilion.

Ti tattao ket naidasig babaen ti kaadda ti maysa a dakkel nga utek a maigiddiat
ti kadakkel ti bagi, nga adda ti naisangsangayn a nsayyat ti panakarang-ayna a
neokortesa, sakbay ti sango a kortesa ken dagiti temporal a rutong, a makaaramid
kaniada a makabael kadagiti narigat a maaw-awatan a panagrason, pagsasao,
introspesion, panagpadles ti parikut ken kultura babaen ti sosial a panagadadal.
Daytoy a kapasidad ti sirib, a mairaman ti panagampon ti dua a saka a panaggunay
a mangwaya dagiti ima para iti panagiggem dagiti banbanag, ket nakapalubos
dagiti tao' ti kaaduan a panagusarda kadagiti ramit kadagiti ania man a sibibiag
a sebbangan iti Daga. Ti tattao ket is-isu laeng ti sibibiag a sebbangan nga
ammona ti agaramid ti apoy ken agluto ti makan, ken ti is-isu pay nga ammo a
sebbangan nga agkawes ken agpartuat ken agusar kadagiti nadumaduma a teknolohia
ken dagiti arte. Ti panagadal ti tattao ket ti sientipiko a displina iti
antropolohia.

Dagiti tao ket naisangsangayanda nga umampon ti panagusar kadagiti sistema ti
simbolo a panagisarita a kas ti pagsasao para iti bukod a panagiyebkas, ti
panakisinnukat ti kapanunotan, ken organisasion. Dagiti tao ket makapartuatda
kadagiti narigat a maawatan a sosial nga estruktura a buklen dagiti adu nga
agtitinnulong ken agsisinuppiat a grupo, manipud dagiti pamilia ken dagiti sapot
ti kinabagian aginggana dagiti estado. Ti sosial a panakibiang a nagbaetan
dagiti tao ket nakapatakder ti nawatiwat a kinaduma dagiti pateg, alagaden a
sosial, ken dagiti rito, a no iraman amin dagitoy ket agporma ti batayan ti
kagimongan ti tao. Dagiti tao ket naamammon para kadagiti essemda a makaawat ken
mangimpluensia ti bukodda nga enbironmento, snga agsuksukisokda ti
panagipalpalawag ken mangiturturong ti penomena babaen ti siensia, pilosopia,
mitolohia, ken relihion.

Ti panakaduktal ken panagadal iti posil dagiti kaputotan iti moderno a tattao
the kayat a sawen ti balikas a "tao" ket nagbalbaliw, a kas ti dati a nalawag a
a beddengan a nagbaetan ti tao ken sunggo ket napusasaw, a tattan ket bukbuklen
dagiti nadumaduma a sebbangan. Tatta nga aldaw para iti sientipiko a panagusar
ti "tao" ket mabalin a mangitudo ti ania man a kameng ti henero ti Homo. A
maipanayon ti kaunegan ti Homo sapiens, adda dagiti paggiddiatan a nagbaetan ti
anatomiko a moderno a Homo sapiens ken Arkaiko a Homo sapiens, ti kasapaan a
kameng ti posil iti sebbangan. Sagpaminsan a dagiti grupo a kas ti Neandertales
ket naidasigda a kas maysa a subsebbangan iti Homo sapiens - Homo sapiens
neanderthalensis. Nupay kasta, iti inaldaw a panagusar, ken iti daytoy nga
artikulo, ti balikas a "tao" ket sapasap a mangitudo ti is-isu laeng a sibibiag
a sebbangan ti henero ti - anatomiko ken moderno a panagtagtagikua ti Homo
sapiens. Ti silulukat a saludsod a maipanggep kadagiti awanen nga subsebbangan
ket masakupanto bassit. Dagiti posil ti tao ket nasakupan idiay artikulo ti
"Homo", ken dagiti artikulo a maipanggep ti agmaymaysa a sebbangan ti henero.

Ti Ingles a panagilasin a tao ket maysa a Tengnga nga Ingles a binulod a balikas
manipud ti Daan a Pranses humain, a kamaudianan a manipud iti Latin hūmānus, ti
panangilasin a porma iti homō "lalaki". Ti panagusar ti balikas a ka maysa a
pagnagan (ng adda ti ad-adu ngem maysa: tattao) ket napetsaan idi maika-16 a
siglo. Ti patneng nga Ingles a termino lalaki ket mabalin a sapasap a mangitudo
ti sebbangan (sinonimo para iti sangkataoan), ken mabalin a dati a mangitudo ti
naisangsangayan nga agmaymaysa iti ania man kadagitoy a sekso. Ti kinaudi a
panagusar ket nabaak tattan. Ti sapasap a panagusar ti termino a "lalaki" ket
maapapday, a maiparabor a maireserba a mangipatudo para iti maysa a manakman a
lallaki. Ti balikas ket manipud iti Proto-Hermaniko *mannaz, manipud iti
Proto-Indo-Europeano (PIE) a ramut*man-.

Ti sebbangan a binomio Homo sapiens ket inaramid idi babaen ni Carl Linnaeus iti
obrana idi maika-18 a siglo aSystema Naturae, ken isu ti bukodna a lektotipo a
pagkitaan. Ti sapasap a nagan a Homo ket maysa a naadal a naala manipud iti
Latin idi maika-18 a siglo homō "lalaki", a dimtengan ti "naindagaan a parsua"
(Daan a Latin hemō, maysa a kabagian ti Daan nga Ingles guma "lalaki", manipud
ti PIE *dʰǵʰemon-, a kayatna a sawen ket 'daga'). Ti sebbangan a nagan a sapiens
a kayatna a sawen ket "nasirib" wenno "nasaririt".



https://ilo.wikipedia.org/wiki/Kultura

Ti kultura (Latin: cultura lit. panagtalon) ket maysa a moderno a konsepto a
naibatay iti maysa a termino nga immuna a nausar idiay klasiko a kina-ugma
babaen ti Romano nga orador, a ni Cicero: "cultura animi". Ti termino a
"kultura" ket immuna a nagparang iti agdama apuotna idiay Europa idi maika-18
ken maika-19 a sigsiglo, tapno mangibaga ti pamay-an ti panagtalonn wenno
panagparang-ay, a kas iti agrikultura wenno hortikultura. Idi maika-19 a siglo,
ti termino ket rimmmang-ay nga immuna a mangibaga ti panagpasayaat wenno
panakapino ti maysa a tao, a naipangpangruna babaen ti edukasion, ken ti
panakatungpal dagiti nailian nga aspirasion wenno dagiti umno. Idi tengnga ti
maika-19 a siglo, adda dagiti sientista a nagususar ti termino a "kultura" tapno
mangitudo ti sangalubongan a kapasidad ti nagtagitaon. Para iti Aleman a
di-positibista a sosiolohista a ni Georg Simmel, ti kultura ket nangibagbaga "ti
kultibasion dagiti agmaymaysa a tao babaen ti ahensia dagiti akin-ruar a porma a
dagitoyen ket representatiboin ti dalan ti pakasaritaan".

Idi maika-20 a siglo, ti "kultura" ket rimmuar a kas ti maysa a sentro a
konsepto iti antropolohia, a binukbuklan ti sakop ti penomena ti tao a saan a
maidakamat ti henetiko a tawidan. A naisangsangayn ti trmino a "kultura" iti
Amerikano nga antropolohia ket adda ti dua akayatna a saoen: (1) ti rimmang-ay a
kapasidad ti tao a mangidasig ken mangirepresenta dagiti panakasanay kadagiti
simbolo, ken ti panagtignay a naiparapaap ken managpartuat; ken (2) dagiti
naisalsalumina a pamay-an ti tattao nga agtataeng kadagiti nadumaduma aluglugar
iti lubong a nagidasdasig ken nagirepreprenta dagiti pannakasanayda, ken ti
panagtignayda a nagpartuat. Dagiti pannakailaslasin ket agdama a naararamid ti
nagbaetan ti pisikal nga artipakto a pinartuat babaen ti maysa a kagimongan, a
naibagbaga a kas ti material a kultura ken dagiti amin, dagiti di-maararikap a
kas ti pagsasao, tradision, kdpy. a dagitoy ti kangrunaan a batayan ti termino a
"kultura".

Ti etimolohia ti moderno a termino ti "kultura" ket adda ti maysa a klasiko a
taudan. Iti Inggles, ti balikas a "kultura" ket naibatay ti termino nga
inus-usar idi babaen ni Cicero idiay bukodna a Tusculan Disputations, nga idiay
ket nagsursurat ti panagtalon ti kararua wenno "cultura animi", nga isu a daytoy
ket nagus-usar ti maysa amaipapan ti agrikultura a metapora tapno
mangipalpalawag ti panagrang-ay ti pilosopiko a kararua, a daytoy ket naawawatan
a teleolohiko a kas ti maysa a kangatuan a masna a mabalin a panunot para iti
panagrang-ay ti nagtagitaoan. Ni Samuel Pufendorf ket isu ti nangala ti metapora
iti moderno a kontestoto, a kayatna asaoen ket adda ti kapada, ngem saanen nga
agipagpagarup a ti pilosopia ket isu ti masna akinalibnos ti tao. Ti
panag-usarna, ken dagiti adu a mannurat kalpasan kaniana "ket mangitudo kadagiti
amin a pamay-an a nagpasayaat ti tao kadagiti kasisigud a barbarismo, ken babaen
ti artipisio, ket nagbalin a napno a tao ".

Midia a mainaig iti Kultura iti Wikimedia Commons Dagiti inadaw a sasao a
mainaig iti Kultura iti Wikiquote (Ingles)



https://ilo.wikipedia.org/wiki/Luxembourg

Ti Luxembourg opisial a ti Nalatak a Dukado ti Luxembourg (Luksemburges:
Groussherzogtum Lëtzebuerg, Pranses: Grand-Duché de Luxembourg, Aleman:
Großherzogtum Luxemburg), ket ti napalikmutan ti daga a pagilian idiay Akinlaud
nga Europa. Daytoy ket bineddengan babaen ti Belhika iti laud ken amianan, ti
Alemania iti daya, ken ti Pransia iti abagatan. Daytoy ket buklen dagiti dua a
nangruna a rehion: ti Oesling iti amianan a kas paset ti massif ti Ardennes, ken
ti Gutland ("nasayaat a pagilian") iti abagatan.Ti Luxembourg ket addaan iti
populasion iti 524,853 manipud idi Oktubre 2012 ken addaan iti kalawa iti 2,586
kuadrado kilometro (998 sq mi), ken mangaramid daytoy kadagiti maysa a
kabassitan a naturay nga estado idiay Europa.

Kas maysa a representatibo a demokrasia nga addaan iti naibatay iti linteg a
monarkia, daytoy ket indauluan babaen ti nalatak a duke, ni Henri, Nalatak a
Duke ti Luxembourg, ken isu laengen daytoy ti nabati a nalatak a dukado iti
lubong. Ti Luxembourg ket maysa a naparang-ay a pagilian, ken addaan daytoy iti
napasayaat nga ekonomia ti kangatuan a GDP (PPP) tunggal maysa a tao iti lubong,
segun ti Nagkaykaysa a Pagpagilian idi 2014. Ti sentral a lokasionna ket
nangaramid daytoy nga estratehiko a nangruna kadagiti nadumaduma a bileg,
manipud idi pannakapundarna a kas pagsammakedan ti Roma, ti panagsangailina iti
nangruna a kastilio ti Pranko idi las-ud ti Nasapa a Tengnga a Panpanawen, ken
ti papelna a kas bastion para iti Kalsada Espania idi baetan ti maika-16 ken
maika-17 a sigsiglo.

Ti Luxembourg ket nagpundar a kamemng ti Kappon ti Europa, NATO, OECD, ti
Nagkaykaysa a Pagpagilian, ken ti Benelux, ken mangipaltiing ti politikal a
konsensona a mangparabor iti integrasion iti ekonomia, politika, ken militar. Ti
siudad ti Luxembourg, nga isu daytoy ti kapitoliona ken kadakkelan a siudad, ket
isu ti tugaw dagiti nadumaduma a patakder ken ahensia ti Kappon ti Europa. Idi
Oktubre 18 2012, ti Luxembourg ket immuna a napili iti pakasaritaanna iti
temporario a tugaw iti Konseho ti Seguridad ti Nagkaykaysa a Pagpagilian. Ti
pagilian ket nagserbi iti Konseho ti Seguridad manipud idi Enero 1 2013
aginggana idi Disembre 31 2014. Iti panangipaltiingna iti iti puestona iti
heograpia, ti kultura ti Luxembourg ket nagtitiponan ti Romaniko ken Hermaniko
nga Europa, ken nangitiptipon kadagiti ugali iti tunggal maysa. Ti Luxembourg
ket maysa a tallo ti pagsasaona a pagilian: ti Luksemburges, Pranses ken Aleman
ken dagiti opisial a pagsasao. Urayno daytoy ket sekular nga estado, ti
Luxembourg ket kaaduan a Romano Katoliko.

Midia a mainaig iti Luxembourg iti Wikimedia Commons Pakaammo ti panagbiahe
idiay Luxembourg manipud iti Wikivoyage (Ingles)



https://ilo.wikipedia.org/wiki/Kappon_ti_Sobiet

Ti Kappon ti Sobiet (Ruso: Советский Союз, tr. Sovetsky Soyuz), opisial a ti
Kappon dagiti Sosialista a Republika ti Sobiet (USSR; Ruso: Сою́з Сове́тских
Социалисти́ческих Респу́блик, tr. Soyuz Sovetskikh Sotsialisticheskikh
Respublik; IPA: [sɐˈjus sɐˈvʲetskʲɪx sətsɨəlʲɪˈstʲitɕɪskʲɪx rʲɪsˈpublʲɪk] (
denggen); naipangyababa iti Inggles kas ti СССР, SSSR), ket maysa idi a
batay-linteg a sosialista nga estado nga adda idiay Eurasia iti nagbaetan ti
1922 ken 1991.

Ti Kappon ti Sobiet ket maysa idi a maymaysa a partido nga estado a tinurayan
babaen ti Partido Komunista manipud idi nabangon aginggana idi 1990. Maysa a
kappon dagiti 15 subnational a republika ti Sobiet, ti estado ti Sobiet ket
naipatakder babaen ti maysa a naisentro a nagato a gobierno ken ekonomia.

Ti Ruso a Rebolusion iti 1917 ket gapuanan ti panatuang ti Ruso nga Imperio.
Kalpasan ti Ruso a Rebolusion, adda idi ti panagsagsagaba para iti bileg a
nagbaetan ti partido a Bolshevik, nga indauloan babaen ni Vladimir Lenin, ken ti
kontra-komunista a Puraw a tignay. Idi Disiembre 1922, dagiti Bolshevik ket
nangabakda iti sibil a gubat, ken naporma ti Kappon manipud kadagiti
panagtitipon ti Pederatibo a Sosialista a Republika ti Ruso a Sobiet, ti
Transkaukasia a Sosialista a Pederatibo ti Sobiet a Republika, ti Ukraniano a
Sosialista a Republika ti Sobiet and the Byelorussian Soviet Socialist Republic.

Kalpasan ti ipupusay ni Vladimir Lenin idi 1924, ni Joseph Stalin ket isu ti
nagturay, a nagidaulo it USSR babaen ti a programa ti panagindustrialisasion. Ni
Stalin ket nangibangon ti maysa a naplano nga ekonomia.

Idi Hunio 1941, ti Nasi nga Alemaniay ken dagiti kumaduanna ket rinautda ti
Kappon ti Sobiet, a daytoy ti nangbettak ti di-mangriribo a tulag, a pinirmaan
dayta naibaga a naaudi idi 1939. Kalpasan ti uppat a tawen a panakilablaban, ti
Kappon ti Sobiet ket rimsua a kas dagiti dua a nalatak a bileg iti lubong, a ti
maysa pay ket ti Estado sUnidos.

Ti Kappon ti Sobiet ken dagiti bukodna a satelite nga estado ti Dumaya a Europa,
a namammoan a kas ti Dumaya a Pagkaykaysaan, ket nakisuppiat iti Nalamiis a
Gubat, daytoy ket ti maysa a nabayag a sangalubongan nga a prolonged global
ideolohiko ken politiko a panagsagsagaba a kasupiatna ti Estados Unidos ken
dagiti bukodna a Lumaud a kumaduaan, a daytoy ket pinanawanna met laeng gapu ti
panakaisangona iti panagrigat ti ekonomia ken dagiti domestiko ken ganganaet a
yaalsa ti politika. Iti naladaw a panawen ti 1980, ti naudi a daulo ti Sobiet a
ni Mikhail Gorbachev ket nagpadas ti panagrepormana ti estado kadagiti
annurotenna iti perestroika kenglasnost, ngem ti Kappon ti Sobiet narba ken
daytoy ket pormal a natunaw idi Disiembre 1991 kalpasan ti napaay a kudeta ti
Agosto. Ti Ruso a Pederasion ket nagitultuloy kadagiti karbengan ken
obligasionna.

Daytoy ket adda ti kalawa a 22,402,200 kuadrado kilometro (8,649,500 sq mi), ti
Kappon ti Sobiet ket isu ti kadakkelan nga estado iti lubong. Ti kadakkelan nga
estado iti lubong, tatta nga aldawen ket ti Rusia, a daytoy ket rimsua manipud
ti USSR kalpasan ti panakapaay daytoy. Sumaksakop iti pagkanem a kalawa iti
rabaw ti Daga, ti kadakkelna ket maipada iti Amianan nga Amerika. Ti Europeano a
paset daytoy ket buklen ti pagkapat a kalawa iti daytoy a pagilian, ken daytoy
idi ti sentro ti kultura ken ekonomia. Ti dumaya a paset idiay Asia ket gumay-at
idiay Taaw Pasipiko aginggana ti daya ken Apganistán iti abagatan, ken awan unay
ti populasionna. Daytoy ket nawatiwat iti 10,000 kilometro (6,200 mi) ti daya
aginggana iti laud a bumallasiw kadagiti 11 sona ti oras, ken gangani a 7,200
kilometro (4,500 mi) iti amianan aginggana ti abagatan. Adda daytoy ti lima a
sona ti klima: tundra, taiga, estepa, desierto, ken kabambantayan.

Ti Kappon ti Sobiet ket tagikuana ti kaatiddogan a pagbeddengan iti lubong, a
marukrukod iti agarup a 60,000 kilometro (37,000 mi), dua a pagkatlo daytoy ket
pantar iti Taaw Artiko. Iti ballasiw ti Nailet a Baybay Bering ket ti Estados
Unidos. Ti Kappon ti Sobiet ket pagbeddenganna ti Apganistán, Tsina,
Czechoslovakia, Pinlandia, Hungaria, Iran, Mongolia, Amianan a Korea, Norwega,
Polonia, Romania, ken Turkia manipud idi 1945 aginggana idi 1991.

Ti kaatiddogan a karayan ti Kappon ti Sobiet ket isu idi ti Irtysh. Ti kangatuan
a bantayna ket isu idi ti Komunismo a Pantok (tattan ket ti Ismail Samani a
Pantok) idiay Tajikistan, iti7,495 metro (24,590 ft). Ti kadakkelan a danaw iti
lubong, ti Baybay Kaspio, ket nagrunaan a naisanglad iti Kappon ti Sobiet. Ti
kadakkelan a di-naapgad a danum ken kaadaleman, ti Danaw Baikal, ket adda idi
idiay Kappon ti Sobiet.



https://ilo.wikipedia.org/wiki/Baybay_Kaspio

Ti Baybay Kaspio (Aserbaiyano: Xəzər dənizi, Persiano: دریای کاسپین /دریای
مازندران /دریای خزر‎, Ruso: Каспийское море, Kazakh: Каспий теңізі, Turkomano:
Hazar deňizi) ket isu ti kadakkelan a naikulong ti a bagi ti danum iti Daga
babaen ti kalawa, naidumadumaan a naiklase a kas ti kadakkelan adanaw iti lubong
wenno maysa a agpayso a baybay. Ti baybay ket adda kalawa ti rabaw iti
371,000 km2 (143,200 sq mi) (a saan a mairaman ti Garabogazköl Aylagy) ken ti
tomo iti 78,200 km3 (18,800 cu mi). Daytoy ket adda ti maysa a endoreika a
labneng (awan ti rummuaranna) ken nabeddengan iti amianan a laud babaen ti
Rusia, iti laud baben ti Azerbaijan, ti abagatan babaen ti Iran, iti abagatan a
laud babaen ti Turkmenistan, ken iti amianan a daya babaen ti Kazakhstan.

Dagiti taga-ugma nga agtateng iti sona a lawlawna ket naipagarupda ti Baybay
Kaspio a kas maysa a taaw, mabalin a gapu ti kaapgadna ken ti kasla awan ti
pagpatingaanna. Daytoy ket adda ti Kaapgad ti agarup a 1.2%, agarup maysa a
pagkatlo a kaapgad dagiti kaaduan a danum ti baybay.

Ti balikas a Kaspio ket naal amaniud ti nagan a Caspi (Persiano: کاسپی‎), ti
taga-ugma a tattao a nagtataeng idiay abagatan a laud a baybaya idiay
Transkaukasia. Ni Strabo ket insuratna a "iti pagilian dagiti Albanes ket
tagikua pay ti teritorio a makunkuna iti Caspiane, a nainaganan manipud ti
Kaspio a tribu, a kas met laeng iti baybay; ngem daytoy a tribu ket awanen". Iti
pay maipatinayon, dagiti Kaspio a Rungan, nga isu daytoy ti nagan ti rehion
idiay probinsia ti Tehran iti Iran, ket maysa pay daytoy a mabalin a pirgis ti
ebidensia nga immakarda idiay abagatan ti baybay. Ti Irani a siudad ti Qazvin
ket makibinningay ti ramut ti naganna iti nagan ti baybay. Iti kinapudno, ti
tinawtawid nga Arabiko a nagan para iti baybaya ket, Bahr al-Qazwin (Baybaya ti
Qazvin).

Iti klasiko a kinaugma kadagiti Griego ken dagiti Persiano daytoy ket
tinawtawagan ti Taaw Hyrcania. Iti Persiano a kinaugma, ken ti pay moderno nga
Iran, daytoy ket makunkuna a ti baybay Mazandaran (Persiano: دریای مازندران‎).
Idiay Iran, daytoy ket sagpamisan pay a makunkuna a kas ti Daryā-i Xazar
sometimes. Kadagiti Indiano daytoy ket tinawtawagan idi ti Kashyap Sagar.
Kadagiti agsasao ti Turko a pagpagilian daytoy ket naamammuan iti Baybay Khazar.
Dagiti daan a Ruso a taudan ket tinawtawaganda iti Khvalyn wenno Baybay Khvalis
(Хвалынское море / Хвалисское море) manipud ti nagan a Khwarezmia. Dagiti
Taga-ugma nga Arabiko a taudan ket tinawtawaganda a kas ti Baḥr Gīlān (بحر
جیلان) a kaibuksilanna a kas "ti Baybay Gilan".

Dagiti Turko a pagsasao ket agus-usar ti agpapada a nomenklatura a maigiddiat
kadagiti Indo-Europeano a pagsasao dita ngato. Kas pagarigan, iti Turkmenistan,
ti nagan ket Hazar deňizi, iti Azeri, daytoy ket Xəzər dənizi, ken iti moderno a
Turko, daytoy ket Hazar denizi. Iti amin kadagitoy a kaso, ti maikadua abalikas
ket kaibuksilan ti "baybay", ken ti umuna balikas ket mangitudtudo ti
naipakasaritaan a Hasaro nga adda idi ti dakkel nga imperio a naikuartel idiay
Amiananti Baybay Kaspio idi baetan ti maika-7 ken maika-10 a siglo.

Kasla ti Baybay Nangisit, ti Baybay Kaspio ket tidda ti taga-ugma a Baybay
Paratethys. Ti Baybay Kaspio ket nagbalin a napalikmutan ti daga idi agarup a
5.5 a riwriw a tawtawen gapu ti tektoniko a panakaibagkat ken ti panakaibaba ti
lessad ti baybay. Iti las-ud kadagiti napudot ken namaga a paset ti panawen ti
klima, ti napalikmutan ti daga a baybay ket kaaduan daytoy ket namagaan, a
nakadeposito kadagiti ebaporitiko a sedimento a kas ti halito a nagbalin a
naabbongan babaen kadagiti naiyangin a deposito ken sinerraan a kas maysa nga
ebaporitiko a baniera no nalamiis, ti nabasa a klima ket punuenna ti baniera.
Gapu ti agpauneg a panagayus ti nasadiwa a danum, ti Baybay Kaspio ket maysa a
danaw ti nasadiwa a danum iti akin-amianan a pasetna. Daytoy ket naapapgad idiay
Irani nga aplaya, nga idiay pagkargaan a labneng ket adda laeng ti bassit a
panagayus. Iti agdama, ti katimbengan a kaapgad ti Baybay Kaspio ket maysa a
pagkatlo kadagiti taaw ti Daga. Ti Garabogazköl nga ensenada, a nagmaga idi ti
panagayus ti danum manipud ti nangruna a bagi ti Baybay Kaspio ket nalappedan
idi tawtawen 1980 ngem daytoy ket naipasublin, ket kankanayon a malabsanna ti
kaapgad ti pateg iti 10.

Ti Baybaya Kaspio ket isu ti kadakkelan nga adda ti uneg ti daga a bagi ti danum
iti lubong ken pakaidagupan para iti 40 aginggana ti 44% iti dagup dagiti danum
danaw iti lubong. Dagiti aplaya ti Kaspio ket biningbingayan babaen ti
Azerbaijan, Iran, Kazakhstan, Rusia,ken Turkmenistan. Ti Kaspio ket nabingbingay
kadagiti tallo a naisangsangayan a pisikal a rehion: ti Akin amianan, Tengnga,
ken ti Akin abagatan a Kaspio. Ti Akin amianan ken Tengnga apagbeddengan ket ti
Mangyshlak a Pangrugian, a gayatenna ti Isla Chechen ken Rawis Tiub-Karagan. Ti
Tengnga ken Akinabagatan a pagbeddengan ket ti Apsheron a Pangrugian, timaysa
apaldpad ti tektoniko a taudan a nagbaetan ti kontinente ti Eurasia ken maysa a
naintaawan a tidda, a gumay-at babaen ti Isla Zhiloi ken Rawis Kuuli. Ti luek
Garabogazköl ket isu ti naapgad nga akin daya a sumrekan ti Kaspio, a paset ti
Turkmenistan ket sagpaminsan a maysa a danaw gapu ti istmo a mangudua daytoy
manipud ti Kaspio.



https://ilo.wikipedia.org/wiki/Abagatan_nga_Aprika

Ti Abagatan nga Aprika, opisial a ti Republika ti Abagatan nga Aprika, ket maysa
a pagilian a mabirukan idiay akin-abagatan a murdong iti Aprika. Nabingbingay
daytoy iti siam a probinsia, nga addaan iti 2,798 kilometro (1,739 mi) nga
aplaya kadagidiay taaw ti Atlantiko ken Indiano. Iti amianan iti daytoy a
pagilian ket naisanglad dagiti kaarrubana a teritorio iti Namibia, Botswana ken
Zimbabwe; ti daya ket ti Mozambique ken Swaziland; ti Lesoto ket maysa a enclave
a napalikmutan babaen ti teritorio ti Abagatan nga Aprika.

Ti Abagatan nga Aprika ket maysa nga adu ti etnikona a pagilian ken adda dagiti
nadumaduma a kultura ken pagsasao. Adda dagiti sangapulo ket maysa a mabigbigan
a pagsasao iti batay-lintegna. Dua kadagitoy a pagsasao ket nagtaud idiay
Europa: Ingkes ti Abagatan nga Aprika ken Aprikaans, ti maysa a pagsasao a
nangruna a nagtaud manipud iti Olandes a sinasao babaen dagiti kaaduan ti puraw
ken dagiti Namarisan a Taga-Abagatan nga Aprika. Nupay nga ti Ingles ti kadawyan
nga inus-usar iti biag ti publiko ken komersio, daytoy ket ti maikalima laeng a
kaaduan nga ibalbalayan a pagsasao. Amin nga etniko a ken dagiti grupo ti
pagsasao ket addaan iti politiko a pannakairepresentana ti batay-linteg a
demokrasia ti pagilian a mangbukel ti parlamentario a republika; a saan a
maipada kadagiti kaaduan a parlamentario a republika, dagiti puesto ti daulo iti
estado ken daulo iti gobierno ket naitiptiponda iti maysa a nagitaltalek ti
parlamentario a Presidente.

Agarup a 79.5% ti populasion ti Abagatan nga Aprika ket addaan iti kaputotan a
nangisit nga Aprikano, a nabingbingay kadagiti nadumaduma nga etniko a grupo nga
agsasao kadagiti sabsabali a pagsasao a Bantu, ken siam kadagitoy ket addaan iti
opisial a kasasaad. Ti Abagatan nga Aprika ket aglaon pay kadagiti kadakkelan a
komunidad dagiti Europeano, Asiatiko, ken dagiti naglalaok iti kaputotan idiay
Aprika.

Ti Abagatan nga Aprika ket nairanggo a kas maysa a naitengngaan ti ngato ti
matgedan nga ekomnomia babaen ti Banko ti Lubong. Adda daytoy ti kadakkelan nga
ekonomia idiay Aprika, ken ti maika-28 a kadakkelan iti lubong. Agarup a
pagkapat ti populasion ket awan trabahona ken agbibiag ti basbassit ngem US
$1.25 ti maysa nga aldaw.



https://ilo.wikipedia.org/wiki/Tanzania

Ti Tanzania ( /ˌtænzəˈniːə/), opisial a ti Nagkaykaysa a Republika ti Tanzania
(Swahili: Jamhuri ya Muungano wa Tanzania), ket maysa a pagilian idiay Daya nga
Aprika. Daytoy ket nagbeddengan babaen ti Kenya ken Uganda iti amianan; ti
Rwanda, Burundi ken ti Demokratiko a Republika iti Kongo iti laud; ken ti
Zambia, Malawi ken Mozambique iti abagatan. Ti akindaya a pagbeddengan ti
pagilian ket pinorma babaen ti Taaw Indiano. Ti Tanzania ket aglaon pay iti
Kilimanjaro, ti kangatuan a bantay iti Aprika.

Ti pagilian ket nabingbingay kadagiti 30 rehion: lima idiay semi-autonomo nga
is-isla iti Zanzibar ken 25 idiay kangrunaan a daga ti dati a Tanganyika. Ti
daulo ti estado ket ni Presidente Jakaya Mrisho Kikwete, a naelektado idi 2005.
Manipud idi 1996, ti opisial a kapitolio ti Tanzania ket isun ti Dodoma, nga
idiay ti parlamento ti pagilian ken pakabirukan dagiti opisisna ti gobierno. Iti
baetan ti panakawayawaya ken idi 1996, ti nangruna nga aplaya a siudad iti Dar
es Salaam ket nagserserbi a kas ti politikal a kapitolio ti pagilian. Tatta nga
aldaw, daytoy ket agtultuloy a kangrunaan a komersial a siudad ti Tanzania ken
ti de facto a tugaw ti kaaduan a patakder ti gobierno . Daytoy ti kangrunaan a
pagsangladan ti baybay para iti pagilian ket dagiti naserran ti daga a
kaarrubana.

Ti nagan a "Tanzania" ket nagtaud kadagiti nagan ti dua nga estado, ti
Tanganyika ken ti Zanzibar, a nagkaykaysa idi 1964 tapno mangporma ti Republika
ti Tanganyika ken Zanzibar, ken kalpasan ti isu met laeng a tawen, nanaganan
daytoy idi ti Nagkaykaysa a Republika ti Tanzania. Dagiti Artikulo ti Kappon ket
isu dagitoy ti kangrunaan a pundasion ti Tanzania.

Dagiti posil a tidda ti tattao ken kasakbayan a tattao dagiti hominido ket
nabirukan idin idiay Tanzania a napetsaan kadagiti sumurok a 2 riwriw a
tawtawen, a mangaramid ti lugar a kas maysa kadagiti kaduogan a naam-ammuan a
nataengan a luglugar iti Lubong. Iti kinaud-udi, ti Tanzania ket naipamatmatian
a tinataengan babaen dagiti agsasao ti Cushitic ken Khoisan nga
agananup-agburburas a komunidad. Idi agarup a 2,000 tawtawen, agsasao ti Bantu a
tattao ket nanagrugrugida a simmangpet manipud idiay akinlaud nga Aprika
kadagiti serie iti migrasion. Kalpasanna, ti Nilotiko a pastores ket
simmangpetda ken nagtultuloyda a napnapan iti lugar aginggana idi maika-18 a
siglo.

Ti tattao ti Tanzania ket naigimongda idin iti panagpataud iti landok. Ti tattao
a Haya iti Daya nga Aprika ket nagimbentoda ti maysa a kita ti nanagto ti
pudotna nga agpug-aw nga orno a nangpalubos kaniada nga agpanday iti karbon a
landok iti 1,802 °C (3,276 °F) idi gangani a 2,000 a tawtawen. Ti Shana a
sangkaputotan iti Pare a tibu ket nagpatpataudda pay ti landok.

Maysa kadagiti kangrunaan nga arkeolohiko a sitio ti Tanzania ket ti Engaruka
idiay Nalatak a Rengngat a Ginget a mangiraman ti maysa a panagsibog ket
panagtalon a sistema.

Dagiti agbanbaniaga ken aglaklako manipud idiay Golpo Persiano ken lumaud nga
India ket binisbisitada ti aplaya ti Daya nga Aprika manipud idi nasap a milenio
AD. Ti Islam ket nasansanay idi diay Aplaya ti Swahili manipud idi nasapa a
maikawalo ken maikasiam a siglo AD.

Ti agtutunton iti aplaya a parte, ti Omani a Sultan a ni Seyyid Said ket
inyalisna ti kapitoliona idiay Siudad ti Zanzibar idi 1840. Iti las-ud ti
daytouy a panawen, ti Zanzibar ket nagbalin nga isu ti sentro para iti Arabo a
panaglako ti adipen. Add ti paggiddiatan iti 65% aginggana iti 90% ti naadipen
idi ti populasion iti Arabo-Swahili a Zanzibar. Maysa idi kadagiti kadayegan a
nagtagtagilako kadagiti adipen iti aplaya ti Daya nga Aprika ket ni Tippu Tip,
nga isu idi ket apo a lalaki ti maysa a naadipen nga Aprikano. Dagiti Nyamwezi a
naglaklako ti adipen babaen ti pannkaidaulo iti Msiri ken Mirambo. Segun kenni
Timothy Insoll, "Dagiti bilang ket nairehistro ti panag-eksport kadagiti 718,000
nga adipen manipud ti aplaya ti Swahili idi las-ud ti maika-19 a siglo, ken ti
panangibai kadagiti 769,000 idiay aplaya."

Iti naladaw a maika-19 a siglo, ti Imperial nga Alemania ket pinarukmana dagiti
rehion nga itan ket ti Tanzania (saan a mairaman ti Zanzibar), Rwanda, ken
Burundi, ken intiponda dagitoy iti Aleman a Daya nga Aprika. Idi las-ud ti
Sangalubongan a Gubat I, ti maysa a panagpadas a panagraut babaen ti Britaniko
ket linappedan idi babaen ti Aleman a Heneral a ni Paul von Lettow-Vorbeck, nga
isuna ti nangirugi ti napaut a kampania ti gerila a mangsuppiat ti Britaniko.
Dagiti kalpasan ti Sangalubongan a Gubat I a tulagan ken ti dokumento ti linteg
ti Liga ti Pagpagilian ket nangdesignado ti lugar a kas ti Bilin ti Britaniko,
malaksid ti bassit a lugar idiay amianan a laud, a naited iti Behika ken
kalpasan daytoy ket nagbalin a ti Rwanda ken Burundi, ken ti pay bassit a lugar
idiay abagatan a daya (Trianggulo ti Kionga), a naitipon ti Portuges a Daya nga
Aprika (nga itan ket Mozambique).

Ti Britaniko a panagturay ket nagpatingga idi 1961 kalpasan ti nakappia (no kas
pagarigan a maipada ti kaarrubana a Kenya) a pannakapan iti wayawaya. Idi 1954,
ni Julius Nyerere ket nagpabalin ti maysa a gunglo iti maipapana ti politikal a
Nailian a Kappon ti Tanganyika Aprikano (TANU). Ti kangrunaan a gandat ti TANU
ket ti gumun-od ti nailian a kinaturay para iti Tanganyika. Nairugi ti maysa a
kampania iti panagirehistro kadagiti baro a kamkameng, ken ti kaunegan ti maysa
atawen ti TANU ket isu ti nagbalin a nagiyuna kadagiti politikal a gunglo ti
pagilian.

Ni Nyerere ket nagbalin nga isu ti Ministro ti administro ti Britaniko a
Tanganyika idi 1960 ken nagtultuloy a Kangrunaan a Ministro idi ti Tanganyika
ket nagbalin nga opisial a nawaya idi 1961. Idi 1967 ti immuna akinapresidente
ni Nyerere ket simmikko iti Kanigid kalpasan ti Arusha a Panagirangarang, a
nangikodigo ti maysa a panangitalek iti sosialismo iti pamay-an a Pan-Aprikano.
Kalpasan ti Panagirangarang, dagiti banko ket naipaumili, ken dagiti pay adu a
dadakkel nga industria.

Kalpasan ti Zanzibar a Rebolusion a nan gipapanaw ti Arabo a dinastia idiay
kaarrubana a Zanzibar, a nagbalin a nawaya idi 1963, ti isla ket nakitipon iti
nangruna a daga ti Tanganyika tapno mangporma ti maysa apagilian ti Tanzania idi
26 Abril 1964. Ti panagkappon dagitoy dua, urayno tattan, dagiti rehion ket
kontrobersial a kaaduan kadagiti Zanzibar (uray dagiti nagay-ayat ti rebolusion)
ngem inaw-awat babaen ti gobierno ti Nyerere ken ti Rebolusionario a Gobierno ti
Zanzibar gapu kadagiti nagbibingayan a politikal a pateg ken dagiti gandat.

Manipud idi naladaw a tawtawen ti 1970, ti ekonomia ti Tanzania ket dimmakes. Ti
Tanzania ket nakilinia pay idi iti Tsina, a manipud idi 1970 aginggana idi 1975
ket nangpinansia ken timmulong a nangbangon ti 1,860 kilometro-long (1,160 mi) a
TAZARA a Perokaril manipud idiay Dar es Salaam aginggana idiay Zambia. Manipud
idi tawtawen ti tengnga ti 1980, ti gobierno ket nagpinasia babaen ti
panagbulbulod manipud ti Internasional a Pundo ti Panguartaan ken napnapan
kadagiti reporma. Manipud ti tawtawen ti tengnga ti 1980 ti GDP ti tunggal maysa
a tao ti Tanzania ket rimmang-ayen ken naipabassit ti kinapanglaw.

Iti 947,303 kuadrado kilometro (365,756 sq mi), ti Tanzania ket ti maika-13 a
kadakkelan a pagilian idiay Aprika ken ti maika-31 a kadakkelan iti lubong,
daytoy ket nairanggo iti nagbaetan ti hipto ken ti basbassit a Nigeria. Daytoy
ket beddenganna ti Kenya ken Uganda iti amianan; ti Rwanda, Burundi, ken ti
Demokratiko a Republika iti Kongo iti laud; ken ti Zambia, Malawi, ken Mosambike
iti abagatan. Ti Tanzania ket mabirukan idiay akindaya nga aplaya ti Aprika ken
daytoy ket addaan iti aplaya iti Taaw Indiano iti agarup a 800 kilometro
(500 mi) iti kaatiddog.:page 1245 Daytoy ket mangiraman pay kadagiti nadumaduma
nga addaan iti baybay nga is-isla, a mairaman ti Unguja (Zanzibar), Pemba, ken
Mafia.:page 1245 Ti pagilian ket isu ti pakabirukan ti kangatuan ken kababaan a
puntos idiay Aprika country: ti Bantay Kilimanjaro, iti 5,895 metro (19,341 ft)
iti ngato ti pantar ti baybay, ken ti datar ti Danaw Tanganyika, iti 352 metro
(1,155 ft) iti baba ti pantar ti baybay.:page 1245

Ti Tanzania ket kabambantayan ken kabakiran idiay amianan a daya, idiay
pakabirukan ti Bantay Kilimanjaro. Tallo kadagiti Nalatak a Dandanaw ti Aprika
ket sangkapaset dagitoy nga adda iti uneg ti Tanzania. Iti amianan ken iti laud
ket mabirukan ti Danaw Victoria, Ati kadakkelan a danaw ti Aprika, ken ti Danaw
Tanganyika, ti kaadaleman a danaw ti kontinente, ken naam-ammuan daytoy kadagiti
naisangayan a sebbangan iti ikan. Iti abagatan a laud ket mabirukan ti Danaw
Nyasa. Ti Sentral Tanzania ket dakkel a banak nga adda met dagiti tanap ken
matalon a daga. Ti akindaya nga aplaya ket napudot ken nadam-eg, ken ti Purpuro
Zanzibar ket mabirukan met iti baybay.

Dagiti dissuor ti Kalambo idiay akin-abagatan a laud ti rehion ti Rukwa ket
dagiti maikadua a kanagtuan ti saan a maalawat a dissuor idiay Aprika ken
mabirukan dagitoy idiay asideg ti akin-abagatan a daya nga aplaya ti Danaw
Tanganyika idiay pagbeddengan iti Zambia. Ti Konserbasion a Lugar ti Luek Menai
ket isu ti kadakkelan a nasalakniban a baybay ti Zanzibar.

Ti Tanzania ket addaan kadagiti dua a nangruna a panagtutudo: ti maysa ket ti
uni-modal (Oktubre–Abril) aken ti sabali ket ti bi-modal (Oktubre–Disiembre ken
Marso–Mayo). Ti immuna a naibaga ket masanay idiay akin-abagatan, sentral, ken
ti akinlaud a paspaset ti pagiliany,ken ti naudi a naibaga ket mabirukan iti
amianan manipud idiay Danaw Victoria ken gumay-at iti daya aginggana iti aplaya.
Ti bi-modal ket patauden babaen ti migrasion ti Sona ti Intertropikal a
Pagtutumpongan.

Idi 1972, ti lokal a gobierno iti nangruna a daga ket nawaswas ken sinukatan ti
dagus a turay manipud ti sentral a gobierno. Ti lokal a gobierno, nupay kastar,
ket naisubli manen idi rugi ti tawtawen ti 1980, idi dagiti konseho ti turay ti
away ket nabangon manen. Dagiti panagbubutos ti lokal a gobierno ket napasamak
idi 1983, ken dagiti nagannong a konseho ket nangrugi idi 1984. Idi 1999, ti
Programa ti Reporma ti Lokal a Gobierno ket inpatignay babaen ti Nailian nga
Asemblia , ken nangisaad "ti konprehensibo ken ambissioso a gandat ...
[nangsakop] kadagiti uppat a banag: desentralisasion ti politika,
desentralisasion ti pinansia, desentralisasion ti administration ken binaliwan
dagiti sentral-lokal a relasion, a ti gobierno ti nangruna a daga ket addaan
kadagiti makabaliw a bileg iti uneg ti batayan ti Batay-linteg."

Ti Tanzania ket nabingbingay kadagiti tallopulo a rehion (mkoa), duapulo ket
lima idiay nangruna a daga ken lima idiay Zanzibar (tallo idiay Unguja, dua
idiayn Pemba). Adda pay dagiti 169 a napartuat a distrito (wilaya), ken ammo pay
a kas dagiti turay ti lokal a gobierno. Kadagiti 169 a distrito, 34 ket dagiti
urbano a yunit, ken ad-adu bay a naidasig a kas dagiti tallo konseho ti siudad
(Arusha, Mbeya, ken Mwanza), dagiti sangapulo ket siam a konseho, ken dagiti
sangapulo ket dua a konseho ti ili.

Dagiti urbano a yunit ket addaan iti maysa nga autonomo a siudad, munisipal,
wenno konseho ti ili ken nabingbingay kadagiti ward ken mtaa. Dagiti saan nga
urbano a yunit ket addaan iti maysa nga autonomo a distrito ngem nabingbingay
kadagiti konseho ti purok wenno dagiti turay ti ili (umuna nga agpangl) ken
kalpasanna ti vitongoji.

Ti siudad ti Dar es Salaam ket naisangayan gapu ta daytoy ket addaan iti konseho
ti siudad a ti pudno a pagturayanna ket tuonenna dagiti tallo a munisipal a
konseho. Ti mayor ti konseho ti siudad ket mabutosan babaen ti dayta a konseho.
Ti duapulo a kameng ti konseho ti siudad ket buklen dagiti sangapulo ket maysa a
tao a binutosan babaen dagiti munisipal a konseho, pito a kamkameng ti Nailian
nga Asemblia, ken ti "Nainominado a kamkameng ti parlamento babaen ti 'Espesial
a Tugtugaw' para iti babbai". Ti tunggal maysa a munisipal a konseho ket addaan
pay iti mayor. "Ti Konseho ti Siudad ket agtignay iti papel ti koordinasion ken
mangirebbeng kadagiti banag a mabirukan kadagiti amin a paset dagiti tallo a
munisipalidad", a mairaman ti seguridad ken dagiti emerhensia a serbisio.

Agarup a 38 porsiento ti kalawa ti daga ti Tanzania ket nailasin kadagiti
nasalakniban a lugar para ti konserbasion. Ti Tanzania ket addaan kadagiti 16 a
nailian a parke, ken maipatinayon pay dagiti nadumaduma a reserba ti ayup ken
kabakiran, a mairaman ti Konserbasion a Lugar ti Ngorongoro. Idiay akinlaud a
Tanzania, ti Nailian a Parke ti Waig Gombe ket ti lugar ti agdama a panagadal ni
Jane Goodall iti panagkukua ti chimpanzee, a nangrugi idi 1960.

Ti Tanzania ket kaaduana a biodibersio ken aglaon kadagiti adu a karuay dagiti
habitat ti ayup. Idiay tanap ti Serengeti ti Tanzania, ti nabarbasan ti puraw a
wildebeest (Connochaetes taurinus mearnsi) ken dagiti dadduma pay a bovidae ket
makibinglay iti dakkel a tinawen a a migrasion. Ti Tanzania ket pagtaengan pay
dagiti agarup a 130 nga amphibia ken dagiti sumurok a 275 a sebbanagn ti
reptilia, adu kadagitoy ket nainget nga endemiko ken nairaman iti Dagiti
Nalabbasit a listaan dagiti nadumaduma a pagilian ti Internadional a Kappon para
iti Konserbasion ti Natura. Ti Tanzania ket nakaparang-ayen iti Tignay ti Plano
ti Biodeibersidad tapno mabanagan ti konserbasion dagiti sebbangan.

Ti Tanzania ket estado ti maysa partido nga agturay nga addaan iti Chama Cha
Mapinduzi (CCM) a bileg ti partido. Manipud ti pannakapundarna aginggana idi
1992, daytoy laeng idi ti nainkalintegan a napalubosan a partido iti pagilian.
Daytoy ket nagbaliw idi 1 Hulio 1992, idi napasayaat ti Batay-linteg:§ 3ken
dagiti adu a bilang dagiti linteg a mangpalubos ken mangregulado ti
pannakabangon ken operasion iti ad-adu ngem maysa a politikal a partido ket
intignay babaen ti Nailian nga Asembilia. Dagiti panagbubutos ti presidente ken
amin a tugtugaw ti Nailian nga Asemblia ket natengngel iti Oktubre 2010. Ti CCM
ket agtengngel iti agarup a 75 porsiento kadagiti tugaw iti asemblia.



https://ilo.wikipedia.org/wiki/Moscow

Ti Moscow ket isu ti kapitolio, ti kapusekan ti papulasion a siudad, ken ti
kaaduan ti populasion a pederal a suheto iti Rusia. Daytoy a siudad ket maysa a
nangruna iti politikal, ekonomia, kultural, siensa, relihion, busbos, edukasion
ken sentro kadagiti pagluganan iti Ruso ken ti kontinente. Ti Moscow ket isu ti
akin-amianan unay a dakkel a siudad iti Lubong (ngem saan nga isu ti
kalamiisan), ti kapusekan ti populasion a siudad iti Europa, ken maika-6 a
kadakkelan a maitutop a siudad iti lubong. Ti populasion na daytoy, segun ti
2010 a Senso, ket 11,503,501. Batayan ti Forbes 2011, ti Moscow ket addaan
kadagiti 79 a bilionario, naiyallatiw na ti Siudad ti New York a kas ti siudad
nga addaan ti kaaduan a bilang kadagiti bilionario.

Ti Moscow ket naisaad idiay Karayan Moslva idiay Tengnga a Pederal a Distrito
iti Europa a Ruso. Iti kabayatan iti pakasaritaanna, daytoy a siudad ket
nagserbi a kapitolio kadagiti nagsasaruno nga estado, manipud iti taga-ugma a
Natan-ok a Dukesa iti Moscow ken ti simmaruno a Tsardon iti Russia ken ti Kappon
ti Sobiet. Ti Moscow ti pagsaadan ti Moscow Kremlin, ken ti taga-ugma a kota nga
iti daytoy nga aldaw ket isu ti pagtaengan ti Presidente ti Ruso ken iti
ehukutibo a sanga iti Gobierno iti Ruso. Ti Kremlin ket isu pay ti maysa
kadagiti nadumaduma a Sangalubongan a Tawidan a Sitio ditoy a siudad. Isuda a
dua a siled ti parlamento iti Ruso (ti Duma ti Estado ken ti Tipunan ti muyong a
Konsilo ket nakatugaw met idiay Moscow.

Ti siudad ket naiserbian babaen ti bariwakwak a naaramidan a paglugluganan, nga
mairaman dagiti uppat nga internasional nga eropuerto, siam a pungto ti tren,
ken maysa kadagiti kaunegan iti uneg ti daga a tubo iti lubong, ti Moscow a
Metro, ket maikadua laeng iti Tokyo iti banag iti panaglugan ken maibigbigan a
kas ti maysa a mohon babaen ti kinabaknag ken sabsabali nga arkitektura kadagiti
isuda a 185 nga estasion.



https://ilo.wikipedia.org/wiki/Kenya

Ti Kenya ( /ˈkɛnjə/ wenno /ˈkiːnjə/), opisial a ti Republika ti Kenya, ket maysa
a pagilian idiay Daya nga Aprika a naisanglad idiay ekuador. Adda ti Taaw
Indiano iti abagatan a daya, daytoy ket nabeddengan babaen ti Tanzania iti
abagatan, ti Uganda iti laud, ti Abagatan a Sudan iti amianan a laud, ti Etiopia
iti amianan ken ti Somalia iti amianan adaya. Ti Kenia ket adda ti kalawa ti
daga iti 580,000 km2 ken ti populasion ti sumurok a 43 a riwriw nga agtataeng.
Ti pagilian ket nainaganan manipud ti Bantay Kenya, ti maysa a nasingsangayan a
dulon ken maikadua kadagiti kangatuan a tuktok ti bantay idiay Aprika. Ti
kapitolio ken kadakkelan a siudadna ket ti Nairobi.

Ti Kenya ket adda ti napudot ken nadam-eg a klima iti igid ti aplayana ken ti
Taaw Indiano, nga agbalbaliw ti nabaknang kadagiti kaatapan a karuotan a sabana
nga agpauneg ti kadagaan a mapan idiay kapitolio. Ti Nairobi ket adda ti
nalamiis a klima a lumamlamiis pay no umas-asideg idiay Bantay Kenya, nga adda
dagiti tallo nga agtultuloy a gora ti niebe a tuktok. Ti napudot ken nadameg
atropikal a klima ket gaparang manen iti kaunegan amapan idiay danaw Victoria,
sakbay a mapan iti kalalainganna a kabakiran ken katurturodan a luglugar idiay
lumaud a rehion. Dagiti rehion ti Amianan a Daya idiay igid ti pagbeddengan ti
Somalia ken Etiopia ket namaga ken namaga bassit a luglugar nga adda kasla
desierto a langa ti daga. Ti Danaw Victoria, ti maikadua a kadakkelan a nasadiwa
a danum a danaw iti lubong (kalpasan ti Danaw Superior idiay Estados Unidos ken
Kanada) ken ti kadakkelan a tropikal a danaw iti lubong, ket mabirukan idiay
abagatan a laud ken nakibinningayan ti Uganda ken Tanzania. Ti Kenia ket
naindayegan para kadagiti safari ken dagiti reserba ti nadumaduma a kita ti
kaatapan a kas ti Daya ken Laud a Nailian a Parke ti Tsavo, ti Maasai Mara,
Nailian a Parke ti Nakuru, ken ti Nailian a Parke ti Aberdares.

Ti rehion ti Nalatak a Dandanaw ti Aprika, a daytoy ket nakaikamengan ti Kenia,
ket nakakitan kadagiti panagtaeng ti tao manipud idi paset ti panawen ti
Akinbaba a Paleolitiko. Ti Bantu a panagpadakkel ket nakaabut ti lugar manipud
idiay Laud-Tengnga nga Aprika babaen ti umuna a milenia AD, ken dagiti
pagbeddengan ti moderno nga estado ket buklenna dagiti pagsasabtan ti
Niger-Kongo, Nilo-Sahara ken Apro-Asiatiko nga etno-linguistiko a luglugar ti
kontinentet, a mangaramid ti Kenia ti maysa nga adu ti kulturana a pagilian. Ti
kaadda dagiti Europeano ken Arabo idiay Mombasa ket napetsaan manipud idi Nasapa
a Moderno a paset ti panawen, ngem ti Europeano a panagsuksukisok iti kaunegan
ket nangrugi laeng idi maika-19 a siglo. Ti Britaniko nga Imperio ket
nangipatakder ti Protektorado ti Daya nga Aprika idi 1895, a naamammoan manipud
idi 1920 a kas tiKenia Kolonia. Ti nawaya a Republika ti Keniaa ket nabangon idi
Disiembre 1963. Kalpasan ti maysa a reperendum idi Agosto 2010 ken ti
panakaampon ti maysa a baro a batay-linteg a nangsukat ti daan a tinawidan idi
napawaya manipud ti Britaniko, ti Kenia tattan ket nabingbingay kadagitib 47 a
kondado a nawaya manipud ti Nailian a gobierno ken agikedkedengda kadagiti
pannakibiang a naibatay ti konsultasion ken panagtitinnulong. Dagiti kondado ket
tinurayan babaen ti panagbutos kadagiti gobernador ken nawaya nga agtigtignay
manipud ti sentro a gobierno idiay Nairobi.

Ti kapitolio, a Nairobi, ket isu ti rehional a sentro ti komersio. Ti ekonomia
ti Kenya ket isu ti kadakkelan babaen ti GDP idiay Daya ken Tengnga nga Aprika.
Ti agrikultura ket isu ti nangruna a agpatpatrabaho ken ti pagilian ket
tinawtawid nga agiluluas ti tsia ken kape, ken ti pay kinaudi dagiti nasadiwa a
sabong idiay Europa. Ti serbisio nga industria ket maysa a nagruna a
mangpatpatarya ti ekonomia. Ti Kenia ket maysa a kameng ti Komunidad ti Daya nga
Aprika.



https://ilo.wikipedia.org/wiki/Imperio_nga_Otomano

Ti Imperio nga Otomano[dn 3] wenno Narimbaw nga Estado ti Otomano (Otomano
Turko: دَوْلَتِ عَلِيّهٔ عُثمَانِیّه Devlet-i ʿAliyye-yi ʿOsmâniyye (ti pay
عثمانلى دولتى Osmanlı Devleti),[dn 4] Moderno a Turko: Osmanlı Devleti wenno
Osmanlı İmparatorluğu) ket maysa idi a Turko nga imperio a nagpaut manipud idi
27 Hulio 1299 aginggana idi 29 Oktubre 1923.

Ti Imperio nga Otomano ket isu kadagiti kadakkelan ken kapautan nga imperio iti
pakasaritaan; a daytoy nga Estado ti Otomano, ti politikana, supsupiat, ken
kultura a tinawtawid ken ti maysa a nawatiwat a heograpia ket nagited daytoy ti
maysa kadagiti kabayagan nga agnanayon a pannakasarita. Idi las-ud ti maika-16
ken maika-17 a siglo, iti kabilegan a panagsakupna babaen ti panagturay ni
Suleiman ti Nadaeg , daytoy nga imperio ket isu kadagiti kabilegan nga estado
iti lubong – maysa nga adu ti panaka-umili, adu ti pagsasao nga imperio a
naibistrad manipud ti akin-abagatan a nagbedbeddengan iti Nasantuan a Romano nga
Imperio aginggana kadagiti wayawaya iti Vienna, Naarian a Hungaria (moderno
Eslobakia) ken ti Polako–Lituano a Mankomunidad iti amianan aginggana idiay
Yemen ken Eritrea iti abagatan; manipud ti Arhelia iti laud aginggana ti
Azerbaijan iti daya; nga agtengtengngel ti kaaduan iti Abagatan a daya nga
Europa, Akinlaud nga Asia ken Amianan nga Aprika. Daytoy nga imperio ket naglaon
kadagiti 32 probinsia ken dagiti dadduma pay a basalo nga estado, nga adda
kadagitoy ket nasagepsepan iti dayta nga imperio, a dagiti dadduma ket naikkanda
ti sabsabali a kita nga autonomia kadagiti sumaganan a sigsiglo.[dn 5]

A ti Konstantinopla a kas ti kapitoliona ken ti nawatiwat a panagtengngel
kadagiti daga ti lawlaw ti Mediteraneo a labneng, ti imperio ket adda idi ti
sentro kadagiti panagtigtignay a nagbaetan ti Akindaya ken Akinlaud a lublubong
para kadagiti sumurok nga innem a siglo.

Kalpasan ti pannakabigbigan iti baro a Turko a parlamento (Nalatak a Nailian nga
Asenblia iti Turkia) a naikuartel idiay Ankara, babaen ti Tulag iti Lausanne a
napirmaan idi 24 Hulio 1923, ti Turko a parlamento ket nagirangarang idi 29
Oktubre 1923 ti panakabangon ti Republika ti Turkia a kas ti baro a Turko nga
Estado a simmukat ken pormal a napatinggaan ti awanen nga Otomano nga Imperio, a
nailinia iti tulag. Ti Otomano a Kalipato ket naikkat idi 3 Marso 1924; dagiti
turay ken tagikua ti Kalipato ket naiyalis idiay Nalatak a Nailian nga Asemblia
iti Turkia.

Ti panakapaay ti Seljuk a Sultanato iti Rum (c. 1300), ti Anatolia ket
nabingbingay idi kadagiti nadumaduma a nawaya nga estado, dagiti nakunkuna a
Ghazi nga emirato. Babaen idi 1300, ti napakapsot nga Imperio a Bisantino ket
kaaduan a napukawna dagiti Anatolia a probinsiana kadagiti sangapulo a Ghazi a
prinsipalidad. Maysa kadagiti Ghazi nga emirato ket ndauloan babaen ni Osman I
(nga isu ti nakaalaan ti nagan nga Otomano), anak ni Ertuğrul, ti asideg ti
Eskişehir idiay lumaud nga Anatolia. Iti pundasion a mito a naiyebkas iti
mediebal a Turko a sarita a naam-ammuan a kas ti "Tagtagainep ni Osman", ti
ubing nga Osman ket naparegget idi nga agparukma babaen ti panagsirmata iti
imperio (segun ti tagtagainepna, ti imperio ket maysa a dakkel a kayo a dagiti
ramutna ket nagsaknap kadagiti tallo a kontinente ken dagiti sangana ket
kinalubanna ti langit). Segun ti tagtagainepna ti kayo, nga isu idi ti Imperio
ti Osman, ket nagited ti uppat a karayan manipud kadagiti ramutna, ti Tigris, ti
Euprates, ti Nilo ken ti Danubio. Ti maipatinayon, ti kayo ket lininonganna ti
uppat a kabanbantayan, ti Kaukaso, ti Tauro, ti Atlas ken ti Balkan . Iti las-ud
ti panagturayna a kas ti Sultan, ni Osman I ket inpaatiddogna ti prontera ti
Turko a pagtaengan idiay igid ti Imperio a Bisantino.

Iti daytoy a paset ti panawen, ti pormal a Otomano a gobierno ket napartuat idi
a ken nadaras a nagbalbaliw dagiti patakderna kadagiti sumaganad a kabibiag ti
imperio. Ti gobierno ket nagus-usar ti legado nga entidad a nakunkuna a kas ti
miho sa sistema, babaen dagiti relihioso ken etniko a minoridad ket
napakabaelanda a mangimaton dagiti bukodda a pannakibiang nga adda dagiti adu a
pannakawaya manipud ti sentro a panagtengngel.

Iti siglo kalpasan ti ipupusay ni Osman I, ti Otomano a turay ket nangrugi nga
immatiddog idiay Mediteraneo ken Balkanes. Ti anak a lalaki ni Osman, a ni
Orhan, ket natiliwna ti siudad ti Bursa idi 1324 ken inaramidna daytoy ti baro a
kapitolio ti estado nga Otomano. Ti panakatnag ti Bursa ket nagbanagan daytoy ti
panakapukaw ti Bisantino a panagtengngel ti Amianan a laud nga Anatolia. Ti
nangruna a siudad ti Thessaloniki ketnatiliw idi manipud kadagiti Benisiano idi
1387. Ti panagballigi ti Otomano idiay Kosovo idi 1389 ket epektibo a nagmarka
ti gibus ti Serbio a bileg iti daytoy a rehion, a nagidalan daytoy para iti
Otomano a panagpadakkel idiay Europa. Ti Gubat iti Nicopolis idi 1396, a kaaduan
a naipanunotan a kas ti naudi a dakkel a krusada iti Tengnga a Panawen, ket
napaay a nagpasardeng ti panag-abanse dagiti nagballigi nga Otomano a Turko. Ti
pannakaatiddog ti Turko a pagturayan idiay Balkanes, ti estratihiko a panagrukma
iti Konstantinopla ket nagbalin a nagruna a gandat. Ti Imperio ket nagtengngel
ti gangani kadagiti amin a dati a dagdaga ti Bisantino a nagpalikmut ti siudad,
ngem dagiti Bisantino ket temporarioda a nabang-aranda idi rinaut ti Timur ti
Anatolia idiay Gubat iti Ankara idi 1402. Isu ket nangala kenni Sultan Bayezid I
a kas maysa a binaludan. Ti pannakatiliw ni Bayezid I ket nagkirokiro kadagiti
Turko. Ti estado ket natnag iti maysa a sibil a gubat a nagpaut manipud idi 1402
aginggana idi 1413, a ti anak a lalaki ni Bayezid ket nakilablaban ti
panakisinnarunona. Daytoy ket nagpatingga idi ni Mehmed I ket nagbali a kas ti
sultan ken nagipasubli ti Otomano a bileg, a nagiyeg daytoy ti gibus ti
Interregno.

Dagiti paset ti Otomano a teritorio idiay Balkan (a kas ti Thessaloniki,
Masedonia ken Kosovo) ket temporario a napukaw kalpasan ti 1402, ngem dagitoy
ket naipasubli met laeng babaen ni Murad II idi baetan ti 1430 ken 1450. Idi 10
Nobiembre 1444, ni Murad II ket inabakna dagiti buyot ti Hungaro, ti Polako ken
Wallachia babaen ni Władysław III iti Polonia (ken ari pay ti Hungaria) ken
János Hunyadi idiay Gubat iti Varna, nga isu daytoy ti naudi a Krusada iti
Varna. Kalpasan ti uppat a tawen, ni János Hunyadi ket nangisagana ti sabali pay
a buyot (dagiti puersa ti Hungaro ken Wallachian ) tapno rautenna dagiti Turko,
ngem isu ket inabak manen babaen ni Murad II idiay Maikadua a Gubat iti Kosovo
idi 1448.

Ti anak a lalaki ni Murad II, ni Mehmed ti Agrukrukma, inurnosna manen ti estado
ken ti milisia, ken nagipakita ti milisia a kalaingna babaen ti panagtiliwna ti
Kontantinopla idi 29 Mayo 1453, iti edad a 21.

Ti immuna a militar a yunit ti estado nga Otomano ket maysa idi a buyot nga
inurnos babaen ni Osman I manipud kadagiti tribu ti lallaki nga agtataeng
kadagiti turod ti akinlaud nga Anatolia idi naladaw a maika-13 a siglo. Ti
militar a sistema ket nagbalin a maysa a narikut nga organisasion idi rimmang-ay
ti imperio. Ti Otomano a militar ket maysa a narikut a sistema ti panagkintos
ken panagtengngel kadagiti suppiat. Ti kangrunaan a kuerpo ti Buyot mga Otomano
ket mairaman ti Hanisaro, Sipahi, Akıncı ken Mehterân. Ti Otomano a buyot ket
maysa idi kadagiti kalaingan a makilablaban a puersa ti lubong, nga isuda ti
immuna a nagus-usar kadagiti muskete ken kanion. Dagiti Otomano a Turko ket
nangrugrugida a nagus-usar kadagiti palkonete, a dagitoy ket ababa ngem nalawa a
kanion, iti las-ud ti Sillong iti Konstantinopla (1422). Ti Otomano a kabaliero
ket nagtaltalek iti kinapardas ken ti panaggungunay embes a ti nadagsen a
kalasag, a nagususar kadagiti pana ket ababa nga espada nga agsaksakay kadagiti
napardas a Turkoman ken Arabiano a kabalio (nagtaudan dagiti Puro a pakilumba a
kabalio), ken kankanayon nga agipakpakat kadagiti taktika a kapadpada kadagiti
Mongol nga Imperio, a kas ti aginkukuna nga agsanod bayat nga agpalpalikmut ti
puersa ti kabusor iti uneg ti immindayon a sukog a pormasion ken idi kuan ket
pudnoda nga agraut. Ti panakapaay ti kalaing ti buyot ket nagbalin a nalawag
manipud idi maika-17 a siglo ken kalpasan ti Nalatak a Turko a Gubat. Ti
maika-18 a siglo ket nakakita ti bassit a panagballigi idiay Benisia, ngem idiay
amianan ti Europeano a naestiluan buyot ti Rusia ket nagpilit kadagiti Otomano
nga agibbet kadagiti daga.

Ti pannakamoderno ti Otomano nga Imperio idi maika-19 a siglo ket nangrugi iti
milisia. Idi 1826 ni Sultan Mahmud II ket inikkatna dagiti kuerpo ti Hanisaro
ken nangbangon ti moderno a buyot ti Otomano. NInagananna dagitoy a kas ti
Nizam-ı Cedid (Baro nga Urnos). Ti Otomano a buyot ket isu pay ti immuna nga
instituto a nangabang kadagiti ganganaet nga esperto ken nagipatulod kadgiti
opisialna para iti panagsanay kadagiti Europeano a pagilian. Ti nagbanagan
daytoy, ti tignay ti Katutubo a Turko ket nangrugi idi dagitoy a ubbing pay
laeng ken baro a nasanay a lalaki ket nagsublida manipud kadagiti
panagad-adalda.

Ti Otomano a Marina ket nawatiwat a nagparparawad ti panagpadakkel kadagiti
teritorio ti Imperio idiay kontinente ti Europa. Isu ti nangirugi ti panagrukma
ti Amianan nga Aprika, a nainayon ti Alheria ken Ehipto iti Otomano nga Imperio
idi 1517. Iti rugi ti panakapukaw ti Alheria(1830) ken Gresia (1821), ti bileg
ti Otomano a marina ken ti panagtengngel kadagiti adayo a ballasiw taaw a
teritorio ket nagrugi a naapday. Sultan Abdülaziz (nagturay idi 1861–1876) ket
nangpadas a nangibangon manen ti napigsa nga Otomano a marina, a nangipatakder
ti kadakkelan a plota a dagiti dakdakkel laeng ket dagiti plota ti Britania ken
Pransia. Ti pagaramidan ti barko idiay Barrow, Inglatera, ket isu ti immuna a
nagaramid ti bukodna a submarina idi 1886 para iti Otomano nga Imperio.

Nupay kasta, ti agrebreba nga ekonomia ti Otomano ket saan a napaut a
nakasaranay ti pigsa ti plota. Ni Sultan Abdülhamid II ket saan a nagtaltalek
kadagiti almirante a kimmappon iti repormista a ni Midhat Pasha, ken nangitunton
a ti dakkel ken nangina a plota ket awan banagna a mausar ti panagsuppiat
kadagiti Ruso iti las-ud ti Ruso-Turko a Gubat (1877–1878). Kaaduan a indulinna
ti plota idiay uneg ti Nabalitokan a Sara, nga idiay dagitoy a barko ket
nalungsotda para kadagiti sumaganad a 30 a tawen. Kalpasan ti Katutubo a Turko
Rebolusion idi 1908, ti Komite iti Kappon ken Rang-ay ket nagsukisok nga
agparang-ay ti maysa a napigsa a puersa ti marina ti Otomano. Ti Pundasion ti
Otomano a Marina ket nabangon idi 1910 tapno makagatang kadagiti baro a barko
babaen kadagiti donasion ti publiko.

Ti pakasaritaan ti Otomano milisia a panagpatayab ket napetsaan manipud idi 1909
ti nagbaetan ti Hunio 1909 ken Hulio 1911. Ti Otomano nga Imperio ket
nangrugrugi a nangisagana dagiti immuna a pilotona ken eroplano, ken ti
panakabangon ti Pagadalan ti Panagpatayab (Tayyare Mektebi) idiay Yeşilköy idi 3
Hulio 1912, ti Imperio ket nagrugrugi a nagisursuro kadagiti bukodna nga
agpatpatayab nga opisial. Ti panakabangon ti Pagadalan ti Panagpatayab ket
nangipardas ti panagra-ay ti programa ti milisia a panagpatayab, ken nagpaadu
kadagiti bilang dagiti alistado, ken nagited kadagiti baro a piloto ti aktibo a
papel iti Otomano a Buyot ken ti Marina. Idi Mayo 1913 ti immuna a
naipangpangruna a Panagsanay ti Rekonosimiento a Programa ti lubong ket inrugi
ti Pagadalan ti Panagpatayab ken ti immuna a sabalia rekonosimiento a dibision
ket naipatakder. Idi Hunio 1914 ti maysa a baro nga akademia, ti Marina a
Pagadalan ti Panagpatayab (Bahriye Tayyare Mektebi) ket nabangon idi. Ti irurugi
ti Umuna a Sangalubongan a Gubat, ti modernisasion a pamay-ay ket kellaat a
napasardeng. Dagiti eskuadron ti Otomano a panagpatayab ket nakilabanda kadagiti
adu a sanguanan idi las-ud ti Umuna a Sangalubongan a Gubat, manipud idiay
Galicia idiay laud aginggana idiay Kaukaso idiay daya ken Yemen idiay abagatan.



https://ilo.wikipedia.org/wiki/Alfred_Nobel

Ni Alfred Bernhard Nobel (Panangibalikas a Sueko: [ˈalfrɛd noˈbɛl]  listen
(tulong·paammo); 21 Oktubre 1833 – 10 Disiembre 1896) ket maysa idi a Sueko a
kimiko, inheniero, inbentor, ken nagpatpataud kadagiti armamento.

Isu idi ti inbentor ti dinamita. Ni Nobel ket isu pay ti nagtagikua ti Bofors,
nga isu ket nagbaliw iti turongna iti daytoy manipud ti dati a papel a kas ti
nangruna nga agpatpataud ti landok ken paslep iti kangrunaan nga agpatpataud ti
kanion ken dagiti sabali pay nga armamento. Ni Nobel ket nagtengngel kadagiti
350 a nadumaduma a patente a ti dinamita ket isu ti kadayegan. Ti baknangna ket
inusar idi natayen ti panangipatakder kadagiti Premio Nobel. Ti sintetiko nga
elemento ti nobelio ket nainaganan idi kaniana. Ti nagann ket makitakita pay iti
moderno nga aldaw kadagiti kompania a kas ti Dynamit Nobel ken AkzoNobel, a
kaputotan dagitoy wenno dagiti nagtitipon a kompania nga inpatakder babaen ni
Nobel.

Dagiti inadaw a sasao a mainaig kenni Alfred Nobel iti Wikiquote (Ingles) Midia
a mainaig kenni Alfred Nobel iti Wikimedia Commons



https://ilo.wikipedia.org/wiki/Umuna_a_Sangalubongan_a_Gubat

Ti Umuna a Sangalubongan a Gubat (WWI) ket maysa idi a sangalubongan a gubat a
naipatengnga idiay Europa a nangrugi idi 28 HUlio 1914 ken nagpaut aginggana idi
11 Nobiembre 1918. Daytoy ket kaaduan a naamammon a kas ti Sangalubongan a Gubat
wenno ti Nalatak a Gubat manipud idi nangrugi aginggana ti rugi ti Maikadua a
Sanglubongan a Gubat idi 1939, ken ti Umuna a Sangalubungan a Gubat wenno
Sangalubongan a Gubat I manipud idin. Daytoy ket nangiraman kadagiti amin a
nalatak a bileg, a naaramid kadagiti dua nga nagsuppiat a kumaduaan : dagiti
Kumaduaan (a naibatay ti Tinallo a Naimbag a nakem ti Nagkaykaysa a Pagarian,
Pransia ken Rusia) ken dagiti tengnga a bileg (kasisigud a naipatengnga ti
lawlaw ti Tinallo a Kumaduaan ti Alemania, Austria-Hungaria ken Italia; ngem,
idi ti Austria–Hungaria ket nangala ti panakagura a sumuppiat ti daytoy a tulag,
ti Italia ket saan a simrek ti daytoy a gubat). Dagitoy a kimmaduaan ket
naurnosda manen (ti Italia ket nakilaban para kadagiti Aliado), ken daytoy ket
dimmakkel idi adu pay a pagilian ti simrek ti daytoy a gubat. Iti kumaudianan
adda ti sumurok a 70 riwriw a milisia, a mairaman dagiti 60 riwriw nga
Europeano, ti naipagaraw iti maysa kadagiti kadakkelan a gubat iti pakasaritaan.
Adda ti sumurok a 9 riwriw a nakigubgubat idi ti natnatay a kaaduan daytoy ket
gapu ti panakasayaat dagiti armas, gapu kadagiti baro a teknolohia, nga awan ti
naipada a panagrang-ay ti panagsalaknib wenno mobilidad. Daytoy ket isu ti
maikanem a kaaduan dagiti natay a suppiat iti pakasaritaan ti lubong, a
naikasiddongan ti dalan para kadagiti nadumaduma a panagbalbaliw ti politika a
kasla dagiti rebolusion kadagiti adu a nairaman a pagilian.

Dagiti nabayagan a gapuanan ti gubat ket mairaman dagiti imperialistiko a
ganganaet nga annuroten dagiti nalatak a bileg idiay Europa, a mairaman ti
Aleman nga Imperio, ti Austro-Hungaro nga Imperio, ti Imperio nga Otomano, ti
Ruso nga Imperio, ti Britaniko nga Imperio, ti Pranses a Republika, ken Italia.
Ti pannaka-asasinado idi 28 Hunio 1914 ni Arkiduke Franz Ferdinand iti Austria,
ti agtawid ti balangat ti Austria-Hungaria, babaen ti maysa a Yugoslabo
nationalista idiay Sarajevo, Bosnia ken Herzegovina ket isu idi ti asideg a
nangkalbit ti daytoy a gubat. Daytoy ket nagbanagan ti Habsburg nga ultimatum a
simmuppiat ti Pagarian iti Serbia. Adda dagiti nadumaduma a kimmadduaan a
naporma kadagiti napalabas a dekada ket dagidi Ultimatum, isu ngarud a ti uneg
dagiti lawas dagiti kangrunaan a bileg ket nakigubgubatdan; babaen kadagiti
bukodda a kolonia, iti nabiit dayto a suppiat ket naisaknapen iti lawlaw ti
lubong.

Idi 28 Hulio, ti suppiat ket naglukat babaen ti Austro-Hungaro a panag-raut iti
Serbia, a sinaruno babaen ti Aleman a panag-raut iti Belhika, Luxembourg ken
Pransia; ken ti panag-raut ti Ruso iti Alemania. Kalpasan ti panakaipasardeng ti
panag-martsa dagiti Aleman idiay Paris, ti Lumaud a Sanguanan ket nagtalinaay ti
estatiko a gubat ti panagdadael ti maysa a trinsera a linia a saan a nagbalbaliw
aginggan a idi 1917. Idiay Daya, ti Ruso a buyot ket nagballigi a nakilaban
kadagiti Austro-Hungaro a puersa ngem naiasanudda manipud idiay Daya a Prusia
ken Polonia babaen dagiti buyot ti Alemania. Adda dagiti nainayon a sanguanan ti
nalukatan kalpasan ti iseserrek ti Imperio nga Otomano idi 1914, ti Italia ken
Bulgaria idi 1915 ken Romania idi 1916. Ti panakarebba idi Marso 1917 ti Ruso
nga Imperio , ken ti Rusia ket pinanawanna ti gubat kalpasan ti Oktubre a
Rebolusion ti kaladawan dayta a tawen. Kalpasan ti 1918 nga Aleman a panag- iti
igid ti lumaud a sanguananraut, dagiti Aliado ket pinasanudda dagiti buyot ti
Alemania kadagiti serie ti nagballigi a panag-raut ken dagiti puersa ti Estados
Unidos ket nangrugrugida a simrek kadagiti trisera. Ti Alemania, nga adda idi ti
bukodna a riribok kadagiti rebolusionario iti daytoy a puntos, ket immannurot a
mangisardeng ti pannakilaban idi 11 Nobiembre 1918, a naamammuan kalpasan daytoy
ti Panangisardeng ti gubat nga Aldaw. T gubat ket nagpatingnga iti panagballigi
para kadagiti Aliado.

Dagiti napasmak idiay balay a sangsanguanan ket nakaariwawada pay a kas dagiti
sanguanan ti gubat, gaputa dagiti nakibingbinglay ket pimmadasda a nangipagunay
kadagiti katataoanda ket ekonomia a rekurso tapno makilaban ti naindagupan a
gubat. Bababen ti gibus ti gubat, uppat kadagti kangrunaan nga imperial a bileg
— dagiti Aleman, Ruso, Austro-Hungaro ken Otomano nga imperio — napaawanen.
Dagiti simmaruno nga estado dagiti dua nga immuna a naibaga ket napukawanda
kadagiti adu a teritorio, bayat a dagiti dua a naududi a naibaga ket sibubukelda
a naiwarwar. Ti mapa ti tengnga a Europa ket nailadawan idi kadagiti nadumaduma
a babbabassit nga estado. Ti Liga dagitiPagilian ket naporma idi nga adda ti
namnama a daytoy ket mangpawil ti sabali a kastoy a suppiat. Ti Europeano a
nationalismo a pinarsua babaen ti gubat ken dagiti pannakabingbingay dagiti
imperio, dagiti nagbanagan ti pannakaabak ti Alemania ken dagiti parikut ti
Tulag iti Versailles ket naipannurotan a gapuanan a kontribusion ti Maikadua a
Sangalubongan a Gubat.

Idiay Kanada, ti Magasina ti Maclean idi Oktubre 1914 ket kinunana, "Adda dagiti
gubat a bukodda a managanan. Daytoy ket ti Nalatak a Gubat." Idi las-ud ti
entergubat a paset ti panawen, ti gubat ket kaaduan a tinawtawagan a kas ti
Sangalubongan a Gubat ken ti Nalatak a Gubat, kadagiti agsasao ti Inggles a
pagilian.

Kalpasan ti isasangbay ti Maikadua a Sangalubongan a Gubat idi 1939, dagiti
termino a Sangalubongan a Gubat I wenno ti Umuna a Sangalubongan a Gubat ket
nagbalin a pagalagadan dagitoy, a dagiti Britaniko ken Kanadiano a historiador
ket kinaykayatda ti Umuna aSangalubongan a Gubat, ken dagiti Amerikano ti
Sangalubongan a Gubat I. Dagitoy dua a termino ket naus-usar pay idi las-ud ti
Entregubat a paset ti panawen. Ti termino a "Umuna a Sangalubongan Gubat" ket
immuna nga inusar idi Septiembre 1914 babaen ti Aleman a pilosopo a ni Ernst
Haeckel, a nangitunton a "awan dudua a ti dalan ken karakter ti nabutbutngan a
'Europeano a Gubat' ... ket agbalinto a ti umuna a sangalubongan agubat iti
napno a kapanunotan ti balikas." Ti Umuna a Sangalubongan a Gubat ket isu pay ti
titulo ti maysa a 1920 a pakasaritaan babaen ti opisial ken agiwarwarnak a ni
Charles à Court Repington.

Idi maika-19 a siglo, dagiti kangrunaan a bileg ti Europa ket nangiyunayunayda
kadagiti pamay-an tapno matalinaay ti balanse tibileg iti amin a Europa, ken isu
ti nagbanagan ti kaada ti narikut a network kadagiti panagkakadua ti politikal
ken militar iti amin a paset ti kontinente babaen idi 1900. Dagitoy ket nangrugi
idi 1815, babaen ti Nasantuan a a Kumadduaan a nagbaetan ti Prusia, Rusia, ken
Austria. Kalpasan daytoy, idi Oktubre 1873, ti Kanselor ti Alemania a ni Otto
von Bismarck nakitulag iti Liga dagiti Tallo nga Emperador (Alemania:
Dreikaiserbund) a nagbaetan dagiti monarkia ti Austria-Hungaria, Rusia ken
Alemania. Napaay daytoy a tulagan gaputa ti Austria-Hungaria ken Rusia ket
saanda a nagtutulag ti annuroten a maipanggep ti Balkan , daytoy ti nangtunpalan
ti pannakaporma ti kumadduaan ti Alemania ken Austria-Hungaria idi 1879 a
tinawtawagan ti Dua a Kumadduan. Daytoy ket nakitkita idi a kas pamay-an iti
panagsuppiat ti impluensia ti Rusia kadagiti Balkan iti agtultuloy a
pannakakapsot ti Otomano nga Imperio. Idi 1882, daytoy a kumadduaan ket
naipadakkel tapno mairaman ti Italia a nagtungpalan ti Tinallo a Kumaduaan. Ni
Bismarck ket nangiyunay-unay a nagob-obra tapno maipan a kadua ti Rusia ti
Alemania tapno maliklikan ti dua ti sanguannna a gubat iti Pransia ken Rusia.
Idi naipangato ni Wilhelm II iti trono a kas Emperador ti Alemania (Kaiser), Ni
Bismarck ket napilit nga agretiro ken dagiti kumaduaan a sistemana ket
nagin-inut napaay ti panakayunay-unayna. Kas pagarigan, ti Kaiser ket nagmadi a
mangpabaro ti Panangiseguro manen a Tulag iti Rusia idi 1890. Kalpasan ti dua a
tawen, ti Kumadduaan ti Pranko-Ruso ket napirmaan idi tappno mangkontra ti
puersa ti Tinallo a Kumadduaan. Idi 1904, Ti Britani aketnangpirma kadagiti
serie ti tulagan iti Pransia, ti Entente Cordiale, ken idi 1907, ti Britania ken
Rusia ket nagpirmada ti Konbension ti Anglo-Ruso. Bayat a dagitoy a tulagan ken
saan a pormal a nakikadua ti Britania iti pransia wenno Rusia, nangaramid daytoy
ti pannakabael ti Britaniko iti iseserrek iti masakbayan a suppiat a
pakairamanan iti Pransia wenno Rusia, ken ti sistema ti dagiti tulagan ti
nagsisilpo a ket naamammuanton a kas ti Triple Entente.

Ti bileg ti ekonomia ken industria ti Alemania ket dimmakkel unayen kaplasan ti
panagkaykaysa ket pundasion ti Imperio idi 1871. Manipud idi tawtawen ti 1890,
ti gobierno ni Wilhelm II ket nagus-usar iti daytoy a batayan tapno mangiraem
kadagiti adu a rekurso ti ekonomia para iti panangipatakder ti Kaiserliche
Marine (Imperial a Marina ti Alemania), naipatakder daytoy babaen ni Admiral
Alfred von Tirpitz para iti panagsasilsal iti Naarian a marina ti Britaniko para
iti supremasia ti marina iti lubong. A kas nagbanagan daytoy, ti tunggal maysa a
pagilian ket nagregget a nangipatakder ti nasaysayaat iti termino dagiti puonan
a bapor. Ti pannakairugi ti Plantilia:HMS idi 1906, ti Imperio ti Britaniko ket
nangipadakkel ti adu a panangatiwna iti Aleman a kasalisalna. Dagiti armas a
lumbaan a nagbaetan ti Britania ken Alemania ket nagtungpalan ti
pannakaipadakkelna iti amin a Europa, dagiti amin a nangruna a bileg ket
nangiraraem kadagiti batayan ti indudtriada a mangipataud kadagiti ramit ken
dagiti arama a nasken para iti pan-Europeano a suppiat. Idi baetan ti 1908 ken
1913, ti militar a panaggastos dagiti bileg ti Europa ket dimmakkel babaen ti
50%.

Ti Austria-Hungaria ket nakibinglayda iti didigra ti Bosnia iti 1908–1909 babaen
ti opisial a panangikapet ti dati a teritorio ti Otomano iti Bosnia ken
Herzegovina, ken sinakopna manipud idi 1878. Daytoy ket nakaungetan ti Pagarian
ti Serbia ken ti patronatona, ti Pan-Eslabiko ken Ortodokso a Ruso nga Imperio.
Ti politiko a maniobra ti Rusoiti rehion ket nangpaay kadagiti tulagan ti
kappia, nangrugrugi idin dagitoy a madaddadael ken naamammuan idi dagitoy a kas
"ti polbera ti Europa". Idi 1912 ken idi 1913, ti Umuna a Gubat ti Balkan ket
nagbaetan a linabanan idi ti Liga ti Balkan ken ti nagsisina nga Imperio ti
Otomano. Ti resultaan ti Tulag ti Londres ket nagpaadu a nangpabassit ti Imperio
ti Otomano, ken nangpartuat daytoy ti nawaya nga Estado ti Albania bayat a
nangpadakkel daytoy kadagiti tinengtengngel a teritorio ti Bulgaria, Serbia,
Montenegro, ken Gresia. Idi rinaut ti Bulgaria ti Serbia ken Gresia idi Hunio 16
1913, nakapukawanna daytoy ti kaaduan ti Macedonia iti Serbia ken Gresia ken ti
Akin-abagatn a Dobruja iti Romania iti 33 nga aldaw a Maikadua a Gubat ti
Balkan, ken nangpaadu daytoy ti pannkariribok ti rehion.

Idi Hunio 28 1914, ni Gavrilo Princip, ti maysa nga estudiante a Bosnio a Serbo
ken kameng ti Katutubo ti Bosnia, ket pinatayna ti agtawid ti trono ti
Austro-Hungaro, a ni Arkhduke Franz Ferdinand ti Austria, idiay Sarajevo,
Bosnia. Daytoy ket nangrugian ti maysa a bulan ti diplomatiko a maniobra a
nagbaetan ti Austria-Hungaria, Alemania, Rusia, Pransia, ken Britania a
tinawtawagan ti Didigra ti Hulio. Ti panagayat ti pnangipatingga ti pannakibiang
ti Serbia idiay Bosnia – ti Nangisit nga Ima ket nangited kenni Princip ken
dagiti grupona kadagiti bomba ken dagiti pistola, inadalnda, ken tinulonganda a
bimmallasiw iti pagbeddengan, ken dagiti Austriano ket hustoda anamatmati a
dagiti opisial ti Serbia ken dagiti opisial ket nairamramanda – Ti
Austria-Hungaria ket nangipatulod ti Hulio nga Ultimatum iti Serbia, dagitoy idi
dagiti sangapulo a serie dagiti demanda a naigaggagara a saan a mabalin nga
awaten , ken naikeddeng a mangkasir ti gubat iti Serbia. Idi nakitulag laeng ti
Serbia kadagiti walo a demanda, ti Austria-Hungaria ket nangirangaran ti gubat
idi Hulio 1914. Ni Strachan ket nangisuppia, a "No man daytoy ket ekuiboko ken
nasapa a sungbat babaen ti Serbia ken makaaramid ti giddiatan ti panagkukua ti
Austria-Hungaria ket madudua. Ni Franz Ferdinand ket saan idi a kita ti
personalidad a nagay-ayat ti kinadayeg, ken ti pannkapaayna ket saan a
nangipakita ti nakaro a panagladingit ti imperio".

Ti Imperio ti Ruso, ket saan a nagay-ayat a mangpalubos ti Austria-Hungari a
mangikkat ti impluensia kadagiti Balkan, ken ti panagsuporta ti napauten a Serbo
a prodihia , ti Rusia ket nagbilbilin ti mobilisasion kalpasan ti maysa ng
aladaw. Ti Imperio ti Alemania ket naggunay met idi Hulio 30 1914, a
nnagisagsagana mangipakat ti "Plano Schlieffen", a nangiplano ti napardas, ken
dakkel a panagraut iti Pransia tapno mangikkat ti buyot ti Pransia, ken agsikko
a mapan iti daya ken mangsuppiat iti Rusia. Ti Gabineta ti Pransia ket nanglikud
ti presion ti miltar ti dagus a panaggunayna, ken nagbilin ti panagsubli
kadagiti tropana iti 10 km manipud ti pagbeddengan tapno maliklikan ti
insidente. Ti Pransia ket naggunay laeng idi rabii ti Agosto 2, idirinaut ti
Alemania tiBelhika ken rinautna dagiti tropa ti Pransia. Ti Alemania ket
nangirangarang ti gubat iti Rusia iti isu met laeng nga aldaw. Ti Britania ket
nangirangarang ti gubat iti Alemania idi Agosto 4 1914, kalpasan ti maysa a
"saan a nasayaat a sungbat" iti Britaniko nga ultimatum a nasken a matalinaay
neutral ti Belhika.

Ti estratehia ti Tengnga a Bilileg ket nakasagaba kadagiti di nasayaat a
komunikasion. Ti Alemania ket nangikari a mangsuporta ti panagraut ti
Austria-Hungaria iti Serbia, ngem ti panangipatarus ti kaibuksilanna daytoy ket
adu ti naggigiddiatanna. Dagiti dati a nasubokan a plano a ti panangipan
kadagiti tropa ket nabaliwan idi kasapaan ti 1914, ngen dagiti sukat ket saan
pay a nasubokan kadagiti panagsanay. Dagiti daulo ti Austro-Hungaro ket
namatmatida a ti Alemania ket kallubanna ti akin-amianan a pagbeddenganna iti
Rusia.Nupay kasta, ti Alemania ket nakitkitana ti Austria-Hungaria ket kaaduan a
mangidagus kadagiti tropana a mangsuppiat iti Rusia, bayat a mangidatar iti
Pransia. Daytoy a pannaka-allilaw ket nangpilit ti Buyot ti Austro-Hungaro a
mangbingay kadagiti puersana kadagiti sanguanan a baetan ti Russia ken Serbia.

Idi Septiembre 9 1914, ti Septemberprogramm, ti mabalin a plano a nangisalaysay
ti naisangyan a gandat ti gubat ti Alemania ken dagiti kondison a susukimaten ti
Alemania a mangpapilit kadagiti Bileg ti Kumadduaan, ket inwaragawag idi babaen
ti Kanselor ti Alemania, a ni Theobald von Bethmann-Hollweg ngem daytoy ket saan
nga opisial a naampon

Dagiti immununa a panaglalaban iti gubat ket nakairamanna ti Britaniko, Pransia,
ken dagiti kolonial a puersa ti Aleman idiay Aprika. Idi Agosto 7, dagiti tropa
ti Pransia ken Britania ket rinautda ti Alemani a protektorado ti Togoland. Idi
Agosto 10, dagiti puersa ti Alemania idiay Abagatan a laud nga Aprika ket
rinautda ti Abagatan nga Aprika; dagiti naiwarwara ken narungsot a
pannakilablaban ket nagtultuloy kadagiti nabati a paset a panawen ti gubat.
Dagiti kolonial a puersa ti Alemania idiay Daya nga Aprika ti Alemania, nga
indauluan babaen ni Koronel Paul von Lettow-Vorbeck, ket nakilabanda iti maysa a
kampania ti gerila a pannakigubatan idi las-ud ti Umuna a Sangalubongan a Gubat
ken simmukoda laeng kalasan ti dua a lawak idi naipakat ti panagsardeng ti gubat
idiay Europa.

Ti Austria ket nagraut ken kinalabanna ti buyot ti Serbia idiay Gubat ti Cer ken
ti Gubat ti Kolubara idi rugi ti Agosto 12. Kalpasan dagiti dua a lawas, dagiti
panagraut ti Austria ket naipasanod nga adu dagiti napukpukaw, daytoy ti
nangmarka kadagiti adu nga immuna a panagballigi iti gubat dagiti Kumadduaan ken
nangpukaw ti namnama ti napardas a panagballigi ti Austro-Hungaro. A kas
nagbanagan daytoy, ti Austria ket napilitan a nangibati ti dakkel a puersa iti
sanguanan ti Serbia, isu daytoy ti nangpakapsot kadagiti ganetgetna a sumuppiat
iti Rusia. Ti panangabak ti Serbia iti Austro-Hungaro a panagraut idi 1914 ket
mangiraman kadagiti nangruna a panangatiw a panagballigi iti naudi a siglo.

Idi rugi ti Umuna a Sangalubongan a Gubat, ti buyot ti Alemania ket nangitungpal
ti nabaliwan a bersion ti Plano Schlieffen. Daytoy ket nangimartsa kadagiti
buyot ti Alemania idiay neutral a Belhika ken idiay Pransia, sakbay a nagsikko
nga agpa-abagatan tapno palikmutanna ti buyot ti Pransia idiay pagbeddenagn ti
Alemania. Gaputa ti Pransia ket nangirangarang nga isu ket "adaan ti waya nga
agtignay iti kaso a makiginnubat ti Alemania ken Rusia", ti Alemania ket
nagur-uray ti posibildad ti maysa a panagraut iti Pransia iti maysa asangaunan
ken babaen iti Rusia iti sabali pay a sanguanan. Tapno masabat iti kastoy a
senario, ti Plano Schlieffen ket nangibagbaga a ti Alemania ket nasken a
napardas nga abakenna ti Pransia (a kasla iti napasamak iti Gubat ti
Pranko-Prusia iti 1870–71). Daytoy ket nangisingsingasing pay a tapno maulit ti
napardas a panagballigi idiay laud, ti Alemania ket nasken a saan nga agraut
babaen ti narigat a langa ti daga iti Alsace-Lorraine (nga addaan ti dagus a
pagbeddenagan itilaud ti karayan Rin), embes ket ti kapanunotan ket ti mangpadas
a pardasan a lappedan ti Paris manipud ti Kanal Inggles ken ti panagtulong ti
Britaniko, ken alaenna ti Paris, ken isunto daytoy ti kanungpalan ti panangabak
ti gubat. Dagiti buyot ket maiyakarto idiay daya tapno sabtenna ti Rusia.
Namatmatida a ti Rusia ket makasapul ti nabayag a paset ti panawen ti
mobilisasion sakbay nga agbalin nga agpayso a mangpangta kadagiti Tengnga a
Bileg.

Ti laeng adda a plano ti Alemania para iti animan a gubat ket dagiti panagmartsa
dagiti buyot ti Alemania idia Belhika. Ti Alemania ket kinaykayatna nga a nawaya
makuyogan a mapan idiay Bekhika (ken kasisigud pay nga idiay Olanda, ken plano a
linikudan ni babaen ni Kaiser Wilhelm II) tapno rautenna ti Pransia. Ti neutral
a Belhika ket linikudanna daytoy a kapanunotan, isunga dagiti Aleman ket
nangikeddeng nga embes a mangraut babaen idiay Belhika. Ti Pransia ket kinayatna
met nga iyakar dagiti puersana idiay Belhika, ngem dati a saan a kinayat Belhika
daytoy a "singasing", iti namnama a maliklikan ti aniaman a gubat iti daga ti
Belhika. Iti kanungpalanna, kalpasan ti panagraut ti Alemania, ti Belhika ket
pimmadas a nangitipon ti buyotna iti buyot ti Pransia (ngem ti dakkel a paset ti
buyot ti Belhika ket nagsanod idiay Antwerp nga idiay ti nakapilitanda a simmuko
idi napukawen ti amin a namnama iti tulong).



https://ilo.wikipedia.org/wiki/Taga-ugma_a_Gresia

Ti taga-ugma a Gresia ket maysa idi a sibilisasion a tagikua ti paset ti panawen
ti Griego a pakasaritaan a nagpaut manipud ti Arkaiko a paset ti panawen ti
maika-8 ken maika-6 a siglo BC aginggana ti gibus ti kina-ugma (ca. 600 AD). Ti
dagus nga isasakbay ti daytoy a paset ti panawen ket isu idi ti panagrugi iti
Nasapa a Tengnga a Panawen ken ti Bisantino a panawen. Ti nairaman iti Taga-ugma
a Gresia ket ti paset ti panawen ti Klasiko a Gresia, a rimamng-ay idi las-ud ti
maika-5 aginggana ti maika-4 a siglo BC. Ti Klasiko a Gresia ket nangrugi
kalpasan ti panakaabug iti maysa a Persiano a panagraut babaen ti Atenio a
kinapangulo. Gapu ti panagrukma babaen ni Alehandro ti Natan-ok, ti Helenistiko
a sibilisasion manipud idiay Tengnga nga Asia aginggana idiay lumaud a patingga
ti Baybay Mediteraneo.

Ti klasiko a Griego a kultura, a naipangpangruna ti pilosopia, ket adda idi ti
napigsa a panakainpluensia ti Imperio a Romano, a nagawit ti bersionna daytoy
kadagiti adu a paset ti Mediteraneo a rehion ken Europa, nga iti daytoy a rason
a ti Klasiko a Gresia ket sapsap a naipanunotan nga isu ti naparang-ay a kultura
a nagited ti pundasion ti moderno a Lumaud a kultura.

Awan dagiti natalinaay wenno sangalubongan nga umannurotan a petsa para iti
panagrugi wenno gibus ti Klasiko a Kina-ugma. Sapasap daytoy a nalala ti kinaudi
manipud ti maika-8 a siglo BC aginggana ti maika-6 a siglo AD, wenno para iti
agarup a 1,300 a tawtawen.

Ti Klasiko a Kina-ugma idiay Gresia ket ket sinakbayan babaen ti Griego a
Nasipnget a Panawen (c. 1100 - c. 750 BC), ti arkaeolohiko a panakaidasig babaen
ti protoheometriko ken heometriko nga estilo dagiti disenio ti bangbangao, a
sinarunuan babaen ti orientalisante a Paset ti Panawen, ti maysa a napigsa nga
inpluensia ti Sirio-hitita, Asirio, dagiti Penisio ken Ehipsio a kultura.

Iti tinawtawid, ti Arkaiko a paset ti panawen ti taga-ugma a Gresia ket naala
iti rugi ti daytoy a napigsa nga orientalisante nga inpluensia idi las-ud ti
maika-8 a siglo BC, a maipatinayon kadagiti dadduma a banag a nangiyeg ti
abesedario nga eskritu idiay Gresia, a daytoy ti nangmarka ti rugi ti Griego a
literatura (Homer, Hesiod). Ti Arkaiko a paset ti panawen ket sinukatan ti
Klasiko a paset ti panawen idi agarup a 500 BC, a daytoy ket sinarunuan met
babaen ti Helenistiko a paset ti panawen idi ipupusay ni Alehandro ti Natan-ok
idi 323 BC.

Ti pakasaritaan iti Gresia idi las-ud ti Klasiko a kina-ugma ket mabalin a
mabingbingay manen kadagiti sumaganad a paset ti panawen:

Ti naipakasaritaan a paset ti panawen ti taga-ugma a Gresia ket naisangsangayn
iti pakasaritaan ti lubong a aks ti immuna a paset ti panawen a dagus a
sinaksian iti husto a historiograpia, bayat a dagiti nasapsapa a taga-ugma a
pakasaritaan ti proto-historia ket naamammoan babaen kadagiti ad-adu a
naisalaysayan nga ebidensia, a kas dagiti napaspasamak a naisalaysay wenno
listaan dagiti ari, ken pragmatiko nga epigrapia

Ni Herodotus ket isu ti nawatiwat a naamammoan a kas ti "ama iti pakasaritaan",
ti sinuratna a pakasaritaan a daytoy ket eponimo ti amin a paset. Daytoy ket
naisurat idi nagbaetan ti 450 a dekada ken 420 a dekada BC, ti sakup ti obra ni
Herodotus ket umabot ti agarup a maysa a siglo kadagiti napalabas, a
nagisalsalaysay kadagiti maika-6 a siglo a naipakasaritaan a pigura a kas ni
Darius I iti Persia, Cambyses II ken Psamtik III, ken dagiti sapilka kadagiti
maika-8 a siglo a kas ni Candaules.

Ni Herodotus ket sinaruno dagiti mannurat a kas ni Thucydides, Xenophon,
Demosthenes, Plato ken Aristotle. Kaaduan kadagitoy a mannurat ket Atenio wenno
pro-Atenio, nga isu nga adadu ti naamammoan a maipanggep ti pakasaritaan ken
dagiti politika ti Atenas ngen ti aniaman a siudad Dagiti panakasakupda ket
napatingaan babaen ti panakaipatengnga ti isip iti politiko, milisia ken
diplomatiko a pakasaritaan, a saanda nga inkaskaso ti ekonomiko ken sosial a
pakasaritaan.

Idi maika-8 a siglo BC, ti Gresia ket nangrugi a rimsua manipud kadagiti
Nasipnget a Paset ti Panaw a nangsaruno ti panakarebba tienGreece began to
emerge from the Dark Ages which followed the fall of the Misenika a
sibilisasion. Ti Panakaamo ti panagsurat ken panagbasa ket napukawen ken
Misenika asinuratan ket naipatanen,ngem dagiti Griego ket nangamponda ti Penisio
nga abesedario, a binalbaliwanda tapno mapartuat ti Griego a abesedario. Manipud
idi agarup a maika-9 a siglo BC dagiti naisurat a rehistro ket nangrugrugida nga
nagparparang. Ti Gresia ket nabingbingay kadagiti adu a babassit a bukod a
nagturturay a komunidad, ti maysa a tabas a kaaduan a naidiktaran babaen ti
Griego a heograpia , a dagiti amin nga isla, tanap ket naisina kadagiti
kaarrubana babaen ti baybay wenno dagiti kabanbantayan.

Ti Lelantine a Gubat (c.710–c.650 BC) ket agdama idi a suppiat nga adda ti
panakaisalsaluminanan nga isu ti immuna a nadokumentuan a gubat iti taga-ugma a
Gresia a paset ti pamnawen. Daytoy ket naglabanan ti nagruna a nagbaten dagiti
polis (siudad) (dagiti siudad-estado) iti Chalcis ken Eretria gapu kadagiti
nalames a tanap ti Lelantine iti Euboea. Dagitoy dua asiudad ket nagsagabada ti
panakaapday a kas nagbanagan iti atiddog a gubat, ngem dagiti Chalcis isuda idi
ti nagballigi bassit.

Ti komersiante a klase ket rimsua idi umuna a gudua ti maika-7 a siglo, a
naipakita babaen ti panagiyamammo iti panguartaan idi agarup a 680 BC. Daytoy
ket kasla nangiyeg kadagiti adu a irteng kadagiti adu a siudad-estado. Dagiti
aristokratiko turay a naisapasap a nagituray dagiti polis ket naipangtada babaen
dagiti baro a nabirukan akabaknang dagiti komersiante, a dagitoy ket nagesessem
ti politiko a kabilegan. Manipud idi 650 BC ken ti sumakbayan, dagiti
aristokrasia ket nakilabanda tapno saanda a mapatalaw ken masukatan babaen
dagiti populista a tirano. Ti balikas ket naala manipud ti saan a makadadael a
Griego τύραννος tyrannos, a kayatna saoen ket 'saan a pudno nga agtuturay',
urayno daytpy pay ket naipakat pay kadagiti nasayaat ken dakes a daulo.



https://ilo.wikipedia.org/wiki/Pisika

Ti piksika (manipud ti Taga-ugma a Griego: φύσις physis "katutubo") ket maysa a
masna a siensia a maipanggep ti panagadal iti banag ken ti bukodna a panaggunay
babaen ti limbang nga oras, a mairaman dagiti minaig a konsepto a kas ti enerhia
ken puersa. Iti nalawlawa pay, daytoy ket ti sapasap a panagusig iti katutubo, a
maaramid tapno maawatan ti panagtignay a sitatakneng iti law-ang.

Ti pisika ket isu ti kadaaanan nga kadagiti akademia a disiplina, a baka isu
daytoy ti kadaana babaen ti panakairamanna iti astronomia. Kadagiti napalabas a
milenio, ti pisika ket paset iti masna a pilosopia a mairaman ti kimika, ken
dagiti pudno a sanga iti matematika, ken biolohia, ngem idi panawen ti
Sientipiko a Rebolusion idi maika-16 a siglo, dagiti masna asiensia ket rimsua
akas maysa a naisangsangayan a programa ti panagsukisok iti bukodda a
kaenbengant. Ti pisika ket ket maisabsabat kadagiti adu a interdisciplinario a
luglugar ti panagsukisok, a kas ti biopisika ken kabuklan a kimika, ken dagiti
pagbeddengan iti pisika ket saan a nainget a naipalpalawag. Adu dagiti
kapanunutan iti pisika a kadawyan a mangipalawag ti kamasapulan a mekanismo
kadagiti sabsabali a siensia, bayat nga agluklukat kadagiti baro a adalanan
itipanagsukisok kadagit lugar a kas iti matematika ken pilosopia.

Ti pisika ket nakaaramid kadagitinaimudingan a parawad babaen ti panakaparang-ay
kadagiti baro a teknolohia a rimsua manipud kadagiti teoretika a naparang-ay.
Para iti kas pagarigan, dagitipanagrang-ay iti panakaawat iti elektromagnetismo
wenno nuklear a pisika ket nagitulod ti dagus a panagrang-ay kadagiti baro a
produkto a dramatiko ti panakatranspormana iti moderno nga aldaw ti kagimongan,
a kas dagiti telebision, dagiti kompiuter, dagiti domestiko nga aparato, ken
dagiti nuklear nga armas; ti panagrang-ay iti termodinamiko a nagitulod ti
panagrangrang-ay iti industrialisaaion; ken dagiti panagrang-ay iti mekaniko ket
nagiparegget ti panagrangrang-ay iti kalkulo.

A kas ti naipakaammo dita baba, dagiti pamay-an a nausar ti panakaawat ti
panagkukua iti masna apenomena ken dagiti nagbanaganda ket timmaud manipud ti
pilosopia, a naininut a sinukatan babaen ti masna a pilosopia ken ti masna a
siensia, ken ti isasangpet itimoderno a panakkonsepto iti pisika.

Ti masna a pilosopia ket adda dagiti nagtaudan idiay Gresia idi panawen ti
Arkaiko a panawen, (650 BCE – 480 BCE), nga idi dagiti Pre-Sokratiko a pilosopo
a kas ni Thales ket saan a namati kadagiti nalatak a masna, relihioso wenno
mitolohiko a panagipalpalawagan para iti masna apenomena ken nagiproklema a ti
tungngal maysa a pasamak adda iti masna gapuanan . Nagitukonda kadagiti
kapanunutan a napasingkedan babaen ti panagrason ken panagpalpaliiw ken adu
kadagitibukodda a hipotesis ket napaneknekan a nagballaag kadagiti eksperimento,
kas pagarigan ti atomismo.

Ti masna a siensia ket naiparany-ay idi idiay Tsina, India ken kadagidiay
Islamiko a kalipato, idi nagbaetan ti maika-4 ken maika-10 a siglo BCE. Dagiti
kaadu deskripsion ket nagbalin a nadayeg kadagiti pisiko ken astronomo, kas
pagarigan ni Archimedes iti pagturayan iti mekanika, estadistika ken
hidrostatika. Ti eksperimental a pisika ket naipayaammo iti panageksperimento ti
kapanggepan kadagiti estatiko babaen ti mediebal a Muslim a pisiko a kas ni
al-Biruni ken Alhazen.

Ti klasiko a pisika ket nagbalin a naisina a siensia idi dagiti nasapa a moderno
a Europeano ket nagususarda kadagitoy nga eksperimento ken kadagiti kaadu a
pamay-an tapno maduktalanda ti tattan a makunkuna a ti linlinteg iti pisika. Ni
Kepler, Galileo ken naisangsangyan a ni Newton ket nakaduktal ken nangitipon
kadagiti sabsabali a linlinteg iti panaggunay. Idi panawen ti industrial a
rebolusion, idi immadu ti panakasapul ti enerhia, ket immadu met dagiti
panagsukisok, a daytoy ti nagiturong ti panakaduktalan kadagiti baro a linteg
iti termodinamiko, kimika ken elektromagnetiko.

Ti moderno a pisika ket nagrugi kadagiti obra ni Einstein kadagiti relatibidad
ken kaadu a pisika.

Iti adu a pamay-an, ti pisika ket naggapu manipud ti taga-ugma a Griego a
Pilosopia. Manipud ti immuna a panagpadas ni Thales ti panagidasig kadagiti
banag, aginggana ti panagikkat ni Democritus a dagiti banag ket nasken a
maipabassit iti di-naidumaduma a kasasaad, ti Ptolemaiko nga astronomia iti
maysa a kristalino a pirmamento, ken ti libro ni Aristoteles a Pisika (iti maysa
a nasapa alibro iti pisika, a nagipadas ti panagusig ken panagilawlawag iti
panaggunay manipud ti maysa a pilosopo a kapanunutan), dagiti nadumaduma a
Griego a pilosopo ket nakaparangayda kadagiti bukodda a teoria iti katutubo. Ti
pisika ket naamammoan idi a kas timasna a pilosopia aginggan idi maika-18 a
siglo.

Babaen ti maika-19 a siglo ti pisika ket naibanaganen a kas maysa a disiplina a
naisangsangayan manipud iti pilosopian ken dagiti sabsabali a siensia. Ti
pisika, a kasla dagiti sabsabali a siensia, ket agtalek iti pilosopia iti
siensia tapno makaited iti makaanay a deskripsion iti sientipiko a pamay-an. Ti
sientipiko a pamay-an ket agaramat ti maysa a priori a panagrason ken ti pay
maysa a posteriori a panagrason ken ti panagusar ti Bayesian nga inperensia
tapno marukod ti kammapategan iti naited a teoria.

Ti panakaparang-ay iti pisika ket nakasungbat kadagiti adu a saludsod dagiti
nasap a a pilosopo, ngem dagitoy ket nakaparsua met kadagiti baro a saludsod. Ti
panagadal iti pilosopiko a sayasay a nakapalikmut iti pisika, ti pilosopia iti
pisika, ket mangiraman kadagiti sayasay a kas ti kasasaad iti limbang ken oras,
determinismo, ken metapisikal a kapanunutan a kas ti emperismo, naturalismo ken
realismo.

Adu kadagiti pisiko ket nagsurat kadagiti kapanggepan ti pilosopiko a nagbanagan
kadagiti obrada, a kas ni Laplace, a nagipatakder ti gapuanan a determinismo,
ken Erwin Schrödinger, a nagsurat iti kuantum a mekanika. Ti matematiko a pisiko
a ni Roger Penrose ket tinawtawagan idi a ti Platonista babaen ni Stephen
Hawking, ti maysa a kapanunutan ni Penrose a pinatungtunganna iti librona, Ti
Dalan iti Kinapudno. Ni Hawking ket tinawtawagna ti bagina a kas ti maysa a
"di-mababain a reduksionista" ken sumupsuiat kadagiti kapanunutan ni Penrose.

Nupay ti pisika ket mangidatar kadagiti nawatiwat ken nadumaduma a sistema, adda
dagiti teoria nga ususaren kadagiti amin a pisiko. Tunggal maysa kadagitoy a
teoria ket naekperimento a nasubokan kadagiti adu a bilbilang ken nabirukan nga
husto a kas maysa a panagpattapatta iti katutubo (a adda iti naisangayan a
turayan ti kinapudno). Kas pagarigan, ti teoria iti klasiko a mekanika ket husto
nga inpalpalawaganna ti panaggunay dagiti banag, no met laeng dagitoy ket
dakdakelda ngem dagiti atomo ken aggungunayda a basbassit ngem ti pardas iti
lawag. Dagitoy a teori aket agtultuloy kadagiti aktibo a lugar ti panagsukisok,
ken ti naisangayan a aspeto iti klasiko a mekanika a makunkuna a kas ti gulogulo
a naduktalan idi maika-20 a siglo, taloo a siglo kalpasan ti kasisigud a
pagannurotan iti klasiko a mekanika babaen ni Isaac Newton (1642–1727).

Dagiti sentro a teoria ket importante a ramramit para iti panagsukisok kadagiti
naipangpangruna a topiko, ken dagiti sinoman a pisiko, uray no sabsabali ti
panakaipangpangrunada, ket manamnama dagitoy a lireradoda kadagitoy. Dagityo ket
mairaman dagiti klasiko a mekanika, kuantum a mekanika, termodinamiko ken
estadistika amekanika, elektromagnetismo, ken espesial a relatibidad .

Ti klasiko apisika ket mairamn ti tinawtawid a sangsanga ken dagiti topiko a
nabigbigan ken dagiti naparang-ay sakbay ti rugi ti maiak-20 a siglo a dagiti
klasiko a mekanika, akustika, optika, thermodynamika, ken elektromagnetismo. Ti
klasiko a mekanika) ket maipanggep kadagiti bagi nga inaramid babaen dagiti
puersa ken dagiti bagbagi ti panagggunay ken mabalin a mabingbingay kadagiti
estatika (panagadal kadagiti puersa itimaysa a bagi wenno bagbagi nga
agtaltalna), kinematika (panagadal ti panaggumay nga awan ti pnakaraeman ti
gapuanan), ken dinamikas (panagadal ti panaggunay ket dagiti puersa a mangarig
ti daytoy); ti mekanika ket mabalin pay a mabingbingay iti natangken a mekanika
ken agayos a mekanika (a naamaamo dagitoy a kas ti agtultuloy a mekanika),
inaudi ket mangiramraman kadagiti sanga a kas ti hodroestatika, hidrodinamika,
aerodinamika, ken pneumatika. Ti akustika, ti panagadal ti uni, ket kanayon a
maikapanunotan a sanga ti mekanika gaputa ti uni ket gapuanan ti panagggunay
dagiti partikula ti angin wenno banag a pagbanagan ti allon ti uni ken mabalin a
maipalawag iti termino dagiti linteg ti mekanika. Dagiti kangrunaan a moderno a
sanga ti akustiko ket ti ultrasonika, ti panagadal dagiti allon ti uni ti
nanagato a prekuensia ti labes ti sakup ti panakangeg ti tao. Ti optika, ti
panagadal ti lawag, ket saan laeng a maipanggep ti makita a lawag ngem ti pay
inpraroho ken ultrabioleta a radiasion, a mangipakita kadagiti amin a penomena
ti makita alawag malaksid ti bisibilidad, a kas ti, panagballatek, repraksion,
panaglapped, dipraksion, panakaiwarwaras, ken polarisasion ti lawag. Ti pudot
ket maysa apornma ti enerhia, ti akin-uneg nga enerhia a tagikua baben dagiti
partikula a binukel dagiti sustansia; ti termodinamika ket maipanggep kadagiti
panakaibagian a nagbaetan ti pudot ket dagiti sabali a porma ti enerhia. Ti
elektrisidad ken magnetismo ket naadadal idi a kas agmaymaysa a sanga ti pisika
manipud idi nadekket a panakaikapet a nagabetanda ket naduktalan idi nasap a
maika-19 a siglo; ti maysa nga ayus ti elektrisidad ket mangited ti magnetiko a
lugar ken ti agbalbaliw a magnetiko a lugar ket mangipartuat ti ayus ti
elektrisidad. Ti Elektroestatika ket maipanggep kadagiti elektrisidad a karga a
nakatalna, ti elektrodinamika nga adda ti aggungunay a karga, ken
magnetoestatika nga adda kadagti magnetiko nga ungto a nakatalna.

Ti klasiko a pisika ket sapasap a maipanggep ti banag ken enerhia iti normal a
gantingan ti panagpalpaliiw, bayat a ti kaaduan ti moderno a pisika ket
maipanggep ti panagkukua ti banag ken enerhia babaen kadagiti nakaro a kasasaad
wenno iti dakkel unay wenno bassit unay a gantingan. Kas pagarigan, ti atomiko
ken nuklear a pisika ket ti panagadal ti banag kadagiti kabasiitan a gantingan a
dagiti kimiko nga elemento ket mabalin a mailasin. Ti pisika dagiti elementario
a partikula ket adda pay basbassit a gantingan, gaputa daytoy ket maipanggep ti
kangrunaan a paspaset ti banag; daytoy a sanga ti pisika a makunkuna pay a kas
ti nagato nga enerhia a pisika gapu ti ti kanagato unay nga enerhia ti nasken a
makapataud kadagiti adu a kita ti partikula kadagiti dakkel a pagipardasan ti
partikula. Iti daytoy a gantingan, ti ordinario, ti sentido komon a pakinakem ti
limbang, oras, banag, ken enerhia ket saanen nga umiso.

Dagiti kangrunaan a teoria ti moderno a pisika nga ket mangited ti maysa a
sabali a ladawan dagiti konsepto ti limbang, oras, ken banag manipud ti
nairepresenta ti klasiko a pisika. Ti kuantom a teoria ketmaipanggep ti
mapagtalken, ngem ti agnanayon, a katutubo kadagiti adu a penomena iti agpang ti
atomiko ken suatomiko, ken ti adda a komplementario nga aspeto dagiti partikula
ken dagiti allon iti deskripsion kadagiti kasta a penomena. Ti teoria
itirelatibidad ket maipanggep ti deskripsion tipenomena a maaramid ti maysa a
kuadro iti reperensia a daytoy ket aggungunay iti respeto ti agpalpaliiwr; ti
espesial a teoria iti relatibidad ket maipanggep ti agpapada a panaggunay iti
nalinteg a linia ken ti sapasap a teoria iti relatibidadr iti naipardasan
apanaggunay ken ti panakaikapetna iti grabitasion. Dagitoy dua a kuantom a
teoria ken dagiti teoriada ti relatibidad ket makabiruk kadagiti pakaipakatan
kadagiti amina lugar ti moderno a pisika.

Bayat a ti pisika ket mangipaturong ti panakaduktal kadagiti naisangalubongan a
linlinteg, dagiti teoriana ket naisanlad kadagiti nalitnaw a pagturayan iti
panakayatanup. A dagiti linteg iti klasiko a pisika ket pudno a mangipalpalawag
kadagiti sistema a ti kinaipangpangruna ti kaatiddog ti gantingan ket dakdakkel
ngem ti atomiko a gantingan ken dagiti panaggunay ket nabunbuntog ngem ti pardas
iti lawag. Iti ruar iti daytoy a pagturayan, dagiti napalpaliiw ket saanda a
maipada kadagiti naipadto. Ni Albert Einstein ket nagiparawad iti pagsukogan iti
espesiala relatibidad, a angsukat kadagiti kapagarupan ti patingga nga oras ken
limbang nga adda ti limbang nga oras ken mangipalubos iti napudno a
panangipalpalawag kadagiti sitema a nangbukel nga adda kadagiti kapardas a
gangani kapadpada ti pardas titi lawag. Ni Max Planck, Erwin Schrödinger, ken
dagiti dadduma pay ket nangipaammo ti kuantuma mekanika, ti maysa a mabalina
akapanunutan kadagiti partikula ken panagitignay a mangpalubos iti napudno a
panagipalpalawag kadagiti atomiko ken subatomiko a gantingan. Kalpasan daytoy,
ti teoria tikuantuma lugar ket nagitipon ti kuantuma mekanika ken espesial a
relatibidad. Ti sapasap a relatibidad ket nagpalubos ti dinamiko, a killo ti
limbang nga oras, a dagiti nawatiwat a sistema ken dakkel a gantingan a patakder
iti law-ang ket mabalin ken nasayaat a maipalpalawag Ti sapasap a relatibidad
ket saan pay a naitiptipon kadagiti sabsabali a kamasapulan a deskripsion; adda
dagiti nadumaduma a kandidato kadagiti kuantum a grabidad ket agdama a
maparparang-ay.

Ti matematika iti lengguahe nga inusar par iti kompakto a panakailawlawag ti
urnos ti katutubo, a naipangpangruna dagiti linteg ti Pisika. Daytoy ket
inmatangan ken inpatakderan babaen ni Pythagoras, Ni Plato, Ni Galileo, kenni
Newton.

Dagiti teoria ti pisika ket agus-usar ti Matematika tapno makagun-od ti urnos
ken makaited dagiti napudno a pagannurotan, ti pudno wenno nakarkulo a
panakailawlawagan, panakaaduan a nagbanagan ken dagiti maipadto. Dagiti resulta
ti eksperimento iti pisika ket dagiti numerikal a panagrukod. Technologies based
on Mathematics, kasla ti panagbilang ket nakaaramid ti panagbilang a pisika a
kas maysa nga aktibo a lugar ti panagsukisok.

Ti ontolohia ket maysa akasapulan para iti Pisika, ngen saan a para iti
Matematika. Ti kayatna a saoen daytoy ket ti Pisika ket patingga a maipanggep ti
panangipalpalawag ti pudno a lubong, bayat a ti Matematika ket maipanggep
kadagiti narikut a maawatan a tabas, uray pay ti labes ti pudno a lubong. Nga
isu a dagiti panakaisao ti Pisika ket sintetiko, bayat a ti matematika ket
analitiko. Ti matematika ket aglaon kadagiti pangipagarupan, bayat a ti Pisika
ket aglaon kadagiti teoria. Dagiti Matematika a maisao ket nasken laeng a
lohikal a napudno, bayat a dagiti padto ti Pisika a maisao ket nasken a maipada
kadagiti napalpaliiw ken eksperimental a datos.

Ti panakailasin ket nalawag, ngem saan a nalaka makitkita. Kas pagarigan, ti
Matematiko a Pisika ket isu ti panakaipakat ti Matematika iti Pisika. Dagiti
pamay-anna ket Matematiko, ngem ti suhetona key Pisikal. Dagiti parikut iti
daytoy a paset ket mangrugi ti maysa a "Matematika a modelo ti Pisikal a
kasasaad" ken maysa a "Matematika a panagipalpalawag iti Pisikal a linteg".
Kadagiti amin a maisao ti matematika a maus-usar para iti pakailawlawagan ket
adda ti narigat a mabirukan a Pisikal a kayatna a saoen. Tikamaudian a
pakailawlawagan ket adda ti nalaklaka a mabirukan a kayatna a saoen, gupta
daytoy ti birbiruken ti agsulsolbar.

Ti pisika ket sanga ti kammasapulan asiensia, a saan a ti maaramat a siensia. Ti
pIsika ket makunkuna pay a kas "ti kammasapulan a siensia" gapu ti suheto ti
panagadal kadagiti amin a sanga ti masna asiensia a kas ti Kimika, Astronomia,
Heolohia ken Biolohia ket pawpawilan babaen dagiti linteg ti pisika. Kas
pagarigan, ti Kimika ket ti panagadal kadagiti tagikua, patakder, ken
panagsumamay iti banag (ti naipatengnga nga isipp ti kimika iti atomiko a
gantingan ket ket mangilasin daytoy manipud ti pisika). Dagiti patakder ket
maporma gaputa dagiti partikula ket magipeksada kadagiti elektriko a puersa iti
tunggal maysa kaniada, dagiti tagikua ket mairaman ti maipapan ti bagi a
panakaidasig ti naited a sustansia, ket ti panagsumamay ket nabebedan babaen
kadagiti linteg ti pisika, kasla ti konserbasion ti enerhia, masa ken karga.

Ti naipakat a pisika ket isu ti sapasap a termino para iti panagsukisok ti
pisika a maipanggep para iti naisangsangayan a panag-usar. Ti kurikulum ti
naipakat a pisika ket kadawyan nga aglaon kadagiti bassit a klase iti naipakat a
medisina, a kas ti heolohia wenno elektriko nga inhinniera. Daytoy ket kadawyan
a maigiddiat manipud ti inhiniera gaputa ti mangipakat a pisisista ket baka saan
nga agdardaremdem maysa a naisangsangayan a banag, ngem agus-usar ti
panagsukisok ti pisika nga adda ti gandat a mangparang-ay ti baro a teknolohia
wenno panagsolbar kadagiti parikut.

Daytoy nga arngian ket kapadpada ti naipakat a matematika. Dagiti mangipakat a
pisisista ket mabalin pay nga interesadoda iti panag-usar ti pisika para iti
sientipiko apanagsukisok. Kas pagarigan, dagiti tao nga agobobra ti pagipardasan
a pisika ket mabalinda nga agsukisok kadaghiti nasaysayaat a panagduktal
kadagiti partikula para iti panagsukisok ti teoretiko a pisika.

Ti pisika ket kaaduan a maus-usar iti inhinniera. Kas pagarigan, ti estatiko,
maysa asubpaset iti mekanika, ket maus-usar iti panagipatakder kadagiti rangtay
ken dagiti nadumaduma apatakder. Ti panakaawat ken panag-usar ti akustika ket
nagbanagan kadagiti nasaysayaat konsierto a pagkantaan; a maipada pay, ti
panag-usar kadagiti optika a mangpartuat kadagiti nasaysayaat a ramit ti optiko.
Ti panakaawawat ti pisika makapabalin kadagiti napudpudno a simulador ti
panagpatayab, video nga ay-ayam, ken dagiti pelikula, ken kadawyan a kammasapul
iti porense a panagusig.

Ti kaadda ti pagalagadan a konsenso a dagiti linteg ti pisika ket unibersal ken
san nga agbalbaliw manipud kadagiti napalabas a panawen, ti pisika ket mabalin a
mausar ti panagadal kadagiti banag a nailubnak ti panakaidudua. Kas pagarigan,
ti panagadal ti taudan ti Daga, ti sinoman ket mabalinda nga imodelo ti masa ti
Daga, temperatura, ken ti gatad ti panagtayyek, kadagiti napalabas a panawen.
Daytoy ket makapabalin para iti simulador iti inhenniera a mangpapardas kadagiti
baro a panagrang-ay ti teknolohia.

Ngem adu pay dagiti interdisiplinaridad a pamay-an dagiti pisisista ken adu pay
dagiti nangruna a paset a naimpluensian babaen ti pisika, a kas ti, paset iti
ekonopisika ken sosiopisika.

Dagiti pisisista ket agus-usarda ti maysa a sientipiko a pamay-an tapno
masubokanda ti panakaumisu ti maysa a pisikal a teoria, nga agus-usar ti
naipamay-ay nga arngian tapno maipada dagiti pagbanagan ti maisalsaludsod a
teoria nga adda dagitimaitaripnong a pagbanagan a maala manipud kadagiti
eksperimento ken dagiti panagpalpaliiw a naaramid a mangsubok daytoy. Dagiti
eksperimento ken panagpalpaliiw ket naururnong ken maipadpada kadagiti naipadto
ken hipotesis a naaramid babaen ti maysa a teoria, a mangtulong daytoy ti
panagikeddeng wenno panakaisu/ aan a panakaisu ti teoria.

Dagiti teori a a kaaduan anasuportaran babaen ti datos ken saan pay a napaay
kadagiti aniaman anga emperikal a panasubok ket makunkuna a dagiti sientipiko a
linteg, wenno dagiti masna a linteg. Amin a teoria, a mairaman dagiti makunkuna
a sientipiko a linteg, ket mabalin a masukatan babaen dagiti napudpudno, dagiti
naisapasap a sinao no adda dagiti panagisuppiatan ti teoria nga addanto dagiti
mabirukan a napalpaliiw a datos.

Dagiti teoria ket agsuksukisokda ti panagrang-ay dagiti matematiko a modelo nga
umannurot kadagiti adda nga eksperimento ken nagballigi a nangipadto ti
sumaganad a nagbanagan, bayat a dagiti agsuksukisok ket agpanunotda ken
agaramidda kadagiti eksperimento tapno subokanda kensukisokenda dagiti baro a
penomena. Nupay ti teoria ken eksperimento ket mailaslasinda a naiparang-ay,
dagitoy ket napigsa nga agkammasapulanda ti tunggal maysa kaniada. Ti
panagrang-ay ti pisika ket kankanayon a maumay no dagiti agsuksukisok ket
makaduktalda kadagiti saan a maipalawag dagiti adda a teoria, wenno no adda
dagiti baro a teoria ket makaaramid kadagiti masubokan a maipadto, a mangregget
kadagiti baro nga eksperimento.

Dagiti pisisista nga agobobra kadagiti panagitignay ti teoria ken eksperimento
ket makunkuna a penomenologo. Dagiti penomenologo ket agkitkitada kadagiti
narikut a penomena a napalpaliiw kadagiti eksperimento ken agobobrada kadagitoy
tapno maibagada kadagiti kammasapulan a teoria.

Ti teoretiko a pisika ket naipakasaritaan a nakaala ti panagregget manipud ti
pilosopia; ti elktromagnetismo ket naipagkaykaysa idi iti daytoy a pamay-an. Ti
labes ti naamammoan a law-ang, ti paset ti teoretiko a pisika ket mangipanggep
pay kadagiti hipotetikal a banbanag, a kas ti paralelo a law-ang, ti maysa a
multiberso, ken dagiti nangatngato a dimension. Dagiti teoriata ket nagiyawagda
kadagitoy a kapanunotan nga adda ti namnama a panasolbar kadagiti
naisangsangayan a parikut kadagiti adda teoria. Ken nagsukisokda kadagiti
pagbanagan kadagitoy a kapanunotan ken nagobobrada kadagiti masubokan a
maipadto.

Ti eksperimento a pisika ket mangibaga, ken ibaga babaen ti, inhenniera ken
teknolohia. Dagiti agsuksukisok a pisisista a nairaman kadagiti maaramat a
panagsukisok a daremdem ken agar-aramid kadagiti eksperimento kadagiti ramramit
a kas dagiti pagipardasan ti partikula ken dagiti laser, ngem dagiti nairaman ti
naipakat a panagsukisok ket kadawyanda nga agobobra ti industria, nga
agparparang-ay kkadagiti teknolohia a kas ti magnetiko a resonante a
panagiladawan (MRI) ken dagiti transistor. Ni Feynman ket nagisurat a dagiti
agsuksukisok ket mabalinda nga agsukisok kadagiti lugar a saan a suksukisoken
dagiti teoriata.

Ti pisika ket sakupenna ti ti nawatiwat nga intar ti penomena, manipud kadagiti
elementario a partikula (a kas dagiti quarks, neutrinos ken elektrons) aginggana
ti kadakkelan a nalatak a rimpuok dagiti ariwanas. Timairaman kadagitoy a
penomena ket dagiti kangrunaan a banag a mangbukel kadagiti amin a parsua. Isu a
ti pisika ket sagpaminsan a makunkuna a ti "kammasapulan a siensia". Ti pisika
ket mangigandat a magipalpalawag kadagiti nadumaduma a penomena a rimsua iti
katutubo iti termino ti nalaklaka a penomena. Isu a, ti pisika ket mangigandat a
mangikapet kadagiti parsua a mapalpaliiw ti nagtagitaon kadagiti ramut a kaso,
ken isilpoda amin dagitoy a kaso.

Kas pagarigan, ti taga-ugma aTsina ket nakapalpaliiwda a dagit nisangsangayn a
bato (lodestone) ket aginnasidegda babaen ti di-makitkita apuersa. Daytoy a
pakagapuan makunkunan a kas ti magnetismo, ken immuna idi nga adu nga inadadal
idi maika-17 a siglo. A nasapsapa bassit ngem dagiti Insik, dagiti taga-ugma a
Griego ket ammoda dagiti sabsabali a banag a kas ti ambar, a no daytoy ket
iradrad iti dutdot daytoy ket gapunan ti kapdpada a di-makitkita a pangtignay a
nagbaetan dagitoy dua. Daytoy pay ket adu nga inadaadal idi maika-17 a siglo,
ken makunkuna tattan a ti elektrisidad. Isu a, ti pisika ket nakaawaten kadagiti
dua a panagpalpaliiw ti katutubo iti termino dagiti ramut a kaso (elektrisidad
ken magnetismo). Nupay kasta, ti adu pay a pangobra idi maika-9 a siglo ket
nagipakita a dagitoy dua ket sabsabali nga aspeto iti maysa a puersa – ti
elektromagnetismo. Daytoy a pamay-an ti "panagkaykaysa" a puersa ket agtultuloy
tatta nga aldaw, ken ti elektromagnetismo ken ti nakapsot a nuklear a puersa ket
naipanunotanen a dua nga aspeto iti nakapsot nga elektro a panagtignay. Ti
Pisika ket agnamnama a makabiruk ti patingga a rason ti (Teoria iti Amin) no
apay a ti katutubo ket kastoy (kitaen ti paset ti Agdama a panagsukisok diat
baba para iti adu pay a pakaammo).



https://ilo.wikipedia.org/wiki/Pagsasao_a_Hebreo

Ti Hebreo wenno Ebreo (/ˈhiːbruː/) (עִבְרִית, Ivrit,  Pannakabalikas a Hebreo
(tulong·paammo)) ket maysa a Laud a Semitiko a pagsasao iti pamilia ti pagsasao
nga Aproasiatika. Iti kultura, daytoy ket naipammategan dagiti Hudio ken
sabsabali a a grupo ti relihion a kas iti pagsasao dagiti tattao a Hudio, uray
no dagiti sabsabali a Hudio a pagsasao ket nagtaud da kadagiti diaspora a Hudio,
ken ti pagsasao a Hebréo ket naususar pay babaen dagiti saan a Hudio a
grup-grupo, a kas dagiti minaig nga etniko a dagiti Samaritanos.

Ti Moderno a Hebreo ket maisasao babaen dagiti kaaduan a walo a riwriw a tattao
idiay Israel, nga ti Klasiko a Hebreo ket inususar para ti panag-kararag wenno
panagadal dagiti Hudio a komunidad iti sanglubongan. Daytoy a pagsasao ket
nasaksian manipud ti maika-10 a siglo BCE iti kinaudi a Maikadua a Templo a
panawen, kalpasan idi naparang-ay ti pagsasao iti Misna a Hebréo. Ti Moderno a
Hebreo ket maysa kadagiti opisial a pagsasao iti Israel, a maikaduaan na ti
Arabiko.



https://ilo.wikipedia.org/wiki/Pagsasao

Ti pagsasao ket maysa a sistema dagiti simbolo (a nainsapasapan nga ammo kas
dagiti balikas), ken dagiti annuroten no kasano a maaramat ken maiturong
dagitoy. Ti balikas a pagsasao ket maaramat met kas pangdakamat iti sibubukel a
penomenon ti pagsasao, kas koma iti kadawyan a ramramit dagiti pagsasao. Nupay
ti pagsasao ket maar-aramat iti komunikasion, saan ketdi a maipada iti daytoy.

Ti nataoan a pagsasao ket natural a pasamak a ti panangsursuro iti dayta ket kas
iti nainkasigudan a karirikna ti ubing. Iti gagangay a pormana, ti nataoan a
lengguahe nga ar-aramatenna dagiti uni wenno senias a kas simbolo a
pangkomunikar babaen kadagiti nainkasigudan a rikna. Nupay rinibu ti nataoan a
lengguahe, agpapada dagitoy nga addaan kadagiti gagangay a galad a ti
panagpapada dagitoy ket arigna awan ti nagdudumaanda.

Inaramid (wenno iti sabali a kaso nadiskubre) ti tao dadduma pay a pagsasao,
karamanna dagiti naar-aramid laeng a nataoan a lengguahe kas iti Esperanto wenno
Klingon, panagprograma a pagsasao (iti kompiuter) kas iti Python wenno Ruby, ken
kasta metten dagiti termino iti matematika. Dagitoy a lengguahe ket saan a
siinget a maipada iti nainkasigudan a nataoan a lengnuahe.



https://ilo.wikipedia.org/wiki/Mula

Ti mulmula, ken tinawtawagan pay a berde a mulmula (Viridiplantae iti Latin),
ket dagiti sibibiag nga organismo ti pagarian a Plantae a mairaman dagiti adu ti
selula a grupo a kas dagiti agsabsabong a mula, konipera, pako ken lumot, ken
dagiti pay, depende ti panagilawlawag, ti berde nga algas, ngen saan a dagiti
nalabbasit wenno kayumanggi ruot ti taaw a kas dagiti kuelpo, wenno dagiti
kudetdet wenno bakteria.

Dagiti berde mula ket nadidingan ti selula nga adda ti selulusa ken naidasdasig
a makaala ti kaaduan nga enerhia manipud ti lawag ti init babaen ti potosintesis
nga inus-usar ti kloropila a linaod kadagiti kloroplasto, a dagitoy ti mangited
ti marisda a berde. Adda dagiti múla a parasitiko ken mabalin a saan nga
agpataud kadagiti kadawyan a dagup ti kloropila wenno potosintesia. Dagiti múla
ket naidasigda pay babaen ti seksula a panagpatubo, modular ken awan inggana a
panagtubo, ken ti maysa a panagbalbaliw dagiti kaputotan, urayno ti aseksual a
panagpatubo ket kadawyan, ken adda dagiti mula maminsan laeng nga agsabong bayat
a dagiti dadduma adaanda ti maysa laeng a sabong.

Ti apag-isu a bilang ket narigat a maammuan, ngem , adda dagiti agarup a 300–315
a ribu dagiti sebbangan ti mulmula, a kaaduan kadagitoy ket, adda ti 260–290 a
ribu, ket dagiti agbukbukel a mula (kitaen ti tabla dita baba). Dagiti berde a
mula ket kaaduan a mangitited ti nawaya nga oksiheno ken kaaduan kadagitoy a
batayan dagiti ekolohia ti Dadga, a naipangpangruna iti daga. Dagiti mula a
naipalpalawag a kas dagiti bukel, prutas ken nateng ket mangporma kadagiti
kammasapulan a makmakan ti tao, ken naipaamo dagitoyen kadagiti napalabas a
milenio. Dagiti mula ket pasayaatenda ti biagtayo a kas dagiti sabong ken
ornamento. Iti kinaudi adu kadagitoy ket nagserbida a taudan kadagiti kaaduan a
medisina ken druga. Ti sientipiko a pabagadal kadagitoy ket naam-ammuan a kas ti
botanika.



https://ilo.wikipedia.org/wiki/Madrid

Ti Madrid (Ingles/məˈdrɪd/, Espaniol: [maˈðɾið]) ket isu ti kapitoio ken
kadakkelan a siudad iti Espania. Ti populasion iti daytoy a siudad ket agarup a
3.3 a riwriw ken ti amin a populasion iti metropolitano a lugar ti Madrid ket
nakarkulo a 6.271 a riwriw. Isu daytoy ti maikatlo a kadakkelan a siudad iti
Kappon ti Europa, kalpasan ti Londres ken ti Berlin, ken ti metropolitano a
lugar, ket isu ti maikatlo a kadakkelan iti Kappon ti Europa kalpasan ti Londres
ken Paris. Ti siudad ket naidangan ti dagup a 604.3 km2 (233.3 sq mi).

Ti siudad ket mabirukan idiay karayan Manzanares idiay tengnga ti pagilian ken
ti Komunidad ti Madrid (a daytoy ket buklen ti siudad ti Madrid, ken dagiti
siudad, ili ken dagiti dadduma pay nga urbano a luglugar a nangpalikmut daytoy
ken dagiti naipagay-at a suburbo ken purok); daytoy a komunidad ket nabeddengan
babaen kadagiti naturay a komunidad ti Castile ken León ken Castile-La Mancha.
Gapu ta daytoy ket kapitolio a siudad ti Espania, ti tugaw ti gobierno, ken ti
pagtaengan ti Espaniol a monarkia, ti Madrid ket isu pay ti politikal a sentro
ti Espania. Ti agdama a Mayor ket ni Manuela Carmena manipud ti Ahora Madrid.

Ti Madrid nga urbano nga aglomerasion ket adda ti maikatlo a kadakkelan babaen
ti GDP iti Kappon ti Europa ken dagiti impluensiana kadagiti politika,
edukasion, panagliwliwa, enbiromento, midia, moda, siensia, kultura, ken dagiti
arte ket mangiparawad ti kasasaadna a kas maysa a kadagiti nangruna a
sangalubongan a siudad iti lubong. Gapu dagiti ekonomiko a mapataudna, ti
nangato a pagalagadan ti biag, ken ti kadakkel ti paggatanganna, ti Madrid ket
naipanunotan a nagruna a sentro ti pinansia ti Akin-abagatan nga Europa ken ti
Iberiko a Peninsula; daytoy ket mangsangsangaili kadagiti daulo nga opisina
kadagit adu a nangruna a kompania ti Espania, a kas ti Telefónica, Iberia wenno
Repsol. Ti Madrid ket isu ti kaaduan a bisbisitaen dagiti turista idiay Espania,
ken ti maikapat a kaaduan a bisbisitaen dagiti turista ti kontinente, ken isu ti
maikasangapulo a kasayaatan a pagtaengan iti lubong] segun ti Monocle a
magasina, iti 2010 a pagsurotanna. Ti Madrid ket mairanggo pay kadagiti 12 a
kaberdean siudad ti Europa idi 2010. Ti Madrid ket isu ti agdama a Kandidato a
Siudad para iti Kalgaw nga Olimpiada ti 2020.

Ti Madrid ket ibalbalayanna ti kuartel ti Organisasion ti Sangalubongan a
Turismo (WTO), a tagikua ti Organisasion ti Nagkaykaysa a Pagpagilian (UN), ti
SEGIB ken ti Organisasion dagiti Estado ti Ibero-Amerikano (OEI). Daytoy ket
mangsangsangaili pay kadagiti nangruna nga agregregulado nga instituto ti
Espania: ti Agtaktakder a Komite ti Asosiasion dagiti Akademia ti Pagsasao nga
Espaniol, kuartel ti Naarian nga Espaniol nga Akademia (RAE), ti Instituto
Cervantes ken ti Pundasion ti Maganganat nga Espaniol (Fundéu). Ti Madrid ket
agururnos kadagiti piesta a kas ti FITUR, ARCO, SIMO TCI ken ti Cibeles Madrid
Moda a Lawas.

Bayat a ti Madrid ket agtagtagikua kadagiti moderno a patakder, daytoy ket
nangipreserba ti pannakaimatangan ken pannakarikna kadagiti adu a
naipakasaritaan a kaarrubaanna ken kalkalsada. Dagiti dulonna ket mairaman ti
Naarian a Palasio iti Madrid; ti Teatro Real (Naarian a Teatro) nga adda ti
nasimsimpa a 1850 a Kamara ti Opera; ti Buen Retiro a parke, a nabangon idi
1631; ti maika-19 a siglo a pasdek ti Nailian a Biblioteka (nabangon idi 1712)
nga aglaon kadagiti naipakasaritaan nga arkibo ti Espania; dagiti adu a bilang
ti Nailian a museo, ken ti Nabalitokan a Trianggulo iti Arte, a mabirukan idiay
igid ti Paseo del Prado ken buklen dagiti tallo a museo ti arte: ti Prado a
Museo, ti Museo Nacional Centro de Arte Reina Sofía, ti museo ti moderno nga
arte, ti Santiago Bernabeu nga Estadio, balayan ti Real Madrid, ken ti Museo ti
Thyssen-Bornemisza, a mangbukel kadagiti awan a pakasayaatan dagiti dua a museo.

Kadagiti napalabas a tawtawen ti Palasio Cibeles ken Burayok ket nagbalin a ti
monumento a simbolo ti siudad.



https://ilo.wikipedia.org/wiki/Kristianidad

Ti Kristianidad (manipud iti Taga-ugma a Griego: Χριστιανός Christianos) ket
maysa a namatmati ti maysa a dios ken Abraham a relihion a naibatay iti biag
panursuro ni Hesus a kas ti nairepresenta dagiti kanonikal nga ebanghelio ken
dagiti dadduma pay a sinursuratan ti Baro a Tulag. Ti panursurot ti pammati a
Kristiano ket naamammoan a kas dagiti Kristiano.

Dagiti Kristiano ket sapasap a namatmati kenni Hesus ket isu ti Dios Anak, ti
Dios a nagbalin a tao ken ti mangisalakan ti nagtagitaoan. Gapu iti daytoy,
dagiti Kristiano ket sapasapa a mangikungkuna kenni Hesus a ka ni Kristo wenno
Mesias. Ti ministro ni Hesus, sakripisio a panakatay, ken ti simmaruno a
panagungar, ket kadawyan a maikunkuna a kas ti Ebanghelio a mensahe ("naimbag a
damag"). Iti ababa, ti Enbanghelio ket damag iti Dios ti agnanayon a panagabak
ti Ama kadagiti dakes , ken ti kari iti Pannakisalakan ken agnanayon a biag par
iti amin a tattao, baben ti nailangitan a grasia.

Iti sanaglubongan dagiti tallo a kadakkelan a grupo iti Kristianidad ket ti
Romano Katoliko a Simbaan, ti simbaan ti Dumaya nga Ortodokso, ken dagiti
nadumaduma a denominasion iti Protestantismo. Ti Katoliko Romano ken Dumaya nga
Ortodokso a patriarkado ket nagsisinada iti Daya–Laud a panagsisina iti 1054 AD,
ken ti Protestantismo ket rimsua manipud iti Panagreporma a Protestante iti
maika-16 a siglo, a nakisina manipud iti Simbaan a Romano Katoliko.

Ti Kristianidad ket nangrugi a kas maysa a Hudio a sekta idi tengnga ti umuna a
siglo. Daytoy ket nagtaud manipd idiay Lebante a rehion ti Tengnga a Daya
(moderno nga Israel ken Palestina), daytoy ket napardasan a naiwaras idiay
Siria, Mesopotamia, Asia Minor ken Ehipto. Daytoy ket dimmakkel ti kinaadu ken
impluensia kadagiti napalabas a siglo, ken idi gibus ti maika-4 a siglo isu
daytoyen ti nagbalin nga opisial nga estado a simbaan ti Romano nga Imperio, a
nangsuksukat kadagiti sabali a porma iti relhion a sinansanay babaen ti Romano a
turay. Idi las-ud ti Tengnga a Panpanawen, kaaduan idi kadagiti nabatbati iti
Europa ket Nakristiano, a dagiti Kristiano ket sagpaminsanda pay a dakkel a
relihioso a minoridad idiay Tengnga a Daya, Amianan nga prika, Etiopia ken
dagiti paset ti India. Kalpasan ti Panawen ti Panagduktal, babaen ti misionario
nga obra ken kolonisasion, ti Kristianidad ket naiwaras iti Kaamerikaan,
Australasia, sub-Sahara nga Aprika, ken ti amin a sangalubongan.

Dagiti Kristiano ket namatmatida a ni Hesus ket isu ti Mesias a naipadto iti
Hebreo a Biblia. Ti pundasio ti Kristiano a teolohia ket naiyebkas kadagiti
nasapa nga ekumeniko a kredo ti Kristiano a naglaon kadagiti panagtunton a
kaaduan anaaw-awat babaen dagiti simmursurot iti Kristiano a pammati. Dagitoy a
propesion ket nangibagbaga a ni Hesus ket nagsagsagaba, pimmusay, ken naitabon
idi, ken naungar manipud iti ipupusay tapno mangited ti agnanayon a biag
kadagiti namatmati kanianan ken nagtaltalek kaniana para iti pammakawan kadagiti
bukodda a basol (pannakaisalakan). Intaltalinaayda pay a ni Hesus ket nainbagian
a ngimmato iti langit nga idiay ketkaduan nga agturturay ni Dios ti Ama. Kaaduan
kadagiti denominasion ket nagisursuro a ni Hesus ket agsublinto tapno ukomanna
amin a nagtagitaon, ti sibibiag ken natay, ken mangited ti agnanayon a biag
kadagiti sumursurot kaniana. Isu ket naipanpanunotan a ti modelo iti maysa a
nasingpet a biag, ken ti mangirakurak ken pisikal a inkarnasion iti Dios.

Manipud iti nasapsapa ngem maika-21 a siglo, ti Kristianidad ket adda dagiti
agarup a 2.2 bilion a namatmati. Ti Kristianidad ket mangirepresenta ti agarup a
maysa apagkatlo ti populasion ti lubong ken isu ti kadakkelan a relihion iti
lubong. Ti Kristianidad ket isu ti estado a relihion dagiti nadumaduma a
pagilian Kadagiti amin a Kristiano, 37.5% ket agnanaed idiay Kaamerikaan, 25.7%
ti agnanaed idiay Europa, 22.5%ti agnanaed idiay Aprika, 13.1% ti agnanaed idiay
Asia, 1.2% ti agnanaed idiay Oceania ken 0.9% ti agnanaed idiay Tengnga a Daya.
Ti Kristianidad ket adda idi ti nangruna apapel iti panagsukog iti sub-Sahara ng
a Aprika ken Lumaud a sibilisasion.

Iti sangalubongan, dagiti tallo a kadakkelan a grupo ti Kristianidad ket ti
Romano Katoliko a Simbaan, ti Simbaan ti Daya nga Ortodokso, ken dagiti
nadumaduma a denominasion iti Protestantismo. Ti Romano Katoliko ken ti Daya nga
Ortodokso a patriarkado ket nagsinada manipud idi panagsina ti maika-11 a siglo,
ken ti Protestantismo ket rimsua idi las-ud ti Repormasion iti maika-16 a siglo,
a nakisinnina manipud iti Simbaan ti Romano Katoliko. Manipud idi nasapa
maika-21 a siglo, ti Kristianidad ket isun ti kadakkelan a relihion iti lubong,
nga adda dagiti agarup a 2.2 bilion a sumursurot.

Urayno adda dagiti nangruna a paggigiddiatan iti panangipatarus ken kapanunotan
iti Biblia no ania ti nakaibatayan ti Kristianidad, dagiti Kristiano ket
nakibinningayda kadagiti agasmang ti pammati a tinengtengelda a kas kammasapulan
iti pammatida.

Nga adda iti agarup a 2.2 bilion a sumursurot a naisinsina kadagiti tallo a
sanga ti Katoliko, Protestante ken Ortodokso, ti Kristianidad ket isu ti
kadakkelan a relihion iti lubong. Ti Kristiano a bingay iti populasion ti lubong
ket adda iti agarup a 33% para kadagiti kinaudi a sangkagasut a tawtawen, a
mangibagbaga a maysa kada tallo a tao iti Daga ket Kristiano. Daytoy ket
lappedanna ti kangrunaan a pannakaiyalis kadagiti demograpiko iti Kristianidad;
dagiti dakkel a pannkaadu kadagiti agrangrang-ay a lubong (agarup a 23,000
tunggal maysa nga aldaw) ket kinuyoganen babaen ti adu a pannakaapday iti
narang-ay a lubong, a kangrunaan idiay Europa ken Amianan nga Amerika (agarup a
7,600 tunggal maysa nga aldaw). Daytoy ket isu pay laeng ti predominante a
relihion idiay Europa, ti Kaamerikaan ken Akin-abagatan nga Aprika. Idiay Asia,
daytoy ti katurayan a relihion idiay Georgia, Armenia, Daya a Timor ken ti
Pilipinas.Nupay kasta, daytoy ket naapapdayen kadagiti adu a lugar a mairaman ti
Akin-amianan ken Lumaud nga Estados Unidos, Ti Oceania (Australia ken Baro a
Selanda), akin-amianan nga Europa (a mairaman ti Gran Britania, Ti Eskandinabia
ken dadduma pay a luglugar), Pransia, Alemania, dagiti probinsia ti Kanada iti
Ontario, Britaniko a Columbia, ken Quebec, ken dagiti paset ti Asia (a
naipangpangruna idiay Tengnga a Daya, Ti Abagatan a Korea, Ti Taiwan, Ti
Pilipnas ken Macau). Ti populasion ti Kristiano ket saan a bumasbassit idiay
Brasil, ti Akin-abagatan nga Estados Unidos ken ti probinsia ti Alberta, Kanada,
ngem ti porsiento ket bumasbassit. Kadagiti pagilian a kas ti Australia ken Baro
a Selanda, ti populasion ti Kristiano ket naapapday kadagiti bilang ken
porsiento. Urayno dagiti naapapday a bilang, ti Kristianidad ket agtultuloy nga
isu ti naturay a relihion iti Lumaud a Lubong, nga adda dagiti 70% ket
Kristiano, idiay Europa 76.2% ti populasion ket nangikedkeddeng kaniada a kas
Kristiano, ken 86.0% iti Kaamerikaan ken 73.36% idiay Oceania ket agsansany pay
iti Kristianidad.

Nupay kasta, adu dagitikarismatiko a tignay a nagbalinen anasayaat a nabangon
kadagiti paset iti lubong, a naipangpangruna idiay Arika, Latin nga Amerika ken
Asia. Ti mangiyununa a Saudi Arabiano a daulo ti Muslim a ni Sheikh Ahmad al
Qatanni ket nagreporta idiay Aljazeera nga iti tunggal maysa nga aldaw 16,000
kadagiti Aprikano a Muslim ket mapmapan iti Kritianidad . Isu ket nagtunton a ti
Islam ket makapukpukaw idi ti 6 a riwriw kadagiti Aprikano a Muslim iti tungngal
maysa a tawen tapno agbalinda a Kristiano, a mairaman dagiti Muslim idiay
Alheria, Pransia, Iran, India, Morocco, Russia, and Turkey, ken Tengnga nga
Asia. Nairepota pay a ti Kristianidad ket nadayeg kadagiti tao iti nadumaduma
ataudan idiay India (a nagruna kadagiti Hindu), ken Malaysia, Mongolia, Nigeria,
Bietnam, Singapur, Indonesia, China, Hapon, ken Abagatan a Korea.



https://ilo.wikipedia.org/wiki/Istanbul

Ti Istanbul (napakasaritaan a ti Bisansio ken Konstantinopla), ket isu ti
kadakkelan a siudad iti Turkia, a pagtaengan ti populasion iti 13,483,052 idi
2011. Maysa a megasiudad, isu daytoy kultural, ekonomia, ken busbos a sentro iti
daytoy a pagilian, nairanggo daytoy a kas maysa a alpha(-) lubong a siudad
babaen ti GaWC idi 2010.

Mabirukan daytoy idiay amianan a laud iti Turkia, ken naisanglad daytoy idiay
ilet ti Bosphorus ken buklennan ti masna a puerto a namammoan a ti Nabalitokan a
Sara. Dagitoy dua ket naigay-atda idiay Europeana a (Thrace) ken Asiano nga
(Anatolia) a bakbakrang iti ilet, ti Istanbul ket isu ti agmaymaysa a siudad iti
lubong a naisanglad kadagiti dua a kontinente. Sakupenna daytoy dagiti 39 a
distrito dagiti probinsia ti Istanbul. Ti kalatakan nga Istanbul a metropolitano
a lugar ket agtengngel ti 18% iti populasion ti Turkia idi 2010. Tipopulasion ti
metro a lugar ket nakarkulo ti agarup a 19 a riwriw a tattao ken nairanggo a kas
ti maika-7 a kapardasan a dumakdakkel a metro idi 2011.

Idi agdama nga atiddog a pakasaritaanna, ti Istanbul ket nagserbi a kas ti
kapitolio iti Romano nga Imperio (330–395), ti Dumaya a Romano (Bisantino) nga
Imperio (395–1204 ken 1261–1453), ti Latin nga Imperio (1204–1261), ken ti
Otomano nga Imperio (1453–1922). Idi ti baro a Republika iti Turkia ket
nairangarang idi 1923, ti Ankara ket napili a kas ti kapitoliona.

Dagiti pakasaritaan a luglugar ti Istanbul ket nainayon idiay UNESCO a Listaan
ti Tinawtawid a Lubong idi 1985. Nanaganan daytoy a kumaduaan a Europeano a
Kapitolio iti Kultura para iti 2010 ken ti Europeano a Kapitolio dagiti Ay-ayam
para iti 2012. Ti Istanbul ket isu ti agdama a aggay-at a mangisaili ti Kalgaw
nga Olimpiada ti 2020 .

Ti immuna a naamammoan a nagan ti siudad ket ti Bisansio (Griego: Βυζάντιον,
Byzántion), a nagtaud manipud ti nagan ti ari, Byzas, a nagbangon ti koloniana
idi agarup a 660 BC.[a] Kalpasan a nakadanon ni Konstantino ti Natan-ok idiay
baro a dumaya a kapitolio ti Imperio a Romano idi 330 AD, ti siudad ket kaaduan
anaamammoan a kas ti Konstantinopolis (Ingles: Constantinople), a daytoy ket, a
kas ti Nai-Latin a porma ti "Κωνσταντινούπολις" (Kōnstantinoúpolis), a kayatna a
saoen ket ti "Siudad ni Konstantino". Isu ket nangpadas pay a nangipatakder ti
nagan a Nea Roma ("Baro a Roma"), ngem daytoy ket saan anakagun-od ti nawatiwat
a panag-usar. Ti KOnstantinpla ket nagtultuloy nga isu ti sapasap a nagan ti
siudad iti Laud aginggana ti panakabangon ti Turko a Republika, ken ti
Kostantiniyye (Otomano a Turko قسطنطينيه) ket isu idi ti kangrunaan a nagan a
naus-usar babaen dagiti Otomano idi las-ud ti panagturayda. Nupay kasta, ti
panagusar ti Konstantinopla a panangibaga ti siudad idi las-ud ti Otomano a
paset ti panawen (manipud ti tengnga ti maika-15 a siglo) ket naipanunotan
tattan a saan a politikal a husto, urayno daytoy ket saan anaipakasaritaan nga
husto, babaen dagiti Turko.

Babaen ti maika-19 a siglo, ti siudad ket nakagun-oden kadagiti adu a bilang ti
nagnagan a naus-usar babaen dagiti ganganaet wenno dagiti Turko. Dagiti
Europeano ket nagus-usarda ti Kontantinopla a panakaitudo ti sibubukel a siudad,
ngem nagus-usarda ti nagan a Stamboul—a kasla dagiti panag-usar dagiti Turko a
panagipalpalawag ti nadidingan a peninsula a nagbaetan ti Nabalitokan a Sara ken
ti Baybay ti Marmara. Ti Pera (manipud ti Griego a balikas ti "ballasiw") ket
naus-usar idi ti panagipalpalawag ti luagar a nagbaetan ti Nabalitokan a Sara
ken ti Bosporo, negem dagiti Turko ket nagus-usarda ti nagan a Beyoğlu, a
naususar pay laeng tatta nga aldaw. Ti Islambol (a mabalin a kayatna a saoen ket
"Siudad ti Islam" wenno "Napno ti Islam") ket sagpaminsana a naipakpakatawa a
naususar a mangitudo ti siudad, ken daytoy ket naikitikit pay kadagiti Otomano a
sinsilio, ngem ti pammatia daytoy ket isu ti taudan ti agdama a nagan, nga
İstanbul, ket saan a naipamatian gaputa ti naududi a naibaga ket ket nabayagen
nga adda sakbay a ti naibaga nga imununa ken adda idian sakbay a pinarukma ti
siudad babaen dagiti Otomano ken Muslim.

Iti etomolohiko, ti nagan nga İstanbul (Panangibalikas a Turko: [isˈtanbuɫ], iti
lokal a panakaibaga [ɯsˈtambuɫ]) ket naala manipud ti Mediebal a Griego a
balikas a "εἰς τὴν Πόλιν" [is tin ˈpolin]/[istimbolin], a kayatna asaoen ket
"idiay siudad wenno "mapan idiay siudad". Daytoy ket mangipakpakita ti
kasasaadna nga is-isu ti kangrunaan a siudad kadagiti a lugar, a kasla tattan a
panagibagbaga dagiti tttao ti lokal a panagibagbagada kadagiti asideg nga urbano
a sentro a kas "ti Siudady". Ti nagan ket mabalin paya dagus a nagtaud manipud
ti nagan a Kontantinopla, no maikkat dagiti dua nga immuna a silaba. Iti moderno
a Turko, ti nagan ket naisurat a kas ti İstanbul, nga adda ti natuldokan nga İ,
a kas ti Turko nga abesedario ket mangilaslasin ti nagbaetan ti maysa a
natuldokan ken di natuldokan nga I. Ken, bayat a ti panagpapigsa iti Inggles ket
iti umuna a silaba (Is), iti Turko daytoy ket adda ti maikadua a silaba (tan).
Ti İstanbul ket opisial idi a naampon a kas ti is-isu a nagan ti siudad idi
1930. Ti tao a manipud ti siudad ket maysa nga İstanbullu (adadu ngem maysa:
İstanbullular), urayno ti Istanbulite ket maus-usar itiInggles.



https://ilo.wikipedia.org/wiki/Taiwan

Ti Taiwan (i/ˈtaɪˈwɑːn/ TY-WAHN Insik: 臺灣 or 台灣; pinyin: Táiwān; kitaen ti dita
baba), opisial a ti Republika ti Tsina (ROC; Insik: 中華民國; pinyin: Zhōnghuá
Mínguó), ket maysa a estado idiay Daya nga Asia. Kasisigud a naikuartel idiay
nagruna a daga ti Tsina, ti Republika ti Tsina tattan ket agiturturay ti isla ti
Taiwan (dati idi a naamammuan ti "Formosa"), a buklen ti sumurok a 99% iti
teritoriona,[f] ken ti pay Penghu, Kinmen, Matsu, ken dagiti dadduma pay a
babassit nga isla. Dagiti kaarrubana nga estado ket mairaman ti Republika ti
Tattao ti Tsina iti laud, ti Hapon iti daya ken amianan a daya, ken ti Filipinas
iti abagatan. Ti Taipei ket isu ti politikal a kapitoliona ken ti pay ekonomiko
ken kultural a sentro ti Taiwan. Ti Baro a Taipei ket isu ti kaaduan ti
populasion a siudad.

Ti isla ti Taiwan ket nangruna idi a tinataengan babaen dagiti Taiwanes nga
aborihines aginggana idi Danes a paset ti panawen iti maika-17 a siglo idi
dagiti etniko nga Insik ket nagrugrugida a napnapan iti isla. Ti Qing a Dinastia
ti Tsian ket pinarukmana ti Taiwan idi 1683. Babaen ti daytoy a panawen ti
Taiwan ket naited idi iti Hapon idi 1895, kaaduan kadagiti agtataeng iti Taiwan
idi ket Han nga INsik babaen ti kaputotan wenno babaen ti asimilasion. Ti
Republka ti Tsina (ROC) ket nabangon idiay Tsina idi 1912. Iti gibus ti
Sangalubongan a Gubat idi 1945, ti Hapon ket insukona ti Taiwan kadagiti milisia
a puersa ti ROC para kadagiti Kumadduaan. Kalpasan ti Sibil a Gubat ti Insik, ti
Partido Komunista ti Tsina ket nangala ti napno a panatengngel ti nangruna adaga
ti Tsina ken nagbangon ti Republika ti Tttao ti Tsina (PRC) idi 1949. Ti ROC ket
inyalisna ti gobiernona idiay Taiwan, ket ti katurayanna ket naipatingga iti
Taiwan ken dagiti nakapalikmut nga isla. Idi 1971, ti PRC ket nangituloy ti
tugaw ti Tsina iti Nagkaykaysa a Pagpagilian, a kasisigud idi a tinugawan ti
ROC. Ti Internasional a pannakabigbig ti ROC ket naininut a nadadael gaputa
kaaduan kadagiti pagilian ket binigbigda ti PRC. Adda laeng dagiti 22 kamkameng
nga estado ti Nagkaykaysa a Pagpagilian ken ti Santa Sede ti agdama nga
agtartaripatu ti pormal a diplomatiko a pannakibiang iti ROC, urayno adad
kadagiti saan a pormal a pakikaduaan kadagiti kaaduan nga estado babaen dagiti
bukodna a representatibo nga opisina.



https://ilo.wikipedia.org/wiki/Sabado

Ti Sabado ket isu ti maikainnem nga aldaw iti lawas idiay Filipinas ken kadagiti
kaadduan nga pagilian iti laud, kas ti ISO 8601. Isu ti maikapito wenno maudi
nga aldaw iti kalendario a Hudeo-Kristiano, naibaet iti Biernes ken Domingo,
kadagiti pagilian a Domingo ti umuna nga aldaw iti lawasda.

Aggapu daytoy a balikas iti kadaanan a pagsasao a Hebreo a shabbāt wenno
"panaginana", iti maudi nga aldaw a makuna a panagsardeng iti panagparsua iti
dios dagiti Hudeo iti lubong, kas naisuratan ti libroda a Henesis iti Biblia.
Isu nga ti aldaw ti Sabado iti pinagmisa dagiti Hudio ("Aldaw iti Pinaginana"),
ket isu naggapuanan iti balikas nga Aldaw iti Sabbath kadagiti Kristiano.
Inyalisda ti pinagmisada iti Domingo (tapno masurot nga isu iti aldaw ni Hesus
ken masuppiatda pay dagiti Hudeo) . Ti dadduma nga kultura iti lubong, ti Sabado
ket matawagan ti "Aldaw iti Saturno" kas Saturday iti Ingles.

Inampon dagiti Ilokano iti kalendario dagiti Kristiano a Kastila idi simmakup ti
Espania ti Filipinas.



https://ilo.wikipedia.org/wiki/Saba

Ti saba ket maysa a makan a prutas a napataud babaen dagiti nadumaduma a kita ti
dakkel a hierba dagiti agsabsabong a mula ti henero ti Musa. (Kadagiti sabsabali
a pagilian, dagiti saba ket naus-usar para iti panagluto ken mabalin a matawagan
kadagiti plantain.) Ti prutas ket adda dagiti nadumaduma a kadakkel, maris ken
katangken,ngem kadawyan daytoy nga immatiddog ken killo, nga addaan ti nalamuyot
a lasag ken nabaknang iti almidon a mabalin a naukisan iti duyaw, morado wenno
nalabbaga no naluom. Dagiti bunga ket dumakkelda nga agririmpuok nga agbitbitin
kadagiti rimpuok manipud ti ngato ti mula. Gangani amin a moderno a makan a
partenokarpiko (awan bukel) a sabsaba ket nagtaud kadagiti dua a naatap a
sebbangan ti– Musa acuminata ken Musa balbisiana. Dagiti sientipiko a nagan
kadagiti kaaduan a nataltalon a saba ket ti Musa acuminata, Musa balbisiana, ken
Musa × paradisiaca para iti hibrido ti Musa acuminata × M. balbisiana, depende
kadagiti bukodda a henomiko a pakabuklan. Ti duog a sientipiko a nagan a Musa
sapientum ket saanen a naus-usar.



https://ilo.wikipedia.org/wiki/Republika_a_Tseka

Ti Republika a Tseka (i/ˈtʃɛk/ CHEK; Tseko: Česká republika,
panangibalikas [ˈtʃɛskaː ˈrɛpuˌblɪka] ( denggen), ababa a porma ti Česko
Panangibalikas a Tseko: [ˈtʃɛsko]), ket maysa a napalikmutan ti daga a pagilian
idiay Tengnga nga Europa. Ti pagilian ket nabeddengan babaen ti Alemania iti
laud, ti Austria iti abagatan, ti Eslobakia iti daya ken ti Polonia iti amianan.
Ti kapitolio ken kadakkelan a siudadna, nga dda dagiti 1.3 a riwriw nga
agnanaed, ket ti Prague. Ti Republika a Tseka ket mangiraman kadagiti
naipakasaritaan a teritorio iti Bohemia ken Moravia ken ti maysa a bassit a
paset ti Silesia.

Ti estado ti Tseka ket dati a naamammuan a kas Bohemia, ket naporma idi
kaladawan ti maika-19 a siglo a kas maysa a bassit a dukada iti Prague, nga iti
dayta a panawen ket tinurturayan babaen ti nabileg nga Imperio ti Nalatak a
Moravia. Kalpasan ti pannakatnag ti Imperio idi 907, ti sentro ti bileg ket
naipan manipud ti Moravia idiay Bohemia, babaen dagiti Přemyslid. Manipud idi
1002 daytoy ket pormal a nabigbigan a kas paset ti Nasantuan a Romano nga
Imperio. Idi 1212 ti dukado ket naipangato iti maysa a pagarian ken idi las-ud
ti panagturay dagiti Přemyslid duke/ari ken dagiti simmarsaruno kaniada, dagiti
Luxembourgs, ti pagilian ket nakaabut ti kalatakanna a gay-at ti teritorio
(maika-13 – maika-14 a siglo). Idi las-ud ti Hussite a gubgubat ti pagarian ket
nakasango kadagiti ekonomiko nga embargo ken dagiti krusada manipud kadagiti
amin a paset ti Europa. Kalpasan ti Gubat ti Mohács idi 1526, ti Pagarian ti
Bohemia ket nagininut a nadaddadael iti maysa a Habsburg a monarkia a kas maysa
kadagiti tallo a nangruna a paset, a mairaman ti Arkidukado ti Austria ken ti
Pagarian ti Hungaria. Ti Bohemio a Yaalsa (1618–20) a pannakaabak iti Gubat ti
Puraw a Bantay, ket nangiturongan ti adu pay a pannkaipatengnga ti monarkia a
mairaman ti pannakapilit a pannaka-Katoliko manen ken Pannka-Aleman manen. Iti
pannakatunaw ti Nasantuan a Romano nga Imperio idi 1806, ti Bohemio a pagarian
ket nagbalin a paset ti Austriano nga Imperio. Idi maika-19 a siglo dagiti Tseka
a daga ket nagbalin a nabileg a balayan ti industria iti monarkia ken ti bugas
ti Republika ti Czechoslovakia a naporma idi 1918, kalpasan ti pannkarebba iti
Austro-Hungaro nga Imperio kalpasan ti Sangalubongan a Gubat I. Kalpasan ti
1933, ti Czechoslovakia ket nagtultuloy nga isu laeng ti demokrasia idiay
tengnga ken daya nga Europa.

Kalpasan ti Munich a Tulagan, Polako a pannkaikapet ti Zaolzie ken Aleman a
panagraut iti Czechoslovakia ken ti dimtengan a pannakapukaw ti namnama ti
Akinlaud a sungbat ken ti panagyaman para iti pannakawaya ti kaaduan apaset ti
Czechoslovakia babaen ti Nalabbasit a Buyot, ti Partido Komunista ti
Czechoslovakia ket nangabak ti kaaduan kadagiti 1946 a panagbutos. Iti 1948 a
kudeta, ti Czechoslovakia ket nagbalin nga inturturayan ti komunista nga estado.
Idi 1968, ti immad-adu a di nakaipaneknekan ket kimmaro kadagiti panagpadas a
maireporma ti turay a komunista. Dagitoy a pasamak a nakunkuna a kas dagiti
Primabera ti Prague iti 1968, ket nagpatingga iti maysa a panagraut babaen
dagiti buyot ti pagpagilian ti Timpuyogan ti Warsaw (a malaksid ti Romania);
dagiti tropa ket naggigianda iti pagilian aginggana ti Tersiopelo a Rebolusion
ti 1989 , idi narebba ti komunista a turay. Idi 1 Enero 1993, ti Czechoslovakia
ket nakappi a natunaw kadagiti konstituentona nga estado, ti Republika a Tseka
ken ti Eslobako a Republika.

Ti Republika a Tseka ket isu ti immuna a dati a kameng ti Comecon a nakagun-od
ti kasasaad iti maysa a narang-ay a pagilian segun ti Banko ti Lubong. Iti pay
maipatinayon, ti pagiian ket adda ti kangtuan a panagrang-ay ti nagtagitaon
idiay Tengnga ken Daya nga Europa, a nairanggo a kas maysa a "Nangato Unay a
Panagrang-ay ti Nagtagitaoan" a pagilian. Daytoy ket mairanggo paya a kas ti
maikatlo a kakappiaan a pagilian idiay Europa ken ti kaaduan a demokratiko ken
nasalun-at (babaen ti mortalidad ti maladaga) a pagilian iti rehion. Daytoy ket
maysa a pluralista adu a partido a parlamentario a representatibo a demokrasia,
maysa a kameng ti Kappon ti Europa, NATO, ti OECD, ti OSCE, ti Konseho ti Europa
ken ti Visegrád a Grupo.

Midia a mainaig iti Republika a Tseka iti Wikimedia Commons Pakaammo ti
panagbiahe idiay Republika a Tseka manipud iti Wikivoyage (Ingles)



https://ilo.wikipedia.org/wiki/Pagsasao_a_Bosnio

Ti Bosnio (bosanski / босански [bɔ̌sanskiː]) ket isu ti naiyalagad a karuay ti
pagsasao a Serbo-Kroata nga inus-usar babaen dagiti Bosniako. Ti Bosnio ket
maysa kadagiti tallo nga opisial a pagsasao ti Bosnia ken Herzegovina, a kakuyog
ti Krota ken Serbio. Daytoy ket maysa pay nga opisial a nabigbigan a minoridad
wenno rehional a pagsasao idiay Serbia, Ti Montenegro, Kosovo, ken Macedonia.

Ti Alagaden a Bosnio ket naibatay iti adu a naiwarwaras a dialekto ti
Serbo-Kroata, Shtokavia, a kaaduan a naipangpangruna iti [dialekto ti Akin-daya
a Herzegovina|Akin-daya a Herzegovina]], nga isu pay daytoy ti batayan ti
Alagaden a Kroata, Serbio, ken Montenegrino. Aginggana idi ti pannakawaswas ti
SFR Yugoslavia, dagitoy ket natrato a kas agmaymaysa a pagsasao a Serbo-Kroata,
ken dayta a termino ket naus-usar pay laeng iti Inggles iti panangibaga ti
sapasap a batayan (bokabulario, grammar ken eskritu) nga ita nga aldawen ket ket
dagiti uppat nga opisal a nailian nga alagaden, urayno ti termino ket saanen nga
inus-usar dagiti patneng nga agsasao.

Ti Alagaden a Bosnio ket agus-usar ti Latin nga abesedario.[Nota 1] Ti Bosnio
ket naipangpangruna kadagiti karuay ti Serbo-Kroata para kadagiti bilang ti
nabulbulod a balikas ti Arabiko, Otomano Turko ken Persiano, gapu ti
pannakaiyasideg ti pagsasao kadagiti kultura babaen ti Islamiko. Ti pagsasao a
Bosnio ket aglaon pay kadagiti bilang kadagiti Hermanismo a saan a mangmangeg
iti Kroata wenno Serbio a naus-usaren manipud iti Imperio ti Austro-Hungaro.

Adda met dagiti mangitaktakder a lingnguista ken dagiti sosio-politiko a
mangtunton a ti Bosnio ket saan laeng nga alagaden a pagsasao dagiti Bosniako,
ngem kadagiti amin a Bosnia ken Herzegovina, a mangal-ala iti naipakasaritaan
nga ebidensia a ti rehional a termino ti Bosnio ken nasaksian.



https://ilo.wikipedia.org/wiki/Hong_Kong

Ti Hong Kong[nota 3] (Insik: 香港) ket maysa nga espesial nga administratibo a
rehion (SAR) ti Republika ti Tattao ti Tsina (PRC). Daytoy ket mabirukan idiay
akin abagatan nga aplaya ti Tsina ken, napalikmutan babaen ti Delta ti Karayan
Perlas ken Baybay Abagatan Tsina, daytoy ket naamammuan iti nawatiwat a
pakaimatanganna ken adalem a masna a pagsangladan. Nga adda ti masa ti daga iti
1,104 km2 (426 sq mi) ken ti maysa a populasion ti pito a riwriw a tattao, ti
Hong Kong ket maysa kadagiti kapusekan ti populasion a luglugar iti lubong. Ti
populasion ti Hong Kong ket 95 a porsiento ti etniko nga Insik ken 5 a porsiento
manipud kadagiti sabsabali. Dagiti kaaduan nga Insik a Han ti Hong Kong ket
kangrunaan a nagtaud manipud kadagiti siudad ti Guangzhou ken Taishan idiay
kaarrubana probinsia ti Guangdong.

Ti Hong Kong ket nagbalin a kolonia ti Britaniko nga Imperio kalpasan ti Umuna a
Gubat ti Opio (1839–42). Daytoy idi ket kasisigud nga idiay laeng Isla ti Hong
Kong, dagiti pagbeddengan ti kolonia ket napadakkel kadagiti agpang idiay
Kowloon Peninsula idi 1860 ken kadagiti Baro a Teritorio idi 1898. daytoy idi
ket sinakup babaen ti Hapon idi las-ud ti Pasipiko a Gubat, a kalpasan daytoy
ket nagtuloy a tinengngel dagiti Britaniko aginggana idi 1997, idi ti Tsian ket
nangituloy ti a nagturay. Ti rehion ket nangikedkeddeng ti bassit laeng a
pannakibiang ti gobierno baben kadagiti naisangsangayan a pammattian ti positibo
a di panankibiang idi las-ud ti panawen ti kolonia. Ti paset ti panawen ket adu
a nakaimpluensia ti agdama a kultura ti Hong Kong, a kankanayon a naipalplawag a
kas "Daya anagsabat ti Laud", ken ti panagadal a sistema, nga inus-usar a kapada
bassit a mangsursurot ti sistema idiay Inglatera aginggana idi naikeddeng dagiti
reporma idi 2009.

Babaen ti pamunganayan ti "maysa a pagilian, dua asistema", ti Hong Kong ket
adda ti naidumduma a a sistema ti politika manipud ti nangruna a daga ti Tsina.
Ti nawaya nga ukoman ti Hong Kong ket agob-obra babaen ti batayan a sapasap a
linteg. Ti Batayan a Linteg ti Hong Kong, ti batay-linteg a dokumentona, a
mangibagbaga a ti Hong Kong ket nasken nga adda ti maysa a "nangato a degrado
iti autonomia" kadagiti amin a banag malaksid ti ganganaet a panakibiang ken
panagsalaknib ti milisia, mangituray ti bukodna a sistema ti politika. Urayno
daytoy ket adda ti agrangrang-ay nga adu a sistema apartido, adda ti bassit a
grupo ti elektorado nga agtengtengngel ti gudua ti bukodna a lehislatura. Nga
isu ti Mangipangulo nga Ehekutibo ti Hong Kong, ti daulo ti gobierno, ket
pinilpili ti maysa a Komite ti Eleksion iti 400 aginggana ti 1,200 a kamkameng,
ti maysa akasaadan a mabanaganto iti las-ud ti umuna a 20 a tawtawen ti Insik a
panagturay.

A kas maysa kadagiti magiyununa ti internasional a sentro ti pinansia iti
lubong, ti Hong Kong ket adda iti maysa a nangruna a serbisio ti kapitalista nga
ekonomia a nailasin babaen ti nababa a panagbuis ken nawaya a panagtagilako, ken
ti kuarta, a doliar ti Hong Kong, ket isu ti maikawalo a kaaduan a
naitagtagilako a kuarta iti lubong. Ti kaawan ti pagyanan ket nataudan ti
demanda para iti napuspusek a panangibangbangons, a nakaparang-ayan ti siudad
iti maysa a sentro ti moderno a arkitektura ken ti katayagan a siudad iti
lubong.Ti Hong Kong ket adda ti maysa kadagiti kangatuan a matgedan ti tunggal
maysa a tao iti lubong. Ti napusek a pagyanan ket nangiturongan pay ti
naparang-ay unay a network ti pagluganan nga adda ti panaglugan ti publiko a
gatad ti panabiahe iti sumurok iti 90 a porsiento, ti kangatuan iti lubong. Ti
Hong Kong ket adda dagiti nadumaduma a nangato pannakairanggo iti sangalubongan
kadagiti nadumaduma nga aspeto. Kas pagarigan, ti kinawaya ti ekonomiana,
pinansia ken ekonomiko a pannakibinglyan, kasayaat ti biag, panangipagarup ti
padaksen, Pagsurotan ti Panagrang-ay ti Nagtagitaon, kdpy., ket nangatoda amin a
nairanggo.Segun kadagiti karkulo manipud ti UN ken ti WHO, ti Hong Kong ket adda
idi ti kapautan ti panagbiagiti aniaman a rehion iti lubong idi 2012. Ti Hong
Kong ket adda pat ti kangatuan a natimbeng nga IQ score kadagiti 81 a pagilian
iti lawlaw ti lubong.

Ti nagan a "Hong Kong" ket aproksimado a aponetikoa a panagibaga ti
pannakabalikas iti naisasao a Kantones wenno Hakka a nagan ti "香港", a ti
kaibuksilanna ket "nabanglo a sangladan". Sakbay ti 1842, ti nagan ket
nangibagbaga ti bassit a waig – nga itan ket ti Pagsangladan ti Aberdeen wenno
香港仔 hoeng1 gong2 zai2 "Bassit a Hong Kong" – ti baetan ti Isla ti Aberdeen ken
ti abagatan a bangir ti Isla ti Hong Kong , nga isu daytoy idi ti maysa kadagiti
immuna puntos a nagsasarakan dagiti marino ti Britaniko ken dagiti lokal a
mangngalap.

Ti repernsia iti nabanglo ket mabalin a mangibagbaga kadagiti danum ti
pagsangladan a napasam-it babaen ti ipapan ti nasadiwan a danum manipud ti
Karayan Perlas, wenno manipud kadagiti paktoria ti insiensio a nangilinia ti
aplaya ti amianan iti Kowloon, a naipenpen iti lawlaw ti Pagsangladan ti
Aberdeen Harbour a mailuluas sakbay ti panagrang-ay ti Pagsangladan ti Victoria
. Idi 1842, napirmaan ti Tulagan ti Nanking, ken ti nagan a Hong Kong ket isu
idi nga immuna a nairehistro kadagiti opisial a dokumento a pakabuklan ti intero
nga isla.

Dagiti arkeolohiko a panagad-adal ket mangsuporta ti kaadda ti tao idiay lugar
ti Chek Lap Kok manipud idi 35,000 aginggana idi 39,000 a tawtawen, ken idiay
Sai Kung Peninsula manipud idi 6,000 a tawtawen. Ti Wong Tei Tung ken ti Three
Fathoms Cove ket dagiti dua a kasapaana sitio panagtagtagitao ti tao iti
[[Paleolitiko] apaset ti panawen. Daytoy ket namatmatian a ti Three Fathom Cove
ket karayan a ginget a karayan a pagtaengan ken ti Wong Tei Tung ket lugar a
pagpataudan ti litiko. Dagiti nakalkali a Neolitiko nga artipakto ket
mangisingsingasing kadagiti kultural a paggigiddiatan manipud ti kultura ti
Longshan culture idiay amianan a Tsina ken ti pagtaengan babaen ti tattao a Che
sakbay ti migrasion dagiti Baiyue. Dagiti walo a petroglipo ket naduktalan
kadagiti naipalikmut nga isla, a manipud pay laeng idi Shang a Dianstia idiay
Tsina.

Idi214 BC, ni Qin Shi Huang, ti immuna nga emperador ti Tsina ket pinarukmana
dagiti tribu ti Baiyue idiay Jiaozhi (moderno a rehion ti Liangguang) ken
imunana nga intiponna ti teritorio iti imperial a Tsina. T moderno a Hong Kong
ket mabirukan idiay Nanhai a komanderia (moderno a Distrito ti Nanhai) ken idiay
asideg ti taga-ugma a kapitolio a siudad ti Panyu. Ti lugar ket naipagkaykaysa
babaen ti pagarian ti Nanyue, a binagon babaen ni heneral Zhao Tuo idi 204 BC
kalpasan ti pannakarebba ti Qin a Dianstia. Idi ti pagarian ket pinarukama
babaen ni Emperador Wu iti Han idi 111 BC, ti daga ket naikeddeng iti komendaria
iti Jiaozhi babaen ti Han a Dinastia. Dgaiti arkeolohiko nga ebidensia ket
mangipakpakita a ti populasion ket immadu ken ti nasap a panagpataud ti asin ket
rimmang-ay iti daytoy a paset ti panawen. Ti Panteon ni Lei Cheng Uk Han Tomb
idiay Kowloon Peninsula ket namatmatian a nabangon idi las-ud ti Han a Dianstia.



https://ilo.wikipedia.org/wiki/Dam-eg

Ti dam-eg ket isu ti kaadu ti alibungubong ti danum iti angin. Ti alibungubong
ti danum ket isu ti alingasaw a kasasaad ti danum ken saan a makita. Ti dam-eg
ket mamngipakita ti pannakalabit ti presipitasion, linnaaw, wenno angep. Ti
nangatngato a dam-eg ket mangpabassit ti pagangayan ti panagling-et iti
panagpalamiss ti bagi babaen ti panagpabassit ti gatad ti panagbawbaw ti kabasa
manipud ti kudil. Daytoy a pagangayan ket mapattapata iti tabla ti pagsurotan ti
pudot wenno humidex, nga inus-usar iti las-ud ti tiempo ti kalgaw.

Adda met dagit itallo a kangrunaan a panagrukod ti kadam-eg: patingga, relatibo
ken naisangayan . Ti patingnga a dam-eg ket isu ti linaon a danum ti angin. Ti
relatibo a dam-eg, ket maiyebkas akas porsiento, mangrukod daytoy ti agdama a
patingnga a dam-egm a relatibo iti kanagtuan para iti temperatura. Ti
naisangayan a dam-eg ket isu ti pannakaibagi ti linaon nga alibungubong ti danum
iti laok iti dagup a linaon ti angin iti pakaibatayan ti masa

Ti patingnga a dam-eg ket isu ti masa ti alibungubong ti danum, m w
{\displaystyle m_{w}} , ti tungngal maysa a tomo ti unit iti dagup ti
panaglalaokk ti angin ken alibungubong ti danum, V n e t {\displaystyle V_{net}}
, ken mabalin amaiyebkas a kas:

Ti patingnga a dam-eg iti tangatang ket sumakop manipud ti asideg a sero
aginggana ti agarup a 30 gramo iti tungngal maysa a kubiko metro no ti angin ket
nasagepsepan iti 30 °C.[2] (Kitaen pay ti tabla ti klima/dam-eg)

Ti patingga a dam-eg ket baliwanna ti angin a kas dagiti panangbalbaliw ti
temperatura wenno presion. Daytoy ket mangaramid a saan a nasayaat para kadagiti
panagpattapatta ti kimiko nga inhenieria, a kas para kadagiti panagpamaga
kadagiti kawes, nga idiay ket ti temperetura ket adu unay ti paggiddiatanna.
Akas ti resulta daytoy, ti patingga a dam-eg iti kimiko nga inhenieria ket
mabalin a mangibaga iti masa ti namaga nga angin, a naamammuan pay a kas ti
pannakaibagi ti panaglalaok ti masa (kitaen ti "naisangayan a dam-eg" dita
baba), a nasaysayaat a para it ipudot ken dagiti panagpattapatta ti balanse ti
masa. Ti masa ti danum iti tungngal maysa a tomo ti unit a kas ti ekuasion dita
ngato ket naipalawag pay a kas bolumetriko a dam-eg . Gapu ti mabalin a
pannaka-allilaw, ti Britaniko nga Alagadenti BS 1339 (napabaro 2002) ket
mangisingasing a ti pannakaibaga ti "patingnga a dam-eg". Nasken nga al-aludan a
kitkitaen dagiti unit. Adu dagiti pagkitaan ti dam-eg a naited iti g/kg wenno
kg/kg, ngem ti aniaman a unit ti masa ket mabalin a mausar.

Ti pagobraan a maipanggep ti panagadal ti pisikal ken termodinamika atagtagikua
ti panaglalaok ti alingasaw ken alibungubong ket nanaganan ti sikrometria.

Ti relatibo a dam-eg ket isu ti pannakaibagi ti sangkapaset laeng a presion ti
alibungubong ti danum iti panaglalaok ti angin ken danum iti nasagepsepan a
presion ti alibungubong ti danum kadagiti a kasasaad. Ti relatibo a dam-eg ket
isu ti annong ti linaon ti danum ken temperatura.

Ti relatibo a dam-eg ket kadawyan a maiyebkas a kas maysa a porsiento ken
mapattapatta babaen ti panag-usar ti sumaganad a pormula. Daytoy ket naipalawag
a kas ti pannakaibagi ti sangkapaset laeng a presion ti alibungubong ti danum
(H2O) ( e w ) {\displaystyle \left({e_{w}}\right)} iti laok ti nasagepsepan a
presion ti alibungubong ti danum ( e ∗ w ) {\displaystyle
\left({{e^{*}}_{w}}\right)} iti naited a temperatura.

Ti relatibo a dam-eg ket maysa a nangruna a metriko nga inus-usar kadagiti
panangipalnaad ti tiempo aken dagiti reporta, gaputa daytoy ket ti maysa a
pangituldingan ti maysa apannakabalin ti presipitasion, linnaaw, wenno angep.
Iti nabara a tiempo ti kalgaw , ti ingangato iti relatibo a dam-eg ket
mangipangato ti nalawag a temperatura kiti tattao (ken dagiti dadduma nga ayup)
babaen ti panaglapped ti panagbawbaw ti ling-et manipud ti kudil. Kas pagarigan,
segun ti Pagsurotan ti Pudot, ti relatibo a dam-eg ti 75% iti 80.0°F (26.7°C)
ket mariknanto a kasla iti 83.6°F ±1.3 °F (28.7°C ±0.7 °C) iti relatibo a dam-eg
ti ~44%.

Ti naisangayan a dam-eg ket isu ti pannakaibagi ti alibungubong ti danum iti
namaga nga angin iti naisangayn a masa, ken sagpaminsan a naibagbaga a kas ti
pannakaibagi tidam-eg. Ti naisangayan a dam-eg ket maiyebkas a kas ti
pannakaibagi ti masa ti alibungubong ti danum, m v {\displaystyle m_{v}} , iti
tungngal maysa a unit ti masa ti namaga nga angin m a {\displaystyle m_{a}} .
Daytoy a kaadu ket naamammuan pay a kas ti "pannakaibagi ti panaglalaok" ti
alibungubong ti danum.

Nupay kasta, ti naisangayan a dam-eg ket naipalawag pay a kas ti pannakaibagi ti
alibungubong ti danum iti dagup a masa ti sistema (namaga nga angin ken
manayonan ti alibungubong ti danum). Kas pagarigan, ti ASHRAE 2009 a Polieto,
Ch1,1.2, (9a) ket mangipalawag ti naisangayan a dam-eg a kas "ti pannakaibagi ti
masa iti dagup a masa ti nadam-eg a wadan ti angin".



https://ilo.wikipedia.org/wiki/Arte

Ti arte ket ti nadumaduma a kita a sakop dagiti aramid ti tattao ken dagiti
nagbanagan kadagiti nga inararamid; daytoy nga artikulo ket mangipatengnga ti
isip ti makitkita nga ar-arte, a mairaman ti pnankaparuta kadagiti ladawan wenno
banbanag iti lugar a pagobraan a mairaman ti pinintaan, eskultura, panagaramid
ti prenta, potograpia, ken dagiti dadduma pay a makitkita amidia. Ti arkitektura
ket sagpaminsan pay a mairamraman a kas maysa kadagiti makitkita nga arte; nupay
kasta, a kasla iti dekoratibo nga ar-arte, daytoy ket kapanggepan ti
panakapartuat kadagiti banag a ti praktikal a panangiraman ti panag-usar ket
nasken iti pamay-an a dagitoy ket saan a kadawyan para iti pinintaan, kas
pagarigan, ti musika, teatro, pelikula, sala, ken dadduma pay a mabuybuya nga
ar-arte, ket ti pay literatura, ken dagiti dadduma pay a midia a kas ti
interaktibo a midia ket nairamramanda iti nawatwatiwat a panangipalpalawag ti
arte wenno ti ar-arte. Manipud idi maika-17 a siglo, ti arte ket naitudtudo a ti
aniaman a kalaing wenno ti kinalaing ken saan idi a naigidgiddiat manipud
kadagiti artesania wenno dagiti siensia, ngem ti moderno a panag-usar ti napino
nga ar-arte, a dagiti estatiko konsiderasion ket nasken unay, ket sapasap a
nailaslasin manipud kadagiti naal-ala a kalaing, wenno ti dekoratibo naipakat
nga ar-arte.

Adu kadagiti panagipalplawag ti arte a naisingsingasing babaen dagti pilosopo
ken dagiti dadduma pay a nangidasdasig ti arte iti termino ti mimetismo,
panagiyebkas, pannakisinnarita ti rikna, wenno dadduma pay a pat-pateg. Idi
las-ud ti Romantiko a paset ti panawen, ti arte ket nagbalin a nakitkita a kas
ti "maysa a nangruna a ramit ti isip ti tao a naidasig iti relihion ken
siensia". Urayno ti panangipalpalawag ti arte ket sinupsuppiat ken nagbalbaliw
kadagiti napalabas a panawen, ti sapasap a panangipalpalawag ket nangibagbaga ti
kapanunotan ti ahensia ti tao ken ti panagpartuat babaen ti panagpanpanunot ken
tekn ikal a kalaing.

Ti katutubo ti arte, ken dagiti mainaig a konsepto a kas ti panagparpartuat ket
panagipatpatarus, ket sinuksukimat iti maysa a sanga ti pilosopia a naamammoan a
kas ti estetika.

Midia a mainaig iti Arte iti Wikimedia Commons Dagiti inadaw a sasao a mainaig
iti Arte iti Wikiquote (Ingles)



https://ilo.wikipedia.org/wiki/Andes

Ti Andes ket isu ti kaatiddogan a kontinental a kabambantayan iti lubong. Daytoy
ket maysa nga agtultuloy a kabambantayan iti igid ti aplaya ti Abagatan nga
Amerika. Daytoy a kabambantayan ket agarup a 7,000 km (4,300 mi) ti kaatiddogna,
agarup a 200 km (120 mi) aginggana ti 700 km (430 mi) a kaakaba (kaakabaan iti
nagbaetan ti latitud ti 18° ti abagatan ken 20° ti abagatan), ken ti katimbengan
a kangato ti agarup a 4,000 m (13,000 ft). Ti Andes ket gumay-at manipud ti
amianan nga agpaabagatan babaen kadagiti pito a pagpagilian ti Abagatan nga
Amerika: ti Venezuela, Colombia, Ecuador, Peru, Bolivia, Chile ken Arhentina.

Iti igid ti kaatiddogna, ti Andes ket napisi kadagiti nadumaduma a
kabambantayan, a dagitoy ket nailaslasin baaben kadagiti naipakatengngaan a
depresion. Ti Andes ket isu ti pakabirukan kadagiti adu a nangato a banak – nga
adda kadagitoy ti mangsangsangaili kadagiti nangruna a siudad a kas ti Quito,
Bogotá, Arequipa, Medellín, Sucre, ken La Paz. Ti makunkuna a banak Altiplano
ket isu ti maikadua a kangatuan a banak kalpasan ti Tibetano a banak.

Ti Andes a kabambantayan ket isu ti kangatuan a kabambantayan ti lubong iti ruar
ti Asia. Ti kangatuan a pantok, ket ti Bantay Aconcagua, nga agpangato ti
kangatona ti agarup a 6,962 m (22,841 ft) iti ngato ti lessaad ti baybay. Ti
pantok ti Chimborazo idiay Andes ti Ecuador ket ad-adayo manipud ti sentro ti
Daga ngem ti animan a lokasion iti rabaw ti Daga, gapu ti ekuatorial a baskag a
nagbanagan manipud ti panagtayyek ti Daga. Dagiti kangatuan a bulkan iti lubong
ket mabirukan idiay Andes, a mairaman ti Ojos del Salado idiay pagbeddengan ti
Chile-Arhentina nga agpangato ti 6,893 m (22,615 kadapan). Adda dagiti sumurok a
limapulo nga Andino a bulkan ti nga agpangato pay ti 6,000 m (19,685 kadapan).

Ti etimolohia ti balikas nga Andes ket naisuppiatan idin. Ti kangrunaan a
konsenso ket naala daytoy manipud ti Quechua a balikas ti anti, a ti
kaibuksilanna ket ti "nangato a pantok". Adda dagiti dadduma a namatmati a ti
Andes ket nagtaud manipud ti Anti Suyu, maysa kadagiti uppat a rehion ti Inca
nga imperio. Urayno kasta daytoy ket mabalin a balikas ti Antisuyo a naala
manipud ti panagusar iti Anti a manginagan kadagiti kabambantayan. Dagiti
pannakaala manipud ti Espaniol nga andén (iti kapanunotan a panagtalon terasa)
ket naisingasing pay idi, ngem daytoy ket naikedkeddeng a saan a husto.

Idiay akin-amianan a paset ti Andes, ti naiputong a Sierra Nevada de Santa Marta
a kabambantayan ket naikedkeddeng a kas paset ti Andes. Ti akindaya a
kabambantayan ti Colombia ket is-isu laeng ti gumay-at iti Venezuela. Ti termino
a kordilera ket nagtaud manipud ti Espaniol a balikas ti "cuerda", a kayatna a
sawen ket "tali". Ti Andes a kabambantayan ket 200 km (124 mi) iti kalawa iti
amin a kaatiddogna, malaksid idiay Boliviano a paglap-itan nga idiay ket agarup
a 640 kilometro (398 mi) iti kalawa. Dagiti isla ti Olandes a Karibe ti Aruba,
Bonaire, ken Curaçao, a naisanglad idiay Baybay Karibe idiay pantar ti
Venezuela, a naipagpagarup a nagirepresenta kadagiti nailenned a pantok iti
adayo unay nga akin-amianan a baras ti kabambanatayan ti Andes, ngem dagiti
agdama a heolohiko a panagadadal ket mangipakpakita a ti kastoy a
panagipalpalaka ket saan a mangikeddeng ti narikut a tektoniko a pagbeddengan a
baetan ti Abagatan-Amerikano ken dagiti plato ti Karibe.

Ti Andes ket dagiti Mesosoiko – Tersiario nga oroheniko a barikes dagiti bantay
iti igid ti Singsing ti Apuy ti Pasipiko, ti maysa a sona ti bulkaniko nga
aktibidad a buklen ti ngarab ti Pasipiko iti Kaamerikaan ken ti pay rehion ti
Asia-Pasipiko. Ti Andes dagiti nagbanagan ti pamay-ay a plato a tektonika, a
gapuanan babaen ti subduksion iti naintaawan nga ukis ti sirok ti Abagatan nga
Amerikano a plato. Ti naipangpangruna a gapuananti ingangatao ti Andes ket ti
pannakaipandagan ti akin-laud a ngarab ti Abagatan nga Amerikano a Plato gapu ti
subduksion ti Nazca a Palto ken ti Antartika a Plato. Iti daya, ti Andes a
kabambantayan ket nabeddengan babaen dagiti nadumaduma a sedimentario a labneng
a kas ti Orinoco, Labneng Anasona, Madre de Dios ken ti Gran Chaco a mangisina
ti Andes manipud kadagiti taga-ugma a craton idiay akin-daya nga Abagatan nga
Amerika. Iti abagatan ti Andes ket makibingbingay ti atiddog a pagbeddengan iti
dati a Patagonia Terrane. Iti laud, ti Andes ket agpatingga idiay Taaw Pasipiko,
ngem ti Peru-Chile a trinsera ket mabalin nga ikeddeng nga isu daytoy ti
akinlaud a patinggana. Manipud ti heograpiko a pakaarngian ti Andes ket
naikeddeng nga adda dagiti akinlaud a pagbeddenganna a namarkaan babaen ti lanag
dagiti nababa a daga ti aplaya ken ti saan unay a nagubsang a topograpia.



https://ilo.wikipedia.org/wiki/Turay_a_panagtengngel

Iti siensia ti biblioteka, ti turay a panagtengngel ket isu ti proseso a
mangurnos ti katologo ti biblioteka ken bibliograpiko a pakaammo babaen ti
panag-usar ti agmaymaysa,naisangayan a nagan para iti tungngal a maysa a topiko.
Dagitoy naisangsangayan a paulo ket kankanayon a naipakat kadagiti amin a
katologo, ken agob-obra kadagiti sabali a panagaurnos a datos a kas dagiti
panagisilpo ken dagiti pangigiddiatan a reperensia. Ti tungngal maysa a paulo
ket naipalplawag bassit kadagiti termino iti sakupna ken panagusar, ken daytoy a
panagurnos ket makatulong kadagiti empleado ti biblioteka a mangtaripato ti
katologo ket mangaramid daytoy a nalaka a mausar para kadagiti agsuksukisok. Ti
balikas a turay iti turay a panagtengngel ket naala manipud ti immuna a
pnnakausarna iti panangilasin kadagiti mannurat, ken awan ti kadawyan a
kaibuksilan iti turay a kas bileg a pannakikabagian, urayno iti kapanunotan iti
balikas ti turay ket etimolohiko a mainaig.

Dagiti agkatkatologo ket mangikeddengdad ti tungngal maysa a suheto akas ti
mannurat, libro, serie wenno korporasion—ti naisangayan a paulo ti termino a
kankanayonto a maus-usar, naisangayan, ken nalawag a mangipalawag kadagiti amina
a reperensia iti isu met laeng a suheto , urayno adda dagiti paggiddiatan a kas
dagiti sabsabali a panangiletra, dagiti parbo anagan, wenno dagitiseudonimo. Ti
naisangyan a paulo ket makatulong kadagiti agar-aramat kadagiti amin a maitutop
a pakaammo a mainaig wenno kapada a pagyanan dagiti suheto. Dagiti rehistro ti
turay ket mabalin a maitipon iti maysa a batayan ti datos ken makunkuna iti
turay ti papeles, ken ti panagtaripato ken panagpabaro kadagitoy a papeles ken
dagiti pay "lohikal a pannakasilpo" kadagiti sabali a papeles iti kauneganda ket
isu ti obra dagiti bibliotekero ken dagiti pay sabali a nga agkatkatologo ti
pakaammoto. Iti pannakaitunos, ti turay ti panagtengngel ket maysa a kas
pagarigan iti natengngel a bokabulakrio ken iti bibliograpiko a panagtengngel.

Bayat nga iti teoria a ti aniaman a pirgis ti pakaammo ket maitunos iti turay a
panagtengel a kas dagiti personal ken korpotatibo a nagnagan, dagiti agpapada a
titulo, dagiti serie, ken dagiti suheto, dagiti agkatkatologo ti biblioteka ket
kadawyanda nga agipatpatengnga iti isip kadagiti nagan ti mannurat ken dagiti
titulo ti libro. Dagiti paulo ti suheto manipud ti Biblioteka ti Kongreso ket
mangtungpal ti panagramid a maipada kadagiti rehistro ti turay, urayno kadaywan
dagitoy a naipanpanunotan a sabali. Iti panagpalabas ti panawen, dagiti pakaammo
ket agbalbaliwda, a mangsingdat ti pannakasapul para iti reorganisasion. Segun
ti maysa a panirigan, ti turay ti panatengngel ket saana maipanggep ti
panagpartuat iti puro ken nasayaat a sistema ngem daytoy ket ti agtultuloy a
ganetget ti panagkamat kadagiti panagbalbaliw ken ti panagpadas nga iyeg ti
estruktura ken urnos" iti aramid a panagtulong kadagiti agar-aramat tapno
makabirukda ti pakaammo.



https://ilo.wikipedia.org/wiki/Siudad_ti_New_York

Ti New York ket isu ti kaaduan ti populasion a siudad idiay Estados Unidos ken
ti sentro ti New York a Metropolitano a Lugar, ken maysa kadagiti kaaduan ti
populasion a metropolitano a lugar iti lubong. Ti siudad ket naipakpakuna a kas
ti Siudad ti New York wenno Ti Siudad iti New York tapno mailasin daytoy manipud
ti Estado iti New York, a daytoy ket maysa a partena. Maysa a sangalubongan
nabilegan a siudad, Ti mangipekpeksa ti naisangsangayan a pagbanagan iti
komersio, pinansia, midia, arte, modelo, panagsukisok, teknolohia, edukasion,
ken liwliwa. Ti pangibalayan ti Kuartel ti Nagkaykaysa a Pagpagilian, Ti New
York ket maysa a nangruna asentro para iti sangalubongan a diplomasia ken
nailanad a kas ti kultual a kapitolio iti lubong.

Mabirukan daytoy idiay maysa kadagiti kadakkelan a masna apagsangladan iti
lubong, Ti Siudad ti New York City ket buklen dagiti lima a borough, a ti
tungngal maysa ket mangbukel ti maysa nga estado a kondado. Dagiti lima a
borough—Ti Bronx, Brooklyn, Manhattan, Queens, ken Isla ti Staten—ket
naipagkaykaysa iti maysa a siudad idi 1898. Nga adda nakarkulo ti Senso a
populasion ti 2011 iti 8,244,910 a naiwarwaras ti kalawa ti daga iti agarup
laeng a 305 kuadrado milia (790 km2), Ti New York ket isu ti kapusekan ti
populasion a kangrunaan a siudad idiay Estados Unidos. Adda dagiti 800 a kaadu
dagiti pagsasao a naisasao idiay New York, a mangaramid daytoy ti
naipakadumadumaan ti lisguistika a siudad iti lubong. Ti populasion ti Siudad ti
New York a Metropolitano a lugar ket isu ti kadakkel idiay Estados Unidos, nga
adda dagiti 18.9 a riwriw ti tattao a naiwarwaras iti 6,720 kuadrado milia
(17,400 km2), ken daytoy ket paset pay ti kaaduan ti populasion a naitiptipon
nga estadistiko a lugar idiay Estados Unidos nga aglaon ti 22.1 a riwriw a
tattao manipud iti 2010 a Senso.

Ti New York ket makasurot ti nagramutanna manipud ti 1624 a pannakabangonna a
kas maysa a komersio a lugar babaen dagiti kolonista iti Olandes a Republika,
ken nanaganan ti Baro nga Amsterdam idi 1626. Ti siudad ken dagiti naipalawlaw
ket timengtengngel babaen dagiti Ingles idi 1664 ket nanaganan manen dagitoy ti
New York kalpasan ti panangited ni Ari Carlos II iti Inglatera dagiti dagit iti
kabsatna, ti Duke iti York. Ti New York ket nagserbi a kas ti kapitolio iti
Estados Unidos manipud idi 1785 aginggana idi 1790. Isu daytoyen ti kadakkelan a
siudad ti pagilian manipud idi 1790. Ti Estatua ti Libertad ket kumabkablaaw
kaditi riniwriw nga imigrante idi napanda idiay Amerika babaen dagiti bapor idi
naladaw a maika-19 ken maika-20 a sigsiglo ken maysa a simbolo ti sangalubongan
iti EStados Unidos ken ti demokrasiana.

Adu kadagiti distrito ken dulon idiay Siudad ti New York ket nagbalinda a
nalatak nga ammo kadagiti agarup 50 riwriw a tinawen nga agbisbisita. Ti Times
Square, nadayegan a kas ti "Ti Pagtutumpongan iti Lubong", ket isu ti naraniga a
nasilawan a pagtutumpongan a distrito ti Broadway a teatro, maysa kadagiti
nakumikom pagkurosan dagiti magmagna iti lubong, ken maysa a kangrunaa a sentro
ti panagpalpaliwa nga industria. Ti siudad ket pangibalayan kadagiti adu a
naindayegan ti lubong a rangtay, natayag a paspasdek, ken dagiti parke. Ti
pinansia a distrito ti Siudad ti New York, a naangklaan baaen ti Wall Street
idiay Lower Manhattan, ket iu ti pamay-an a kas ti pinansia a kapitolio iti
lubong ken isu ti pagbalayan ti New York Stock Exchange, ti kadakkelan a stock
exchange babaen ti dagup ti puonan ti paglakuan kadagiti nailista a kompaniana.
Ti pagtagilakuan ti real estate ti Manhattan ket maysa kadagiti kanginaan iti
lubong. Ti Ka-Insikan ti Manhattan ket pagibuklan ti kaaduan pagyanan dagiti
Insik a tatto iti Lumaud a Hemiperio. Mangitited daytoy ti agtultuloy a 24/7 a
panagserbisio, ti Subway ti New York ket maysa kadagiti kawatiwatan a napardas a
pagdaliasatan a sistema iti lubong.Adda dagiti adu a kolehio ken unibersidad ti
mabirukan idiay New York, a mairaman ti nibersidad ti Columbia, Unibersidad ti
New York, ken Unibersidad ti Rockefeller , a dagitoy ket nairanggo kadagiti 50 a
rabaw iti lubong.

Ti Siudad ti New York kat adda dagiti sangapulo a kakabsat a siudad. Ti Programa
ti Kabsat a Siudad ti Siudad ti New York ket napasayaat idi ken nanaganan manen
ti Sangalubongan a Kaasmang ti Siudad ti New York , Inc. idi 2006 nga adda
dagiti gandat a mangipalawa ti pannakitignay ti Siudad kadagiti ganganaet a
siudad bayat nga agtagtaginayon kadagiti sangapulo a naipakasaritaan a
maikabagianna a siudad:

Kasla ti New York, amin malaksid ti Beijing ket dagiti kaaduan ti populasion a
siudad kadagiti pagilianda, A saan a kas ti New York, amin ngem ti Johannesburg
ket agserserbi pay a kas ti de facto wenno de jure a nailian a kapitolio ti
politika. Ti New York ken dagiti kakabsatna asiudad ket aminda a kangrunaan a
sentro ti ekonomia, ngem adda dagiti bassit a kakabsat ti New York nga adda ti
kasasaad a kas maysa a nangruna a puerto.



https://ilo.wikipedia.org/wiki/Siudad_ti_Batikano

Ti Siudad ti Batikano wenno Estado ti Siudad ti Batikano, iti Italiano opisial a
ti Stato della Città del Vaticano (panangibalikas [ˈstaːto della t͡ʃitˈta del
vatiˈkaːno]), ket maysa a napalikmutan ti daga a naturay nga siudad-estado a ti
teritoriona ket buklen iti nadidingan nga enclave ti kaunegan ti siudad ti Roma,
Italia. Adda daytoy ti kalawa ti agarup a 44 hektaria (110 akre), ken ti
populasion iti sumorok a 800. Daytoy ket mangaramid ti Siudad ti Batikano ti
kabassitan a naturay nga estado iti lubong babaen ti kalawa ken populasion.

Ti Estado ti Siudad ti batikano ket nabangon idi 1929 babaen ti Lateran a Tulag,
a pinirmaan babaen ti Kardinal a Sekretario ti Estado a ni Pietro Gasparri, para
kenni Papa Pio XI ken babaen ti Kangrunaan a Ministro kenDaulo iti Gobierno a ni
Benito Mussolini para kenni Ari Victor Emmanuel III iti Italia. Ti Estado ti
Siudad ti Batikano ket naisangsangyan manipud ti Santa Sede, a napetsaan daytoy
manipud idi nasapa a Kristianidad ken isu ti kangrunaan a episkopal a sede
dagiti 1.2 bilion a Latin ken ti Dumaya a Katoliko a kumapkappon iti
sangalubongan. Dagiti bilin iti Siudad ti Batikano ket naipablaakda iti
Italiano; dagiti opisial a dokumento iti Santa Sede ket kangrunaan a maited iti
Latin. Dagitoy dua nga entidad ket adada dagiti naisangsangyan a pasaporte: ti
Santa Sede, a saan a maysa a pagilian, ket agitited laeng iti diplomatiko ken
serbisio a pasaporte, a ti Estado ti Siudad ti batikano ket agitited iti
kadawyan a pasaporte. Nga iti tunggal maysa a kaso ket agitited laeng iti bassit
a pasaporte.

Ti Lateran a Tulag idi 1929, a nangisangpet ti irurumsua ti siudad-estado, ket
mangisao a ka kas ti baro a panakapartuat (Pangyuna ken Artikulo III), a saan a
pakakitaan dagiti dakdakkel a Papa nga Estado (756–1870) a sigud idi a nagsakup
ti kaaduan iti tengnga nga Italia. Kaaduan kadagityo a teritorio ket nasagepsep
iti Pagarian iti Italia idi 1860, ken ti maudi a paset, ti siudad iti Roma nga
adda ti Lazio, kalpasan ti sangapulo a tawen, idi 1870.

Ti Siudad ti Batikano ket maysa a eklesiastiko wenno saserdote-a monarkiko nga
estado, a tinurayan babaen ti Obispo iti Roma—a ti Papa. Dagiti kangatuan nga
opisio ti estado ket dagiti Katoliko a klerigo a nagtaud kadagiti naumaduma a
pagilian. Daytoy ket naturay a teritorio iti Santa Sede (Sancta Sedes) ken ti
lokasion ti pagtaengan ti Papa, a matawtawagana ti Apostoliko a Palasio.

Dagiti Papa ket kadawyan a nagtaengda iti daytoy a lugar nga idi 1929 ket
nagbalin a ti Siudad ti Batikano manipud idi panakasubli manipud ti Abinion idi
1377, ngem nagtaengda pay kadagiti napalabas a panawen idiay Quirinal a Palasio
idiay Roma ken sabsabali pay a lugar. Kasisigudda, a nagtaeng idiay Lateran a
Palasio idiay Turod ti Caelian idiay adayo a bangir iti Roma manipud ti
Batikano. Ni Emperador Konstantino ket nagited iti daytoy a lugar kenni Papa
Miltiades idi 313. Ti panakapirma dagiti nagtultulagan a nangibangon ti baro nga
estado ket naaramid dita naudi a patakder, a nagited ti panakaipangato ti nagan
iti Lateran a Tulag, a babaen ti panakaaammo dagitoy.

Ti klima ti Batikano ket kapadpada ti Roma; a kalalaiganna, a Mediteraneo a
klima nga adda ti nalanay, a panagtutudo iti kalamiisan a tiempo manipud ti
Septiembre aginggana ti tengnga ti Mayo ken napudot, a namaga a kalgaw manipud
ti Mayo aginggana ti Agostot. Adda pay dagiti lokal a langlanga, a
naipangpangruna ti angep ken linnaaw, a pinataud babaen ti naisangsangayan a
kinadakkel ti Basilka ni San Pedro, ti kangato, dagiti burayok ken ti kadakkel
ti nasimiento a kuadrado.

Ti Siudad ti Batikano ket isu ti kabassitan nga estado, a daytoy ket agarup
laeng a 44 ha (110 akre).

Idi Hulio 2007, ti Batikano ket immannurot nga agbalin ti immuna a karbon nga
agmangngamangnga nga estado. Planoda a magun-od daytoy babaen ti panagtangdanan
ti panagipugso ti karbona dioksido nga adda ti panakapartuat iti Kabakiran a
Klima ti Batikano idiay Hungria.



https://ilo.wikipedia.org/wiki/Singapur

Ti Singapur (i/ˈsɪŋəpɔr/), opisial a ti Republika ti Singapur, ket maysa a
Abagatan a daya nga Asia a siudad-estado idiay akin-abagatan nga ungto ti Malay
a Peninsula, 137 kilometro (85 mi) nga abagatan ti ekuador.Daytoy ket maysa a
isla a pagilian a binukel dagiti 63 nga isla, daytoy ket naisina manipud iti
Malaysia babaen ti Il-ilet ti Johor iti amiananna ken manipud iti Is-isla ti
Riauti Indonesia babaen ti Ilet ti Singapur iti abagatanna. Ti pagilian ket adu
a naurbano nga adda laeng ti bassit a nabatbati a nangruna a pagtutuduan a
kabakiran, ngem adu pay dagiti daga a naparpartuat para iti panarang-ay babaen
ti panagala manen ti daga.

Daytoy ket paset idi kadagiti nadumaduma nga imperio a natenganen manipud idi
maikadua a siglo AD, ti Singapur ket nagsangsangaili ti paggatangan apuesto ti
Kompania ti Daya nga India idi 1819 nga adda ti pammalubos manipud iti Sultanato
ti Johor. Ti Britaniko ket nakagun-od ti katurayan ti daytoy nga isla idi 1824
ken ti Singapur ket nagbalin a maysa kadagiti Il-ilet a Pagtataengan ti
Britaniko idi 1826. Daytoy ket sinkupan babaen ti Hapon idi Maikadua a
Sangalubongan a Gubat, ti Singapur ket nagirangarang ti kinawaya, a nagitiptipon
dagiti dati a teritorio ti Britaniko tapno mangporma ti Malaysia idi 1963,
urayno daytoy ket maisina manipud iti Malaysia kalpasan ti dua a tawen. Manipud
idin daytoy ket dimmakkel ti kinabaknangna, ken maysa daytoy kadagiti Uppat a
Tigre ti Asia. Ti Singapu ket isu ti maikapat a mangidadaulo a sentro ti
pinansia, ken ti puertona ket maysa kadagiti lima kasingangaran a puerto ti
lubong. Ti ekonomiana ket kaaduan nga agkamkammatalek kadagiti mailuluas ken
panagipinpino kadagiti naimportar a tagilako, a naipangpangruna ti
panagpatpataud, a daytoy ti nangbukel ti 26% ti GDP ti Singapur idi 2005.

Ti Singapur ket maysa a unitario nga adu a partido a parlamentario a republika
nga adda ti maysa a Westminster a sisitema ti agmaymaysa a kamara a
parlamentario a gobierno. Ti Partido Aksion ti Tattao ket nangabaabak kadagiti
amin a panagbutos manipud iti bukod a panagturay idi 1959, ken agturtura daytoy
iti naibatay ti napigsa nga estado ken nangiyununa ti naumnong a pagimbagan ngem
kadagiti agmaymaysa a karnengan a kas ti waya ti panag-sasao.

Iti termino ti pagpadaan ti kapigsa ti panag-gatang, ti Singapur ket adda ti
maikatlo a kangatuan ti matgedan ti tunggal maysa a tao iti lubong. Adda ti
gangani a sumurok a 5 a riwriw a tattao idiay Singapur, a dagiti 2.91 a riwriw
ket katutuboda a naipasngay. Ti populasion adu a nadumadumaan; a ti kaaduan ket
dagiti Insik, a dagiti Malayo ken dagiti Indiano ket mangporporma kadagiti
kaaduan a minoridad. Ti pannakaipakita ti kinadibersidadna, ti pagilian ket adda
ti upat nga opisial a pagsasao: Ingles, Insik, Malayo, ken Tamil. Maysa kadagiti
nangbangon a kameng ti Gunglo dagiti Pagilian iti Abagatan a Daya nga Asia , ti
pagilian ket isu pay ti mangsangaili ti Sekretariat tiAPEC, ken maysa a kameng
ti Pantok ti Daya nga Asia, ti Tignay dagiti Di Nailinia, ken ti Mankomunidad
dagiti Pagilian.

Ti Ingles a nagan ti Singapur ket naala manipud iti Malayo a balikas ti
Singapura (Sanskrito: सिंहपुर, lit. Leon a Siudad), nga isu daytoy ti tawidan a
nakaalaan ti pagilian a kas ti Leon a Siudad. Dagiti leon ket mabalin a saanda a
nagtataeng ditoy; ti ayup a nakitkita babaen ni Sang Nila Utama, nga isu ti
nangbangon ken nanginagan ti taga-ugma a Singapur, ket mabalin idi a maysa a
tigre.



https://ilo.wikipedia.org/wiki/Pakistan

Ti Pakistan (i/ˈpækɨstæn/ wenno i/pɑːkiˈstɑːn/; Urdo: پاکستان‎), opisial a ti
Islamiko a Republika ti Pakistan ket maysa a naturay a pagilian idiay Abagatan
nga Asia. Ti pagilian ket adda ti populasion iti sumurok a 180 a riwriw a
tattao, dayttoy ket isu ti maika-6 a kaaduan ti populasion a pagilian iti
lubong. Daytoy ket mabirukan iti estratihiko a nangruna a pagsasabtan kadagiti
rehion ti Abagatan nga Asia, Tengnga nga Asia ken Lumaud nga Asia, ti Pakistan
ket addaan ti 1,046-kilometro (650 mi) nga aplaya iti igid ti Baybay Arabiano
ken ti Golpo iti Oman iti abagatn aken nabeddengan babaen ti India iti daya,
Apganistan iti laud ken amianan, Iran iti abagatan a laud ken ti Tsina iti adayo
nga amianan a daya. Daytoy ket naisina manipud ti Tajikistan babaen ti akikid a
Koridor Wakhan ti Apganistan iti amianan, ken makibinningay pay ti baybay a
pagbeddengan iti Oman.

Ti teritorio ti moderno a Pakistan ket taengan id dagiti nadumaduma a taga-ugma
kultura, mairaman ti Neolitiko a Mehrgarh ken ti Gambang a Panawen ti
Sibilisasion ti Indus a Ginget, ken nakapan daoty kadagiti panagparmek wenno
panangitaeng babaen dagiti Hindu, Persiano, Indo-Griego, Islamiko, Turko-Mongol,
Apgani ken Sikh. Ti lugar ket tinurayan idi dagiti nadumaduma nga imperio ken
dagiti dinastia, a mairaman ti Indiano a Maurya nga Imperio, ti Persiano anga
Akueminida nga Imperio, ti Arabo nga Umayyad a Kalipato, ti Mongol nga Imperio,
ti Mughal nga Imperio, ti Durrani nga Imperio, ti Sikh nga Imperio ken ti
Britaniko nga Imperio. Gapu ti nagbanagan ti Tignay ti Pakistan nga indauloan
babaen ni Muhammad Ali Jinnah ken ti salisal para iti pannakawaya ti India, ti
Pakistan ket napartuat idi 1947 a kas maysa a nawaya pagilian para kadagiti
Muslim manipud kadagiti rehion iti daya ken laud ti India nga adda idiay dagiti
kaaduan a Muslim. Iti immununa daytoy idi ket maysa a dominion, ti Pakistan ket
nangampon ti maysa a baro a batay-linteg idi 1956, ken nagbalin daytoy nga
Islamiko a republika. Ti sibil a gubat idi 1971 ket nagbanagan ti pannakisina ti
Daya a Pakistan a kas baro a pagilian ti Banglades.

Ti Pakistan ket maysa a pederal a parliamentario a republika a buklen dagiti
uppat a probinsia ken uppat a pederal a teritorio. Daytoy ket maysa a
naindaumaduma ti etniko ken linguistiko a pagilian, nga adda ti kapada a
pannakaidumduma iti bukodna a heograpia ken dagiti naatap a niag. Ti Pakistan
ket maysa a rehional ken tengnga abileg, Ti Pakistan ket addan ti maikapito a
kadakkelan nga agtaktakder a pursa armada iti lubong ken maysa pay a nuklear a
bileg ken isu pay ket maysa a nairangarang a estado addan ti nuklear nga armas,
nga isulaeng ti pagilian iti Muslim a lubong, ken ti maikadua idiay Abagatan nga
Asia, nga addaan iti daytoy a saad. Daytoy ket addan ti maysa a
semi-industrialisado nga ekonomia nga isu daytoy ti maika-27 a kadakkelan iti
lubong iti termino ti bileg a panaggatang ken maika-47 a kadakkelan iti termino
ti nominal a GDP.

Ti kalpasan ti pannakawaya a pakasaritaan ti Pakistan ket nailaslasin babaen
dagiti paset ti panawen iti mitar a panagturay, di natalinaay a politika ken
dagiti suppiat ti kaarrubana nga India. Ti pagilian ket agtultuloy a mangsang
kadagiti makakarit a problemana, a mairaman ti terorismo, kinapanglaw, di kaamo
ti panagbasa ken panagsurat ken pagdadaksan. Daytoy ket nangibangon a kameng ti
Gunglo ti Islamiko a Konperensia (nga itan ket Gunglo ti Islamiko a
Pagtitinnulongan) ken kameng daytoy ti Nagkaykaysa a Pagpagilian, ti
Mankomunidad ti Pagpagilian, ti Dagiti Ekonomia ti Smaruno a Sangapulo ket
maysa, SAARC, ECO, D8 ken ti G20 nga agrangrang-ay a pagpagilian.



https://ilo.wikipedia.org/wiki/Oras_a_panagin-inut_ti_lawag

T oras a panagin-inut ti lawag (iti Ingles ket Daylight saving time wenno
naipangyababaan iti DST) ket isu ti panagsanay iti panangiyuna kadagiti
pagorasan iti las-ud dagiti nalawag a bulan tapno ti rabii ket addaan ti ad-adu
a lawag ken addaan ti basbassit kadagiti bigat. Kadawyan a dagiti pagurasan ket
mabaliwan a maipayuna iti maysa nga oras iti asideg ti primabera ken maisublinto
met laeng iti otonio.

Ti moderno a kapanunotan ti oras a panagin-inut ti lawag ket immuna a
naisingasing idi 1895 babaen ni George Vernon Hudson ken immuna daytoy a
naikeddeng babaen idiay Alemania ken ti Austria-Hungaria ken nairugi daytoy idi
30 Abril 1916. Manipud idin adu kadagiti pagilian a nagus-usar kadagiti
nadumaduma a panawen. Kaaduan iti Estados Unidos ket agus-usarda ti DST idi
tawtawen ti 1950 ken iti tawtawen ti 1960, ket ti panag-usar ti DST ket naipaadu
kalpasan ti didigra ti enerhia idi tawtawen ti 1970 ken manipud idin ket adun a
naus-usar idiay Amianan nga Amerika ken Europa.

Ti panagsanay daytoy ket adu kadagiti dumaydayaw ken nagdildillaw. Ti
panaginayon ti lawag kadagiti rabii ket mangited ti pagimbagan kadagiti
aglaklako, ay-ayam, ken dagiti dadduma pay a tignay a makatulong iti lawag ti
init kalpasan kadagiti oras ti panagtrabtrabaho, ngem daytoy ket mabalin met a
gapuanan kadagiti parikut para kadagiti panagpalpaliwa iti rabii ken dagiti
dadduma a trabaho a mainaig iti init. Urayno ti nasapa a gandat ti DST ket ti
mangpabassit ti rabii a panagusar ti silaw a bumbilia (dati a kangrunaan nga
agus-usar ti elektrisidad), ti panagusar ti moderno a panagpapudot ken
panagpalamis ket adu ti paggiddiatanna, ken ti panagsukimat a maipanggep no
kasano a ti DST ket maka-apektar ti panagusar ti enerhia ket limitado ken
maisuppiatan.



https://ilo.wikipedia.org/wiki/Komunikasion

Ti komunikasion wenno pannakisinnarita (manipud ti Latin "communis", a ti
kaibuksilanna ket makibinningay) ket isu ti aktibidad a panangitutol ti pakaammo
babaen ti panakisinnukat kadagiti panunot, dagiti mensahe, wenno pakaammo, a kas
babaen ti bitla, dagiti makitkita, dagiti senias, panagsurat, wenno panagkukua.
Daytoy ti naibuksilan a pannakisinnukat iti pakaammo kadagiti baetan ti dua
wenno maysa a grupo iti tao.

Ti maysa a panangipalplawag ti komunikasion ket ti “aniaman a tignay a maited ti
maysa a tao wenno maawat manipud ti sabali a tao a pakaammo a maipanggep ti
kamasapulan ti dayta a tao, dagiti esmanna, dagiti panagpagpagarup, pannakaammo,
wenno dagiti makabanag a kasasaad. Ti komunikasion ket mabalin a naigagara wenno
di naigagara, mabalin a makairaman ti konbensional wenno di konbensional a
senias, mabalin a makaala iti linguistiko wenno di linguistiko a porma, ken
mabalin a mapasamak babaen ti naisasao wenno dagiti sabali pay a moda.”

Ti komunikasion ket makasapul ti mangipatulod, ti maysa a mensahe, ken ti maysa
a mangawat, urayno ti mangawat saan nga adda wenno ammona ti panggep ti
nangipatulod iti panawen ti pannakisinnarita; isunga ti komunikasion ket mabalin
a mapasak iti ballasiw dagiti distansia iti panawen ken lugar. Ti komunikasion
ket makasapul a dagiti makisinsinnarita aparido ket makibingayda iti lugar
agpada a pakisinnaritaan. Ti proseso ti komunikasion ket malpasen kalpasan ti
pannakaawat ti nangawat ti mensahe ti nangipatulod.

Midia a mainaig iti Komunikasion iti Wikimedia Commons Dagiti inadaw a sasao a
mainaig iti Komunikasion iti Wikiquote (Ingles)



https://ilo.wikipedia.org/wiki/Insekto

Dagiti insekto (manipud ti Latin insectum, binulod a pannakaipatarus manipud ti
Griego ἔντομον [éntomon], "napisi iti pas-paset") ket dagiti klase iti
inbertebrata iti kaunegan ti pilo ti artropoda nga adda dagiti kuitina nga
eksoeskeleto, ti tallo a paset a bagi (ulo, torax ken tian), tallo a paris
kadagiti nagsilpo-silpo a saka, dagiti kompuesto a mata ken maysa paris dagiti
antena. Dagitoy ket dagiti kadumadumaan a grupo dagiti ayup iti planeta, a
mairaman dagiti ad-adu ngem maysa a riwriw a naipalpalawagan a sebbangan ken
mangirepresnta ti ad-adu ngem gudua kadagiti amin a naamammuan nga organismo.
Dagiti bilang ti sibibiag a sebbangan ket nakarkulo nga adda iti baetan ti innem
ken sangapulo a riwriw, ken mabalin a mangirepresenta ti 90% kadagiti
nagdumaduma a porma ti biag ti ayup iti Daga. Dagiti insekto ket mabalin a
gangani a mabirukan kadagiti amin a enbironmento, urayno adda met laeng dagiti
bilang ti sebbangan nga agnanaed kadagiti taaw, ti pagtaengan a kaaduan babaen
ti sabali pay a grupo ti antropoda, dagiti crustacea.



https://ilo.wikipedia.org/wiki/Init

Ti Init ket isu ti bituen iti tengnga iti Sistema a Solar. Daytoy ket gangani a
nagtimbukel ken nabuklan ti napudot a plasma a nailaga kadagiti magnetiko a
lugar. Addaan ti diametro ti agarup a 1,392,000 km, agarup a 109 a dakdakkel
ngem ti Daga, ken addaan ti masa a (agarup a 2×1030 kilograms, 330,000 a
dakdakel ngem ti daga) a mangbukel daytoy ti agarup a 99.86% iti dagup a masa
iti Sistema a Solar. Ti panaka-kimiko, agarup a tallo a pagkatlo iti masa ti
Init ket nabuklan iti Hidróheno,a dagiti nabati ket kaaduan a helio. Dagiti
nabati (1.69%, nupay kasta daytoy ket agarup a 5,628 a dakdakkel ngem ti masa ti
Daga) ket binuklan dagiti nadagsen nga elemento, a mairaman ti Oksíheno, karbon,
neon ken landok, ken dadduma pay.

Ti nailangitan a panakaidasig ti Init, a naibatay ti espektral a klase, ket G2V,
ken di-pormal a nainaganan a kas ti duyaw nga ansisit, gapu ta ti makita a
panagsilnagna ket kapigsaan iti duyaw a berde a paset iti espektro ken ngem
nupay kasta ti marisna ket puraw, manipud ti rabaw ti Daga daytoy ket agparang a
kas duyaw gapu ti atmospera a panakaiwarwaras iti asul a lawag. Iti espektral a
klase nga etiketa, ti G2 ket mangitudo ti bukodna a rabaw a temperatura iti
agarup a 5778 K (5505 °C), ken ti V a mangitudo ti Init, a kasla kapada dagiti
bitbituen, ket maysa a nangruna a panagsasaruno a bituen, ken isu a daytoy ket
agaramid ti bukodna nga enrhia babaen ti nuklear a panaglunag iti hidroheno nga
nuklei inti helio. Iti bugasna, ti Init ket aglunag kadagiti 620 a riwriw a
metriko a tonelada iti hidroheno iti tunggal maysa a segundo. Naikapanunutan idi
dagiti astronomo a daytoy ket maysa a bassit ken saan a naisangyan a bituen, ti
Init tattan ket naikapanunutanen a naranraniag iti agarup a 85% kadagiti amin a
bituen iti Nagririmpuok a Bitbituen nga ariwanas, a kaaduan kadagitoy ket dagiti
nalabbaga nga ansisit. Ti patingnga a kadakkel iti init ket +4.83; nupay kasta,
a kas ti kaasitgan a bituen iti Daga, ti Init ket isu ti karaniagan a banag iti
langit nga adda iti nalawag a kadakkel iti −26.74. Ti napudot a korona ti Init
ket agnaynayon a dumakdakkel idiay tangatang a daytoy ket agparpartuat ti solar
nga angin, maysa daytoy a waig dagiti nakarga a partikula a gumayat idiay
heliopause kadagiti agarup a 100 nga astronomicko a paset. Ti labutab iti
interestelar a pamay-an a pinorma babaen ti solar nga angin, ti heliospera, ket
isu ti kadakkelan nga agnanayon a patakder idiay Sistema a Solar.

Ti Init ket agdama nga agbanbaniaga babaen ti Lokal nga Interestelar nga Ulep
iti sona ti Lokal a Labutab, iti kaunegan ti barakus iti Orion nga Ima iti
Nagririmpuok a Bitbituen nga ariwanas. Kadagiti 50 a kaasitgan a nailangitan a
sistema iti uneg ti 17 a lawag a tawtawen manipud ti Daga (a ti kaasitgan ket ti
nalabbaga nga ansisit a nanaganan ti Proxima Centauri iti agarup a 4.2 a lawag a
tawtawen a kaadayo), ti Init ket maikapat ti ranggo babaen ti masa. Ti Init ket
palikmutenna ti tengnga iti Magririmpuok a Bitbituen iti kaadayo kadagiti agarup
a 24,000–26,000 lawag a tawen manipud ti galaktiko a sentro, a mangleppas ti
maysa nga agpakanawan a panaglikmuta, a kas makita manipud kadagiti galaktiko
nga amianan nga ungto, iti agarup a 225–250 a riwriw a tawtawen. Gapu ta ti
ariwanas tayo ket aggungunay iti respeto iti kosmiko a mikroonda a radiasion ti
lugar iti likud (CMB) iti turong iti konstelasion a Hidra iti kapardas iti
550 km/s, ti pagbanagan a kapardas ti Init a mainaig iti CMB ket agarup a
370 km/s iti turong iti Abut wenno Leo.

Ti natimbengan a kaadayo iti Init manipud ti Daga ket agarup a 149.6 a riwriw a
kilometro (1 AU), ngem ti kaadayo ket agdumaduma no ti Daga ket aggunay manipud
ti perihelion iti Enero aginggana ti aphelion iti Hulio. Iti daytoy a
natimbengan a kaadayo, ti lawag ket agbaniaga manipud ti Init aginggana ti Daga
iti agarup a 8 minutos ken 19 a segundo. Ti enerhia iti daytoy a lawag ti init
ket agsuporta kadagiti gangani amin a kita ti biag iti Daga babaen ti
potosintesis, ken mangiturong ti klima ken tiempo iti Daga. Ti dakkel a
panakaapekta ti Init iti Daga ket nabigbiganen manipud kadagidi prehistoriko a
panawen, ken ti Init ket naipanunutan babaen kadagiti nadumaduma a kultura a kas
maysa a dios. Ti napudno a sientipiko a panakaawat iti Init ket nabuntog ti
panakarang-ayna, ken nasapsapa ngem ti maika-19 a siglo nga adu dagiti nalatakan
a sientista ket addada iti bassit a panakaammo iti maipapan ti bagi a
panakabukel ken taudan ti enerhia ti Init. Daytoy a panakawat ket agdama pay ti
panagrangrang-ayna; adu pay dagiti naumaduma nga anomalia tatta nga aldaw iti
tignay ti Init a saan pay a naipalpalawagan.



https://ilo.wikipedia.org/wiki/Hudaismo

Ti Hudaismo (manipud ti Latin Iudaismus, naala manipud ti Griego nga Ioudaïsmos,
ken dimtengan a nakaalaan manipud ti Hebreo יהודה, Yehudah, "Huda"; iti Hebreo:
יהדות, Yahadut, dagiti naisangsangayan a pannakailasin ti Hudio nga ethnos) ket
isu ti relihion, pilosopia ken ti waya ti biag ti tattao a Hudio. Ti
monoteistiko a relihion a nagtaud iti Hebreo a Biblia (tinawtawagan pay ti
Tanakh) ken nasuksukimat kadagiti kinaudi a testo a kas ti Talmud, ti Hudaismo
ket naipanpanunotan babaen dagiti relihioso a Hudio nga isu ti panangiyebkas ti
ti tulagan a pannkaikabagian iti Dios a naibangon iti Annaka ti Israel. Ti
Rabaniko a Hudaismo ket agtengtengngel a ti Dios ket nangiparang kadagit
lintegna ken bilbilin kennni Moses idiay Bantay Sinai iti porma iti Naisurat ken
Naiyebkas a Tora. Iti naipakasaritaan, daytoy a panangibagbaga ket sinuppiat idi
babaen dagiti nadumaduma a grupo a kas ti Saduceos ken Helenestiko a Hudaismo ti
las-ud ti Makadua a Templo a paset ti panawen; dagiti Karaite ken Sabateos idi
las-ud ti nasapa ket kinaudi a mediebal a paset ti panawen; ken dagiti paset
dagiti moderno a reporma a tignay. Dagiti liberal a tignay iti moderno a panawen
a kas ti Humanistiko a Hudaismo ket mabalin a di teistiko.

Ti Hudaismo ket agtunton kadagiti naipakasaritaan a panagtultuloy a gumay-at ti
ad-adu ngem 3,000 a tawtawen. Kadagiti kangrunaan a relihion ti lubong, ti
Hudaismo ket naipanpanunotan a kas maysa kadagiti kaduogan a monoteistiko a
relihion. Dagiti Hebreo / dagiti Israelita ket natawtawagandan kadagiti "Hudio"
kadagiti naud-udi a liblibro iti Tanakh a kas ti Libro ni Ester, nga adda dagiti
termino ti Hudio a mangsuksukat ti titulo nga "Annak ti Israel". Dagiti testo ti
Hudaismo, dagiti tradision ken dagiti pateg a napigsa a nangimpluensia kadagiti
kinaudi nga Abrahamika a relion, a mairaman ti Kristianidad, Islam ken ti Baha'i
a Pammati. Adu kadagiti aspeto ti Hudaismo ket dagus wenno saan a dagus a
nakaimpluensia ti sekular a Lumaud nga etika ken sibil a linteg.

Dagiti Hudio ket maysada a etnorelihioso a grupo ken mairaman dagiti naipasngay
a Hudio ken dagiti naipagbaliwen iti Hudaismo. Idi 2010, ti Hudio a populasion
ti lubong ket nakarkulo idi iti 13.4 a riwriw, wenno agarup a 0.2% iti dagup ti
populasion ti lubong. Agarup a 42% kadagiti amin a Hudio ket agtataeng idiay
Israel ken agarup a 42% rket agtataeng idiay Estados Unidos ken Kanada, nga adda
dagiti kaaduan a nabatbati ket agtataeng idiay Europa. Ti kadakkelan a kadagiti
relihioso a tignay ti Hudio ket Ortodokso a Hudaismo (Haredi a Hudaismo ken
Moderno nga Ortodokso a Hudaismo), Konserbatibo a Hudaismo ken Reporma a
Hudaismo. Ti kangrunaan a taudan a paggiddiatan a baetan dagitoy a grupo ket ti
arngianda iti Hudio a linteg. Ti Ortodokso a Hudaismo ket agtartaripatu a ti
Tora ken Hudio a linteg ket nainlangitan iti tinaudan, eternal ken di mabaliwan,
ken dagitoy ket nasken a nainget a masursurot. Ti Konserbatino ken Reporma
aHudaismo ket ad-adu a liberal, a ti Konserbatibo a Hudaismo ket sapasap a
mangiragragpat ti maysa nga adadu a "tradisional" a pannakaipatarus kadagiti
kammasapulan ti Hudaismo ngem ti Reporma a Hudaismo. Ti kadawyan a puesto ti
Reporma ket ti Hudio a linteg ket nasken a mapanirigan a kas maysa nga agsmang
kadagiti sapasap nga alagaden Rngem timaysa nga agasmang kadagiti panagiparparit
ken dagiti rebbeng a mapalpaliiw ken nasken kadagiti amin a Hudio. Iti
naipakasaritaan, dagiti naipangpangruna a korte ket nangipatpatungpal kadagiti
Hudio a linteg; tatta nga aldaw, adda dagitoy a korte ngem ti panagsanay iti
Hudaismo ket kaaduan a boluntario. Ti kinaturay iti telohiko ken dagiti legado a
banag ket saan a naibangbangon iti sinoman a tao wenno gunglo, ngem dagiti
sagrado a testo ken dagiti rabino ken dagiti eskolar a nangipatpatarus
kadagitoy.



https://ilo.wikipedia.org/wiki/Doctrina_Christiana

Ti Doctrina Christiana ket sinurat ni Padre Juan de Plasencia, ken isu daytoy ti
immuna nga am-ammo a naimaldit a libro iti Filipinas, idi 1593.

Ti Doctrina Christiana ket naidumduma a saan laeng a naimaldit idi un-unana nga
al-aldaw ngem naimaldit pay iti napasayaat a Gotiko a kita ti letra iti pagsasao
nga Espaniol, ken adda pay dagiti kopiana a bersion iti pagssasao a Tagalog, iti
Latin a kurdit ken ti kadawyan nga inus-usar a baybayin a kurdit dagiti tao a
patneng idi un-unana nga al-aldaw, ken maysa pay a naipatarus iti kasisigud a
pagsasao nga Intsik. Idi 1621 adda met naipablaak a kopia iti pagsasao nga
Ilokano a naisurat ni Padre Francisco Lopez ken tinulongan ni Pedro Bukaneg,
naisurat daytoy iti kurdit a baybayin ken ti titulona ket nabaliwan a kas
Doctrina Cristiana en la Lengua Española e Yloca (naawanan ti letra nga h ti
Christiana), inus-usar dagiti Kastila daytoy a libro iti pinagisuroda iti
Katoliko.

Adda met dagiti kontrobersia no annia met iti immuna a libro iti Espania a
Filipinas, adda met dagiti eskolar a namatmati nga iti bersiyon ti pagsasao nga
Intsik a natituluan iti Doctrina Christiana en letra y lengua China (Wuchi
t’ien-chu cheng-chiao chen-chuan shih-lu) ken naimaldit idi 1590 inggana ti 1592
ti Intsik a mam-amaldit a ni Keng Yong idiay Manila sakbáy nga rimmuar dagiti
Espania ken Tagalog a bersiyon. Dagiti immuna a panangibasar kadagiti dua a
bersion ket naggapu ken ni Gómez Pérez Dasmariñas, ti maika-pito a
gobernador-heneral iti Filipinas, a nagisurat ken ni Philip II ti Espania idi
Hunio 20, 1593, a kastoy ti naisurat:



https://ilo.wikipedia.org/wiki/Venezuela

Ti Venezuela (i/ˌvɛnəzˈweɪlə/ VEN-uh-ZWALE-uh, lokal: [βeneˈswela]), opisial a
tinawtawagan ti Bolivariana a Republika ti Venezuela[1] (Espaniol: República
Bolivariana de Venezuela [reˈpuβlika βoliβaˈɾjana ðe βeneˈswela]), ket maysa a
pagilian idiay akin-amianan nga aplaya ti Abagatan nga Amerika. Ti teritorio ti
Venezuela ket sakupenna ti agarup a 916,445 kuadrado kilometro (353,841 sq mi)
nga adda dagiti nakarkulo a populasion iti 29,105,632. Ti Venezuela ket
naikedkeddeng nga estado nga adda iti nangato unay a biodibersidad, nga adda
dagiti taengan a sumakup manipud ti Andes a kabambantayan iti laud aginggana ti
katuduan a bakir ti Labneng Amasona iti abagatan, babaen dagiti nawatiwat a
llanos a tanap ken Karibe nga aplaya iti tengnga ken ti Karayan Delta ti Orinoco
iti daya.

Ti Venezuela a kolonia ti Espania idi 1522 urayno adda dagiti resistansia
manipud kadagiti patneng a tattao. Daytoy ket nagbalin a maysa kadagiti immuna
nga Espaniol Amerikano a kolonia a nangirangarang ti pannakawayawaya (idi 1811),
ngem saan a nakatalged a nangbangon ti pannakawayawaya aginggana idi 1821 (a kas
maysa a departmento ti pederal a republika ti Gran Colombia, a nakagun-od ti
napno a pannakawayawaya idi 1830).Idi las-ud ti maika-19 a siglo ti Venezuela
ket nagsagsagaba ti politikal a diktadura, ken daytoy idi ket tinurturayan
babaen dagiti rehional a caudillo (nabileg a tattao ti milisia) iti kaaduan ti
maika-20 a siglo. Ti pagilian ket adda idin kadagiti napugsa-pugsay a
demokratiko a gobierno idi baetan ti 1945 ken ti agdama nga aldaw; kasla
kadagiti kaaduan a pagilian ti Latin nga Amerika, daytoy ket nakasagsagaba
kadagiti kudeta ken dagiti milisia a diktadura. Dagiti ekonomiko a siddaaw iti
tawtawen ti 1980 ken tawtawen 1990 ket nangiturong ti maysa a politikal a
didigra a gapuanan kadagiti sumurok a 3,000 a natnatay kadagiti riribok ti
Caracazo iti 1989, ti dua kudeta idi 1992, ken ti panagpabasol kenni Presidente
Carlos Andrés Pérez para iti panagtakaw kadagiti publiko a pundo idi 1993. Ti
pannakarebba ti talek dagiti adda a partido ket nakakita ti 1998 nga eleksion
iti dati nga opisial ti buyot a ni Hugo Chávez, ken ti panangirugi ti
Bolivariana a Rebolusion, iti panangrugi ti maysa a 1999 a Konstituente nga
Asemblia tapno makasurat ti baro a Batay-linteg ti Venezuela.

Ti Venezuela ket maysa a pederal a presidensial a republika a buklen dagiti 23
nga estado, ti Kapitolio a Distrito (a mangsakup ti Caracas), ken dagiti Pederal
nga Agkamkammatalek (a mangsaksakup kadagiti adda ti pantar nga isla ti
Venezuela). Ti Venezuela ket agtunton kadagiti amin a Guyanes a teritorio ti
laud iti Karayan Essequibo; daytoy a 159,500 kuadrado kilometro (61,583 sq mi) a
paset ti daga ket tinawtawagan ti Guayana Esequiba wenno ti Zona en Reclamación
(ti "sona nga agdama a tinunton").

Ti Venezuela ket maysa kadagiti urbano unay a pagilian iti Latin nga Amerika;
kaaduan kadagiti Taga- Venezuela ket agtataengda kadagiti siudad iti amianan, a
naipangpangruna idiay kapitoliona, a Caracas, nga isu pay daytoy ti kadakkelan a
siudadna. Manipud idi nadukatalan ti lana idi nasapa a maika-20 a siglo, ti
Venezuela ket maysan kadagiti mangidaulo nga agilaklako ti lana iti lubong ken
adda kadagiti kadakkelan a reserba ti lana. Dati idi a di naparang-ay unay nga
aglaklako kadgiti tagilako ti agrikultura a kas ti kape ken kakaw, ti lana ket
napardas a nagbalin a kaaduan a nailaklako ken rentas ti gobierno. Ti tawtawen
ti 1980 a kaadu unay ti lana ket nangiturongan ti maysa a didigra ti ruar nga
utang ken ti maysa a napaut nga ekonmiko a didigra , a nakakita ti panagpangato
ti inflacion iti 100% idi 1996 ken ti panakaipangato ti gatad ti kinapanglaw iti
66% idi 1995 idi ti (babaen ti 1998) tunggal maysa a tao ti GDP ket natnag iti
isu met laeng nga agpang a kas idi 1963, a bimmassit iti pagkatlo manipud iti
kangatona idi 1978. Ti pannakaungar dagiti presio ti lana kalpasan ti 2001 ket
nagparang-ay ti ekonomia ti Venezuela ken nakaaramidan dagiti sosial a
panaggastos, urayno ti nagbanagan ti 2008 a sangalubongan a didigra ti pinansia
ket nakakita ti baro a panagpababa ti ekonomia.

Idi 1499, ti maysa nga ekspedision nga indauloan babaen ni Alonso de Ojeda ket
nagbisita ti aplaya ti Venezuela. Dagiti salingkadang a balay iti lugar ti Danaw
Maracaibo ket nangipalplagip ti nabigador a ni Amerigo Vespucci iti siudad ti
Benesia, isunga ninagananna ti rehion iti "Veneziola", nga iti kontemporario a
Toskano (patneng a pagsasao ni Vespucci) ket kaibuksilanna ti "bassit a
benesia". Ti nagan ket nakaala ti agdama a pannakailetrana a kas resulta ti
Espaniol nga impluensia, nga iti suldong nga -uela ket maus-usar a kas
pangpabassit a termino ti (a kas ti plaza / plazuela, cazo / cazuela); isunga,
ti kasisigud kapanunotan ti termino ket mabalin nga iti maysa a "bassit a
Benesia". Ti Aleman a termino para iti lugar, a "Klein-Venedig", ket
kaibuksilanna pay ti bassit a Benesia.

Urayno kasta, ti Vespucci a sarita ket agtutloy nga isu ti kadayegan ken
naaw-awat a bersion ti taudan ti nagan ti pagilian, ti sabali a rason para iti
nagan ket naibagbaga ti pangilaglagip ni Martín Fernández de Enciso, ti maysa a
kameng ti timpuyogan ni Vespucci ken Ojeda. Iti obrana aSumma de Geografía,
inbagbagana a nabirukanda ti maysa a patneng a populasion a nagtawtawag ti
bagbagida iti "Veneciuela," a nangisingasing a ti nagan a "Venezuela" ket
mabalin a nagtaud manipud ti patneng a lubong.

Midia a mainaig iti Venezuela iti Wikimedia Commons Pakaammo ti panagbiahe idiay
Venezuela manipud iti Wikivoyage (Ingles)



https://ilo.wikipedia.org/wiki/Tengnga_a_Panpanawen

Ti Tengnga a Panawen (dagiti pangilasin aporma: mediebal, mediaebal, ken
mediæbal) ket isu ti paset ti panawen iti Europeano a pakasaritaan a sumakop ti
maika-5 aginggana ti maika-15 a sigsiglo, a kadawyan anamarkaan manipud ti
panakarebba iti Lumaud nga Imperio a Romano (i patingga ti Klasiko a Kina-ugma)
aginggana ti panagrugi iti Renasimiento ken ti Panawen ti Panagduktal, dagiti
paset ti panawen a nangiyeg ti Moderno a Panawen. Ti mediebal a paset ti panawen
ket isu ngarud ti tengnga nga oras ti tinawtawid a panagbingbingay ti Lumaud a
pakasaritaan a pakapanan dagiti Klasiko, Mediebal, ken Moderno a paset ti
panawen; ti pay maipatibayon, ti Tengnga a Panawen ket kadawyan a nabingbingay
kadagiti Nasapa a Tengnga a Panawen, ti Nangato a Tengnga a Panawen, ken ti
Naladaw a Tengnga a Panawen.

Idi Nasapa a Tengng a Panawen, ti depopulasion, deurbanisasion, ken ti panagraut
dagiti barbaro, ket nangrugi idi Naladaw a Kina-ugma, ket napardas a
nagtultuloy. Dagiti barbaro a nagraraut ket nagurnosda kadagiti baro a pagarian
kadagiti tidda ti Lumaud anga Imperio a a Romano. Idi maika-7 a siglo ti Amianan
nga Aprika ken ti Tengnga a Daya,a paset idi ti Dumaya nga Imperio a Romano, ket
nagbalin a Islamiko nga Imperio kalapsan ti panagrukma dagiti simmaruno kenni
Muhammad. Nupay adda dagiti adu a panagbalbaliw dagit patakder ti kagimongan ken
politika, ti panakaisina ti Kina-ugma ket saan idi a kompleto, gaputa dagiti
kaaduan a baro a pagarian ket innayonda dagiti adu a rimsua a Romano nga
instituto; bayat a dagiti monestario ket nabangon idi nagpadpadakkel ti
Kristianidad idiay lumaud a Europa. Idi maika-7 ken maika-8 a sigloa, dagiti
Pranko, babaen ti Karolingio a dinastia, ket nangibangon ti imperio a simmakup
ti kaaduan ti lumaud a Europa; ti Imperio a Karolingio ket nagpaut aginggana idi
maika-9 a siglo, nga idi ket naparukma manipud kaagiti panagtalmeg iti panagraut
— dagiti Viking manipud ti amianan; dagiti Magyar manipud ti dayat, ken dagiti
Saracen manipud ti abagatan.



https://ilo.wikipedia.org/wiki/Tattao_nga_Ilokano

Dagiti maawagan nga Ilokano ket isu dagiti kaputotan dagiti simmanglad a tattao
idi kanikamanon a ribu a tawtawen idiay amianan ti Luzon, iti maaw-awagan ita
iti Ilocos wenno Kailokuan (buklen dagiti probinsia ti Ilocos Norte, Ilocos Sur,
La Union ken dadduma pay). Kuna dagiti antropolohista a binallasiw dagitoy a
kaputotan ti baybay, babaen ti bilog wenno viray, manipud idiay Taiwan. Inrugida
ti baro a panagbiag kadagiti lolook wenno waywayang iti amianan, nga isu ti
nakapanaganda—dagiti “tattao iti loök,” wenno "Ilooko." Ngem kadakuada, nairuam
nga awaganda ti bagbagida a Samtoy, manipud iti "saö mi ditoy." Awaganda pay ti
bagbagida kas “Saluyot,” manipud iti maysa a mula nga imasen a sidaen dagiti
Ilokano.

Timmubo dagiti Ilokano iti amianan-laud a suli ti Luzon, daga a nakipet ken
ragangirang, naisengngat iti kabambantayan ti Kordiliera ken ti Baybay Abagatan
a Tsína. Kastoy a heograpia ti nangpataud iti tattao a nagaget, nasalimetmet,
ken managakar nga agbirok iti gundaway ken gasat iti sabali a daga. Dagiti
probinsia ti Ilocos Norte, Ilocos Sur, ken paset iti La Union ken Abra ti sigud
a teritorio ti Kailukoan.

Dinappatan dagiti Ilokano dagiti natabtaba a dagdaga ti Cagayan ken Pangasinan
ken iti kabambantayan ti Apayao idi maika-18 ken 19 a sigsiglo. Iti maika-20 a
siglo, adu met a pamilia nga Ilokano iti immakar a napan nagdappat idiay
Mindanao. Dagiti Ilokano ti umuna a grupo a nagbaniaga iti ballasiw-taaw iti
kontinente ti Amerika, nangruna kadagiti estado ti Hawaii, California,
Washington, ken Alaska. Iti agdama, umad-adu latta dagiti Ilokano iti Saudi
Arabia, Hong Kong, Hapon, Singapore, Canada, Australia, ken pagpagilian iti
Europa.

Iti agdama, adda aganay a 9,136,000 nga Ilokano. Nagtaud dagiti Ilokano iti puli
nga Austronesiano, kapada met laeng dagiti dadduma pay nga etniko a grupo a
Filipino. Nupay tradisional a kaaduan ket nakayumanggi ti maris ti kudilda, adu
met ti napupudaw nangruna dagiti addaan kaputotan nga Intsik. Adu met nga
Ilokano nga agnanaed kadagiti kabambantayan a paset ti Luzon ti addaan dara a
Kordilierano. Kaaduan kadagiti Ilokano ket Romano a Katoliko, ti dadduma ket
Protestante a kaaduanna ket kameng ti Simbaan nga Aglipayano, maysa a relihion a
nangrugi iti Ilocos Norte.

Dagiti Ilokano a nagbiag sakbay ti panangsakup dagiti Kristiano a Kastila ket
ammoda ti agsurat iti bukodda a sistema iti abesedário. Kapadana met laeng ti
alibata a surat dagiti Tagalog ken Pangasinense, kas koma iti Doctrina Cristiana
iti 1621, maysa a kasapaan ken kadaanan a naipablaak iti Iloko. Nailasin laeng
ita ti surat Ilokano ket adda veramana, naikur-it a kuros tapno mabasa dagiti
konsonante.

Ti kultura nga Ilokano ket napno iti burburtia, dandaniw, pammagbaga, daldallot,
salsala, bucanegan, ken sarsarita.

Ti epiko a Biag ni Lam-ang ti nabati nga estoria a saan nalipatan dagiti
Ilokano. Adu pay iti pampammati a naitawid iti Kailokuan ita, kas iti estoria ni
Aran ken Angalo, ni Namarsua wenno Apo Lung-aw, a nangbukel iti lubong dagiti
tao ken dadduma pay.



https://ilo.wikipedia.org/wiki/Rio_de_Janeiro

Ti Rio de Janeiro ( /ˈriːoʊ deɪ ʒəˈnɛəroʊ/ wenno /ˈriːoʊ deɪ dʒəˈnɛəroʊ/;
Brasiliano a Portuges: [ˈhi.u dʒi ʒaˈne(j)ɾu], Karayan ti Enero), kadawyan a
mmakunkuna a kas ti Rio, ket isu ti lkapitolio a siudad ti Estado iti Rio de
Janeiro, ti maikadua kadakkelan a siudad ti Brasil, ken ti maikatlo a kadakkelan
a metropolitano a lugar ken aglomerasion idiay Abagatan nga Amerika, nga adda
dagiti agarup a 6.3 a riwriw a tatto iti uneg ti maitutop a siudad, a makaaramid
daytoy ti maika-6 a kadakkelan idiay Kaamerikaan, ken ti maika-26 iti lubong. Ti
Rio de Janeiro ket nagbalin a nagbalayan ti Lugar a Tinawtawid ti Lubong a
nanaganan ti "Rio de Janeiro: Dagiti Ladawan ti Daga ti Carioca a nagbaetan ti
Bantay ken ti Baybay," a kas inted babaen ti UNESCO idi 1 Hulio 2012 iti
kategoria a Kultural a Ladawan ti Daga. Ti panagikeddeng ket naala babaen ti
komite a tagtagikua ti organisasion. Ti panakaiyebkas ket naibaga idiay timpuyog
iti San Petersburgo, Rusia.

Ti siudad ket isu idi ti kapitolio ti Brasil para kadagiti gangani a dua a
siglo, manipud idi 1763 aginggana idi 1815 idi las-ud ti Portuges a panawen ti
panagkolonia, idi 1815 aginggana idi 1821 a aks ti kapitolio ti Nagkaykaysa
aPagarian iti Portugal, Brasil ken Algarves, ken idi 1822 aginggana idi 1960 a
kas maysa anawaya a pagilian. Ti Rio ket naparboan ti nagan a Cidade Maravilhosa
wenno "Nakakaskasdaaw a Siudad."

Ti Rio de Janeiro ket mangirepresenta ti maikadua a kadakkelan a GDP iti
pagilian (ken maika-30 a kadakkel iti lubong idia 2008), nga adda ti nakarkulo
ti agarup a R$ 343 bilion (IBGE/2008) (gangani US$ 201 bilion), ken daytoy ti
kuartel dagiti dua a kangrunaan a kompania ti Brasil – ti Petrobras ken Vale,
ken dagiti nangruna a kompania ti lana ken telepono idiay Brasil, ken ti pay
kadakkelan apagyanan dagiti midia ken komunikasion a kompania iti Latin nga
Amerika, ti Dagiti Globo nga Organisasion. Ti pagbalayan kadagiti adu nga
unibersidad ken patakder, daytoy ti maikadua a kadakkelan a sentro ti
panagsukisok ken panagrang-ay idi Brasil, a pakaidagupan ti agarup a 17% ti
nailian a sientipiko a panagpataud – segun ti 2005 a datos.

Ti Rio de Janeiro ket isu ti kaaduan a mabisbisita a siudad idiay akin-abagatan
a hemisperio ket naamammoan daytoy para kadagiti masna a panakaidissona, dagiti
karnabal a panagramrambak, samba, Bossa Nova, dagiti balneario nga igid ti
baybay a kas ti Barra da Tijuca, Copacabana, Ipanema, ken Leblon. Adda dagiti
kadayegan a dulon a maipatinayon kadagiti igid ti baybay ket mairaman ti higante
nga estatua ni Ni Kristo a Mangsubsubbot ('Cristo Redentor') idiay tuktok ti
bantay Corcovado, a nainaganan daytoy a kas maysa kadagiti Baro a Pito a Siddaaw
iti Lubong; bantay Sugarloaf (Pão de Açúcar) nga adda dagiti naisagayad a
karrona; ti Sambódromo, ti maysa a permanente a naliniaan dagiti pagtugtugawan a
kalsada ti pagparadaan a naus-usar iti laus-ud dagiti Karnabal; ken ti Maracanã
nga Estadio, maysa kadagiti kadakkelan nga estadio ti putbol iti lubong. Ti 2016
a Kalgaw nga Olimpiada ket maitignayto idiay Rio de Janeiro, a daytoy ket
mangmarka ti umuna a panangsangaili iti daytoy a pasamak ti siudad iti Abagatan
nga Amerika. Idi 12 Agosto 2012, iti 2012 a panakalpas a seremonia ti Kalgaw nga
Olimpiada, ni Mayor Eduardo Paes ket nanagawat ti Wagayway iti Olimpiada, babaen
ken ni Jacques Rogge, manipud ti Mayor ti Londres, a ni Boris Johnson. Ti
Estadio Maracanã ti Rio ket mangisangailinto pay ti kinaudi a panagsalisal para
iti 2014 Sangalubongan a Copa ti FIFA . Ti Rio de Janeiro ket mangisangaili pay
ti Sangalubongan nga Aldaw ti Katutubo intono 2013.



https://ilo.wikipedia.org/wiki/Renasimiento

Ti Renasimiento, manipud ti Pranses: Renaissance "pannakaipasngay manen",
Italiano: Rinascimento, manipud ti rinascere "maipasngayto") ket maysa idi a
kultural a tignay a gimmay-at iti agarup a paset ti panawen manipud idi maika-14
aginggana ti maika-17 a siglo, a nangrugi idiay Italia idi Naladaw a Tengnga a
Panpanawen ken ti kalpasanna ket naiwarwaras iti amin a paset ti Europa. Urayno
ti kaada ti papel ken ti inbension ti maiyakar a kita ti metal ket nangipardas
ti pannakaiwarwaras dagiti kapanunotan manipud idi naladaw a maika-15 a siglo,
dagiti panagbalbaliw ti Renasimimiento ket saan nga agpapada a napadas iti
ballasiw ti Europa.

A kas kultural a tignay, daytoy ket nangsakop ti pannakapasayaat iti Latin ken
dagiti bernakular a literatura, a nagrugi idi maika-14 a siglo iti
pannkaipangato ti panagadal a naibatay kadagiti klasikal a taudan, nga
inpammadayaw dagiti kontemporario kenni Petrarch, ti panagrang-ay ti nailinia a
perspektibo ken dadduma pay a pamay-an iti panangipakita ti nasaysayaat a masna
a realidad iti pinintaan, ken ti nagininut ngem adu a pannakaiwarwaras ti
reporma ti edukasion.



https://ilo.wikipedia.org/wiki/Pebrero

Ti Pebrero ket isu ti maika-2 a bulan ti tawen dagiti kalendario a Huliano ken
Gregoriano . Daytoy ti kaababaan a bulan ket isu laeng ti bulan nga addaan iti
basbassit ngem 30 nga al-aldaw iti kadawyan a tawen. Ti Pebrero ket addaan iti
28 nga al-ldaw kadagiti kadawyan a tawen wenno 29 nga al-aldaw kadagiti bisiesto
a tawen.

Ti Pebrero ket isu ti maikatlo a bulan ti panaglalam-ek idiay Akin-amianan a
Hemisperio. Idiay Akin-abagatan a Hemisperio, ti Pebrero ket isu ti maikatlo a
bulan ti kalgaw (ti panawen a kapada ti Agosto idiay Akin-amianan a Hemisperio).

Ti Romano a bulan ti Februarius ket nainaganan idi manipud iti Latin a termino
ti februum, a ti kaibuksilanna ket puripikasion, babaen ti rito a puripikasion
ti Februa a matenggel iti Pebrero 15 (kabus a bulan) iti daan a lunar a
kalendario a Romano. Ti Enero ken Pebrero ket isu idi dagiti naudi a bulan a
nainayon iti kalendario a Romano, gapu ta dagiti Romano idi ket inkedkeddengda a
ti panaglalam-ek a kas awan ti bulanna a paset ti panawen. Dagitoy ket innayon
babaen ni Numa Pompilius idi agarup a 713 SK. Ti Pebrero ket nagtultuloy a ti
naudi a bulan ti tawen a kalendario aginggana idi panawen ti decemvirs (c.
450 SK), idi nagbalin daytoy a ti maikadua a bulan. Kadagiti naisangayan a
nagbaetan, ti Pebrero ket napasardeng idi kadagiti 23 wenno 24 nga aldaw, ken ti
27 nga aldaw a nasengngatan ti bisiesto a bulan, ti Intercalaris, ket dagus isi
a naisengngat kalpasan ti Pebrero tapno maipasayaat ti tawen kadagiti panawen.

Babaen kadagiti reporma a nakaitakderan ti kalendario a Huliano, nawaswas idi ti
Intercalaris, dagiti bisiesto a tawen ket kankanayonda nga adda iti tunggal
uppat a tawen, ken kadagiti Pebrero ti bisiesto a tawen ket nanayonanda iti
maika-29 nga aldaw. Kalpasan dayta, nagtalinaay daytoy nga isu ti maikadua a
bulan iti tawen ti kalendario, a ti kaibuksilanna ket ti urnos dagiti bulan ket
naiparangda (Enero, Pebrero, Marso, ..., Disiembre) iti kaunegan iti kalendario
a maitaldiap iti tawen. Uray idi las-ud ti Tengnga a Panpanawen, idi ti
nabilangan a tawen ti Anno Domini ket nangrugi iti Marso 25 wenno Disiembre 25,
ti maikadua a bulan ket ti Pebrero no dagiti amin a duapulo ket dua a bulan ket
maiparangda nga agsasaruno. Dagiti reporma ti kalendario a Gregoriano ket
nangbaliw bassit kadagiti sistema para iti panangikeddeng no ania dagiti tawen
ket dagiti bisiesto a tawen ken isu nga aglaon kadagiti 29 nga aldaw a Pebrero.

Dagiti naipakasaritaan a nagan ti Pebrero ket mairaman dagiti termino ti Daan
nga Ingles iti Solmonath (bulan ti pitak) ken Kale-monath (nainaganan para iti
repolio) ken ti pay panangikeddeng babaen ni Karlomagno iti Hornung. Iti
Pinlandes, ti bulan ket tinawtawagan iti helmikuu,a ti kayatna a sawen ket
"bulan ti perlas"; no matunaw ti niebe kadagiti sanga ti kayo, daytoy ket
mangporma kadagiti tedted, ken no mayelo manen dagitoy, dagitoy ket kasla met
perlas iti yelo. Iti Polako ken Ukraniano, ti bulan ket tinawtawagan iti luty
wenno лютий, a ti kayatna a sawen ket yelo wenno natangken a linnaaw a nagbalay.
Iti Masedonio ti bulan ket sechko (сечко), a tikayatna a sawen ket bulan a
panagtagbat iti tarikayo. Iti Tseko, daytoy ket tinawtawagan iti únor, a ti
kayatna a sawen ket bulan iti panaglenned [iti yelo ti karayan]. Iti Kroata,
tinawtawagan daytoy iti veljača, a saan met nga ammo iti kayatna a sawen ngem
mabalin a nagtaud manipud iti balikas para iti "ad-adu," ti mabalin a
panangireperensia kadagiti aldaw nga umad-adu iti kaatiddogna.

Iti Eslobeno, ti Pebrero ket tradisional a tinawtawagan iti svečan, a mainaig
kadagiti karambano wenno dagiti Candlema. Daytoy a nagan ket nagtaud manipud iti
sičan, ken naisurat a kas svičan iti New Carniolan Almanac manipud idi 1775 ken
nabaliwan iti kanungpalan a pormana babaen ni Franc Metelko iitilibrona iti New
Almanac manipud idi 1824. Ti nagan ket nailetra pay a kas sečan, a ti kayatna a
sawen ket "ti bulan a panagpukan kadagiti kayo". Idi 1848, naisingasing idi iti
Kmetijske iti rokodelske novice babaen ti Kagimongan ti Eslobeno iti Ljubljana a
tawagan daytoy a bulan iti talnik (mainaig iti panagtunaw iti yelo), ngem saan
met a nausar unay. Ti kapanunotan ket insingasing idi babaen ti padi ken
patriota a ni Blaž Potočnik. Ti sabali pay a nagan idi ti Perero iti Eslobeno
ket ti vesnar, manipud iti mitolohiko a karakter Vesna.



https://ilo.wikipedia.org/wiki/Pagsasao_nga_Insik

Ti Insik wenno Intsik (汉语 / 漢語; Hànyǔ wenno 中文; Zhōngwén) ket grupo ti mainaig
ngem kadagiti adu a kaso dagiti saan nga agsinnaranay a maawatan a karuay ti
pagsasao, a mangporma iti pamilia ti pagsasao a Sino-Tibetano. Ti insik ket
naisasao babaen ti kaaduan a Han ken dadduma pay a kaaduan nga etniko a grupo
idiay Tsina. Gangani 1.2 a bilion a tattao (agarup a 16% iti populasion iti
lubong) ket agsao ti sumagmamano a porma iti Insik a kas ti nakayanakan a
pagsasaoda.

Dagiti karuay ti Insik ket kadawyan a naipalawag babaen dagiti patneng nga
agsasao a kas dagiti dialekto iti bugbugtong a pagsasao nga Insik, ngem dagiti
lingguista ket mangibaga a dagitoy ket kaaduan a naindumadumaan a kas pamilia ti
pagsasao.[a] Ti akinuneg a dibersidad ti Insik ket naisilpon iti sasao a
Romanse, ngem mabalin nga ad-adu a naindumadumaan. Adda dagiti baetan ti 7 ken
13 a nangruna a rehional a grupgrupo iti Insik (depende iti isbangan ti
pannakaidasig), iti kaaduan a naisasao, ti kaaduan ket ti Mandarin (agarupa 960
a riwriw), sarunuen babaen ti Wu (80 a riwriw), Yue (70 a riwriw) ken Min (70 a
riwriw). Kaaduan kadagitoy a grupo ket saan nga agsinnaranay a maawatan, ngem
adda met dagiti dadduma, kasla ti Xiang ken dagiti dialekto ti Abagatan a laud a
Mandarin, ket mabalin a makibinningay kadagiti kadawyan a termino ken iti
manmano a grado ti agsinnaranay a pannakaawat. Amin dagiti karuay iti Insik ket
maaweng ken analitiko.

Ti Pagalagadan nga Insik (Putonghua/Guoyu/Huayu) ket pagalagadan a porma ti
naisasao nga Insik a naibatay iti dialekto ti Beijing iti Mandarin. Daytoy ti
opisial a pagsasao ti Tsina ken Taiwan, ken ti pay maysa kadagiti uppat nga
opisial a pagsasao ti Singapur. Daytoy ket maysa kadagiti innem nga opisial a
pagsasao ti Nagkaykaysa a Pagpagilian. Ti naisurat a porma ti pagalagadan a
pagsasao (中文; Zhōngwén), a naibatay kadagiti logogramo nga ammo a kas dagiti
Insik a karakter (汉字/漢字; hànzi), ket nagbibingayan babaen dagiti nalaing a
makasao kadagiti saan koman nga agsisinnaranay a maawatan a pagsasao.

Kadagiti sabali a karuay ti Insik, ti Kantones (ti prestihio a karuay ti Yue)
ken inpluensial iti probinsia ti Guangdong ken idiay Hong Kong ken Macau, ken
kaaduan a naisasao kadagiti komunidad ti ballasiw taaw. Ti Min Nan, ti paset ti
grupo ti Min, ket kaaduan a naisasao idiay akin-abagatan a Fujian, idiay kaaruba
a Taiwan (nga idiay ket ammo a kas ti Taiwanes wenno Hoklo) ken idiay Abagatan a
daya nga Asia (ammo pay a kas ti Hokkien idiay Filipinas, Singapur, ken
Malaysia). Adda pay dagiti adu a diaspora ti Hakka ken Shanghaines, kas
pagarigan idiay Taiwan, a kaaduan dagiti komunidad ti Hakka ket makasao pay ti
Taiwanes ken Pagalagadan nga Insik.



https://ilo.wikipedia.org/wiki/Pagsasao_nga_Arabiko

Ti Arabiko (العَرَبِيةُ al-ʻarabiyyah [alʕaraˈbijja] ( denggen) wenno عربي ,عربى
ʻarabī [ˈʕarabiː] ( denggen)) ket ti pagsasao a Klasiko nga Arabiko iti maika-6
a siglo ken dagiti moderno a simmaruno malaksid ti Maltes. Ti Arabiko ket
naisasao kadagiti nalawa nga arko a gumay-at iti tengnga a Daya, Amianan nga
Aprika, ken ti Sara ti Aprika. Ti Arabiko ket tagikua ti pamilia ti
Apro-Asiatiko.

Ti literario a pagsasao a tinawtawagan ti Moderno a Pagalagadan nga Arabiko
wenno Literario nga Arabiko, ket ti laeng opisial a porma ti Arabiko. Daytoy ket
naus-usar kadagiti kaaduan a naisurat a dokumento ken kas pay dagiti pagsasao
dagiti pormal nga okasion, kas dagiti lektura ken dagiti panangiwaragawag iti
damdamag. Ti Morokano nga Arabiko ket opisial idi diiay Morocco iti napaut a
panawen, sakbay idi ti pagilian ket timmipon iti Liga ti Arabo.

Ti Arabiko ket ti pagsasao a Sentral a Semitiko, ken asideg a kabagian iti
Arameo, Hebreo, Ugaritiko ken Penisio. Ti naiyalagad a naisurat nga Arabiko ket
naisalumina iti ken ad-adu a konserbatibo ngem dagiti amin a karuay ti naisasao,
ken dagitoy dua ket adda iti estado a makunkuna iti diglosia, ken naus-usar nga
agbay para kadagiti nadumaduma nga annong iti kagimongan.

Adda met dagiti naisasao a karuay ket agsinnaranay a saan a maawatan, iti
naisurat ken naisasao, ken kas iti nabukel dagiti karuay daytoy ket buklen ti
sosiolingnguistiko a pagsasaolanguage. Ti kaibuksilanna daytoy iti puro a
batayan iti lingguistiko ket mabalin a dagitoy ket maikeddeng a buklen ti ad-adu
ngem maysa a pagsasao, ngem dagitoy ket kadawyan a naigrupoda amin a kas
maymaysa a pagsasao para iti politikal/wenno relihioso a rasrason (kitaen dita
baba). No maikeddeng a dagiti adu a pagsasao, daytoy ket saan a nalawag no
manonto dagiti pagsasao, gapu ta dagiti naisasao a karuay ket mangporma ti
dialekto a kawar nga awan dagiti nalawag a pagbeddengan. No ti Arabiko ket
maikeddeng nga agmaymaysa a pagsasao, daytoy ket mabalin a naisasao babaen
dagiti ad-adu ngem 420 a riwriw nga agsasao (patneng ken saan a patneng) iti
Arabo a lubong, ken mangaramid daytoy a maysa kadagiti gudua dosena a kaaduan a
mangisasao a pagsasao iti lubong. No maikeddeng daytoy nga agsisina a pagsasao,
ti kaaduan ti mangisasao a karuay ket mabalin a ti Ehipsio nga Arabiko, nga
addaan kadagiti 54 a riwriw a patneng nga agsasao—kenad-adu pay ngem ti ania man
a sabali nga Apro-Asiatiko a pagsasao. Ti Arabiko ket liturhiko a pagsasao
dagiti 1.6 a bilion a Muslim. Daytoy ket maysa kadagiti innem nga opisial a
pagsasao ti Nagkaykaysa a Pagpagilian.

Ti moderno a naisurat a pagsasao (Moderno a Pagalagadan nga Arabiko) ket naala
manipud ti pagsasao ti Koran (ammo a kas ti Klasiko nga Arabiko wenno Koraniko
nga Arabiko). Daytoy ket kaaduan a naisursuro kadagiti eskuela, dagiti
unibersidad ken naus-usar kadagiti agdumaduma a grado kadagiti lugara
pagtrabahuan, govbierno ken ti midia. Dagiti dua a pormak a karuay ket
naigrupoda a kas Literario nga Arabiko, a daytoy ket ti opisial a pagsasao
dagiti 26 nga estado ti liturhiko a pagsasao ti Islam. Ti Moderno a Pagalagadan
nga Arabiko ket kaaduan a sumurot kadagiti gramatikal a pagalagadan iti Koraniko
nga Arabiko ken agus-usar iti isu met laeng a bokabulario. Nupay kasta, daytoy
ket nangikkat kadagiti dadduma a gramatikal a konstruksion ken bokabulario nga
awanen iti ania man a kapadana kadagiti naisasao a karuay. Kaaduan ti baro a
bokabulario ket naus-usar a mangibaga kadagiti konsepto a rimsua iti kalapasan
ti panawen ti Koran, ken naipangpangruna kadagiti moderno a panawen.

Ti Arabiko ket is-isu ti nabati a kameng ti dialekto a grupo ti Taga-ugma nga
Amianan nga Arabiano a naibaga iti sakbay dagiti sinuratan ti Islamiko nga
Arabiko a napetsaan idi maika-4 a siglo.Ti ARabiko ket naisurat iti Arabiko nga
alpabeto, ken daytoyket maysa nga abjad a sinuratan ken naisurat manipud ti
kanawan nga agpakanigid ngem dagiti naisasao a karuay ket sagpaminsan a
naisursurat iti ASCII a Latin manipud ti kanigid nga agpakanawan nga awan
kadagiti naiyalagad a porma.

Ti Arabiko ket naimpluensiaan dagiti adu a pagsasao iti lawlaw ti lubong iti
amin a paset ti pakasaritaan; kaaduan kadagiti naimpluensiaan a pagsasao ket ti
Urdu, Persiano, Kurdo, Turko, Somali, Swahili, Bosnio, Kazakh, Bengali, Hindi,
Malayo, Indones, Tigrinya, Pashto, Punjabi, Tagalog, Sindhi ken Hausa. Idi
las-ud ti Tengnga a Panpanawen, ti Literario nga Arabiko ket isu idi ti
kangrunaan a behikulo iti kultura idiay Europa, a naipangpangruna iti siensia,
matematika ken pilosopia. Kas resulta, adu kadagiti pagsasao ti Europa ket
nangbulodda met kadagiti adu a balikas iti daytoy. Adu kadagiti baliaks iti
Arabko a taudan ket mabirukan pay kadagiti taga-ugma a pagsasao a kas ti Latin
ken Griego. Ti Arabiko nga impluensia, a kangrunaan iti bokabulario, ket
makitkita kadagiti sasao a Romanse, a naisangsangayan iti Espaniol, Katalan,
Portugues, ken Sisiliano, gapu ti kaasideg dagiti sibilisasion ti Kristiano a
Europeano ken Muslim nga Arabo ken ti pagsasao ti Peninsula Iberio a naibagbaga
iti Arabiko a kas al-Andalus.

Ti Arabiko ket nangbulod met kadagiti balikas manipud kadagiti adu a pagsasao, a
mairaman ti Hebreo, Griego, Persiano ken Siriako kadagiti nasapa a siglo, ti
Turko kadagiti mediebal a panawen ken dagiti kontemporaneo nga Europeano a
pagsasao kadagiti moderno a panawen, ken kaaduan manipud ti Ingles ken Pranses.



https://ilo.wikipedia.org/wiki/Nazi_nga_Alemania

Ti Nazi nga Alemania, a naamammoan pay a kas ti Maikatlo a Reich, ket isu ti
sapasap a nagan ti Alemania idi daytoy ket maysa a totalitariano nga estado a
tinurayan babaen ni Adolf Hitler ken ti bukodna a Nailian a Sosialista a Partido
ti Agobobra nga Aleman (NSDAP). Idi 30 Enero 1933 ni Hitler ket nagbalin a ti
Kanselor iti Alemania, a napardas a nagikkat kadagiti amin a kasuppiatna tapno
agturay a kas ti agmaymaysa a daulo. Ti estado ket tinagilangitna ni Hitler a
kas ti bukodna a Führer ("daulo"), a ngaisentro amin a bileg kaniana. Dagiti
historiador ket nagiyunayunayda ti hipnotiko a pagangayan kadagiti retorikana
kadagiti adu nga agbuybuya, ken ti panagkitana kadagit bassit a grupo. Nga
insurat ni Kessel, "Ti panakalapunos...dagiti Aleman ket mangisasaoda ti
panakaitalimeng ti 'hipnotiko' nga araraw ni Hiltler..." Babaen ti "pamunganayan
ti daulo", ti maibaga ti Führer ket isu ti isu ti maipategan kadagiti amin a
linteg. Dagiti nangato nga opisial ket agreportada kenni Hitler ken surotenda
dagiti annurotenna, ngen addaanda ti naisangsangayan nga autonomia. Ti gobierno
ket saan idi a naur-urnos, nga agtitinnulong a bagi, ngem ti maysa nga urnong
dagiti sangkatiponan a nagsalsalisal ti panagala ti bileg ken agpaspasayaat ti
parabor para iti Führer. Iti katengngaan ti Nalatak a Panagsagsagaba, ti Nazi a
gobierno ket nakaipasubli ti rang-ay ken nannipatingga kadagiti kadagiti adu a
saan a panangtrabtrabaho a nagus-usar ti napigsa a panaggastos ti milisia ken ti
maysa nga aglalaok nga ekonomia ti nawaya nga komersio ken dagiti panakasanay ti
sentro a panagplano. Adu dagiti publiko a panagobobra a naararamid, a mairaman
ti panagipatakder dagiti Autobahn. Ti panakaisubli ti rang-ay ket nakaited ti
turayan ti panakdayeg; ti panagpasardeng kadagiti amin a kasuppiat ket nakaramid
kenni Hitler a nagturay nga awan ti simupsuppiat.

Ti panag-gura a maipapan ti puli, a naipangpangruna ti kontra semitismo, ket isu
idi ti kangrunaan a gandat ti kagimongan iti Nazi nga Alemania. Ti Gestapo
(nalimed a polis ti estado) ken ti SS a babaen ni Heinrich Himmler ket
dinadaelda ti liberal, sosialista, ken ti komunista a kasuppiat, ken pinarukma
ket pinatayda dagiti Hudio. Naipamatmati a dagiti Tattao a Hermaniko—a
tinawtawagan pay a kas dagiti Nordiko a puli—ket isu dagitoy ti kapuroan a
representasion ti Ario a puli, ken isu ngarud a dagitoy ket ti agturay a puli.
Ti edukasion a pakaipatengngaan ti isip iti maipapan ti puli a biolohia,
annuroten ti populasion, ken ti maipapan ti bagi a kasalun-at. Ti panakaikameng
iti Hitler a Kinaagtutubo nga organisasion ket nagbalin a nasken a kapilitan. Ti
bilang dagiti babbai a nakastrek iti kalpasan ti sekondario a panagadal ket
bimmaba, ken dagiti opurtunidad ti karrerr ket napabassit. A natawtawagan dagti
karnengan ti babbai a kas ti "produkto ti Husio a kinasirib," dagiti Nazi ket
nagsanayda ti tinawtawaganda a "emansipasion manipud ti emansipasion." Ti
panagliwliwa ken turismo ket naurnos babaen ti programa a Pigsa Babaen ti
Ragsak. Ti gobierno ket nagtengtengngel kadagiti artistiko a panagiyebkas, a
nagiragragpat kadagiti naisangsangayn a porma ti arte ken nagpatammay ken
nagiparit kadagti dadduma. Dagiti Nazi ket nagirugida ti di nadayeg a Entartete
Kunst (Dehenerado nga arte) a panagibabuya idi 1937. Ti ministro ti propaganda a
ni Joseph Goebbels ket nagisumamay a nagusar kadagiti pelikuka, dagiti dakel a
gimongan, ken ti makahipnotismo a panagbitla ni Hitler tapno matengngel ti
pamanunotan ti publiko. Ti Kalgaw nga Olimpiada ti 1936 ket nanagipabuya ti
Maikatlo a Reich iti sangalubongan nga entablado.



https://ilo.wikipedia.org/wiki/Lawag

Ti makitkita a lawag (simple laeng a makunkuna iti lawag) ket isu ti
elektomagnetiko a radiasion a makita iti mata ti tao, ken isu ti akin-rebbeng
para iti panagrikna iti panagkita. Ti makitkita a lawag ket addaan iti maysa a
kaatiddog ti allon iti sakop ti agarup a 380 nanometro (nm), wenno 380&a
beses;10−9 m, aginggana ti agarup a 740 nanometro – iti baetan ti saan a makita
nga inpraroho, nga addan kadagiti at-atiddog a kaatiddog ti allon ken ti saan a
makita nga ultrabioleta, nga addaan kadagiti basbassit a kaatiddog ti allon.

Dagiti kangrunaan a tagikua ti makitkita a lawag ket dagiti intensidad, turong
ti propagasion, prekuensia wenno kaatiddog ti allon ti espektro, ken ti
polarisasion, bayat a ti pardasna iti maysa a kawaw, ket 299,792,458 a metro iti
tungngal maysa a segundo, ket maysa daytoy kadagiti kammasapulan nga agnanayon
iti katutubo. Ti makitkita a lawag, a kas met laeng dagiti amin a kita ti
elektromagnetiko a radiasion (EMR), ket eksperimental a mabirbirukan a
kankanayon nga aggungunay iti daytoy a kapardas iti kawaw.

Iti pannkaipadana kadagiti amina a kita iti elektromagnetiko a radiasion, ti
makitkita a lawag ket maiparuar ken masagepsep kadagiti bassit unay a "bungon" a
tinawtawagan kadagiti poton, ken mangipakpakita kadagiti tagikua kadagiti allon
ken dagiti partikula. Daytoy a tagikua ket makunkuna a kas ti pannakadua ti
allon-partikula. Ti panagadal ti lawag, a naamammuan iti optika, ket maysa a
nangruna a pagsukimatan a lugar iti moderno a pisika.

Iti pisika, ti termino a lawag ket sagpaminsan paya a mangitudtudo iti
elektromagnetiko a radiasion iti ania man a kaatiddog ti allon, urayno makita
wenno saan. Daytoy nga artikulo ket mangipatengnga ti isip iti makitkita a
lawag. Kitaen ti artikulo ti elektromagnetika a radiasion para iti sapasap a
termino.



https://ilo.wikipedia.org/wiki/ISO_3166-1

Ti ISO 3166-1 ket paset ti panangiyalagad ti ISO 3166 nga inpablaak babaen ti
Gunglo ti Sangalubongan para iti Panagalagad (ISO), ken mangipalawag kadagiti
kodigo para iti nagnagan dagiti pagilian, dagiti agkamkammatalek a teritorio,
ken dagiti espesial a lugar iti heograpiko nga intersado. Ti opisial a nagan ti
alagaden ket ti Kodkodigo para iti representasion ti nagnagan ti pagpagilian ken
dgaiti subdibisonda – Paset 1: Kodkodigo ti pagilian. Daytoy ket mangipalawag
kadagiti tallo nga agasmang dagiti kodigo ti pagilian:

Ti alpabetiko a kodkodigo ti pagilian ket su dagitoy ti immuna a nairaman iti
ISO 3166 idi 1974, ken ti numeriko a kodkodigo ti pagilian ket isuda ti immuna a
nairaman idi 1981. Dagiti kodigo ti pagilian ket naipablaakdan a kas ISO 3166-1
manipud idi 1997, idi ti ISO 3166 ket naipadakkel kadagiti tallo a paset, a ti
ISO 3166-2 ket mangipalpalawag kadagiti kodigo para kadagiti subdibision ken ti
ISO 3166-3 ket mangipalplawag para kadagiti dati a pagilian.

Kas ti kaaduan a naus-usar nga internasional nga alagaden , ti ISO 3166-1 ket
naiyasentar kadagiti sabali nga alagaden babaen ti dagiti internasional a gunglo
tapno maipalubos ti mangpalaka ti pagsisinnukatan ti tagilako ken pakaaammo.
Nupay kasta, daytoy ket saan nga isu-isu nga alagaden para kadagiti kodigo ti
pagilian. Dagiti sabali a kodigo ti pagilian nga inus-usar babaen dagiti adi nga
internasional a gunlo ket sangkapaset wenno dagup a saan a maiyasping iti ISO
3166-1, urayno adda met kadagitoy ket asideg a maipada kadagiti kodigo ti ISO
3166-1.



https://ilo.wikipedia.org/wiki/Colombia

Ti Colombia (/kəˈlʌmbiə/ kə-LUM-biə, wenno /θjkəˈlɒmbiə/ kə-LOM-biə), opisial a
ti Republika ti Colombia (Espaniol: República de Colombia [reˈpuβlika ðe
koˈlombja]), ket pagilian a mabirukan idiay amianan a laud ti Abagatan nga
Amerika, a nabeddengan iti amianan a laud babaen ti Panama; iti daya babaen ti
Venezuela ken Brasil; iti abagatan babaen ti Ecuador ken Peru; ken
makin-binningay kadagiti patingga ti baybay iti Costa Rica, Nicaragua, Honduras,
Hamaika, Republika a Dominikano ken Haiti. Daytoy ket unitario, batay-linteg a
republika a buklen dagiti tallopulo ket dua a departamento.

Ti teritorio nga itan ket ti Colombia ket kasisigud idi a natagtagitao babaen
dagiti indihenio a tattao a mairaman dagiti Muisca, Quimbaya, ken Tairona.
Simmangpet dagiti Kastila idi 1499 ken nangirugida iti paset ti panawen iti
panagrukma ken kolonisasion ken kanungpalan ti pannakapartuat ti Virreinato de
la Nueva Granada), a ti kapitoliona ket ti Bogotá. Ti wayawaya manipud ti
Espania ket nagun-od idi 1819, ngem babaen idi 1830 ti "Gran Colombia" ket
narebban babaen ti panagikkat ti Venezuela ken Ecuador. Ti ita nga aldawen a
Colombia ken Panama ket nabangon a kas Republika ti Baro a Granada. Ti baro a
pagilian ket pimmadas iti pederalismo a kas ti Konpederasion ti Granada (1858),
ken kalpasanna ti Estados Unidos ti Colombia (1863), sakbay ti Republika ti
Colombia ket naideklara idi 1886. Ti Panama ket nakisina idi 1903.

Midia a mainaig iti Colombia iti Wikimedia Commons Pakaammo ti panagbiahe idiay
Colombia manipud iti Wikivoyage (Ingles)



https://ilo.wikipedia.org/wiki/Albania

Ti Albania (i/ælˈbeɪniə/ al-BAY-nee-ə, Albanes: Shqipëri/Shqipëria; Gheg nga
Albanés: Shqipnia), opisial a naamamuan a ti Republika iti Albania (Albanes:
Republika e Shqipërisë mabalikasan a Panangibalikas nga Albanes: [ɾɛpuˈblika ɛ
ʃcipəˈɾiːs]), ket maysa a naturay nga estado idiay Abagatna daya nga Europa.
Nabeddengan daytoy babaen ti Montenegro iti amianan a laud, ti Kosovo iti
amianan a daya, ti Republika iti Macedonia iti daya ken Gresia iti abagatan ken
abagatan a daya. Addan daytoy ti pantar idiay Baybay Adriatiko iti laud, ken
idiay Baybay Ionian iti abagatn a laud. Daytoy ket basbassit ngem 72 km (45 mi)
manipud idiay Italia, iti ballasiw ti Ilet iti Otranto nga agisilpo ti Baybay
Adriatiko idiay Baybay Ionian.

Ti Albania ket kameng ti Nagkaykaysa a Pagpagilian, NATO, ti Organisasion para
iti Talinaay ken Panagtitinnulong iti Europa, Konseho ti Europa, Organisasion ti
Sangalubongan a Komersio, Organisasion iti Islamiko a Pagtitinnulongan ken maysa
kadagiti kameng a nangbangon iti Kappon para iti Mediterraneano. Ti Albania ket
maysa a mabalina kandidato para iti pnakaipan ti Kappon ti Europa manipud idi
Enero 2003, ken pormal a nangidangep para iti panagkameng ti Kappon ti Europa
idi 28 Abril 2009.



https://ilo.wikipedia.org/wiki/Washington,_D.C.

Ti Washington, D.C., pormal a ti Distrito iti Columbia ken kadawyan a naibagbaga
a kas ti Washington, "ti Distrito", wenno ti D.C., ket isu ti kapitolio ti
Estados UNidos. Idi Hulio 16, 1790, ti Residensia a Tignay ket nagpasingked ti
pannakapartuat ti maysa a kapitolio a distrito a kas pinalubosan babaen ti
Batay-linteg ti Estados Unidos. Ti Distrito ket babaen ti ekslusibo a
pannakaturayan ti Kongreso ti Estados Uniudos ken isu a daytoy ket saan a paset
ti aniaman nga estado ti Estados Unidos.

Dagiti estado ti Maryland ken Virginia nangisagutda kadagiti daga ti igid ti
Karayan Potomac tapno makaporma ti pederal a distrito; nupay kasta, ti Kongreso
ket insublina ti bingay a paset ti Virginia idi 1846. Ti Siudad ti Washington, a
mabirukan idiay daya ti sigud a puerto ti Georgetown, ket nabangon idi 1791
tapno agserbi a kas ti baro a nailian a kapitolio. Ti Kongreso ket nangtipon ti
sibubukel a Distrito babaen ti maysa a maymaysa a munisipal a gobierno idi 1871.
Ti siudda ken ti E.U. nga estado ti Washington, a daytoy ket adda idiay Pasipiko
nga aplaya ti pagilian, ket nanaganan dagitoy dua a kas pammadayaw kenni George
Washington.

Ti Washington, D.C., ket adda ti nakarkulo a populasion ti 617,996 in 2011, ti
maika-25 a kaaduan ti populasion a lugar idiay Estados Unidos. Dagiti agluglugan
manipud ti suborbia ti lawlaw ti Maryland ken Virginia ket mangipangato ti
populasion ti siudad ti sumurok a maysa a riwriw ti las-ud ti panagtrabaho a
lawas. Ti Metropolitano a Lugar ti Washington, a pakaipasetan ti Distrito, ket
adda ti gangani a populasion ti 5.6 a riwriw, ti maikapito a kadakkelan a
metropolitano a lugar iti daytoy a pagilian.

Dagiti sentro kadagiti amin a tallo a sangsanga ti pederal a gobierno ti Estados
Unidos ket adda ti daytoy a Distrito, a mairaman ti Kongreso, Presidente, ken
Kangatuan aKorte. Ti Washington ket balayan kadagiti adu a nailian a monumento
ken museo, a dagitoy ket kangrunaan a naisanglad idiay wenno ti lawlaw ti
National Mall. Ti siudad ket mangisangaili kadagiti 176 a ganganaet nga embahada
ken ti adu pay a kuartel dagiti sanglubongan nga organisason, komersio a
kapkappon, dagiti di agganganansia nga organisasion, dagiti mangipatakderan a
grupo, ken dagiti propesional nga organisasion.

Ti lokal a nabutosan a mayor ken 13 a kameng ti konseho ti siudad ket nangituray
ti daytoy a Distrito manipud idi 1973; nupay kasta, ti Kongreso ket
mangtartaripatu ti kangatuan a turay para iti siudad ken mabalinda ti mangsukat
kadagiti lokal a linlinteg. Isu a dagiti agtaeng ti D.C. ket addaanda ti
basbassit a bukod a panagturay ngem dagiti agtaeng kadagiti estado ti Estados
Unidos. Ti Distrito ket adda ti maysa a di makabutos, sapasap a Kongresional a
delegado, ngem awan kadagiti senador. Ti Duapulo ket tallo a Panagpasayaat iti
Batay-linteg ti Estados Unidos, a napasingkedan idi 1961, ket mangite iti
Distrito ti tallo nga elektoral a butos kadagiti panagbutos ti presidente.

Dagiti agsasao ti Algonquian a tattao a naam-ammuan a kas dagiti Nacotchtank ket
nagtaeng kadagiti lugar ti lawlaw ti Karayan Anacostia idi immuna a simmangpet
dagiti Europeano idi maika-17 a siglo. Nupay kasta, dagiti tattao a Nacotchtank
ket kaaduan kadagitoy ti pimmanaw babaen idi maika-18 a siglo.

Iti "Pederalista Bilang. 43", a naipablaak idi Enero 23, 1788, ni James Madison
ket nangisuppiat a ti baro a pederal a gobierno ket makasapul ti turay para iti
nailian a kapitolio tapno makaited para iti bukodna a panakataripatu ken
pannakatalged. Idi sakbayan ti lima a tawen, iti pasamak a naamammoan a kas ti
Yaalsa ti Pennsylvania idi 1783, ti maysa a sangkatiponan dagiti di natgedan a
soldado ket linakubda ti Kongreso bayat a dagiti kamkamengna ket adda idiay
timpuyog ti Philadelphia. To gobierno ti Pennsylvania ket nagmadi a kimmiddaw a
pumilit a papunawen dagiti agprotprotesta, a nagiyunayunay ti kammasapulan para
iti nailian a gobierno a saan nga agtaltalek kadagiti aniaman nga estado para
iti bukodna a seguridad.

Ti Umuna nga Artikulo, Walo a Paset iti Batay-linteg iti Estados Unidos ket
mangipalubos ti pannakabangon iti maysa a "Distrito (ti saan a sumurok ti
sangapulo a kuadrado milia) a kas ti, babaen ti panagited dagiti naisangsangayan
nga estado, ken ti panagawat iti Kongreso, ket agbalin a tugaw ti gobierno ti
Estados Unidos." Nupay kasta, ti Batay-linteg ket saan a nangibaga ti lokasion
ti kapitolio. A ti nagbalinan kalpasan daytoy ti naam-ammuan a kas ti Kompromiso
iti 1790, ni Madison, ni Alexander Hamilton, kenni Thomas Jefferson ket
immannurotda a ti pederal a gobierno ket agbayad kadagiti nabatbati a nga Utang
ti Rebolusionario a Gubat ti tunggal maysa nga estado a sukat daytoy ti
panagipatakder ti baro a nailian a kapitolio idiay Akin-abagatan nga Estados
Unidos.[a]



https://ilo.wikipedia.org/wiki/Vienna

Ti Vienna ( /viːˈɛnə/; Aleman:  Wien (tulong·paammo) [viːn]) ket isu ti
kapitolio ken kadakkelan a siudad iti Austria ken maysa kadagiti siam nga estado
ti Austria. Ti Vienna ket isu ti kangrunaan a siudad ti Austria, nga adda ti
populasion iti agarup a 1.723 a riwriw (2.4 a riwriw tiuneg ti metropolitano a
lugar, sumurok a 25% iti populasion ti Austria), ken isu daytoy ti kadakkelan a
siudad idiay Austria, ken ti pay sentro ti kultural, ekonomiko, ken politika.
Isu daytoy ti maika-9 a kadakkelan babaen ti populasion idiay Kappon ti Europa.
Manipud idi rugi iti maika-20 a siglo isu daytoy ti kadakkelan nga agsasao iti
Aleman a siudad iti lubong, ken idi sakbay ti Umuna a Sangalubongan a Gubat ken
ti panagpisi iti Austro-Hungaro nga imperio, daytoy a siudad ket adda idi dagiti
agtaeng a 2 a riwriw. Ti Vienna ket agsangsangaili kadagiti internasional nga
organisasion, a mairaman ti Nagkaykaysa a Pagpagilian ken ti OPEC. Ti siudad ket
naisanglad iti daya iti Austria ken asideg kadagiti pagbeddengan iti Republika a
Tseka, Eslobakia, kenHungaria. Dagitoy a rehion ket agtitinnulongda iti maysa a
Europeano a Centrope a pagbeddengan a rehion. A mairaman ti asideg ken kaarubana
ti Bratislava, ti Vienna ket agporma ti maysa a metropolitano a rehion nga adda
dagiti 3 a riwriw nga agtaeng. Idi 2001, ti sentro ti siudad ket nainaganna a
UNESCO Lugar a Tinawtawid ti Lubong.

Sinasinaen a manipud kadagiti maysa a naipammategan a kas ti Siudad iti Musika
gapu kadagiti legadona iti musika, ti Vienna ket makunkuna pay a ti "Ti Siudad
iti Tagtagainep" gapu ta daytoy ket nagtaengan ti immuna a sikopata nga analista
a ni Sigmund Freud, nga isu ket maysa a neurologo a nalatak a naamamoan para
kadagiti maysa a kalatakan a mangipatpatarus kadagiti tagtagainep. Ti ramut ti
Siudad ket nanipud kadagiti nasapa a Keltiko ken Romano a pagtaengan a
naipabalin iti maysa a Mediebal ken Barok a siudad, ti kapitolio ti
Austro-Hungaro nga Imperio. Daytoy ket naamammoan para kadagiti naisangsangayan
a papelna iti panangidaulo ti Sentro ti Europeano a Musika, manipud ti nalatak a
tawen iti Vienes a Klasismo babaen kadagiti nasapa a paset ti panawen iti
maika-20 a siglo. Ti naipakasaritaan a sentro iti Vienna ken nabaknang kadagiti
arkitektura a patakder, a mairaman dagiti Barok a kastilio ken dagiti hardin,
ken dagiti pay naladaw a maika-19 a siglo a nalatak a pasdek a naliniaan
kadagiti Ringstrasse, dagiti monumento ken dagiti parke.

Idi 2005 a panagadal kadagiti 127 a lubong a siudad, ti Ekonomista a Saririt a
Paset ket nagiranggo nga immuna daytoy a siudad (a kapadana ti Vancouver,
Kanada) para iti kasayaat ti biag (iti 2011 a panagsukisok kadagiti 140 siudad
ti Vienna ket nairanggo a maikadua, kalpasan ti Melbourne). Para kadagiti
agsasaruno a tallo a tawen (2009–2011), ti tao-rekurso-pagkonsultaan a
kompaniaMercer inranggona ti Vienna a kas ti iimuna kadagiti tinawen a "Kasayaat
ti Panagbiag" a pangsukisok kadagiti ginasut a siudad iti lawlaw ti lubong. 2011
a panagsukisok ti "Kasayaat ti Panagbiag" ti Monocle ket inranggona ti Vienna a
maikanem kadagiti listaan iti "dagiti kangatuan a 25 a siudad iti lubong a
tawgana pagtaengan" (ngimmato manipud ti maikawalo idi 2010).

Ti panakausig, ti siudad ket nairanggo a kas ti umuna iti sangalubongan para iti
kultural a panagpabaro idi 2007 ken 2008, ken maikadua kalpasan ti Boston idi
2009 manipud kadagiti 256 siudad a nasukisok kadagiti 162 a pagsurotan ti
Pagsurotan dagiti Panagpabaro dagiti Siudad iti 3 a kondison ti panagpuntos a
sumakop ti kultura, patakder ken ken komersio. A kas maysa a siudad, ti Vienna
ket kankanayon nga agsangsangaili kadagiti konperensia ti urbano a panagplano
ken is kankanayon a maususar nga inadadal babaen dagiti agplanplano ti urbano.

Iti tunggal maysa tawen manipud idi 2005, ti Vienna ket isu ti umuna a papanan
iti lubong kadagiti international a kongreso ken timpuyog. Ti Vienna ket
makaawis kadagiti agarup a lima a riww a turista iti tunggal maysa a tawen.



https://ilo.wikipedia.org/wiki/Republika_ti_Irlanda

Ti Irlanda (/ˈaɪərlənd/ wenno /ˈɑrlənd/; Irlandes: Éire,
panangibalikas [ˈeːɾʲə] ( denggen)), ilawlawag a kas ti Republika ti Irlanda
(Irlandes: Poblacht na hÉireann), ket maysa a naturay nga estado idiay Europa a
nakasakup ti agarup a makalima iti isla iti addaan ti isu met laeng a nagan. Ti
kapitolio na daytoy ket ti Dublin. Ti populasion ti estado ket 4.58 riwriw idi
2011. Daytoy ket maysa a batay-linteg a republika a tinurayan ti maysa a
parlamentario a demokrasia, nga addaan ti nabutosan a presidente nga agserserbi
a kas ti daulo iti estado. Kameng daytoy iti Kappon ti Europa. Ti Irlanda ket
maysa a naparang-ay a pagilian nga addan ti maikapito a kangtuan a Pagsurotan ti
Panagrangrang-ay ti Nagtagitaoan. Daytoy a pagilian ket nangato a nairanggo para
iti nawaya a pagladditan, nawaya nga ekonomia ken demokrasia ken nawaya a
politika. Ti Irlanda ket kameng pay ti Konseho ti Europa, tie Organisasion para
itir Ekonomia Pagtitinnulongan ken Panagrangrang-ay, ti Organisasion ti Komersio
ti Lubong ken ti Nagkaykaysa a Pagpagilian.



https://ilo.wikipedia.org/wiki/Nilo

Ti Nilo (Arabiko: النيل, an-Nīl; Taga-ugma nga Ehipsio: Iteru & Ḥ'pī; Koptiko
nga Ehipsio: ⲫⲓⲁⲣⲱ, P(h)iaro; Amariko: ዓባይ, ʿAbbai) ket maysa a nangruna nga
agay-ayus iti amianan a karayan idiay amianan a daya ti Aprika, a sapasap a
naipanunotan a kas ti kaatiddogan a karayan iti lubong. Daytoy ket 6,650 km
(4,130 milmilia) ti kaatiddogna. Daytoy ket agay-ayus kadagiti sangapulo a
pagilian ti Sudan, Abagatan a Sudan, Burundi, Rwanda, Demokratiko a Republika
iti Kongo, Tanzania, Kenya, Etiopia, Uganda ken Ehipto.

Ti Nilo ket addaan kadagiti dua a nangruna a tributario, ti Puraw a Nilo ken
Asul a Nilo. Ti Puraw a Nilo ket at-atiddog ket ken mapan idiay Nalatak a
Dandanaw a rehion ti tengnga nga Aprika, a ti kaadaywan a taudan ket saan pay a
naam-ammuan ngem mabalin a mabirukan idiay Rwanda wenno Burundi. Agpaamianan nga
agyos idiay Tanzania, Danaw Victoria, Uganda ken Abagatan a Sudan. Ti Asul a
Nilo ket isu ti taudan kadagiti kaaduan a danum ken ti nalames a daga. Daytoy
ket mangrugi idiay Danaw Tana idiay Etiopia iti 12°02′09″N 037°15′53″E﻿ /
﻿12.03583°N 37.26472°E﻿ / 12.03583; 37.26472 ken agayos idiay Sudan manipud ti
abagatan a daya. Dagiti dua a karayan ket agsabatda idiay asideg ti Sudanes a
kapitolio ti Khartoum.

Ti akin-amianan a paset ti karayan ket agayus ti gangani nga adda amin idiay
desierto, manipud idiay Sudan a mapan idiay Ehipto, ti pagilian a ti
sibilisasionna ket nagtaltalek iti daytoy a karayan manipud kadagiti taga-ugma a
pananwen. Kaaduan kadagiti populasion ken siudad idiay Ehipto ket maisanglad
kadagitoy a paset ti tanap ti Nilo nga amianan ti Aswan, ken gangani amin a
kultural ken naipakasaritaan a lugar ti Taga-ugma nga Ehipto ket mabirukan ti
igid ti karayan. Ti Nilo ket agpatingga iti maysa a dakkel a delta a maatianan
idiay Baybay Mediteraneo.

Iti taga-ugma a pagsasao nga Ehipsio, ti Nilo ket tinawtawgan a Ḥ'pī wenno
Iteru, a kayatna a sawen ket "nalatak a karayan", nga inrepresenta babaen dagiti
heroglipiko a maipakita dita kanigid (literal a itrw, ken 'dandanum'
determinatino) Iti Koptiko, dagiti balikas a piaro (Sahidik)wenno phiaro
(Bohairiko) a kayatna a saoen ket "ti karayan" (lit. p(h).iar-o
"ti.kanal-nalatak") ket nagtaud ti isu met laeng a taga-ugma a nagan.

Ti Ingles a nagan a Nile (Latin: Nīlos; Griego: Νεῖλος) ket naipanunotan a naala
manipud ti Semitiko a Nahal a kayatna a sawen ket "karayan" a nagtaudan iti
Hebreo anachal (Hebreo: נחל‎).

Iti ngato ti Khartoum ti Nilo ket naam-ammuan pay a kas ti Puraw a Nilo, ti
maysa pay a termino a naus-usar iti maysa a limitado a kapanunotan ti
panagipalpalawag ti paset a nagbaetan ti Danaw No ken Khartoum. Idiay Khartoum
ti karayan tiniponan babaen ti Asul a Nilo. Ti Puraw a Nilo ket mangrugi idiay
ekuatorial ti Daya nga Aprika, ken ti Asul a Nilo ket mangrugi idiay Etiopia.
Dagitoy dua a sanga ket adda idiay akinlaud a sikigan ti Rengngat ti Daya nga
Aprika.

Ti pagayusan a labneng ti Nilo ket sumakop ti 3,254,555 kuadrado kilometro
(1,256,591 sq mi), ti agarup 10% ti kalawa ti Aprika. Thi Nilo a labneng ket
narikut, ken isu a gapu daytoy, ti pagatianan iti aniaman a naited iti igid ti
kangrunaan a puon ket maitalek kadagiti adu a banag a mairaman ti tiempo, dagiti
aliwaksay, panagbawbaw ken ebapotranspirasion, ken ti panagayus ti danum ti
kaunegan.

Ti taudan ti Nilo ket sagpaminsan a naipanunotan a ti Danaw Victoria, ngem ti
danaw ket adda dagiti dadakkel a karayan a mangpakpakan. Ti Karayan Kagera, nga
agay-ayus idiay Danaw Victoria idiay asideg ti Tanzania nga ili ti Bukoba, ket
isu ti kaatiddogan a mangpakpakan, ngem dagiti taudan ket saan a maitunos no
ania ti kaatiddogan a tributario ti Kagera ken ti isu a kaadywan a taudan ti
Nilo. Daytoy ket mabalin a ti Ruvyironza, a rummuar idiay Probinsia ti Bururi,
Burundi, wenno ti Nyabarongo, nga agayayus manipud idiay Nyungwe a Kabakiran
idiay Rwanda. Dagiti dua a mangpakpakan a karayan ket agsabatda idiay asideg ti
Dissuor Rusumoa idiay pagbeddengan ti Rwanda ken Tanzania.

Dagiti kinaudi a panagsuksukimat ket agibagbaga ti partido a nagsuksukimat ket
napanda iti maysa a lugar a naipalpalawag a kas ti taudan ti Rukarara a
tributario [1], ken baben ti panagaramid ti dalanan ti napusek a kabambantayan
idiay kabakiran ti Nyungwe ket nakabirukda ti (iti namaga a tiempo) maysa a
mapategan nga umay iti rabaw a panagay-ayus kadagiti adu a milia nga agpangato,
ken nakabirukda ti baro a taudan, a nakaited ti Nilo ti kaatiddog a 4199 a milia
(6758 a kilometro)

Ti dati a Danaw Tanganyika ket nagay-ayus nga agpa-amianan iti igid ti Tanap ti
Rengngat ti Aprika a mapan idiay Puraw a Nilo, a mangar-aramid ti Nilo ti agarup
a 1,400 kilometro (870 mi) nga at-atiddog, aginggana no malappedan idiay Miocene
ken pamin-aduen babaen ti bungkong Bulbulkan ti Virunga.

Ti Nilo ket pumaaw idiay Danaw Victoria idiay Dissuor Ripon idiay asideg ti
Jinja, Uganda,a kas ti Victoria a Nilo. Daytoy ket ad-adayo nga agayus ti agarup
a 500 kilometro (300 mi), babaen ti Danaw Kyoga, aginggana no maabutanna ti
Danaw Albert. Kalpasan a mapanawanna ti Danaw Albert, ti karayan ket ammo a kas
ti Albert a Nilo.

Daytoy ket agayuston idiay Abagatan a Sudan, a daytoy ket naam-ammuan idiay a
kas ti Bahr al Jabal ("Karayan ti Bantay"). Ti Bahr al Ghazal, ket adda ti
kaatiddog a 716 kilometro (445 mi), ket tumipon ti Bahr al Jabal idiay bassit
nga alog a tinawtawagan a kas ti Danaw No, ken kalpasan daytoy ti Nilo ket
agbalin a naam-ammuan a kas ti Bahr al Abyad, wenno ti Puraw a Nilo, manipud ti
kasla puraw a pila a tumtumpaw kadagiti danumna. No iti Nilo ket malayusan
daytoy ket nangibatbati ti nalames a lan-ak a deposito a mangabuno iti daga. Ti
Nilo ket saanen a tinawen nga aglaylayus manipud idi nalpas ti Penne Aswan idi
1970. A daytoy ket maysa a sanga ti karayan , ti Bahr el Zeraf, ket agayus idiay
Bahr al Jabal a paset ti Nilo ken tumipon idiay Puraw a Nilo.

Ti gatad ti panagayus ti Bahr al Jabal idiay Mongalla, Abagatan a Sudan ket
gangani nga agnanaayon ti tinawen a kadagupan ket natimbengan ti 1,048 m3/s
(37,000 cu ft/s). Kalpasan ti Mongalla, ti Bahr Al Jabal ket sumrekda kadagiti
dakkel a sagneb ti Sudd a rehion ti Abagatan a Sudan. Adadu ngem kagudua ti
danum ti Nilo ket mapukpukaw ti daytoy a sagneb babaen ti panagbawbaw ken
transpirasion. Ti katimbengan a gatad ti panagayus ti Puraw Nilo kadagiti ipus
ti sagneb ket agarup a 510 m3/s (18,000 cu ft/s). Manipud ditoy ket agsabatda
iti Karayan Sobat idiay Malakal. Iti tinawen a pakaibatayan, ti Puraw a Nilo ti
ngato ti Malakal ket agiparawad ti agarup a limapulo ket lima a porsiento ti
dagup a panagayus ti ruar ti Karayan Nilo.

Ti katimbengan a panagayus ti Puraw a Nilo idiay Malakal, iti baba ti Karayan
Sobat, ket 924 m3/s (32,600 cu ft/s); ti kaaduan a panagayus ket 1,218 m3/s
(43,000 cu ft/s) iti Oktubre ken ti kabassitan a panagayus ket agarup a 609 m3/s
(21,500 cu ft/s) iti Abril. Daytoy a panagbalbaliw ket gapu ti adu a
pagdumadumaan ti panagayus ti Sobat, nga adda ti kabassitan a panagayus ti
agarup a 99 m3/s (3,500 cu ft/s) iti Marso ken ti kaaduan a panagayus iti
sumurok a 680 m3/s (24,000 cu ft/s) iti Oktubre. Iti las-ud ti namaga a tiempo
(Enero aginggana ti Hunio) ti pUraw a Nilo ket agiparawad ti nagbaetan a 70
porsiento ken 90 porsiento ti dagup a panagayus manipud ti Nilo.

Iti baba ti Renk ti Puraw a Nilo ket sumrek idiay Sudan, daytoy ket agayus iti
amianan a mapan idiay Khartoum ken sabtenna ti Asul a Nilo.

Ti paglasatan ti Nilo idiay Sudan ket naisalsalumina. Daytoy ket agayus idiay
innem agrupo dagiti katarata, manipud ti umuna idiay Aswan aginggana ti maikanem
idiay Sabaloka (idiay amianan ti Khartoum) ken agsikko nga agayus nga
agpa-abagatan sakbay a agsubli manen nga agayus iti amianan. Daytoy ket
tinawtawagan a kas ti Nalatak a Tikor ti Nilo.

Idiay amianan ti Sudan ti karayan ket sumrek idiay Danaw Nasser (naam-ammuan
idiay Sudan a kas ti Danaw Nubia), ti dakdakkel a paset daytoy ket adda idiay
Ehipto.

Idiay baba ti Nangato a Penned ti Aswan, idiay akin-amianan a patingga ti Danaw
Nasser, ti Nilo ket tumuloy ti naipakasaritaan a panaglasatna.

Ti amianan ti Cairo, ti Nilo ket aggudua ti dua a sanga (wenno dagiti
distributario) a mangpakan ti Mediteraneo: ti Rosetta a Sanga iti laud ken ti
Damietta iti daya, nga agporma ti Nilo Delta.

Iti baba ti pagtutumpongan iti Asul Nilo ti laeng nangruna a tributario ket ti
Karayan Atbara, gangani kagudua idiay baybay, a nagtaud manipud idiay Etiopia
iti amianan ti Danaw Tana, ken agarup a 800 kilometro (500 mi) ti kaatidogna. Ti
Atbara ket agayus laeng no agtudtudo idiay Etiopia ken napardas nga agmaga
daytoy. Iti las-ud ti paset tipanawen ti Enero agingana ti Hunio, daytoy ket
kadawyan a namaga. Daytoy ket tiponenna ti Nilo iti agarup a 300 kilometro
(200 mi) ti amianan ti Khartoum.

Ti Asul Nilo (Ge'ez ጥቁር ዓባይ Ṭiqūr ʿĀbbāy (Nangisit ngaAbay) kadagiti Etiopiano;
Arabiko: النيل الأزرق‎; naitranslterado iti: an-Nīl al-Azraq) dagiti ubbog
manipud ti Danaw Tana idiay banbantay ti Etiopia. Ti Asu Nilo ket agayus ti
agarup a 1,400 kilometreo idiay Khartoum, nga idiay ket tumipon ti Asul Nilo ken
ti Puraw Nilo tapno mangporma ti Nilo. Siam a pulo a porsiento iti danum ken
innem a pulo ket innem a porsiento kadagiti a maw-awit babaen ti Nilo ket agtaud
idiay Etiopia, nga dda ti limapulo ket siam a porsiento iti danum manipud ti
Asull Nilo (ti nabati ket nagtaud manipud idiay Tekezé, Atbarah, Sobat, ken
dagiti bassit a tributario). Ti nurunor ken pannakaawit dagiti lan-ak ket
mapasamak laeng iti las-ud ti kalgaw a panagtudtudo idiay Etiopia, nupay kasta,
no napigsa ti tudo idiay Ethiopiano a Banak; ti mabati a paset ti tawen, dagiti
nalatak a karayan nga agya-ayus idiay Etiopia a mapan idiay Nilo (Sobat, Asul
Nilo, Tekezé, kenAtbarah) ket nakapsot laeng ti panagayusna.

Ti panagayus ti Asul Nilo ket agdumaduma kadagiti tinawen a siklona ken ti
kaduan a mangmangted ti dakkel a masna a panagdumduma ket ti panagayus ti Nilo.
Iti las-ud ti kamagaan ti masna a panagayus ti Asul Nilo ket mabalin a basbassit
ngem 113 m3/s (4,000 cu ft/s), ngem dagiti adda ti ngato a penned ket
mangtimbeng ti panagayus ti karayan. Iti las-ud ti panagtudtudo ti kangatuan a
panagayus ti Asul Nilo ket labsanna ti 5,663 m3/s (200,000 cu ft/s) iti
kaladawan ti Agosto (ti banag a pagiddiatan iti 50).

Sakbay idi naikabil dagiti penned iti karayan ti tinawen a panagayus ket
agdumaduma babaen ti banag iti 15 idiay Aswan. Dagiti kangatuan a panagayus iti
sumurok a 8,212 m3/s (290,000 cu ft/s)ket mapasak iti las-ud ti kaladawan ti
Agosto ken nasap a Septiembre, ken dagiti kabassitan a panagayus iti agarup a
552 m3/s (19,500 cu ft/s) ket mapasamak iti las-ud ti kaladawan nga Abril ken
nasapa a Mayo.

Ti Bahr al Ghazal ken ti Karayan Sobat ket isu dagitoy ti kangrunaan a
tributario ti Puraw Nilo iti termino ti panagayus.

Ti pagayusan ti danum a labneng ti Bahr al Ghazal ket isu ti kadakkelan kadagiti
aniaman a sub-labneng ti Nilo, a marukod iti 520,000 kuadrado kilometro
(200,000 sq mi) iti kadakkel, ngem mangted laeng ti bassit a dagup ti danum,
agarup daytoy a 2 m3/s (71 cu ft/s) iti tinawen, gapu ti kaadu unay dagiti tomo
ti danum a mapukpukaw kadagiti kalugnakan ti Sudd.

Ti Karayan Sobat, a tumipon iti Nilo iti iti kaasitgan a kaadayo ti Dana No, ket
maatianan ti agarup a kagudua a kapadana iti kaadu ti daga, 225,000 km2
(86,900 sq mi), ngem mangted ti 412 kubiko metmetro kada segundo
(14,500 cu ft/s) ti tinawen iti Nilo. No aglayus ti Sobat ket agawit kadagiti
adu a dagup ti sedimento, a daytoy ket kaaduan a mangbaliw ti maris ti Puraw
Nilo.

Ti Duyaw Nilo ket dati a tributario a nangikapet ti Kabambantayan ti Ouaddaï iit
daya ti Chad idiay Ginget ti Karayan Nilo c. 8000 aginggan idi c. 1000 BC.
Dagiti tiddana ket naam-ammuan a kas ti Wadi Howar. Ti wadi ket labsenna ti
Gharb Darfur idiay asideg ti akin-amianan a pagbeddengan ti Chad ken sabtenna ti
Nilo idiay asideg ti akin-abagatan a puntos ti Nalatak a Tikor.

Ti Nilo (iteru iti Taga-ugma nga Ehipsio) ket isun ti pagbiagan ti sibilisasion
idiay Ehipto manipud idi Bato a Panawen, a kaaduan ti populasion ken amin a
siudad idiay Ehipto ket naisanglad kadagitoy a paset iti ginget ti Nilo iti
amianan ti Aswan. Ti panagbalbaliw ti klima di gibus ti kinaudi a panawen ti
yelo ket nakaiturongan ti pannakaporma ti desierto ti Sahara, a mabalin a
nabaybayagen a kas idi 3400 BC.

Ti agdama Nilo ket isu ti kabassitan kadagiti lima a karayan a nagayus iti
amianan manipud kadagiti Kabambantayan ti Etiopia. Ti Satelite a panagiladawan
ket inusar idi a mangilasin dagiti namaga a dalan ti danum idiay desierto a laud
ti Nilo. Ti maysa nga Eonile a baw-ang, nga itan ket napunno babaen ti rabaw a
panagayus, ket mangirepresenta ti tinaudan a Nilo a tinawtawagan ti Eonile a
nagayus idi las-ud ti naladladaw a Mioseno (23–5.3 a riwriw a tawtawen sakbay ti
agdama). Ti Eonile ket nangawit kadagiti klastiko a sedimento idiay Mediteraneo;
adda dagiti adu a masna a lugar ti alingasaw ti naduktalanen kadagitoy a
sedimento.

Idi las-ud ti naladaw a Mioseno a Mesiniano a didigra ti apgad, idi ti Baybay
Mediteraneo ket nakulong a labneng ken bimmawbaw iti puntos nga awan laon wenno
gangani nga awan linaon, ti Nilo ket naputed ti dalanna iti baro batayan nga
agpang aginggana iti daytoy ket ginasut a kadapan a nababbaba iti agpang iti
taaw ti lubong idiay Aswan ken 8,000 kadkadapan (2,400 m) iti baba ti Cairo.
Daytoy ket nangpartuat ti atiddog a baw-ang a napunno idi ti sedimento idi
napartuat manen ti Mediteraneo. Iti sumakbay a puntos dagiti sedimento ket
nangipangato ti sirok ti karayan tapno ti karayan ket agayusen nga agpalaud iti
maysa a depresion tapno mangpartuat ti Danaw Moeris.

Ti Danaw Tanganyika ket agayus nga agpa-amianan idiay Nilo aginggana kadagiti
Bulkan Virunga ket lappedanna ti kursona idiay Rwanda. Ti Nilo ket at-atiddog
idi ti dayta a panawen, idi ti kaadaywan a taudan ti danumna ket idiay
akin-amianan a Zambia.

Adda dagiti dua a teoria a maipanggep ti naikaykaysa a Nilo. Ti maysa ket isu ti
naikaykaysa a panagayus ti Nilo iti ubing pay laeng nga edad, ken ti labneng ti
Nilo ket dati a napispisi kadagiti serie ti naisinsina a labneng, ti laeng
akin-amianan unay ti nangpakan ti karayan a nangsursurot ti agdama a dalan ti
Nilo idiay Ehipto ken Sudan. Ni Said ket nagipagpagarup a ti kinapudno a ti
Ehipto ket isu ti kaaduan a nangit-ited ti danum ti Nilo Nile itilas-ud ti dayta
a paset ti pakasaritaanna.

Ti sabali a teoria ket ti pagayusan manipud idiay Etiopia babaen kadagiti
karayan a kapada ti Asul Nilo ken ti Atbara ken ti Takazze ket nagayus idi idiay
Mediteraneo babaen ti Ehipsio a Nilo manipud idi Tertiario a panpanawen.

Ni Salama ket nangisingasing nga idi las-ud ti Tertiario (65 a riwriw aginggana
ti 2.588 a riwriw a tawtawen) dagiti serie ti naisinsina a kontinental a labneng
ket ti tunggal maysa ket nangsakop kadagiti nangruna a paset ti Sudanes a
Sistema ti Rengngat: ti rengngat Mellut, rengngat Puraw Nilo, rengngat Asul
Nilo, rengngat Atbara ken rengngat Sag El Naamt. Ti Labaneng Rengngat Mellut ket
gangani 12 kilometro (7.5 mi) ti kaadalemna iti tengnga a pasetna. Daytoy a
rengngat ket mabalin pay maeng nga aktibo, nga adda dagiti naireporta a
tektoniko a tignay idiay akin-amianan ken akin-abagatan a pagbeddenganna. Dagiti
Sudd a kalugnakan a mangporma ti sentral a paset ti labneng ket mabalin pay
laeng nga agtaltalna. Ti Rengngat a Sistema ti Puraw Nilo, urayno ab-ababaw ngem
ti rengngat Bahr el Arab, ket agarup a 9 kilometro (5.6 mi) ti kaadalemna. Ti
heopisikal a panagsuksukisok ti Sistema a Rengngat ti Asul Nilo ket nagkarkulo
ti kaadalem dagiti sedimento iti 5–9 kilometro (3.1–5.6 mi). Dagitoy a labneng
ket saanda a nagkakapet aginggana idi nalpas ti panagtalnada, ken ti gatad ti
deposision ti sedimento ket umanay idin a mangpunno ken mangisilpo kaniada. Ti
Ehipsio a Nilo ket naikapet iti Sudanes a Nilo, nga isu daytoy ti nangtiliw
kadagiti Etiopiano ken Ekuatorial a taudan ti danum idi las-ud ti agdama nga
agpang iti tektoniko nga aktibidad idiay Daya, Sentral ken dagiti Sudanes a
Sistema ti Rengngat. Ti pannakaikapet dagiti nadumaduma a Nilo ket napasamak idi
las-ud ti sikliko a katuduan a paset ti panawen. Ti Karayan Atbara ket limpias
ti nakulong a labnengna idi las-ud ti katuduan a paset ti panawen a napasamak
idi agarup a 100,000 aginggana ti 120,000 a tawtawen. Ti Asul a Nilo ket
naikapet idiay nangruna a Nilo idi las-ud ti 70,000–80,000 a tawtawen B.P. iti
katuduan a paset ti panawen. Ti sistema ti Puraw Nilo idiay Bahr El Arab ken
dagiti Rengngat ti Puraw Nilo ket nagtultuloy a nakulong a danaw aginggana ti
pannakaikapet ti Victoria Nilo iti nangruna a sistema idi agarup a 12,500 a
tawtawen.

Ti Griego a historiador a ni Herodotus ket nangisurat a ti "Ehipto ket isu idi
ti regalo ti Nilo". Ti maysa nga awan gibusna a taudan ti sostento, daytoy ket
nakaited ti nangruna a papel iti panagrang-ay ti Ehipsio a sibilisasion. Dagiti
deposito ti lan-ak ket nagaramid a nalames dagiti naipalawlaw a daga gaputa ti
karayan ket tinawen a limpias dagiti bangkagna. Dagidi Taga-ugma nga Ehispsio
ket nagtaltalonda ken nagtagtaggilakoda kadagiti trigo, lino, papiro ken dagiti
dadduma pay nga apit iti arubayan ti Nilo. Ti trigo ket nangruna nga apit iti
nadidgra ti bisin a Tengnga a Daya. Daytoy a sistema ti panagtagilako ket
nangitalinaay kadagiti diplomatiko a relasion ti Ehipto kadagiti dadduma
pagilian, ken nangited ti pannakatalinaayna iti ekonomia. Dagiti adayo ti
pannakaabotna panagtagilako ket naaw-awiten idiay igid ti Nilo manipud idi
taga-ugma a panpanawen. Ti Ishango a tulang ket mabalin nga isu ti pagbilangan a
ruting. Daytoy ket naisingsingasing a daytoy ket mangipakpakita kadagiti primo
numero ken multiplikasion, ngem daytoy ket sinupsuppiatan. Iti libro a Kasano a
Napasamak ti Matematiko: Ti Immuna a 50,000 a Tawtawen, ni Peter Rudman ket
nakisinnuppiat a ti panagrang-ay ti konsepto dagiti primo a numero ket mabalin a
mapasamak laeng kalpasan ti konsepto ti dibision, nga inpetsaanna daytoy ti
kalpasan ti 10,000 BC, a dagiti primo a numero ket mabalin idi a saan a
naaw-awatan aginggana idi agarup a 500 BC. Isu ket nagsursurat pay nga "awan ti
panangpadas a naaramiden a mangipalawag a ti pagbilangan a banag ket nasken a
mangipakita ti mangpaadu iti dua, dagiti primo a numero a baetan ti 10 ken 20,
ken dagiti pay numero a gangani mangpaadu iti 10." Daytoy ket naduktalan idiay
idiay igid ti taudan ti danum iti Nilo (idiay asideg ti Danaw Edward, idiay
akin-abagatan a daya ti Kongo) ken napetsaan t ikarbon iti 20,000 BC.

Dagiti napaamo a nuang ket naipayamammo idi manipud idiay Asia, ken dagiti
Asirio ket nangipayammo kadagiti kamelio idi maika-7 a siglo BC. Dagitoy nga
ayup ket naparti para iti karneda, ken dagitoy ket napaamop ken inus-usar iti
panagarado wenno iti kaso ti kamelio, inus-usar apanagkariton. Ti danum ket
nangruna kadagiti tao ket dagiti taraken nga ayup. Ti Nilo ket nalaka idi ken
nasayaat a pamay-an a pagluganan para kadagiti tao ken tagilako. Ti Nilo idi ket
nangruna paset ti taga-ugma nga espiritual a biag ti Ehipto. Ni Hapy ket isu idi
ti dios ti tinawen a layus, ken isuna ken ni paraon ket naipagpagarup a
nagtengtengngel ti panaglayus. Ti Nilo ket naipanpanunotan a dalan ti biag ken
patay ken ti kalpasan ti biag. Ti daya ket naipagpagarup a kas maysa lugar ti
pakaipasngayan ket idadakkel, ken tilaud ket naipanpanunotan a lugar iti patay,
a kas ti dios a ni Ra, ti Init, ket naipasngay, pimmusay, ken umungar manen iti
tunggal maysa nga aldaw a nagbalballasiw iti langit. Isunga, amin a tabonan ket
adda iti laud ti Nilo, gaputa dagiti Ehipsio ket namatmatida a tapno makastrek
ti kalpasan ti panagbiag, nasken a maipunponda iti bangir a naisimbolo iti
patay.

Gapu ta ti Nilo ket nangruna banag iti Ehipsio a biag, ti taga-ugma a kalendario
ket naibatay pay iti tallo a siklo ti Nilo. Dagitoy a panawen, a ti tunggal
maysa ket mangbukel kadagiti uppat a bulan iti tallo nga aldaw iti tunggal
maysa, ket tinawtawagan idi iti Akhet, Peret, ken Shemu. Ti Akhet, a ti
kaibuksilanna ket inundasion, ket isu idi ti paset ti panawen a ti Nilo ket
nalayusan, a mangibatbati kadagiti adu a tuon ti nalames a daga, a
nakantultulong daytoy iti agrikultura a panagbatubo.

Ti Peret ket isu idi ti panagpatubo a panawen, ken ti Shemu, ti maudi a panawen,
ket isu ti panawen nga awan ti tudo ken isu ti panawen ti panagani.



https://ilo.wikipedia.org/wiki/Manila

Ti Siudad ti Manila (Tagalog: Maynila) ket ti ngulo nga ili ti Filipinas.
Masarakan ti ili wenno siudad iti akindaya a playa ti Luek Manila iti akinlaud a
paset ti Luzon, iti sungaban ti Karayan a Pasig. Kabeddeng ti Manila dagiti
siudad ken il-ili iti Metro Manila, ti Navotas ken Siudad ti Caloocan iti
amianan, Siudad ti Quezon iti amianan-a-daya, San Juan ken Siudad ti Mandaluyong
iti daya, Siudad ti Makati iti abagatan-a-daya, ken Siudad ti Pasay iti
abagatan.

Nagtaud iti "may nilad", Tagalog ti "addaan nilad" ti nagan ti Manila, a
mangdakdakamat iti maysa a kita ti natayag a ruot nga agtubtubo idi iti ig-igid
ti baybay. Idi maika-16 a siglo, nabukel ti "Maynilad" manipud iti komunidad
dagiti Muslim iti ig-igid ti Karayan Pasig a kas sentro ti kolonial a gobierno
ti Espania idi inturayanna ti Filipinas iti nasurok a tallo a siglo.

Idi katengngaan ti maika-16 a siglo, ti lugar ti agdama a Manila ket iturturayan
ti tallo a rajah wenno daulo ti Muslim a komunidad. Isuda da Rajah Sulayman ken
Rajah Matanda a mangiturturay kadagiti komunidad iti abagatan ti Karayan Pasig,
ken ni Rajah Lakandula a mangidadaulo kadagiti komunidad iti amianan ti karayan.
Ti Manila idi ti kaamiananan a sultanado iti kapuruan. Kaduana dagiti sultanado
ti Brunei, Sulu, ken Ternate iti Cavite.

Idi 1570, maysa nga ekspedision dagiti Espaniol nga imbaon ni Miguel López de
Legazpi ti nangballaag a parukmaenna ti Manila. Ti talkenna a buyot a ni Martín
de Goiti ti dimteng iti Manila manipud iti Cebu a yan idi ti kuartel dagiti
Espaniol. Pinadanon dagiti Muslim a Tagalog dagiti ganggannaet; ngem adda sabali
a panggep ni Goiti, kaduana ti 300 a soldadosna, rinautda ti Manila ket darasda
a pinarmek dagiti katutubo a purok. Dimteng ni Legazpi ket dagiti pasurotna iti
sumaruno a tawen ket nakikappiada kadagiti tallo a rajah ket nangbukelda iti
maysa a konseho ti siudad nga addaan iti dua a mayor, 12 a konsehal, ken maysa a
sekretario. Kangrunaanna, nangaramidda iti napaderan a siudad iti akin-abagatan
nga igid ti Karayan Pasig tapno masaluadan ti pagtaengan ken kuartel dagiti
Espaniol. Naawagan daytoy a napaderan a siudad iti Intramuros.

Idi Hunio 10, 1574, inikkan ni Ari Felipe II ti Espania ti Manila iti titulo nga
Insigne y Siempre Leal Ciudad ("Mabigbigbig ken Naynay a Napudno a Siudad"). Idi
1595, naideklara ti Manila a kas kapitolio ti Filipinas ket nagbalin kas tengnga
ti trans-Pasipiko a komersio ti pirak.

Idi 1898, sinakup ti Estados Unidos ti kapuruan, agingga iti 1935. Kabayatan ti
Maikadua a Sangalubongan a Gubat, nadadael ti kaaduan a paset ti siudad. Idi
1975, nabukel ti rehion a Metro Manila ket nairaman ti siudad ti Manila.

Dagiti 8 a distrito iti amianan ti Pasig ket ti Binondo, Quiapo, Sampaloc, San
Miguel, San Nicolas, Santa Cruz, Santa Mesa, ken Tondo.

Ti sabali pay a walo a distrito ket ti Ermita, Intramuros, Malate, Paco,
Pandacan, Puerto a Lugar, San Andres Bukid, ken Santa Ana. Ti San Andres ket
damo a paset ti Santa Ana, ken ti Santa Mesa ket sigud a paset ti Sampaloc.

Amin dagitoy a distrito, malaksid iti Puerto a Lugar, ket addaanda kadagiti
kabukbukodanda a simsimbaan. Ti distrito ti Binondo ket isu ti Kainsikan a lugar
ti siudad. Ti Tondo ti yan dagiti marigrigat nga umili, idinto a dagiti met
distrito ti Ermita ken Malate ti ad-adda a nalatak kadagiti turista ta addadtoy
ti adu a panganan, paginuman, pagraragsakan, lima a bituen nga otel, ken dagiri
paggatangan.



https://ilo.wikipedia.org/wiki/Kazakhstan

Ti Kazakhstan (Kazakh: Қазақстан, Qazaqstan), opisial a ti Republika ti
Kazakhstan, ket ti pagilian idiay Tengnga nga Asia, ken adda met bassit a
partena idiay laud ti Karayan Ural ken isu nga mabalin pay nga adda idiay
Europa. Ti Kazakhstan ket isu ti kadakkelan a napalikmutan ti daga a pagilian
babaen ti kalawa ti daga ken ti maikasiam a kadakkelan a pagilian iti lubong. Ti
teritoriona iti 2,724,900 kuadrado kilometro (1,052,100 sq mi) ket dakdakkel
ngem iti amin nga Akinlaud nga Europa. Babaen idi 2006, ti Kazakhstan ket
nagbalinen a dominante a pagilian iti Tengnga nga Asia babaen ti ekonomia, ken
agpatpataud iti 60% iti GDP ti rehion, ken kangrunaan babaen iti industriana iti
lana ken gas. Ti pagilian ket adu kadagiti rekurso ti mineral.

Daytoy ket addaan iti pagbeddengan iti (agpakanawan manipud iti amianan) Rusia,
Tsina, Kirgistan, Uzbekistan, ken Turkmenistan, ken dumenna pay ti dakkel a
partena iti Baybay Kaspio. Ti langa ti daga ti Kazakhstan ket mairaman dagiti
nadalumpinas a daga, estepa, taiga, dagiti bato a canyon, turturod, dagiti
delta, dagiti naabungotan iti niebe a banbantay, ken dagiti desierto. Addaan iti
nakarkulo iti 18 a riwriw a tattao manipud idi 2014, ti Kazakhstan ket ti
maika-61 iti kaaduan ti populasion a pagilian iti lubong. No maited ti kalawa ti
dagana, ti densidad ti populasionna ket maysa kadagiti kabassitan, iti basbassit
ngem 6 a tattao iti tunggal maysa a kuadrado kilometro (15 a tattao iti tunggal
maysa a sq. mi.). Ti kapitoliona ket ti Astana, naiyalis daytoy manipud idiay
Almaty idi 1997.

Ti teritorio ti Kazakhstan ket historiko a tinagtagitao babaen dagiti nomadiko a
tribu. Daytoy ket nagbaliw idi maika-13 a siglo, idi ni Genghis Khan ket
sinakupanna ti pagilian a kas parte ti Imperio ti Mongolia. Kalpasan ti
panagsalisal dagiti nagparukma, ti bileg ket kanungpalan a naisubli kadagiti
momadiko a tribu. Babaen idi maika-16 a siglo, dagiti Kazakh ket rimmuarda a kas
naisangayan a grupo, ken nabingbingay kadagiti tallo a jüz (dagiti sanga ti
kaputotan a mangsakop kadagiti naisangayan a teritorio). Dagiti Ruso ket
nangrugida a nagabanse diay estepa Kazakh idi maika-18 a siglo, ken babaen idi
tengnga timaika-19 a siglo, nominal isuda a nagturturay iti amin a Kazakhstan a
kas parte ti Imperio ti Rusia. Kalpasan ti Rebolusion ti Rusia ti 1917 ken ti
simmaruno a sibil a gubat, ti teritorio ti Kazakhstan ket naurno-urnos idi
kadagiti adu a beses. Idi 1936 daytoy ket iramid idi a Republika ti Sosialista a
Sobiet ti Kazakh, ken naikeddeng a kas maysa nga integral a parte ti Kappon ti
Sobiet.

Ti Kazakhstan ket isu idi ti naudi kadagiti republika ti Sobiet a nagirangarang
iti wayawaya kalpasan ti pannakawaswas ti Kappon ti Sobiet idi 1991. Ti agdama a
Presidente, ni Nursultan Nazarbayev, ket isun ti daulo ti pagilian manipud idin,
ken naikarakterisado a kas autoritariano, nga addaan iti pakasaritaan ti
gobierno kadagiti panagabuso iti tao ken panaglapped iti oposision iti politika.
Nagobra ti Kazakhstan a mangpadur-as iti ekonomiana, ken naipangpangruna iti
dominate nga industriana iti hidrokarbon.

Midia a mainaig iti Kazakhstan iti Wikimedia Commons Pakaammo ti panagbiahe
idiay Kazakhstan manipud iti Wikivoyage (Ingles)



https://ilo.wikipedia.org/wiki/Edukasion

Ti edukasion iti sapasap a kasubsilanna ket maysa a porma ti panagadal nga iti
pannakaammo, dagiti kalaing, ken dagiti ugali ti maysa a grupo ti tattao ket ket
maiyalis manipud iti maysa a kaputotan iti sabali babaen ti panagisursuro,
panagsanay, panagsukisok, wenno babaen ti autodidaktidismo. Iti sapasap, daytoy
ket rumsua babaen ti ania man a pannakasanay nga adda ti pormatibo a pagbanagan
iti waya a panagpanpanunot ti tao, panagrikna, wenno panagtignay.

Iti etimolohia, ti balkas nga "edukasion" ket naala manipud iti Latin ēducātiō
(“Ti panagtaraken, ti panagipadakkel, ti panagaywan") manipud iti ēdūcō
(“Agisuroak, Agisanayak”) a daytoy ket maikabagian ti homonimo nga ēdūcō
(“Mangidauloak, Mangalaak; Mangibangonak, Mangipatakderak”) manipud iti ē-
(“manipud, nagtaud ti”) ken dūcō (“Mangidaluoak, Mangaramidak”).

Ti karbengan ti edukasion ket napartuaten ken mabigbigan babaen dagiti dadduma a
turay: Manipud idi 1952, ti Artikulo 2 oti umuna a Protokol iti Europeano a
Taripnong ti Karkarbengan ti Nagtagitaoan ket mangipabaklay ti annong kadagiti
partido nga aggaransia ti karbengan ti edukasion. Iti sangalubongan nga agpang,
ti Internasional a Panakaikeddeng iti Ekonomiko, Sosial ken Kultural a
Karkarbengan ti Nagkaykaysa a Pagpagilian iti 1966 ket manggaransia iti daytoy a
karbengan iti artikulo 13.

Kadagiti kadagupan ti pakasaritaan dagiti nadumaduma a gobierno ket
nangiparparitda a pribado wenno idiay balayda a mangpaadal dagiti ubbing. Dagiti
nadumaduma a totalitariano a turay, kas pagarigan, ket nangipapilit ti
indoktrinasion babaen ti propaganda iti Hitler a Kinaagtutubo ken propaganda iti
edukasion babaen dagiti nadumaduma a turay ti komunismo.

Midia a mainaig iti Edukasion iti Wikimedia Commons Dagiti inadaw a sasao a
mainaig iti Edukasion iti Wikiquote (Ingles)



https://ilo.wikipedia.org/wiki/Chile

Ti Chile (Espaniol: [ˈtʃile]), opisial a ti Republika ti Chile, ket ti pagilian
iti Abagatan nga Amerika a mangsakop iti ababa ken atiddog, akikid a pirgis ti
daga a nagbaetan ti Andes iti daya ken ti Taaw Pasipiko iti laud. Daytoy ket
beddenganna ti Peru iti amianan, ti Bolivia iti amianan a daya, ti Arhentina iti
daya, ken ti Pasahe Drake iti adayo nga abagatan. Ti teritorio ti Chile ket
mairaman dagiti isla ti Pasipiko ti Juan Fernández, Salas y Gómez,
Desventuradas, ken Easter Island idiay Oceania. Tuntonen pay ti Chile iti agarup
a 1,250,000 kuadrado kilometro (480,000 sq mi) iti Antartika, urayno amin a
panagtunton ket nasuspende babaen ti Tulag ti Antartiko.

Ti namaga a Disierto Atacama idiay akin-amianan a Chile ket aglaon kadagiti adu
a kinabaknang iti mineral, a naipangpangruna ti gambang. Ti bassit met laeng a
lugar iti tengnga ket kaaduan iti termino iti populasion ken dagiti rekurso iti
agrikultura, ken daytoy ti sentro ti kultura ken politika a dimmakkelan ti Chile
idi naladaw a maika-19 a siglo idi inkorporadona dagiti rehion ti amianan ken
abagatan. Ti akin-abagatan a Chile ket nabaknang kadagiti kabakiran ken dagiti
daga a pagaraban, ken mangipakaita kadagiti agsasaruno a bulkan ken dagiti danaw
. Ti akin-abagatan nga aplaya ket labirinto dagiti piordo, sabangan ken dagiti
kanal, dagiti agtirtiritir a peninsula, ken dagiti isla.

Pinarukma ken kinolonia ti Espania ti Chile idi tengnga ti maika-16 a siglo, ken
sinukatanda ti turay ti Inca idiay akin-amianan a Chile, ngem napaay a
nangparukma dagiti nawaya a Mapuche a nagtagtagitao ti abagatan a tengnga a
Chile. Kalpasan ti panagirangarang ti wayawaya manipud iti Espania idi 1818,
rimmuar ti Chile kadagiti tawen ti 1830 a kas relatibo a natalinaay nga
autoritariano a republika. Idi maika-19 a siglo, nakakita ti Chile iti nasayaat
a panagdur-as ti ekonomia, ken nangipatingga daytoy iti resistansia dagiti
Mapuche kadagiti tawen ti 1880 ken nakagun-od iti agdama a teritoriona iti
amianan iti Gubat ti Pasipiko (1879–83) kalpasan ti panangabakna iti Peru ken
Bolivia. Kadagiti naladaw a tawen ti 1960 ken dagiti nasapa a tawen ti 1970,
nakasanay ti pagilian iti nakaro a kanigid-kanawan a politikal a polarisasion
ken riribuk. Daytoy a pasamak ket nagbanagan ti kudeta ti Chile ti 1973 a
nangparmek iti kanawan a payak a gobierno ni Salvador Allende ken nakaitakderan
ti nagpaut iti 16 a tawen a kanawan a payak a diktadura ti militar a nakatayan
wenno nakapukawan dagiti ad-adu ngem 3,000 a tattao. Ti turay nga indaluan
babaen ni Augusto Pinochet ket nagpatingga idi 1990 kalpasan iti pannakaabakna
iti reperendum iti 1988 ken sinaruno babaen ti kumaduaan ti sentro a kanawan a
nagturay kadagiti uppat a presidensia aginggana idi 2010.

Midia a mainaig iti Chile iti Wikimedia Commons Pakaammo ti panagbiahe idiay
Chile manipud iti Wikivoyage (Ingles)



https://ilo.wikipedia.org/wiki/Benus

Ti Benus ket isu ti maikadua a planeta manipud ti Init, a pagtaytayyekenna ti
tunggal 224.7 nga al-aldaw ti Daga. Kadagiti Ilokano, ti Benus ket naamammoan
kadagiti nagan a baggák, kamuntatála ken palpallátok. Daytoy a planet a ket
nainaganan kenni Benus, ti Romana diosa iti ayat ken pintas. Kalpasan ti Bulan,
isu daytoy ti karaniagan a masna a banag iti rabii a langit, a makaabot daytoy
ti nalawag a kapigsa iti −4.6, naranigen daytoy nga agsaruag ti anniniwan. Gapu
ti Benus ket maysa nga nakapkapsut a planeta manipud ti Daga, agparang daytoy a
kas saan nga umadayo iti Init: ti panagbennatna ket makadanon ti kadakkel iti
47.8°. Ti Benus ket madanonna ti karaniganna sakbay ti ileleggak ti init wenno
sakbay ti ilelennek ti init, daytoy ti gapu a naamammoan a kas ti Agsapa Bituen
wenno Rabii a Bituen.

Ti Benus ket naidasig a kas maysa a naindagaan a planeta ken sappaminsan a
matawtawagan a kas ti "kabsat a planeta" ti Daga gapu ti agpadpada a kadakkel,
grabidad, ken ti kaaduan a panakaaramid. Ti Benus ket naabbongan ti saragasag
nga ap-ap kadagiti naballatek unay nga ulep iti sulpuriko nga asido, nga agpawil
a makita tti rabawna manipud ti tangatang iti makita a lawag. ti Benus ket
addaan ti kapuskolan a tangatang kadagiti amin a naindagaan a planeta iti
Sistema Sola, a kaaduan a nabuklan daytoy ti karbon dioksido. Ti tangatang a
presion iti rabaw ti planeta ket 92 a napigpigsa ngem ti Daga. Ti Benus ket
awanan ti karbon a siklo tapno makaala ti karbon para kadagiti batbato ket
langlanga ti rabawna, wenno awan pay daytoy kadagiti organiko a biag nga
agsagepsep iti daytoy iti biomasa. Ti Benus ket adda pammati a dayty ket addan
idi kadagiti taaw, ngem dagitoy ket bimbawbawidi ngimmato ti temperatura gapu ti
timmalaw nga inbernadero a pagangayan. Ti danum ket seguro a napotodisosiasion,
ken, gapu ta awan ti magnetiko a lugar ti planeta, ti nawaya hidroheneo ket
naitanod iti interpanetario a law-ang babaen ti solar nga angin. Ti rabaw ti
Benus ket namaga a desierto a langa nga addaan kadagiti kasla baldosa a batbato,
a kanayon a napasadiwa babaen ti by bulkanismo.



https://ilo.wikipedia.org/wiki/Astronomia

Ti astronomia ket maysa a masna a siensia a tulagan ti panagadal dagiti
nainlangitan a banag (a kas dagiti bituen, planeta, bandús, nebula, raay ti
bituen ken dagiti ariwanas) ken penomena a nagtaud ti ruar ti tangatang iti Daga
(a kas ti kosmiko a lugar iti likud a panagsilnag). Mairebbeng daytoy ti
ebolusion, pisika, kimiko, meteorolohia, ken panaggunay dagiti nainlangitan a
banag, ken dagiti pay panagporma ken panagrang-ay iti law-ang.

Ti astronomia ket maysa kadagiti kadaanan a siensa. Dagiti prehistoriko a
kultura nagibatida kadagiti astronomiko nga artepakto a kas dagiti Ehipsio a
monumento, Nubiano a monumento ken Stonehenge, ken dagiti immuna a sibilisasion
a kas dagiti Babiloniko, Griego, Insik, Indio, Irani ken Maya ket nagaramidda
kadagiti naipamuspusan a panagpalpaliiw iti rabii a langit. Nupay kasta, ti
panagparnuay iti teleskopio ket nasken sakbay a ti astronomia ket naiparang-ay
iti maysa a moderno a siensia. Iti pakasaritaan, ti astronomia ket nangiraman
kadagiti disiplina a nadumduma a kas dagiti astrometria, nailangtan a
panaglayag, panagpalpaliiw nga astronomia, ti panagaramid kadagiti kalendario,
ken astrolohia, ngem ti propesional nga astronomia iti agdama nga aldaw ket
naipanunotanen a kapadpada iti agdama nga aldaw nga astropisika.

Idi panawen ti maika-20 a siglo, ti paset iti propesional nga astronomia
nabingay iti panagpalpaliiw ken dagiti teoretiko a sanga. Ti panagpalpaliiw nga
astronomia ket naipakatengngaan ti isip para iti panagala kadagiti datos manipud
ti panagpalpaliiw kadagiti nanilangitan a banag, a dagitoy ket mausig nga agusar
kadagiti kangrunaan a pamunganayan iti pisika. Ti teoretiko nga astronomia ket
maidaya nga agturong ti panagrang-ay iti kompiuter wenno dagiti mausig a modelo
a mangilawlawag kadagiti astrnomiko a banag ken penomena. Dagitoy dua a paset
ket agraemda iti tunggal maysa, a ti teoretiko nga astronomia ket agsuksukimat
ti panagipalawag ti nagbagan tipanagpalpaliiw, ken dagiti panagpalpaliiw nga
inusar tapno mapasingkedan dagiti nagbanagan ti teoria.

Dagiti agdadamo nga astronomo ket naikaitedda kadagiti kontribusion kadagiti
nangruna a panagduktal ti astronomia, ken ti astronomia ket maysa kadaigiti
bassit laeng a siensia a dagiti agdadamo ket mabalinda a mapakabaelan iti aktibo
a karebbengan, a naipangpangruna iti panagduktal ken panagpalpaliiw iti aglabas
a penomena.

Ti astronomia ket saan koma a maiyallilaw iti astrolohia, ti pammati a sistema a
mangitunton a ti pannakibiang ti nagtagitaoan ket mainaig kadagiti puesto dagiti
nainlangitan a banag. Uray no dagitoy dua a paset ket makibinningayda ti
kadawyan a nagtaudan dagitoy tattan ket interoda a naisangayan.

Ti balikas nga astronomia (manipud dagiti Griego a balikas nga astron (ἄστρον),
"bituen" ken -nomy manipud ti nomos (νόμος), "linteg" wenno "kultura") literal a
kayatna a saoen ket ti "linteg dagiti bituen" (wenno "kultura dagiti bituen"
depende ti panakaipatarus).

Iti sapapsap, ti termino nga "astronomia" wenno "astropisika" ket mabalin nga
usaren a mangitudo iti daytoy a suheto. Naibatay iti nainget a panagilawlawag ti
diksionario, dagiti "astronomia" ket mangitudo "ti panagadal kadagiti panggep
ken banag iti ruar ti tangatang ti Daga ken dagiti bukodda a kaipappanan ti bagi
ken dagiti bukodda a kimiko a tagikua" ken ti "astropisika" ket mangitudo ti
sanga iti astronomia a mangitulag "dagiti panagkukua, maipapan ti bagi a
tagikua, ken dinamiko a panagaramid kadagiti nailangtan a banag ken penomena".
Adda dagiti kaso, a kas ti pannakayamammo ti immuna a libro a pagadalan a Ti
Maipapan ti Bagi a Law-ang babaen ni Frank Shu, "astronomai" ket mabalin nga
usaren a mangipalawag ti kababalin a panagadal iti daytoy a suheto, a ti
"astropisika" ket inusar a pannakaipalawag ti maidaya ti pisika a bersion iti
daytoy a suheto. Nupay kasta, gapu dagiti moderno a panagsuksukisok ti
astronomia ket mangitulag kadagiti suheto a maikabagian ti pisika, ti moderno
nga astronomia ket mabalin a matawagan iti astropisika. Adda dagiti bassit a
paset, a kas ti astrometria, ket puro nga astronomia nga adadda pay ngem
astropisika. Dagiti nadumaduma a departamento a pagaramidan dagiti sientista ti
panagsukisok iti daytoy a suheto ket mabalin nga agusar ti "astronomia" ken
"astropisika," paset a depende no ti departamento ket naipakasaritaan a
kimmappon iti pisika a departamento, ken adu kadagiti propesional nga astronomo
ket addaanda iti pisika nga adadda ngem dagiti grado nga astronomia. Maysa
kadagiti agpakauna a sientipiko a warnakan iti daytoy a paset ket ti Europeano a
warnakan a nanaganan ti Astronomia ken Astropisika. Dagiti agpakauna a warnakan
nga Amerikano ket ti Ti Astropisika a Warnakan ken Ti Astronomiko a Warnakan.

Idi un-unana nga aldaw, ti astronomia ket binukel laeng ti panagpalpaliiw ken
dagiti maipadpadto a panaggunay dagiti banag a makitkita babaen ti mata laeng.
Kadagiti dadduma a lokasion, a kas ti Stonehenge, dagiti nasapa kultura ket
nagurnosda kadagiti adu nga artipakto a mabalin a dagitoy ket adda kadagiti
kapanggepan ti astronomia. Iti maipatinayon kadagiti seremonia a pangusar,
dagitoy nga obserbatorio ket mabalin a mausar a panangikeddeng dagiti tiempo, ti
nangruna a banag ti pannakaammo ti panagmula dagiti maapit, ken ti pay
pannakaawat ti kaatiddog ti tawen.

Sakbay a naparnuay dagiti ramit a kas ti teleskopio, ti nasapa a panagadal
dagiti bituen ket naar-aramid laeng kadagiti lugar a mabalin a magun-od, a kas
dagiti natayag a pasdek ken dagiti nangato a lugar nga inus-usar laeng ti mata.
Idi rimmang-ay ti sibilisasion, a naipangpangruna idiay Mesopotamia, Tsina,
Ehipto, Gresia, India, ken Tengnga nga Amerika, naaramid dagiti astronomiko nga
obserbatorio, ken dagiti kapanunotan ti katutubo ti law-ang ket nangrugi a
nasukisok. Kaaduan kadagiti nasapa nga astronomia ket pudno a binukel ti
panagimapa kadagiti puesto dagiti bituen ken dagiti planeta, ti siensia tattan a
naitudtudo a kas ti astrometrio. Manipud kadagitoy a panagpalpaliiw, dagiti
nasapa a naipanpanunotan kadagiti planeta ket naporma, ken ti kasasaad ti Init,
Bulan ken Daga iti law-ang ket pilosopiko a nasukisok. Ti Daga ket nainpamattian
nga isu ti sentro ti law-ang a ti Init, ti Bulan ken dagiti bituen ket
agpalpalikmut ti lawlawna. Daytoy ket naam-ammuan a kas ti heosentriko a modelo
ti law-ang, wenno ti Ptolemaiko a sistema, a nainaganan daytoy babaen kenni
Ptolomeo.

Ti naisangsangayan a nangruna a nasapa a naiparang-ay ket isu idi ti panagrugi
ti matematiko ken sientipiko nga astronomia, a nagrugi kadagiti Babilonio, a
nangipundar kadagiti pundasion para kadagiti sumaganad nga astronomiko a
tinawtawid a naparang-ay kadagiti adu a ken sabsabali a sibilisasion. Ti
Babilonio ket naduktalanda a dagiti lunar a salip ket nagsubsublida babaen
dagiti siklo a naam-ammuan a kas ti saros.

Kalpasan dagiti Babilonio, adda dagiti adu a panagrang-ay ti astronomia a
naaramid idiay taga-ugma a Gresia ken ti Helenistiko a lubong. Ti Griego nga
astronomia ket naiyuna a naidasig babaen ti panagsukisok ti nanakem, pisikal a
panakailawlawag para iti nainlangitan a penomena. Idi maika-3 a siglo BC, ni
Aristarko iti Samos ket nagkarkulo ti kadakkel ti Daga, ken rinukodna ti
kadakkel ken kaadayo ti Bulan ken ti Init, ken isu ti immuna a nangidiaya ti
heliosentriko a modelo ti of sistema a solar. Idi maika-2 a siglo BC, ni Hiparko
ket naduktalanna ti presesion, kinarkulona ti kadakkel ken kaadayo ti Bulan ken
nagparnuay kadagiti kasapaan a naam-ammuan nga astronomiko a ramramit a kas ti
astrolabio. Ni Hiparko ket nagpartuat pay ti konprehensibo a katologo dagiti
1020 a bituen, ken kaaduan kadagiti konstelasion ti akin-amianan a hemisperio a
naala manipud ti Griego nga astronomia. Ti Antikythera a mekanismo (c. 150–80
BC) ket maysa idi a nasapa nga analogo a kompiuter a naidaremdem a mangkarkulo
ti lokasion ti Init, Bulan, ken dagiti planeta para iti naited a petsa. Dagiti
teknolohiko nga artipakto nga adda ti kapadpada a karikut ket saan a naiparuar
aginggana idi maika-14 a siglo, nga idi ti mekaniko nga astronomiko a pagorasan
ket rimmuar idiay Europa.

Idi las-ud ti Tenga a Pnawen, ti astronomia ket kaaduan a nagtaltalinaay idiay
mediebal nga Europa, aginggana idi maika-13 a siglo. Nupay kasta, ti astronomia
ket rimmang-ay idiay Islamiko a lubong ken dagiti dadduma pay a paset ti lubong.
Daytoy ti nakaiturongan ti pannakairuar dagiti immuna nga astronomiko nga
obserbatorio iti Muslim a lubong babaen idi nasapa a maika-19 a siglo. Idi 964,
ti Andromeda nga Ariwanas, ti kadakkelan nga ariwanas idiay Lokal a Grupo, a
naglaon ti Nagririmpuok a Bitbituen, ket naduktalan idi babaen ti Persiano nga
astronomo a ni Azophi ken immun-una nga inpalpalawag idiay Libro dagiti Saan nga
Agkutkuti a Bituen. Ti SN 1006 a supernova, ti karaniagan nga nalawag a magnitud
nga estelar a pasamak iti nairehistro apakasaritaan, ket napaliiw idi babaen ti
Ehipsio Arabiko nga astronomo a ni Ali ibn Ridwan ken dagiti Insik nga astronomo
idi 1006. Adda dagiti nalatak nga Islamiko nga (kadawyan ket Persiano ken Arabo)
nga astronomo a nakaited kadagiti nangruna a kontribusion iti siensia ket
mairaman ni Al-Battani, Thebit, Azophi, Albumasar, Biruni, Arzachel,
Al-Birjandi, ken dagiti astronomo ti Maragheh ken Samarkand nga obserbatorio.
Dagiti astronomo iti las-ud ti dayta a panawen ket nangipaammoda kadagiti adu
nga Arabiko a nagan a tattan ket maus-usar para kadagiti agmaymaysa a bituen.
Naipampamattian pay a dagiti tidda ti nadaddadael idiay Nalatak a Zimbabwe ken
Timbuktu ket mabalin a nangibalay ti maysa nga astronomiko nga obserbatorio.
Dagiti Europeano ket datida a namatmati nga awan ti astronomiko a panagpalpaliiw
iti sakbay ti kolonial a Tengnga a Panawen a sub-Sahara nga Aprika ngem dagiti
moderno a nadukduktalan ket mangipakpakita ti sabali.

Idi las-ud ti Renasimiento, ni Nicolaus Copernicus ket nangisingasing ti maysa a
heliosentriko a modelo ti sistema a solar. Dagiti obrana ket insalsalakan,
pinadakkel, ken sinimpa babaen ni Galileo Galilei ken Johannes Kepler. Ni
Galileo ket nagpabaro babaen ti panag-usar kadagiti teleskopio tapno mapasayaat
dagitipanagpalpaliiwna.

Ni Kepler ket isu idi ti immuna anagaramid ti sistema a nangipalpalawag kadagii
husto a salaysay ti panaggunay dagiti planeta nga adda ti Init iti tengnga.
Nupay kasta, ni Kepler ket saan a nagballigi a nagaramid ti pagannurotan a
teoria para kadagiti linlinteg a sinursuratna. Daytoy ket naaramid babaen ti
pinarnuay ni Isaac Newton a nainlangitan a dinamika ken ti linteg ti panagguyod
tapno maikanungpalan a maipalpalawag dagiti panaggunay dagiti planeta. Ni Newton
ket nagparang-ay pay ti agballatek a teleskopio.

Dagiti adu pay a pannakaduktal ket gapu kadagiti pannakaparang-ay ti kadakkel
ken kasayaat dagiti teleskopio. Adda dagiti nasaysayaat a katologo dagiti bituen
a pinataud babaen ni Lacaille. Ti astronomo a ni William Herschel ket nagaramid
kadagiti naisalaysayan a katologo dagiti nebulosidad ken rimpuok, ken idi 1781
nakaduktal ti planeta a Uranus, ti immuna a nabirukan a planeta. Ti kaadayo ti
maysa a bituen ket nairanngarang idi 1838 idi ti paralahe ti 61 Cygni ket
rinukod idi ni Friedrich Bessel.

Idi las-ud ti maika-18 ken 19 a sigsiglo, ti pannakaikaskaso iti tallo a bagi a
parikut babaen ni Euler, Clairaut, ken ni D'Alembert ket nangiturong ti
nakanatad a panagipadto kadagiti panggep a panaggunay ti Bulan ken dagiti
planeta. Daytoy nga obra ket pinasayaat babaen ni Lagrange ken ni Laplace, a
nangpalubos a makarkulo ti masa dagiti planeta ken bulbulan manipud kadagiti
panagkutkutida.

Dagiti naisangsangayan a pannakaparang-ay ti astronomia ket gapuanan ti
pannakaiyamaamo ti baro a teknolohia, a mairaman ti espektroskopio ken
otograpia. Ni Fraunhofer ket nakaduktal kadagiti agarup a 600 a banda ti
espektro ti Init idi 1814–15, a daytoy ket, idi 1859, ni Kirchhoff ket
nangipakita kadagiti taudan ti kaadda dagiti nadumaduma nga elemento. Dagiti
bituen napasingkedan a kapadpada ti Init ti Daga, ngem adda dagiti nawatiwat a
sakup dagiti temperatura, masa, ken kadakkel.

Ti kaadda ti ariwanas ti Daga, ti Nagririmpuok a Bitbituen, a kas maysa a
nailasin a grupo dagiti bituen, ket napasinkedang laeng idi maika-20 a siglo, a
mairaman ti kaadda dagiti "akin-ruar" nga ariwanas, ken kalpasan ti daytoy, ti
pannakaipalawag ti Law-ang, a nakitkita iti panagadayo dagiti kaaduan nga
ariwanas manipud ti kaniatayo. Ti moderno nga astronomia ket nakaduktal pay
kadagiti adu a naisalsalumina a banbanag a kas dagiti quasar, pulsar, blazar,
ken dagiti radio nga ariwanas, ken nagus-usar kadagitoy a panagpalpaliiw tapno
makaparang-ay kadagiti maipapan iti bagi a teoria a mangipalpalawag kadagitoy a
banbanag iti termino dagiti maipadpada a naisalsalumina a banbanag a kas dagiti
nangisit nga abut ken dagiti neutron a bituen. Ti maipapan iti bagi a kosmolohia
ket nakaaramid kadagiti adu a panagrang-ay idi las-ud ti maika-20 a siglo, nga
adda ti modelo ti Big Bang nga adu a nasupsuportaran babaen kadagiti ebidensia
nga inted babaen ti astronomia ken pisika, a kasla iti kosmiko a mikroonda a
likudan a radiason, ti linteg ni Hubble, ken ti kosmolohiko a kaadu dagiti
elemento. Dagiti limbang a teleskopio ket nangpalubos kadagiti panagrukod
kadagiti paset ti elektromagnetiko nga espektro a kadawyan a nalappedan wenno
pusasawan babaen ti tangatang.

Iti astronomia, ti kangrunaan a taudan kadagiti pakaammo a maipanggep dagiti
nainlangitan a bagi ken dagiti dadduma pay a banag ket ti makitkita a lawag
wenno ti sapasap ti elektromagnetiko a radiasion. Ti mapalpaliiw nga astronomia
ket mabalin a mabingbingay babaen kadagiti napalpaliiw a rehion ti
elektromagnetiko nga espektro. Adda dagiti paset ti espektro a mabalin a
mapaliiw manipud ti rabaw ti Daga, bayat a dagiti dadduma a paset ket mabalin a
mapaliiw laeng manipud ti nangato a lugar wenno ti limbang. Ti naisangsangayan a
pakaammo kadagitoy a subpaset ket naited dita baba.

Ti radio nga astronomia ket adalenna ti radiasion dagiti kaatiddog ti allon a
dakdakkel ngem ti agarup a maysa a milimetro. Ti radio nga astronomia ket
maigiddiat manipud kadagiti sabali a porma ti mapalpaliiw nga astronomia gapu a
ti napaliiw a allon ti radio ket mabalin a matrato a kas dagiti allon ngem kas
dagiti mapagtalkan a poton. Isu nag, daytyoy ket nalaklaka a marukod ti amplitud
ken paset dagiti allon ti radio, a dagitoy ket saan a nalaka a maaramid kadagiti
ababa a kaatiddog ti allon.

Urayno adda dagiti allon ti radio a mapatpataud babaen dagiti astronomiko a
banag iti porma iti sengngaw ti pudot, kaaduan kadagiti radio a sengngaw a
mapalpaliiw manipud ti Daga ket makitkita iti porma iti sinkrotron a radiasion,
a daytoy ket mapataud no dagiti elektron ket agbalbalatokda kadagiti magnetiko a
lugar. Iti maipatinayon, adda dagiti bilang dagiti espektral a linia a mapataud
babaen ti interestelar nga alingasaw, a kas ti hidroheno nga espektral a linia
iti 21 cm, ket mabalin a mapaliiw kadagiti atiddog nga allon ti radio.

Adda dagiti nawatiwat a kita dagiti mapaliiw a banag iti kaatiddog ti allon nga
allon ti radio, ket mairaman dagiti supernova, interestelar nga alingasaw,
dagiti pulsar, ken dagiti aktibo a galaktiko a katengngaan.

Ti inpranalabbasit nga astronomia ket mangipanggep ti pannakaduktal ken
panagusig iti inpranalabbasit a radiasion (kaatiddog dagiti allon nga atatiddog
ngem ti nalabbasit a lawag). Malaksid iti kaatiddog dagiti allon nga asideg ti
makitkita a lawag, ti inpranalabbasit a radiason ket nakaro a masagsagepsep
babaen ti tangatang, ken ti tangatang ket agpataud kadagiti adu a sengngaw ti
inpranalabbasit. Iti gapuna daytoy, dagiti oberbatorio ti inpranalabbasit ket
nasken a mabirukan iti nangato, namaga a luglugar wenno iti limbang. Ti
inpranalabbaga nga espektro ket nasayaat kadagiti panagadadalkadagiti banag a
nalamiis unay nga agrangarang ti makitkita a lawag, a kasla dagiti planeta ken
dagiti sirkumestelar ar disko. Dagiti at-atiddog nga atiddog nga allon ti
inpranalabbasit ket mabalinda pay a serrekan dagiti ulep ti tapok a manglapped
ti makitkita a lawag, a mangipalubos ti panagpalpaliiw kadagiti ubbing a bituen
kadagiti molekular nga ulep ken dagiti bugas dagiti ariwanas. Adda dagiti
molekula ket napigsada nga agraniag iti inpranalabbasit. Daytoy ket mabalin nga
usaren ti panagadal ti kimika idiay limbang; ken ti naisangsangayan mabalin
daytoy nga agbduktal ti danum kadagiti bandus.

Iti naipakasaritaan, ti optikal nga astronomia, ken natawtawagan pay a kas ti
makitkita a lawag nga astronomia, ket isu ti kadaanan a porma iti astronomia.
Dagiti optikal a ladawan ket kasisigud a nainladawan babaen ti ima. Idi naladaw
a maika-19 a sigllo ken kaaduan ti maika-20 a siglo, dagiti ladawan ket
naar-aramid nga inus-usar ti potograpiko nga aruaten. Dagiti moderno a ladawan
ket naar-aramid iti panagusar kadagiti dihital a panagiduktalan, a
naisangsangayan kadagiti panagiduktalan nga agus-usar ti nakargaan-nasilpuan nga
aparato (CCDs). Nupay ti makitkita a lawag ket gumay-at manipud ti agarup a 4000
Å aginggana ti 7000 Å (400 nm aginggana ti 700 nm), ti isu met laeng ng aruaten
a maus-usar kadagitoy a kaatiddog ti allon ket maus-usar a panagpalpaliiw
kadagiti asideg-bioleta ken asideg-inpranalabbasit a radiasion.

Ti ultrabioleta nga astronomia ket sapasap a maus-usar a mangitudo kadagiti
panagpalpaliiw iti ultrabioleta a kaatiddog ti allon a nagbaetan ti agarup a 100
ken 3200 Å (10 aginggana ti 320 nm). Dagiti lawag iti daytoy a kaatiddog ti
allon ket masagepsep babaen ti tangatang ti Daga, isu nga dagiti panagpalpaliiw
kadagitoy a kaatiddog ti allon ket nasken a maaramid manipud kadagiti nangato a
tangatang wenno manipud ti limbang. Ti ultrabioleta nga astronomia ket
nasaysayaat a maitutop ti panagadal ti pudot a radiasion ken dagiti espektral a
sengngaw dagiti linia manipud kadagiti napudot nga asul a bituen (dagiti OB a
bituen) a dagitoy ket naraniag unay iti daytoy nga allon ti banda. Daytoy ket
mangiraman kadagiti asul a bituen kadagiti sabsabali nga ariwanas, a
pinunpuntaan dagiti nadumaduma nga ultrabioleta a pangsuksukisok. Dagiti
sabsabali a banag a kadawyan a napalpaliiw iti ultrabioleta a lawag ket mairaman
dagiti planetario a nebulosa, dagiti supernova a tidda, ken dagiti aktibo a
galaktiko a katengngaan. Nupay kasta, ti ultrabioleta a lawag ket nalaka
masagepsep babaen ti interestelar a tapok, isu a nasken ti husto a panag-paisu
kadagiti ultrabioleta a panagrukod.

Midia a mainaig iti Astronomia iti Wikimedia Commons Dagiti inadaw a sasao a
mainaig iti Astronomia iti Wikiquote (Ingles) Dagiti obra a mainaig iti
Astronomia iti Wikisource (Ingles)



https://ilo.wikipedia.org/wiki/Antartika

Ti Antartika (i/ænˈtɑrktɨkə/ wenno /ænˈtɑrtɨkə/)[Paamo 1] ket ti akin-abagatan
unay a kontinente iti lubong, masakupanna ti Abagatan nga Ungto. Mabirukan
daytoy idiay Antártiko a rehion iti Akin-abagatan a Hemisperio, gangani nga
abagatan amin iti Sirkulo ti Antartiko, ken napalikmutan babaen ti Akin-abagatan
a Taaw. Nga iti 14.0 a riwriw km2 (5.4 a riwriw sq mi), isu daytoy ti maikalima
a kadakkelan ti kalawa a kontinente kalpasan ti Asia, Aprika, Amianan nga
Amerika, ken Abagatan nga Amerika. Para iti pannakaipadpada, ti Antartika ket
gangani a mamindua ti kadakkel iti Australia. Agarup a 98% iti Antartika ket
nasakupan ti yelo a nagtimbengan a 1 milia (1.6 km) ti kapuskolna.

Ti Antartika, iti katimbengan, ket isu ti kalamiisan, kamagaan, ken ti kaanginan
a kontinente, ket isu ti addaan ti kangatuan a katimbengan ti kangatuan ti daga
kadagiti amin a kontinente. Ti Antartika ket nausigen a maysa a desierto, nga
addaan ti tinawen a panagtudtudo iti laeng 200 mm (8 a pulgada) iti igid ti
aplaya ken ti kaunegan iti daytoy a daga. Ti temperatura idiay Antartika ket
naabutanna ti −89 °C (−129 °F). Awan dagiti agnanayon nga agtaeng a tattao, ngem
addan ti agarup a 1,000 agingga ti 5,000 a tattao nga agtaeng ti makatawen
kadagidiay pagsukisokan nga estation a naiwaras iti dayta a kontinente. Dagiti
laeng naampon iti kalamiisan nga organismo ti agbiag idiay, mairaman dagiti adu
a kita ti algas, dagiti ayup (kas pagarigan dagiti tungaw, dagiti nematodo,
dagiti pinguino, dagiti póka ken dagiti tardigrado), bakteria, kudetdet, dagiti
mula, ken protista. No adda mulmula ditoy ti addaan laeng ket ti tundra.

Nupay dagiti mito ken pannagipagpagarup a maipanggep ti Terra Australis
("Akin-abagatan a Daga") ket naibagbaga payen manipud idi taga-ugma, ti immuna a
napasingkedan a panakakita ti kontinente ket sapsap a naawawat a naaramid idi
1820 baaben ti Ruso a panagbanniaga ni Fabian Gottlieb von Bellingshausen kenni
Mikhail Lazarev idiay Vostok ken Mirny. Ti kontinente, nupay kasta, ket
nabatbati a saan a naikaskaso kadagiti nabatbati a panawen ti maika-19 a siglo
gapu ti makabusor nga enbironmentona, ken adayo a panakaisinsinana. Ti Tulag ti
Antartika ket napirmaan idi 1959 babaen dagiti 12 a pagilian; iti tatta a
panawen, 49 a pagpagilin ti nagpirma ti tulag. Ti tulag ket mangiparit kadagiti
milisia nga aktibidad ken panagmina kadagiti minerales, mangiparit kadagiti
nuklear ken ti panagibelleng kadagiti nuklear a rugit, agsuporta kadagiti
sientipiko a panagsukisok, ken agsalaknib ti ekosona ti kontinente. Dagiti
agdama nga eksperimento ket inararamid babaen dagiti sumurok a 4,000 sientista
manipud kadagiti adu a pagilian.

Ti immuna a pormal a panaginagan ti nagan nga "Antartika" a kas ti maysa a
kontinente a nagan idi panawen ti 1890 ket naidakamat babaen ti Eskoses
kartograpo a ni John George Bartholomew. Ti nagan nga Antartika ket isu ti
nairomanisado a bersion ti Griego a kompuesto a balikas ti ἀνταρκτική
(antarktiké), pemenino ti ἀνταρκτικός (antarktikos), a kayatna a saoen ket
"kasumbangir ti Artiko", "kasumbangir ti amianan".



https://ilo.wikipedia.org/wiki/Uganda

Ti Uganda ( /juːˈɡændə/ yew-GAN-də wenno /juːˈɡɑːndə/ yew-GAHN-də), opisial a ti
Republika ti Uganda, ket maysa a napalikmutan ti daga a pagilian idiay Daya nga
Aprika. Ti Uganda ket nabeddengan iti daya babaen ti Kenya, iti amianan babaen
ti Abagatan a Sudan, iti laud babaen ti Demokratiko a Republika iti Kongo, iti
abagatan a laud babaen ti Rwanda, ken iti abagatan babaen ti Tanzania. Ti
akin-abagatan a paset iti daytoy a pagilian ket mangiraman ti dakkel a paset iti
Danaw Victoria, a daytoy pay ket kinabinningay babaen ti Kenya ken Tanzania.

Ti nagan a Uganda ket naala manipud ti pagarian tiBuganda, a nangsakup ti dakkel
a paset iti abagatan iti daytoy a pagilian a mairaman ti kapitoliona a ti
Kampala.

Dagiti tattao ti Uganda idi ket agan-anup ken agburburasda manipud idi 1,700
aginggana idi 2,300 a tawtawen, idi dagiti agsasao ti Bantu a populasion ket
napanda idiay akin-abagatan a paset iti daytoy a pagilian. Ti Uganda ket
nagun-odna ti panakawayawayas manipud ti Britaniko idi 9 Oktubre 1962.

Ti opisial a pagsasao ti Uganda ket ti Ingles ken Swahili, nupay kasta adu pay
dagiti sabsabali a pagsasao a maisasao iti daytoy a pagilian.



https://ilo.wikipedia.org/wiki/Taaw_Pasipiko

Ti Taaw Pasipiko ket isu ti kadakkelan a pannakabingbingay dagiti taaw iti Daga.
Daytoy ket gumay-at manipud ti Taaw Artiko iti amianan aginggana ti
Akin-abagatan a Taaw (wenno, depende iti panangipalawag, aginggana iti
Antartika) iti abagatan ken bineddengan babaen ti Asia ken Australia iti laud
ken ti Kaamerikaan iti daya.

Kadagiti 165.25 riwriw a kuadrado kilometro (63.8 riwriw a kuadrado milmilia)
iti kalawa, daytoy ti kadakkelan a pannakabingbingay ti Taaw ti Lubong – ken,
ken iti dayta a gapu, ti hidrospera – ket sakupenna ti agarup a 46% iti rabaw ti
danum ti Daga ken agarup a a maysa a pagkatlo iti dagupna a kalawa iti rabaw, a
mangaramid daytoy a dakdakkel ngem no maitiptipon amin dagup ti kalawa ti daga
iti lubong. Ti ekuador ket bingayenna pay daytoy iti Amianan a Taaw Pasipiko ken
Abagatan a Taaw Pasipiko, nga addaan dagiti dua mailaksid: ti Galápagos ken ti
Is-isla Gilbert, a bayat nga agas-askaw iti ekuador, dagitoy ket sibubukelda nga
adda iti uneg ti Abagatan a Pasipiko. Ti Trinsera ti Mariana idiay akinlaud nga
Amianan a Pasipiko ket isu ti kaadaleman a puntos iti lubong, nga umabot daytoy
iti kaadalem iti 10,911 metro (35,797 ft).

Ti akindaya a Taaw Pasipiko ket isu idi ti immuna a nakita babaen dagiti
Europeano idi nasapa a maika-16 a siglo idi ti Espaniol nga eksplorador a ni
Vasco Núñez de Balboa ket binallasiwna ti Ismo ti Panama idi 1513 ken
naduktalanna ti nalatak nga "akin-abagatan a baybay" a ninagananna iti Mar del
Sur. Ti agdama a nagan ti taaw ket inaramid babaen ni Ferdinand Magellan ti
Portugues nga eksplorador idi las-ud ti Espaniol a sirkumnabigasion iti lubong
idi 1521, idi nakasarak kadagiti nasayaat nga angin iti panangabotna ti taaw.
isu a tinawaganna idi daytoy ti Mar Pacifico iti Portuges, a kayatna a sawen ket
"nalinak a baybay".

Dagiti nangruna a migrasion ket napasamak idiay Pasipiko kadagiti prehistoriko a
panawen. Idi agarup a 3000 BC, dagiti tattao nga Austronesio idiay isla ti
Taiwan ket nalainganda iti arte adayo a distansia a panabanniaga iti canoe ken
inwarwarisda ti bagbagida ken dagiti pagsasaoda iti abagatan ti Filipinas,
Indonesia, ken ti maritimo nga Abagatan a daya nga Asia; ti laud a mapan idiay
Madagascar; ti abagatan a daya a mapan idiay Baro a Guinea ken Melanesia
(nakiinnasawa kadagiti patneng a Papua); ken ti daya a mapan kadagiti isla ti
Mikronesia, Oceania ken Polinesia.

Ti adayo ti distansia a panagtagilako ket napadur-as iti amin nga igid ti aplaya
manipud idiay Mosambike aginggana idiay Hapon. Ti panagtagilako, ken isu ti
nagresultaan ti pannakaammo, ken naigay-at kadagiti isla ti Indonesia ngem saan
nga idiay Australia. Idi saan a naladladaw ngem 878 idi adda iti adu a pagtaenga
ti Islamiko idiay Kanton kaaduan daytoy a panagtagilako ket tinengngel idi
babaen dagiti Arabo wenno dagiti Muslim. Idi 219 BC ni Xu Fu ket naglayag idiay
Pasipiko a nagbirbiruk para iti enkanto ti immortalidad. Manipud idi 1404
aginggana idi 1433 ni Zheng He ket nangidaulo kadagiti ekspedision idiay Taaw
Indiano.

Ti immuna nga iyaasideg dagiti Europeano a nabigador iti akinlaud nga igid ti
Taaw Pasipiko ket inaramid babaen ti Portuges nga ekspedision ni António de
Abreu ken ni Francisco Serrão idiay Is-isla Maluku idi 1512, ken iti ekspedision
ni Jorge Álvares iti abagatan a Tsina idi 1513, ken dagitoy a dua ket inbilin
babaen ni Afonso de Albuquerque.

Ti daya bangir ti taaw ket naduktalan babaen ti Espaniol nga eksplorador a ni
Vasco Núñez de Balboa idi 1513 kalpasan ti ekspedisionna a nangballasiw ti Ismo
ti Panama ken nakaabot iti baro a taaw. Ninagananna daytoy iti Mar del Sur
(literal a, "Baybay iti Abagatan" wenno "Baybay Abagatan") gapu ta ti taaw ket
adda iti abagatan ti aplaya ti ismo nga idiay ti immuna a nagpaliiwanna ti
Pasipiko.

Kalpasanna, ti Portuges nga eksplorador a ni Ferdinand Magellan ket naglayag
idiay Pasipiko iti ekspedision iti sirkumnabigasion iti lubong manipud idi 1519
aginggana idi 1522. Ni Magellan ket inawagna ti taaw iti Pacífico (wenno
"Pasipiko" [a kayatna a sawen ket "nalinak"]) gapu ta, kalpasan ti panaglayag
kadagiti nabagio a baybay iti Rawis ti Sara, isu ket nasorpresa no kasano ti
nakaipanan ti katalna dagiti danum. Urayno ni Magellan ket pimmusay diay
Filipinas idi 1521, ti Espaniol a nabigador a ni Juan Sebastián Elcano ket
indauluan ti ekspedision nga agsubli idiay Espania iti ballasiw ti Taaw Indiano
ken iti likmut ti Rawis ti Naimbag a Namnama, ken nangkompleto daytoy ti immuna
a sirkumnabigasion ti lubong idi 1522. Iti panaglayag iti likmut ti daya dagiti
Molucca, idi baetan ti 1525 ken 1527, dagiti ekspedision ti Portuges ket
nakaduktal iti is-isla Caroline ken Papua Baro a Guinea. Idi 1542–43 ti Portuges
ket naabotn apay ti Hapon.

Idi 1564, dagiti lima nga Espaniol a barko a naglaon kadagiti 379 nga
eksplorador ket binallasiwda ti taaw manipud idiay Mehiko nga indauluan babaen
ni Miguel López de Legazpi ken naglayagda idiay Filipinas ken Is-isla Mariana.
Para kadagiti nabati a paset ti maika-16 a siglo, adu dagiti impluensia dagiti
Espaniol, nga addaan kadagiti barko a naglaylayag manipud idiay Mehiko ken Peru
iti ballasiw ti Taaw Pasipiko a mapan idiay Filipinas, babaen ti Guam, ken ti
panangipatakder Dagiti Espaniol a Daya nga India. Dagiti galeon ti Manila ket
nagtartaray kadagiti dua ken gudua a sigsiglo ken nangisilpo ti Manila ken
Acapulco, iti maysa kadagiti kaatiddogan a dalan ti panagtagilako iti
pakasaritaan. Dagiti ekspedision ti Espaniol ket nakaduktal pay ti Tuvalu, ti
Marquesas, ti Is-isla ti Solomon,ken Baro a Guinea idiay Abagatan a Pasipiko.

Kalpasanna, iti panagbiruk ti Terra Australis (kas "ti [nalatak] nga
Akin-abagatan a Daga"), dagiti Espaniol nga eksplorador iti maika-17 a siglo ket
naduktalanda dagiti purpuro ti Pitcairn ken Vanuatu, ken naglayag iti Lingsat
Torres iti baetan ti Australia ken Baro a Guinea, a nanaganan iti nabigador a ni
Luís Vaz de Torres. Dagiti Olandes nga eksplorador, ket naglaylayag iti likmut
ti akin-abagatan nga Aprika, ket nakibinglayda met ti panagduktal ken
panagtagilako; ni Abel Janszoon Tasman ket naduktalanna ti Tasmania ken Baro a
Selanda idi 1642. Ti maika-18 a siglo ket mangmarka ti rugi ti nangruna nga
eksplorasion babaen dagiti Ruso idiay Alaska ken ti Is-isla Aleutiana.
Nangipatulod pay ti Espña kadagiti ekspedision idiay Amianan a laud a Pasipiko
ken nakaabot iti Isla Vancouver idiay akin-abagatan a Kanada, ken Alaska. Dagiti
Pranses ket sinukimatda ken tinaenganda ti Polinesia, ken dagiti Britaniko ket
naglayag kadagiti tallo kenni James Cook idiay Abagatan a Pasipiko ken
Australia, Hawaii, ken ti Amianan a laud ti Pasipiko ti Amianan nga Amerika. Idi
1768, ni Pierre-Antoine Véron, ti ubing nga astronomo a kinykuyogna ni Louis
Antoine de Bougainville iti panagbanniagana iti eksplorasion, ket nagipundar ti
umiso a kaakaba ti Pasipiko ti umuna iti pakasaritaan. Maysa kadagiti kasapaan a
panagbanniaga iti sientipiko nga eksplorasion ket inurnos idi babaen ti Espania
iti Ekspedision Malaspina ti 1789–1794. Daytoy ket naglayag iti nawatiwat a
luglugar iti Pasipiko, manipud idiay Rawis ti Sara aginggana idiay Alaska, Guam
ken ti Filipinas, Baro a Selanda, Australia, ken ti Abagatan a Pasipiko.

Idi maika-16 ken maika-17 a siglo ti Espania ket inkeddengna ti Taaw Pasipiko a
Mare clausum – ti baybay a narikpan kadagiti dadduma a bileg ti marina. Ti ammo
laeng a sumrekan manipud ti Atlantiko, ti Lingsat ti Magallanes ket sagpaminsan
a napatpatruliaan idi babaen dagiti plota a naipatulod a mangpawil ti panaserrek
dagiti saan nga Espaniol a barko. Idiay akinlaud a patingga ti Taaw Pasipiko ti
Olandes ket nagpangta iti Espaniol a Filipinas.

Ti umad-adu nga imperialismo idi las-ud ti maika-19 a siglo ket nagresultaan iti
pannakasakop iti kaaduan ti Oceania babaen dagiti bileg ti Europa, ken
kalpasanna, ti Hapon ken ti Estados Unidos. Dagiti adu a kontribusion ti
oseanograpiko a pannakaammo ket naaramid kadagitoy a panagbanniaga ti HMS Beagle
kadagiti tawen ti 1830, a nakalugan ni Charles Darwin; ti HMS Challenger idi
las-ud dagiti tawen ti 1870; ti USS Tuscarora (1873–76); ken ti Aleman a Gazelle
(1874–76).

Idiay Oceania, Ti Pransia ket naakala iti pangyuna a puesto a kas imperial a
bileg kalpasan iti panagramidna a protektorado ti Tahiti ken ti Baro a Caledonia
idi 1842 ken 1853. Kalpasan idi binisita ti marima ti Isla ti Paskua ti
Panagungar idi 1875 ken 1887, ti Chileno nga opisial ti marina a ni Policarpo
Toro ket nakabael a nakitulag ti maysa nga inkorporasion ti isla iti Chile iti
natibo a ni Rapanui idi 1888. Babaen ti panagsakop ti Isla ti Paskua ti
Panangungar, ti Chile ket timmipon kadagiti imperial a pagilian.(p53) Babaen idi
1900 ngangani amin nga is-isla ti Pasipiko ket tinengngel babaen ti Britania,
Pransia, Estados Unidos, Alemania, Hapon, ken Chile.

Urayno ti Estados Unidos ket nakagun-od iti panagtengngel iti Guam ken ti
Filipinas manipud ti Espania idi 1898, ti Hapon ket isu tikaaduan a nagtengngel
ti akinlaud a Pasipiko babaen idi 1914 ken sinakopna dagiti adu nga isla idi
las-ud ti Sangalubongan a Gubat II. Nupay kasta, idi nagpatingga dayta a gubat,
ti Hapon ket naabak ken ti Plota ti Pasipiko ti Estados Unidos ket isu idi ti
birtual a master ti taaw. Manipud idi patingga ti Sangalubongan a Gubat II, adu
kadagiti dati a kolonia idiay Pasipiko ket nagbalinday kadagiti nawaya nga
estado.

Ti pasipiko ket isinana ti Asia ken Australia manipud ti Kaamerikaan. Daytoy ket
mabalinpay nga ad-adu a mabingbingay babaen ti ekuador kadagiti paset ti
akin-amianan (Amianan a Pasipiko) ken akin-abagatan (Abagatan a Pasipiko) .
Daytoy ket gumay-at iti rehion ti Antartika iti abagatan aginggana idiay Artiko
iti amianan. Ti Taaw Pasipiko ket sakupenna ti agarup a mays a pagkatlo ti rabaw
ti Daga, ken addaan iti kalawa iti 165.2 ririw kuadrado kilkilometro (63.8
riwriw a kuadrado milmilia) —ken ad-adu a dakdakkel ngem ti intero a masa ti
Daga iti agarup a 150 riwriw kuadrado kilkilometro (58 a riwriw kuadrado
milmilia).

Daytoy ket gumay-at iti agarup a 15,500 kilkilometro (9,600 mi) manipud idiay
Baybay Bering idiay Artiko aginggana idiay akin-amianan a patingga ti
sirkumpolar ti Akin-abagatan a Taaw iti 60°S (dagiti nadadaan a panangipalawag
ket igay-atna daytoy aginggana idiay Baybay Ross ti Antartika), ti Pasipiko ket
umabot iti kalatakanna iti daya-laud a kaakaba iti agarup ti 5°N latitud, nga
idiay ket maigay-at iti agarup a 19,800 kilkilometro (12,300 mi) manipud idiay
Indonesia aginggana idiay aplaya ti Colombia – kagudua daytoy iti likmut ti
lubong, ken ad-adu a mamin lima a beses ti diametro iti Bulan. Ti ammo a
kababaan a puntos iti Daga—ti Trinsera ti Mariana—ket mabirukan iti 10,911
metmetro (35,797 ft wenno dagiti 5,966 a kadeppa) iti baba ti pantar ti baybay.
Ti agtengnga a kaadalemna ket 4,280 metmetro (14,040 ft weno dagiti 2,333 a
kadeppa), a mangikabil ti dagup a tomo ti danum iti 710,000,000 kubiko
kilkilometro.

Gapu kadagiti epekto ti plata tektoniko, ti Taaw Pasipiko ket agdama a
bumasbassit babaen ti agarup a maysa a pulgada iti tunggal maysa a tawen
(2–3 cm/yr) kadagiti tallo a bangir, agarup nga agtengnga iti 0.2 kuadrado milia
(0.52 km2) iti tinawen. Babaen iti pannakaigiddiat, ti Taaw Atlantiko ket
dumakdakkel.

Iti igid ti saan a regular nga akinlaud a pagbeddenagn ti Taaw Pasipiko ket
mabieukan dagiti adu a bayaby, ti kadakkelan kadagitoy ket ti Baybay Celebes,
Baybay Coral, Baybay Daya Tsina, Baybay Filipinas, Baybay ti Hapon, Baybay
Abagatan Tsina, Baybay Sulu, Baybay Tasman, ken ti Baybay Duyaw. Ti Lingsat ti
Malacca ket tumipon iti Pasipiko ken ti Taaw Indiano iti laud, ken ti Pasahe
Drake ken ti Lingsat ti Magallanes ket isilpona ti Pasipiko iti Taaw Atlantiko
iti daya. Iti amianan, ti Lingsat Bering ket isilpona ti Pasipiko iti Taaw
Artiko.

Iti panagsaksakaw ti Pasipiko ti maika-180 a meridiano, ti Laud a Pasipiko
(wenno akinlaud a Pasipiko, idiay asideg ti Asia) ket adda iti Akindaya a
Hemisperio, bayat a ti Daya Pasipiko (wenno akindaya a pasipiko, idiay asideg ti
Kaamerikaan) ket adda iti Akinlaud a Hemisperio.

Para kadagiti kaaduan a panagbanniaga ni Magalanes manipud ti Lingsat ti
Magallanes idiay Filipinas, ti eksplorador ket agpayso a naduktalanna a nalinak
ti taaw. Nupay kasta, ti Pasipiko ket saan a kankanayon a nalinak. Adu dagiti
tropikal a bagio ti mangsumpeg kadagiti isl ti Pasipiko. Dagiti daga ti likmut
ti Ngarab ti Pasipiko ket napno kadagiti bulkan ken masansan a maapektaran
babaen dagiti gingined. Dagiti tsunami, a pinataud babaen dagiti adad iti siro a
gingined, ket nakadadael kadagiti adu nga isla ken kadagiti dadduma kaso ket
nagdadael kadagiti intero nga ili.

1 Naisuppiatan ti kasasaad ti Taiwan. Para iti adu pay a pakaammo, kitaen ti
politikal a kasasaad ti Taiwan.

Dagiti isla iti intero nga uneg ti Taaw Pasipiko ket mabalin a mabingbingay
kadagiti tallo a nangruna a grupo nga ammo a kas ti Mikronesia, Melanesia ken
Polinesia. Ti Mikronesia, a mabirukan iti amianan ti ekuador ken laud ti
Internasional a Linia ti Petsa, ket mairaman ti Is-isla Mariana iti amianan a
laud, ti Is-isla Caroline iti tengnga, ti Is-isla ti Marshall iti laud ken ti
is-isla ti Kiribati iti abagatan a laud.

Ti Melanesia, iti abagatan a laud, ket mairaman ti Baro a Guinea, ti maikadua a
kadakkelan nga isla iti lubong kalpasan ti Greenland ken isu ti kadakkelan
kadagiti isla ti Pasipiko. Dagiti sabali pay a nangruna a grupo ti Melanesia
manipud ti amianan aginggana iti abagatan ket ti Purpuro Bismarck, ti is-isla ti
Solomon, Santa Cruz, Vanuatu, Fiji ken Baro a Caledonia.

Ti kadakkelan a lugar, ti Polinesia, a gunay-at manipud idiay Hawaii iti amianan
aginggana ti Baro a Selanda iti abagatan, ken sakupenna pay ti Tuvalu, Tokelau,
Samoa, Tonga ken ti Is-isla Kermadec iti laud, ti Is-ila Cook, Is-isla Society
ken ti is-isla Austral iti tengnga, ken ti is-isla Marquesas, Tuamotu, Is-isla
Mangareva ken ti Isla ti Paskua ti Panagungar iti daya.

Dagiti isla idiay Taaw Pasipiko ket addaan kadagiti uppat a batayan a kita:
kontinental nga is-isla, nangato nga is-isla, koral a rawraw-ang, ken dagiti
naisalto a plataporma ti koral. Dagiti kontinetal nga isla ket mabirukan iti
ruar ti linia ti andesita ken mairaman ti Baro a Guinea, dagiti isla ti Baro a
Selanda, ken ti Filipinas. Adda dagitoy nga isla ket estruktura a mainaig
kadagiti asideg a kontinente. Dagiti nangato nga isla ket bulkaniko iti taudan,
ken adu kadagitoy ket aglaon kadagiti bulkan. Dagiti kastoy ket ti Bougainville,
Hawaii, ken ti Is-isla ti Solomon.

Dagiti raw-ang a koral iti Pasipiko ket dagiti ababa nga estruktura a dimmakkel
iti balsatiko nga ayus ti lava iti sirok ti rabaw ti taaw. Maysa a kas pagarigan
iti daytoy ket ti Nalatak a Bangen ti Raw-ang idiay akin-amianan a daya ti
Australia nga addaan kadagiti kawar ti takop ti raw-ang. Ti maikadua a kita ti
isla a naporma iti koral ket ti naisalto a plataporma ti koral, a daytoy ket
kadawyan a dakdakkel bassit ngem dagiti ababa nga isla ti koral. Dagiti
pagarigan ket mairaman ti Banaba (dati Isla Taaw) ken ti Makatea iti grupo ti
Tuamotu ti Pranses a Polinesia.

Midia a mainaig iti Taaw Pasipiko iti Wikimedia Commons Nagsasabtan: 0°N 160°W﻿
/ ﻿0°N 160°W﻿ / 0; -160



https://ilo.wikipedia.org/wiki/Sudan

Ti Sudan (i/suːˈdæn/ wenno /suːˈdɑːn/; Arabiko: السودان‎, as-Sūdān), opisial a
ti Republika iti Sudan (Arabiko: جمهورية السودان‎, Jumhūrīyat as-Sūdān), ken
sagpaminsan a natawtawagan a kas ti Amianan a Sudan, ket maysa a Arabo nga
estado idiay Amianan nga Aprika (daytoy ket naipanuotan pay a kas paset ti
Tengnga a Daya). Daytoy ket nabeddengan babaen ti Ehipto iti amianan, ti Baybay
Nalabbaga iti amainan a daya, ti Eritrea ken Etiopia iti daya, ti Abagatan a
Sudan iti abagatan, ti Republika ti Tengnga nga Aprika iti abagatan alaud, ti
Chad iti laud, ken ti Libya iti amianan a laud. Ti populasion ti Sudan ket ti
nagtitiponan dagiti patneng nga agtataeng iti Tanap ti Nilo, ken dagiti
kaputotan dagiti immalis manipud ti Arabiano a Peninsula. Gapu ti pamay-an a
Arabisasion a kadawyan iti amin a kadagupan ti Arabo a lubong, ti Arabo a
kultura ket isu tatan ti kaaduan idiay Sudan. Kaaduan ti populasion ti Sudan ket
sumusurotda iti Islam. Ti Nilo ket bingbingayenna ti pagilian iti akindaya ken
akinlaud a gugudua.

Dagiti tattao ti Sudan ket addaanda ti atiddog a pakasaritaan a gumay-at manipud
ti kina-ugma a naidebdedan iti pakasaritaan iti Ehipto. Ti Sudan ket
nagsagsagaba ti sangapulo ket pito a tawtawen ti sibil a gubat idi las-ud ti
Umuna a Sudanes a Sibil a Gubat (1955–1972) a sinarunuan babaen dagiti etniko,
relihioso ken ekonomiko a suppiatan a nagbaetan dagiti Muslim nga Arabo iti
Akin-amianan a Sudan ken ti kaaduannga animista ken Kristiano a Nilotes iti
Abagatan a Sudan. Daytoy ket gapuanan ti Maikadua a Sudanes a Sibil a Gubat idi
1983. Gapu kadagiti agtultuloy a politiko ken milisia a salisal, ti Sudan ket
naagaw idi babaen iti awan ti natnatay a kudeta babaen ni koronel Omar al-Bashir
idi 1989, a kalpasan daytoy ket nangirangarang kaniana a kas ti Presidente iti
Sudan. Ti sibil a gubat ket nagpatingga ti panakapirma ti maysa a Konprehensibo
a Tulagan ti Kappia a nagited daytoy ti katurayan ti akin-abagatan idi a rehion
ti pagilian. Kalpasan ti maysa a reperendum a natengngel idi Enero 2011, ti
Abagatan a Sudan ket simmina idi 9 Hulio 2011 nga inpalubosan ti Sudan.

Kameng daytoy ti Nagkaykaysa a Pagpagilian, ti Sudan ket mangtartaripato pay ti
pannakaikamenna iti Kappon ti Aprika, ti Arabo a Liga, ti Organisasion oiti
Islamiko a Pagtitinnulongan, ken ti Di nailinia a Tignay, ken agserserbi pay nga
agpalpaliiw iti Organisason ti Sangalubongan a Komersio. Ti kapitoliona ket ti
Khartoum, a daytoy ket agserserbi a kas ti politiko, kultura ken komersio a
sentro ti pagilian. Daytoy ket opisial a pederal a presidential a representatibo
a demokrasia a republika, dagiti politika iti Sudan ket nawatiwat a
naipanpanunotan babaen ti sangalubongan a komunidad nga adda ti kaunegan ti
maysa a autoritariano a sistema gapu ti panagtengngel ti Partido ti Nailian a
Kongresos (NCP) iti hudisiario, nga ehekutibo ken lehislatibo a sangsanga ti
gobierno.



https://ilo.wikipedia.org/wiki/Madagascar

Ti Madagascar, opisial a ti Republika ti Madagascar (Malagasi: Repoblikan'i
Madagasikara [republiˈkʲan madaɡasˈkʲarə̥];; Pranses: République de Madagascar)
ken dati nga ammo a kas ti Republika Malagasi, ket ti isla a pagilian idiay Taaw
Indiano, idiay aplaya ti Abagatan a daya nga Aprika. Ti pagilian ket buklen ti
isla ti Madagascar (ti maikapat a kadakkelan nga isla iti lubong), ken dagiti
dadduma pay a babbabassit a kaarubayan nga isla. Kalpasan ti prehistoriko a
pannakaisinsina ti superkontinente ti Gondwana, ti Madagascar ket naisina maipud
iti peninsula Indiano idi agarup a 88 a riwriw a tawtawen iti napalabas, ken
nangpalubos daytoy nga agbaliw iti relatibo a pannakaisina dagiti patneng a mula
ken dagiti ayup. Iti nagbanagan, ti Madagascar ket punto ti nasayaat a
biodibersidad; sumurok a 90% iti naatap a biagna ket saan a mabirukan iti
sadinoman a lugar iti Daga. Ti agdumaduma nga ekosistema ti isla ken ti
naisangayan a naatap a biag ket naipangta babaen ti nakaro nga iya-adu ti
populasion ti tao ken dagiti pay dadduma a pangta ti enbironmento.

Midia a mainaig iti Madagascar iti Wikimedia Commons Pakaammo ti panagbiahe
idiay Madagascar manipud iti Wikivoyage (Ingles)



https://ilo.wikipedia.org/wiki/Luzon

Ti Luzon ket isu ti kadakkelan nga isla idiay Filipinas. Mabirukan daytoy idiay
akin-amianan unay a rehion iti purpuro, ken daytoy ket nagan pay ti maysa
kadagiti kangrunaaan a grupo ti is-isla iti pagilian a naisentro iti isla
(dagiti dua a sabali ket ti Visayas ken Mindanao). Ti Luzon a kas ti isla ket
mairaman ti maitutop a Luzon, ti Batanes ken Babuyan a grupo dagiti isla iti
amianan, ken dagiti isla iti Catanduanes, Marinduque, Masbate, Romblon, ken
Mindoro. Ti Luzon ket isu ti ekonomia ken politikal a sentro iti Filipinas,
daytoy ket ayan ti kapitolio a siudad iti daytoy a pagilian, ti Manila.

Ti isla iti Luzon ket buklenna ti 8 kadagiti 17 nga administratibo a rehion iti
Filipinas. Dagitoy a rehion ket saan a politikal a bagbagi, ngem dagitoy ket
agserbi a kas administratibo a panakaigrupo laeng dagiti probinsia. Dagitoy ket
ti:

Ti Rehion ti Ilocos (Rehion I) ket adda idiay amianan a daya a baktrang iti isla
ken sanguenna ti Baybay Abagatan Tsína. Daytoy a rehion ket naamammuan para
kadagiti puraw a kadaratan nga aplayana ken nabaknang a pakasaritaan. Dagiti
probinsi aket to Ilocos Norte, Ilocos Sur, La Union, ken Pangasinan. Ti
administratibo a a sentrona ket ti Siudad ti San Fernanado.

Ti Tanap ti Cagayan (Rehion II) ket mabirukan idiay amianan a daya a paset iti
kangrunaan nga isla ken sakupenna ti Batanes ken Is-isla ti Babuyan iti amianan.
Daytoy a tanap ket napalikmutan babaen ti Tengnga a Kordiliera ken ti
kabanbantayan ti Sierra Madre. Ti agananod iti tengnga ket kaatiddogan a karayan
iti daytoy a pagilian, ti Karayan Cagayan. Dagiti probinsia ket ti Batanes,
Cagayan, Isabela, Nueva Vizcaya, ken Quirino. Ti administratibo a sentro iti
daytoy a rehion ket ti Siudad ti Tuguegarao.

Ti Tengnga a Luzon (Rehion III) ket buklenna ti kadakkelan a tanap iti pagilian
ken agpatpataud ti kaaduan a paay iti bagas ti pagilian. Dagiti probinsia ket ti
Aurora, Bataan, Bulacan, Nueva Ecija, Pampanga, Tarlac, ken Zambales. Ti
administratyibo a sentro iti daytoy a rehion ket ti Siudad San Fernando,
Pampanga. Ti kuartel ti Marina ti Estados Unidos idi a Subic Bay ket mabirukan
idiay Subic, Zambales a ti sigud nga Aero Puersa ti Estados Unidos ket adda
idiay Clark Field, Pampanga. Dagitoy dua tattan ket dagiti agrangrang-ay a
naipangpangruna a sona ti ekonomia iti pagilian. Dagiti kangrunaan a pagsasao
ket ti Kapampangan ken Tagalog.

Ti CALABARZON (Rehion IV-A), ket maysa kadagiti kabaroan a rehion ti pagilian,
daytoy idi ket paset iti Akin-abagatan a Tagalog (Rehion IV). Maysa daytoy
kadagiti kaaduan ti populasion a luglugar iti pagilian. Ti nagan ti rehion ket
akronimo a naipakatakderan para kadagiti probinsiana, a dagiti Cavite, Laguna,
Batangas, Rizal, ken Quezon. Dagiti Tagalog ket isu ti kaaduan nga etniko a
grupo iti daytoy a rehion, a ti Tagalog ketisu ti kangrunaan a maisasao. Ti
mabigbigan nga administratibo a sentrona ket ti Manila, nga adda daytoy idiay
Metro Manila, nupay kasta, adu kadagiti opisial ti gobierno nga agusig a ti
Siudad ti Quezon, nga adda met iti Metro Manila a kas ti administratibo a sento,
ken ti pay, Siudad ti Lucena. Ti administratibo a sentro iti daytoy a rehion ket
ti Siudad ti Calamba.

Ti MIMAROPA (Rehion IV-B), a mairaman ti CALABARZON daytoy ket maysa pay
kadagiti kabaroana rehion ti pagilian, ket daytoy ket sigud a paset idi ti
Akin-abagatan a Tagalog (Rehion IV). Bukklen daytoy ti kaaduang kadagiti isla
iti grupo ti Luzon. Ti nagan daytoy a rehion ket akronimo a naipatakderan dagiti
probinsiana, a dagitoy ket ti Marinduque, Occidental Mindoro, Oriental Mindoro,
Palawan ken Romblon. Ti administratibo a sentro iti daytoy a rehion ket ti
Siudad ti Calapan.

Ti Rehion tyi Bicol (Rehion V) ket sakupenna ti Peninsula ti Bicol idiay
abagatan a daya a gibus iti isla ti Luzon, ken dagiti is-isla a mairaman ti isla
a probinsia iti Catanduanes ken Masbate. Dagiti nabati a kangrunaan a daga a
probinsia ket ti Albay, Camarines Norte, Camarines Sur, ken Sorsogon. Ti
administratibo a sentro iti daytoy a rehion ket ti Siudad ti Legazpi. Dagiti
agtaeng a kaputotan ti Bicolano ket agsasao da ti Bikol a kas ti kangrunaan a
pagsasao.

Ti Rehion Administratibo ti Kordiliera (KAR) ket gangani a sakupenna ti Tengnga
a Kordiliera a kabanbantayan iti Akin-amianan a Luzon. Ti KAR, ket naipartuat
idi 1989 a kas maysa a naipangpangruna nga administratibo a rehion para kadagiti
patneng a tribu iti kabanbantayan. Dagiti probinsiana ket ti Abra, Apayao,
Benguet, Ifugao, Kalinga, ken Mountain Province. Ti rehional a sentrona ket ti
Siudad ti Baguio.

Ti Nailian a Kapitolio a Rehion (NKR) ket maysa a naipangpangruna nga
administratibo a rehion a mangbukel ti kapitolio iti pagilian, ti Manila; ti
kaaduan ti populasion a siuda ti pagilian, ti Siudad ti Quezon; ken dagiti
mainayon pay a l 15 a siudad ken munisipalidad. Daytoy a rehion ket nalatlatal a
naamammuan a kas ti Metro Manila. Daytoy laeng ti rehion iti pagilian nga awanan
iti probinsia, ken isu ti kapusekan ti populasion ken addaan iti sumurok a 10 a
riwriw nga agtataeng a tatatao iti lugar ti 636 km².



https://ilo.wikipedia.org/wiki/Libya

Ti Libya (Arabiko: ‏ليبيا‎, Berber: ⵍⵉⴱⵢⴰ, Libya) ket maysa a pagilian idiay
Maghreb a rehion iti Amianan nga Aprika a nabeddengan babaen ti Baybay
Mediteraneo iti amianan, ti Ehipto iti daya, ti Sudan iti abagatan a daya, ti
Chad ken Niger iti abagatan, ken ti Arhelia ken Tunisia iti laud.

Nga adda iti gangani a 1.8 riwriw kuadrado kilometro (700,000 sq mi), ti Libya
ket isu ti maikatlo a kadakkelan a pagilian idiay Áprika babaen ti kalawa, ken
ti maika-17 a kadakkelan iti lubong. Ti kadakkelan a siudad ket ti, Tripoli, a
pagtaengan daytoy kadagiti 1.7 a riwriw iti 6.4 a riwriw a dagup a populasion
iti Libya. Dagiti tallo a tinawtawid a paset iti daytoy a pagilian ket ti
Tripolitania, Fezzan ken Cyrenaica.

Idi 2009 ti Libya ket adda ti kangatuan ti HDI idiay Aprika ken ti maikapat a
kangatuan ti GDP (PPP) tunggal maysa a tao idiay Aprika, a kalpasan laeng ti
Seychelles, Guinea Ekuatorial ken Gabon. Ti Libya ket adda ti maika-10 a
napasingkedan a reserba ti lana iti ania man a pagilian iti lubong ken ti
maika-17 a kangatuan ti panagpataud ti petrolio.

A kas nagbanagan ti Sibil a Gubat ti Libya, ti Libio nga Arabo a Jamahiriya , a
daytoy ket addan iti 34 tawtawen, ket narabba ken ti Libya ket simrek iti paset
ti panawen a panagturay babaen ti panagbalbaliw nga administrasion a
tinawtawagan a ti Nailian a Pagibaliwan a Konsilo. Ti NTC ket nangibaga ti
panggepenna a mangimaton ti umuna a paset iti panagibaliwan ti batay-linteg a
demokrasia, a kalpasan daytoy ket nangitonton nga agikkatto para iti maysa a
representatibo a lehislatura.



https://ilo.wikipedia.org/wiki/Karbengan_ti_kopia

Ti karbengan ti kopia Ingles: copyright ket ti nainkalintegan a konsepto nga
intignay iti kaaduan a gobierno, a mangited iti nagpartuat iti maysa a kasisigud
nga obra ti eklusibo a karbengan iti pannakausar ken pannakaiwarasna, kadawyan
para iti limitado a panawen, nga addan iti keddeng a mangipalubos iti nagpartuat
iti intelektual a kabaknang (kas iti potograpo iti retrato wenno ti autor iti
libro) tapno makaawat iti konpensasion para kadagiti obrada ken mangpalubosto a
mangsuporta iti pinansia kaniada kaniada.

Ti karbengan ti kopia ket porma iti intelektual a tagikua (kas dagiti patente,
dagiti marka ti pabrika ken dagiti sekreto ti panagtagilako), a maipakat iti
aniaman a maiyebkas a porma ti maysa a kapanunotan a substantibo ken diskreto.
Daytoy ket kadawyan a nagbibingayan, kalpasanna dagiti agtengtengngel ti
porsentahe ket kadawyan a tinawtawagan kadagiti agtengtengel ti karbengan: iti
linteg, iti kontrata ken iti mainaig a "karkarbengan" dagiti annong ti negosio.
Kadawyan a dagiti agtengtengngel ket addaan "iti karbengan nga agkopia", ken ti
pay karbengan a mapammadayan para iti obra, tapno maikeddeng no sino ti
makaampon iti obra kadagiti sabali a porma, no sino ti makaaramid iti obra, no
sino ti makaimbag iti pinansia iti daytoy, ken ti dadduma pay a mainaig a
karkarbengan.



https://ilo.wikipedia.org/wiki/International_Standard_Serial_Number

Ti International Standard Serial Number (ISSN) ket ti naisangayan a numero ti
walo a bilang nga inus-usar a panangilasin ti periodikal a pablaak iti
naisangayan a kita ti midia. Daytoy ket maaw-awat iti sangatlubongan a kas ti
kammasapulan a panangilasin para iti panangigiddiat ti nagbaetan dagiti agpapada
titulo ti serial ken panagpakabael kadagiti pamay-an ti panagpasingked ken
panangibilin, panagtaripato ti urnos, nainkalintegan a deposito, dagiti
panangipabulod dagiti biblioteka ken kdpy.

No maipablaak ti periodikal, nga addaan iti agpada a linaon, iti dua wenno
ad-adu a sabali a midia, mainaganan iti sabali nga ISSN iti tunggal maysa a kita
ti midia – a naisangayan kadagiti kita ti naimaldit ken elektroniko a midia, a
nainaganan ti naimaldit nga ISSN (p-ISSN) ken elektroniko nga ISSN (e-ISSN wenno
eISSN).

Ti sistema ti ISSN ket immuna idi a naaramid a kas maysa nga internasional a
pagalagadan ti ISO idi 1971 ken naipablaak a kas ti ISO 3297 idi 1975. Ti
subkomite ti ISO iti TC 46/SC 9 ket isu ti akinrebbeng para iti pagalagadan. Ti
panangikeddeng iti naisangayan a panangilasin iti serial a kas linaon
(panangisilpo kadagiti nadumaduma a midia), ti ISSN-L ket nasken a mausar, a kas
inpalawag babaen tiy ISO 3297:2007.



https://ilo.wikipedia.org/wiki/Imperio_a_Britaniko

Ti Imperio a Britaniko ket buklen dagiti masakupan, dagiti kolonia, dagiti
protektorado, dagiti keddeng ken dagiti dadduma pay a teritorio a tinurayan
wenno inadministro babaen ti Nagkaykaysa a Pagarian. Daytoy ket nagtaud dagiti
ballasiw taaw a kolonia ken dagiti komersio a puesto nga inpabangon babaen ti
Inglatera kadagidi naladaw a maika-16 kenmaika-17 a siglo. Iti katurayanna, isu
daytoy idi ti kadakkelan nga imperio iti pakasaritaan ken, para iti sumurok a
siglo, isu idi ti kangrunaan a bileg ti sangalubongan. Babaen idi 1922 ti
Imperio a Britaniko ket nagtengtenggel ti panagpallayog kadagiti sumurok a 458 a
riwriw a tattao, maysa a paglima iti populasion ti lubong iti dayta a panawen,
ken sumakop ti nasursurok ngem 33,700,000 km2 (13,012,000 sq mi), a gangani a
maysa a pagkapat iti dagup a kalawa ti daga ti Daga. A kas ti nagbanagan daytoy,
ti bukodna a politiko, linguistiko ken kultura a legado ket sapasap a nawatiwat.
Idi kapigsa ti bileg ti imperio, kankanayon a makunkuna a "ti Init ket saan a
lumlumnek idiay Imperioa Britaniko" gapu ti kawatiwatna ti ballasiw ti lubong
ket makasigurado a ti Init ket agranraniag iti maysa kadagiti nadumaduma a
teritoriona.

Idi panawen ti Tawen iti Panagduktal kadagidi maika-15 ken maika-16 a siglo, ti
Portugal ken Espana ket nangirugida kadagiti panagbaniaga ti Europa a lubong,
ken iti daytoy a pamay-an nakapatakder ti dakkel a imperio ti ballasiw taaw. Ti
panagapapalna kadagiti naaramid a kinabaknang dagitoy nga imperio, ti Inglatera,
Pransia ken ti Olanda ket nangrugida n nangibangon kadagiti kolonia ken dagiti
bukodda a komersio a luglugar idiay Kaamerikaan ken Asia. Dagiti serie a
gubgubat kadagidi maika-17 ken maika-18 a siglo iti Olanda ken Pransia ket
nangibati ti Ingletara (ken idi ti, sumaganad a kappon a nagbaetan ti Inglatera
ken Eskoses idi 1707, Gran Britania) ti katurayan a bileg a kolonia idiay
Amianan nga Amerika ken India. Ti pakakapukaw dagiti Sangapulo ket tallo a
Kolonia idiay Amianan nga Amerika idi 1783 kalpasan ti maysa a gubat iti
panagwayawaya ket nakaawan ti Britania kadagiti kadaanan ken dagiti kaaduan ti
populasionna a kolonia.

Ti Panakaimatangan ti Britaniko ket naiturong idin ti Aprika, Asia ken ti
Pasipiko. Kalpasan ti panakaabak iti Napoleoniko a Pransia idi 1815, ti Britain
ket nagganganas ti maysa a siglo nga awan ti simmuppiat ti panagturayna, ken
nagpadakkel kadagiti tinengtengngelna iti ballasiw ti lubong. Dagiti immadadu a
gatad iti panagturay ket naited kadagiti bukodna a puraw nga agnanaed a kolonia,
nga adda dagitoy ket naidasig manen a kas dagiti pagturayan.

Ti panagdakkel ti Alemania ken ti Estados Unidos ket namarunor ti ekonomiko a
panagdaulo ti Britania babaen ti gibus iti maika-19 a siglo. Dagisi simmaruno a
milisia ken ekonomika a panagirteng a nagbaetan ti Britania ken Alemania ket
dagitoy ti kangrunaan a gapuanan iti Umuna a Sangalubongan a Gubat, nga iti
daytoy ket ti Britania ket nadagsen a nagtaltalek kadagiti bukodna nga imperio.
Ti suppiat ket nakaikabil ti dakkel a panagbusbos ken panagirteng ti populasion
iti Britania, ken urayno ti imperio ket nakagun-od ti kadakkelan a panaggay-atna
ti teritorio idi kalkalpas ti gubat, daytoy ket saanen nga nagmaymaysa ti
industria wenno milisia a bileg. Ti Maikadua a Sangalubongan a Gubat ket
nakapakita kadagiti kolonia ti Britania idiay Abagatan a daya nga Asia ket
nasakupan babaen ti Hapon, a daytoy ket nakadadael ti dayaw ti Britaniko ken
nangipardas ti panakapaay iti imperio, urayno ti Britania ken dagiti kumaduaanna
ket nagballigida. Ti India, ti kangrunaan ken kaaduan ti populasion a tagikua ti
Britania, ket nakagun-od ti panakawayawaya iti dua a tawen kalpasan ti gubat.

Kalpasan ti Maikadua a sangalubongan a Gubat, a kas paset ti dakdakkel a
dekolonisasion a tignay babaen dagiti Europeano a bileg, ti Britania ket kaaduan
a nagited ti panakawaya dagiti teritoriona iti Imperio a Britaniko. Daytoy a
pamay-an ket nalpas babaen ti panakaisubli ti Hong Kong iti Tsina idi 1997.
Dagiti 14 a Ballasiw Taaw a Teritorio ti Britaniko ket nabati babaen ti
Britaniko a katurayan. Kalpasan ti panakawayawaya, adu kadagiti dati a kolonia
ti Britaniko ket timmiponda ti Mankomunidad dagiti Pagilian, ti maysa a nawaya
nga asosasion dagiti nawaya nga estado. Dagiti sangapulo ket innem a
Mankomunidad a pagilian ket makibinningayda ti bukodda a daulo iti estado, Reina
Isabel II, a kas dagiti Mankomunidad a pagarian.

Dagiti pundasion ti Imperio a Britaniko ket nabangon idi ti Inglatera ken
Eskosia ket dua a sabsabali a pagarian. Idi 1496 ni Ari Enrique VII iti
Inglatera, kalpasan ti panagbalballigi ti Espania ken Portugal kadagiti ballasiw
taaw a panagsuksukimat, ket nagkomisionado kenni John Cabot tapno mangidaulo ti
maysa a panagbaniaga tapno agduktal kadagiti dalanan idiay Asia babaen ti
Amianan nga Atlantiko. Ni Cabot ket nanglayag idi 1497, lima a tawen kalpasan ti
panakaduktal ti Amerika, ken urayno isu ket simmanglad idiay aplaya ti
Newfoundland (naikamalian a namatmati, a kasla ni Christopher Columbus, nga isu
ket naabotna ti Asia), awan ti panagpadas nga agbiruk ti maysa a kolonia. Ni
Cabot ket nangidaulo manen ti maysa a panagbanniaga idiay Kaamerikaan
itisumaruno a tawen ngem awanen ti nakangegan manen kadagiti barkona.

Awanen kadagiti panagpadas a mangibangon kadgiti Ingles a kolonia idiay
Kaamerikaan aginggan idi nagturay ni Isabel I, ti las-ud kadagiti naudi a dekada
ti maika-16 a siglo. Ti Protestante a Repormasion ket nakirinninggor iti
Inglatera ken Katoliko nga Espania. Idi 1562, ti Ingles a balangat ket
pimmalubos kadagiti korsario a ni John Hawkins ken ni Francis Drake tapno
mangrautda kadagiti tagabu kadagiti barko ti Espania ken Potugal idiay aplaya ti
Laud nga Aprika nga adda ti gandat a mangdadael iti Atlantiko a sistema ti
panaglaklako. Daytoy a ganetget ket napaiden ken kapasan daytoy, idi ti
Anglo-Espaniol a Gubgubat ket kimmarkaro, ni Isabel ket nangipalubos kadagiti
adu paya panagraraut kadagiti puerto ti Espania idiay Kaamerikaan ken dagiti
barko a nagsubsubli ti ballasiw ti Atlantiko, a napunno kadagiti gameng manipud
ti Baro a Lubong. Iti isu met laeng a panawen, dagiti makainpluensia a mannurat
a kas ni Richard Hakluyt ken ni John Dee (nga isu ti immuna a nagusar ti
"Britaniko nga Imperio") ket nangrugrugida idi nga agitaltalmeg para iti
panakabangon ti bukod nga imperio ti Inglatera. Babaen ti daytoy a panawen, ti
Espania naitrinseradan idiay Kaamerikaan, ti Portugal ket nangibangon kadagiti
luagar a paglakuan ken dagiti kota manipud kadagiti aplaya ti Aprika ken Brasil
aginggan ati Tsina, ken ti Pransia ket nangrugrugi nga nagitataeng idiay Karayan
San Lawrence, a ti kalpasan daytoy ket nagbalin a ti Baro a Pransia.

Nupay ti Inglatera ketnaududi kadagiti bileg ti Europa iti panagibangon kadagiti
ballasiw taaw a kolonia, daytoy ket nagtigtignay idi las-ud ti maika-16 a siglo
ti panagtaeng iti Irlanda, a nagalaala manipud kadagiti napaspasamak ti Normando
a panagraut ti Irlanda idi 1169. Dagiti nadumaduma a tattao a timmulong ti
panakabangon kadagiti minulmulaan ti Irlanda ket nakaayayam ti maysa a paset iti
nasapa a panakakolonia ti Amianan nga Amerika, a naisangsangayan ti grupo a
naamaamoan akas ti Lallaki ti Laud a Pagilian.



https://ilo.wikipedia.org/wiki/Hinduismo

Ti Hinduismo (हिन्दू धर्म; am-ammo pay kas Sanātana Dharma - सनातन धर्म, ken
Vaidika-Dharma - वैदिक धर्म) ket maysa a relihioso a tradision iti sangalubongan
a naibasar iti Vedas. Ti Hinduismo ket direkta a naggapu iti Vedic nga
Indo-Iranian a relihion. Sakupenna ti naruay a tradision a relihioso nga
agduduma ti pannakapaliiw ken pannakaipakatda, ken adu nga aggigidiat a seksekta
ken pilpilosopia. Adu ken agduduma dagiti didiosen a pagrukrukbaban dagiti
mamati. Agduduma met segun iti rehion wenno lugar dagiti pammati, kodigo ken
prinsipio. Narigat a masurotanen no nagrugian ti Vediko a relihion, ngem iti
panangkarkulo dagiti agsuksukisok, mabalin a nangrugi ti Hinduismo manipud 3102
BCE agingga iti 1300 BCE.

Ti Hinduismo ti maikatlo a kadakkelan a relihion iti lubong. Addaan daytoy iti
aganay a 1 bilion a pasurot a 98% kadagitoy a Hindu ket masarakan iti India. Iti
pagilian a Nepal, ti ofisial a relihion ti estadoda ket Hinduismo.



https://ilo.wikipedia.org/wiki/Dagiti_pagsasao_iti_Filipinas

Adda dagiti agarup a 120 aginggana kadagiti 175 a pagsasao idiay Filipinas,
depende iti pamay-an ti pannakaidasig. Ti uppat ket dagiti saanen a naisasao.
Gangani amain ket sasao a Malayo-Polinesio, bayat a ti maysa ket Chavacano, ti
maysa a kreol a naibatay iti pagsasao a Romanse. Ti dua ket opisial (Ingles ken
Filipino), bayat a (manipud idi 2015) sangapulo ket siam ket dagiti opisial a
katakunaynay a pagsasao. Nomairaman dagiti agsasao iti maikadua a pagsasao,
ad-adu dagiti agsasao iti Filipino ngem iti Ingles idiay Filipinas.

Inbagbaga ti Komisyon sa Wikang Filipino dagiti 135 nga adda a sasa a Filipino
iti pagilian babaen iti bukodna a mapa iti Atlas Filipinas a naipablaak idi
2014.

Dagiti indiheno a sinuratan ti Filipinas (Kulitan, Baybayin, Tagbanwa ken
dadduma pay) ket manmanoda a maus-usar; imbes ket, ti sasao a Filipino ket
naisursurat ita nga aldaw iti sinuratan a Latin gapu iti kolonial a panagsanay
ti Espaniol ken Amerikano. Maus-usar pay ti sinuratan nga Arabiko kadagiti lugar
ti Muslim kadagiti sangkabassit a lugar idiay akin-abagatan a Filipinas. Addaita
ti agdama a tiganay iti pagilian a mangipasa iti Burador a Linteg ti Baybayin,
nga opisial a mangirangarang ti Baybayin a kas ti nailian a sinuratan ti
panagsurat iti pagilian a maikuyog ti sinuratan a Latin. Ti Filipinas laeng ti
pagilian iti ASEAN a saan nga opisial nga agusar iti ania man kadagiti bukodna a
tradisional a sinuratan a panagsurat.

Ti batay-linteg ti 1987 ket mangirangarang ti Filipino a kas ti nailian a
pagsasao ti pagilian. Ti Filipino ken ti Ingles ket opisialda a pagsasao, nga
agraman iti pannakabigbig dagiti rehional a pagsasao akas katakunaynay nga
opisial kadagiti respetiboda a rehion, a mairaman ti Aklanon, Bikol, Cebuano,
Chavacano, Hiligaynon, Ibanag, Ilokano, Ibatan, Kapampangan, Kinaray-a,
Maguindanao, Maranao, Pangasinan, Sambal, Surigaonon, Tagalog, Tausug,
Waraywaray, ken Yakan. Ti Espaniol ken Arabiko ket maital-oda a kas pagpilian
ken boluntario laeng.

Ti Espaniol ket isuidi ti nailian ken opisial apagsasao ti pagilian kadagiti
napalabas nga ad-adu ngem tallo a siglo babaen ti turay ti kolonial nga
Espaniol, ken nagbalin a lingua franca ti Filipinas kadagitisiglo ti maika-19
ken nasapa a maika-20. Idi 1863 ti maysa nga opisial a bilin ti Espaniol ket
nagipaammo iti unibersal nga edukasion, a nagpartuat iti libre a publiko a
panagadal iti Espaniol. Daytoy pay idi ti pagsasao ti Yaalsa ti Filipino, ken ti
Batay-linteg ti Malolos idi 1899 nga epektibo a nagirangarang iti daytoy a kas
ti opisial a pagsasao ti Umuna a Republika ti Filipinas. Ni José Rizal, ti
nailian a bannuar ket kaaduan a nagsurat kadagiti obrana iti Espaniol. Ni
Luciano de la Rosa ket nangipundar a ti Espaniol ket naisasao idi babaen ti
dagup a 60% iti populasion idi nasapa a maika-20 a siglo a kas ti umuna,
maikadua wenno maikatlo a pagsasao. Kalpasan ti panagsakop ti Amerikano ti
Filipinas ken ti panagusar ti Ingles, nagin-inut a bimmassit ti panagusar ti
Espanioly, a naipangpangruna kadagidi tawen ti 1940.

Segun ti Ethnologue, ti dagup dagiti 182 a patneng a pagsasao ket naisasaoda iti
pagilian ken uppat kadagitoy a pagsasao ket naidasigda akas awanen: Dicamay
Agta, Katabaga, Tayabas Ayta ken Villaviciosa Agta. Malaksid iti Ingles,
Espaniol, ken dagiti karuay ti Insik (Hokkien a Filipino, Kantones, ken
Mandarin),ken Chavacano, amin dagiti pagsasao ket tagikua ti pamilia ti pagsasao
a Malayo-Polinesio.

Adda dagiti 13 nga indihenio a pagsaao nga ddaan iti saan a basbassit ngem maysa
a riwriw a patneng nga agsasao: ti Tagalog, Cebuano, Ilokano, Hiligaynon,
Waraywaray, Kapampangan, Bikol Sentral, Pangasinan, Maranao, Maguindanao,
Kinaray-a, ken Tausug. Maysa wenno ad-adu kadagitoy ket patneng a naisasao iti
ad-adu ngem 90% iti populasion.

Ti pamilia ti sasao a Filipino nga inlasin babaen ni Robert Blust ket mangiraman
kadagiti pagsasao ti amianan a Sulawesi ken ti pagsasao a Yami ti Taiwan, ngem
sanna nga iraman ti sasao a Sama–Bajaw iti Purpuro ti Sulu ken dagiti pay daduma
a sasao nga Amianan a Borneano a naisasao idiay akin-abagatan a Palawan.

Ti Eskayano ket ti maysa nga artipisial a katakunaynay a pagsasao a napartuat a
kas mangisimbolo iti pagilian ti Bohol kalpasan ti Gubat ti Filipino–Amerikano.
Daytoy ket inus-usar babaen dagiti agarup a 500 a tattao.

Ti sasao a Filipino ket masansana a tinawtawagan babaen dagiti Filipino a kas
dagiti dialekto, gapu daytoy ti reliko saan saan a hustoa bokabulario nga
inus-usar iti literatura idi las-ud ti paset ti panawen ti Amerikano
(1898–1946). Bayat nga adda met dagiti ginasut a dialekto iti Filipinas,
irepresenta dagitoy dagiti panagduduma dagiti saan a basbassit ngem 120
naisangayan a pagsasao, ken adu kadagitoy a pagsasao ket mangitalinaayda iti
ad-adu a pagiddiatan ngem dagiti pagiddiatan dagiti napauten a pagsasao ti
Europa a kas ti Pranses ken Espaniol.

Dagiti kaaduan a paggiddiatan dagiti pagsasao ket mabalin a makita kadagiti
sumaganad a patarus iti nailian a pasasao iti Filipinas:

Kadagiti pagsasao ti Rehion ti Bicol, nupay kasta, adda du a pagigiddiatan ti
dialekto. Adda dagiti ili nga adda kadagitibukodda a dialekto. Dita baba ket ti
sentensia iti "Napautka kadi nga adda idiay Tiendaan?" a naipatarus kadagiti
dadduma a karuay ti Bikol. Ti patarus ket sarunuen babaen ti dialekto ken ti
maitunos a pagsasao, ken ti siudad/ili idiay Bicol a nakaisasaoan. Ti kamaudian
a patarus ket iti Tagalog.

Dita bab ket ti tsart ti sasao a Filipino. Bayat nga adda dagiti suppiatan no
ania dagiti maidasig a kas pagsasao ken no ania dagiti maidasig a kas dialekto,
ti tsart ket mangpasingked a ti kaaduan ket addaan iti panagpapada, ngem saanda
a nga agsisinnaranay a maawatan. Naurnos dagitoy a pagsasao segun dagiti rehion
a patneng a nakasasaonda (manipud iti amianan nga agpaabagatan, kalpasanna ti
daya nga agpalaud).

Adda pay ti pagsasao nga insasao babaen dagiti tattao a Tao (ammo pay a kas
Yami) ti Isla ti Orkidia ti Taiwan a saan a nairaman iti pagsasao ti
Filipinas.Ti pagsasaoda, ti Tao (wenno Yami) ket paset ti sasao a Bataniko a
mangiraman ti Ibatan, Babuyan, ken Itbayat ti Batanes.

Dita baba ket ti karkulo ti populasion manipud itisenso ti Filipnas idi 2000
babaen ti Turay ti Estadistika ti Filipinas iti bilang dagiti Filipino nga
agsasao kadagiti sumaganad nga 18 a pagsasao a kas patneng a pagsasao.



https://ilo.wikipedia.org/wiki/Cairo

Ti Cairo ( /ˈkaɪroʊ/ KYE-roh; Arabiko: القاهرة‎ al-Qāhira, literal a ti "Ti
Agparparmek" wenno "Ti Agparparukma"), ket isu ti kapitolio ti Ehipto ken ti
kadakkelan a siudad idiay Arabo a Lubong ken Aprika, ken ti maika-16 a
kadakkelan a metropolitano a lugar iti lubong. Daytoy ket mabirukan idiay asideg
ti the Nilo Delta, daytoy ket nabangon idi 969 AD. Daytoy ket naparboan ti nagan
a kas ti "Ti Siudad dagiti Rinibu a Minarete" para iti panakadayeganna kadagiti
Islamiko nga arkitektura, ti Cairo ket nabayagen a sentro t rehion kadagiti
politika ken kultura a biag. Ti Cairo ket nabangon idi babaen ti Patimid a
dinastia idi maika-10 a siglo AD, ngem ti daga a mangbukel ti agdama nga aldaw a
siudad ket isu idi ti lugar dagitinailian a kapitolio a dagiti nadaddadael a
tiddana ket makitkita pay laeng kadagiti paset ti Daan a Cairo. Ti Cairo ket
maigimong pay iti Taga-ugma nga Ehipto gapu ti kaasidegna kadagiti taga-ugma a
siudad ti Memphis, Giza ken Fustat a dagitoy ket asideg idiay Nalatak nga
Espinghe ken dagiti piramida ti Giza.



https://ilo.wikipedia.org/wiki/Burkina_Faso

Ti Burkina Faso (i/bərˌkiːnə ˈfɑːsoʊ/ bər-KEE-nə FAH-soh; Pranses: [buʁkina
faso]) – ken naamammoan pay iti ababa a porma ti naganna ti Burkina – ket maysa
a napalikmutan ti daga a pagilian idiay Laud nga Aprika. Daytoy ket napalikmutan
babaen dagiti innem a pagilian: ti Mali iti amianan, ti Niger iti daya, ti Benin
iti abagatan a daya, ti Togo ken ti Ghana iti abagatan, ken ti Côte d'Ivoire iti
abagatan a laud. Ti kapitolio ti pagilian ket ti Ouagadougou.

Ti kadakkel daytoy ket 274,200 kuadrado kilometro (105,900 sq mi) nga adda ti
nakarkulo a populasion ti sumurok a 15,757,000. Daytoy ket dati a tinawtawgan
iti Republika ti Akin-ngato a Volta, daytoy ket nanaganan manen idi 4 Agosto
1984, babaen ni Presidente Thomas Sankara, a kayatna a sawen ket "ti daga dagiti
agtaktakder a tattao" kadagiti nangruna a patneng a pagsasao ti pagilian iti
Mòoré ken Dioula. Iti panakaisimbolo, ti "Burkina" ket mabalin a maipatarus iti,
"tattao iti integridad", manipud iti pagsasao a Mòoré ken "Faso", ken "ama a
daga" iti Dioula. Dagiti agtataeng ti Burkina Faso ket tinawtawagan a kas dagiti
Burkinabè ( /bərˈkiːnəbeɪ/ bər-KEE-nə-bay).

Ti Burkina Faso ket natagtagitao manipud idi 14,000 ken 5000 BC babaen dagiti
agan-anup-agburburas ti pagilian idiay rehion ti amianan a laud ti pagilian.
Dagiti taltalon apagtataengan ket nagparparangda idi baetan ti 3600 ken 2600 BC.
A tattan ket ti tengnga a Burkina Faso a nagruna a binuklan idi dagiti Mossi a
pagarian. Dagitoy a pagarian ti Mossi ket nagbalin a Pranses a protektorado idi
1896. Kalpasan ti panagun-od ti panawaywaya manipud ti pransia idi 1960, ti
pagilian ket napan kadagiti adu a panagbalbaliw ti gobierno aginggana idi
dimteng ti agdama a pormana, ti semi-presidensial a republika. Ti presidente ket
ni Blaise Compaoré.

Daytoy ket kameng ti Kappon ti Aprika, Komunidad dagiti Estado ti Sahel-Sahara,
La Francophonie, Organisasion ti Islamiko a Pagtitinnulongan ken Ekonomiko a
Komunidad dagiti Estado ti Aprika.

Midia a mainaig iti Burkina Faso iti Wikimedia Commons Pakaammo ti panagbiahe
idiay Burkina Faso manipud iti Wikivoyage (Ingles)



https://ilo.wikipedia.org/wiki/Bietnam

Ti Bietnam (i/ˌvjɛtˈnɑːm/, /ˌvjɛtˈnæm/), opisial a ti Sosialista a Republika ti
Bietnam (Cộng hòa xã hội chủ nghĩa Việt Nam ( listen)), ket isu ti akin-daya
unay a pagilian idiay Indotsina a Peninsula isia Abagatan a daya nga Asia. Adda
daytoy ti nakarkulo a 87.8 a riwriw nga agtataeng manipud idi 2011, daytoy ti
maika-13 a kaaduan ti populasion a pagilian iti lubong, ken ti maika-8 a kaaduan
ti populasion a pagilian ti Asia. Ti nagan ti Bietnam ket maipatarus a kas ti
"Abagatan a Biet", ken opisial a naampon idi 1945. Ti pagilian ket nabeddengan
babaen ti Tsina iti amianan, ti Laos iti amianan a laud, ti Cambodia iti
abagatan a laud, ken ti Baybay Abagatan Tsina iti daya. Ti siudad a kapitoliona
ket ti Hanoi manipud idi naikaykaysa iti Amianan ken Abagatan a Bietnam idi
1976.

Dagiti Bietnamis ket nagbalinda a nawaya manipud ti Imperial a Tsina idi 938 AD,
kalpasan ti Gubat ti Karayan Bạch Đằng. Dagiti nagsasaruno a Bietnamis a naarian
a dinastia ket rimmang-ay idi ti pagilian ket heograpiko ken politikal a
nagpadakkel iti Abagatan a daya nga Asia, aginggana idi ti Indotsina a Peninsula
ket nakolonisado babaen ti Pransia idi tengnga ti maika-19 a siglo. Ti Umuna a
Gubat ti Indotsina ket dimtengan ti panakaiturong ti panakapapanaw dagiti
Pranses idi 1954, a nakaibatbatian ti politiko a panakabingbingay ti dua nga
estado ti Bietnam, ti Amianan ken Abagatan a Bietnam. Ti suppiat a nagbaetan
dagitoy dua a bangir ket kimmaro, nga adda dagiti adu a ganganaet a
pannakibibiang, idi las-ud ti Bietnam a Gubat, a nagpatinggaan ti panagballigi
ti Amianan a Bietnam idi 1975.

Ti Bietnam idin ket naipagkaykaysa babaen ti maysa a Komunista a gobierno, ngem
daytoy ket politikal a naisinsina ken pimmanglaw. Idi 1986, ti gobierno ket
nangirugi ti serie kadagiti ekonomiko ken politikal a reporma, a nagirugian ti
dalan a panakaikaduaan ti Bietnam kadagiti ekonomia ti lubong. Baaen ti 2000,
daytoy ket nakaipatakderen kadagiti kaaduan a diplomatiko a panakibiang kadagiti
pagilian. Ti panagkadakkel ti ekomnomiana ket maysa kadagiti kangatuan iti
lubong manipud idi 2000, ken segun ti Citigroup, iti kastoy nga idadakkel ket
maidisso nga agtultuloy. Ti Bietnam ket adda ti kangatuan a Gapuanan a
Pagsurotan ti Sangalubongan a Panagpadakkel kadagiti 11 a kangrunaan nga
ekonomia, ken dagiti nagballigi a panagrepormana ti ekonomia ken ti
pannakitiponna ti Organisasion ti Sangalubongan a Komersio idi 2007. Nupay
kasta, ti pagilian ket agtultuloy nga agsagsagaba kadagitinangato nga agpang ti
inekualida ti matgedan, dagiti adu a paggiddiatan ti panagaywan ti salun-at a
probision, ken dagiti saan anasayaat a ekualidad ti henero.

Midia a mainaig iti Bietnam iti Wikimedia Commons Dagiti inadaw a sasao a
mainaig iti Bietnam iti Wikiquote (Ingles)



https://ilo.wikipedia.org/wiki/Biblia

Ti Biblia, manipud iti Griego (τα) a βιβλια, (ta) biblia, "(dagiti) libro",
plural ti βιβλιον, biblion, "libro", nga original a naggapu iti balikas a
βιβλος, biblos, a naadaw met manipud iti βυβλος—byblos, a kayatna a sawen ket
"papyrus", manipud iti kadaanan a Phoenician a ciudad ti Byblos a naggapgapuan
daytoy a material a pagsurat), ket ti klasikal a nagan ti Hebreo a Biblia ti
Judaismo wenno ti napagtipon a Daan a Tulag ken Baro a Tulag ti Cristianidad (ti
"Ti Biblia" ngarud ket dumakmadakat iti dua nga agduma a Biblia).

Iti adu a tattao, ti Biblia kadakuada ket isu met laeng ti mismo a
naiparangarang wenno naipalgak a sao wenno balikas ti Dios wenno maysa a
mapagtalkan a rekord ti naig iti baeten ti Dios, ti lubong, ken ti sangkataoan.

Ti Hebreo a Biblia (am-ammo pay kas ti Judio a Biblia, wenno תנ"ך, Tanakh iti
Hebreo) ket addaan iti 24 a liblibro. Ti "Tanakh" ket maysa nga acronym para iti
tallo a paset ti Hebreo a Biblia: ti Torah, Nevi'im, ken Ketuvim.

Ti Torah, wenno "pannursuro" ket am-ammo pay kas dagiti 5 a libro ni Moises
(Hebreo: Chumash wenno Griego: Pentateuch a kayatna a sawen ket "lima").

Ti koleksion dagiti libro a maawagan kas Daan a Tulag dagiti kaaduan a Cristiano
(a pakairaman dagiti kameng ti Simbaan a Catolico Romano, Dumaya nga Orthodoxia
a Simbaan, ken Oriental nga Orthodoxia a Simbaan) ket saanna laeng nga iraman
dagiti 24 a libro ti Hebreo a Tanakh, ngem pati pay sumagmamano a
Deuterocanonical (awagan kas Apokripa ti dadduma, nangruna dagiti Protestante) a
liblibro a nailebben iti Griego ti Septuagint.

Bigbigen ti Simbaan Catolico Romano ti 7 a libro kadagiti naagapad a
deuterocanonical liblibro: Tobias, Judith, 1 Maccabeos, 2 Maccabeos, Sirib ni
Solomon, Sirach (Ecclesiasticus), ken Baruch), kasta met ti sumagmamano a paset
ti Ester ken ti Daniel nga awan iti Tanakh.

Dagiti nadumaduma nga Orthodoxia a Simsimbaan ket iramanda ti sumagmamano pay,
kas koma iti 3 Maccabeos, Salmo 151, 1 Esdras, Odes, Dagiti Salmo ni Solomon,
ken uray pay ti 4 Maccabeos.

Ti Baro a Tulag ket nakatiponan ti 27 a liblibro a ni Jesus ti kangrunaan a
madakdakamat, a naisurat iti Griego idi nasapa a Cristiano a panawen.



https://ilo.wikipedia.org/wiki/Berna

Ti siudad ti Berna (Aleman: Bern, panangibalikas [ˈbɛrn] ( denggen); Pranses:
Berne [bɛʁn]; Italiano: Berna [ˈbɛrna]; Romansh: Berna [ˈbɛrnə]; Bernes nga
Aleman: Bärn [b̥æːrn]) ket isu ti Bundesstadt (pederal a siudad, de facto
kapitolio) iti Suisa, nga adda ti (manipud idi Disiembre 2010) populasion iti
133,920, ti maikapat a kaaduan ti populasion a siudad idiay Suisa. Ti Berna nga
aglomerasion, a mangiraman dagiti 43 a munisipalida, ket adda ti poplasion iti
353,300. Ti metropolitano a lugar ket adda idi ti populasion iti 660,000 idi
2000. Ti Berna ket isu pay ti kapitolio ti kanton ti Kanton iti Berna, ti
maikadua a kaaduan ti populasion kadagiti kanton ti Suisa.

Ti opisial a pagsasao ti Berna ket ti Aleman, ngem ti nangruna a naisasao ket ti
Alemannic a dialekto a tinawtawagan a Bernes nga Aleman.

Idi 1983 ti naipakasaritaan a daan nga ili idiay tengnga ti Berna ket nagbalin a
maysa a UNESCO a Tinawtawid a Lugar ti Lubong, ken ti Berna ket nairanggo
kadagiti 10 a kasayaatan a siudad iti lubong para iti nasayaat a kita ti
panagbiag (2010).



https://ilo.wikipedia.org/wiki/Anatomia

Ti anatomia (manipud ti Griego ἀνατέμνω - anatemnō, "putden, iwaen", manipud ti
ἀνά - ana, "iti, rabaw", ken τέμνω - temnō, "Agiwaak") ket maysa a sanga ti
biolohia ken medisina a mangikeddeng ti estruktura dagiti sibibiag a banag.
Daytoy ket sapasap a termino a mangiraman ti anatomia ti tao, anatomia ti ayup
(sootomia), ken anatomia ti mula (pitotomia). Kadagiti dadduma apasetna ti
anatomia ket as-asideg a mainaig iti embriolohia, maipadpada nga anatomia ken
maipadpada nga embriolohia, babaen kadagiti sapasap a ramut ti ebolusion.

Ti anatomia ket nabingbingay nagubsang nga anatomia (wenno makroskopiko nga
anatomia) ken mikroskopiko nga anatomia. Ti nagubsang nga anatomia ket isu ti
panagadal kadagiti estruktura a mabalin, no nasayaat a mairepresenta wenno
narangkay, ket mabalin a makita nga awan dagiti tulong a panagkita iti mata. Ti
mikroskopiko nga anatomia ket isu ti panagadal kadagiti babassit nga anatomiko
nga estruktura iti mikroskopiko a gantingan. Daytoy ket mangiraman kadagiti
histolohia (ti panagadal kadagiti kulanit), ken sitolohia (ti panagdal kadagiti
selula). Dagiti termino a mikroanatomia ken histolohia ket sagpaminsan nga
agpadpada a maus-usar (nga iti kaso ket ti panangilaslasin a baetan ti
histolohia ket bilolohia ti selula ket saan a nainget a naaramid a kas ti
naipalplawag ditoy).

Ti pakasaritaan ti anatomia ket nailaslasin idi, kadagiti napalabas a panawen,
babaen ti maysa nga agtultuloy a panagrang-ay ti pannakaawat kadagiti pamay-an
dagiti organ ken dagiti estruktura iti uneg ti bagi. Dagiti pamay-an ket
napasayaatda a naparang-ay, a nagpaspasayaat manipud kadagiti panagsukisok
kadagiti ayup babaen ti panagrangkay kadagiti bangkay (natay a bagbagi ti tao)
aginggan akadagit narikut a pamay-an a naparang-ay idi maika-20 a siglo a
mairaman ti Rayo-ekis a makina, ultrasound, ken MRI.

Nasken a ti anatomia ket saan nga iyallilaw iti anatomiko a patolohia
(tinawtawagan pay ti morbido nga anatomia wenno histopatolohia), nga isu daytoy
ti panagadak tinagubsang ken mikroskopiko a langlanga dagiti nagsakit nga
organo.



https://ilo.wikipedia.org/wiki/Abagatan_a_Korea

Ti Abagatan a Korea ( denggen (tulong·paammo)), opisial a ti Republika iti Korea
(Koreano: Daehan Minguk  listen), ket maysa a naturay nga estado idiay
akin-abagatan a paset iti Koreano a Peninsula. Nailawlawag daytoy iti maysa a
resolusion ti U.N. idi 1948 a kas daytoy laeng ti nalintegan a gobierno idiay
Korea. Ti nagan a "Korea" is ket naala manipud iti Goryeo, maysa a dinastia a
nagturay kadagti Tengnga a Panawen.

Dagiti kaarrubana ket ti Tsina iti laud, ti Hapon iti daya, ti Amianan a Korea
iti amianan, ken ti Baybay Daya a Tsina iti abagatan. Ti Abagatan a Korea ket
naisadag idiay amianan a natemplado a sona nga daytoy ket addan ti kaaduan
kabanbantayan a dagdaga. Naksakup daytoy ti dagup a kalawa a 99,392 kuadrado
kilometro ken addaan iti populasion ti agarup a 50 a riwriw. Ti kapitoliona ken
kadakkelan a siudad ket ti siudad ti Seoul, nga addaan iti populasion iti 10 a
riwriw.

Ti arkeolohia ket mangipakpakita a ti Peninsula ti Korea ket sinakup idi babaen
ti Akin-baba a Paleolitiko a paset ti panawen (2.6 Ma–300 Ka). Ti pakasaritaan
ti Korea ket mangrugi tii pannakapundar ti Gojoseon idi 2333 SK babaen ti
naipakasaritaan a Dan-gun. Kalpasan ti panagkaykaysa ti Tallo a Pagpagarian ti
Korea babaen ni Silla AD 668, ti Korea ket tinurayan idi babaen ti Goryeo a
Dinastia (918–1392) ken Joseon a Dinastia (1392–1910). Daytoy ket insilpo babaen
ti Imperio ti Hapon isi 1910. Idi patingga ti Maikadua a Sangalubongan a Gubat,
ti Korea ket nabingbingay idi kadagiti sona a panagsakop ti Sobiet ken Estados
Unidos. Ti maysa a panagbubutos ket natengngel idiay sona ti Estados Unidos idi
1948 a nakaiturongan ti pannakapartuat ti Republika ti Korea. Urayno ti
Nagkaykaysa a Pagpagilian ket nangipasa iti resolusion a nangirangang a ti
Republika laeng ti nainkalintegan a gobierno idiay Korea, dagiti Sobiet ket
nangipatakderda ti kasuppiat a gobierno idiay Amianan.

Ti Koreano a Gubat ket nangrugi idi 1950 idi dagiti puersa manipud ti Amianan
ket rinautda ti Abagatan. Ti gubat ket nagpaut iti tallo a tawen ken nairaman ti
Estados Unidos, Tsina, ti Kappon ti Sobiet, ken dagiti dadduma pay a
pagpagilian. Ti pagbeddengan a nagbaetan kadagitoy dua a pagilian ket agtultuloy
a kas ti kakaruan a napasammakedan iti lubong. Kadagiti dekada a simmaruno, ti
ekonomia ti Abagatan a Korea ket dimmakkel unay ken ti pagilian ket nabaliwan
iti maysa a nangruna nga ekonomia. Ti sibilian a gobierno ket sinukatanna ti
militar a turay idi 1987. Iti agdama, ti Abagatn a Korea ket addaan ti nainget a
linteg ti panagtengngel ti paltog a mairanggo kadagiti pagilian nga addaan ti
kabassitan a bilang dagiti armas iti tungngal maysa a tao.

Ti Abagatan a Korea ket maysa a presidensial a republika a mangbukel kadagiti 17
nga administratibo a pannakabingbingay ken maysa daytoy a narang-ay a pagilian
nga addaan ti nangato unay nga alagaden ti panagbiag. Daytoy ti maikapat a
kadakkelan nga ekonomia ti Asia ken ti maika-15 (nominal) wenno Maika-12
(Pagpadaan ti kapigsa ti panag-gatang) a kadakkelan nga ekonomia iti lubong. Ti
ekonomia ket pinaadar kadagiti panagiluas, nga adda dagiti pannakaipatenga ti
panagpataud kadagiti elektronika, dagiti lugan, dagiti panagaramid ti barko,
makina, dagiti petrokimiko ken robotika. Ti Abgatan a Korea ket kameng ti
Nagkaykaysa a Pagpagilian, WTO, ken OECD, ken ti nangpundar a kameng ti APEC ken
ti Pantok ti Daya nga Asia.

Ti nagan a Korea ket nagtaud manipud ti Goryeo, a mangibagbaga ti taga-ugma a
pagarian ti Goguryeo, ti immuna a dinastia ti Korean a binisita babaen dagiti
agtagtagilako a Persiano a nangibagbaga iti daytoy iti Koryŏ (Goryeo; 고려) a kas
Korea. Ti termino a Koryŏ ket kaaduan pay a nausar tapno mangibaga ti Goguryeo,
a bukod a nanginagan kaniana iti Koryŏ idia maika-5 a siglo. Uray ti kaadda
dagiti panangiletra iti Corea ken Korea kadagiti pablaak ti maika-19 a siglo,
adda met dagiti Koreano a namatmati a ti Imperio ti Hapon, iti dayta a panawen
ti panagsakop ti Hapon, ket nangigagara ti naiyalagad a panangiletra iti Korea,
a mangaramid ti Hapon nga umuna nga alpabetiko nga agparang.

Babaen ti turay ti Hapon, ti "Joseon" ket nagbalin nga opisial a nagan para iti
intero a teritorio, ngem saan daytoy a unibersal nga inaw-awat. Idi las-ud ti
daytoy a panawen, adda met dagiti nadumaduma a grupo a nakilaban para iti
pannakawayawaya, ti kadayegan ket ti Daehan Minguk Imsi Jeongbu.

Kalpasan ti panagsuko ti Hapon, idi 1945, ti Republika ti Korea (Daehan Minguk)
ket naampon idi a kas ti nalinteg a nagan para iti baro a pagilian. Gapu ta ti
gobierno ket tinengngelna laeng ti akin-abagatn a paset ti pagilian ti Koreano a
Peninsula, naaramid idi ti inpormal a termino ti Abagatan a Korea , ken
nagbalbalin daytoy a kadawyan iti Akinlaud a Lubong. Nupay kasta, dagiti Koreano
ket agtultuloyda a a mangibagbaga ti masa ti daga wenno ti intero a peninsula a
kas laeng ti Hanguk (Korea) wenno Namhan (Abagatan a Korea).



https://ilo.wikipedia.org/wiki/Turkmenistan

Ti Turkmenistan (Turkomano: Türkmenistan/Түркменистан,
panangibalikas [tyɾkmeniˈθtan]) ket ti pagilian idiay Tengnga nga Asia,
bineddengan daytoy babaen ti Kazakhstan iti amianan a laud, ti Uzbekistan iti
amianan ken daya, ti Apganistan iti abagatan a daya, ti Iran iti abagatan ken
abagatan a laud, ken ti Baybay Kaspio iti laud.

Ti Turkmenistan ket nagtutumpuonganen dagiti sibilisasion kadagiti napalabas a
siglo. Kadagiti mediebal apanawen, ti Merv ket maysa idi kadagiti nalatak a
siudad iti Islamiko alubong ken ti maysa a nangruna a pagsardengan iti Kalsada
Seda, dalan daytoy ti karaban nga inus-usar para iti panagtagilako iti Tsina
aginggana idi tengnga ti maika-15 a siglo. Inala daytoy ti Imperio ti Rusia idi
1881, ti Turkmenistan ket nasayaat met a nagballigi iti tignay ti
kontra-Bolshevik idiay Tengnga nga Asia. Idi 1924, ti Turkmenistan ket nagbalin
a konstituente a republika ti Kappon ti Sobiet, Republika ti Sosialista a Sobiet
ti Turkmenistan (Turkmano a RSS); daytoy ket nagbalin a naway kalpasan idi
nawaswas ti Kappon ti Sobiet idi 1991.

Midia a mainaig iti Turkmenistan iti Wikimedia Commons Pakaammo ti panagbiahe
idiay Turkmenistan manipud iti Wikivoyage (Ingles)



https://ilo.wikipedia.org/wiki/Subkontinente_Indiano

Ti subkontinente Indiano wenno ti subkontinente ket ti akin-abagatan a rehion ti
Asia, ken kaaduan a mabirukan idiay Plata Indiano ken mapmapan nga agpaabagatan
iti Taaw Indiano. Dagiti panangipalawag ti gay-at ti subkontinente ti Indiano
ket aggigiddiat ngem kadawyan a mairaman dagiti bugas a daga ti India, Pakistan,
ken Banglades; Ti Sri Lanka, Nepal ken Butan ket masansan pay a mairaman
dagitoy. Ti rehion ket mangiraman ti nawatiwat a teritorio dagiti sabali a
pagilian ken tinawtawagan babaen dagiti nadumaduma a bilang ti nagnagan a
mairaman ti Abagatan nga Asia, ti nagan nga umad-adu a dumaydayeg.

Ti rehion ket nadumaduma a nanagananen a kas "India" (ti sakbay ti moderno a
kapanunotan), ti Indian a Subkontinente (ti termino a kadawyan a naus-usar iti
Britaniko nga Imperio ken dagiti simmaruno iti daytoy) ken ti Abagatan nga Asia.
Urayno dagiti termino iti "Indiano a subkontinente" ken ti "Abagatan nga Asia"
ket kadawyan a naipagsisinnukat, adda met dagiti dadduma nga akademiko nga
agtengtenggel a ti termino ti "Abagatan nga Asia" ket isu ti adu-adu a maus-usar
idiay Europa ken Amianan nga Amerika. Segun dagiti historiador a ni Sugata Bose
ken ni Ayesha Jalal, ti Indiano a Subkontinente ket nagbalinen a naammuan a kas
ti Abagatan nga Asia "iti kinaud-udi ket neutral a panagibagbaga." Ti
Indolohista a ni Ronald B. Inden ket nangisupsuppiat a ti panagusar iti termino
ti "Abagatan nga Asia" ket umad-adun gapu ta nalawlawag a mangilasin ti rehion
manipud ti Daya nga Asia.

Ti BBC, ken dagiti dadduma pay nga akademiko a taudan, ket mangibagbaga kadagiti
rehion a kas ti "Asiano a Subkontinente". Adda met dagiti akademiko a nagay-ayat
iti panagusar iti termino ti Abagatan nga Asia a Subkontinente. Ti polieto nga
inpablaak babaen ti Departamento ti Estado ti Estados Unidos idi 1959 ket
inramanna ti Apganistan, Ceylon (manipud idi 1972 ket ti Sri Lanka), India,
Nepal, ken Pakistan (mairaman pay ti Daya a Pakistan, manipud idi 1971 ket ti
Banglades) a kas paset ti "Subkontinente ti Abagatan nga Asia". Kadagiti amin a
panagdumaduma ti kinaudi nga – Abagatan nga Asia – ket isun ti nagbalin a
kaaduan a naus-usar kalpasan idi naampon babaen dagiti moderno a gobierno a kas
ti administratibo a pannakaidasig. Adu kadagiti eskolar a nagay-ayat pay iti
termino.

Babaen iti naikabil iti diksionario, to termino ti subkontinente ket
mangibagbaga iiti "kaada iti naisangayan a heograpikal wenno politikal a
kinawaya" manipud ti dadduma a paset ti kontinente, wenno "ti nawatiwat ken
ad-adu wenno basbassit a bukod a nailaon a subdibision iti kontinente" Ti
termino ket saan pay a nalawag a mangibaga ti "kaada iti naisangayan a
heograpiko wenno politikal a knawaya" manipud ti amin a paset ti kontinente.

Ti termino ti Ingles ket agtultuloy a kaaduan a mangibagbaga iti Indiano a
subkontinente. Iti pisikal a heograpia, daytoy ket ti peninsula a rehion idiay
abagatan-sentral nga Asia, a kaasping iti diamante a naisina babaen ti Himalaya
iti amianan, ti Hindu Kush iti laud, ken ti Arakanese iti daya, ken gumay-at nga
agpaabagatan idiay Taaw Indiano a kakuyog iti Baybay Arabiano iti abagatan a
laud ken ti Luek ti Bengal iti abagatan a daya. Kaaduan iti daytoy a rehion ket
adda iti Plata Indiano ken naisalumina manipud ti amin a paset ti Asia babaen
dagiti lapped ti bantay.

Ti Plata Indiano, bayat a mangiraman iti kaaduan ti rehion, ket mangporma ti
masa ti daga manipud ti Himalaya iti paset ti labneng iti sirok ti Taaw Indiano,
a mairaman dagiti paset ti Abagatan a Tsina, ken dagiti pay kabambantayan ti
Kuen Lun ken Karakoram, ken gumay-at idiay ngem saan a mairaman ti Ladakh,
Kohistan, ti kabambantayan ti Hindu Kush ken ti Balochistan.

No matawagan iti Indiano a subkontinente wenno Abagatan nga Asia, ti
panangipalawag ti heograpikal a gay-at iti daytoy a rehion ket agdumaduma. Iti
heopolitiko, daytoy ket nangporma ti sibubukel a teritorio ti Kalatakan nga
India, ken itan ket kadawyan a buklen dagiti pagilian ti India, Pakistan, ken
Banglades. Sakbay idi 1947, dagiti tallo a pagilian ket historikal a naitipon
ken nangbukel ti Britaniko nga India. Daytoy ket gangani pay a kankanayon a
mangiraman ti Nepal, Butan, ken ti isla a pagilian ti Sri Lanka ken mabalin pay
a mairaman ti Apganistan ken ti isla apagilain ti Maldibas. Segun ti antropologo
a ni John R. Lukacs, "Ti Subkontinente Indiano ket sakupenna ti nangruna a masa
ti daga ti Abagatan nga Asia." bayat a segun ti politikala propesor a ni Tatu
Vanhanen, "Dagiti pito a pagilian ti Abagatan nga Asia ket heograpiko a buklen
ti kompakto a rehion iti likmut ti Subkontinente Indiano".

Ti panagusar pay ti nalawlawa a pannakaipalawagn – no mairaman ti India,
Pakistan, Bangladeh, Sri Lanka, Nepal, Butan ken ti Maldibas a kas dagiti
konstituente a pagilian – ti Indiano a subkontinente ket sakupenna ti agarup a
4.4 a riwriw a km² (1.7 a riwriw a mi²), nga agrup daytoy iti 10% iti kontinente
ti Asia wenno 3.3% iti kalawa ti rabaw ti daga iti lubong. iti amian, daytoy ket
mangbukel para iti agarup a 45% iti populasion ti Asia (wenno sumurok a 25% iti
populasion ti lubong) ken pagtaengan dagiti adu a kita ti tattao.



https://ilo.wikipedia.org/wiki/Relihion

Ti relihion ket maysa nga urnong dagiti dagiti kutural a sistema, dagiti pammati
a sistema, ken dagiti panirigan ti lubong a mangipanggep ti nagtagitaon tii
espiritualidad ken, sagpaminsan, kadagiti moralidad.[nota 1] Dau kadagiti
relihion ket adda dagiti salaysay, dagiti simbolol, dagiti tinawtawid ken
sagrado a naipakasaritaan a maipanggepan a mangited ti kayat a saoen ti biag
wenno mangipalpalawag ti puonan iti biag wenno ti law-ang. Dagitoy ket
mangimaton kadagiti moralidad, etiko, relihioso a linteg wenno ti maysa a
kinaykayat a kita ti biag manipud kadagiti kapanunotanda a maipanggep ti kosmos
ken katutubo ti tao.

Ti balikas arelihion ket sagpaminsan a maisuksukat iti pammati wenno pammati a
sistema, ngem ti relihion ket maigiddiat manipud ti pribado a pammati gaputa
daytoy ket adda ti sosial nga aspetona. Adu kadagiti relihion ket adda kadagiti
naurnong a panagkukua, padi, ti maysa a panagipalpalawagan a mangbukel ti
panakaikappon wenno panakaikameng, kadagiti kongregasion iti naisangsangayan a
tao, kadawyan a taripnong wenno dagiti serbisio para kadagiti kapanggepan iti
panagraem kadagiti dios wenno para iti kararag, dagiti nasantuan a lugar (masna
wenno arkitektura), ken/wenno dagiti nasantuan a sinuratan. Ti panaksanay ti
relihion ket mabalin a mangiraman pay dagiti sermon, panagirukbab kadagiti
araramiden ti maysa a dios wenno dagiti dios, dagiti sakripisio, dagiti piesta,
padaya, talimudaw, panakaitapog, dagiti punpon a serbisio, dagiti matrimonia
aserbisio, meditasion, musika, arte, sala, dagiti publiko a serbisio, wenno
dagiti dadduma pay nga aspeto iti kultura ti tao. Nupay kasta, adda dagiti kas
pagarigan ti relihion nga adda bassit wenno awan kadagitoy nga aspeto ti
patakder, pammati, wenno panaksanay.

Ti relihion (manipud ti Daan a Pranses relihion "relihioso a komunidad," manipud
ti Latin religionem (nom. religio) "panagraem ti nasagraduan, panagdayaw
kadagiti dios," "obligasion, ti piansa a nagbaetan ti tao ken dagiti dios") ket
naala manipud ti Latin a religiō, dagiti patingga a nagtaudan ket saan a
naamammoan. Maysa a posibilidad ket ti panakaala manipud ti panakapamindua
*le-ligare, a naipatarus a nasurot manipud ti Cicero a nangikapet ti lego
"agbasa", a kas ti re (manen) + lego iti kapanunotan nga "agpili", "aramidem
manen" wenno "aganannadka a mangusig". Dagiti moderno nga eskolar a kas ni Tom
Harpur ken Joseph Campbell ket mangipabor ti panakaala manipud ti ligare
"piansa, ikapet", a mabalin a nanipud ti maysa a pasaruno a re-ligare, a kas ti
re (manen) + ligare wenno "ti mangikapet manen," nga inaramid daytoy a
prominente babaen ni San Agostino, kalpasan ti panakaipatarus iti Laktansio. Ti
midiebal a panag-usar ket isumbangirna ti urnos iti panagitudo ti piansa dagiti
komunidad a kas dagiti monastiko nga ur-urnos: "mangmangegmi ti 'relihion' iti
Nabalitokan a Toson,itimays a kabaliero iti relihion iti Avys'".

Segun ti pilologo a ni Max Müller, ti ramut ti Inggles a balikas a "relihion",
ti Latin religio, ket kasisigud nga inususar a kayatna a saoen ket "panagraem
para iti Dios wenno dagiti dios, ti naannad a panagpanpanunot kadagiti nasantuan
a banbanag, pietas" (a niCicero ket adadu pay a pakaala a kayatna a saoen ket
"salukag"). Max Müller nga inlaslasin dagiti adu a kultura ti lawlaw ti lubong,
a mairaman ti Ehipto, Persia, ken India, a kas adda dagiti agpadpada nga
estruktura ti bileg iti daytoy a puntos ti pakasaritaan. Ti matawtawagan tatta
nga aldawen a taga-ugma a relihion, a tinawtawaganda laeng idin a ti "linteg".

Adu kadagiti pagsasao nga adda dagiti balikas a mabalin a maipatarus a kas ti
"relihion", ngem mabalin nga us-usarenda dagitoy ti sabsabali a pamay-an, ken
adda dagiti awanan ti balikas para iti relihion. Kas pagarigan, ti Sanskrito a
balikas a dharma, a sagpaminsan a maipatpatarus a kas "relihion", ket kayatna
pay a saoen ket linteg. Kadagiti klasiko nga Abagatan nga Asia, ti panagadal ti
linteg ket buklenna dagiti konsepto a kas ti penitensia babaen ti kinatulnog ken
seremonial ken ti pay naipakat a tinawtawid. Ti mediebal a Hapon idi ununana ket
adda kapadpadana a panagkappon a nagbaetan ti "imperial a linteg" ken unibersall
wenno "Buda a linteg", ngem kalpasan dagitoy ket nagbalinda a nawaya taudan ti
bileg.

Awan ti pudno a kapadpada ti "relihion" iti Hebreo, ken Hudaismo ken saan a
mangilasin ti nagbaetan ti relihioso, nailian, panakapuli, wenno etniko a
kinasiasino. Maysa kadagiti panakatengnga a konseptona ket ti "halakha",
sagpaminsan a naipatpatarus a kas ti "law"", a mangiyalagad ti panagsanay ken
pammati ken dagiti adu nga aspeto iti inaldaw a biag.

Ti panag-uasar kadagiti sabsabali a termino, a kas ti panagannugot ti Dios wenno
Islam ket maipapan kadagiti naisangsangayan a pakasaritaan ken bokabulario.



https://ilo.wikipedia.org/wiki/PubMed

Ti PubMed ket maysa a nawaya a batayan ti datos a kangrunaan a pagserrekan ti
MEDLINE a batayan ti datos dagiti reperensia ken dagiti abstrakto dagiti siensia
ti biag ken dagiti biomedikal a topiko. Ti Nailian a Biblioteka ti medisina ti
Estados Unidos (NLM) kadagiti Nailian a Patakder ti Salun-at ket isuda ti
magtartaripato ti batayan ti datos a kas parte ti sistema Entrez iti panangala
ti pakaammo.

Manipud idi 1971 aginggana idi 1997, ti online a panagserrek ti MEDLINE iti
kompiuterisado a batayan ti datos ti MEDLARS ket nangruna a babaen kadagiti
patakder ti pakuldad a kasla dagiti medikal a biblioteka. Ti PubMed, ket immuna
a naipablaak idi Enero 1996, ket isu ti nagrugian ti panawen ti pribado, nawaya,
ken ti agtagibalay a pagbirukan ti kompiuterisado a MEDLINE. Ti sistema ti
PubMed ket nawaya a naidaton iti publiko iti Hunio, 1997, idi naipakita dagiti
panagbiruk ti MEDLINE babaen ti web, iti maysa a seremonia, babaen ni Bise
Presidente Al Gore ti Estados Unidos.

Adu kadagiti rehistro ti PubMed ket aglaon kadagiti silpo dagiti napno a testo
dagiti artikulo, ken adda kadagitoy ti naway a magun-od, a kadawyan iti PubMed
Central ken dagiti lokal a kapadan a kas ti UK PubMed Central.

Ti pakaammo a maipanggep kadagiti warnakan a naikabil iti PubMed ket mabirukan
idiay Katologo ti NLM.

Manipud idi 19 Mayo 2013, ti PubMed ket addaan kadagiti sumurok a 22.7 a riwriw
dagiti rehistro manipud idi 1966, a napili manipud idi tawen ti 1865, ken napili
unay agingana idi 1809; adda dagiti agarup a 500,000 a rehistro ti mainaynayon
iti tunggal maysa a tawen. Iti isu met laeng a tawen, 13.1 riwriw kadagiti
rehistro ti PubMed ket nailista nga adda dagiti abstraktoda, ken 14.2 riwriw
kadagiti artikulo ket addan kadagiti silpo iti napno a testo (kadagitoy ket 3.8
riwriw dagiti artikulo a mangun-od ti napno a testo nga awan bayadna para iti
sinoman nga agus-usar). Ti mangkita ti agdama a kadakkel iti kita ti batayan ti
datos, imakinilia ti "1800:2100[dp]" wenno "all[sb]" iti pagbirukan a tawa ti
PubMed



https://ilo.wikipedia.org/wiki/Metal

Ti metal (manipud ti Griego "μέταλλον" – métallon, "mina, pagbatuan, metal") ket
isu ti solido a materiales (ti maysa a elemento, kompuesto, wenno alloy) a
kadawyan a natangken , nasileng, ken makailanga ti nasayaat nga elektrikal ken
panagkukua iti pudot. Dagiti metal ket kadawyanda a naalumaymay, dagitoy ket
mapanday wenno pemanente a matalmegan iti sukogda nga awan a saan amatukkol
wenno agberre ken dagitoy pay ket mabalin a malunag (maipagtipon wenno malunag)
ken naalumaymay (mabalin a maaramid iti naingpis a barot). Agdama a, 91 kadagiti
118 a dagup dagiti elemento iti periodiko a lamisaan ket naidasig dagitoy a kas
metal.

Ti kaibuksilan ti pannakaibaga ti "metal" ket maigiddiat para kadagiti
nadumaduma a komunidad. Kas pagarigan, dagiti astronomo ket usarenda ti sapasap
a pannangibaga ti "metal" para iti pakainugotan a mangipalawag kadagiti amin nga
elemento malaksid ti hidroheno ken helio (dagiti kangrunaan a pakabuklan dagiti
bituen, naurnong nga isu met ti pakabuklan ti kaaduan a makitkita abanag iti
law-ang). Isunga, iti astronomia ken pisikal a kosmolohia, ti metalisidad ti
maysa na naga ket isu ti proporsion iti banagna a bunukel dagiti kimiko nga
elemento malaksid ti hidroheno ken helio. Iti pay maipatinayon, adu kadagiti
elemento ken dagiti kompuesto a kadawyan a saan a naidasig a kas dagiti metal
ngem agbalin dagitoy a metaliko babaen kadagiti nangato a presion; dagitoy ket
naamammuan a kas dagiti metaliko ng aalotropo dagiti saan ametal.



https://ilo.wikipedia.org/wiki/Mayo

Ti Mayo ket isu ti maika-5 a bulan ti tawen dagiti kalendario a Huliano ken
Gregoriano ken maysa kadagiti pito a bulan nga addaan iti kaatiddog iti 31 nga
al-aldaw.

Ti Mayo ket bulan ti panagsusulbod idiay Akin-amianan a Hemisperio ken otonio
idiay Akin-abagatan a Hemisperio. Isu a ti Mayo idiay Akin-abagatan a Hemisperio
ket tiempo a kapada ti Nobiembre idiay Akin-amianan a Hemisperio ken iti
baliktadna. Ti naladaw a mayo ket kadawyan a mangmarka ti rugi ti tiempo ti
bakasion ti kalgaw idiay Estados Unidos ken Kanada ken agpatingga iti umuna a
Lunes ti Septiembre.

Ti bulan ti Mayo ket nainaganan para kenni diosa ti Griego a ni Maia, nga isu
ket nainaganan a kakuyog iti Romano a panawen a diosa iti pertilidad a ni Bona
Dea, a ti rambakanna ket matengngel iti Mayo. Iti pay maibaga, ti Romano a
mannaniw a ni Ovidio ket mangited pay ti maikadua nga etimolohia, a kinunan a ti
bulan ti Mayo ket nainaganna kadagiti maiores, Latin para kadagiti "lallakay,"
ken ti sumaruno a bulan (Hunio) ket nainaganan para kadagiti iuniores, wenno
"ubbing a tattao" (Fasti VI.88).

Ti Mayovka, iti konteksto iti naladaw a Imperio ti Rusia, ket maysa idi a daya
iti away wenno iti parke kadagiti nasapa nga aldaw ti Mayo nga isu met ti
nakaalaan iti nagan. Iti kanungpalany, ti "mayovka" (naisangayan ti
"proletariano a mayovka") ket nagbalin a ti kayatna a sawen ket ti maysa a saan
a nainkalintegan a selebrasion iti Mayo 1 babaen ti rebolusionario a publiko,
ken kadawyan a nairepresenta a kas maysa nga inosente a daya iti away wenno
picnic.

Midia a mainaig iti Mayo iti Wikimedia Commons Dagiti inadaw a sasao a mainaig
iti Mayo iti Wikiquote (Ingles) Pakaammo ti panagbiahe idiay Mayo manipud iti
Wikivoyage (Ingles)



https://ilo.wikipedia.org/wiki/Marso

Ti Marso ket isu ti maika-3 a bulan ti tawen dagiti kalendario a Huliano ken
Gregoriano . Daytoy ket maysa kadagiti pito a bulan nga addaan iti kaatidog iti
31 nga al-aldaw. Idiay Akin-amianan a Hemisperio, ti meteorolohikal a panangrugi
iti primabera ket mapasamak iti umuna nga aldaw iti Marso. Ti ekuinokso ti Marso
iti maika-20 wenno maika-21 ket mangmarka ti astronomikal a panangrugi iti
primabera idiay Akin-amianan a Hemisperio ken ti panangrugi ti otonio idiay
Akin-abagatan a Hemisperio, a ti Septiembre ket ti tiempo a kapada ti Marso iti
Akin-amianan a Hemisperio.

Ti nagan a Marso ket nagtaud manipud iti Latin iti Martius, ti umuna a bulan iti
kasapaan a kalendario a Romano. Daytoy ket nainaganan kenni Marte, ti dios ti
Romano iti gubat a naikeddeng pay a kas ti guardia ti agrikultura ken maysa a
puon ti tattao a Romano babaen dagiti annakna a lalaki a ni Romulus ken Remus.
Ti bulanna iti Martius ket isu idi ti pangrugian iti tiempo para iti panagtalon
ken pannakigubat, ken dagiti piesta a natengngel a pammadayaw kaniana ket
naipada babaen dagiti dadduma iti Oktubre, ken naipatingga ti tiempo para
kadagitoy nga aktibidad. Ti Martius ket mabalin a nagtultuloy nga isu ti umuna a
bulan ti tawen ti kalendario a Romano aginggana idi 153 SK, ken dagiti
nadumaduma a relihioso a rambakan iti umuna a kagudua iti bulan ket kasisigud
idi a dagiti rambakan ti baro a tawen. Uray idi naladaw a kinaugma, dagiti
Romano a mosaiko a nangiladawan kadagiti bulan ket sagpaminsanda nga umuna a
nangikabkabil ti Marso.

Ti Marso 1 ket nangrugian ti nabilangan a tawen idiay Rusia aginggana iti
patingga ti maika-15 a siglo. Ti Gran Britania ken dagiti koloniana ket
nagtultuloy nga agusar iti Marso 25 aginggana idi 1752, idi kanungpalan nga
inamponda ti kalendario a Gregoriano. Adu pay kadagiti kultura ken dagiti
relihion a mangramrambak pay laeng iti rugi ti Baro a Tawen iti Marso.

Iti Pinlandes, ti bulan ket tinawtawagan iti maaliskuu, a naipammatina a nagtaud
manipud iti maallinen kuu, iti las-ud ti Marso, ti Daga ket kanungpalanna a
mabalin a makita iti sirok ti niebe (nupay kasta, naisingasing payen dagiti
nadumaduma a teoria iti etomolohia). Iti Ukraniano, ti bulan ket tinawtawagan
iti березень, a ti kayatna a sawen ket kayo ti betula, ken březen iti Tseko.
Dagiti naipakasaritaan a nagan ti Marso ket mairaman ti Sahon iti Lentmonat, a
nainaganan manipud iti ekuinokso ti Marso ken ti panagin-inut nga iyaatiddog
dagiti aldaw, ken ti kanungpalan a birngas ti Kuaresma. Dagiti Sahon ket
tinawtawaganda pay ti Marso a kas Rhed-monat wenno Hreth-monath (naala manipud
iti diosenda a ni Rhedam/Hreth), ken dagiti Anglo ket tinawtawaganda iti
Hyld-monath. Iti Eslobeno, ti tradisional a nagan ket sušec, a ti kayatna a
sawen ket ti bulan a ti daga ket namagan tapno mabalinen a talonen. Ti nagan ket
immuna a naisurat idi 1466 iti manuskrito ti Škofja Loka. Naus-usar pay dagiti
dadduma a nagan, kas pagarigan ti brezen ken breznik, "ti bulan dagiti betula".
Ti Turko a balikas ti Mart ket naited kalpasan ti nagan ti Marte ti dios.

Midia a mainaig iti Marso iti Wikimedia Commons Dagiti inadaw a sasao a mainaig
iti Marso iti Wikiquote (Ingles)



https://ilo.wikipedia.org/wiki/Kawes

Ti kawes ket isu ti sagut ken tela a material nga inus-usar a panangibado iti
bagi. Ti panagusar ti kawes ket kadawyan nga inus-usar laeng dagiti parsua a tao
ken daytoy ket maysa a kalangaan kadagiti gangani amin a kagimongan ti tao. Ti
kaadu ken kita ti kawes nga inus-usar ket agdepdependa iti pisikal , sosial ken
heograpiko a panangimutektek . Adda met dagiti kita ti kawes a naisangsangayan
no ti tao ket lalaki wenno babai, ngem daytoy ket saan a maipakat kadagiti
makunkuna iti Inggles a cross dresser.

Ti maipapan iti bagi, ti kawes ket agserbi kadagiti adu a panggep: daytoy ket
mabalin nga agserbi a kas salaknib manipud kadagiti elemento, ken mabalin a
mangpasayaat ti pannakatalged iti las-ud dagiti makadangran a tignay a kas ti
pannagna kadagiti masna nga enbironmento ken panagluto. Daytoy ket mangsalaknib
ti nagkawes kadagiti narusanger a rabaw, dagiti makadursok a mula, dagiti kagat
ti insekto, dagiti puris, siit ken daludok babaen ti panangited ti sarikedked a
baetan ti kudil ken ti enbironmento. Dagiti kawes ket mabalin a manginsula
kadagiti kondision ti lamiis wenno pudot.



https://ilo.wikipedia.org/wiki/Georgia_(pagilian)

Ti Georgia i/ˈdʒɔrdʒə/ (Georgiano: საქართველო Sakartvelo, IPA: [sɑkʰɑrtʰvɛlɔ] (
denggen)) ket maysa a naturay nga estado idiay Kaukaso a rehion ti Eurasia.
Daytoy ket mabirukan kadagiti pagtutumpongan iti Akinlaud nga Asia ken Akindaya
nga Europa, daytoy ket nabeddenga iti laud babaen ti Nangisit a Baybay, iti
amianan babaen ti Rusia, iti abagatan babaen ti Turkia ken Armenia, ken iti
abagatan a daya babaen ti Azerbaijan. Ti kapitolio ti Georgia ket Tbilisi. Ti
Georgia ket sumakop ti teritorio iti 69,700 km² ket ti populasionna ket gangani
ti 4.7 a riwriw. Ti Georgia ket maysa a unitario, semi-presidential a republika,
nga adda ti gobierno a nabutosan babaen ti maysa a representatibo a demokrasia.

Idi las-ud ti klasiko apanawen dagiti nawaya pagarian ket naiapabangonda a
tattan ket isu ti Georgia. Dagiti pagarian ti Colchis ken Iberia ket nangamponda
ti Kristianidad idi kasapaan ti maika-4 a siglo. Ti naipagkaykaysa a Georgia ket
nakaabot ti panakapasayaat ti poltika ken ekonomiko idi las-ud ti panagturay ni
Ari David IV ken Reina Tamar iti maika-11 ekn maika-12 a sigsiglo. Iti rugi ti
maika-19 a siglo, ti Georgia ket inkapet idi baben ti Ruso nga Imperio. Kalpasan
ti nabiit a paset ti panawen apanagwaywayas kalpasan ti Ruso a Rebolusion iti
1917, ti Georgia ket sinakupan babaen ti Sobiet a Rusia idi 1921, a nagbalinan
daytoy ti Georgiano a Sobiet Sosialista a Republika ken paset ti Kappon ti
Sobiet. Kalpasan ti panagwaywayas idi 1991, ti kalpasan ti komunista a Georgia
ket nagsagsagaba manipud ti sibil a panaggulogulo ken ekonomiko a didigra iti
kaaduan a panawen ti 1990. Daytoy ket nagpaut aginggana ti Rosas a Rebolusion
iti 2003, kalpasan ti panagiyamammo ti baro a gobierno kadagiti demokratiko ken
ekonomiko a reporma.

Ti Georgia ket maysa a kameng iti Konseho iti Europa ken ti GUAM nga
Organisasion para iti Demokrasia ken Ekonomiko a Panagrangrang-ay. Daytoy ket
aglaon kadagiti dua a de facto a nawaya a rehion, ti Abhasia ken Abagatan nga
Osetia, a nakagun-od ti adda patinggana a sangalubongan a pannakabigbig kalpasan
ti 2008 Ruso-Georgiano a Gubat. Ti Georgia ket nagipanpanunot a dagitoy a rehion
ket paset ti naturay a teritoriona babaen ti milisia a panagsakop ti Rusia.



https://ilo.wikipedia.org/wiki/Carolus_Linnaeus

Ni Carolus Linnaeus wenno Carl Linnaeus (Kasisigud a nagan iti Sueko Carl
Nilsson Linnæus, 23 Mayo[nota 1] 1707 – 10 Enero 1778), naam-ammuan pay iti
kinanobilidadna a kas ni  Carl von Linné (tulong·paammo), ket maysa idi a Sueko
a botaniko, pisiko, ken soologo, a nangirugi kadagiti pundasion para iti moderno
a pamuspusan iti binomio a nomenklatura. Isu ket naam-ammuan a kas ti ama ti
moderno a taksonomia, ken naipanpanunotan pay a kas maysa kadagiti ama ti
moderno nga ekolohia. Adu kadagiti sinursuratna ket naisurat iti Latin, ken ti
naganna ket naipakpakita iti Latin a kas Carolus Linnæus (kalapasan idi 1761 ti
Carolus a Linné).

Ni Linnaeus ket naipasngay idiay away ti Småland, idiay akin-abagatan a Suesia.
Ni Linnaeus ket nakaawat ti kaaduan kadagiti nangatngato a panagadalna idiay
Unibersidad ti Uppsala, ken nangrugrugi a nangit-ited kadagiti lektura iti
botanika idiay idi 1730. Isu ket nagtaeng iti ballasiw-taaw idi baetan ti 1735
ken 1738, nga idiay ket nagad-adal ken nagipablaak pay ti immuna nga edision iti
Systema Naturae idiay Olanda. Isu ket nagsubli met laeng idiay Suesia, nga idiay
ket nagbalin a propesor iti botanika idiay Uppsala. Idi tawtawen ti 1740, isu
ket naipatulod kadagiti nadumaduma a panagbanniaga iti Suesia tapno agbiruk ken
mangidasig kadagiti mula ken dagiti ayup. Idi tawtawen ti 1750 ken tawtawen ti
1760, isu ket nagtultuloy a nagur-urnong ken nagidasdasig kadagiti ayup,
mulmula, ken minerales, ken nagipablaak kadagiti nadumaduma a tomo. Iti panawen
ti ipupusayna, isuna idin ket maysa kadagiti kaaduan a naipammadayawan a
sientista idiay Europa.

Ti Sueko a pilosopo a ni Jean-Jacques Rousseau ket nangipatulod kania ti
mensahe: "Ibagam kaniana a diak ammo ti nalatlatak a tao iti lubong." Ti Aleman
a mannurat a ni Johann Wolfgang von Goethe ket nangisurat: "Malaksid kenni
Shakespeare ken ni Spinoza, Awan ti ammok a saanen a sibibiag nga ad-adu a
nakaimpluensia kania." Ti Sueko a mannnurat a ni August Strindberg ket insuratna
ti: Ni "Linnaeus idi ti kinapudno ket maysa a mannaniw a naikeddeng a nagbalin a
maysa a naturalista". Kadagiti dadduma pay a nagun-odna, ni Linnaeus ket
tinawtawagan idi ti Princeps botanicorum (Prinsipe dagiti Botaniko), "Ti Pliny
iti Amianan," ken "Ti Maikadua nga Adan".

Iti botanika, ti pangyababaan ti mannurat nga inususar a mangitudo kenni
Linnaeus a kas ti turay para iti nagnagan ti sebbangan ket L. Idi 1959, ni Carl
Linnaeus ket nainaganan idi a kas ti lektotipo para iti Homo sapiens, a
kaibuksilaan a ti panagsurot kadagiti alagaden ti nomenklatura, ti Homo sapiens
idi ket umisu a naipalpalawag a kas dagiti sebbangan ti ayup a nakaitagikuaan ni
Linnaeus.

Ni Carl Linnaeus ket naipasngay idiay purok ti Råshult idiay Småland, Suesia idi
23 Mayo 1707. Isu ti kaunaan nga anaka ni Nils Ingemarsson Linnaeus ken ni
Christina Brodersonia. Ti amana ket isu ti immuna iti kaputotanna a nangampon ti
permanente nga apelyido. Sakbay ti dayta, dagiti kaputontanda ket nagus-usarda
ti patronimiko a sistema ti panagnagan kadagiti Eskandinabo a pagilian: ti amana
ket nanaganan ti Ingemarsson kalpasan ti amana a ni Ingemar Bengtsson. Idi
naawat ni Nils idiay Unibersidad ti Lund, isu ket nangala ti nagan ti pamiliana.
Isu ket nanagampon ti Latinado a nagan a Linnæus manipud ti higante a linden a
kayo (wenno dalayap a kayo), lind iti Sueko, a nagtubtubo idiay pagnanaedan ti
pamiliana. Daytoy a nagan ket naipaletra nga adda ti æ a ligatura. Idi
naipasngay ni Carl, isu ket nanaganan ti Carl Linnæus, iti nagan ti pamilian ti
amana. Ti anakna a lalaki ket kankanayon pay a nangiletra nga adda iti æ a
ligatura, iti naisusurat iti ima a dikumento ken kadagiti pablaaks. Ti
patonimiko ni Carl idin ket mabalin a ti Nilsson, a kas iti Carl Nilsson
Linnæus.

Maysa kadagiti atiddog a linia dagiti agtaltalon ken dagiti padi, ni Nils ket
maysa a idi nga agdadamo a botaniko, maysa a Luterano a ministro, ken ti
koadhutor iti bassit a purok iti Stenbrohult idiay Småland. Ni Christina ket
maysa nga anak a babai idi ti rektor iti Stenbrohult, a ni Samuel Brodersonius.
Isu ket dimteng a naganak kadagiti tallo a babai ken maysa alalaki, ni Samuel (a
dimteng a nangsaruno ti amana a kas rektor iti Stenbrohult ken nangsurat
timanual iti panagtaraken ti alimbubuyog). Ti maysa atawen kalpasan ti
pannakaipasngay ni Linnaeus, ti apongna a ni Samuel Brodersonius ket pimmusay,
ken ti amana a ni Nils ket isu ti nagbalin a rektor iti Stenbrohult. Ti pamilia
ket immalis idiay rektorio manipud idiay balay ti koadhutor.

Uray kadagiti nasapsapa a tawtawenna, ni Linnaeus ket kasla nagayayat para
kadagiti mula, a naisangsangayan kadagti sabong. No idi isu ket marurod, isu ket
naikikkan iti sabong, a daytoy ket dagus a nagpakalma kaniana. Ni Nils kanayon a
nagasasikaso iti hardinna ken kankanayon a nangipakpakiata kadagiti sabong kenni
Linnaeus ken inbagbgana dagiti naganda kaniana. Isu idin ni Linnaeus ket naikkan
ti lugar a pagpatubuanna ti mulmula.

Ti ama ni Linnaeus ket isu ti nangirugrugi a nangisuro kaniana iti Latin,
relihion, ken heograpia idi isu ketu bing pay laeng; ti maysa a panangilaglagip
ket nangibagbaga a gapu ti panagus-usar ti pamilia iti Latin kadagiti
pannakisinsinnarita, ni Linnaeus ket nakaadal ti Latin sakbay a nakaadal ti
Sueko. Idi agtawen ti pito ni Linnaeus, ni Nils ket nangikeddeng a mangabang ti
mangisuro kaniana. Ti nagannak kaniana ket pinilida ni Johan Telander, ti anak a
lalaki ti maysa a lokal a yeoman. Ni Linnaeus ket saan a nangay-ayat kaniana,
nangisursurat iti autobiograpiana a ni Telander "ket nasaysayaat idi a a
mangpasardeng ti talento ti maysa nga ubing ngem ti mangparang-ay kadagitoy."
Kalpasan ti dua a tawen idi rugi ti pannakaisursurona, isu ket naipatulod idiay
Akin-baba nga Eskuela ti Gramatika idiay Växjö idi 1717. Ni Linnaeus ket
sagpaminsan laeng a nagad-adal, ngem kankanayon a nanapan idiay away tapno
agbiruk kadagiti mula. Isu ket nakaabot ti kinaudi a tawenna iti Akin-babba nga
Eskuela idi isu ket agtawen ti sangapulo ket lima, nga insursuro idi ti ti daulo
ti eskuela, a ni Daniel Lannerus, nga isu ket nagay-ayat idi ti botanika. Ni
Lannerus ket nakadlaw ti panagay-ayat ni Linnaeus iti botanika ken nangited
kaniana a mangipataray ti hardinna. Isu pay ti nangipaammo kaniana kenni Johan
Rothman, ti estado a doktor iti Småland ken ti maysa a manursuro idiay Växjö
Gimnasio. Ni Rothman ket maysa pay a botaniko ken nagpalawa ti interesado kenni
Linnaeus iti botania ken timmulong kaniana a nagparang-ay ti panagayatna iti
medisina. Iti edad a 17, ni Linnaeus ket nagbalin idin a nakaammo kadagiti adda
a literatura iti botania. Isu ket nangibagbaga iti warnakanna a ”agbasbasa iti
aldaw ken rabii, maikabkabesak ti, Libro dagiti Hierba ni Arvidh Månsson, ti
Flora Åboensis ni Tillandz, ti Serta Florea Suecana ni Palmberg, ti Bromelii
Chloros Gothica ken ti Rudbeckii Hortus Upsaliensis..”

Ni Linnaeus ket simmrek iti Växjö Gimnasio idi 1724, nga idiay ket nangruna a
nagadal iti Griego, Hebreo, teolohia ken matematika, ti kurikulo a naidaremdem
para iti ubbing a lallaki nga agsagsagana iti kinapadi. Iti kinaudi a tawen
idiaygimnasio, ti ama ni Linnaeus ket bimmisita tapno damagenna dagiti propesor
no kasano nga agrangrang-ay ti panagad-adalna; iti dismayana, kaaduan kadagiti
propesor ket nangibagbaga nga isunto ket saan nga agbalin a maysa nga eskolar.
Ni Rothman ket saan a namatmati ti daytoy, a nangisingsingasing a ni Linnaeus
ket adda masakbayanna iti medisina. Ti doktor ket nangidaton nga agnaed ni
Linnaeus iti pamiliana idiay Växjö ken maisurona iti pisiolohia ken botanika. Ni
Nils ket inawatna daytoy a daton.

Midia a mainaig kenni Carolus Linnaeus iti Wikimedia Commons Dagiti obra a
mainaig kenni Carolus Linnaeus iti Wikisource (Ingles)



https://ilo.wikipedia.org/wiki/Bulan

Ti Bulan isisu ti masna a satelite iti Daga,[nb 4] ken ti maikalima a kadakkelan
a satelite iti Sistema a Solar. Isu ti kadakkelan a masna a satelite iti maysa a
planeta iti Sistema a Solar relative iti kaddaakel iti bukodna a nangruna, nga
adda ti pagkapat ti diametro iti Daga ken 1⁄81 ti bukodna a masa.[nb 5] Ti Bulan
ket isu ti maikadua a kapusekan a satelite kalpasan ti maria a maysa kadagiti
karanigan a taga-ugma nga nagukisan ti naingatoan adagdaga ken narimbaw impakto
ng abot. Isu daytoy ti karaniagan a banag iti langit kalpasan ti Init, uray no
ti rabawna ket agpaysao pay a nasipnget, a kapadpada ti karaniag ti uging. Ti
kinarimbawna iti langit ket ti kinakadawyanna a siklo dagiti paset , manipud idi
taga-ugma a panawen, ket nakaaramid ti Bulan a kas myasa a naipangpangruna a
kultural nga impluensia iti pagsasao, dagiti kalendario, arte ken mitolohia. Ti
grabidad a panagimpluensia ti Bulan ket agpataud dagiti ugot ti taaw ken ti
panagpaatiddog ti minuto iti aldaw. Ti agdama a panagliklikmut kaadayo ti Bulan,
nga agarup a mamin sangpulo ket tallo ti diametro iti Daga, ket gapuanan daytoy
ti panagparangna a kasla kadakdakkelna idiay langit ti Init, a mangpalubos
daytoy nga apag-isu a kallobanna ti Init dagiti dagup a solar a salip.

Ti Bulan ket isu laeng ti nailangtana bagi malaksid ti Daga a ti tao ket
simmanglad. Nupay ti Luna programme ti Kappon ti Sobiet ket isu ti immuna a
nakaabot ti Bulan iti maysa a saan a namaneho a pagluganan ti limbang idi 1959,
ti Apollo a programa ti Estados Unidos ket nakaganab ti isisu a namaneho ti tao
a mision iti agdama nga aldaw, a nagrugi ti immuna a namaneho ti tao a lunar a
panagliklikmut a mision babaen ti Apollo 8 idi 1968, ken innem a panagsanglad
iti Bulan ti nagbaetan ti 1969 ken 1972, a ti immuna ket ti Apollo 11. Dagitoy a
mision ket nagisubli kadagioti sumurok a 380 kg kadagiti lunar a bato, a dagitoy
ket inusar ti panagrang-ay ti heolohika a panagawat iti nagtaudan ti Bulan, ti
pormasion iti uneg ti bulkodna a patakder, ken iti napalabas a pakasaritaanna.
Naipagarup a daytoy ket naporma idi 4.5 bilion a tawtawen. Ti maysa a
panakaporma a teoria ket ti higante nga impakto a napasamak a nairaman ti Daga.
Ti impakto a teoria ket naidudua idi 2012, kalpasan ti panagusig manen dagiti
Apollo nga alagad.

Kalpasan ti Apollo 17 a mision idi 1972, ti Bulan ket binisbisita laengen babaen
dagiti saan a namaneho ti tao a pagluganan ti limbang, ti nailatakan babaen ti
kinaudi a Sobiet a Lunokhod rover. Manipud idi 2004, ti Hapon, Tsina, India, ti
Estados Unidos, ken ti Europeano nga Ahensi ati Limbang ket nagpatulod dagitoy
dagiti lunar nga agpalpalikmut. Dagitoy a pagluganan ti limbang ket nakaparawad
ti panagpasingked ti panakaduktal iti lunar a danum a yelo idiay agnanayon a
nalinongan nga abot dagiti ungto ken bedbed iti lunar a regolito. Adda dagiti
sumakbay a naplano a mision a mapan iti Bulan, a mairamn ti maysa a gobierno ken
binusbusan a pribado. Ti Bulan ket agtultuloy nga adda babaen ti Tulag ti
Pangaruar a Limbnag , a nawaya sukisoken para iti amin a pagilian para kadagiti
nakappi a pangngep.

Ti maitutop a nagan para iti masna a satelite ti Daga ket "ti Bulan". Ti
panginagan ti Inggles a moon ket naala manipud ti moone (idi agarup a 1380), a
naiparang-ay manipud ti mone (1135), a naala manipud ti Daan nga Ingles mōna (a
napetsaan manipud idi sakbayan ti 725), a daytoy ket, a kapada dagiti amin
Hermaniko a pagsasao a kognado, a nanipud ti Proto-Hermaniko *mǣnōn.

Ti kangrunaan a moderno nga Ingles a panagilasin a maipanggep ti Bulan ket
lunar, a naala manipud ti Latin Luna. Ti maysa pay ngem saan a nalatak a
panagilasin ket ti seleniko, a naala manipud ti Taga-ugma a Griego a Selene
(Σελήνη), a naggapuan ti pasaruno a "seleno-" (a kas iti nakaalaan ti
selenograpia).



https://ilo.wikipedia.org/wiki/Biolohia

Ti biolohia ket maysa a masna a siensia a maipapan iti panagadal iti biag ken
dagiti sibibiag nga organismo, a mairaman dagiti patakderda, aramid, panagtubo,
taudan, ebolusion, panakaiwarwaras, ken taksonomia. Ti biolohia ket nawatiwatat
suheto a naglaon kadagiti adu a subdibision, dagiti topiko, ken dagiti
disiplina. Kadagiti kangrunaan a topiko ket dagiti lima a mangtipon a
pamunganayan a mabalin a maibagbaga a dagiti kammasapulan nga annuroten iti
moderno a biolohia:

Dagiti subidisplina iti biolohia ket mabigbigan kadagiti batayan iti gantingan a
dagiti organismo ket inadadal ken dagiti pamay-an nga usaren ti panagadal
kaniada: ti biokimiko ket sukimatenna ti pamunganayan a kimiko iti biag; ti
molekular a bilolohia ket adalenna ti narikut a panakitinnignay dagiti sistema
iti biolohiko a molekula; ti selula abiolohia ket sukimatenna ti kangrunaan a
pasdek a lapped kadagiti amin a biag, ti selula; ti pisiolohia ket sukimatenna
ti maipapan ti bagi ken kimiko a rebbengan dagiti kulapot, dagiti organo, ken
dagiti sistema ti organo iti maysa nga organismo; ken ti ekolohia ket
sukimatenna no kasano a makitinnignay dagiti nadumaduma nga organismo ken
tumaripnong iti bukodda nga enbironmento.

Ti termio a biolohia ket naala manipud iti Griego a balikas a βίος, bios, "biag"
ken ti suldong a -λογία, -logia, "panagadal iti." Daytoy ket agparang iti Aleman
(a kas ti biologie) a nasapsapa ngem idi 1791, ken mabalin a maysa a likud a
pormasion manipud ti daan a balikas a amphibiolohia (a kayatna a sawen ket ti
panagadal dagiti anpibio ) babaen ti panagikkat ti immuna ngaamphi-. Ti nagan
ket namatmati nga immuna nga inusar babaen ni Karl Burdach (1776-1847) a
mangibanga ti panagadal ti tao. Ni Jean-Baptiste Lamarck idi ti (1744-1829)
immuna a nagusar iti nalawlawa a kapanunotan.

Urayno ti biolohia iti moderno a pormana ket maysa a kabarbaro ken agdama a
panakarang-ay, dagiti siensia a maikabagian ken mairaman iti daytoy ket
naadadalen manipud kadagiti taga-ugma a panawen. Ti masna a pilosopia ket
kinasapsapa nga inadal idi dagiti sibilisasion iti Mesopotamia, Ehipto, ti
Indiano a subkontinente, ken Tsina. Nupay kasta, ti taudan ti moderno a biolohia
ken ti arngianna ti panagadal iti masna ket kaaduan a nasursurotan manipud idi
tag-ugma a Gresia. Bayat a ti ormal a panagadal iti medisina ket nanipud pay idi
ni Hippocrates (ca. 460 BC – ca. 370 BC), ni Aristotle (384 BC – 322 BC) nga isu
ti kaadua a nagparawad ti panagrangrang-ay ti biolohia. Dagiti naipangpangruna
ket dagiti Dagiti Pakasaritaan iti Ayup ken dagiti sabsabali nga obrana a
nangipakita kadagiti naturalista panagirayna, ken dagiti simmakbay nga ad-adu
nga emperiko nga obrana a nagipatengnga ti isip iti bilohiko a gapuanan
kendibersidda iti biag. Ti simmaruno kenni Aristoteles idiay Lyceum, a ni
Theophrastus, ket nagsurat kadagiti serie ti liblibro iti botania a nabati a kas
ti kangrunaan a kontribusion iti taga-ugma iti siensia dagiti mula, ken dagiti
pay mapan iti Tengnga a Pannpanawen.

Dagiti eskolar iti medibal nga Islamiko a lubong a nagsurat iti biolohia ket
mairaman ni al-Jahiz (781–869), Al-Dinawari (828–896), nga isu ket nagsurat ti
botania, ken ni Rhazes (865–925) nga isu ket nagsurat iti anatomia ken
pisiolohia. Ti medisina ket naipangpangruna nga inadadal babaen dagiti Islamiko
nga eskolar a nagob-obra iti tinawtawid a Griego a pilosopia, bayat a ti masna a
pakasaritaan ket kaaduan a nakaala kadagiti Aristoteliano a kapanunutan, a
naipangpangruna ti panagtengtengngel ti natalinaay a pagsasarunuan iti biag.

Ti biolohia ket napardas a naparang-ay ken nagtubo babaen ti dramatiko a
pannakaparang-ay ti mikroskopio niAntony van Leeuwenhoek. Isu daytoyen nga idi a
dagiti eskolar ket nakaduktal ti spermatozoa, bakteria, inpusoria ken ti aragaag
a panakakaskasdaaw ken dibersidad iti mikroskopiko a biag. Dagiti panagsukimat
babaen ni Jan Swammerdam ket nangiturong kadagiti baro a panagayat iti
entomolohia ken nangitakder ti kangrunaan a pamay-an iti mikroskopiko a
panagrangkay ken panagmantsa.

Dagiti panagrang-ay ti mikroskopia ket adda daytoy ti natukok nga impakto iti
biolohiko a panagpampanunot. Idi nasapa a maika-19 a siglo, adu dagiti biologo a
nagitudo ti sentro a pannakaipangpangruna iti selula. Idi 1838 ken 1839, ni
Schleiden ken Schwann ket nangrugida a nagiragpat ti kapanunotan a ti (1) ti
kangrunaan a paset dagiti organismo\ ket ti sellula ken (2) dagiti agmaymaysa a
selula ket addaanda kadagiti pakaidumaan iti biag, urayno suppiatenda ti
kapanunotan a dagiti (3) amin a selula ket nagtaud manipud ti panagbingbingay
dagiti sabsabali a selula. Agyamantayo kadagiti obra ni Robert Remak ken Rudolf
Virchow, nupay kasta, babaen ti 1860s kaaduan kadagiti biologo ket immawatda
kadagiti tallo a doktrina iti naam-ammauanton a kas ti selula a teoria.

Iti agdama, ti taksonomia ken panakaidasig ket nagbalin a nagtengngaan ti isip
iti masna a pakasaritaan. Ni Carolus Linnaeus ket nagipablaak ti maysa a
kangrunaa a taksonomia para iti masna a lubong idi 1735 (dagiti nadumaduma a
kita ket naususaren manipud idin), ken ti 1750 a panagiyammo ti sientifiko a
nagnagan para kadagiti amin a sebbanganna. Ni Georges-Louis Leclerc, Comte de
Buffon, ket trinatona dagiti sebbangan a kas dagiti parbo a kategoria ken dagiti
sibibiag a porma a kas nalukneng—nga agpalpaltiing pay a ti posibilidad iti
kadawyan a nagtaudan. Urayno isu ket sinuppiatna ti ebolusion, ni Buffon ket
maysa a nangruna a pigura iti pakasaritaan iti ebolusionario a kapanunotan; ti
obrana ket nakaimpluensia kadagiti ebolusionario a teoria kenni Lamarck ken
Darwin.

Dagiti naganetget a panagpanpanunut ti ebolusionario ket nagtaud kadagiti obra
ni Jean-Baptiste Lamarck. Nupay kasta, ti Britaniko a naturalista a ni Charles
Darwin, a nagtipon ti bioheograpiko nga arngian iti Humboldt, ti unipormista a
heolohia ni Lyell, dagiti sinursurat ni Thomas Malthus ti panagrang-ay ti
populasion, ken ti bukodna a kalaing iti morpolohiko, a nagpartuat ti naballigi
a teoria ti ebolusion a naibatay iti masna a panagpili; kapadpada a panagrason
ken ebidensia a nagiturong kenni Alfred Russel Wallace ti nawaya a panakaabotna
ti isu met laeng a nagpatinggaan.

Ti pannakaduktalan iti maipapan ti bagi a representasion iti panagtawid ket
dimteng kadagiti ebolusionario a pamunganayan ken henetiko ti populasion. Idi
1940s ken nasap a 1950, dagiti eksperimento ket nagitudo ti DNA a aks komponente
dagiti kromosoma a angtengngel kadagiti henes. Ti panakitengngaan dagit isip
dagiti baro a modelo nga organismo a kas dagiti birus ken bakteria, ken dagiti
pay panakaduktalan iti doble a helikoidal a patakder iti DNA idi 1953, ket
nagmarka ti panagdaliasat iti panawen iti molekular a henetiko. Manipud idi 1950
aginggana iti agdama a panawen, ti biolohia ket nawatiwaten a naipadakkel iti
melekular a pagturayan. Ti henetiko a kodigo ket narengngat ni Har Gobind
Khorana, Robert W. Holley ken ni Marshall Warren Nirenberg kalpasan ti DNA ket
naawatan nga aglaon kadagiti kodones. Kanungpalanna, ti Gandat a Henoma ti Tao
ket nairugi idi 1990 nga adda ti namnama iti panagmapa ti sapasap a henoma ti
tao. Daytoy a gandat ket nalpas idi 2003, nga adda pay dagiti adu a panagusig
nga agdama a maipabpablaak. Ti Gandat a Henoma ti Tao ket isu ti immuna nga
addang iti sangalubongan a ganetget a pannakaitipon dagiti naumnong a
pannakaammo iti biolohia iti nairebbengan, a molekular a pannakaipalpalawag iti
bagi ti tao ken dagiti bagi ti organismo.



https://ilo.wikipedia.org/wiki/Baybay_Mediteraneo

Ti Baybay Mediteraneo ket maysa a baybay a naikapet idiay Taaw Atlantiko a
napalikmutan babaen ti rehion ti Mediteraneo ket gangani a napalikmutan babaen
ti daga: iti amianan babaen ti Europa ken Anatolia, iti abagatan babaen ti
Amianan nga Aprika, ken iti daya babaen ti Lebante. Ti baybaya ket sagpaminsan a
naipanpanunotan a kas paset ti Taaw, ngem daytoy ket kankanayon a nailaslasin a
kas maysa kompleto a nailasin a bagi ti danum.

Ti nagan a Mediteraneo ket naala manipud ti Latin a mediterraneus, a kayatna a
sawen ket "akin-uneg a daga" wenno "iti tengnga ti daga" (manipud ti medius,
"tengnga" ken terra, "daga"). Daytoy ket sakupenna ti agarup a kalawa ti 2.5 a
riwriw km² (965,000 sq mi), ngem ti pannakaikapetna ti Atlantiko (ti Ilet ti
Gibraltar) ket 14 km (8.7 mi) laeng a kalawa. Iti oseanograpia, daytoy ket
sagpaminsan a tinawtawagan ti Baybay Euraprikano Mediteraneo wenno ti Europeano
a Baybay Mediteraneo tapno mailasin daytoy manipud kadagiti sabsabali a lugar ti
baybay mediteraneo.

Ti Baybay Mediteraneo ket addaani ti natimbeng a kaadalem ti 1,500 m (4,900 ft)
ken ti kaadaleman a nairehistro a puntos ket 5,267 m (17,280 ft) iti Calypso
Deep idiay Baybay Honiko.

Daytoy idi ket maysa a nangruna a dalan dagiti aglaklako ken agbanbaniaga
kadagiti taga-ugma a nangipalubos ti panaglaklako ken pannakisinnukat ti kultura
a nagbaetan dagiti mangirugrugi a tattao ti daytoy a rehion. Ti pakasaritaan ti
rehion ti Mediteraneo ket naipangpangruna iti pannakaawat kadagiti nagtaudan ken
panagrang-ay kadagiti moderno a kagimongan. "Para iti pagkatlo ti globo, ti
Baybay Mediteraneo ket kapadpada a ti panagikaykaysa nga elemento ken sentro ti
Pakasaritaan ti Lubong."

Ti termino a Mediteraneo ket manipud ti balikas a Latin ti mediterraneus, a
kayatna saoen ket "iti tengnga ti Daga" wenno "nagbaetan ti dagdaga" (medius,
"tengnga, nagbaetan" + terra, "daga, Daga (planeta)"): gaputa daytoy ket adda
kadagidiay nagbaetana a kontinente ti Aprika, Asia ken Europa. Ti Griego a nagan
ti Mesogeios (Μεσόγειος), ket maipadpada manipud ti μέσο, "tengnga" + γη, "daga,
Daga (planeta)").

Ti Baybay Mediteraneo ket naipakasaritaan nga adda dagiti nadumaduma a nagan.
Kas pagarigan dagiti Romano ket tinawtawaganda ti Mare Nostrum (Latin, "Baybay
tayo"), ken sagpaminsan a ti Mare Internum (Salustio, Burnay. 17).

Iti Biblia, daytoy ket nangruna nga ammo a kas ti הים הגדול (HaYam HaGadol), ti
"Nalatak a Baybay", (Num. 34:6,7; Josh. 1:4, 9:1, 15:47; Ezek. 47:10,15,20),
wenno simple laeng a "Ti Baybay" (1 Dagiti ARI 5:9; comp. 1 Macc. 14:34, 15:11);
nupay kasta, daytoy ket tinawtawagan pay a kas ti "Lapdan a Baybay", gapu ti
lokasionna idiay laud nga aplaya ti Nasantuan aDaga, ken isu a ti likudan ti tao
a sumangsango ti daya, ket sagpaminsan a naipatpatarus a kas ti "Akinlaud a
Baybay", (Deut. 11:24; Joel 2:20). Ti sabali pay a nagan idi ket ti "Baybay ti
Philistines" (Exod. 23:31), manipud ti tattao nga agtataeng ti dakkel a paset
nga aplayana idiay asideg dagiti Israelita.

Iti Moderno a Hebreo, tinawtawagan daytoy idi ti HaYam HaTikhon (הַיָּם
הַתִּיכוֹן), "ti tengnga a baybay", ti literal a pannaka-ampon ti Aleman a
kapadpada ti Mittelmeer. Iti Turko, daytoy ket ammo a kas ti Akdeniz, "ti puraw
a baybay". Iti moderno nga Arabiko, daytoy ket ammo a kas ti al-Baḥr al-Abyaḍ
al-Mutawassiṭ (البحر الأبيض المتوسط), "ti Baybay Tenganga a Puraw", bayat nga
iti Islamiko ken naduduog nga Arabiko a literatura, daytoy ket naibagbaga a kas
ti Baḥr al-Rūm (بحر الروم), wenno "ti Romano/Baybay Bisantino."

ADda dagiti nadumaduma a taga-ugma a sibilisasion a mabirbirukan kadagiti lawlaw
ti aplayana; isu ngarud a daytoy ket addaan iti nangruna nga impluensia kadagita
a kultura. Daytoy ket nangited ti dalan para iti panaglaklako, kolonisasion ken
gubat, ken nangited kadagiti taraon (babaen ti panagkalap ken dagiti nadumaduma
pay a kita ti ik-ikan) para kadagiti nadumaduma a komunidad kadagiti napalabas a
panawen.

Ti dua a kangrunaa a sibilisasion ti Mediteraneo ti klasiko a kina-ugma ket
dagiti siudad-estado ti Griego ken dagiti Penisia. Idi ni Augustus ket
binangonna ti Romano nga Imperio, ti Baybay Mediteraneo ket narugian a
tinawtawagan ti Mare Nostrum (literal ti:"Baybay tayo") babaen dagiti Romano.

Ni Darius I ti Persia, a nagparukma ti Taga-ugma nga Ehipto, ket nangipatakder
ti kanal a nangisilpo ti Mediteraneo idiay Baybay Nalabbasit. Ti kanal ni Darius
ket nalawa metten para iti dua trireme tapno mabalinda a makilinnabas no
naigay-at dagiti kaadda, ken masapul ti uppat nga aldaw ti panaglasat daytoy.

Ti akinlaud nga imperio ti Romano ket narebba idi agarup a AD 476. Ti daya ket
temporario a nagturay a kas ti Bisantino nga Imperio a naporma manipud ti
akindaya a gudua ti Romano nga Imperio. Ti sabali pay a bileg ket rumsuanto
idiay daya: Ti Islam. Nga iti kalatakan agay-atna, ti Arabo nga Imperio ket
nagtengtengngel ti 75% ti rehion ti Mediteraneo.

Nupay kasta ti Europa ket nagung-ungar, idi imad-adu ti pannakaporma kadagiti
naurnong ken naisentro nga estado iti kinaudi ti Tengnga a Panpanawen kalpasan
ti Renasimiento ti maika-12 a siglo.

Ti Otomano a bileg ket nagtultuloy a dimakkel, ken idi 1453, ti Bisantino nga
Imperio ket naiddep kalpasan ti pannakatnag ti Konstantinopla. Ti idadakkel ti
kalaing ti marina dagiti bileg ti Europa ket simmuppiat ti napardas a
panagipadakkel ti Otomano iti rehion idi ti Gubat Lepanto ket nangipadas ti
bileg ti Otomano a marina. Ti panakarang-ay ti panagibarko ket nangrugi a
nabanagan ti Mediteraneo. Idi ket amin a panaglaklako manipud ti daya ket
limmabas iti uneg ti rehion, ngem tattan ti panangilabas ti Aprika ket
nangpalubos a maimportar dagiti rekado ken dagiti dadduma pay a tagilako babaen
dagiti puerto ti Atlantiko ti akinlaud nga Europa.

Philip Mansel, Lebante: Kinangayed ken ken Didigra idiay Mediteraneo, Londres,
John Murray, 11 Nobiembre 2010, natangken nga aklub, 480 pampanid,
ISBN 978-0-7195-6707-0, New Haven, Unibersidad ti Yale a Pagmalditan, 24 Mayo
2011, natangken nga aklub, 470 pampanid, ISBN 978-0-300-17264-5



https://ilo.wikipedia.org/wiki/Bantay

Ti bantay ket maysa a dakkel a porma ti daga a gumay-at ti ngato dagiti
naipalawlaw a daga iti maysa a napatingaan a lugar a kadawyan iti porma ti maysa
a pantok. Ti bantay ket sapasap a napadpadsok ngem ti maysa a turod. Dagiti
bantay ket naporma babaen dagiti tektoniko a puersa wenno bulkanismo. Dagitoy a
puersa ket lokal a makaipangato ti rabaw ti daga babaen ti sumurok a 10,000
kadkadapan (3,000 m). Dagiti bantay ket in-inutda a manurunor babaen dagiti
tignay ti karayan, kondision ti tiempo, ken dagiti glasier. Adda dagiti bassit a
bantay a naipaadayo kadagiti pantok, ngem kaaduan ket rumsua kadagiti dakkel a
kabambantayan.

Ti katayagan a bantay iti Daga ket ti Bantay Everest idiay Himalaya ti Asia,a ti
pantokna ket 8,848 m (29,029 ft) ti ngato ti natimbeng a lesaad ti baybay. Ti
katayagan nga ammo a bantay iti Sistema a Solar ket ti Olympus Mons idiay
planeta ti Marte iti 21,171 m (69,459 ft).

Awan ti unibersal a panangipalawag iti bantay. Ti kangato, tomo, rtallo a
dimension a representasion ti langa ti daga, kapadsok, pannakabaet ken
panagtultuloy ket nausar a kas kriteria para iti panangipalawag iti bantay. Iti
Ingles a Diksionario ti Oxford ti bantay ket naipalawag a kas "ti natural
kangato ti rabaw ti daga a kellaat a ngumato iti adu wenno bassit manipud ti
kaarubayan a lessaad ken makagun-od iti a maysa nga altitud a, relatibo iti
kadenna a kangato, ket nakangayngayed wenno nalatak."

No man ti langa ti daga ket matawagan iti bantay ket mabalin nga agdepende iti
lokal a panagusar. Ti kangatuan a puntos sidiay San Francisco, California, ket
tinawtawaga iti Bantay Davidson, uray pay no ti katayagna iti 300 m (980 ft), a
mangaramid daytoy a duapulo a kadkadapan a basbassit iti kababa para iti bantay
babaen ti kadagiti panangikeddeng ti Amerikaw. Iti pay maipada, ti Bantay Scott
iti ruar ti Lawton, Oklahoma ket 251 m (823 ft) manipud ti babana aginggana ti
kangatuan a puntos. Ti Diksionario ti Pisikal a Heograpia ti Whittow ket
nangibagbaga nga "Adda dagiti turay a mangikeddeng a ti kalatak iti ngato ti 600
m (2,000 ft) a kas banbantay, dagiti adda iti baba ket naibagbaga a kas dagiti
turod."

Idiay Nagkaykaysa a Pagarian ken idiay Republika ti Irlanda, ti bantay ket
kadawyan a naipalawag a kas ti ania man a pantok iti saan a basbassit 2,000
kadkadapan (wenno 610 metmetro) iti katayag, bayat a ti opisial a panangipalawag
ti banatay ti gobierno ti Nagkaykaysa a Pagarian, para iti panggep ti
panagserrek, ket ti pantok ti 600 metmetro wenno nagatngato. Iti pay
maipatinayon, adda dagiti panangipalawag a mangiraman ti kammasapulan a
topograpikal a prominensia, ken kadawyan ti 100 wenno 500 kadkadapan (30 wenno
152 m). Bayat ti kapautan, ti Estados Unidos ket ipalawagna ti bantay a kas ti
1,000 kadkadapan (300 m) wenno nataytayag. Ti amia man a maipada a porma ti daga
nga ab-ababa ngem iti daytoy a katayag ket maikeddeng a turod. Nupay kasta, ita
nga aldaw, ti United States Geological Survey (USGS) ket nangikeddeng a dagitoy
a termino ketawanan kadagiti teknikal a panangipalawag idiay Estados Unidos.

Ti panangipalawag ti Enbironmental a Programa ti Nagkaykaysa a Pagpagilian iti
"kabambantayan nga enbironmento" ket mangiraman ti ania man kadagiti sumaganad:

Ti panagusar kadagitoy a panangipalawag,dagiti bantay ketsakupenda ti 33% iti
Eurasia, 19% iti Abagatan nga Amerika, 24% iti Amianan nga Amerika, ken 14% iti
Aprika. Kas sibubukel, 24% iti masa ti daga ti Lubong ket kabambantayan.

Ti klima kadagiti banatay ket agbalin a nalamlamiis kadagiti nangato nga
elebasion, gapu ti waya a panangipapudot ti init iti rabaw ti Daga. Ti init ket
dagus a papudotenna ti rabaw ti rabaw ti daga, bayat a ti epekto ti inbernadero
ket agtignay a kas ules, ken mangiballatek ti pudot iti ayan ti Daga a mapukawto
koma iti limbang. Ti epekto ti inbernadero ket mangitalinaay a mangpapudot ti
angin iti ababa nga elebasion. No ngumatngato ti elebasion, bumassit met ti
epekto ti inbernadero, isu nga agpababa ti ambiente a temperatura.

Ti gatad ti panagpababa ti temperatura iti kanagato, a tinawtawagan ti
enbironmental a gatad ti panaglabas, ket saan nga agnanayon (idaytoy ket mabalin
nga agbaliw iti inaldaw wenno babaen ti tiempo ken ti pay rehion), ngem ti
kadawyan a gatad ti panaglabas ket 5.5°C tunggal 1,000 m (3.57°F tunggal
1,000 ft). Isu a, ti ingangato iti 100 metmetro iti bantay ket agarup a kapada
ti panaggunay iti 80 kilkilometro (45 milmilia wenno 0.75° iti latitud) iti ayan
ti kaasitgan nga ungto. Daytoy a pannakaikabagian ket aproksimado laeng, nupay
kasta, gapu ta dagiti lokal a banag a kas ti kaasideg kadagiti taaw (kas ti Taaw
Artiko) ket mabalin a nadaras a mangbaliw ti klima. No ngumatngato ti altitud,
ti nangruna a porma ti panagtudtudo ket agbalin a niebe ken pumigsa met dagiti
angin.

Ti epekto ti klima iti ekolohia iti maysa a kanagto ket mabalin akaaduan a maala
babaen ti kombinasion ti kaadu ti panagtudtudo, ken ti biotemperatura,a kas
inpalawag babaen ni Leslie Holdridge idi 1947. Ti biotemperatura ket ti
natimbeng a temperatura, nga amin a temperatura iti baba ti 0 °C (32 °F) ket
naikedengda a 0 °C. No ti temperatura ket ti baba ti 0 °C, dagiti mula ket
saanda nga agtubo, isunga tieksakto a temperatura ken saan nga importante.
Dagiti pantok ti banbantay nga addaan iti permanente a niebe ket mabalin nga
addaan iti biotemperatura iti baba ti 1.5 °C (34.7 °F).

Dagiti inadaw a sasao a mainaig iti Banbanatay iti Wikiquote (Ingles) Midia a
mainaig iti Banbantay iti Wikimedia Commons



https://ilo.wikipedia.org/wiki/Bahrain

Nagsasabtan: 26°01′39″N 50°33′00″E﻿ / ﻿26.02750°N 50.55000°E﻿ / 26.02750;
50.55000

Ti  Bahrain (Arabiko: ‏البحرين‎, al-Baḥrayn) (Persiano: ‏بحرين‎, Baḥrain),
opisial a ti Pagarian ti Bahrain (Arabiko: مملكة البحرين‎,  Mamlakat
al-Baḥrayn), ket maysa a bassit nga isla nga estado iti asideg ti lumaud a
pantar iti Golpo Persiano. Tinurayan daytoy babaen ti naarian a pamilia ti Al
Khalifa. Manipud idi 2010 addan daytoy ti populasion iti 1,234,571, a mairaman
dagiti 666,172 a saan nga umili.Dati daytoy nga emirato, ti Bahrain ket
nairangarang a kas maysa a pagarian idi 2002.

Ti Bahrain ket maysa a purpuro kadagiti 33 nga is-isla, a ti kadakkelan ket ti
Isla ti Bahrain, iti kaatiddog a 55 km (34 mi) ken 18 km (11 mi) a kalawa. Ti
Saudi Arabia naisanglad iti laud ken naisilpo iti Bahrain babaen ti Ari Fahd a
Nangato a kalsada. Ti Qatar ket addaan iti abagatan a daya ti ballasiw ti Golpo
iti Bahrain. Ti naplano a Qatar Bahrain a nagato a kalsada ket isilpona ti
Bahrain ken Qatar ken agbalinto a ti kaatiddogan a nagato a kalsada ti baybay
iti lubong.

Naamammoan daytoy kadgiti lana ken perlas, ti Bahrain ket balay pay dagiti
dadakkel a patakder, a mairaman ti Sentro ti Komersio ti Lubong ti Bahrain ken
ti Bahrain a Puerto ti Busbos, nga addaan ti naipaltiing a panagipatakder ti
1,022 m (3,353 ft) a kangato ti Murjan a Torre. Ti Qal’at al-Bahrain (ti puerto
ken kapitolio iti taga-ugma a daga iti Dilmun) ket nairangarang idi a kas maysa
a UNESCO a Tinawtawid a Pagsaadan iti Lubong idi 2005. Ti Umuna a Pagannurotan
ti Grand Prix ti Bahrain a maipabuya idiay Bahrain nga Internasional a Law-law.

Iti Arabiko, ti bahrayn ket isu ti dua a porma iti bahr ("baybay"), a ti
al-Bahrayn ket kayatna a saoen a ti "dagiti Dua a Baybay". Nupay kasta, no ania
dagiti naitudo a kasisigud a dua a baybay ket naisuppitan. Daytoy a balikas ket
agparang iti maminlima idiay Korán, ngem saan a mangitudo iti moderno nga isla—a
naamammoan dagiti Arabo a kas ti "Awal"—ngem ti oasis iti al-Katif ken Hadjar
(moderno nga al-Hasa). Saan a nalawag no kaano idi a nangrugi ti balikas a
mangitudo ti is-isla ti Awal, ngem daytoy ket baka idi maika-15 a siglo.

Tatta nga aldaw, ti al-Hasa ket tagikua ti Saudi Arabia ken ti "dua a baybay" ti
Bahrain ket sapasap a naala dagitoy iti luek a daya a laud iti isla, ti baybay
anga amianan ken abagatan iti isla,[masapul a dakamaten] wenno ti naapgad a
danum ken di-naapgad a danum nga adda iti ngato ken sirok ti daga. Iti
panakainayon pay dagiti bubon, adda dagiti luglugar iti amianan a baybay iti
Bahrain a dagiti labutab ket agpangato idiay tengnga iti naapgad a danum, a
napalpaliiw dagiti agbisbisita manipud idi taga-ugma a panawen.

Ti sabali pay a teoria ket naidaton babaen a ni al-Ahsa a dagidi dua a baybay
ket tie Nalatak a Berde a Taaw ken ti maysa a nakappia a danaw idiay kangrunaan
a daga; ken ti pay pay maysa babaen ni al-Jawahari a daytoy ket adadu a pormal a
nagan a ti Bahri (lit. "tagikua ti baybay") a daytoy ket nakaallilaw ken ket
saan a naala.



https://ilo.wikipedia.org/wiki/Ankara

Ti Ankara (Ingles /ˈæŋkərə/; Turko [ˈaŋ.ka.ɾa] ( denggen)), dati nga ammo a kas
ti Ancyra ken Angora, ket ti kapitolio ti Turkia, ken mabirukan daytoy idiay
Tengnga nga Anatolia. Addaan daytoy iti populasion iti 4,587,558 iti urbano a
sentro (2014) ken 5,150,072 iti probinsiana (2015), daytoy ti maikadua a
kadakkelan a siudad ti Turkia kalpasan ti Istanbul.

Kuartel idi ni Atatürk ti Ankara manipud idi 1920 ken isun ti kapitoli ti
Republika ti Turkia manipud iti pannakapundarna idi 1923, ken sinukatanna ti
Istanbul kalpasan ti pannakatnag ti Imperio nga Otomano. Ti gobierno ket
prominente nga agpatpatrabaho ngem ti Ankara ket nangruna pay a siudad ti
komersio ken industria, mabirukan daytoy iti iti tengnga dagiti network ti
kalsada ken perokaril ti Turkia. Inted ti siudad ti naganna iti dutdot ti Angora
a naabel manipud kadagiti kuneho ti Angorat, ti atiddog ti buokna a kalding ti
Angora (ti taudan ti mohair), ken ti Angora a pusa. Ti lugar ket ammo pay para
kadagiti peras, diro, ken dagiti muscat nga ubas. Uray no daytoy ket mabirukan
iti maysa a kamagaan a lugar idiay Turkia ken kaaduan a napalikmutansurrounded
babaen ti mulmula ti estepa malaksid kadagiti lugar ti kabakiran iti
akin-abagatan a patingga, ti Ankara ket mabalin a maikeddeng a kas berde a
siudad kadagiti termino dagiti berde a lugar iti tunggal maysa nga agtataeng,
iti 72 m2 iti tunggal maysa a tao.

Midia a mainaig iti Ankara iti Wikimedia Commons Pakaammo ti panagbiahe idiay
Ankara manipud iti Wikivoyage (Ingles)



https://ilo.wikipedia.org/wiki/Abril

Ti Abril ket isu ti maika-4 a bulan ti tawen dagiti kalendario a Huliano ken
Gregoriano ken maysa kadagiti uppat a bulan nga addaan iti kaatiddog iti 30 nga
al-aldaw.

Ti Abril ket kadawyan a mainaig iti tiempo ti primabera kadagiti parte ti
Akin-amianan a Hemisperio ken otonio kadagiti parte ti Akin-abagatan a
Hemisperio, nga idiay ket tiempo a kapada iti Oktubre idiay Akin-amianan a
Hemisperio ken iti baliktadna.

Dagiti Romano ket inikkanda daytoy a bulan iti Latin a nagan iti Aprilis ngem ti
nakaalaan daytoy a nagan ket di naikeddengan. Ti tradisional nga etimolohia ket
manipud iti berbo nga aperire, "ti manglukat", manipud iti tiempo a "panaglukat
"dagiti kayo ken sabong, a suportaran met babaen ti panangiyasping iti moderno a
Griego iti ἁανοιξις (anoixis) (panaglukat) para iti primabera. Gapu ta adda met
dagiti bulan ti Romano a nanaganan a pammadayaw kadagiti nainlangitan, ken kas
ti Abril ket sagrado idi kenni diosen Benus, ken ti Veneraliana ket natengngel
iti umuna nga aldaw, naisingasing idin a ti Aprilis ket kasisigud idi nga isu ti
bulanna iti Aphrilis, manipud iti kapadana iti Griego a diosen a ni Aprodita
(Aphros), wenno manipud iti Etrusko a nagan iti Apru. Insingasing ni Jacob Grimm
a ti nagan iti naipagpagarup a dios wenno bannuar a ni Aper wenno Aprus.

Ti Abril ket isu idi ti maikadua a bulan iti kasapaan a kalendario a Romano,
sakbay idi nainayon ti Ianuarius ken Februarius babaen ni Ari Numa Pompilius idi
agarup a 700 SK. Daytoy ket nagbalin a ti maikapat a bulan ti tawen ti kaledario
(ti tawen idi dagiti duapulo ket dua a bulbulan ket maiparangda nga agsasaruno)
idi las-ud iti panawen ti decemvirs idi agarup a 450 SK, idi naikkan pay
kadagiti 29 nga aldaw. Ti maika-30 nga aldaw ket nainayon idi las-ud ti reporma
nga inaramid babaen ni Julius Caesar idi tengnga ti tawtawen ti 40 SK, a
nakapataudan ti kalendario a Huliano.

Dagiti Anglo Sahon ket tinawtawaganda ti Abril a kas Oster-monath wenno
Eostur-monath. Kinuna ni Beda iti De temporum ratione a daytoy a bulan ti Eostur
ket ti ramut ti balikas ti Paskua ti Panangungar. Kinunana pay a ti bulan ket
nainaganan kenni diosen Eostre a ti rambakanna ket adda iti dayta a bulan.
Ibagbaga pay baban ni Einhard iti obrana iti Vita Karoli Magni.

Ti aldaw ni San Jorge ket ti maikaduapulo ket tallo nga aldaw ti bulan; ken ti
bisperas ni San Marcos, nga agraman iti pammatina a dagiti al-alia dagiti madusa
a matay iti kaunegan iti tawen ket makitanto a lumabas iti simbaan ket mapasamak
iti maika-duapulo ket uppat.

Iti Tsina ti simboliko a panagarado iti daga babaen ti emperador ken prinsesa
iti dara ket mapasamak iti maikatlo a bulanda, ken kankanayon daytoy a maitunos
iti Abril. Iti Pinlandes ti Abril ket huhtikuu, a ti kayatna a sawen ket bulan
ti panagpukan ken panagpuor, idi mapasamak dagiti panagpukan ken panagpuor
dagiti gymnospermae para kadagiti talon.

ti Eslobeno, ti kaaduan a naikeddeng a tradisional a nagan ket ti mali traven, a
ti kayatna a sawen ket ti bulan a panangrugi nga agtubo dagiti mula. Daytoy ket
immuna a naisurat idi 1466 iti manuskrito ti Škofja Loka.

Midia a mainaig iti Abril iti Wikimedia Commons Dagiti inadaw a sasao a mainaig
iti Abril iti Wikiquote (Ingles) Pakaammo ti panagbiahe idiay Abril manipud iti
Wikivoyage (Ingles)



https://ilo.wikipedia.org/wiki/Tayikistan

Ti Tayikistan (/təˈdʒiːkɨstæn/, wenno /tæˈdʒiːkiːstæn/; Тоҷикистон
[tɔd͡ʒikɪsˈtɔn]), opisial a ti Republika ti Tayikistan (Tayiko: Ҷумҳурии
Тоҷикистон, Çumhuriji Toçikiston/Jumhuriyi Tojikiston; Ruso: Респу́блика
Таджикистан, Respublika Tadzhikistan), ket ti kabanbantayan a napalikmutan ti
daga a naturay a pagilian idiay Tengnga nga Asia. Nakarkulo nga addaan iti 8 a
riwriw a tattao idi 2013, daytoy ti maika-98 a kaaduan ti kaaduan ti populasion
a pagilian ken addaan iti kalawa iti 143,100 km2 (55,300 sq mi), daytoy ti
maika-96 a kadakkelan a pagilian iti lubong. Daytoy ket bineddengan babaen ti
Apganistan babaen iti abagatan, Uzbekistan iti laud, Kirgistan iti amianan, ken
Tsina iti daya. Mabirukan ti Pakistan iti abagatan ken insina babaen ti akikid a
Koridor ti Wakhan. Ti tradisional a pagtaengan dagiti tattao a Tayiko ket
mairaman iti agdama nga aldaw a Tayikistan, Apganistan ken Uzbekistan.

Ti teritorio a mangbukel itan ti Tayikistan ket dati a pagtaengan dagiti
nadumaduma a taga-ugma a kultura, mairaman ti siudad ti Sarazm iti Neolitiko ken
Panawen ti Bronse, ken kanungpalan idi a pagtaengan dagiti pagarian a
tinurturayan dagiti tattao iti nadumaduma a pammati ken kultura, mairaman ti
sibilisasion ti Oxus, kultura ti Andronovo, Budismo, Nestoriano a Kristianidad,
Soroastrianismo, ken Manikueismo. Ti lugar ket tinurturayan idin babaen dagiti
nadumaduma nga imperio ken dagiti dinastia, mairaman ti Imperio ti Akuemenida,
Imperio ti Sasanida, Imperio ti Hephtalita, Imperio ti Samanida, Imperio ti
Mongol, Imperio ti Timurida, ken ti Imperio ti Rusia. Kas resulta ti
pannakawaswas ti Kappon ti Sobiet, nagbalin a nawaya a pagilian ti Tayikistan
idi 1991. Ti sibil a gubat ket gangani idi a dagus a nailaban kalpasan ti
wayawaya, nagpaut manipud idi 1992 aginggana idi 1997. Manipud idi nagpatingga
ti gubat, ti baro a napundar a katalinaay ti polika ken ganganaet a tulong ket
nangpalubos ti pagilian a mangpadakkel ti ekonomiana.

Ti Tayikistan ket presidensial a republika a buklen dagiti uppat a probinsia.
Kaaduan dagiti 8 a riwriw a tattao ti Tayikistan ket tagikua ti etniko a grupo
ti Tayiko ken agsasaoda met iti Tayiko, urayno adu met ti tattao nga agsasao iti
Ruso. Dagiti bantay ket mangsakop iti ad-adu ngem 90% iti pagilian. Daytoy ket
addaan iti transision nga ekonomia a kaaduan nga agdepdepende kadagiti
panangisukat iti kuarta, aluminio ken panagpataud iti kapas.

Ti kayat a sawen ti Tayikistan ket "Daga dagiti Tayik". Ti pangsandi iti "-stan"
(Persiano: ـستان‎ -stān) ket Persiano para iti "lugar ti" wenno "pagilian" ken
ti Tayik ket mabalin a ti nagan ti sakbay ti Islamiko a (sakbay ti maikapito a
siglo A.D.) tribu. Segun ti Panagadal ti Pagilian ti Tayikistan idi 1997 ti
Biblioteka ti Kongreso, narigat a maibaga ti taudan iti balikas a "Tayik" gapu
ta ti termino ket "nairiro kadagiti politikal a suppiat ti maikaduapulo a siglo
a maipanggep no ti Turkiko wenno Irani a tattao ket dagiti orihinal a nagtataeng
iti Tengnga nga Asia."

 Daytoy nga artikulo ket agilaklak-am ti banag ti publiko a pagturayan manipud
kadagiti sapot a pagsaadan weno dagiti dokumento ti CIA World Factbook.

Midia a mainaig iti Tayikistan iti Wikimedia Commons Pakaammo ti panagbiahe
idiay Tayikistan manipud iti Wikivoyage (Ingles)



https://ilo.wikipedia.org/wiki/Rehion_ti_Ilocos

Ti Rehion ti Ilocos (maaw-awagan pay iti Kailokuan ken Ilokandia) ket maysa
kadagiti rehion ti Filipinas, a napusgan a kas Rehion I wenno Rehion 01. Buklen
daytoy ti uppat a probinsia: Ilocos Norte, Ilocos Sur, La Union ken Pangasinan.
Ti siudad ti San Fernando ti rehional a sentro ti Rehion ti Ilocos.

Masarakan ti rehion iti dakkel a tanap iti amianan-a-laud a paset ti Luzon.
Kadeppaarna ti Rehion Administratibo ti Kordiliera ken ti Tanap ti Cagayan iti
daya, ti Tengnga a Luzon iti abagatan ken ti Baybay Abagatan Tsína iti laud.

Ti Rehion ti Ilocos ket sakupenna ti akikid a tanap a nagbaetan ti Kordiliera
Sentral ken ti Baybay Abagatan Tsina. Daytoy ket sakupenna pay ti akin-amianan a
paset ti tanap ti Tengnga a Luzon, iti amianan a daya ti Banbantay ti Zambales.

Ti Golpo ti Lingayen ket isu ti kalatakan a a bagi ti danum ti rehion ken aglaon
kadagiti adu a bilang dagiti isla, a mairaman ti Nailian a Parke ti Ginasut nga
Is-isla. Ti amianan ti rehion ket ti Lingsat Luzon.

Ti karayan Agno ket agayus babaen ti Pangasinan ken matianan idiay Golpo ti
Lingayen. Ti karayan ket agayus iti nalawa a delta iti asideg ti Lingayen ken
Siudad ti Dagupan.

Ti Rehion ti Ilocos ket immuna a natagtagitao babaen dagiti aborihinal a Negrito
sakbay a napapanawda kadagiti nagsasaruno nga allon dagiti imigrante nga
Malayo/Austronesio a napnapan iti akikid nga aplaya. Tinaengan dagiti Tingguian
iti kaunegan, dagiti Ilokano iti amianan, ken dagiti Pangasinense iti abagatan.

Manipud ti datos a pannakaiwarwaras ti populasion ti Rehion ti Ilocos, nalawag
daytoy a saan amin nga agtataeng ket dagiti Ilokano. Agarup a pagkatlo ket saan
a dagiti ngem adda met dagiti panagipagpagarup nga amin nga agtataeng iti rehion
ket dagiti Ilokano laeng. Sakbay ti administrasion ni Ferdinand Marcos, ti
Pangasinan ket saan idi a paset ti rehion.

Dagit iKastila ket simmangpetda idi maika-16 a siglo ken nagipatakderda kadagiti
mision ti Kristiano ken dagiti instituto ti gobierno tapno mangtengngel kadagiti
patneng a populasion tapno pagbaliwenda iti Romano Katoliko a Simbaan. Iti
agdama a Siudad ti Vigan iti probinsia ti Ilocos Sur ket nagbalin a obisporiko a
tugaw ti Nueva Segovia. Dagiti Ilokano kadagiti akin-amianan a paset ket saanda
a nalaka a naaw-awis, nupay kasta, daytoy ket agtultuloy a lugar a napunno
kadagiti pannakaikatil iti Espania. Dagitoy a pannakaikatil ket rimmuar kadagiti
nadumaduma a puntos iti pakasaritaan ti iyaalsa dagiti probinsia ti Ilocos, a
kaaduan a naam-ammuan kenni Andres Malong kenni Juan dela Cruz Palaris iti
Pangasinan, ni Diego Silang ken ti asawana a ni Gabriela Silang idi 1764, ken ti
Yaalsa ti Basi idi maika-19 a sigloy. Nupay kasta, dagiti Pangasinenses iti
abagatan ti naudi a nangsuppiat kadagidi Kastila.

Idi las-ud ti 1945, dagiti nagkaykaysa a trop ti Amerikano ken ti Mankomunidad
ti PIlipinas a mairaman dagiti gerila dagiti Ilokano ken dagiti Pangasinese ket
winayaanda ti Rehion ti Ilocos manipud kadagiti puersa ti Hapon idi las-ud ti
Maikadua a Sangalubongan a Gubat.

Adda met dagiti moderno a presidente ti Repbulika ti Filipinas a patubo ti
rehion: ni Elpidio Quirino, Ferdinand Marcos, ken ni Fidel V. Ramos.

Sakbay ti pannakaporma ti Rehion Administratibo ti Kordiliera, ti Rehion ti
Ilocos ket nangiramraman kadagiti probinsia ti Abra, Mountain Province, ken
Benguet. Sakbay idi binaliwan ni Ferdinand Marcos ti Rehion ti Ilocos, ti
Pangasinan ket saan idi a paset ti rehion.

Dagiti probinsia ti Rehion ti Ilocos ket isu ti naipakasaritaan a pagilian
dagiti Ilokano a mairaman ti dati a Presidente ti Filipinas a ni Ferdinand
Marcos. Dagiti Ilokano ket mangbukel iti 66% iti rehion, dagiti Pangasinense ket
mangbukel iti 27%, ken dagiti Tgalog ket mangbukel iti e%.

Ti Pangasinan ket isu ti naipakasaritaan a pagilian dagiti Pangasinense a
mairaman ti dati a Presidente ti Filipinas a ni Fidel Ramos. Ti populasion ti
Pangasinan ket buklen ti agarup a 60% iti dagup a populasion ti rehion. Dagiti
Pangasinense ket agdama amangbukel ti agarup a 50% iti populasion ti probinsia.
Dagiti Ilokano ket ket saanda idi a dagiti kasisigud a mangiagtagitao iti
Pangasinan. Dagiti Ilokano ket nangrugrugida a napnapan idiay Pangasinan idi
maika-19 a siglo Ti Pangasinan ket dati idi a probinsia ti Rehion III (Tengnga a
Luzon), ngem ni Presidente Marcos ket pinirmaanna ti Bilin Blng. 1, 1972, a
nangitiptipon ti Pangasinan ti Rehion ti Ilocos. Dagiti minoridad a grupo ket
mairaman dagiti komunidad ti Tinggian ken dagiti Isneg a mangitagtagitao
kadagiti bakras ti Kabambantayan ti Kordiliera.

Kaaduan ti populasion ket Romano Katoliko ken adda met dagiti napigsa nga
agraraem iti Protestantismo a kas iti denominasion ti Aglipayan iti adayo nga
amianan ti pagilian. Adda met dagiti agraraen kadagiti nadumaduma a denominasion
ti Kristiano, a kas ti Iglesia ni Cristo, dagiti Mormon, ken dadduma pay. Adda
pay dagiti pamamti ti tradisional nga animistiko a naipangpangruna kadagiti
komunidad ti away. Dagiti bassit a komunidad ti agtagtagilako nga Insik ken
Indiano ket kangrunaan dagitoy a Budista, Taoista, ken dagiti Hindu.

Urayno ti ekonomia ti akin-abagatan a paset ti rehion, a naipangpangruna ti
Pangasinan, ket naibatay iti agro-industrial ken idustria ti serbisio, ti
ekonomia ti akin-amianan a paset ti rehion ket naibatay iti sektor ti
agrikultura. Ti ekonomia ti Pangasinan kaaduan iti negosio, a kas ti
panagtaraken ken panagproseso ti bangus, panagtaraken ti dinguen, panagproseso
ti bangoong, ken dadduma pay. Adda met dagiti sektor iti ekonomia iti
panagtagilako, dagiti serbisio ti pinansias, ken dagiti serbisio ti edukasion.
Timatgedan dagiti probinsia ti Ilocos wenno ti akin-amianan a paset ket kaaduan
nga aggapo iti panagtalon iti bagas, tabako, mais, unas, ken dagiti prutas; ti
panagtaraken kadagiti dinguen a kas dagiti baboy, manok, kalding, ken dagiti
nuang.

Ti pannakaiwarwaras ti tignay ti ekonomia iti rehion ket mabalin a makita
manipud ti panagsingir ti rentas ti buis iti nailain a gobierno. Ti kaaduan
kadagiti panagsingir ket agtaud manipud ti Pangasinan, a nangited ti 61% iti
kadagupan.

Ti serbisio ken dagiti industri ti manupaktoria ti silaw ket kaaduan kadagiti
siudad. Ti Siudad ti Dagupan ket kaadaun a pinatpataray dagiti negosiante, a
nangirigrugi a nangipadakkel kadagti negosio iti nailian nga agpang. Ti Siudad
ti San Fernando, La Union ket addaan pay ti internasional a puerto ket adaaan
pay ti napabaro ken maparang-ayto a Sangal;ubongan nga Eropuerto ti San
Fernando. Ti Siudad ti Laoag, Ilocos Norte ket addaan pay ti sangalubongan nga
eropuerto.

Ti Rehion ti Ilocos ket buklen dagiti 4 a probinsia, 8 a siudad, 116 nga ili,
ken dagiti 3265 a baranggay.



https://ilo.wikipedia.org/wiki/Polonia

Ti Polonia i/ˈpoʊlənd/ (Polako: Polska), opisial a ti Republika iti Polonia
(Polako: Rzeczpospolita Polska; Kasubio: Pòlskô Repùblika; Silesiano: Polsko
Republika), ket maysa a pagilian idiay Tengnga nga Europa, nabeddengan daytoy
babaen ti Alemania iti laud; ti Republika a Tseka ken Slovakia iti abagatan;
Ukrania, Bielorusia ken Lituania iti daya; ken ti Baybay Baltiko ken Kaliningrad
Oblast, maysa a Ruso nga exclave, iti amianan. Ti dagup a kalawa ti Polonia ket
312,679 kuadrado kilometro (120,726 sq mi), a makaaramid daytoy ti maika-70 a
kadakkelan a pagilian iti lubong ken ti maika-9 a kadakkelan idiay Europa. Ti
Polonia ket adda ti population ti sumurok a 38 a riwriw a tattao, a makaaramid
daytoy ti maika-34 a kaaduan ti populasion a pagilian iti lubong ken ti maikanem
a kaaduan ti populasion a kameng iti Kappon ti Europa, nga isu daytoy ti kaaduan
ti populasion a kameng ti kalpasan ti komunista. Ti Polonia ket maysa a unitario
nga estado a binuklan dagiti 16 a voivodeship. Ti Polonia ket kameng iti Kappon
ti Europa, NATO, ti Nagkaykaysa a Pagpagilian, ti Organisasion ti Komersio ti
Lubong, ti Organisasion para iti Ekonomia a Pagtitinnulongan ken
Panagrangrang-ay (OECD), Europeano nga Ekonomiko a Lugar, Ahensia ti
Internasional nga Enerhia, Konsilo iti Europa, Organisasion para iti Salaknib
ken Pagtitinnulongan iti Europa, Ahensia ti Internasional ti Atomiko nga
Enerhia, G6, Konsilo dagiti Estado ti Baybay Baltik, Visegrád a Grupo, Weimar a
Trianggulo ken Schengen a Tulagan.

Ti pannakabangon ti Polako nga estado ket nainaganan iti pannaka-ampon iti
Kristianidad babaen ti nangturay a ni Mieszko I idi 966, iti teritoria a
kapadpada iti tatta nga aldaw a Polonia. Ti Pagarian iti Polonia ket naporma idi
1025, ken idi 1569 a nagpapigsa ti atiddog a kumaduaan iti Nalatak a Dukado iti
Lituania babaen ti panagpirma ti Kappon iti Lublin, a nagbukel ti Polako–Lituano
a Mankomunidad. Ti Mankomunidad ket awanen idi 1795 gapu ta nabingbingay dagiti
daga ti Polonia kadagiti Pagarian ti Prusia, ti Imperio ti Rusia, aken ti
Austria. Ti Polonia ket nakaala manen ti panakawayawayana a kas ti Maikadua a
Polako a Republika idi 1918. Kalpasan ti dua a dekada, idi Septiembre 1939, ti
Maikadua a Sangalubongan a Gubat ket nangrugi ti panagraut ti Polonia babaen ti
Nasi nga Alemania ken ti Kappon ti Sobiet . Sumurok nga innem a riwriw a Polako
nga umili ti natay iti dayta a gubat. Ti Polonia ket nagungar kalpasan kadagiti
napalas a tawen iti uneg ti Sobiet a pannaka-impluensia a kas ti Republika
dagiti Tattao aginggana idi 1989. Idi panawen ti Rebulosion iti 1989, ti 45 a
kaatiddog ti komunismo a panagturay ket naruppuog ken ti demokratiko a
panagturay ket nabagon. Daytoy ket nakaited ti pundasion ti moderno a Polonia,
naam-ammuan babaen ti batay-linteg a kas ti "Mikatlo a Polako a Republika".

Nupay ti adu a pannakadadael ti pagilian a napadasan iti maikadua a
Sangalubongan a Gubat, ti Polonia ket napakabaelan a nagpreserba kadagiti adu a
bukodna a kultura a kabaknangan. Adda dagiti 14 nga agdama a tinawtawid a
pagsaadan a naisuratan idiay listaan ti UNESCO a Tinawtawid ti Lubong idiay
Polonia.

Manipud idi gibus ti panawen ti komunista, ti Polonia ket nakagun-od ti "nangato
unay" a ranggo ti banag iti panagrangrang-ay ti nagtagitaoan.



https://ilo.wikipedia.org/wiki/Morocco

Ti Morocco (Arabiko: المغرب‎ al-Maghrib; Bereberes: ⴰⵎⵕⵕⵓⴽ or ⵍⵎⴰⵖⵔⵉⴱ Ameṛṛuk
wenno Lmaġrib); opisial a ti Pagarian ti Morocco. ket isu ti akin-laud unay
kadagiti pagilian ti Amianan nga Aprika. Daytoy ket maysa kadagiti tallo a
pagilian (Espania, Pransia) nga addan ti aplaya iti Atlantiko ken Mediteraneo,
ket addaan pay kadagiti lasonlasongan akaunegan ti bambantay. Ti Arabiko a nagan
ti al-Mamlakat al-Maghribiyyah (Arabiko: المملكة المغربية‎), ket maipatarus iti
"Ti umaud a Pagilian, ken ti Al-Maghrib (Arabiko: المغرب‎), wenno Maghreb, a ti
kaibuksilanna ket "Ti Laud", dagitoy ket naus-usar a kas dagiti sabali a nagan.

Ti Morocco ket addaan ti populasion iti sumurok a 35 a riwriw iti kalawa iti
710,850 km2 (274,460 sq mi). Ti politikal a kapitoliona ket ti Rabat, urayno ti
kadakkelan a siudad ket ti Casablanca; dagiti dadduma pay a nangruna a siudad
ket mairaman ti Marrakech, Tangier, Tetouan, Salé, Fes, Agadir, Meknes, Oujda,
Kenitra, ken Nador. Ti Morocco ket addaan ti pakasaritaan ti pannakawayawaya a
saan a biningbingayan babaen dagiti kaarubana. Ti nabaknang a kulturana ket
naglalaokan dagiti Arabo, Berber (patneng nga Aprikano) ken dagiti dadduma pay
nga impluensia ti Aprikano ken Europeano.

Ti Morocco ket mangtunton ti saan a bukod nga agturturay a teritorio iti Lumaud
a Sahara a kas "Dagiti Akin-abagatan a Probinsia". Ti Morocco ketinsilpona ti
teritorio idi 1975 ken ti gerila a gubat kadagiti patneng a puersa ket
napasardeng ti panaglalaban idi 1991. Dagiti ganetget ti Nagkaykaysa a
Pagpagilian ket napaay a nangpasayaat daytoy a panagsardeng.

Ti Morocco ket maysa a batay-linteg a monarkia ng aaddaan ti nabutosan a
parlamento. Ti Ari ti Morocco ket agtengtengngel kadagiti adu nga ehekutibo ken
lehislatibo a bileg, a mairaman ti bileg a mangrakrak ti palamento. Ti ehekutibo
a bileg ket sinansanay babaen ti gobierno ngem ti keddeng ti ari ket sapasap a
makabaliw kadagiti gobierno no adda iti suppiatan. Ti lehislatibo a bileg ket
naited iti gobierno ken dagiti dua a kamara ti parlamento, ti Aseblia dagiti
Pannakabagi ken ti Asemblia dagiti Konsehal. Ti ari ket mabalin pay a
agirangarang kadagiti bilin a tinawtawagan kadagiti dahir nga adda ti kabilegan
iti linteg.

Ti kangrunaan a relihion ti Morocco ket ti Islam. Ti opisial a pagsasao ket ti
Literario nga Arabiko. Naisasao pay ti Arabiko ti Morocco a naibagbaga a kas ti
Dareja, Berber ken ti Pranses.



https://ilo.wikipedia.org/wiki/Los_Angeles

Ti Los Angeles (i/lɒs ˈændʒələs/ loss-AN-jə-ləs; Espaniol: [los ˈaŋxeles]), nga
addaan ti populasion ti 2010 a Senso ti Estados Unidos iti 3,792,621, ket isu ti
kapusekan ti populasion a siudad ti estado iti California, ken isu ti maikadua
ti kaaduan ti populasion idiay Estados Unidos, kalpasan ti Siudad ti New York.
Adaan daytoy ti kalawa a 468.67 kuadrado milia (1,213.8 km2), ken mabirukan
idiay Akin-abagatan a California. Kadawyan a namammuan babaen ti pangyababaan a
L.A., daytoy a siudad ket isu ti kangrunaan a pakakitaan iti kadakkelan a Los
Angeles-Long Beach-Santa Ana metropolitano estadiska a kalawa, a naglaon
kadagiti 12,828,837 a tattao manipud idi 2010, ken maysa kadagiti kaaduan ti
populasion a metropolitano a lugar iti lubongken ti maikadua a kadakkelan a
siudad idiay Estados Unidos. Ti Los Angeles ket naamammuan pay a ti tugaw iti
Probinsia ti Los Angeles, ti kaaduan ti populasion ken maysa a kaaduan kadagiti
nadumaduma nga etniko a probinsia iti Estados Unidos idiay Estados Unidos, nga
ti intero a Los Angeles a lugar ket mabigbigan a kaaduan ti nadumaduma kadagiti
kadakkelan a siudad iti pagilian ti Estados Unidos. Dagiti agtaeng iti daytoy a
siudad ket matawtawagan nga "Anghelenos".

Ti Los Angeles ket napundar idi Septiembre 4, 1781, babaen ti Kastila a
gobernador a ni Felipe de Neve. Daytoy ket nagbalin a paset ti Mehiko idi 1821
kalpasan ti Mehikano a Gubat ti Wayawaya. Idi 1848, idi patingga ti
Mehikano–Amerikano a Gubat, ti Los Angeles ken dagiti amin a paset ti California
ket ginatang a kas paset ti Tulag ti Guadalupe Hidalgo, isu a daytoy ket
nagbalinen a paset ti Estados Unidos. Ti Los Angeles idi ket di nainkorporado a
kas maysa a munisipalidad idi Abril 4, 1850, lima a bulan sakbay a ti California
ket nakagun-od ti pannaka-estado.

Nabirngasan a kas ti Siudad dagiti Anghel, ti Los Angeles ket maysa a
mangiyun-una a sentro ti lubong iti negosio, internasional a panagtagilako,
panagliwliwa, kultura, midia, moda, siensia, ay-ayam, teknolohia, ken edukasion,
ken nairanggo idi a maikanem a Pagsurotan ti Sangalubongan a Siudad ken maika-13
iti Pagsurotan ti Bileg ti Siudad. Ti siudad ket pangibalbalayan kadagiti
naindayegan a patakder a sumaksakup kadagiti nadumaduma a kita ti propesional
ken kultural a pagobraan ken maysa kadagiti kadakkelan a makina ti ekonomia
idiay Estados Unidos. Ti naitiptipon nga estadistikal a lugar (CSA) ti Los
Angeles ket addaan ti dagup a metropolitano a produkto (GMP) iti $831 bilion
(manipud idi 2008), a makaaramid daytoy ti maikatlo a kadakkelan iti lubong,
kalpasan ti Kalatakan a Tokyo ken ti metropolitano a luglugar ti New York. A kas
ti pangibalbalayan a kuartel ti Hollywood, daytoy ket mangiyuna ti lubong
kadagiti panagpartuat kadagiti pataud ti telebisio, video nga ay-ayam, ken
nairekord a musika; daytoy ket maysa pay kadagiti mangiyuna iti panapataud
kadagiti pelikula. Iti pay maipatinayon, ti Los Angeles ket nagsangaili pay
kadagiti Ay-ayam ti Kalgaw nga Olimpiada idi 1932 ken idi 1984.



https://ilo.wikipedia.org/wiki/Lingua_franca

Ti lingua franca, ammo pay a kas rangtay a pagsasao, sapasap a pagsasao,
pagsasao ti panagtagilako wenno behikular a pagsasao, ket ti pagsasao wenno
dialekto a sistematiko nga inus-usar tapno mabalin nga agsao dagiti dua a tao a
saan a makibinningay iti nakayanakan a pagsasao wenno dialekto, naisangayan
daytoy no daytoy ket maikatlo a pagsasao, ken naisangayan manipud kadagiti dua a
nakayanakan a pagsasao.

Naparang-ay ti Lingua francas iti lawlaw ti lubong iti amin a paset ti
pakasaritaan ti tao, ken sagpaminsan para kadagiti rason ti komersio (dagiti
makunkuna a "pagsasao ti panagtagilako") ngem para iti pay kultura, relihion,
panagpalaka ti diplomasia ken administrasion, ken kas pamay-an iti panagsinnukat
ti pakaamo dagiti sientista ken dagiti dadduma nga eskolar kadagiti nadumaduma a
pakipagilian. Ti termino ket nagtaud manipud iti maysa a kasta a pagsasao,
Lingua Franca ti Mediteraneo.

Ti Lingua franca ket ti termino a naipalawag a maipapaan iti annong, ken nawaya
iti pakasaritaan ti lingguistika wenno estruktura ti pagsasao: ngem dagiti met
pidgin ken dagiti kreol ket masansanda nga agannong a kas dagiti lingua franca,
ken adu met kadagiti kasta a pagsasao ket saanda a pidgins wenno kreol.

Iti met bernakular a pagsasao, daytoy ket naus-usar a kas nakayanakan a pagsasao
iti komunidad, ti lingua franca ket naus-usar iti labes dagiti pagbeddengan iti
kasisigud a komunidadna, ken naus-usar a kas maikadua a pagsasao para iti
pannakisinnarita dagiti grupo. Kas pagarigan, ti Ingles ket bernakular idiay
Nagkaykaysa a Pagarian, ngem naus-usar a behikular a pagsasao (kas lingua
franca) idiay Filipinas ken India.

Dagiti Internasional a katakunaynay a pagsasao a kas ti Esperanto ket saan unay
nga adu a naapon iti sangalubongan, isu a dagitoy ket saan a maibaga a kas
dagiti global a lingua franca.

Ti termino a lingua franca ket nagtaud a kas nagan ti naisangayan a pagsasao a
nausar idiay asideg ti akindaya a baybay Mediteraneo a kas tinangruna a pagsasao
ti komersio ken diplomasia—manipud kadagiti panawen ti naladaw a mediebal ken
naipangpangruna iti las-ud ti panawen ti Renasimiento, aginggana idi maika-18 a
siglo. Iti dayta a panawen, dagiti agsasao ti Italiano ket kaaduan kadagiti
agkomkomersio itibaybay kadagiti siudad ti puerto ti Imperio ti Otomano ken ti
napalaka a bersion ti Italiano, ken mairaman dagiti adu a binulod a balikas
manipud iti Griego, Daan a Pranses, Portuges, Oksitano, Espaniol, ken ti pay
Arabiko ken Turko ket nagbalin pay nga adu a naisasao a kas ti "lingua franca"
iti rehion.

Iti bukod met a pannakaibaga ti Lingua Franca, ti kayat a sawen ti lingua ket
pagsasao (kas iti Portuges ken Italiano) - ti Franca ket mainaig iti Phrankoi
iti Griego ken Faranji iti Arabiko, ken kas kapada pay iti Italiano: kadagiti
amin a tallo a kaso tiliteral a kapanunotan ket "Franko", ngem daytoy a nagan
ket pudno a naipakat kadagiti amina nga Akinlaud a Europeano iti las-ud ti
naladaw a Paset ti Panawen ti Bisantino.

Ibagbaga ti Douglas Harper Etymology Dictionary a ti termino ti Lingua Franca
(kas nagan ti naisangayan a pagsasao) ket immuna idi a nairehistro iti Ingles
idi las-ud dagiti tawen ti 1670, ngem adda met nasapsapa a pagarigan iti
panagusar ti Lingua Franca iti Ingles a napasingkedan manipud idi 1632, a
nagibagbaga pay met a kas ti "Bastardo nga Espaniol".

Iti kakaudian a kas idi naladaw a maika-20 a siglo, ti panagusar ti kadawyan a
termino ket inngawid babaen ti dadduma a ti kayatna laeng a sawen ket ti sasao a
hibrido a naus-usar a kas dagiti behikulara pagsasao (a nagtaud iti kasisigud a
kaibuksilannag), ngem ita nga aldawen, daytoy ket mangibagbaga iti ania man a a
behikular a pagsasao.

Ti panagusar dagiti lingua franca ketmabalin a naduduog a kas met iti pagsasao.
Mabalinmet a dagitoy ket addada metten manipud idi taga-ugma. Ti Latin ken
Griego a Koine ket isu dagitoy idi dagiti lingua franca dagiti imperio ti
Helenestiko ken Romano; Akadio, ken kalpasanna ti Arameo, ken nagtultuloy daitoy
a dagiti sapasap a pagsasao iti adu a parte ti ti Akinlaud nga Asia babaen
dagiti nadumaduma a nasapa nga imperio. Dagiti pagarigan dagiti lingua franca
ket agtultuloy nga adu,ken adda iti tunggal kontinente. Ti kalawagan a pagarigan
manipud idi nasapa a maika-21 a siglo ket ti Ingles. Adda met dagiti sabali a
nadumaduma a lingua franca a sentralisado kadagiti naisangayan a rehion, kas ti
Pranses, Hindi, Portuges, Espaniol, Ruso, Arabiko, Insik, ken Swahili.

Kadagiti dadduma a pagilian, ti lingua franca ket naus-usar pay a kas nailian a
pagsasao; kas ti Urdu, isu daytoy ti lingua franca ti Pakistan, ken nailian pay
a pagsasao. Ti Indones ket addaan met iti kapada nga annong idiay Indonesia;
urayno ti Habanes ket ad-adu kadagiti patneng nga agsasao, ti Indones ketis-isu
ti opisial a pagsasao ken naisasao (masansan a kas maikadua a pagsasao) iti amin
a paset ti pagilian.



https://ilo.wikipedia.org/wiki/Julius_Caesar

Ni Gaius Julius Caesar (Klasiko a Latin: [ˈɡaː.i.ʊs ˈjuː.lɪ.ʊs ˈkaj.sar], Hulio
100 BC – 15 Marso 44 BC) ket maysa idi a Romano a heneral ken estadista ken
mailidding a mannurat ti Latin a prosa. Isu ket nagtignay ti kritiko a papel iti
nagininut a panakabalbaliw ti panakaipan ti Republika a Romano iti Romano nga
Imperio.

Idi 60 BC, ni Caesar, ni Crassus ken Pompey ket dagitoy iti maysa nga politiko a
kumaduaan a mangiturayto kadagiti Romano a politika kadagiti sumaganad a tawen.
Dagiti panagpadasda nga agala kadagiti bileg babaen ti populista a taktiko ket
sinuppiatan babaen dagiti napili a konserbatibo ti uneg ti Romano a Senado, a
nairana ni Kato ti Ub-ubing nga adda ti patinayon a suporta ni Cicero. Ti
panagrukma iti Gaul ni Caesar, a nalpas daytoy babaen idi 51 BC, ket nagpadakkel
dagiti teritorio ti Roma aginggana idiay Kanal nga Inggles ken ti Rhine. Ni
Caesar ket isu ti immuna a heneral a bimmallasiw kadagitoy idi isu ket
nangipatakder ti rangtay a bimmallasiw ti Rhine ken nagaramid ti immuna a
panagrautna iti Britania.

Dagitoy a nagunodanna ket nakaited kaniada kadagiti di-mapada a bileg ti milisia
ken nagpangta a mangsalip ti katakderan ti Pompey. Ti katimbengan ti bileg ket
nabalinsuek pay babaen ti ipupusay ni Crassus idi 53 BC. Dagiti politiko a
panakailinia iti Roma ket naipanungpalan ti panakaiturong ti panagsuppiat a
nagbaetan ni Caesar ken Pompey, a ni Pompey ket nangala ti gapuanan iti Senado.
Binilin babaen ti Senado a maidarum idiay Roma kadagiti nadumaduma a
panagpabasol, ni Caesar ket nagmartsa idiay Roma a kasurotna ti maysa a
sangaarbanan—legio XIII—manipud idiay Gaul aginggan idiay Italia, a binallasiwna
ti Rubicon idi 49 BC. Daytoy ket nagrissik ti maysa a sibil a gubat nga isu ket
rimsua nga awan ti makapada a daulo iti Romano a lubong.

Kalpasan ti panagtengngelna ti gobierno, isu ket nagrugi kadagiti nawatiwat a
panagreporma iti Romano a kagimongan ken gobierno. Isu ket nagipatengnga ti
burokrasia iti Republika ken naiproklamanto a kas ti agnanayon a "diktador".
Adda dagiti grupo dagiti senador, nga indauloan babaen ni Marcus Junius Brutus,
a pimmatay ti diktador idiay Ides iti Marso (15 Marso) 44 BC, a nagnamnama ti
panakaisubli ti gobierno a batay-linteg iti Republika. Nupay kasta, ti
nagbanagan daytoy ket dagiti seri iti sibil a gubgubat, a daytoy ti nagiturong
ti panakaipatakder iti agnanayon a Tomano nga mperio babaen ti inampon ni Caesar
timmawid a ni Octavius (kalpasan daytoy ket naamammoan a ni Augustus). Kaaduan
ti panagbiag ni Caesar ket naamammoan kadagiti bukodna sarita kadagiti
kampaniana iti milisia, ken dagiti nadumaduma a kontemporario a nagtaudan, a
kangrunaan dagiti sursurat ken dagiti bitla ni Cicero ken dagiti naipakasaritaan
a sursurat ni Sallust. Ti kinaudi a biograpia ni Caesar babaen ni Suetonius ken
Plutarch ket dagitoy pay ti kangrunaan a tinaudan.

Ni Caesar ket naipasngay idi iti maysa a aristokrato a pamilia, ti gens Hulia, a
timmunton ti nagtaudan a manipud ti Iulus, nga anak a lalaki ti naisaritaan a
Trohano a prinsipe a ni Aeneas, a baka kano nga ti anak a lalaki iti diosa a ni
Benus. Ti maikatlo a nagan a nataudan ti "Caesar" , segun kenni Pliny ti
Laklakay, nga adda ti kaputotan a naipangay babaen ti sesarea (manipud ti Latin
berbo a mangputed, caedere, caes-). Ti Historia Augusta ket agipaltiing ti tallo
a sabsabali a panagipalpalawagan: a ti immuna a Caesar ket adda ti napuskol a
buok (Latin ti caesaries); nga isu ket adda ti naraniag a kolordapo a mata
(Latin ti oculis caesiis); wenno isu ket pimmatay ti maysa nga elepante (caesai
iti Moorish) iti gubat.



https://ilo.wikipedia.org/wiki/Hunio

Ti Hunio ket isu ti maika-6 a bulan ti tawen dagiti kalendario a Huliano ken
Gregoriano ken maysa kadagiti uppat a bulan nga addaan iti kaatiddog iti 30 nga
al-aldaw. Ti Hunio ket ti bulan nga addaan kadagiti kaatiddogan nga oras iti
lawag ti init idiay Akin-amianan a Hemisperio ken dagiti kaababaan nga oras iti
lawag ti init idiay Akin-abagatan a Hemisperio. Ti Hunio idiay Akin-amianan a
Hemisperio ket ti tiempo a kapada iti Disiembre idiay Akin-abagatan a Hemisperio
ken iti baliktadna. Idiay Akin-amianan a Hemisperio, ti rugi ti astronomikal a
kalgaw ket 21 Hunio (ti meteorolohikal a kalgaw ket mangrugi iti 1 Hunio). Idiay
Akin-abagatan a Hemisperio, ti rugi ti astronomikal a panaglalam-ek ket 21 Hunio
(meteorolohikal a panaglalam-ek ket mangrugi iti 1 Hunio).

Iti rugi ti Hunio, lumgak ti init iti konstelasion ti Tauro; iti patingga ti
HUnio, lumgak ti init iti konstelasion ti Gemini. Nupay kasta, gapu ti presesion
dagiti ekuinokso, ti Hunio ket mangrugi a ti init ket adda iti astrolohikal a
senial ti Gemini, ken agpatingga nga adda ti init iti senial ti astrolohia iti
Kanser.

Ti Latin a nagan para iti Hunio ket Junius. Nangit-ited ni Ovidio kadagiti
nadumaduma nga etimolohia para iti nagan iti Fasti, ti daniw a maipanggep iti
kalendario a Romano. Ti umuna ket ti bulan ket nanaganan kenni Romanano a diosa
a ni Juno, ti diosen ti pannakiasawa ken ti asawa ti kangatuan a dios a ni
Hupiter; ti maikadua ket ti nagan a nagtaud manipud iti latin a balikas iti
iuniores, a ti kayatna a sawen ket "ub-ubing", a maigiddiat met iti maiores
("lallakay") para iti nagan ti sinaruno a bulan iti Mayo (Maius).

Iti taga-ugma a Roma, ti paset ti panawen manipud iti tengnga ti Mayo aginggana
iti tengnga ti Hunio ket naikeddeng idi a saan a nasayaat para iti pannakiasawa.
Kinuna ni Ovidio a nagkonsulta iti Flaminica Dialis, ti nangato a babai a padi
ni Hupiter, iti panggep a panangisaad ti petsa iti panagkallaysa iti anakna a
babai, ken nabalakadan idi nga aguray intono kalpasan ti Hunio 15. Nupay kasta,
inpaltiing ni Plutarko a ti intero a bulan ti Hunio ket nasaysayaat idi para
kadagiti panagkallaysa ngem ti Mayo.

Midia a mainaig iti Hunio iti Wikimedia Commons Dagiti inadaw a sasao a mainaig
iti Hunio iti Wikiquote (Ingles)



https://ilo.wikipedia.org/wiki/Hordania

Ti Hordania (Arabiko: الأردن‎ al-Urdun), opsiial a ti Hashemita a Pagarian ti
Hordania (Arabiko: المملكة الأردنية الهاشمية‎ al-Mamlakah al-Urdunīyah
al-Hāshimīyah), ket maysa a Arabiano a pagarian idiay Tengnga a Daya, idiay West
Bank ti Karayan Hordania. Ti Hordania ket bineddengan ti Saudi Arabia iti
abagatan ken daya, ti Irak iti amianan a daya, ti Siria iti amianan, ken Israel
ken Palestina iti laud.

Kalpasan ti Umuna a Gubat ti Sangalubongan a pannakabingay ti Laud nga Asia
babaen ti Britania ken Pransia, ti Emirato ti Transhordania ket opisial idi a
binigbigan babaen ti Konseho ti Liga ti Pagpagilian idi 1922. Idi 1946, ti
Hordani ket nagbalin a nawaya a naturay nga estado nga opisial a tinawtawagan
iti Hashemita a Pagarian ti Transhordania. Kalpasan ti pannakatiliw ti West Bank
idi las-ud ti Gubat ti Arabo Arab–Israeli ti 1948, ni Abdullah I ket nangala iti
itutlo ti Ari ti Hordania. Ti nagan ti estado ket nabaliwan iti Ti Hashemita a
Pagarian ti Hordania idi 1 Disiembre 1948.



https://ilo.wikipedia.org/wiki/Himalaya

Ti Himalaya, ( /ˌhɪməˈleɪ.ə/ or /hɪˈmɑːləjə/; Sanskrito, ti hima (niebe) + ālaya
(pagtaengan), literal a, "pagtaengan ti niebe") ket maysa a kabambantayan idiay
Asia a nangisinsina kadagiti tanap ti Indiano a subkontinente manipud iti
Tibetano a Banak.

Ti Himalaya a kabambantayan ket pagibalayan kadagiti kangatuan a pantok iti
lubong, a mairaman ti kangatuan, ti Bantay Everest. Ti Himalaya ket mangiraman
kadagiti ginasut a banbantay a sumurok ti 7,200 metro (23,600 ft) iti kangato.
Iti paggiddiatan, ti kangatuan a pantok ti ruar ti Asia—ti Aconcagua, idiay
Andes— ket 6,961 metro (22,838 ft) ti katayagna.

Ti Himalaya a kabambantayan, a pagbuklan ti tallo a paralelo nga apo dagiti
kabambantayan, kadenna wenno ballasiwenna dagiti lima a pagilian: ti Bhutan,
India, Nepal, Tsina, ken Pakistan, a dagiti immuna a tallo a pagilian ket adda
ti kaaduan a katurayan kadagitoy a kabambantayan. Ti Himalaya ket nabeddengan
iti amianan a laud babaen dagiti kabambantayan ti Karakoram ken Hindu Kush, iti
amianan babaen ti Tibetano a Banak, ken iti abagatan babaen ti Tanap
Indo-Ganges. Adda dagiti kangrunaan a karayan iti lubong, ti Indus, ti Ganges,
ken ti Tsangpo-Brahmaputra, ket tumaudda ti Himalaya, ken dagiti naitiptipon a
pagayusan a labneng ket pagtaengan ti 600 a riwriw a tattao. Ti Himalaya ket
adda ti nangruna a panagsukogna kadagiti kultura ti Abagatan nga Asia; adu
kadagiti pantok ti Himalaya ket sagrado iti Hinduismo ken Budismo.

Daytoy ket nabagkat babaen ti subduksion ti Indiano a tektoniko a plato idiay
sirok ti Eurasiano a Plato, ti kabambantayan a Himalaya ket gumay-at ti,
laud-amianan a laud nga aginggana ti daya-abagatan a daya, iti maysa nga arko ti
2,400 kilometro (1,500 mi) a kaatiddog. Ti lumaud nga angklana, ti Nanga Parbat,
ket naisanglad idiay abagatan ti akin-amianan unay a tikor ti karayan Indus, ti
akindaya nga angklana, ti Namcha Barwa, ti laud ti nalatak a tikor ti karayan
Tsangpo. Ti kabambantayan ket naidumaduma iti kaakaba manipud iti 400 kilometro
(250 mi) iti laud aginggana ti 150 kilometro (93 mi) iti daya.

Dagiti mula ken ayup ti Himalaya ket agdumaduma babaen ti klima, tudo, kangato,
ken dagiti daga. Dagiti panagbalbaliw ti klima ket sumakup mabnipud ti tropikal
a babba ti kabambantayan aginggana iti permanente a yelo ken niebe kadagiti
kangatuan pantok. Iti kangatuan a lugar ti Tropiko ti Kanser, ti permanente
linia ti niebe ket isu kadagiti kangatuan iti lubong iti agarup a 5,500 metro
(18,000 ft). Iti maigiddiatan, dagiti ekuatorial a kabambantayan idiay Baro a
Guinea, ti Rwenzoris ken Colombia ket adda ti abab-baba a linia ti niebe iti 900
metro (2,950 ft) . Ti kaadu ti tinawen a panagtudtudo ket umad-adu manipud iti
laud nga agpadaya idiay igid ti akin-abagatan a sanguanan ti kabambantayan.
Daytoy a panagduduma ti kangato, tudo ken kasasaad ti daga a maitipon ti nangato
unay a linia ti niebe ket mangsuporta kadagiti adu a kita ti komunidad dagiti
naisangsangayan a mula ken ayup. Kas pagarigan dagiti nakaro ti kangato nga
altitud (nababa nga atmosperiko a presion) no mairaman ti nakaro a kalamiis ket
mangpalubos ti panagbiag dagiti ekstremopilo nga organismo.

Ti naisangsangayan a kabaknang ti agsabsabong ken mulmula ti Himalaya ket
mapmapan kadagiti estruktural ken komposisional a panagbalbaliw gapu ti
panagbalbaliw ti klima. Ti panagpangato ti temperatura ket mabalin a mangiyalis
kadagiti nadumaduma a sebbangan kadagiti nangatngato nga elebasion. Ti kabakiran
ti diraan ket pinarparukma babaen dagiti kabakiran ti pino idiay rehion ti
Garhwal Himalaya. Adda dagiti reporta dagiti nasapa a panagsabsabong ket
panagbungbunga kadagiti sebbangan ti kayo, a naipangpangruna ti rododendro,
mansanas ken Myrica esculenta. Ti kangatuan nga ammo a sebbangan ti kayo idiay
Himalayas ket ti Juniperus tibetica a mabirukan idiay 4,900 metro (16,080 ft)
idiay Akin-daya a Tibet.

Ti Himalaya ket dagiti kaubingan akabambantayan iti planeta ken kangrunaan a
buklen ti nabagkat a sedimentario ken metamorpiko a bato. Segun ti moderno a
teoria ti plato a tektoniko, ti pannakapormada ket ti nagbanagan ti maysa a
kontinental a panagdinnungpar wenno orohenesis idiay igid ti pagsasabatan a
pagbeddengan a baetan ti Indo-Australiano a Plato ken ti Eurasiano a Plato.
Daytoy ket tinawtawagan a kas ti nakulpi a bantay.

Ti panagdungpar ket nangrugi iti Akin-ngato a Kretaseo a paset ti panawen idi 70
riwriw a tawtawen, idi tiaggungunay ti amianan nga Indo-Australiano a Plato, nga
aggungunay iti agarup a 15 cm ti tunggal maysa atawen, ket nakidinnungpar iti
Eurasiano a Plato. Idi agarup a 50 riwriw a tawtawen, daytoy napardas nga
aggungunay nga Indo-Australiano a plato ket kompleto a nangrikep ti Taaw Tethys,
a ti kaada daytoy ket naikeddeng babaen dagiti sedimentario a bato a mabirukan
idiay dataran ti taaw , ken dagiti bulkan nga umarariping kadagiti igidna.
Gaputa dagitoy a sedimento ket nalag-anda, nalumesda kadagit ikabambantayan
embes a limned iti datar. Ti Indo-Australiano a plato ket agtultuloy maipipan a
horisontal iti baba ti Tibetano a banak , a mangpilit ti banak nga agpangato. Ti
Arakan Yoma bambantay idiay Myanmar ken ti Is-isla Andaman ken Nicobar idiay
Luek tiBengal ket naporma pay a kas ti maysa anagbanagan ti daytoy a
panagdungpar.

Ti Indo-Australiano a palato ket aggungunay pay laeng iti 67 mm ti tunggal maysa
a tawen, ken kadagiti sumaruno a 10 a riwriw a tawtawen daytoy ket mapanto iti
agarup a 1,500 km idiay Asia. Agarup a 20 mm ti tunggal maysa a tawen iti
India-Asia c a panagsabsabat ket masagepsep babaen ti panagduyok iti igid ti
akin-abagatan a sanguanan ti Himalaya. Daytoy ket pagbanagan ti Himalayas nga
agpanagto babaen ti agarup 5 mm ti tunggal maysa a tawen, a mangaramid kadagitoy
a heolohiko nga aktibo. Ti panagggunay ti Indiano a plato idiay plato ti Asian
ket mangaramid daytoy a rehion a seismiko nga aktibo, a agbanagan kadagiti
giingined

Idi las-ud ti kinaudi a panawen ti yelo, adda idi ti maysa a naikapet nga alog
ti yelo dagiti glasier ti baetan ti Kangchenjunga iti daya ken Nanga Parbat iti
laud. Iti laud, dagiti glasier ket timmiponda ti network iti alog ti yelo idiay
Karakoram, ken iti amianan, timmiponda ti dati a Tibetano a kaunegan ti daga a
yelo iti abagatan, ti ruar a panagayos dagiti glasier ket nagpatingga iti baba
ti elebasion iti 1,000–2,000 metro (3,300–6,600 ft). Bayat a ti agdama a ginget
dagiti glasier ti Himalaya ket umabot ti 20 iti 32 kilometro (12 iti 20 mi) iiti
kaatiddog, adda dagiti kangrunaan a ginget dagiti glasier idi ket 60 iti 112
kilometro (37 iti 70 mi) ti kaatiddogda idi las-ud ti yelo a panawen. Ti glasier
a linia ti niebe (ti altitud a lugar ti pakapenpenan ken ablasion ti glasier ket
natimbeng) ket agaru idi a 1,400–1,660 metro (4,590–5,450 ft) nga abab-baba ngen
tatta nga aldaw. Isu nga, ti klima ket saana a 7.0 iti 8.3 °C (44.6 iti 46.9 °F)
a nalamlamiis ngem tatta nga aldaw.



https://ilo.wikipedia.org/wiki/Hangul

Ti Hangul[nb 1] (Koreano: 한글 [haːn.ɡɯl] ( denggen); naisurat a kas ti Han-geul
idiay Abagatan a Korea), ket naamammoan pay a kas ti Chosŏn'gŭl (조선글) idiay
Amianan a Korea, ket isu ti patneng nga abesedario ti pagsasao a Koreano. Daytoy
ket napartuat idi las-ud ti Joseon a Dinastia idi 1443, ken isu pay laeng ti
opisial nga abesedario ti Korea.

Ti Hangul ket maysa nga agpayso nga abesedario nga addaan kadagiti 24 a
konsonante ken bokal a letletra. Nupay kasta, imbes a maisursurat nga agsasaruno
a kas ti Latin nga abesedario, dagiti letra ti Hangul ket naigrupoda kadagiti
kuadro, a kas ti 한 han, a ti tunggal maysa ket maisurat ti maysa a silaba.
Urayno ti silaba a 한 han ket kasla agmaymaysa a karakter, daytoy ket buklen ti
tallo a letra: ㅎ h, ㅏ a, ken ㄴ n. Ti tunggal maysa a silabiko a kuadro ket
buklen ti dua aginggana ti lima a letra, a mairaman ti saan a basbassit ngem
maysa konsonante ken maysa a bokal . Dagitoy a kuadro ket maurnosda iti
horisontal manipud ti kanigid nga agpakanawan wenno agtakder manipud ti baba.
Dagiti bilang ti mabalin a kudaro ket 11,172, ngem adda dagiti basbassit a
mabalin a silaba iti Koreano, ken saan nga amin a mabalin a silaba ket rumsua.
Para iti maysa a ponolohiko a panagipalpalawag, kitaen ti Koreano ponolohia.

Manipud idi nasapa a maikaduapulo a siglo, ti Hangul idi ket naindakdaksan a kas
nagubsang babaen dagiti literato a napilpili a nagkaykayat ti tradisional a
hanja a sistema ti panagsurat. Inik-ikkanda ti nagnagan a kas:

Ti Hangul ket inwarragawag idi babaen ni Sejong ti Natan-ok, ti maikapat nga ari
ti Joseon a Dinastia. Ti Salas dagiti Mainugot (Jiphyeonjeon, 집현전) ket
kankanayon a naipammadayawan para iti obra.

Ti gandat ket nalpas idi kaladawan ti Disiembre 1443 wenno Enero 1444, ken
naipalplawagan idi 1446 iti maysa a dokumento a natituluan iti Hunmin Jeongeum
("Dagiti Husto nga Uni para iti Edukasion ken ti Tattao"), nga isu pay daytoy ti
nakanaganan ti abesedario. Ti petsa a pannkaipablaak ti Hunmin Jeong-eum, ket
Oktubre 9, ket nagbalin a ti Aldaw ti Hangul idiay Abagatan a Korea. Ti kapadana
daytoy idiay Amianan a Korea, ket ti Aldaw ti Chosongul, iti Enero 15.

Dagiti nadumaduma panagipagpagarup a maipanggep ti pamay-an a pannakapartuat ket
naipaiddan babaen ti pannakaduktal idi 1940 iti 1446 Hunmin Jeong-eum Haerye
("Hunmin Jeong-eum Panangipalpalawag ken dagiti Kas Pagarigan"). Daytoy a
dokumento ket nangipalpalawag ti daremdem dagiti konsonante a letra segun dagiti
artikulatorio a ponetiko ken dagiti bokal a letra segun dagiti pamunganayan iti
yin ken yang ken tunos ti bokal.

Iti panangipalplawag ti kammasapulan para iti baro a sinuratan, ni Ari Sejong
ket nangipalpalawag a ti pagsasao a Koreano ket naibatay idi ti sabali manipud
ti Insik; ti panagusar kadagiti Insik a karakter (a naam-ammuan iti hanja) iti
panagsurat ket narigat para kadagiti kadawyan a tao a dagiti laeng pribilihio
nga aristokrato (yangban, 양반), a kadawyan a lallaki, ti mabalin a nalaing nga
agbasa ken agsurat. Ti kaaduan kadagiti Koreano idi ket saan a makabasa wenno
makasurat sakbay ti pannakaaramid ti Hangul.



https://ilo.wikipedia.org/wiki/Estados_Unidos

Ti Estados Unidos iti Amerika (Ingles: United States of America), wenno kaadduan
ket masao nga "Amerika" laeng, ket pagilian a pederal a naibatay ti linteg a
republika, mabirukan iti tengnga ti kontinente ti Amianan nga Amerika, a
naisadagan dagiti 48 a kontinental nga estado ken Washington, D.C., a
kapitoliona, ket naisadagan pay a nagbaetan ti Taaw Pasipiko ken Taaw Atlantiko,
nabeddengan ti Kanada iti amianan ken Méhiko iti abagatan. Ti estado iti Alaska
ket adda idiay amianan a laud iti kontinente, nga addaan ti Kanada iti daya ken
Rusia iti laud, iti ballasiw ti Nailet a Baybay Bering. Ti estado iti Hawaii ket
maysa a purpúro idiay tennga a Pasipiko. Daytoy a pagilian ket addaan pay
kadagiti territoriona idiay Pasipiko ken Karibe. Limapulo nga estado ti
mangbukbukel daytoy a pagilian, saan a nairaman kadagiti dadduma a teritoriona.

Iti 3.79 kuadrado milia (9.83 riwriw km2) ken addaan ti sumurok a 312 riwriw a
tattao, ti Estados Unidos ket isu ti maika-3 wenno maika-4 a kadakkelan a
pagilian iti dagup a kalawa ti dagana, ken ti maika-3 a kadakkelan baben ti
kalawa ti daga ken bilang dagiti umili. Daytoy ket maysa kadagiti kaaduan ti
sabsabali nga etnisidad ket sabsabali a kultura a pagilian, ti nagbanagan daytoy
ti kaaduan a panag-imigrasion manipud kadagiti sabsabali a pagilian.Ti ekonomia
ti Estados Unidos ket isu ti kadakkelan a nailian nga ekonomia iti lubong, nga
addan ti nakarkulo a 2011GDP iti $15.1 trilion.

Dagiti patneng a tattao ket nagtaudda manipud kadagiti dagiti Paleo nga Indio
nga asino dagitoy ket naggapuda idiay Asia a nagnaedanda iti ribribo a taw-tawen
nga ti tattan ket ti kangrunaan a daga ti Estados Unidos. Daytoy a bilang dagiti
umili a patneng nga Amerikano ket nalatak a nakissayan babaen kadagiti saksakit
ket gubgubat kalpasan ti panagkolonia ti Europa. Ti Estados Unidos ket naibangon
babaen kadagiti Sangapulo ket tallo a Kolonia a mabirukan iti Daya nga Aplaya
iti Estados Unidos. Idi Hulio 4, 1776 ket nagisayasay da ti Panagyebkas ti
Estados Unidos iti Panagwaywayas, a daytoy ket nagparangarang ti kinabukod a
panagturay ken ti pannakaipatakder ti panagtintinnulongan a kappon. Dagiti
nagsuppiat nga estado ket inabakda ti Imperio a Britaniko iti Rebolusionario a
Gubat ti Amerika, daytoy ti immuna a nagballigi iti kolonia a gubat iti
panagwaywayas. Ti agdama a Batay-linteg ti Estados Unidos ket naampon idid
Septiembre 17, 1787; ti panakatalgedan na iti sumaganad a tawen ket pinakabaelan
na dagiti estado a paset iti nagkaykaysa a republika nga addaan ti napigsa a
tengnga a gobierno. Ti Pateg dagiti Karbengan, ket naglaon kadagiti sangapulo a
a pannakapasayaatan ti Batay-linteg nga ag-garantia kadagiti kaaduan a
nakaisugud ken naikalintegan a karbengan, ket napatalgedan idi 1791.

Lumapus iti maika-19 a siglo ti Estados Unidos ket inyallatyiw na dagiti patneng
a tribu, naala na ti territorio ti Louisiana manipud iti Pransia, Florida
manipud iti Espania ken paset ti Pagilian nga Oregon manipud iti Nagkaykaysa a
Pagarian, Alta California ken New Mexico manipud iti Méhiko, ken Alaska manipud
iti Russia, ken innala na ti Republika iti Texas ken ti Republika iti Hawaii. Ti
suppiatan a baetan ti Abagatan nga Amerika ken ti Amianan nga Amerika iti
panag-padakkel ti patakder iti pannakaadipen ken dagiti karbengan ti estado
napungtoten na ti Sibil a Gubat iti panawen nga 1860. Ti panangabak ti Amianan
ket napawilan na ti agnayon a panaggudua iti daytoy a pagilian ken nagbanagan ti
pannakagibus ti nailintegan a panagtagabu idiay Estados Unidos. Babaen ti
panawennga 1870, ti nailian nga ekonomia na ket isun ti kadakkelan iti
sangalubongan.Ti Kastila-Amerikano a Gubat ken Umuna a Sangalubongan a Gubat ket
nagpasingked iti daytoy a pagilian ti kasasaadna a kas maysa a napigsa a
militar. Rimmuar manipud iti Maikadua a Sangalubongan a Gubat nga isu ti immuna
a pagilian nga addaan iti nuklear nga armas ken agnanayon a kameng iti Talinaay
a Konsilo Dagiti Nagkaykaysa a Pagilian, ken kultural a puersa iti
sangalubongan.

Idi 1507, maysa nga Aleman a managararamid ti mapa nga agnagan ti Martin
Waldseemüller ket nagaramid ti mapa iti lubong nga nainagananna ti Akinlaud a
Hemisperio iti "Amerika" nainaganan daytoy iti maysa nag Italino a managsukisuk
ken managararamid ti mapa a ni Amerigo Vespucci.Ti akinsakbay kadagiti kolonia
ti Britania ket inus-usar da daytoy baro a nagan ti pagilian idi 1776 a
panagirangarang ti panagwaywayas, "ti nagtutunos a Panagyebkas kadagiti
sangapulo ket tallo a nakkaykysa nag Estado iti Amerika".Idi Nobiembre 15, 1777,
ti Maikadua a Kontinental a Kongreso ket inampon na ti Dagiti Artikulo iti
Konpederasion, a nangisao, "Ti Patakder iti daytoy a Konpedarasion ket isunto ti
"Ti Estados Unidos iti Amerika". Ti Pranko-Amerikano a tul-tulag iti 1778 ket
nag-usar ti "Estados Unidos iti Amianan nga Amerika", ngem manipud idi Hunio 11,
1778, ti "Estados Unidos iti Amerika" ket ti nausar kadagiti kuenta iti
pannagsukat iti daytoy a pagilian, ken nagbalin nga opisial daytoy manipud idin.

Ti nababa a porma "Estados Unidos"(United States) ket maysa pay a pagalagadan.
Dagiti sabbali pay a porma ket ti "E.U." (U.S), ti "EUA" (USA), ken "Amerika".
Ti pangsarsarita pay a nagan ket mairaman ti "E.U. iti A" (U.S. of A) ken, it
sabsabali a lugar iti lubong, ti "States" (dagiti estado). Ti "Columbia", idi
ket maysa a nasikat a nagan para iti Estados Unidos, a nainaganan kenni
Christopher Columbus; apparang daytoy iti nagan a "Distrito iti Columbia".

Ti pagalagadan a panagtawag kadagiti umili iti Estados Unidos ket ka ti
"Amerikano". Nupay a ti "Estados UNidos" ket isu ti opisial a panagsuppiat a
termino, ti "Amerikano" ken "U.S." ket kadawyan amaususar a panagitudo a
pangilasin ti pagilian ("Dagiti Amerikano a kapategan", "dagiti puersa ti
U.S."). Ti "Amerikano" ket saan unay a maususar iti Ingles a mangitudo kadagiti
tattao a saana naikonekta iti Estados Unidos.

Ti panangisao nga "Estados Unidos" ket kasisigud idi a natrato a kas adadu ngem
maysa a kas ti, "dagiti Estados Unidos ket"—a nairaman iti Maikasangapulo ket
tallo a Panagpasayaat ti Batay-linteg ti Estados Unidos, a napasingkedan idi
1865. Daytoy ket kadaywan a nagbalin a natroto a kas maymaysa laeng a ks ti, "ti
EStados Unidos ket"—kalpasan ti gibus iti Sibil a Gubat. Ti maymaysa aporma ket
pagalagadan tattan; ti ad-adu ngem maysa a porma ket naibati iti idioma a
"dagitoy Estados Unidos".

Ti kalawa ti daga iti kasigkay nga Estados Unidos ket agarup a 1,900 riwriw akre
(7,700,000 km2). Ti Alaska, a nailasin manipud ti kasigkay nga Estados Unidos
babaen ti Kanada, ket isu ti kadakkelan nga estado iti 365 riwriw akre
(1,480,000 km2). Ti Hawaii, a sumaksakop ti maysa a purpuro idiay tengnga a
Pasipiko, nga abagatan a laud ti Amianan nga Amerika, ket adda ti sumurok a
4 riwriw akre (16,000 km2). Ti Estado sUnidos ket isu ti maikatlo wenno maikapat
a kadakkelen a pagilian babaen ti dagup a kalawa iti lubong (daga ken danum), a
nairanggo daytoy iti likud ti Rusia ken Kanada ken nagatngato bassit ngem wenno
ti baba ti Tsina. Ti pannakairanggo ket agdumaduma segun ti panagibilang
kadagiti dua a teritorio a supsupiaten babaen ti Tsina ken India ken kasano ti
panagrukod ti dagup a kadakkel ti Estados Unidos: ti panagkarkulo ket sumakop
manipud ti 3,676,486 kuadrado milia (9,522,055 km2) aginggana iti 3,717,813
kuadrado milia (9,629,091 km2) aginggana ti 3,794,101 kuadrado milia
(9,826,676 km2). No mairaman laeng ti kadakkel ti daga, ti Estados Unidos ket
isu ti maikatlo a likudan ti Rusia ken Tsina, ken sango bassit ti Kanada.

Ti aplaya a tanap iti Atlantiko a pantar ket agpastrek kadagioti adadayo a
dagdaga dagiti agtintinnag ti bulongna a kabakiran ken dagiti agtultulatid a
turod iti Piedmont. Ti Banbantay Appalachia ket bingayenna ti dumaya apantar
manipud ti Nalatak a Danaw ken dagiti karuotan iti tenga a laud. Ti
Mississippi–Karayan Missouri, ti maikapat a kaatiddogan sistema ti karayan iti
lubong, ket kangrunaan nga agayos ti amianan-abagatan babaen ti pusod daytoy a
pagilian. Ti nadalumpinas, nalames a tay-ak iti Nalatak a Tanap ket ket
maibistrad iti laud, a tubngaren babaen ti rehion a kabanbantayan iti abagatan
adaya. Ti Kabatbatuan a Kabanbantayan, iti lumaud nga igid iti Nlatak a Tanap,
ket gumay-ay iti amianan aginggana ti abagatan iti ballasiw daytoy a pagilian,
nga umababot ti kanagto a nagatngato ngem 14,000 a pié (4,300 m) idiay
Colorado.Iti pay adadayo a laud ket dagiti kabatbatuan a Nalatak a labneng ken
dagiti desierto a kas ti Chihuahua ken Mojave. Ti Sierra Nevada ken Cascade a
kabanbantayan ket umasideg ti aplaya ti Pasipiko. Nga iti 20,320 pié (6,194 m),
ti Bantay McKinley ti Alaska ket isu ti katayagan a tuktok iti pagilian ken ti
Amianan nga Amerika. Dagiti aktibo a bulkan ket kadaywan kadagiti Alehandro ti
Alaska ken Is-isla ti Aleutia, ken ti Hawaii ket buklen dagiti isla ti bulkan.
Ti nalatak a bulkan a pinasirokan ti Nailian a Parke ti Yellowstone idiay
Rockies ket daytoy ti kadagkelan a langa ti bulkan iti kontinente.

Ti Estados Unidos, nga adda ti nawatiwat a kadakkelna ken ti nadumaduma a
heograpiko, ket mangiraman kadagiti adu a kita ti klima. Ti daya iti maika-100 a
meridiano, ti klima ket sumakop manipud ti nadag-eg a kontinental iti amianan
aginggana ti nadam-eg a subtropikal iti abagatan. Ti akin-abagatan nga ungto iti
Florida ket tropikal, ken kasta met ti Hawaii. Ti Nalatak a Tanap a laud ti
maika-100 a meridiano ket namaga bassit. Kaaduan kadagiti Lumaud a kabanbantayan
ken alpino. Ti klima ti Nalatak a Labneng ket namaga,ti desierto idiay Abagatn a
luad, ti Mediteraneo idiay aplaya ti California, ken naintaawan idiay aplaya ti
Oregon ken Washington ken abagatan nga Alaska. Kaaduan ti Alaska ket subartiko
wenno polar. Ti nakaro a tiempo ket kadaywan kadagiti naibeddeng nga estado iti
Gólpo iti Méhiko ken daytoy ket kanayon a makasansanay kadagiti alawig, ken
kaaduan kadagiti alipugpog iti lubong ket rumsua iti uneg iti daytoy a pagilian,
a nagnagruna idiay Bettang ti alipuglog ti Tengnga a laud.

Ti ekolohia ti Estados Unidos ket naikapnunutan a "megadibersio": agarup a
17,000 a sebbangan dagiti vascular a mulmula oket rumsua iti kasigkay nga
Estados Unidos ken Alaska, ken sumurok a 1,800 a sebbangan dagiti agsabsabong a
mula ket mabirukan idiay Hawaii, ken bassit kadagitoy ti rumsua idiay kangrunaan
a daga. Ti Estados Unidos ket pagtaengan kadagiti adadu ngem 400 a sebbangan ti
mamal, 750 billit, ken 500 reptilia ken ampibio. Agarup a 91,000 a sebbangan ti
insekto ket nainagananen. Ti Tignay ti Nadangran a Sebbangan iit 1973 ket
mangsalaknib kadagiti naipangta ken nadangran a sebbangan ken dagiti
pagtaenganda, a dagitoy ket palpaliiwen ti Serbiso ti Ikan ken Kaatapan ti
Estados Unidos. Adda dagiti sangapulo ket walo a nailian aparke ken ginasot
kadagiti sabali pay a tinartarapato ti pederal a parke, kabakiran, ken langalang
a luglugar. No mairaman amin dagitoy, ti gobierno ket agtagikua iti 28.8% iti
kadakkel a lugar ti pagilian. Kaaduan kadagitoy ket nasalakniban, ngem adda
dagiti naipaupa para iti panagkulukol ti lana, panagmina, panagtarikayo, wenno
panagrantso ti baka; Ti 2.4% ket maus-usar para kadagiti militar a kapanggepan.

Ti Estados Unidos ket maysa a pederal a kappon kadagiti limapulo nga estdo.
Dagiti kasisigud a sangapulo ket tallo nga estado ket dagiti simmaruno kadagiti
sangapulo ket tallo a kolonia a nagrebelde iti Britaniko a panagturay. Iti
nasapa a pakasaritaan iti daytoy a pagilian, adda dagiti tallo a baro nga estado
a naurnong iti teritorio a naisina para kadagiti panagtunton kadagiti addan nga
estado: ti Kentucky manipud ti Virginia; Tennessee manipud ti North Carolina;
ken Maine manipud ti Massachusetts. Kaaduan kadagiti dadduma nga estado ket
naukiran manipud kadagiti teritorio a naala babaen ti gubat wenno panaggatang
babaen ti gobierno ti Estados Unidos. Maysa kadagiti malaksid nga agasmang ket
buklen ti Vermont, Texas, ken Hawaii: tunggal maysa kadagitoy ket nawaya
arepublika sakbayda a timmipon iti kappon. Idi panawen ti Sibil a Gubat ti
Amerikano, ti West Virginia ket nakisina manipud ti Virginia. Ti kabaroan nga
estado ti Hawaii ket nakagun-od ti panagestado idi Agosto 21, 1959. Dagti estado
ket awananda ti karnegan a sumina manipud ti kappon.

Dagiti estado ket buklen ti nawatiwat a masa ti daga ti Estados Unidos; dagiti
sabali pay a dua a lugar a naipanunutan nga importante a paset iti daytoy a
pagilian ket dagiti Distrito iti Columbia, ti pederal a distrito nga adda ditoy
ti pakabirukan ti kapitolio ti Washington; ken ti Palmyra Atol, a daytoy ket
awan dagiti agtaeng ngem nainkorporado a teritorio idiay taaw Pasipiko. Ti
Estados Unidos ket agtagikua pay kadagiti nagruna a teritorio ti ballasi-taaw:
ti Puerto Rico ken ti Is-isla ti Birhen ti Estados Unidos idiay Karibe; ken
Amerikano a Samoa, Guam, ken ti Akin-amianan nga Is-isla ti Mariana idiay
Pasipiko. Dagiti naipasngay kadagiti nangruna a teritorio (malaksid ti Amerikano
a Samoa) ket agtagikuada ti panakaumili iti Estados Unidos. Dagiti umili ti
Amerika nga agtaeng kadagitoy a teritorio ket adda dagiti karbengan ken
responsibilidad a kapadpada dagiti umili nga agteng kadagiti estado; nupay
kasta, isuda ket malaksid kadagiti pederal a panagbuis ti matgedan, saan a
makabutos para iti presidente, ken adda laeng ti saan a makabutos a pannakabagi
iti Kongreso ti Estados Unidos.

Dagiti patneng a tatto iti kangrunaan a daga ti Estados Unidos, a mairanan
dagiti patneng ti Alaska, ket naipammati a dagitoy ket immakar manipud ti Asia,
a nagrugi ti nagbaetan ti 40,000 ken 12,000 a tawtawen. Adda dagiti, a kas
dagiti sakbay ti Columbia a kultura ti Mississippi, ket nakaparang-ay dagitoy ti
masakbayan nga agrikultura, grande nga arkitektura, ken estado a lessaad ti
kagimongan. Kalpasan ti panagrugi a panagtalinaed dagiti Europeano ti
Kaamerikaan, adu dagiti riwriw a patneng a tattao ti Kaamerikaan ket natay
manipud kadagiti peste a kas ti burtong.

Idi 1492, ti Henobes nga ekplorador a ni Christopher Columbus, nga adda ti
kontrata ti balangat ti Kastila, ket nakaabut kadagiti adu nga is-isla ti
Karibe, a makaaramid daytoy ti immuna a panaginnasideg kadagiti patneng a
tattao. Idi April 2, 1513, ti maysa aKastila a konkistador a ni Juan Ponce de
León ket simmanglad ti tinawtawaganna a ti "La Florida"—ti immuna a
nadokumentoan a isasangpet ti agbalinton a ti kangrunaan nga adda iti Estados
Unidos. Dagiti natalinaedan ti Kastila a rehion ket sinaruno babaen dagiti tatta
nga aldawen a abagatan a laud ti Estados Unidos a nakawis kadagiti rinibo
manipud ti Mehiko. Dagiti Pranses nga agkomkomersio ti nalamuyot a dutdot ket
nangibangonda kadagiti baro a pagpuestoan ti Baro a Pransia ti lawlaw ti Nalatak
a Danaw; Ti Pransia ket timmunton kadagiti kaaduan a kaunegan ti Amianan nga
Amerika, aginggana idiay Golpo iti Mehiko. Dagiti immuna a nagballigi a
nagtalinaedan dagiti Ingles ket dagiti Kolonia iti Virginia idiay Jamestown idi
1607 ken ti Plymouth a Kolonia dagiti Peregrino idi 1620. Ti 1628 a
panagdokumento babaen ti linteg ti Luek ti Massachusetts a Kolonia ket
nagbanagan kadagiti adu nga allon ti panagakar; babaen idi 1634, ti New England
ket pagtaenganen babaen dagiti 10,000 a kaadu dagiti Puritano. Ti nagbaetan ti
naladaw a panawen ti 1610 ken ti Amerikano a Rebolusion, agarup a 50,000 a
naibalbalud ket naipan kadagiti Amerikano a kolonia ti Britania. Iti rugi ti
1614, dagiti Danes ket tinalinaedanda ti baba ti Karayan Hudson, a mairaman ti
Baro nga Amsterdam idiay Isla ti Manhattan.

Idi 1674, dagiti Danes ket insinada dagiti teritorioda nga Amerikano iti
Inglatera; ti probinsia iti Baro nga Olanda ket pinanaganan idi ti New York. Adu
kadagiti baro nga imigrante, nangnangruna ti Abagatan, ket nakontrato nga
agserserbi a dagitoy ket dua a pagkatlo kadagiti amin nga imigrante ti Virginia
ti nagbaetan ti 1630 ken 1680. Babaen idi buelta ti maika-18 a siglo, dagiti
Aprikano a tagabu ket nagbalbalinen a ti kangrunaan a taudan iti napiansaan a
panagtrabaho. Iti 1729 a panagbingbingay dagiti Carolina ken ti 1732 a
panagkolonia iti Georgia, dagiti sangapulo ket tallo a kolonia ti Britaniko a
dagitoy ket ti nagbalin nga Estados Unidos ket napabangonda. Amin dagitoy ket
adda ti lokal a gobierno a mabalin ti agbutos para kadagiti kaaduana anawaya a
tao, ti panagpaadu to panaruknoy iti taga-ugma a karbengan dagiti Inggles a tao
ken ti maysa a kapanunutan iti bukod a panagturay ket nagparugso ti panagsuporta
ti republikanismo. Amin dagitoy ket nanglegado ti komersio ti Aprikano a tagabo.
Ti kaadu ti gatad dagiti naipasngay, nababa agatad ti pnakatay, ken ti
agtaltalinaed nga imigrasion, ti populasion ti kolonia ket napardas a dimakkel.
Ti tignay a Kristiano a panagpabaro iti panawen ti 1730 ken 1740s a naamammoan a
kas ti Nalatak a Panagriing ket nagsungrod ti panagayat iti relihion ken
relihioso a panagwaya. Iti Pranses ken Indiano a Gubat, dagiti puersa ti
Britaniko ket tiniliwda ti Kanada manipud kadagiti Pranses, ngem ti prankopono a
populasion ket nabati a naisina babaen ti politiko manipud kadagiti
akin-abagatan a kolonia. No saan a mairaman dagiti Patmeng nga Amerikano
(nadayeg nga ammo kas dagiti "Ameriko nga Indiano"), a dagitoy ket
naipatpatalaw, dagita a sangapulo ket tallo a kolonia ket adda idi ti populasion
iti2.6 a riwriw idi 1770, agarup a maysa a pagkatlo iti Britania; gangani maysa
iti lima nga Amerikano ket dagiti nangisit a tagabu. Ngen ngem suheto ti
Britaniko a panagbuisn, dagiti kolonia nga Amerikano ket awananda ti pannakabagi
iti Parlamento iti Gran Britania.

Ti Estados Unidos ket isu ti kadaanan a sibibiag a pederasion iti lubong. Daytoy
ket maysa a batay-linteg a republika ken representatibo a demokrasia, "a ti
pangturay ti kaaduan ket timnemplado babaen ti karbengan dagiti minoridad a
sinalakniban babaen ti linteg". Ti gobierno ket timtimbengan babaen ti sistema a
panagkita ken gantingan nga inpalpalawagan babaen ti Batay-linteg nti Estados
unidos, a daytoy ket agserbi a kas ti kangatuan a legado a dokumento iti daytoy
a pagilian. Iti Amerikano a pederalista a sistema, dagiti umili ket kadawyan a
suheto dagiti tallo nga lessaaad itigobierno, pederal, estado, ken lokal; dagiti
rebbeng ti lokal a gobierno ket kadawyan a a biningbingay ti nagbaetan ti
kondado ken ti munisipio a gobierno. Iti gangani amina kaso, dagiti ehekutibo
ken lehislatibo nga opisial ket mabutosan babaen ti maysa nga adadu ngem maysa a
panagbutos dagiti umili babaen dagiti distrito. Awan ti maibagay a pannakabagi
iti lessad a pederal, ken wan unay kadagiti nababbaba a lessaad.

Ti Kamara dagiti Pannakabagi ket addaanda kadagiti 435 nga agbutbutos a
kamkamemng, ti tunggal maysa ket agreprepresenta ti maysa a kongresional a
distrito para iti dua a tawen a panagturay. Dagiti tugaw ti kamara ket dagiti
panakabingay kadagiti estado babaen ti populasion iti tunggal sangapulo a tawen.
A kas ti 2000 a senso, pito kadagiti estado ket addaanda ti kabassitan a maysa a
panankabagi, bayat a ti California, ti kaaduan ti populasion nga estado, ket
addan ti limapulo ket tallo. Ti Senado ket addaan dagiti 100 a kameng nga
titunggal maysa nga estado ket addaan ti dua a senador, a nabutosan iti sapasap
iti innem a tawen a panagturay; maysa apgkatlo kadagiti tugaw ti Senado ket
agbalin a mabutosan iti tunggal maysa a sabali a tawen. Ti presidente ket
agserbi ti uppat a tawen a panagturay ken saa amabalin a mabutosan iti adadu
ngen dua. Ti presidente ket saan a mabutosan ti dagus a panagbutos, ngem babaaen
ti saan a dagus elektoral a kolehio a sistema a dagiti mangikeddeng a butos ket
mabingbingay kadagiti estado ken ti Distrito iti Columbia. Ti Kangatuan a Korte,
nga indauloan babaen ti Pangulo a Hustisia iti Estados Unidos, ket addaan ti
siam a kameng, nga asserbi iti amin a panawen ti panagbiagda.

Addaan ti kangrunaan a siudsiudad iti Estados Unidos, mainayon ti tallo nga
kadakkelan ti pagiian ken lubong: Ciudad ti New York, Los Angeles, ken Chicago.
Babaen ket lamisaan dagiti duapulo nga kadakkelan a siudad iti Estados Unidos,
maibatay iti 2004 nga senso:

Mapattapatta nga 85 porsiento dagiti Amerikano ket maibilang a Kristiano iti
nadumaduma nga klase. Ti mabatbati nga kinse porsiento ket aggapu kadagiti
Kinahudio, Islam, Budismo, ken kadagiti awan relihionna.

Kuna ti 2004 nga Gallup poll, kas 44 porsiento dagiti Amerikano ket minagsimba
uray maminsan laeng iti lawas. Daytoy ket kadkadaywan kadagiti agnaed ti makuna
nga "bible belt" iti umabagatan ken agpatengnga nga es-estado iti E.U.A. Dagiti
Baptista ket kadakkelan nga grupo idiay abagatan, santo dagiti Metodista. Dagiti
Romano Katoliko ket kaaduan idiay amianan-daya.

Pinagilaksid ti Relihion dagiti Nataengan nga Tattao iti Estados Unidos: 1990
ken 2001 [1]

Awan ti ofisial a pagsasao iti Estados Unidos nga ikalintegan ti gobierno a
pederal. Maipagarup laeng nga Ingles wenno Ingles ti Amerika ti umuna wenno
agmaymaysa a pagsasao ti kaaduan a katatao iti pagilian. Isu ti maar-aramat a
pagsasao ti gobierno, korte, eskuelaan, midia, ken dadduma pay.

Duapulo ket pito (27) nga estado ket nagpataud iti Ingles kas opisial a
lengguaheda, ngem tallo kaniada ti naginagan iti maikadua nga opisial nga
pagsasaoda — Hawaii, Louisiana, ken Baro a Mexico, masurot ti Hawayano, Pranses,
ken Espaniol ti napili.

Ti Espaniol ket kadakkelan a minoridad a pagsasao, aggapu gamin kadagiti
managbaniaga iti Latino nga Amerika ken iti pakasaritaan a dakkel a paset ti
Amerika idi, kas agpaabagatan ken agpalaud, ta isuda idi ket bagi ti Méhiko (a
nagbagi ti Espania). Sa maysa pay, Espaniol iti umuna nga pagsasao ti Puerto
Rico, teritorio ti Estados Unidos.

Ti kangrunaan a pagsasao nga insenial ket Senial a Pagsasao ti Estados Unidos
(ASL).

Manipud idi 2004, adda ag-336 nga lengguahe iti Estados Unidos, 176 kaniada ket
patneng nga pagsasao iti Amerika, diay pagsasao dagiti Patneng nga Amerikano.



https://ilo.wikipedia.org/wiki/Dios

Ti Dios ket kankanayon nga isipen a kas ti kangatuan a parsua ken ti kangrunaan
a banag iti pammati. Iti teismo, ti Dios ket isu ti nagpartuat ken agtartaripatu
iti law-ang. Iti deismo, ti Dios ket isu ti nagpartuat (ngem saan a
nagtartaripatu) iti law-ang. Iti panteismo, ti Dios ket isu ti law-ang. Dagiti
teologo ket nangibagbagada kadagiti nadumaduma a gupit kadagiti adu a
paggiddiatan dagiti konsepto ti Dios. Kadawyan kadagitoy ket ti omnisiensia
(awan inggana a pannakaammo), pannakabalin (awan patingga a bileg),
omnipresensia (adda amin ti aniaman a lugar), omnibenebolensia (puro a
kinaemma), nainlangitan a kinanumo, ken ti agnanayon ken kammasapulan a kaadda.
Ti Monoteismo ket isu ti pammati ti kaadda ti Dios wenno iti kinaagmaymaysa iti
Dios.

Ti Dios ket naisipan pay a kas ti inkorporeal (di material), ti personal a
parsua, ti taudan ti amina a moral a rebbeng, ken ti "kalatan a maisipan a
kaadda". Dagitpy a gupit ket sinuportaran idi dagiti nadumaduma a degrado babaen
dagiti nasapa a teologo a pilosopo a Hudio, Kristiano ken Muslim . Adu kadagiti
nadayeg a mediebal a pilosopo ken moderno a pilosopo ket nakaparang-ay kadagiti
argumento para ken suppiat ti kaadda ti Dios.

Adda ti adu a nagnagan para iti Dios, ken dagiti nadumaduma a nagan ket naikapet
kadagiti nadumaduma a kultural a kapanunotan no sino ti Dios ken ania dagiti
gupit a tagikuana. Iti Hebreo a Biblia "Siak ti Siak", ken ti "Tetragrammaton"
YHVH ket naus-usar a kas nagnagan ti Dios, bayat a ti Yahweh, ken Jehovah ket
sagpaminsan nga inus-usar iti Kristianidad a panangiyebekkas iti YHVH. Iti
Arabiko, ti nagan nga Allah ("ti Dios") ket isu ti naus-usar, ken gapu ti
kadayeg ti Islam kadagiti agsasao ti Arabiko, ti nagan nga "Allah" ket adda
dagiti kaibuksilanna iti Islamiko a pammati ken kultura. Dagiti Muslim ket
agikedkeddengda a ti adu a titulo a nagnagan para iti Dios, bayat nga ti
Hudaismo ket kadawyan a mangitudtudo ti Dios babaen ti naitituluan a nagnagan ti
Elohim wenno Adonai. Iti Hinduismo, ti Brahman ket kankanayon a naikeddeng a ti
monistiko a diosen. Dagiti dadduma pay a relihion ket addaanda ti nagnagan para
iti Dios, kas pagarigan, ti Baha iti Bahá'í a Pammati, Ti Waheguru iti Sikismo,
ken Ahura Mazda iti Zoroastrianismo.



https://ilo.wikipedia.org/wiki/Cambodia

Ti Cambodia (i/kæmˈboʊdiːʌ/; Khmer: ព្រះរាជាណាចក្រកម្ពុជា, Kampuchea,
IPA: [kɑmˈpuˈciə]), opisial nga ammo a kas ti Pagarian ti Cambodia, ket maysa a
pagilian a mabirukan idiay akin-abagatan a paset iti Indotsina a Peninsula idiay
Abagatan a Daya nga Asia. Daytoy ket addan ti dagup a kalawa ti daga iti 181,035
a kuadrado kilometro (69,898 kd mi), nabeddengan daytoy babaen ti Tailandia iti
amianan a laud, ti Laos iti amianan a daya, ti Bietnam iti daya, ken ti Golpo ti
Tailandia iti abagatan a laud.

Addaan daytoy ti populasion iti sumurok a 14.8 a riwriw, ti Cambodia ket isu ti
maika-69 a kaaduan ti populasion a pagilian iti lubong. Ti opisial a relihion
ket ti Theravada a Budismo, a daytoy ket pannakasanayen babaen ti aganay a 95%
kadagiti populasion ti Cambodia. Dagiti minoridad a grupo daytoy a pagilian ket
mairaman dagiti Bietnamis, Insik, dagiti Cham ken dagiti 30 a sabsabali a
taga-banbantay a tribu. Ti kapitoliona ken kadakkelan a siudad ket ti Phnom
Penh; ti politiko, ekonomiko, ken kultura a sentro iti Cambodia.

Daytoy a pagarian ket maysa a batay-linteg a monarkia nga addaan ti Norodom
Sihamoni, daytoy ket maysa a monarkia a pinili babaen ti Naarian a Trono a
Konsilo, a kas daulo ti estado. Ti daulo ti gobierno ket ni Hun Sen, nga isu ket
ti agdama a kapautan a nagserserbi a daulo idiay Abagatan a Daya nga Asia ken
tinurayanna ti Cambodia ti sumurok a 25 a tawtawen.

Midia a mainaig iti Cambodia iti Wikimedia Commons Pakaammo ti panagbiahe idiay
Cambodia manipud iti Wikivoyage (Ingles)



https://ilo.wikipedia.org/wiki/Baro_a_Selanda

Ti Baro a Selanda (Ingles: New Zealand) (Māori: Aotearoa) ket maysa nga isla a
pagilian a mabirukan idiay abagatan a laud ti Taaw Pasipiko. Ti heograpiko a
pakabuklan daytoy a pagilian ket buklen ti dua a kangrunaaan a bagi ti dagdaga
iti Amianan ken Abagatan nga is-isla ‒ ken dagiti adu pay a babassit nga
is-isla. Naisanglad ti Baro a Selanda ti 1,500 kilometro (900 mi) a daya iti
Australia ti ballasiw ti Baybay Tasman ken ti agarup a 1,000 kilometro (600 mi)
nga abagatan dagiti isla a pagilian ti Pasipiko iti Baro a Kaledonia, Fiji, ken
Tonga. Gapu ti kaadayona, isu daytoy ti kaudian a tinagtagitao ti tattao.

Dagiti Polinesio ket tinaenganda ti Baro a Selanda idi 1250–1300 CE ken
nakaparang-ayda ti naisangsangayan a Māori a kultura, kendagiti Europeano ket
immunada a nakadanon idi 1642 CE. Ti panangiyam-ammo ti patatas ken dagiti
maskit ket nangirugi kadagiti yaalsa kadagiti Māori idi las-ud ti kasapaan ti
maika-19 a siglo, a nangiturongan dagiti suppiat ti tribu a Maskit a Gubgubat.
Idi 1840 dagiti Britaniko ken Māori ket nagpirmada ti maysa a tulagan a
nangaramid ti Baro a Selanda a kas maysa a kolonia ti Britaniko nga Imperio. Ti
bilang dagiti imigrante ket immad-adu unay ken dagiti suppiat ket kimmaro
kadagiti Gubgubat ti Baro a Selanda, a nagbanagan iti adu a panagala kadagiti
daga ti Māori idiay tengnga ti Amianan nga Isla. Ti ekonomiko a panagsagsagaba
ket sinarunuan babaen dagiti paset ti panawen iti politikal a reporma, nga addan
ti ti pannakagun-od ti babbai a makabutos idi las-ud ti tawtawen ti 1890, ken ti
maysa a nam-ay nga estado a naipatpatakder manipud idi tawtawen ti 1930.
Kalpasan ti Sangalubongan a Gubat II, ti Baro a Selanda ket kimmaddua iti
Australia ken ti Estados Unidos iti seguridad a tulagan ti ANZUS, urayno ti
Estados Unidos iti kalpasan daytoy, aginggana idi 2010, ket pinasardengna ti
tulagan idi ti Baro a Selanda ket nangiparit kadagiti armas a nuklear. Ti Baro a
Selandad ket paset ti pannakibingbingayan ti intelihensia kadagiti Angloesperio
a pagilian, ti UKUSA a Tulagan. Dagiti Tga-Baro a Selanda ket agragrag-oda ti
maysa a kangatuan nga alagaden ti panagbiag iti lubong idi tawtawen ti 1950,
ngem idi tawtawen ti 1970 daytoy ket nakakitan ti nakaro a a resesions, a
pinakaro babaen kadagiti kellat ti petroleo ken ti iseserrek ti Nagkaykaysa a
Pagarian iti Ekonomiko a Komunidad ti Europa. Ti pagilian ket napan iti nangruna
nga ekonomiko a panabalbaliw idi las-ud ti tawtawen ti 1980, a nnagibaliw daytoy
manipud ti maysa a protktionista iti maysa a liberalisado a nawaya a
panagtagilako nga ekonomia. Dagiti pagtagilakuan ti Baro a Selanda kadagiti
eksport ti agrikultura ket immadu a nagdumaduma manipud idi tawtawen ti 1970,
nga adda idi ti kaaduan nga eksport ti dutdut ket sinukatan ti babaen ti
paggatasan a produkto, karne, ken bino.



https://ilo.wikipedia.org/wiki/Baghdad

Ti Baghdad (Arabiko: بغداد‎, Baġdād, IPA: [bæɣˈdæːd]) ket isu ti kapitolio ti
Republika ti Irak, ken isu pay ti kabeddengganna a Probinsia ti Baghdad . Ti
populasioan ti Baghdad manipud idi 2011 ket agarup a 7,216,040, a mangaramid
daytoy ti kadakkelan a siudad idiay Irak, ti maikadua a kadakkelan a siudad
idiay Arabo a Lubong (kalpasan ti Cairo, Ehipto), ken ti maikadua a kadakkelan a
siudad idiay Akinlaud nga Asia (kalpasan ti Tehran, Iran).

Daytoy ket mabirukan idiay igid ti Karayan Tigris, ti siudad ket nabangon idi
maika-8 a siglo ken nagbalin a kapitolio ti Abasida a Kalipato. Iti uneg ti
nabiit a pannakapartuatna, ti Baghdad ket nagbalin iti maysa nga adda ti
naisangsangayan a kultura, komersio, ken kinasirib a sentro para iti Islamiko a
Lubong. Daytoy ket maipatinayon ti panagibalbalayan kadagiti nadumaduma a
nangruna nga akademiko nga institusion (a kas ti Kamara ti Saririt) ket nakaited
ti siudad ti maysa a sangalubongan a pammadayaw a kas ti "Sentro ti Panagadal".
Iti amin a panawen ti Nangato a Tengnga a Panpanawen, ti Baghdad ket
naipanunotan idi nga isu ti kadakkelan a siudad iti lubong nga adda ti nakarkulo
a populasion ti 1,200,000 a tattao. Ti siudad ket kaaduan a nadadael babaen ti
Mongol nga Imperio idi 1258, a nagbanagan ti pannakaapday a nagtultuloy kadagiti
amin a panawen ti sigsiglo gapu kadagiti kanayon a pangok ken dagiti adu a
nagsasaruno nga imperio. Iti panakaibigbigan ti Irak a kas maysa a nawaya nga
estado (dati a Britaniko a Bilin ti Mesopotamia) idi 1938, ti Baghdad ket
nagin-inut a nakagun-od kadagiti dati a kadayegna a kas maysa a naisangsangayan
a sentro ti Arabiko a Kultura.

Kadagiti kontemporario a panawen daytoy a siudad ket sagpaminsan a nakasango
kadagiti nakaro a panakadadael dagiti patakder, a ti kinaudi ket gapu ti
ganganaet a panasakup nga indauluan ti Amerika idi Marso 2003 a nagpaut
aginggana idi 2011 ken ti simmaruno a sektario a ranggasan. Kadagiti naududi a
tawtawen ti siudad ket kankanayon a nairamraman kadagiti insureksion nga
aktibidad ken terorista a panagraraut.

Ti nagan a Baghdad ket kasakbayan ti Islamiko ken ti punganayanna ket saan a
nalawag, ngem daytoy ket mainaig kadagit dati a pagtaengan, nga awan dagitoy idi
ti politka ken komersio a kabilegan. Ti nagan ket nabirukan idi a kas Baghdadu
kadagiti rehistro ti Asirio kuneiporme ti maika-9 a siglo BC, ken iti Babiloniko
a ladrilio a mngipakpakita ti Naarian a Selio ni Ari Nebuchadnezzar (maika-6 a
siglo BC).

Idi ti Abasida a kalipato nga al-Mansur ket nangbangon ti kompleto a baro a
siudad para iti kapitoliona, isu ket nagpili ti nagan a Madinat al-Salaam wenno
"Siudad ti Kappia". Daytoy ket isu idi ti opisial a nagan nga adda kadagiti
sensilio, pagipadagsenan, ken dagiti sabsabali pay a nga opisial a panagus-usar,
urayno dagiti kadawyan a tao ket nagtultuloyda a nagus-usar ti daan a nagan.
Babaen ti maika-11 asiglo, ti "Baghdad" ket nagbalin a gangani nga isu ti
eksklusibo a nagan para iti naindayegan ti lubong a metropolis.

Adda dagiti dadduma a maisuppiatan a teoria ti etimolohia ti naisangsangayan a
nagan a Baghdad. Ti kaaduan a nawatiwat a naawawat kadagitoy ke ti nagan ti
maysa a Tengnga a Persiano a kompuesto tiBag "god" + dād "naited", a maipatarus
ti "inted ti Dios" wenno "sagut ti Dios", a nagtaudan ti Moderno a Persiano a
Baɣdād. Daytoy pay ket masurotan iti Daan a Persiano. Ti basbassit a mabalin a
panagipagarup ket ti Persiano a kompuesto ti Bāğ "garden" + dād "nasayaat", a
maipatarus ti "Ti nasayaat a hardin".

Kalpasan ti pannakatnag dagiti Umayyad, ti immuna a dinastia ti Muslim, dagiti
nangabak a nagturturay nga Abasida ket kinayatda ti bukodda a kapitolio a
pagturayan. Nagpilida iti sito iti amianan ti Sasanida ti kapitolio ti Ctesiphon
(ken laud bassit ti amianan ti taga-ugma a timmakderan ti Babilonia ken
Seleusia), idi 30 Hulio 762, ti kalipa Al-Mansur ket nangikomisionado ti
pannakaipatakder ti siudad ken nabangon daytoy babaen ti panangimaton dagiti
Barmakid. Ni Mansur ket namatmati a ti Baghdad ket ti perpekto idi kapitolio ti
siudad iti Islamiko nga imperio babaen dagiti Abasida. Ni Mansur ket nagay-ayat
unay iti sitio ken nagisasao iti, "Daytoyen ti siudad a pakabirukan kaniak,
ditoyto ti pagtaengak, ken pagturayanto dagiti kaputotak".

Ti Baghdad linabsanna ti Ctesiphon, thi kapitolio ti Persiano nga IMperio, a
mabirukan idi iti 30 km (19 mi) iti abagatan a daya. Ita nga aldaw, ti laeng
nabatin iti Ctesiphon ket ti altar ti ili ti Salman Pak, iti abagatan bassit ti
Kalatakan a Baghdad. Ti Ctesiphon ket sinukatanna idi ken innalana ti Seleusia,
ti immuna a kapitolio tie Seleusida nga Imperio. Ti Seleusia ket nasapsapa a
sinukatanna idi ti siudad ti Babilonia.

Kadagiti nasapa a tawenna, ti siudad ket ammo idi a kas naikarkaro a palagid iti
maysa a panangiyebkas iti Koran, idi nangibaga iti Paraiso. Nagpaut iti uppat a
tawen iti pannakaipatakder (764-768). Ni Mansur ket nagumnong kadagiti
inhenniero, dagiti agrimensura, ken dagiti kostruksionista ti arte manipud iti
sangalubongan tapno agtitignayda a mangiladawan kadagiti plano para iti siudad.
Dagiti sumurok a 100,000 nga agtabtrabaho ket napanda a nagsukisok kadagiti
plano; adu kadagitoy ket naikkan iti sueldo tapno mangrugi iti panangipatakder
ti siudad. Ti Hulio ket isu ti napaili a kas panagrugi a panawen gapu kadagiti
dua nga astrologo, ni Naubakht Ahvazi ken ni Mashallah, ket namatmatida a ti
siudad ket nasken a maipatakder babaen ti senial ti leon, ti Leon. Ti leon ket
nainaig iti apuy ken mangisimbolo iti produktibidad, pasindayag, ken
panagpadakkel.

Dagiti ladrilio a nausar iti panangibangon ti siudad ket 18 pulpulgada (460 mm)
kadagiti amin nga uppat a bangir. Ni Abū Ḥanīfa ket isu idi ti nagbilbilang
kadagiti ladrilio ken nangiparang-ay iti kanal, nga isu met daytoy ti nangiyeg
ti danum iti sitio a pagobraan para iti panagusar a mainum ti tao ken ti
panagpataud kadagiti ladrilio. Nausar pay ti marmol iti panangipatakder kadagiti
pasdek iti amin a paset ti siudad, ken dagiti marmol a tukad ket mapan iti igid
ti karayan.

Ti batayan a plano ti siudad ket buklen dagiti dua a dakkel a semi-sirkulo iti
agarup a 19 km (12 mi) iti diametro. Ti siudad ket naidaremdem a kas sirkulo iti
agarup a 2 km (1.2 mi) iti diametro, ken nakaiturongan daytoy a naammuan a kas
ti "Natimbukel a Siudad". Ti orihinal a desinio ket naipakita a kas bugbugtong a
singsing dagiti estruktura ti pagtaengan ken komersio iti igid ti uneg dagiti
diding ti siudad, ngem ti kanungpalan a panangipatakder ket nanginayon iti
sabali a singsing iti uneg ti immuna. Iti uneg ti siudad adda metdagiti adu a
parke, dagiti hardin, dagiti purok, ken dagiti promenada. Itisentro ti siudad
ketmabirukan ti meskita, ken dagiti pay kuartel para kadagiti guardia. Ti
panggep wenno usar ti nabati nga espasio iti sentro ket di ammo. Ti sirkular a
desinio ti siudad ket dagus a paltiing ti tradisional nga urbano a desinio ti
Persiano Sasaniano . Ti Sasaniano a siudad ti Gur idiay Fars, a nabangon
kadagiti 500 a tawtawen sakbay iti Baghdad, ket gangani kapada iti sapasapna a
sirkular a desinio, dagiti agraya nga abenida, ken dagiti pasdek ti gobierno ken
dagiti templo iti sentro ti siudad. Daytoy nga estilo ti urbano apanagplano ket
maigiddiat iti Taga-ugma a Griego ken Romano nga urbano a panagplano, a dagiti
siudad ket naidesinio a kas kuadrado wenno rektanggulo nga addaan kadagiti
kalsada nga agsisinnabat iti tunggal maysa kadagiti kanawan nga anggulo.

Ti siudad ket mabirukan iti nawatiwat a tanap a ginudua babaen ti Karayan
Tigris. Ti Tigris ket pisienna iti gudua ti Baghdad, a ti akindaya a gudua ket
tinawtawagan iti 'Risafa' ken ti akinlaud a gudua ket naam-ammuan a kas ti
'Karkh'. Ti daga a nakabangonan ti siudad ket intero a gangani a nadalumpinas
ket ababa ti ayanna, gapu ta ti taudanna ket dagiti nayanud a sedimento manipud
kadagiti periodiko a dadakkel a layus a napasamak iti karayan.

Ti Baghdad ket addaan iti subtropikal a namaga a klima (pannakaidasig ti klima
ti Köppen BWh) ken daytoy ket, kadagiti termino kadagiti kanagtuan a
temperatura, ket maysa kadagiti kapudotan a siudad iti lubong. Iti kalgaw
manipud ti Hunio aginggana iti Agosto, ti natimbeng a kangatuan a temperatura
ket mabalin a nagatngato a kas 44 °C (111 °F) a kuyogan babaen ti nadarang nga
init: nairehistro metten it panagtudo iti basbassit ngem sangadosena a beses iti
daytoy a paset ti tawen ken saan pay a nakalabes iti 1 milimetro (0.04 in).
Dagiti temperatura a manglabes iti 50 °C (122 °F) iti linong ket saan a karkarna
a mangmangeg, ken uray iti rabii dagiti temperatura iti kalgaw ket manmanoda iti
baba ti 24 °C (75 °F). Gapu ti dam-eg ket saan unay a nakaro (kadawyan nga
ab-ababa ngem 10%) gapu ti kaadayo ti Baghdad manipud ti kalugnakan ti Golpo
Persiano, dagiti bagio ti tapok manipud kadagti desierto iti laud ket kadawyan a
mapaspasamak iti las-ud ti kalgaw.

Ti tinawen a panagtudtudo, ket gangani a mapasamak iti paset ti panawen manipud
ti Nobiembre aginggana iti Marso, daytoy ket natimbeng iti 150 mm (5.91 in),
ngem mabalin pay a nangatngato ngem 338 mm (13.31 in) ken nababbaba ngem 37 mm
(1.46 in). Idi Enero 11, 2008, adda bassit a niebe nga immuna a nagtinnag iti
balasiw ti Baghdad.

Ti siudad ti Baghdad ket addaan kadagiti 89 nga opisial a kaarubaan iti uneg
dagiti 9 a distrito. Dagitoy nga opisial a panakabingbinagy ti siudad ket
nagserbi a kas dagiti adminstratibo a sentro para iti panangideliber kadagiti
munisipal a serbisio nga aginggana idi 2003 ket awanan iti politikal nga annong.
Idi rugi ti bril 2003, ti tinengngel ti Estados Unidos nga Probisionala Turay ti
Koalision (CPA) ket nangirugi iti proseso iti panagpartuat kadagitoy a baro nga
annong. Ti proseso ket immuna a nagipatengnga iti isip iti eleksion dagiti
konseho iti kaarubaan kadagiti opisial a kaarubaan, ken binutosan dagiti kaukaso
ti kaarubaan.

Dagiti Siam nga Agbalbalakad kadagiti Konseho ti Distrito (DAC) ket dagiti
sumaganad:

Dagiti siam a distrito ket nabingbingay manen kadagiti 89 a babbabassit a
kaarubaan a mangbukel kadagiti sektor kadagiti ania man a distrito dita ngato.
Thi sumaganad ket ti panagpili (imbes a ti kompleto a listaan) kadagitoy a
kaarubaan:



https://ilo.wikipedia.org/wiki/Tehran

Ti Tehran (Persiano: Tehrān‎ Tehrān; تهران panangibalikas [tehˈɾɒːn]),
sagpaminsan pay ti panagiletra a kas ti Teheran, ket isu ti kapitoliol iti Iran
ken Probinsia ti Tehran. Nga adda ti nakarkulo a populasion iti 8,429,807;
daytoy ket isu pay ti kadakkelan nga urbano a lugar ken siudad ti Iran, ti
kadakkelan a siudad idiay Akinlaud nga Asia ken ti maika-19 a kadakkelan a
siudad iti lubong.

Iti maika-20 ken maika-21 a sigsiglo, ti Tehran ket suheto idi daytoy kadagiti
adu a panagalaalis ti tattao manipud kadagiti lawlaw ti Iran. Ti siudad ket
ibalayanna dagiti adu a naipakasaritaan a meskita, simsimbaan, dagiti sinagoga
ken dagiti Soroastriano a apuy a templo. Ti kontemporario a Tehran ket maysa a
moderno a siudad a mangipakpakita kadagiti adu a pasdek, a ti Azadi (wayawaya)
Torre ken ti Milad a Torre ket nagbalin a kabukbukodan a simbolo ti Tehran. Idi
2008 ti Tehran ket isu idi ti kalakaan a kapitolio iti lubong ken ti maikadua a
kalaakaan a siudad ti lubong a naibatay ti pagsurotan ti pateg ti panagbiag, a
nagipresenta ti kasayaatan a pateg para iti kuarta ti lubong. Daytoy ket
maika-19 iti lubong babaen ti populasion ti siudad, maika-56 babaen ti GDP ken
maika-29 babaen ti populasion iti bukodna a metropolitano a lugar. Iti kadagupan
ti pakasaritaan ti Iran, ti kapitolio ket naminadon a naiyalalis, ken ti Tehran
ket isu ti maika-32 a nailian a kapitolio ti Iran. Ti Persiano ket isu ti
patneng a pagsasao ti siudad, a naisasao babaen ti agarup a 98% iti populasion.
Ti kaaduan a tattao idiay Tehran ket inagananda dagiti bagbagida a kas dagiti
Persiano. Iti sakbay ti Islamiko ken kasapaan nga Islamiko a panawen, ti Tehran
ket tinawtawgan idi a kas ti Ray (nga isu daytoy ti Avesta a rummuar iti porma
ti Ragha).

Ti Tehran ket naipakasaritaan a naamammoan idi a kas ti Ray a daytoy ket
etilolohiko a naikapet iti Daan a Persiano ken Avesta Rhaga. Ti siudada ket
maysa idi a kangrunaan a lugar dagiti Irani nga agsasao kadagiti Medes ken
Akeminida. Iti Soroastriano Avesta, Widewdat, i, 15, ti Ragha ket naibaga a kas
ti maikasangapulo ket dua a sagrado a lugar a pinartuat babaen ni Ahura-Mazda.
Kadagiti Daan a Persiano a sinuratan (Behistun 2, 10–18), ti Ragha ket
agaparparang a kas maysa a probinsia . Manipud ti Ragha, ni Darius ti Natan-ok
ket nangipatulod kadagiti timmulong iti amana a ni Wishtaspa, nga isu idi ket
nagparparukma kadagiti gulo idiay Parthia (Behistun 3, 1–10). Ti Damavand a
bantay a mabirukan idiay asideg ti siudad ket agparparang pay idiay Shahnameh a
kas ti lugar a nangibedbedan ni Freydun ti dragon a gayyemna a ni Zahak. Iti
Persiano a mitolohiko ken dagii sarsarita a pasamak. Ni Kayūmarṯ, ti
Soroastriano a kapdpada ti tao a parsua ken ti immuna nga ari iti Shahnameh, ket
naibagbaga idi a nagtaeng idiay Damāvand. Kadagitoy a sarsarita, ti pundasion ti
siudad iti Damavand ket naipaamdayaw idi kaniana. Ni Arash, ti pumapana a
nangisakripisio ti bagina babaen ti panagitedna amin akapigsana iti pana a
nangmarka ti nagbaetan ti Iran ken Turan, ket nangipunta ti pananna manipud
idiay Banaty Damāvand. Daytoy a Persiano a sarsarita ket tinawen aramrambakan
iti Tiregan a piesta. Ti maysa anadayeg a rambakan ket naireporta idi a
tinengtengngel idiay siudad ti Damavand idi 7 Šawwāl 1230/31 Agosto 1815, nga
iti daytoy a las-ud dagiti tattao ket nagramrambakda ti anibersario ti ipupusay
ni Zahhak. Kadagiti Soroastriano a sarsarita, ti tirano a ni Zahak ket
kanungpalan a patayento babaen ti Irani a bannuar a ni Garšāsp sakbay kadagiti
kinaudi nga aldaw. Kadagiti dadduma a Tengnga a Persiano a testo, ti Ray (Ragha)
ket naited a kas ti nakaipasngayan a lugar ni Zoroaster ngem dagiti moderno a
historiador ket sapsapda nga agikabkabil ti lugar a nakaipasngayan ni Zoraster
idiay Khorasan. Iti maysa a Persiano a tawid, ti naisarsaritaan nga ari a ni
Manūčehr ket naipasngay idi idiay Damavand.



https://ilo.wikipedia.org/wiki/Taaw_Indiano

Ti Taaw Indiano ket isu ti maikatlo a kadakkelan a taaw a pannakabingbingay ti
lubong, a sumaksakup ti agarup a 20% ti danum iti rabaw ti Daga. Daytoy ket
nabeddengan babaen ti Asia a mairaman ti India, nga isu daytoy ti nakainagana ti
taaw—iti amianan, iti laud babaen ti Aprika, iti daya babaen ti Australia, ken
iti abagatan babaen ti Akin-abagatan a Taaw (wenno, depende ti panagilawag,
babaen ti Antartika.)

Kas maysa a komponente ti Taaw ti Lubong, ti Taaw Indiano ket namarkaan manipud
ti Taaw Atlantiko babaen ti 20° daya meridiano nga agpa-abagatan manipud ti
Rawis Agulhas, ken manipud ti Taaw Pasipiko babaen ti meridiano ti 146°55' a
daya. Ti akinamianan unay a gayatan ti Taaw Indiano ket agarup a 30° ti amianan
idiay Golpo Persiano. Daytoy a Taaw ket gangani 10,000 km (6,200 mi) ti kalawana
kadagiti akinabagatan nga ungto ti Aprika ken Australia, ken ti kalawana ket
73,556,000 km² (28,350,000 mi²), a mairaman ti Baybay Nalabbasit ken ti Golpo
Persiano.

Ti tomo ti taaw ket nakarkulo iti 292,131,000 km³ (70,086,000 mi³). dda dagiti
babassit nga Is-isl a a naiwarwaras kadagiti barakus ti kontinente. Dagiti isla
a pagilian iti kaunegan ti taaw ket ti Madagascar (ti maikapat a kadakkelan nga
isla ti lubong), Komoros, Seychelles, Maldibas, Maurisio, ken Sri Lanka. Ti
purpuro ti Indonesia ket pagbeddengan ti taaw iti daya.



https://ilo.wikipedia.org/wiki/Pelikula

Ti pelikula, wenno makunkuna pay ti sine ket dagiti panagsasaruno dagiti
natalinaay a ladawan a no maipakita iti pagbuyaan daytoy ket agpartuat kadagiti
alliaw dagiti aggungunay a ladawan. Ti pelikula timapartuat babaen ti
panagretrato kaagiti pudno a senario iti maysa a kamera ti aggungunay a ladawan;
babaen ti panagretrato kadagiti panangiladawan wenno dagiti bassit usit a modelo
nga usaren dagiti tradisional a pamay-an ti animasion; babaen ti pamay-an ti CGI
ken animasion ti kompiuter; wenno babaen ti panagtitipon ti mano kadagitoy wenno
amin kadagitoy a pamay-an ken dagiti dadduma pay a makita a pangibanagan. Ti
proseso ti panagaramid ti pelikula ket arte ken maysa nga industria. Dagiti
pelikula ket kasisigud idi a mangirekord iti plastik a kulapot a naipabpabuya
idi babaen ti proyektor ti sine iti dakkel a pagbuyaan; dagiti kabarbaro a
pamay-an ket mabalinda nga agusar laeng ti dihital a panagaramid ti sine ken
panagipenpen, kasla iti kamera ti Red One a mangirekord iti hard-disk wenno
flash cards.



https://ilo.wikipedia.org/wiki/Pakasaritaan

Ti pakasaritaan (manipud ti Griego ἱστορία - historia, a kayatna a sawen ket
"panagsukimat, pannkaammo a naala babaen ti panagsukimat") ket maysa a sapasap a
termino a mangibaga ti napalabas a paspasamak ken ti pay pannkaduktal,
panangurnong, panagurnos, ken panangipakita ti pakaammo a maipanggep kadagitoy a
pasamak. Daytoy a termino ket mangiraman ti kosmiko, heolohiko, ken pakasaritaan
ti organiko, ngem kankanayon a maibagbaga ti kayatna a sawen ti pakasaritaan ti
nagtagitaoan. Dagiti eskolar nga agsursurat ti pakasaritaan ket tinawtawagan a
kas dagiti historiador.

Ti pakasaritaan ket mabalin pay a mangitudo ti akademiko a disiplina a daytoy
ket agus-usar ti naratibo tapno mangkita ken mangusig ti panagsasaruno dagiti
napalabas a paspasamak, ken padasenna a kitaen dagiti tabas ken gapuanan ken
nagbanagan a panagikeddeng kadagitoy.

Dagiti historiador ket sagpaminsanda a sinupsuppiatan ti kasasaad ti
pakasaritaan ken ti serbina babaen ti pannakitungtungan ti panagadal ti
disiplina a kas ti kabukbukodanna a gibus ken ti pamay-an ti panangited ti
"perspektibo" kadagiti agdama a parikut.

Dagiti sarita a sapasap iti naisangsangayan a kultura, ngem saan a nasuportaran
babaen dagiti akinruar a taudan (a kas dagiti sarsarita a maipanggep kenni Ari
Arturo) ket kadawyanda a naidasig a kas kultural a tawidan wenno dagiti
sarsarita, gapu ta dagitoy ket saanda a suportaran ti "desinteresado a
panagsukimat" a nasken iti disiplina ti pakasaritaan. Dagitipasamak nga adda
sakbay ti naisursurat a rehistro ket naipanpanunotan a kas dagiti kaskbayan a
pakasaritaan.

Ni Herodoto, ti maika-5 a siglo B.C. a Griego a historiador ket isu ti
naipanpanunotan a kas ti "ama ti pakasaritaan", ken, mairaman ti kontemporariona
a ni Tucidides, ket nangtulongda a nangporma kadagiti pundasion para iti moderno
a panagadal ti pakasritaan ti nagtagitaon. Dagiti impluensiada ket timmulong a
nagparang-ay kadagiti nadumaduma a kita ti panangipatarus ti kasasaad ti
pakasaritaan a nagbalbaliw kadagiti napalpalabas a siglo ken agtultuloy nga
agbalbaliw tatta nga aldaw. Ti moderno a panagadal ti pakasaritaan ket adu ti
pannakasakupna, ken mangiraman ti panagadal kadagiti naisangsangayan a rehion
ken ti panagadal kadagiti topiko wenno tematiko nga elemento ti naipakasaritaan
a panagsuksukimat. Kankanayon a ti pakasaritaan ket naisursuro a kas paset ti
kangrunaan ken sekondario nga edukasion, ken ti akademiko a panagadal ti
pakasaritaan ket maysa a nangruna a disiplina kadagiti Unibersidad a
panagad-adal.

Ti naggapuan manipud iti *weid- "ammo" wenno "kitaen" ket naikeddeng manipud
"iti naaramid manen nga etimon ti wid-tor ["ti maysa a makaammo"] (a maipada iti
Ingles ti wit) ti supiho a sero-grado a porma ti PIE a ramut*weid- 'kitaen' ken
maikabagian pay ti Griego a eidénai, ti pannakaammo".

Ti Taga-ugma a Griego a ἱστορία (hístōr) ket kayatna sawen ti
"panagsukimat","pannakaamo manipud ti panagsukimat", wenno "hustisia". Iti
daytoy a kapanunotan a ni Aristoteles ket inusarna ti balikas iti bukodna a Περὶ
Τὰ Ζῷα Ἱστορίαι (Perì Tà Zôa Ηistoríai "Dagiti Panagsukimat kadagiti Ayup"). Ti
nagtaudan abalikas ti ἵστωρ ket nasapa a naikeddeng kadagiti Homeriko a
Kankanta, Heraklito, dagiti sapata nga Ateniense epebo, ken iti Boiotiko a
naisursurat (iti legado a kapanunotan, iti "hustisia" wenno "saksi", wenno ti
kapadpadana).

Ti balikas a naikabil iti Pagsasao nga Ingles idi 1390 nga adda ti kayatna a
sawen ti "pannakaibagian kadagiti pasamak, sarita". Iti Tengnga nga Ingles, ti
sapasap a kayatna sawen idi ket "sarita". Ti pannakaiparit ti iti kayatna sawen
ti "rehistro kadagiti napalabas a pasamak" ket nagtaud idi naladaw a maika-15 a
siglo. Daytoy ket adda pay laeng idi ti Griego a kapanunotan a ni Francis Bacon
ket inus-usarna ti termino idi naladaw a maika-16 a siglo, idi nagsurat ti
maipanggep ti "Masna a Pakasaritaan". Para iti kaniana, ti historia ket isu idi
ti "ti pannakaammo kadagiti banag a naikeddeng babaen ti limbang ket panawen",
ti kita ti pannakaammo a naited babaen ti lagip (bayat a ti siensia ket naited
idi babaen ti rason, ken ti daniw ket naited idi babaen ti pantasia).

Iti maysa a panagiyebkas ti lingguistika a sintetiko a maisuppiat ti
analitiko/mangisinsina a dikotomia, ti Ingles a kasla iti Insik (史 vs. 诌) ket
mangibagbaga tattan ti sabali a balbalikas para iti pakasaritaan ti nagtagitaoan
ken ti sapasap a panagisarsarita. Iti moderno nga Aleman, Pranses, ken kaaduan
kadagiti Hermaniko ken Romanse a pagsasao, a dagitoy ket nakedngan a sintetiko
ken kaaduan a nabalbaliwan ti unina, ti isu met laeng a balikas ket inususar pay
laeng a kayatna a saoen ti "pakasaritaan" ken "sarita".

Ti pangilasin a naipakasaritaan ket naikeddeng manipud idi 1661, ken ti
historiko ket manipud idi 1669.

Ti historiador iti kapanunotan a kas ti "agsuksukimat ti pakasaritaan" ket
naikeddeng manipud idi 1531. Kadagiti amin a pagsasao ti Europa, ti substantibo
a "pakasaritaan" ket maus-usar pay laeng a kayatna a sawen ti "ania kadi ti
napasamak kadagiti tao", ken "ti eskolar a panagadal ti napasamakd", ti naududi
a kapanunotan ket sagpaminsan a nailaslasin iti dakkel a letra, a kas iti
"Pakasaritaan", wenno ti balikas a historiograpo.

Dagiti historiador ket nangisursuratda iti kontesto iti bukodda a panawen, ken
adda dagiti panagikeddeng kadagiti agdama nga agturturay a kapanunotan no kasano
ti mangipatarus ti napalabas, ken sagpaminsanda a nagsursurat tapno makaited
kadagiti adal para iti bukodda a kagimongan. Kadagiti balikas ni Benedetto
Croce, "Amin a pakasaritaan ket kontemporario a pakasaritaan". Ti pakasaritaan
nakedngan babaen ti pannakaporma iti maysa nga 'agpayso a diskurso iti
napalabas' babaen ti panagpataud iti salaysay ken dagiti panagusig kadagiti
napalabas a pasamak a mainaig ti kaputotan ti nagtagitaoan. Ti moderno a
displina iti pakasaritaan ket naidaton iti naipatakderan a panagpataud iti
daytoy a diskurso.

Midia a mainaig iti Pakasaritaan iti Wikimedia Commons Dagiti inadaw a sasao a
mainaig iti Pakasaritaan iti Wikiquote (Ingles)



https://ilo.wikipedia.org/wiki/Linteg

Ti linteg ket maysa a sistema dagiti alagaden ken pagibagnosan nga ipatpatungpal
babaen kadagiti sosial a patakder tapno maturayan ti panagkukua. Dagiti linteg
ket inar-aramid babaen dagiti gobierno, a naisangsangayan dagiti bukodda a
lehislatura. Ti pagannnurotan dagiti linteg kaniada ket mabalin a maimpluensiaan
babaen ti maysa a batay-linteg (naisurat wenno saan) ken iti kakarbengan a
nakaisuratanna. Ti linteg ket mangsukog kadagiti politika, ekonomika ken
kagimongan kadagiti di mabilbilang a waya ken agserbi a kas maysa a sosial a
mamangkappia kadagiti pannnakibinang a baetan ti tattao.

Ti sapasap a paggiddiatan ket mabalin a maaramid ti baetan dagiti hurisdiksion
ti sibil a linteg (mairaman ti Kanon ken Sosialista a linteg), nga iti
lehislatura wenno dagiti dadduma a sentro ti bagi ket mangisurat ken mangitipon
kadagiti lintegda, ken dagiti sistema ti sapasap a linteg (mairaman ti Islamiko
a linteg), nga idiay ti hues ket nagaramid kadagiti napatapatan a simmarunuan a
naaw-awat. Iti naipakasaritaan, dagiti relihioso a linteg ket addan ti
naisangsangayn a papel iti panangikappia kadagiti sekular a banag, a dagitoy ket
kastoy pay laeng a kaso kadagiti dadduma pagilian, a naisangsangayn ti Islamiko.

Ti hustisia a pamay-an ti linteg ket sapsap a nabingbingay kadagiti dua a
nangruna paset. Ti kriminal a linteg ket mangipanggep kadagiti ugali a
napanpanunotan a makadangran ti sosial ng aurnos ken iti nabasolan a partido ket
mabalin a maibalud wenno mamulta. Ti sibil a linteg (nasken a saan a maiyallilaw
kadagiti hurisdiksion ti sibil a linteg dita ngato) a mangipanggep iti
pangikappiaan dagiti darum (suppiatan) a baetan dagiti tao wenno dagiti gunglo.
Dagitoy a pangikappiaan ket mangited ti maysa a pakailintegan a pamuspusan
(kadawyan a kuarta a pannkaidadanes) iti nangabak a nadarum.

Babaen ti sibil a linteg, dagiti sumaganad a kinapangpangruna, ken dagiti
dadduma pay, nga adda: ti tulag a linteg ket mangtimbeng manipud kadagiti
panaggatang ti baliete ti bus aginggana ti panagilaklako kadagiti deribatibo a
pagtagilakuan. Ti tagikua linteg ket mangtimbeng ti panangiyallatiw ken titulo
iti bukod a tagikua ken pudno a tagikua. Ti panagtalek a linteg ket maipakat
kadagiti pundo a tinengtengngel para iti panangipaay ti ken talinaay ti
pinansia. Ti tort a linteg ket mangpalubos ti panagtunton para iti panangisukat
no ti maysa tagikua ti tao ket nadangran. Ti batay-linteg a linteg ket mangited
ti maysa a batayan para iti panagpartuat iti linteg, ti panagsalaknib kadagiti
karbengan ti nagtagitaon ken ti panagpili kadagiti politikal a pannakabagi. Ti
administratibo a linteg ket inus-usar a mangrepaso kadagiti keddeng dagiti
ahensia ti gobierno. Ti internasional a linteg ket mangtaripato kadagiti
pannakibiang a baetan dagiti naturay nga estado kadagiti tignay a sumakop
manipud ti panagtagilako aginggana ti tgnay ti militar.



https://ilo.wikipedia.org/wiki/Libro

Ti libro ket maysa nga agasmang ti naisurat, naimaldit, nailustrado, wenno
dagiti blanko a sabanas, a naaramid iti tinta, papel, pergamino, wenno dagiti
sabali para material, a kadawyan a naibedbed dagitoy iti maysa a bangir. Ti
agmaymaysa a sabanas iti kaunegan ti maysa a libro ket makunkuna a ti bulong,
ket ti tungngal maysa a bangir ti bulong ket makunkuna a ti panid. Ti libro a
napataud ti elektroniko a pormat ket naamammoan a kas ti elektroniko a libro
(e-libro).

Dagiti libro ket mabalin a mangitudo kadagiti obra ti literatura, weeno ti
nangruna a pannakabingbingay kadagiti kastoy nga obra. Iti biblioteka ken
pakaammo a siensia, ti libro ket tinawtawagan a kas ti monograpo, tapno mailasin
manipud kadagiti serial a periodikal a kas dagiti magasin, dagiti [[akademiko a
warnaka} wenno diario. Ti bagi dagiti amin a naisurat nga obra a mairaman dagiti
libro ket literatura. Kadagiti nobelal ken sagpamisan pay dagiti kita ti
liblibro (kas pagarigan, dagiti biograpia), ti libro ket mabalin a mabingbingay
kadagiti nadumaduma a dadakkel a paset, a makunkuna pay a kas dagiti libro
(Libro 1, Libro 2, Libro 3, ken dadduma pay). Dagiti mangay-ayat ti libro ket
sapasap a tinawtawagan a kas dagiti bibliopilo wenno, ti inpormal, a kas ti
managbasbasa — ti nagayayat nga agbasbasa kadagiti libro.

Ti lugar a paggatangan ken paglakkuan ti liblibro ket ti pagtagilakuan ti libro.
Dagiti libro ket mabalin a mabulod manipud kadagiti biblioteka. Ti Google ket
nagkarkulo a manipud idi 2010, adda dagiti agarup a 130,000,000 a
naisangsangayan a titulo ti naipablaaken.

Midia a mainaig iti Liblibro iti Wikimedia Commons Dagiti inadaw a sasao a
mainaig iti Liblibro iti Wikiquote (Ingles)



https://ilo.wikipedia.org/wiki/Leni_Robredo

Ni Leni Robredo (naiyanak a kas ni Maria Leonor Santo Tomas Gerona; naiyanak idi
Abril 23, 1964) ket ti abogado a Filipino, aktibista-sosial, ken politiko nga
isu ti maika-14 a Bise Presidente ti Filipinas. Ni Robredo ket nagtaray babaen
ti Partido Liberal, ken nangabak iti panagbubutos babaen dagiti 14,418,817 a
butos wenno 35.11% dagitibutos, ken bassit laeng nga inabakna ni Senador
Bongbong Marcos babaen dagiti 263,473 a butos. Isu ti maikadua a babai a
nagserbi a kas Bise Presidente iti pakasaritaan ti Filipinas.

Naammuan iti atension iti publiko ni Robredo idi 2012 kalapsan ti ipupsay ti
asawana, ni Jesse Robredo ti Sekretario ti Lokal a Gobierno, iti aksidente ti
eroplano idiay Isla ti Masbate. Sakbay ti aksidente, ti pannakairamann iti biag
ti publiko idi ket kas abogado ken aktibista-sosial. Kalpasan daytoy, nagtaray
isuna iti sapasap a panagbubutos iti 2013 ken nangabak a kas representatibo ti
maika-3 a Distrito ti Camarines Sur iti Kamara dagiti Pannakabagi ti Filipinas,
ti puesto a tinengngelna aginggana iti panagbaliw ti administrasion idi Hunio
2016.

Naiyanak ni Maria Leonor Santo Tomas Gerona idi Abril 23, 1964 idiay Naga,
Camarines Sur, Filipinas, ti kaunaan kadagiti tallo nga annak da Antonio Gerona
ti retiro a Hues ti Pagdaruman a Rehional a Korte ti Siudad ti Naga ken ni
Salvacion Sto. Tomas.

Nagbasa idi ni Gerona idiay Universidad de Sta. Isabel idiay Siudad ti Naga,
nagturpos iti elementaria idi 1978, ken manipud iti High School idi 1982. Isu
ket nagturpos iti grado tiEkonomia manipud iti Eskuela ti Ekonomia ti
Unibersidad ti Filipinas, Diliman idi 1986. Kalpasanna, napan isuna a nagala iti
Master ti Administrasion ti Negosio idiay San Beda College sakbay a nagadal ti
linteg idiay Unibersidad ti Nueva Caceres ken nagturpos idi 1992.



https://ilo.wikipedia.org/wiki/Klima

Ti klima ket isu ti wadan ti pagigiddiatan iti temperatura, dam-eg, atmosperiko
a presion, angin, presipitasion, bilang dagiti atmosperiko a partikula ken
dadduma pay a meteorolohiko a paggigiddiatan iti naited a maysa a rehion
kadagiti atiddog a paset ti panawen. Ti klima ket mabalin a maigiddiat iti
tiempo, nga isu daytoy ti agdama a kasasaad kadagitoy a paggigiddiatan kadagiti
ab-ababa a paset ti panawen.

Ti klima ti maysa a rehion ket mapataud babaen ti sistema ti klima, nga addaan
daytoy ti lima a komponente: ti atmospera, hidrospera, kriospera, rabaw ti daga,
ken biospera.

Ti klima ti maysa a lokasion ket mabanagan babaen ti bukodna a latitud, langa ti
daga, ken kangato, ken dagiti pay asideg a bagi ti danum ken dagiti ayusda.
Dagiti klima ket mabalinda a maidasig segun ti natimbeng ken dagiti kadawyan a
sakop ken ti kadawyan dagiti nadumaduma a paggigiddiatan, a kadawyan ti
temperatura ken tudo. Ti kankanayon a naus-usar a pannakaidasig ket orihinal a
pinarang-ay babaen ni Wladimir Köppen. Ti sistema Thornthwaite, nga inus-usaren
manipud idi 1948, ket mangiraman ti ebapotranspirasion a kakuyogna ti pakaammo
ti temparatura ken tudo ken inus-usar iti panagadal kadagiti dibersidad ti
sebbangan ti ayup ken dagiti mabalin a pagbanagan ti panabalbaliw ti klima. Ti
Bergeron ken dagiti Sistema a Pannakaidasig ti Espasial a Sipnotiko ket
mangipatengnga ti isip ti taudan dagiti masa ti angin ken mangipalawag ti klima
iti maysa a rehion.

Ti paleoklimatolohia ket isu ti panagadal kadagiti taga-ugma a klima. Gapu ta
dagiti panagpalplaliiw ti klima ket saan a mabalin a magun-od sakbay ti maika-19
a siglo, dagiti paleoklima ket maipato kadagiti pannakbagi a paggigiddiatan a
mangiraman ti saan a biotiko nga ebidensia a kas dagiti sedimento a mabirukan
kadagiti datar ti danaw ken dagiti bugas tiyelo, ken dagiti biotiko nga
ebidensia a kas dagiti singsing ti kayo ken korales. Dagiti modelo ti klima ket
dagiti matematiko a modelo dagiti napalabas, agdama ken masakbayan a klima. Ti
panagbalbaliw ti klima ket mabalin a mapasamak kadagiti atiddog ken ababa a
gantingan ti panawen manipud kadagiti nadumaduma a banag; ti kinaudi a
panagpudot ket makita idiay artikulo ti panagpúdot ti lubong.



https://ilo.wikipedia.org/wiki/Karayan

Ti karayan ket maysa a masna a dalan ti danum, a kadawyan a nasadiwa a danum,
nga agayayus a mapan iti taaw, ti maysa a danaw, maysa a baybay, wenno ti sabali
a karayan. Iti bassit a kaskaso, ti karayan ket simple laeng nga agayayus iti
rabaw ti daga ken kompleto a mamagaan sakbay a makaabot ti sabali a bagi ti
danum. Dagiti bassit a karayan ket mabalinda pay a matawagan kadagiti sabsabali
a nagan, a mairaman ti waig, sariap, baresbes, ribule, ken tributario. Awan ti
opisial a para iti sapasap a panangipalpalawag ti termino, a kas ti karayan, a
kas naipakat kadagiti heograpiko a langa, urayno dagiti sabali a pagilian wenno
komunidad ti waid ket mabalin a maipalpalawag iti kadakkelna. Adu kadagiti nagan
para kadagiti bassit a karayan ket naisangsangayn kadagiti heograpiko a
lokasion; maysa kas pagarigan ket "uram" iti Eskosia ken amianan a daya nga
Inglatera. Sagpaminsan a ti karayan ket mainagbaga a dakdakkel ngem ti maysa
waig, ngem daytoy ket saan a kankanayon ti kastoy a kaso, gapu ti saan
akinalawag ti pagsasao.

Dagiti karayan ket paset ti hidrolohiko a siklo. Ti danum iti kaunegan ti
karayan ket sapasap a naurnong manipud ti panagtudo babaen ti maysa a pagayusan
a labneng manipud ti rabaw a nagayusan ken dagiti dadduma pay a taudan a kas ti
panagkarga manen ti danum ti daga, dagiti ubbog, ken ti pannakaibbet dagiti
naipenpen a danum iti masna a yelo ken dagiti penpen ti niebe (a kas dagiti
glasier). Ti potamolohia ket isu ti sientipiko a panagadal kadagiti karayan
bayat a ti limnolohia ket isu ti sapsap a panagadal kadagiti kaunegan ti daga a
danum.



https://ilo.wikipedia.org/wiki/Kapas

Ti kapas ket nalamuyot, nasariwagwag a napateg a sagut nga agtubo iti marakapas,
wenno ti nasalakniban a kapsula, iti likmut dagiti bukel ti mula a kapas ti
henero ti Gossypium. Ti sagut ket gangani puro a selulosa. Babaen dagiti masna a
kasasaad, dagiti marakapas ket maisarigagay a mapaadu ti pannakaiwarwaras dagiti
bukel.

Ti mula ket bassit a kayo a patneng kadagiti tropikal ken subtropikal a rehion
iti lawlaw ti lubong, a mairaman ti Kaamerikaan, Aprika, ken India. Ti kaaduan a
dibersidad ti naatap a sebbanagn ti kapas ket mabirukan idiay Mehiko, ken
sarunuen met babaen ti Australia ken Aprika. Ti kapas ket nawaya idi a
naimuyongan iti Daan ken Baro a Lublubong. Ti Inggles a nagan ket naala manipud
ti Arabiko a (al) qutn قُطْن, a nairugi a naus-usar idi 1400 AD. Ti kastila a
balikas ti, "algodón", ket naala met iti Arabiko.

Ti sagut ket kaduan a masansan a tibbien kadagiti linabag wenno panait ket
inus-usar ti panagaramid ti nalamuyot, maangsan a tela. Ti panagusar ti kapas
para iti lupot ket naamammuan a napetsaan kadagiti prehistori a paset ti
panawen; dagiti pirgis ti lupot a kapas ket napetsaan manipud idi 5000 SK ket
nakali dagitoy idiay Mehiko ken idiay Sibilisasion ti Ginget ti Indus (moderno
nga aldaw a Pakistan ken dagiti paset ti India). Urayno daytoy ket nataltalonen
manipud idi ugma, ti pannakaparnuay idi ti laddit ti kapas a nangipapaba ti
ngina ti panagpataud a nakaiturongan ti adu a pannaka-usarna, ken isu ti kaaduan
a naus-usar a masna a sagut ti lupot iti panagkawes ita nga aldaw.

Dagiti agdama a karkulo para it ipanagpataud ket agarup a 25 riwriw tonelada iti
tinawen, a mangiraman ti 2.5% kadagiti matalon a daga iti lubong . Ti Tsiana ket
isu ti kadakkelan nga agpatpataud ti kapas iti lubong, ngem kaaduan kadagitoy
ket domestiko nga inus-usar. Ti Estados Unidos ket isun ti kadakkelan nga
agiluluwas kadagiti adu a naplabas a tawtawen.



https://ilo.wikipedia.org/wiki/Iti_sao_mi_ditoy_ket_Ilokano

Ti Ilokano (wenno Iloko, Iluko, mabalin met nga Ilocano) ket maysa kadagiti
kangrunaan a pagsasao ken ti maikatlo a kadakkelan ti bilang ti patneng nga
agsasao iti Filipinas.

Mairaman ti Ilokano iti pamilia ti Sasao nga Austronesio a nagpuonan dagiti
pagsasao kadagiti puro iti Pasipiko ken Akin-abagatan a daya nga Asia. Kabagian
ti Ilokano dagiti nadumaduma a dildila kas iti Bahasa Indonesia, Bahasa Melayu,
Maori, Fijiano, Hawayano, Malagasi, Samoano, Tahitiano, Chamorro, Tetum, ken
Paiwan. Daytoy ket asideg a kabagian dagiti dadduma a sasao nga Austronesio iti
Akin-amianan a Luzon, ken addaan bassit iti agsinnaranay a pannakaawat iti
pagsasao a Balangao ken dagiti akindaya a dialekto ti pagsasao a Bontoc.

Adu a paset ti lubong, a napanan ken pagnanaedan dagiti Ilokano, ti pakasarakan
met iti dakkel a porsiento dagiti agsasao iti Ilokano, kas kadagiti estado ti
Hawaii ken California iti Estados Unidos.

Idi Septiembre 2012, inpasa ti probinsia ti La Union ti maysa nga ordinansia a
mangbigbig iti Ilokano a kas maysa nga opisial a pagsasao ti probinsia a
kakuyogna ti Filipino ken Ingles a kas dagiti nailian ken opisial a pagsasao ti
Filipinas. Daytoy ti immuna a probinsia idiay Filipinas a nangipasa ti maysa nga
ordinansia a mangprotekta ken mangpadur-as iti patneng a pasasao, urayno adda
dagiti sabali a pagsasao a naisasao iti probinsia ti La Union a mairaman ti
Pangasinan ken Kankanaey.

Ti Ilokano ket isu ti kakaisuna a sanga ti pamilia lingguistika a Kordiliera ti
Filipinas, maibilang nga inauna wenno kabaketan kadagiti pagsasao iti amianan.
Kakabsatna ti Pangasinense, Ibanag ken dagiti nadumaduma a pagsasao iti
kabambantayan ti Kordiliera. Daytoy ket naisasao a kas patneng a pagsasao babaen
dagiti pito a riwriw a tattao.

Daytoy ti pagsasao a kangrunaan nga aramat (lingua franca) ti agarup nga isu
amin a pakabuklan ti Amianan a Luzon, nangruna iti Rehion ti Ilocos, iti Tanap
ti Cagayan ken iti adu a paset ti Abra, Pangasinan, ken Zambales. Adu met ti
agsasao iti Ilokano iti Nueva Ecija, Tarlac, Mindoro ken iti dadduma a probinsia
iti Mindanao. Naisasao pay daytpy a kas maikadua a pagsasao babaen dagiti ad-adu
ngem dua a riwriw a patneng nga agsasao iti Pangasinan, Ibanag, Ibatan, ken
dagiti dadduma pay a pagsasao iti Akin-amianan a Luzon.

Dua ti makuna a dialekto ti Ilokano: ti maawagan iti “Umamianan” wenno “nauneg
nga Ilokano,” pagsasao dagiti taga-Ilokos, ken ti “Umabagatan,” a kaaduan a
pagsasao dagiti adda iti probinsia ti La Union ken Pangasinan. Agassideg ketdi
dagitoy a dialekto. Bassit ti pagdumaanda, ti laeng panangibalikas iti letra nga
e.

Maysa laeng ti balikasna daytoy a letra para kadagiti "umamianan"—nakalukat,
tengnga’t-sango, ken di nabukel a bokal. Dagiti met "umabagatan" ket dua ti
balikasna. Kas kadagiti "umamianan," no ti sao ket ganggannaet ti naggapuananna,
wenno nakarikep, ket impalikud, ken di nabukel a bokal, no ti agsarita ket
patneng nga Ilokano. Daytoy a panangibalikas ket naiseknan iti pagsasao dagiti
sabsabali kas iti Pangasinense ken Kankanaey.

Saan ketdi a madlaw unay dagitoy a naggidiatan kadagiti talaga a patneng nga
Ilokano iti man abagatan wenno abagatan nga Ilocos. Madlaw laeng ti naiduma a
panangibalikas iti e kadagiti saan a patneng nga Ilokano wenno dagiti nasanay
iti Tagalog wenno Ingles a saan unayen nga agsasao iti Ilokano. Wenno dagiti
nakasursuro iti Ilokano a saan a natibo nga Ilokano (kas pagarigan maysa a
natibo a Tagalog wenno Bisayano a nakasursuro nga agsao iti Ilokano).

Dagiti patneng nga Ilokano ken umiiloko, maymaysa ti panangisaoda iti letra e
kadagiti balikas a kas koma "wen," "met," "bedbed," "ilem," "isem," "panagem,"
"nakem," "timel," "belleng," "aweng," "palileng," "baket," "ubet," "gawed,"
"kerret," "siket," "lengleng" "alimuteng," "alsem," "pekkel," "kuribetbet,"
"pamulinawen" ken dadduma pay.

Ti moderno nga Alpabeto nga Ilokano ket buklen dagiti 28 a letra. Ti umuna a
bingay ket buklen dagiti duapulo a letra ti Abakada Ilokana ken ti maikadua a
bingay ket buklen dagiti walo a letra a nabulod manipud iti pagsasao nga
Espaniol ken Ingles.

Amin dagiti klase ni Ilokano iti sakbay ti kolonia ket nagsuratda iti sistema ti
silabiko sakbay ti isasangpet dagiti Europeano. Inus-usarda ti sistema a
naitermino a kas maysa nga abugida, wenno alpasilabario. Daytoy idi ket kapada
dagiti sinuratan ti Tagalog ken Pangasinan, nga iti tunggal karakter ket
nangirepesenta iti panagsasaruno iti konsonante-bokal, wenno iti pangyababaan
iti Ingles iti CV (consonant-vowel). Ti bersion ti Iloknao, nupay kasta, ket isu
idi ti immuna a nangidesignado kadagiti koda a konsonante nga agraman iti marka
ti diakritiko – ti krus wenno virama – a naipakita iti Doctrina Cristiana ti
1621, ti maysa kadagiti kasapaan a nabatbati a pablaak iti Ilokano. Sakbay ti
pananginayon ti virama, awan idi ti waya dagiti mannurat a mangidesignado
kadagiti koda a konsonante. Dagiti met agbasbasa ket pugtuanda no ti bokal ket
mabasa wenno saan, gapu kadagiti bokal ti"e" ken "i" ket mabalinda a
maipasinnukat, kas pagarigan dagiti letra ti "o" ken "u" para iti "tendera" ken
tindira".

Kadagiti nabiit a panawen, adda metten dagiti dua a sistema a naus-usar: Ti
sistema ti "Espaniol" ken ti sistema ti Tagalog "Tagalog". Iti sistema ti
Espanol, dagiti balikas a nagtaud iti Espaniol ket intalinaayda dagiti
pannakailetrada. Dagiti met patneng a balikas, ket naitunos kadagiti alagaden ti
panangiletra ti Espaniol. Ita met nga aldawen, dagiti laeng lallakayen a
kaputotan ni Ilokano ti agus-usar iti sistema ti Espaniol.

Iti sistema a naibatay iti Tagalog, ad-adu iti pannakaisurat ti ponema iti
letra, ken nasaysayaat a mangipaltiing ti pudno a pannakaibalikas ti balikas.
Dagiti letra ti ng ket buklen ti digrapo ken maibilang a kas bugbugtong a letra,
ken sarunuenna ti n iti alpabeto. Kas resulta, ti numo ket agparang sakbay ti
ngalngal kadagiti barbaro a diksionario. Dagiti balikas iti ganganaet a
nagtaudan, ken kaaduan kadagiti nagtaud manipud iti Espaniol, ket nasken a
mabaliwan iti pannakailetra tapno nasaysayaat iti pannakaipaltiingna iti
ponolohia ti Ilokano. Dagiti balikas a nagtaud iti Ingles ket mabalin wenno saan
a mabalin a maitunos iti daytoy nga ortograpia. Ti nangruna a pagarigan nga
agus-usar iti daytoy a sistema ket ti linawas a magasin ti Bannawag.

Iti pannakaisayankat ti sistema ti bilingual nga edukasion ti Espaniol iti 1897,
ti Ilokano, ken maikuyog dagiti pito a nangruna a pagsasao (dagiti addaan iti
saan a basbassit ngem maysa a riwriw nga agsasao), ket naipalubos idi a kas
panangisuro aginggana iti maikadua a grado. Daytoy ket bigbigen babaen ti
Komision iti Pagsasao a Filipino a kas maysa kadagiti kangrunaan a pagsasao iti
Filipinas. Babaen iti batay-linteg, ti Ilokano ket maysa a katakunaynay nga
opisial a pagsasao kadagiti rehion a nakaisasaoanna ken agserbi a kas
katakunaynay a panangisuro kadagita a lugar.

Kadagiti napalabas a tawen, ti tignay iti Akinbaba ken Akinngato a Kamara iti
Kongreso ket nagiyunay-unay para iti panagusar iti nakayanakan a pagsasao a kas
panangisuro aginggana iti maikanem a grado.



https://ilo.wikipedia.org/wiki/Fungus

Ti fungus ket kameng ti dakkel a grupo dagiti eukariotiko nga organismo a
mairaman dagiti mikroorganismo a kas dagiti lebadura ken dagiti buot, ken dagiti
pay kaaduan a naamammuan nga uong. Dagitoy nga organismo ket naidasigda iti
pagarian ti Fungi, a mailasin manipud kadagiti mula, dagiti ayup, ken bakteria.
Ti maysa a nangruna apaggiddiatan ket dagiti selula ti fungus ket addaanda
kadagiti taleb a selula nga aglaon ti kuitina, a saan a kasla kapada dagiti
taleb a selula dagiti mula, nga aglaon kadagiti selulosa. Dagitoy ken dagiti
sabali pay a paggigiddiatan ket mangipakpakita a dagiti fungus ket mangporma iti
maysa a grupo kadagiti mainaig nga organismo, a nanaganan iti Eumycota (dagiti
husto a fungus wenno Eumycetes), a makibinningay ti sapasap a tinaudan (ti
monopiletiko a grupo). Daytoy maipapan ti fungus a grupo ket naisangayan manipud
ti maipapan iti estruktura a pannakaipada kadagiti myxomycetes (nagalis a buot)
ken dagiti oomycetes (buot ti danum). Ti disiplina ti biolohia a maipanggep ti
panagdal kadagiti fungus ket naamammuan iti mikolohia (manipud ti Griego μύκης,
mukēs, a kaibuksilanna ket "fungus"). Ti mikolohioa ket sagpaminsan pay a
naikedkeddeng a kas maysa a sanga ti botánika, urayno daytoy ket sabali a
pagarian iti biolohiko a taksonomia. Dagiti henetiko apanagadal ket
nakaipakpakita a dagiti fungus ket as-asidegda a makikabagian kadagiti ayup ngem
dagiti mula.



https://ilo.wikipedia.org/wiki/Enero

Ti Enero ket ti umuna a bulan ti tawen dagiti kalendario a Huliano ken
Gregoriano ken maysa kadagiti pito a bulan nga addaan iti kaatidog iti 31 nga
al-aldaw. Ti umuna nga aldaw ti bulan ket ammo iti Aldaw ti Baro a Tawen. Daytoy
ket, iti katimbengan, ti kalamiisan a bulan ti tawen iti kaaduan a kaunegan ti
Akin-amianan a Hemisperio (nga isu daytoy ti maikadua a bulan ti panaglalam-ek)
ken ti kapudotan a bulan ti tawen iti kaaduan a kaunegan ti Akin-abagatan a
Hemisperio (nga isu daytoy ti maikadua a bulan ti kalgaw). Iti Akin-abagatan a
hemisperio, ti Enero ket ti tiempo a kapada ti Hulio iti Akin-amianan a
Hemisperio ken ti kasumbangirna met.

Ti Enero ket mangrugi iti isu met laeng nga aldaw ti lawas a kas ti Oktubre
kadagiti kadawyan a tawen, ken mangrugi iti isu met laeng nga aldaw iti lawas a
kas ti Abril ken Hulio kadagiti bisiesto a tawen. Iti kadawyan a tawen, ti Enero
ket agpatingga iti isu met laeng nga aldaw ti lawas a kas ti Pebrero ken Oktubre
iti kadawyan a tawen, ken agpatingga iti isu met laeng nga aldaw ti lawas a kas
ti Hulio iti bisiesto a tawen. Kadagiti amin a tawen, ti Enero ket mangrugi ken
agpatingga iti isu met laeng nga aldaw ti lawas a kas ti Mayo iti napalabas a
tawen.

Ti Enero (iti Latin, Ianuarius) ket nainaganan kenni Jano, ti dios ti ruangan;
ti nagan ket addaan kadagiti nagrugian iti Romano a mitolohia, a nagtaud manipud
iti Latin a balikas ti ruangan (ianua) gapu ta ti Enero ket isu ti ruangan iti
tawen.

Iti tradision, ti kasisigud a kalendario ti Romano ket buklen dagiti 10 a bulan
nga agdagup kadagiti 304 nga aldaw, ken ti panaglalam-ek ket naikeddeng nga awan
bulanna a paset ti panawen. Idi agarup a 713 SK, ti semi-mitiko a simmaruno
kenni Romulo, Ari Numa Pompilio, ket isuda kano ti nagnayon kadagiti bulan ti
Enero ken Pebrero, ken mangipalubos daytoy ti kalendario a mangipada ti alagaden
a lunar a tawen (354 nga al-aldaw). Urayno ti Marso ket kasisigud idi nga isu ti
umuna a bulan iti Kalendario ti Daan a Romano, ti Enero ket nagbalinen nga isu
ti umuna a bulan ti kalendario ti tawen babaen ti Numa wenno ti Desenbirato idi
agarup a 450 SK (aggigiddiat dagiti mannurat a Romano). Iti paggiddiatan, dagiti
naisangayan a tawen a maipanggep kadagiti petsa ket nailasin babaen ti
pananginagan dagiti dua a konsulado, nga isuda ket simrek iti opisina iti Mayo 1
ken Marso 15 aginggana idi 153 SK, idi nangrugida a simrek iti opisina idi Enero
1.

Dagiti nadumaduma a petsa ti rambakan ti Kristiano ket naus-usar para iti Baro a
Tawen idiay Europa iti las-ud ti Tengnga a Panpanawen, ken mairaman ti Marso 25
ken Disiembre 25. Nupay kasta, dagiti mediebal a kalendario ket naiparparang pay
laeng iti moda ti Romano kadagiti sangapulo ket dua a batong manipud ti Enero
aginggana iti Disiembre. Idi rugi ti maika-i6 a siglo, dagiti pagilian ti Europa
ket opisialda a nangrugrugi a nagus-usar manen iti Enero 1 a kas ti rugi ti Baro
a Tawen ken sagpaminsan pay daytoy a makunkuna iti Estiklo ti Kapon gapu ta
daytoy idi ti petsa ti Rambakan ti Kapon, ken isu ti maikapito nga aldaw
kalpasan ti Disiembre 25.

Dagiti naipakasaritaan a nagan para iti Enero ket mairaman ti pannakaibaga a
Romano, ti Ianuarius, ti Sahon a termino ti Wulf-monath (kaibuksilanna ket bulan
ti lobo) ken ti panangikeddeng ni Karlomagno ti Wintarmanoth (panaglalam-ek /
nalamiis a bulan). Iti Eslobeno, daytoy ket tradision a tinawtawagan iti
prosinec. Ti nagan ket mainaig iti miho a tinapay ken ti tignay iti panagkiddaw
ti banag ken immuna a naisurat idi 1466 iti manuskrito ti Škofja Loka.

Segun kenni Theodor Mommsen (Ti Pakasaritaan ti Roma, tomo 4, Ti Rebolusion,
ISBN 1-4353-4597-5, panid 4), ti Enero 1 ket nagbalin nga isu ti umuna nga aldaw
ti tawen idi 600 AUC iti Kalendario a Romano (153 SK), gapu kadagiti didigra iti
Gubat ti Lusitana. Ti Lusitana a hepe a tinawtawagan ti Punicus ket rinautna ti
teritorio ti Romano, inabakna dagiti dua a Romano nga emperador, ken pinatayna
met dagiti tropada. Dagiti Romano ket nangibanagda a nangipatulod ti konsulado
idiay Espania tapno maipardas ti panagkiddawda iti tulong, "pinagbalinda pay nga
inserrek ti opisina dagiti baro a konsulado kadagiti dua a bulan sakbay ti
nainkalintegan a panawen" (maika-15 ti Marso).

Midia a mainaig iti Enero iti Wikimedia Commons Dagiti inadaw a sasao a mainaig
iti Enero iti Wikiquote (Ingles) Pakaammo ti panagbiahe idiay Enero manipud iti
Wikivoyage (Ingles)



https://ilo.wikipedia.org/wiki/Demokratiko_a_Republika_iti_Kongo

Ti Demokratiko a Republika iti Kongo (Pranses: République démocratique du Congo)
ket maysa a pagilian a mabirukan idiay Tengnga nga Aprika. Isu daytoy ti
maikadua a kadakkelan a pagilian idiay Aprika babaen ti kadakkel ken ti maika-11
a kadakkelan iti lubong. Nga addan ti populasion ti sumurok 71 a riwriw, ti
Demokratiko a Republika iti Kongo ket isu ti maika-19 a kapusekan ti populasion
iti lubong, ti maikapat a kapusekan ti populasion idiay Aprika, ken isu pay ti
kapusekan ti populasion a pagilian nga agsasao iti Pranses.

Naibeddengan iti Republika ti Tengnga nga Aprika ken Abagatan a Sudan iti
amianan; Uganda, Rwanda, ken Burundi iti daya; Zambia ken Angola iti abagatan;
ti Republika iti Kongo, ti Angola nga enklabe iti Cabinda, ken ti Taaw Atlantiko
iti laud; ken naisina manipud ti Tanzania babaen ti Danaw Tanganyika iti daya.
Daytoy a pagilian ket adda sumrekan na iti taaw babaen ti 40-kilometro (25 mi)
nabistrad nga aplaya iti Atlantiko idiay Muanda ken agarup a 9 km a kalawa ti
sabangan ti Karayan Kongo a mapan idiay Gopo ti Guinea.



https://ilo.wikipedia.org/wiki/Arkitektura

Ti arkitektura (Latin architectura, manipud ti Griego a ἀρχιτέκτων –
arkhitekton, manipud ti ἀρχι- "mangipangulo" ken τέκτων "agipakpatakder,
allawagi, mason") ket isu dagitoy ti pamay-an ken produkto ti panagplano,
panagdibuho ken panangipatakder. Ti arkitektural nga ob-obra, iti materiala
porma dagiti pasdek, ket kankanayon anaipanpanunotan a kas dagiti kultural a
simbolo ken kas dagiti obra ti arte. Dagiti naipakasaritaan a sibilisasion ket
kankanayon a nainagnaganan kadagiti nabatbati nga arkitektural a nagungun-odda.

Iti relasionna kadagiti pasdek, ti arkitektura ket adda ti kaipapananna iti
panagplano, panagdaremdem ken panagipatakder a porma, lugar ken ambiente a
mangipakita ti pamay-an, teknikal, sosial, enbironmental, ken dagiti estetika a
panangimutektek. Daytoy makasapul ti kretibo a panagiturong ken koordinasion ti
material, teknolohia, lawag ken anniniwan. Ti arkitektura ket buklenna pay ti
dagiti pragmatiko nga aspeto a panangibanag daiti pasdek ken dagiti estruktura,
a mairaman ti iskediul, panagkarkulo ti presio ken panangimaton ti
panagpatakder. A kas dagit idokumentasion a pinataud babaen dagiti arkitekto, a
kadawyan kadagiti panangiladawan, dagiti plano ken teknikal nga espesipikasion,
ti arkitektura ket ipalpalawagna ti estruktura ken/wenno panagkukua ti maysa
apasdek wenno aniaman a sabali a kita ti sistema nga isunto ti wenno ti
nabangonen idi.

Midia a mainaig iti Arkitektura iti Wikimedia Commons Dagiti inadaw a sasao a
mainaig iti Arkitektura iti Wikiquote (Ingles)



https://ilo.wikipedia.org/wiki/Agrikultura

Ti agrikultura, makunkuna pay iti panagtalon wenno talonen, ket isu ti
panagtalon kadagiti ayup, mulmula, fungi, ken dagiti dadduma pay a porma ti biag
para iti taraon, sagut, bio-sungrod ken dagiti dadduma pay a produkto nga
inus-usar tapno matalinaay ti biag. Ti agrikultura ket isu ti kangrunaan
anairang-ay iti pannakaipangato ti sedentario a sibilisasion ti tao, nga ti
panagtalon iti panagpaamo kadagiti sebbangan ket nagpartuat kadagiti taraon a
nangitagibi ti sibilisasion. Ti panagadal ti agrikultura ket makunkuna a kas
maipapan ti agrikultura a siensia. Ti agrikultura iti sapsap a panagibagbaga ket
mangitudtudo kadagiti tignay ti tao, urayno daytoy ket napalplaiiw pay kadagiti
naisangayan a sebbangan iti kuton ken anay. Ti balikas nga agrikultura ket isu
ti pannaka-ampon iti Latin nga agricultūra, manipud ti ager, "maysa atalon", ken
cultūra, "kultibasion" iti nainget a kapanunota iti "panagkali iti daga".
Isunga, ti lieteral a panagbasa ket mangited ti "panagkali iti taltalon".



https://ilo.wikipedia.org/wiki/Abagatan_nga_Amerika

Ti Abagatan nga Amerika ket ti kontinente a mabirukan idiay Akinlaud a
Hemisperio, kaaduan idiay Akin-abagatan a Hemisperio, nga adda met bassit a
paset idiay Akin-amianan a Hemisperio. Daytoy ket mabalin pay a maikeddeng a kas
maysa a subkontinente ti Kaamerikaan.

Daytoy ket nabeddengan iti laud babaen ti Taaw Pasipiko ken iti amianan ken daya
babaen ti Taaw Atlantiko; Amianan nga Amerika ken ti Baybay Karibe ket mabirukan
iti amianan a laud. Daytoy ket mangiraman kadagiti sangapulo ket dua a naturay
nga estado – ti Arhentina, Bolivia, Brasil, Chile, Colombia, Ecuador, Guyana,
Paraguay, Peru, Surinam, Uruguay, ken Venezuela – ken dagiti dua a saan a
naturay a lugar –ti Pranses a Guiana, ken ti maysa a ballasiw taaw a
departamento ti Pransia, ken ti Is-isla ti Malvinas, ti Teritorio ti Ballasiw
Taaw ti Britaniko (ngem sinuppiat babaen ti Arhentina). Iti pay maipatinayon iti
daytoy, ti is-isla ABC ti Olanda ket mabalin a maikeddeng a paset ti Abagatan
nga Amerika.

Ti Abagatan nga Amerika ket addaan iti kalawa iti 17,840,000 a kilometro
kuadrado (6,890,000 sq mi). ti populasionna manipud idi 2005 ket nakarkulo iti
sumurok a 371,090,000. Ti Abagatan nga Amerika ket maikapat iti ranggo babaen ti
kalawa (kalpasan ti Asia, Aprika, ken Amianan nga Amerika) ken maikalima iti
populasion (kalpasan ti Asia, Aprika, Europa, ken Amianan nga Amerika).

Kaaduan ti populasion ket agtataeng idiay asideg ti akinlaud wenno akindaya nga
aplaya ti kontinente bayat a ti akin-uneg ken ti adayo nga abagatan ken manmano
a natagtagitao. Ti heograpia ti akinlaud nga Abagatan nga Amerika ket kaaduan
iti banbantay ti Andes; iti pakaigiddiatan, ti akindaya paset ket aglaon
kadagiti kabambantayan a rehion ket ti dakkel a tantanap nga ayan dagiti karayan
a kas ti Amasona, Paraná ken ti ayus ti Orinoco. Kaaduan ti kontinente ket
naisanglad iti tropiko.

Ti kultural ken etniko a pakakitaan ti kontinente ket adda iti taudanna iti
pannakitignay kadagiti indihenio a tattao kadagiti nagparukma a Europeano ken
dagiti imigrante ken, kaaduan a lokal, kadagiti Aprikano nga aadipen. Naikkan
iti atiddog a pakasaritaan iti kolonialismo, kaaduan dagiti taga-Abagatan nga
Amerika ket agsasao iti Portuges wenno Espaniol, ken dagiti kagimongan ken
dagiti estado ket sapasap a mangipaltiing kadagiti Akinlaud a tradision.

Ti Abagatan nga Amerika ket sakupenna ti akin-abagatan a paset ti masa ti daga
ti Amerika. Ti kontinente ket sapasap a napatinggaan iti amianan a laud babaen
ti taudan ti danum ti Darién iti igid ti pagbeddengan ti Colombia–Panama, urayno
adda met dagiti mangikeddeng a ti pagbeddengan imbes a ti Kanal Panama. Iti
heopolitika ken heograpika amin ti Panama – a mairaman ti paset ti daya ti Kanal
Panama iti ismo – ket kadawyan a mairaman iti Amianan nga Amerika ken kadagiti
pagpagilina ti Sentral nga Amerika. Gangani amin ti nangruna a daga ti Abagatan
nga Amerika ket nakatugaw iti Plata ti Abagatan nga Amerika.

Ti Abagatan nga Amerika ket balay ti kangatuaan a saan a nalappedan a dissuor
iti lubong, ti Dissuor Anghel idiay Venezuela; ti kangatuan nga agmaymaysa a
tinnag a dissuor ti Dissuor Kaieteur idiay Guyana; ti kadakkelan a karayan
(babaen ti tomo), ti Karayan Amasona; ti kaatiddogan a kabambantayan, ti Andes
(a ti kangatuan a bantayna ket ti Aconcagua iti 6,962 m [22,841 ft]); ti
kamagaan a saan a polar a lugar iti daga, ti Desierto Atacama; ti kadakkelan a
katuduan a bakir, ti Katuduan a bakir Amasona; ti kangatuan a kapitolio a
siudad, La Paz, Bolivia; ti kangatuan a komersial a madalisiat a danaw iti
lubong, Danaw Titicaca; ken, malaksid dagiti pagsukisokan nga estasion idiay
Antartika, ti akin-abagatan unay a permanenta a natagtagitao a komunidad iti
lubong, ti Puerto Toro, Chile.

Ti kangrunaan a rekurso ti mineral ti Abagatan nga Amerika ket balitok, pirak,
gambang, mina ti landok, lata, ken petroleo. Dagitoy a rekurso a mabirukan idiay
Abagatan nga Amerika ket nakaited ti adu a matgedan kadagiti pagilianna a
naipangpangruna kadagiti panawen ti gubat wenno napardas nga idadakkel ti
ekonomia babaen dagiti industrialisado a pagpagilian. Nupay kasta, ti
konsentrasion iti panagpataud ti maysa a nangruna a tagilako nga eksport ket
masansan a nanglapped ti panagdur-as ti debersidad dagiti ekonomia. Ti
panagbalbaliw dagiti presio dagiti tagilako kadagiti sangalubongan a
pagtagilakuan ken nakaiturongan ti historikal dagiti nangruna a nangato ken
dagiti ababa kadagiti ekonomia kadagiti estado ti Abagatan nga Amerika, ken
masansan nga agpataud kadagiti nakaro nga instabilidad ti politika. Daytoy ket
pakaiturongan kadagiti ganetget a mangidibersidad ti panagpataud a mangiyadayo
manipud ti panangitalinaay kadagiti ekonomia a naidedikado iti maysa a nangruna
nga eksport.

Ti Abagatan nga Amerika ket maysa kadagiti kaaduan a biodibersidad a kontinente
iti lubong. Ti Abagatan nga Amerika ket balay kadagiti adu a makaay-ayo ken
dagiti naisangayan a sebbangan dagiti ayup a mairaman ti llama, anaconda,
piranha, jaguar, vicuña, ken tapir. Ti katuduan a bakir ti Amasona ket agtagikua
ti nangato a biodibersidad, nga aglaon ti nangruna a proporsion dagiti sebbangan
iti Daga.

Ti Brasil ket isu ti kadakkelan a pagilian idiay Abagatan nga Amerika, sumakop
daytoy iti kagudua ti kalawa ti daga ken populasion ti kontinente. Dagiti nabati
a pagilian ken dagiti teritorio ket nabingbingay kadagiti tallo a rehion Ti
Es-estado ti Andes, ti Guianas ken ti Akin-abagatan a Balisongsong.

Iti tradision, ti Abagatan nga Amerika ket mangiraman pay kadagiti asideg nga
isla. Ti Aruba, Bonaire, Curaçao, Trinidad, Tobago, ken ti pederal nga
agkamkammatalek ti Venezuela ket nakatugaw iti akin-amianan a kontinental a
samang ti Abagatan nga Amerika ken dagitoy ket masansan a mairamraman a kas
paset ti kontinente . Iti heopolitika, dagiti isla nga estado ken dagiti
ballasiw taaw a teritorio ti Karibe ket sapasap a naigrupo a kas paset ti
Amianan nga Amerika, gapu ta isuda ket ad-adayo idiay Plata Karibe, urayno ti
San Andres ken Providencia ket politikal a paset ti Colombia ken ti Isla Aves
ket tinengtengngel babaen ti Venezuela.

Dagiti sabali nga isla a mairaman iti Abagatan nga Amerika ket ti Is-isla
Galápagos a tagikua ti Ecuador ken ti Isla Paskua ti Panagunagr (idiay Oceania
ngem tagikua ti Chile), Isla Robinson Crusoe, Chiloé (dagitoy dua ket tagikua ti
Chile) ken Tierra del Fuego (nagbaetan a pinagbingayan ti Chile ken Arhentina).
Idiay Atlantiko, ti Brasil ket tagikuana ti Fernando de Noronha, Trindade ken
Martim Vaz, ken ti Purpuro SanPedro ken San Pablo, bayat a ti Is-isla Maldivas
ket tinurayan babaen ti Nagkaykaysa a Pagarian, a ti panangiturayna iti is-isla
ket sinuppiat babaen ti Arhentina. Ti Is-isla Abagatan a Georgia ken ti Abagatan
a Sandwich ket mabalin pay a mainaig iti Abagatan nga Amerika wenno ti
Antartika.

Ti Abagatan nga Amerika ket naipampamattian a naisilpo idi iti Aprika manipud ti
naladaw a Panawen Paleosoika aginggana ti nasapa a Panawen Mesosoika, aginggana
idi nagsisina ti nalatak a kontinente ti Pangaea idi agarup a tawtawen ti
napalabas ti 225 a riwriw. Isu a ti Abagatan nga Amerika ken ti Aprika ket
makibinningay kadagiti agpapada a posil ken dagiti tuon ti bato.

Ti Abagatan nga Amerika ket naipagpagarup nga isu ti immuna a tinataengan babaen
ti tattao idi dagiti tattao ket binalballasiwda ti Rangtay ti Daga ti Bering
(itan ket ti Lingsat Bering) idi saan a nakurkurang ngem 15,000 ya tawtawen ti
napalabas manipud ti teritorio nga ita nga aldawen ket ti Rusia. Immakarda a
nagpa-abagatan babaen ti Amianan nga Amerika, ken kanungpalan a naabotanda ti
Abagatan nga Amerika babaen ti Ismo ti Panama.

Ti immuna nga ebidensia iti kaadda ti puli ti tattao idiay Abagatan nga Amerika
ket napetsaan idi agarup a 9000 BC, idi dagiti karabasa, dagiti sili ken
bukbukel ket nairugrugi a naimuyongan a makan kadagiti kabanbantayan iti Labneng
Amasona. Dagiti ebidensia ti damdamili ket adu a mangisingasing a ti manioc, nga
agdama pay laeng a nagruna a makan tatta nga aldaw, ket naimuymuyongan idi iti
nasapsapa a kas idi 2000 BC.

Babaen idi 2000 BC, adu kadagiti agrariano a komunidad ket nagtataeng kadagiti
amin a paset ti Andes ken dagiti nakapalikmut a rehion. Ti panagkalap ket immadu
a panagsanay iti igid ti aplaya, ken nangtulong daytoy iti pannakaaramid ti ikan
a kas nangruna taudan ti taraon. Dagiti sistema ti panagsibog ket naparang-ay
pay iti daytoy a panawen, ken nagtulong daytoy iti idudur-as ti maysa nga
agrariano a kagimongan.

Dagiti kultura ti Abagatan nga Amerika ket nangrugrugida a nagpaamo kadagiti
llama, vicuña, guanaco, ken alpaca kadagiti kabanbantayan ti Andes idi circa
3500 BC. Malaksid kadagiti usarda a kas taudan ti karne ken dutdot, dagitoy nga
ayup ket naus-usar pay para iti panangilugan dagiti tagilako.

Maysa kadagiti kasapaan nga ammo a sibilisasion idiay Abagatan nga Amerika ket
idiay Norte Chico, idiay sentral nga aplaya ti Peru. Urayno daytoy ket kultura
ti kasakbayan ti seramiko, ti monumental nga arkitektura ti Norte Chico ket
maipada kadagiti piramida ti Taga-ugma nga Ehipto. Ti agturturay a klase ti
Norte Chico ket nangipatakderda ti network ti pagtagilakuan ken nagparang-ay iti
agrikultura ket kalpasann sinaruno daytoy ti Chavín babaen idi 900 BC, segun
kadagiti dadduma a karkulo ken dagiti dagiti arkeolohiko a nabirbiruk. Dagiti
artipakto ket nabirukan iti lugar a tinawtawagan iti Chavín de Huantar iti
moderno a Peru iti kangato iti 3,177 metmetro. Ti sibilisasion ti Chavín ket
nagpaut idi 900 BC aginggana idi 300 BC.

Idiay sentral nga aplaya ti Peru, idi agarup a rugi ti umuna a milenio AD,
dagiti kultura ti Moche (100 BC – 700 AD, idiay akin-amianan nga aplya ti Peru),
Paracas ken Nazca (400 BC – 800 AD, Peru) ket rimmang-ay nga addaan kadagiti
sentralisado nga estado nga addaan iti permanente a milisia ken nangpaspasayaat
iti agrikultura babaen ti panagsibog ken dagiti baro nga estilo ti seramiko nga
arte. Idiay Altiplano, Tiahuanaco wenno Tiwanaku (100 BC – 1200 AD, Bolivia)
nangimatonda iti dakkel a network ti komersio a naibatay iti relihion.

Idi agarup a maika-7 a siglo, ti Tiahuanaco ken Wari wenno ti Huari nga Imperio
(600–1200, Sentral ken akin-amianan a Peru) ket nagpadakkel kadagiti
impluensiada kadagiti amina a rehion ti Andes, ken nagipang-al ti urbanismo ti
Huari ken ti relihioso nga ikonograpia ti tiahuanaco.

Dagiti Muisca ket isuda idi dagiti nangruna nga indehenio a sibilisasion nga
itan ket ti moderno a Colombia. Nangipatakderda ti konpederasion dagiti adu a
sangkatipunan, wenno cacicazgos, ken addaan dagitoy iti nawaya a network iti
bukodda a panagtagtagilako. Isuda idi ket dagiti mammanday tibalitok ken
mannalon.

Dagiti dadduma pay a nangruna a kultura ti kasakbayan a Columbiano ket mairaman
dagiti Cañari (idiay abagatan sentral nga Ecuador), Chimu nga Imperio
(1300–1470, akin-amianan nga aplaya ti Peru), Chachapoyas, ken dagiti pagarian
ti Aymara (1000–1450, Bolivia ken akin-abagatan a Peru).

Inkabkabilda idi ti kapitoliuoda idiay nalatak a siudad ti Cusco, ti
sibilisasion ti Inca ket nagturturay kadagit irehion ti Andes manipud idi 1438
aginggana idi 1533. Ammo daytoy a kas ti Tawantin suyu, ken "ti daga dagiti
uppat a rehion," iti pagsasao a Quechua, ti sibilisasion ti Inca ket naisangayan
unay ken nadur-as. Ti panagturay ti Inca ket naigay-at iti gangani a sangagasot
a lingguistiko wenno dagiti etniko a komunidad, agarup a 9 aginggana ti 14 a
riwriw a tattao ket naisilpo babaen ti 25,000 a kilometro ti sistema ti kalsada.

Ti Mapuche idiay Sentral ken Akin-abagatan a Chile ket nanglikud kadagiti
Europeano ken Chileno nga agtataeng, ken nangigakat iti Gubat Arauco para
kadagii ad-adu ngem 300 a tawtawen.

Idi las-ud ti immuna a dekada ti maika-21 a siglo, dagiti gobierno ti Abagatan
nga Amerika ket napnapanda iti politikal a kanigid, nga addaan dagiti daulo a
sosialista a nabutosan idiay Chile, Uruguay, Brasil, Arhentina, Ecuador,
Bolivia, Paraguay, Peru ken Venezuela. Kaaduan dagiti pagilian idiay Abagatan
nga Amerika ket umad-adua nga agus-usar kadagiti proteksionista nga annuroten,
ken mangparparigat ti nasaysayaat a panagkaykaysa ti kontinente.

Iti kinaudi, naporma ti maysa nga entidad ti gobierno ket naporma a manggandat a
mangitipon dagiti dua nga adda a kappon tiaduana: ti Mercosur ken Komunidad ti
Andes, ken mangporma ti maikatlo a kadakkelan a grupo ti pagtagilakuan iti
lubong. Daytoy a baro a gunglo ti politika nga ammo a kas ti Kappon ti
Pagpagilian ti Abagatan nga Amerika ket mangigandat a mangipatakder ti nawaya
nga iya-akar ti tattao, panagdur-as ti ekonomia, ti sapsap nga annuroten ti
depensa ken ti panagikkat kadagiti taripa.

Ti Abagatan nga Amerika ket agdepdepende iti eksport dagiti napataud a tagilako
ken dagiti masna a rekurso ngem iti katimbeng iti lubong; dagiti eksport ti
tagilako manipud ti kontinente idi ket 16% iti GDP iti maysa a batayan ti
panankisinnukat, no maiyasping iti 25% para iti lubong a kas bsibubukel. Ti
Brasil (ti maikapito a kadakkelan nga ekonomia iti lubong ken ti kadakkelan
idiay bagatan nga Amerika) ket mangiyuna kadagiti termino dagiti eksport ti
tagilako iti $251 bilion, ken sarunuen daytoy babaen ti Venezuela iti $93
bilion, Chile iti $86 bilion, ken Arhentina iti $84 bilion.

Ti pagbaetan ti ekonomia a a nagbaetan dagiti napanglaw ken dagiti nabaknang
kadagiti kaaduan a pagilian ti Abagatan nga Amerika ket dakdakkel ngem
itikaaduan dagiti dadduma a kontinente . Ti kabaknangan a 10% ketmakaawat iti
sumurok a 40% iti matgedan ti pagilian idiay Bolivia, Brasil, Chile, Colombia,
ken Paraguay, bayat a ti kapanglawan a 20% ket makaawat iti 3% wenno basbassit
idiay Bolivia, Brasil, ken Colombia.



https://ilo.wikipedia.org/wiki/Uzbekistan

Ti Uzbekistan i/ʊzˌbɛkɨˈstɑːn/, ket opisial a kas ti Republika ti Uzbekistan
(Uzbek: O‘zbekiston Respublikasi, Ўзбекистон Республикаси) ket is-isu laeng ti
namindua a napalikmutan ti daga a pagilian idiay Tengnga nga Asia ken maysa
laeng kadagiti dua kastoy a pagilian iti dagup a sangalubongan. Daytoy ket
makibinningay ti pagbeddengan iti Kazakhstan iti laud ken iti amianan, ti
Kyrgyzstan ken Tajikistan iti daya, ken ti Apganistan ken Turkmenistan iti
abagatan. Sakbay iti 1991, daytoy ket paset idi ti Kappon ti Sobiet.

Idi ket paset ti Persiano Samanid ken kalpasan daytoy ket dagiti Timurid nga
imperio, ti rehion ket naparukma idi nasapa a maika-16 a siglo babaen dagiti
nomadiko nga Uzbek, a nagsasao ti Dumaya a Turko a pagsasao. Kaaduan ti
Uzbekistan a populasion tatta nga aldaw ket tagikua ti etniko a grupo ti Uzbek
ken mangisasao ti Pagsasao nga Uzbek, maysa kadagiti pamilia dagiti pagsasao a
Turko.

Ti Uzbekistan ket naitipon ti Ruso nga Imperio idimaika-19 a siglo, ken idi 1924
nagbalin a kontitueto arepublika iti Kappon ti Sobiet, a naamammoan a kas ti
Sosialista a Republika ti Sobiet nga Uzbek (Uzbek SSR). Daytoy ket nawayaan idi
31 Agosto 1991 (opisial, kalpasan ti simmaruno nga aldaw).

Ti ekonomia ti Uzbekistan ket kangrunaan nga agtaltalek ti panagpataud kadagiti
merkansia, a mairaman ti kapas, balitok, uranio, ken masna nga alingasaw. Nupay
ti nairangarang a gagara iti panaglasat iti maysa a paglakuan nga ekonomia, ti
Uzbekistan ket agtultuloy nga agtagtaginayon tinainget a panagtengtengngel ti
ekonomia, a kadawyan daytoy a manipaadayo kadagiti ganganaet nga agpupuon. Ti
annuroten iti agininut, nainget a panagtengngel ti panaglasat iti paglakuan nga
ekonomia nupay kasta ket napakataud kadagiti kaimbagan anagbanagan iti porma
apanakapasayaat ti ekonomia kalpasan ti 1995. Dagiti domestiko nga annuroten ti
Uzbekistan kadagiti karbengan ti tao ken dagiti panagwaywaya ti tungngal maysa
atao ket dinildillaw bababen dagiti daaduma a sangalubongan nga organisasion.



https://ilo.wikipedia.org/wiki/Taga-ugma_a_Griego

Ti Taga-ugma a Griego ket isu ti porma ti pagsasao a Griego nga inus-usar
kadagidi las-ud ti paset ti panawen iti sangapda ti c. maika-9 – maika-6 a siglo
BC, (naamammuan nga Arkaiko), ti c. maika-5 – maika-4 a siglo BC (Klasiko), ken
ti c. maika-3 a siglo BC – maika-6 a siglo AD (Helenistiko) iti taga-ugma a
Gresia ken ti taga-ugma a lubong. Daytoy ket inunaan idi maika-2 a milenio BC
babaen ti Misenio a Griego. Ti pagsasao ti Helenistiko a paset ket naamammuan a
kas ti Koine (sapasap) wenno Biblikal a Griego, bayat a ti pagsasao manipud ti
naladaw a paset ti panawen ken dagiti simmaruno ket awan unay dagiti
paggiddiatanna manipud ti Mediebal a Griego. Ti Koine ket naikedkeddeng a kas
maysa a naisina a naipakasaritaan nga agpang, urayno ti immununa a pormana ket
asideg a kapadpadana ti Klasiko. Sakbay ti Koine a paset ti panawen, ti Griego
iti klasiko ken dagiti nasapsapa pay a paset ti panawen ket mangiramraman
kadagiti dialekto.

Ti Taga-ugma a Griego ket isu idi ti pagsasao ni Homero ken dagiti historiador,
dramaturgo, ken pilosopo ti klasiko nga Atena. Daytoy ket nakaited kadagiti adu
a balikas iti Inggles a bokabulario ken alagaden a gandat iti panagadal kadagiti
adu a patakder ti edukasion iti Laud manipud idi Renasimiento. Daytoy nga
artikulo ket nangruna laeng nga aglaon ti pakaammo a maipangge ti Epiko ken
Klasiko a paset to daytoy a pagsasao.



https://ilo.wikipedia.org/wiki/Siensia

Ti siensia (manipud ti Latin scientia, a kayatna a saoen ket "pannakaammo") ket
maysa a sistematiko a gandat nga agpabangon ken agurnong ti pannakaammo iti
porma iti masubokan a panangipalpalawag ken dagiti maipadto a maipanggep ti
law-ang. Iti nadaan ken asideg a makaikabagian a kayatna a sawen (nabirukan, kas
pagarigan, iti Aristotle), ti "siensia" ket mangitudo ti bagi iti napatalgedan a
pannakaammo, iti kita a mabalin ti lohiko ken marasonan a pannakaipalpalawag
(kitaen dita Pakasaritaan ken Pilosopia baba). Manipud idi klasiko a taga-ugma
ti siensia a kas kita itipannakaammo ket asideg idi a maisilsilpo iti pilosopia.
Idi nasapa a moderno a panawen dagiti balikas a "siensia" ken "pilosopia" ket
sagpaminsan nga agsinnublat a maus-usar iti Pagsasao nga Ingles. Babaen ti
maika-17 a siglo, ti masna a pilosopia (a tatta nga aldwen ket makunkuna a
"masna asiensia") ket naikapanunutan idi a nailasin a sanga iti pilosopia. Nupay
kasta, ti "siensia" ket nagtultuloy a naus-usar iti nalawlawa a kapanunotan a
mangibaga ti napatalgedan a pannakaammo a maipangngep ti maysa a topiko, a kasla
iti panagus-usar ti moderno a termino a kas ti biblioteka a siensia wenno
politiko a siensia.

Iti moserno a panagusar, ti "siensia" ket kaaduan a mangitudo ti pamay-an a
panagkamat ti pannakaammo, a saan laeng a ti pannakaammo a kabukbukodan. Daytoy
ket "kadawyan a natrato a kasla kapadpada ti ‘masna ken maipapan ti bagi a
siensia’, ken isu nga naigawidan kadagiti sanga iti panagadal a mangibaga ti
penomena iti materiales aa law-ang ken dagiti bukodda a linteg, a sagpaminsan
nga adda dagiti naibagbaga a pannakalaksid iti puro a matematiko. Daytoy tattan
ti agturay a kapanunutan iti ordinario a panagusar." Ti akakikid a kapanunutan
iti "siensia" a naparang-ay dagiti sientista a kas ni Johannes Kepler, Galileo
Galilei ken Isaac Newton ket nagrugida a nagannurot ti linlinteg iti katutubo a
kas ti linteg iti panaggunay ni Newton. Iti daytoy a paset ti panawen kadawyan
daytoy a nagbalin a nangitudtiudo ti masna apilosopia a kas ti "masna
asiensiae". Kadagiti napalabas iti maika-19 a siglo, ti balikas a "siensia" ket
immadu a nagbalin a maikumaduaan ti sientipiko a pamay-an, ti nadisplina a
pamay-an ti panagadal ti masna a lubong, a mairaman ti pisika, kimika, heolohia
ken biolohia. Idi maika-19 a siglo daytoy a ti termino a sientista ket napartuat
idi babaen ti naturalista a teologo a ni William Whewell tapno mailasin kadagiti
agbirbiruk ti pannakaammo iti katutubo ken dagiti agbirbiruk ti pannakaammo
kadagiti sabsabali a disiplina. TiOxford nga Inggles a Diksionario ket petsaanna
ti nagtaudan iti balikas a "sientista" idi 1834. Daytoy ket sagpaminsan a
nangibati ti panagadal iti kapanunutan ti nagtagitaoan ken kagimongan iti maysa
a nailimbo a linguistiko, a daytoy ket nasolbar babaen ti pannakaidasig dagitoy
a luglugar iti akademiko a panagadal a kas ti siensia sosial. Ken dagiti pay
maipada, adda dagiti sasabali pay a nangruna a lugar iti naidisiplina a
panagadal ken pannakaammo nga adda tatta nga aldaw a babaen ti sapasap a
pangyuna iti "siensia", a kas ti pormal a siensia ken naipakat a siensia.

Ti siensia iti nawatiwat a panakaipanunutan ket rimsua sakbay ti moderno a
panawen, ken kadagiti adua naipakasaritaan a sibilisasion, ngem ti moderno a
siensia ket naisangsangayan unay kadagiti bukodna a arngian ken naballigi
kadagiti bukodna a nagbanagan a tattan ket agipalpalawag no kasano ti siensia
iti kaingetan a kapanunutan iti daytoy a termino. Iti kaaduan anasapsapa ngem ti
moderno a panawen, ti maysa pay a kangrunaan a panagbuelta a puntos ket ti
panagkarang-ay idi ti kalsiko a masna apilosopia iti taga-ugma nga agsasao ti
Griego a lubong.

Ti siensia iti sigud a kapanunutanna ket maysa a balikas para iti kita iti
pannakaamo (Latin scientia, ti Taga-ugma a Griego a epistemē), ngem saan a ti
naipangruna a nainget a kapanunutanbalikas para iti panagbiruk iti kasta a
pannakaammo. Iti panakaisangsangayn daytoy ket maysa kadagiti kita iti
pannakaammo a dagiti tattao ket mabalinda ti makipakaaamo ken makibinningay. as
pagarigan, ti pannakaammo a maipanggep ti panagobra iti masna a banbanag ket
nabayagen a naurnong sakbay kadagiti nairehistro a pakasaritaan ken nangiturong
ti panagrangrang-ay iti narikut ken konsepto a panagpanpanunnot, a kas naiparang
babaen ti panakaaramid kadagiti narikut a kalendario, dagiti pamay-an para iti
panagaramid kadagiti makasabidong a mula tapno mabalin a makan, ken dagiti
patakder a kas dagiti piramido. Nupay kasta awan dagiti naaramid a maitunos a
panagilasin a nagbaetan ti pannakaammo kadagiti banbanag nga agpayso iti amin a
komunidad, ken dagiti sabsabali a kita iti komunidad a pannakaammo a kas dagiti
mitolohia ken legado a sistema.

Sakbay ti panakaparnuay wenno pannakaduktal iti konsepto iti "katutubo"
(Taga-ugma a Griego phusis), babaen dagiti Sakbay ti Sokratiko a pilosopo,
daytoy met laeng a balikas ket naususar a nangipalpalawag ti masna a "pamay-an"
iti panagtubo ti mula, ken ti "pamay-an" a ti, kas pagarigan, ti panagkararag ti
maysa a tribu iti maysa a naisangsangayan a dios. Para iti daytoy a rason
naitunton a dagitoy a lallaki ket isuda kadagiti immuna a pilosopo iti nainget a
kapanunotan, ken isuda pay dagiti immuna atattao a nalawag a nangilasin ti
"katutubo" ken "taripnong". Ti siensia ngarud ket nailaslasin a kas ti
pannakaammo iti katutubo, ken dagiti banbanag nga agpayso para iti amin a
komunidad, ken ti nagan ti naipangpangruna a panagbiruk iti kasta apannakaammo
idi ket ti pilosopia — ti nagturayan ti immuna a pilosopo-pisiko. Isuda ket
kangrunaan laeng a dagiti agpatta-patta wenno teoretiko, a naisangsangayan nga
interesado iti astronomia. Iti panakailasi, ti panagpadas ti panagusar ti
pannakaammo ti katutubo tapno tuladen ti katutubo (parbo wenno teknolohia,
Griegotechnē) ket nakitkita dagiti klasiko a sientista a kasla maitutop nga
interesado para kadagiti nababbaba a klase nga artisano.



https://ilo.wikipedia.org/wiki/Premio_Nobel_iti_Literatura

Manipud idi 1901, ti Premio Nobel iti Literatura (Sueko: Nobelpriset i
litteratur) ket tinawen a naipagunguna iti maysa a mannurat manipud ti aniaman a
pagilian nga adda, kadagiti balikas ni Alfred Nobel, nakaparnuay "kadagiti
pagobraan iti literatura ti naisalsalumina unay nga obra iti umno a turong"
(orihinal a Sueko: den som inom litteraturen har producerat det mest framstående
verket i en idealisk riktning). Urayno dagiti agmaymaysa nga obra ket
sagpaminsan a nadakdakamat a naisangsangayan a naisalsalumina, ditoy ti "obra"
ket mangitudo ti sibubukel nga obra ti mannurat. Ti Sueko nga Akademia ket isu
ti mangikeddeng, no adda ti sinoman, a mangawatto ti premio iti aniaman a naited
a tawen. Ti akademia ket mangirangarang ti nagan ti napaili a laureado iti
kasapaan ti Oktubre. Daytoy ket maysa kadagiti lima a Premio Nobel a nabangon
babaen ti keddeng ni Alfred Nobel idi 1895; dagiti daddumapay ket ti Premio
Nobel iti Kimika, Premio Nobel iti Pisika, Premio Nobel iti Kappia, ken Premio
Nobel iti Pisiolohia wenno Medisina.



https://ilo.wikipedia.org/wiki/Planeta

Ti pita wenno planeta ket maysa a nainlangitan wenno selestial a bagi a
pagliklikmutan ti maysa a bituen wenno tidda ti bituen nga addaan iti naananay a
dagsen tapno mapagbalin a nagtimbukel ti bukodna a grabidad, saan unay nadagsen
tapno mangrugi iti termonuklear a panaglunag, ken nalinisannan ti kaarrubana a
deppaar dagiti marapita wenno planetisimal.[a]

Ti kaawagan met a planeta ket manipud iti taga-ugma a pagsasao a Griego πλανήτης
αστήρ planētēs astēr a kayat na a saoen ket "agkalkalautang a bituen". Ti
balikas wenno makunkuna a planeta ket taga-ugma, nga addaan kadagiti panakaamo
ti pakasaritaan, siensia, mitolohia, ken relihion. Napansin dagidi nagkauna a
kultura a kasla nailangitan, wenno emisario dagiti Diós. Orihinal nga adda pito
a planeta. Daytoy ket relatido iti pammati dagiti Romano a dagiti pito a Dios
ket agsisinnukat iti panagbantay kadagiti aramid ti lubong. Ti panagsasaruno
dagitoy a dios ket umuna ti Init sumaruno ti Bulan, Márte, Merkúrio, Hupiter,
Venus ken Saturno. Basar kadaytoy kadagiti nagan dagiti pito nga aldaw ti lawas
malaksid iti Dominggo a naggapu iti Latin a dies Dominicus (ti aldaw ti Apo):
Domingo, Lunes (manipud iti Luna), Martes, Mierkoles, Huebes (ti Hupiter ket
Iovi iti kaso a henitibo), Biernes ken Sabado.

Iti agdama, adu pay laeng dagiti mamati iti astrolohia (maysa a panagadal a
nagramut iti pammati a nasantoan dagiti planeta), a mangibagbaga a ti kuti
dagiti planeta ket pagbaliwen na dagiti biag dagiti tattao no pay supiaten
daytoy ti sientipiko a komunidad. Iti panagabanse ti kinaammo a sientipiko,
nagsabalin ti pannakasirmata dagiti tattao kadagiti planeta, adun dagiti
agsusupadi a patta. Uray ita, awan pay ti di-masupiat wenno inkontestado a
panakaipalpalawag no ania ti maysa a planeta. Idi 2006, ofisial nga inampom ti
Kappon ti Internasional nga Astonomika (IAU) ti maysa a resolusion nga
agipalpalawag kadagiti planeta iti uneg ti Sistema a Solar wenno Tutudngan ti
Init. Daytoy a panagipalpalawag ket agpadpada a dinaydayaw ken binalbalaw, ken
sinupsupiat dagiti sumagmamano a sientipiko.

No pay namin-adun a naisingasing a liklikawen dagiti planeta ti init, idi la
maika-17 a siglo a nasuportaran dagiti pamaneknek daytoy a sirmata babaen dagiti
immuna a teleskopio nga obserbasion nga astronomikal nga inaramid ni Galileo
Galilei. Iti naannad nga analisis ti datos ti obserbasion, naduktalan ni
Johannes Kepler a saan a nagtimbukel dagiti lilikawan wenno paliklikmutan dagiti
planeta, no di ket arimbuklen wenno eliptikal. Iti isasayaat dagiti aparato ti
obserbasion, nakita dagiti astronomo, a kas iti Daga, ket palpalikmuten na
dagiti dadduma pay a planeta kadagiti bangking a liligusan wenno pagtayyekan,
ken addaan kadagiti agpada a langa dagiti dadduma kas koma gorra ti yelo Ingles:
ice-cap ken dagiti tiempo. Nanipud idi rugi ti Panawen ti Law-ang, naammoan
babaen kadagiti obserbasion manipud kadagiti probo wenno panukain (panagsukisok
ti limbang) nga addaan kadagiti agpapada a langa ti Daga ken dagiti dadduma a
planeta kas iti bulkanismo, bagio, tektonika ken hidrolohia.

Dagiti planet a ket kadawyan a nabingbingay dagiti dua a nangruna a tipo:
dadakkel, nababa ti densidadna a higánte nga alingásaw, ken babbabassit, nabato
a maradaga wenno naindagaan a planeta. Iti panagipalpalawag ti IAU, adda walo a
planeta iti Sistema Solar. Iti panagsasarunoda manipud iti Init, adda uppat a
naindagaan, Merkurio, Venus, Daga, ken Marte, santo uppat a higante nga
alingassaw, Hupiter, Saturno, Urano ken Neptuno. Laonen pay ti Sistema Solar ti
lima nga ansisit a planeta wenno pita: Ceres, Pluto (ti orihinal a maikasiam a
planeta ti Sistema Solar), Makemake, Haumea, ken Eris. Malaksid iti Marte,
Venus, Ceres, ken Makemake, amin dagitoy ket liklikawen ti maysa wenno ad-adu
pay a natural a satelite wenno allikaw wenno bulan.

Ti kapanunutan dagiti planeta ket naparang-ay iti pakasaritaanna, manipud
kadagiti nainlangitan nga agkalkalautang a bituen iti taga-ugma agingga kadagiti
maralubong a banag ti panawen a sientipiko. Iraman pay itan ti konsepto saan
laeng dagiti lubong iti Sistema Solar, no di ket pati dagiti ginasut kadagiti
sabali nga extrasolar a sistema. Dagiti tinawtawid a saan a kinalawag iti
panagipalpalawag kadagiti planeta ket nagbanag kadagiti adu a sientipiko a
kontrobersia.

Iti taga-ugma, binigbig dagiti astronomo dagiti lawag nga agkutkuti iti
tangatang. Inawagan dagiti taga-ugma a Griego πλάνητες ἀστέρες (planetes asteres
"agkalkalautang a bituen") wenno "πλανήτοι" (planētoi "agkalkalautang") nga iti
tatata a panawen ti makunkuna a "planeta". Iti taga-ugma a Gresia, Tsina,
Babilonia, ken kadagiti amin a sakbay a moderno a sibilisasion, dandani nga
agnanayon a namatmatian a ti Daga ti sentro ti law-ang ken amin a sabali a
planeta ket palpalikmutan na ti Daga. Ti rason para kadagitoy a pannagipagarup
ket kasla agparparang a dagiti bit-bituen ken planeta ket palpalikmuten da ti
Daga ti tunggal-maysa nga aldaw, ken ti nalawag a sentido komun a puot a ti Daga
ket nalagda ken natalinaay, ken daytoy ketsaan nga agkutkuti ngem nakatalna.

Ti immuna a sibilisasion nga addaan iti nairebbengan a teoria maipapan kadagiti
planeta ket dagiti Babilonio, a nagtaeng idiay Mesopotamia idi umuna ken
maikasua a mileneo BC. Ti kaduogan a sibibiag a planetario a testo nga
astronomikal ket ti Babilonio a Tableta a Benus iti Ammisaduqa, maysa a kopia
iti maikapito siglo SK/BC a listaan dagiti panagpalpaliiw iti panagkutkuti ti
planeta a Venus, nga amangan a napetsaan iti kaunaan a maikadua a mileneo BC.Ti
MUL.APIN ket maysa a paris iti kuneiporme a tab-tableta a napetsaan manipud idi
maika-7 a siglo BC nga agipakita ti panagkuti iti Init, Bulan ken dagiti planeta
iti maysa tawen.Dagiti Baboliniko nga Astrologo ket nagaramid da kadagiti
nagpaayan iti nagbalin tattan a makunkuna a Lumaud nga Astrolohia.Ti Enuma anu
enlil, a naisurat iti panawen a Neo-asirio idi maika-7 a siglo BC,ket naglaon ti
listaan dagiti Partaan ket dagiti panakaibagianda kadagiti sabsabali a selestial
a penomeno a mairaman dagiti planeta.Ti Benus, Márte, Hupiter, ken Saturno ket
nainaganan babaen dagiti Baboliniko nga Astrologo. Dagitoy laeng ti naamamuan a
planeta aginggana ti panakaparnuay ti teleskopio iti moderno a panawen.

Gapu ta saan da nga interesado kadagiti nainlangitan a kasla dagiti Babilonios,
dagiti taga-ugma a Griego ket immuna a saan da nga inikkan ti kinaipangruna
dagiti planeta. Dagiti Pitagóriko idi maika-6 ken maika-5 asiglo BC ket
nakaparang-ay da ti bukodda a teoria a maipanggep kadagiti planeta, a nabuklan
ti Daga, Init, Bulan, ken dagiti planeta nga nagliklikmut ti maysa a "Tengnga
nga Apuy" iti sentro ti Law-ang. Ni Pitágoras wenno ni Parménides ket isuda ti
makunkuna nga immuna a nanginaganan ti rabii a bituen ken ti baggák (Venus) nga
dagitoy ket maysa nga agpapada. Idi maika-3 a siglo BC, Aristarko iti Samos ket
nagitukon ti maysa a heliosentriko a sistema, a segun nga ti Daga ken dagiti
planeta ket paliklikmuten da ti init. Nupay kasta, ti heosentriko a sistema ket
isu ti nagturay aginggana ti Sientipiko a Rebolusion.

Idi panawen ti umuna siglo BC, idi agdama ti Helenistika a paset ti panawen,
dagiti Griego ket nangrugida nga agiparang-ay kadagiti bukodda a panggep iti
matematika par aiti panagipadto ti puseto dagiti planeta. Dagityo a kapanggepan,
a naibatay iti heometria ngem saan a kas ti aritmetika dagiti Babilonio, ket
daytoy ti manglabas to dagiti narigat a teoria ken kasayaat dagiti Babilonio,
ken nagbanagan kadagitikaaduan a tignay ti astronomia a napalpaliiw manipud ti
Daga nga inususar ti mata laeng. Dagitoy a teoria ket nakaabotda kadagiti
kangatuan a panagisao iti Almagesto a sinurat babaen ni Ptolomio idi maika-2 a
siglo CE. Nakakomkompleto ti panakaiturayan to modelo ni Ptolomelio a daytoy ket
simmukat kadagiti amin nga obra iti astromia ken isu pay laeng ti maitudtudo nga
atronomiko a testo para kadagiti i3 a pagilian iti Lumaud a lubong. Kadaiti
Griego ken Romano adda dagiti naamammoan a pito a planeta, ti tunggal maysa
ketnagipagarup a ti agliklikmut iti Daga segun dagiti narigat a linteg inbaga ni
Ptolomio. Dagitoy ket, iti dumakdakkel a panagurnos manipud ti Daga (ti
panagurnos ni Ptolomio): ti Bulan, Merkurio, Benus, ti Init, Marte, Hupiter, ken
Saturno.

Idi 499 CE, ti taga-India nga astronomo a niAryabhata ket nangisingasing ti
planetraio a modelo a nalawag a nangitipon ti [[panagtayyek ti Daga] iti
pagtayyekanna, nga isu ket nangipalplawag ti gapuanan ti maiparparang a
maaw-awatan nga agpalaud a panagungunay dagiti bituen. Isu pay ket namatmati a
dagiti panagtayyek dagiti planeta ket immitlog. Adu kadagiti simmursurot kenni
Aryabhata idiay Abagatan nga India, a dagiti pamunganayanna idiay kadagiti
inaldaw a panagtayyek ti Daga, ken dagiti dadduma pay, ket sinursurot ken dagiti
dadduma pay nga obrana a naibatay kaniada

Idi 1500, ni Nilakantha Somayaji iti eskuela ti astronomia ken matematika ti
Kerala, iti bukodna a Tantrasangraha, ti napabaro a modelo ni Aryabhata. Iti
bukodna nga Aryabhatiyabhasya, ti maysa a komentario para iti Aryabhatiya ni
Aryabhata, isu ket nangiparang-ay ti maysa a planetario a modelo a ti Merkurio,
Benus, Marte, Hupiter ken Saturno ket liklikmutenda ti Init, ken daytoy met ket
likmutanda ti Daga, daytoy ket kapadpada ti Ti koniko a sistema a kalpasan
daytoy nga insingasing babaen ni Tycho Brahe iti naladaw a maika-16 a siglo.
Kaaduan kadagiti astronomo iti Eeskuela ti Kerala a nnagsursurot kaniana ket
inaw-awatda daytoy a planetario a sistema.

Idi maika-11 a siglo, ti panaglasat ti Benus ket pinaliiw idi babaen ni
Avicenna, a nangibagbaga a ti Benus, mabalin a sagpaminsan, ket adda iti baba ti
Init. Idi maika-12 a siglo, ni Ibn Bajjah ket nagpaliiw idi kadagiti "dua a
planeta a kas dagiti nangisit a piltak iti sanganan ti Init", nga intono kua ket
nainaganan a kas ti panaglasat ti Merkurio ken Benus babaen ti Maragha nga
astronomo a ni Qotb al-Din Shirazi idi maika-13 a siglo. Nupay kasta, ni Ibn
Bajjah ket saanna a napaliiw ti panaglasat ti Benus, ket awan ti napasamat iti
kabibiagna.

Iti idudumteng ti Sientipiko a REbolusion, nagbalbaliw ti pannakaawat ti termino
a "planeta" manipud kadagiti agbalballasiw iti langit (a mainaig iti lugar ti
bituen); iti bagi nga agliklikmut iti Daga (wenno ti naipampmattianidi iti dayta
a panawen); ken idi maika-16 a siglo iti banag a dagus a nagliklikmut iti Init
idi nakagun-od ti pannakaawat ti heliosentriko a modelo ni Copernicus, Galileo
ken ni Kepler.

Isunga ti Daga ket nairaman kadagiti listaan ti planeta, bayat a nailaksid ti
Init ken ti Bulan. Iti immun-una, idi naduktalan dagiti immuna a satelite ti
Hupiter ken Saturno idi maika-17 a siglo, dagiti termino a "planeta" ken
"satel=lite" ket nagsisinnukat ket agpapada a naus-usar – urayno ti naud-udi a
naibagbaga ket nain-inut a nagbalin nga ad-adu a naus-usar kadagiti sumakbay a
siglo. Manipud idi tengnga ti maika-19 a siglo, ti bilang dagiti "planeta" ket
napardas nga immad-adu gapu kadagiti aniaman a baro a naduktalan a banag a dagus
a mangliklikmut ti Init ket nailista idi a kas maysa a planeta babaen ti
sientipiko a komunidad.

Idi maika-19 a siglo dagiti astronomo ket nangrugrugida a namatmati a dagiti
kinaudi a naduktalan a bagbagi a naidasig idi a planeta kadagiti ganganai a
gudua ti siglo (a kas tiCeres, Pallas, ken ti Vesta) ket maigiddiat a sabsabali
manipud kadagiti tradisonal a planeta. Dagitoy a bagiu ket nakibinningayda ti
agpapada a rehion iti limbang a nagbaetan ti Marte ken Hupiter (tu barikes ti
asteroid), ken addaan dagitoy ti basbassit a masaa; gapu ti nagbanagan daytoy,
dagitoy ket nabaliwan ti pannakaidasigda a kas dagiti "asteroid". Iti kaawan
kadagiti ania man a panangipalpalawag, ti maysa a "planeta" ket naawawatan idi a
kas ti ania man a "dakkel" a bagi a nangliklikmut iti Init. Gaputa adda dagiti
dakkel unay a baetan ti kadakkel dagiti asteroid ken dagiti planeta, ken dagiti
kaadu ti nagsasaruno a baro a naduktalan ket kasla nagpatingga idi naduktalan ti
Neptuno idi 1846, awan idi ti nalawag a pannakasapul ti pormal a
panangipalpalawag.

Nupay kasata, idi maika-20 a siglo, ti Pluto ket naduktalan idi. Kalpasan dagiti
immuna a panagpalplaiiw a nakaiturongan ti pammati a daytoy idi ket dakdakkel
ngem ti Daga, ti banag idi ket dagus nga inaw-awat a kas ti maikasiam a planeta.
Ti adu pay a panagpalplalliw ket nakabiruk a ti bagi ket napudnuan a basbassit:
idi 1936, ni Raymond Lyttleton ket nangisingasing a ti Pluto ket mabalin a
nakatalaw a satelite ti Neptuno, ken ni Fred Whipple ket nangisingasing idi 1964
a ti Pluto ket mabalin a maysa a kometa. Nupay kasta, gaputa daytoy ket
dakdakkel pay laeng ngem dagiti naamammuan nga asteroid ken kasla saan nga adda
kadagiti dakdakkel a populasion, daytoy ket nakatalinaay ti kasasaadna aginggana
idi 2006.

Idi 1992, dagiti astronomo a ni Aleksander Wolszczan ken ni Dale Frail ket
nangpakdaarda ti pannkaduktal kadagiti planeta iti lawlaw ti maysa a pulsar, ti
PSR B1257+12. Daytoy a pannakaduktal ket sapasap a naikedkeddeng a ti immuna a
nalawag a pannkaduktal iti planetario a sistema iti lawlaw iti sabali a bituen.
Ken idi Oktubre 6, 1995, ni Michel Mayor ken ni Didier Queloz iti Unibersidad ti
Hinebra ket nangipakdaarda ti immuna nalawag a pannakaduktal iti maysa nga
eksoplaneta nga agliklikmut iti maysa nga ordinario a nangruna nga agsisinnaruno
a bituen (51 Pegasi).

Ti pannakaduktal kadagiti ekstrasolar a planeta ket nakaituronga ti sabali pay a
saan a nalawag a pannkaipalplawag iti planeta; ti puntos a ti planeta ket
agbalinen a maysa a bituen. Adu kadagiti naamammuanen nga ekstrasolar a planeta
ket ket ad-adu a dakdakkel ngen ti masa iti Hupiter, a ganganai a makaabut
kadagiti nainlangitan a banag a tinawtawagan a kas dagiti "kayumanggi nga
ansisit". Dagiti kayumanggi nga ansisit ket sapsap dagitoy a naikedkeddeng a
bituen gapu ti abilidadda makilunag iti deuterio, ti nadagdagsen nga isotopo ti
hidrohenio. Bayat a dagiti bituen a dakdakkel ngem 75 a beses iti Hupiter ket
makilunag iti hidrohenio, dagiti bituen kadagiti masa ti 13 a Hupiter ket
makilunag iti deuterio. Nupay kasta, ti deuterio ket saan unay nga adu, ken
kaaduan kadagiti ansisit ket nabayagdanton nga agsardeng a makitipon iti
deuterio sakbay a maduktalan dagitoy, a makaaramid kaniada a narigat a malasin
manipud kadagiti dakkel unay a planeta.

Gapu kadagiti pannkaduktal idi las-ud ti kinaudi a gudua ti maika-20 a siglo
kadagti ad-adu a banag iti kaunegan ti Sistema a Solar ken dagiti dakkel a banag
iti lawlaw dagiti bituen, adda dagiti suppiat a rimsua no kasano ti mangbukel ti
maysa a planeta. Adda dagiti naisangayan a di pannakaitunosan no ti maysa a
banag ket maikeddeng a maysa planeta no daytoy ket paset ti maysa a naisangayan
a populasion a kas ti maysa nga barikes, wenno daytoy ket dakkel umayen a
agpataud ti enerhia babaen ti termonuklear a panaglunag iti deuterio.

Adda dagiti umad-adu a bilang dagiti astronomo a nangitaktakder para iti Pluto a
maikkat ti pannkaidasigna akas maysa a planeta, gaputa dagiti adu a kapadpadana
a banag anga umab-abot ti kadakkelna ket nabirukanen iti isu met laeng a rehion
iti Sistema a Solar (ti Barikes ti Kuiper) idi las-ud ti tawtawen ti 1990 ken
dagiti nasapa a tawtawen ti 2000. Ti Pluto ket nabirukan idi a kas maysa a
bassit a bagi iti populasion kadagiti rinibu.

Adda kadagitoy ket mairaman ti Quaoar, Sedna, ken Eris ket naibagbaga idi
kadagiti nadayeg a pagiwarnakan a kas ti maikasangapulo a planeta, nupay kasat
daytoy ket napay a nakaawat iti sientipiko a pannakabigbigan. Ti pannkairangarng
ti Eris idi 2005, ti maysa a banag a 27% a dakdakkel ngem ti Pluto, ket
nakapartuat ti kammasapulan ken ti punliko nga essem para iti opisial a
pannakaipalplawag iti planeta.

Ti panangaku daytoy a problema, ti IAU ket nangirugi ti pannkapartuat ti
pannakaipalplawag ti planeta, ken nagpataud iti maysa idi Agusto 2006. Ti bilang
dagiti planeta ket bimmassit iti walo kadagiti dakdakkel unay a bagi nga dda iti
nakaliklik ti pagtayyekanda (Merkurio, Benus, Daga, Marte, Hupiter, Saturno,
Urano, ken Neptuno), ken napartuat ti maysa a baro a klase dagiti ansisit a
planeta, nga immununa a naglaon kadagiti tallo a banag (Ceres, Pluto ken Eris).



https://ilo.wikipedia.org/wiki/Pamilia_ti_pagsasao

Ti pamilia ti pagsasao ket isu ti grupo dagiti pagsasao a maikabagian babaen ti
tinaudan manipud ti maysa a puonan, a tinawtawagan ti proto-pagsasao iti dayta a
pamilia Ti termino a 'pamilia' ketnagtaud manipud ti puonan a modelo iti taudan
ti pagsasao iti naipakasaritaan a liguistika, nga agus-usar ti insasao a
mangpada kadagiti pagsasao ti tao iti bilolohiko a puonan ti pamilia, wenno iti
maysa a sun=marsaruno a panagbalbaliw, iti sebbanagn iti maysa a pilohenetiko a
puonan iti ebolusionario a taksonomia. Awan ti pudno a biolohiko a
pannkaikabagian a baetan dagiti agsasao a maibagbaga iti daytoy nga insasao.

Manipud idi 2009, ti SIL Ethnologue ketnangikatologo kadagiti 6,909 a sibibiag a
pagsasao. Ti "sibibiag a pagsasao" ket isu ti nawatiwat a naus-usar a kas
nangruna a porma iti pannakisinnarita babaen ti naisangayan a grupo dagiti
sibibiag a tao. Ti apag-isu a bilang dagiti sibibiag a pagsasao ket aggigiddiat
manipud ti 5,000 aginggana ti 10,000, segun ti sapasap a kasayaat ti
panangipalplawag ti maysa a tao iti "pagsasao", ken iti maysa a naisangayan no
kasano ti panangidasig kadagiti dialekto. Adu pay dagiti natayen ken awanen a
pagsasao.

Ti pannkaikameng dagiti pagsasao iti isu met laeng a pamilia ti pagsasao ket
maipatakder babaen ti komparatibo a lingguistika. Dagiti anak a pagsasao ket
naibagbaga nga adda dagiti henetiko wenno henelohiko a pannkaikabagian; ti
immuna a termino a naibagbaga ket ad-adu a moderno , bayat a ti naudi a naibaga
ket ad-adu a tradisional. Ti ebidensia ti linguistiko a pannakaikabagian ket
makita iti mapalpaliiw a pakabingayan a panakailasin a saan a naigupit iti
panagbulod. Ti henelohiko a pannkaikabagian dagiti pagsasao nga adda ket
makibinningayda ti pannkatalinaay, dagitoy dagitilanga iti proto-pagsasao a saan
a maipalawag babaen ti pannakairana wenno panagbulod. Ti pannkaikameng iti maysa
a sanga wenno grupo iti kaunegan ti pamilia ti pagsasao ket nabangon babaen
dagiti pakibingayan a panagbaparo, isu daytoy dagiti sapasap a langa kadagitoy a
pagsasao a mabirukan iti sapsap a puonan iti intero a pagsasao. Kas pagarigan,
dagiti Hermaniko a pagsasao ket dagitoy ti "Hermaniko" a nakibinningay ti
bokabulario ken dagiti gramatiko a langa a naipampamattian nga adda iti
Proto-Indo-Europeano a pagsasao. Dagitoy a langa ket naipammatian a dagiti baro
nga panagpabaro a napasamak iti Proto-Hermaniko, ti tinaudan ti
Proto-Indo-Europeano nga isu idi ti tinaudan kadagiti amin a Hermaniko a
pagsasao.



https://ilo.wikipedia.org/wiki/Nagririmpuok_a_Bitbituen

Ti Nagririmpuok a Bitbituen (Ingles: Milky Way)ket isu ti ariwanas nga aglaon ti
Daga.[nb 1] Daytoy a nagan iti Ingles a "Milky Way" ket naala manipud ti
panagparangna a kas nalidem a "nagatasan" a sumsumged a banda nga agar-arkos iti
ballasiw ti rabii a langit, a ti mata laeng ket saan a makailasin kadagiti
agmaymaysa a bitbituen. Ti termino a "Milky Way" ket naipatarus manipud ti
Klasiko a Latin via lactea, manipud ti Helenestika a Griego γαλαξίας κύκλος (pr.
galaxías kýklos, "nagatasan a sirkulo"). Ti Nagririmpuok a Bitbituen ket
agparang a kasla banda gaputa daytoy ket nasukog iti disko a patakder a
makitkita manipud ti uneg. Ti kinapudno a daytoy a nalidem a banda iti lawag ket
buklen dagiti bitbituen napaneknekan idi 1610 idi ni Galileo Galilei ket
naguusar ti teleskopio tapno masolbarna dagiti agmaymaysa abitbituen. Idi
panawen ti 1920, ti panagpalpaliiw ti astronomo a ni Edwin Hubble ket nagiparang
a ti Nagririmpuok a Bitbituen ket maysa laeng kadagiti adu nga ariwanas.

Ti Nagririmpuok a Bitbituen ket maysa a nabarasan nga agkuskusikos nga ariwanas
a 100,000–120,000 lawag a tawen iti diametrona nga aglaon kadagiti 200–400 a
bilion a bitbituen. Mabalin pay nga aglaon iti kasla kasta a kaadu a planeta,
nga adda nakarkulo a 10 a bilion kadagitoy ti agpalpalikmut iti mataengan a sona
kadagiti nagannak kaniada a bitbituen. Ti Sistema a Solar ket mabirukan ti uneg
iti daytoy a disko, ti agarup a dua a pagkatlo a kaadayo manipud ti Galaktiko a
Tengnga, idiay akin-uneg nga igid iti agkuskusikos a tabas ti nagtitiponan ti
alingasaw ken tapok a tinawtawagan a ti Orion–Cygnus nga Ima. Dagiti bitbituen
ti akin-uneg a ≈10,000 a lawag a tawtawen ket naurnos iti maysa a batukot ken
maysa wenno ad-adu pay a baras. Ti katengngaan ket namarkaan babaen ti napeksa a
radio a taudan atinawtawagan a ti Sagitario A* a mabalin a daytoy ket nalatak
unay a nangisit nga abut. Ti Ariwanas ket agtaytayyek ti maminsan tunggal maysa
a 15 aginggana ti 50 a riwriw a tawtawen. Ti Ariwanas iti maysa a kabuklan ket
aggungunay iti kapardas iti 552 aginggana ti 630 km tunggal maysa a segundo, nga
agtalged ti mainaig a sukogan iti reperensia. Nakarkulo daytoy ti kadaanan ti
agarup a 13.2 bilion a tawen , a gangani a kasla ti kadaanan ti Law-ang. Daytoy
ket linawlawan babaen dagiti nadumaduma a babbabassit a satelite nga ariwanas,
ti Nagririmpuok a Bitbituen ket paset ti Lokal a Grupo dagiti ariwanas, a
mangbukel ti maysa a subkomponente iti Nalatak a Rimpuok ti Virgo.

No agpalpaliiw ti rabii a langit, ti termino a "Nagririmpuok a Bitbituen" ket
isu laeng ti nakudrep a banda iti puraw a lawag nga adda ti 30 a degrado a
kalawa nga agararko iti ballasiw ti langit (yray no amin dagiti bitbituen a
mabalin a makita ti mata laeng ket paset iti Ariwanas a Nagririmpuok a
Bitbituen). Ti lawag iti daytoy a banda ket naggapo manipud ti di-nasolbar a
bitbituen ken dadduma pay a materiales a naisanglad ti kaunegan ti Galaktiko a
dalumpinas. Dagiti nasipnget a rehion ti kaunegan ti banda, a kas ti Nalatak a
Rengngat ken ti Coalsack, ket maipada kadagiti luglugar a dagiti lawag manipud
kadagiti adayo a bitbituen ket nalappedan babaen ti interestelar a tapok.

Ti Nagririmpuok a Bitbituen ket adda ti mainaig nga ababa a kalawag ti rabaw. Ti
pannakakita daytoy ket narigat unay babaen ti lugar iti likud a lawag a kas ti
panagrugit ti lawag wenno naisiasi a lawag manipud ti bulan. Daytoy ket
sisasagana a makita no ti mangipatingnga a kadakkel ket +5.1 wenno nasaysayaat,
bayat nga agipakpakita ti nasayaat a salaysay iti +6.1. Daytoy ket agpabalin a
narigat a makita ti Nagririmpuok a Bitbituen manipud kadagiti ania man a
naraniag a nasilawan a urbano weno suburbano lokasion ngem nalaka a makita no
kitaen manipud ti maysa nga away a lugar no ti bulan ket adda ti baba ti
horisonte.[nb 2]

Ti Nagririmpuok a Bitbituen ket lumasat kadagiti paset ti agarup a 30
konstelasion. Ti tengnga iti Ariwanas ket sumanglad iti turong iti konstelasion
a Sagitario; isu ditoy ti karaniagan ti Naririmpuok a Bitbituen. Manipud ti
Sagitario, ti nakudrep a banda iti puraw a lawag ket agparang a lumaslasat nga
agpalaud iti Galaktiko kontratengnga idiay Auriga. Ti banda ket agtultuloyton
nga agpalaud kadagiti sumakbay a dalan ti lawlaw ti langit ken agsubli idiay
Sagitario. Ti kinapidno a ti banda ket bingbingayenna ti rabii a langit dagiti
dua nga agarup nga agpadpada a hemisperio ket mangitudo a ti Sistema Solar ket
asideg a naisanglad ti Galaktiko a dalumpinas.

Ti Galaktiko a dalumpinas ket agliklikig babaen ti 60 a degrado ti ekliptiko (ti
dalumpinas ti panagtayyek ti Daga).A minaig ti nainlangitan nga ekuador, a
lumasat daytoy ti adadayo ngem aminan a kas iti Cassiopeia ken ada-dayo ngem
abagatan a kas ti konstelasion iti Crux, a mangitudtudo ti nangato a
panagliklikig iti ekuador a dalumpinas ti Daga ken ti dalumpinas iti ekliptiko a
manaig ti Galaktiko a dalumpinas. Ti amianan a Galaktiko nga ungto ket
naisanglad iti kanawan a panagpangato a 12h 49m, panagpababa a +27.4° (B1950) ti
asideg ti beta Comae Berenices, ken ti abagatan a Galaktiko nga ungto ket asideg
ti alpha Sculptoris. Gapu iti daytoy a nagato a panagliklikig, depende iti oras
iti rabii ken tawen, ti arko iti Nagririmpuok a Bitbituen ket mabalin nga
agparang a kasla nababa wenno nangato iti langit. Para kadagiti agpalpaliiw
manipud ti agarup a 65 a grado ti amianan aginggana ti 65 a grado ti abagatan
iti rabaw ti Daga ti Nagririmpuok a Bitbituen ket mamindua a lumasat iti ngato
iti tungngal maysa nga aldaw.

Ti estelar a disko ti Ariwanas ti Nagririmpuok a Bitbituen ket agarup a
100,000 ly (30 kpc) iti diametro, ken daytoy kett iti katibemngan, agarup a
1,000 ly (0.3 kpc) iti kapuskol. Kas tarabay iti relatibo a pisikal a gantingan
iti Nagririmpuok a Bitbituen, no mapabassit daytoy iti 100 m iti diametro, ti
Sistema a Solar, a mairaman ti naipagpagarup a ulep Oort, daytoy ket ad-adunton
ngem 1 mm iti kaakaba, agarup nga iti kapuskol ti sigpit ti papel. Ti kaasitgan
a bituen, ti Proxima Centauri, ket addaanto iti 4.2 mm a kaadayo.[nb 3]
Alternatibo met a makitkita, no ti Sistema a Solar aginggana iti [Neptuno]] ket
ti kadakkel iti binting ti Estados Unidos (25mm), ti Nagririmpuok a Bitbituen
ket addanton iti diametro iti 2,628 a kilkilometro, wenno agarup a ti kaakaba ti
Estados Unidos manipud ti ngato ti North Dakota aginggana ti ungto ti Texas.

Dagiti karkulo iti maysa ti Nagririmpuok a Bitbituen ket agdumaduma, depende iti
pamay-an ken mausar a datos. Iti ababa aiti sakop ti karkulo, thi masa ti
Nagririmpuok a Bitbituen ket 5.8×1011 solar a masmasa (M☉), basbassit met ngem
ti Ariwanas ti Andromeda. Dagiti panagrukod nga agusar ti Very Long Baseline
Array idi 2009 ket nakabiruk kadagiti kapardas a daddadakkel a kas 254 km/s para
kadagiti bituen iti igid ti Nagririmpuok a Bitbituen Gapu ta ti orbital a
kapardas ket agdepdepende iti dagup a masa iti uneg ti orbital a rayus, daytoy
ket mangisingasing a ti Nagririmpuok a Bitbituen ket dakdakkel unay, ken agarup
a mangiada ti masa ti Ariwanas ti Andromeda iti 7×1011 M☉ iti kaunegan ti
160,000 ly (49 kpc) iti tengngana. Ti panagrukod idi 2010 iti rayus a kapardas
dagiti bakud a bituen ket nakakita ti masa a nakulloong iti uneg ti 80
kiloparsec ket 7×1011 M☉. Segun ti panagadal a naipablaak idi 2014, ti masa ti
intero a Nagririmpuok a Bitbituen ket nakarkulo iti 8.5×1011 M☉, nga agarupa a
kagudua ti masa ti Ariwanas ti Andromeda.

Kaaduan ti masa ti Nagririmpuok a Bitbituen ket agparang a banag iti saan nga
ammo a porma a makitinnignay iti sabali a banag babaen ti grabitasional ngem
saan a dagiti elektromagnetiko a puersa, a tinawtawagan ti nangisit a banag. Ti
bakud ti nangisit a banag ket relatibo a nasayaat a naiwarwaris iti distansia
iti sangagasut a kiloparsec manipud ti Sentro ti Galaktiko. Dagiti modelo ti
matematika iti Nagririmpuok a Bitbituen ket nangisingasing a ti dagup a masa ti
intero nga Ariwanas ket adda iti sakop ti 1–1.5×1012 M☉. Dagiti nabibiit a
panagadal ket mangibaga a ti masa a dakdakkel a kas 4.5×1012 M☉ and as small as
0.8×1012 M☉.

Ti Nagririmpuok a Bitbituen ket aglaon kadagiti saan a basbassit ngem 100 bilion
a planeta ken ti nagbaetan dagiti 200 ken 400 bilion a bituen. Ti eksakto a
pigura ket depende iti ababa unay a masa,wenno dagiti ansisit a bituen, a
narigat dagitoy amaduktalan, naipangpangruna kadagiti adayo a distansia iti
ad-adu ngem 300 ly (90 pc) manipud ti Init. Kas panangiyasping, ti kaaruba nga
Arianas ti Andromeda ket aglaon ti nakarkulo a maysa a trilion (1012) a
bitbituen. Mapunno daytoy ti espasion a nagbaetan dagiti bituen ket ti disko iti
alingasaw ken tapok a tinawtawagan ti interestelar a medio. Daytoy a disko ket
addaan iti saan a basbassit a maiyasping a gay-at ti rayus kadagiti bituen,
bayat a ti kapuskol ti tuon ti alingasaw ket sumakop kadagiti ginasut a lawag a
tawtawen para kadagiti nalamlamiis a bituen aginggana ti rinibo a lawag a
tawtawen para kadagiti napudpudot nga alingasaw. Dagiti grabitasional a
mikrolensing ken dagiti panagpalpaliiw ti panaglasat ti planeta ket mangipakita
a mabalin nga adda met dagiti saan a basbassit a kaadu dagiti planeta a
naibedbed kadagiti bituen a kas dagiti met bituen iti Nagririmpuok a Bitbituen,
ken dagiti mikrolensing a panagrukod ket nangipakpakita nga adda dagiti ad-adu a
rogue a planeta a saan a naibedbed iti agsangaili a bitbituen ngem ti kaadda met
dagiti bituen. Ti Ariwanas ti Nagririmpuok a Bitbituen ket aglaon ti saab a
basbasit ngem maysa a planeta iti tunggal maysa a bituen, a pagresultaan dagiti
100–400 a bilion a planetas, segun ti panagadal idi Enero 2013 kadagiti sistema
ti lima a planeta a bituen ti Kepler-32 iti obserbatorio ti esoasio ti Kepler.
Ti sabali met a panagusig idi Enero 2013 ti datos ti Kepler ket nakarkulo a saan
a basbassit ngem 17 bilion dagiti kadakkel iti Daga nga eksoplaneta ket adda iti
Ariwanas ti Nagririmpuok a Bitbituen. Idi Nobiembre 4, 2013, inreporta dagiti
astronomo, a naibatay iti datos ti mision ti espasio ti Kepler, a mabalin nga
adda dagiti ad-adu ngem 40 a bilion a kadakkel ti Daga a planeta a mangliklikmut
kadagiti mataengan a sona dagiti kasla init a bituen ken dagiti nalabbasit nga
ansisit iti uneg ti Ariwanas ti Nagririmpuok a Bitbituen 11 bilion kadagitoy a
nakarkulo aplaneta ket mabalin a mangliklikmut dagiti kasla Init a bituen. Ti
kaasitgan iti kastoy a palneta ket mabalin a 12 a lawag a tawtawen iti kaadayo,
segun kadagiti sientista. Dagiti kasta a kasla Daga ti kadakkel a planeta ket
mabalin nga ad-adu ngem dagiti higante nga alingasaw. Malaksid daiti
eksoplaneta, naduktalan pay dagiti "eksokometa", dagiti kometa iti labes ti
Sistema a Solar, ken mabalin a kadawyan dagitoy Ariwanas ti Nagririmpuok a
Bitbituen.

Dagiti disko ti bituen iti Nagririmpuok a Bitbituen ket awanan iti natadem nga
igid iti labes dagiti awanan kadagiti bituen. Imbes ket, ti konsentrasion dagiti
bituen ket bumassit iti distansia manipud ti tengnga ti Nagririmpuok a
Bitbituen. Para kadagiti rason a saan a maawatan, iti labes ti rayus ti agarup a
40,000 ly (13 kpc) manipud ti tengnga, ti bilang dagitbituen iti tunggal maysa a
kubikon parsec ket pumarpardas a bumassit iti rayus. Ti mangpalikmut ti
galaktiko a disko ket ti esperikal a Galaktiko a Bakud dagiti bituen ken
globular a rimpuok a gumay-at nga agpaadayo ngem limitado iti kadakkel babaen
dagiti panagtayyek dagiti dua a satelite ti Nagririmpuok a Bitbituen, ti Bassit
ken Dakkel nga Ul-ulep Magallanes, a ti kaasitgan nga arngianna iti Galaktiko a
Tengnga ket agarup a 180,000 ly (55 kpc). Iti daytoy a distansia wenno iti
labes, dagiti pagtayyekan iti kaaduan dagiti bakud a banag ket guluento babaen
ti Ul-ulep Magallanes. Isu a, dagiti kasta a banag ket mabalin a palsuten
manipud ti kaarrubayan ti Nagririmpuok a Bitbituen. Ti naitiptipon a absoluto a
bisual magnitud ti Nagririmpuok a Bitbituen ket nakarkulo iti −20.9.

Midia a mainaig iti Ariwanas ti Nagririmpuok a Bitbituen iti Wikimedia Commons
Dagiti inadaw a sasao a mainaig iti Nagririmpuok a Bitbituen iti Wikiquote
(Ingles)



https://ilo.wikipedia.org/wiki/Mansanas

Ti mansanas (manipud ti Espaniol: Manzana) ket isu ti pomo a bunga ti kayo ti
mansanas, iti sebbanagan ti Malus domestica iti rosas a pamilia (Rosaceae).
Daytoy ket maysa kadagiti kaaduan a naimuyongan nga agbungbunga a kayo, ken ti
kaaduan a naamammuan iti aniaman a kamkameng ti [henero]] ti Malus nga inus-usar
babaen ti tattao. Dagiti mansanas ket dumakkelda kadagiti bassit, nga
agtintinnag ti bulong a kaykayo. Daytoy a kayo ket nagtaud manipud diay Tengnga
nga Asia, nga idiay ket mabirukan pay laeng dagiti naatap a tinaudanna a Malus
sieversii. Dagiti mansanas ket naimuyonganen kadagiti napalabas a rinibu a tawen
idiay Asia ken Europa, ken naisangpet idiay Amianan nga Amerika babaen dagiti
kolonista a Europeano. Dagiti mansanas ket adda idin kadagiti mitolohia ken
dagiti relihion kadagiti adu a kultura, a mairaman ti Nordika, Griego ken dagiti
Kristiano a tradision. Idi 2010, ti [henoma]] a bunga ket naala ti kodigona,
nakaiturongan daytoy ti baro a pannakaawat dagiti panagtengngel ti sakit ken ti
panagpili ti panagmula iti panagpataud ti mansanas.

Adda dagiti ad-adu ngem 7,500 a naamammuan a kultibar dagiti mansanas,
nagbanagan daoytoy kadagiti adu a sakop ti kinaynayat a pakailasinan. Dagiti
nadumaduma a kultibar ket naararamid para kadagiti nadumaduma a raman ket
panag-usar, mairaman daytoy iti panagluto, nasadiwa a pannangan ken panagpataud
ti cider.



https://ilo.wikipedia.org/wiki/Listaan_dagiti_pagilian_babaen_ti_GDP_(PPP)

Adda dagiti tallo a listaan dagiti pagilian a nailasin babaen ti dagup ti
domestiko a produkto (GDP) (kuenta a paggatangan dagiti amin a pangileppas ti
maimbegan ken serbisio a maparsua ti uneg ti maysa a pagilian iti maysa a
panawen). Dagiti GDP a doliar a ikarkulo a naited iti daytoy a panid ket naala
manipud ti Pagpadaan ti kapigsa ti panag-gatang ((PPP) a panagpattapattaen.

Ti panag-usar iti daytoy a pangibasaran ket maisuppiat a naserbi no ipada dagiti
naisapasap a paggidiatan dagiti pagalagadan ti panagbiag a sibubukel a nagbaetan
dagiti pagilian gapu ket ti PPP ket iraman na ti maikabagian a kangina ti
panagbiag ken dagiti panag-bussog ti pateg kadagiti pagilian, nga adda ngem ti
panag-usar laeng ti panagsukat ti kuarta nga daytoy ket rungaden na ti agpayso a
paggiddiatan ti matgedan. Ti ekonomia ket bukbukodna nga agipagisu kadagiti
agbalabas a panawen, ken ti nakaro ti teknolohia ken naramen a tagilako, kilaw a
banbanag ken pateg ti enerhia ket kaaduan a saan a mabaliwan babaen ti
paggiddiatan iti kuarta, nupay kasta, nairaman daytoy babaen ti panagala ti
pagarupan a panagipadpada ti pateg, a kas iti Internasional a Panagipadpada a
Programa, nga daytoy ket us-usaren a pagibasaran para iti PPP a
panagpattapattaen. Dagitoy a panagala ti pagarupan ket mairaman ti dua a
maisukat ken saan a maisukat a tagilako tapno makarkulo ti maysa a pannakabagi
ti labba ti amin a tagilako.[1]

Addamet dagiti nadumaduma nga ekonomia a saan a mainagnaganan a kas pagilian
(lubong, EU, ken adda dagiti agkamkammatalek ateritorio) ket nairaman da iti
listaan gapu ta agparang da kadagiti nagtaudan. Dagitoy nga ekonomia ket saan da
a nairanggo iti daytoy a tabla, ngem nailista da ng a agsasaruno babaen ti GDP a
panakaipadpada.



https://ilo.wikipedia.org/wiki/Hungaria

Ti Hungaria i/ˈhʌŋɡəri/ (Hungaro: Magyarország [ˈmɒɟɒrorsaːɡ] ( denggen)) ket
maysa a naserraan ti daga a pagilian idiay Tengnga nga Europa. Daytoy ket
mabirukan idiay Labneng Karpato ken nabeddengan babaen ti Eslonakia iti amianan,
Ukrania, ken Romania iti daya, Serbia, ken Kroasia iti abagatan, Eslobenia iti
abagatan a laud ken Austria iti laud. Ti kapitolio ti pagilian, ken ti
kadakkelan a siudadna, ket ti Budapest. Ti Hungaria ket maysa a kameng ti Kappon
ti Europa, NATO, ti OECD, ti Visegrád a Grupo, ken ti Schengen a Tulagan . Ti
opisial a pagsasaona ket ti Hungaro, a naamammuan pay a kas ti Magyar, a paset
daytoy Finno-Ugric a grupo ken isu daytoy ti kaaduan a naisasao ti saan nga
Indo-Europeano a pagsasao idiay Kappon ti Europa.

Kalpasan dagiti paset ti panawen a nagsasaruno a panagtataeng dagiti Celta,
Romano, Huns, Eslabo, Gepid, ke Avar, ti pundasion ti Hungaria ket naipundar idi
naladaw a maika-19 a siglo babaen ti Hungaro a prinsipe a ni Árpád, a ti nalatak
nga apona a ni San Esteban I ket naipangato iti trono idi 1000 AD iti balangat
nga inpatulod babaen ni Papa Silvestre II manipud idiay Roma. Ti Pagarian ti
Hungaria ket adda daytoyen manipud idi 946 a tawtawen,[nota 1] ken dagiti
nadumaduma apuntos ket naikedkeddeng idi a kas maysa a nangruna a politikal a
bileg idiay Europa, a maysa akadagiti kultural a sentro ti Lumaud a Lubong.
Kalpasan ti agarup a 150 a tawtawen ti bassit a Otomano a panaturay (1541–1699),
ti Hungaria ket naitiptipon iti Habsburg a Monarkiay, ken kalpasan daytoy ket
naikeddeng a kas gudua ti dua a monarkai ti Austro-Hungaria (1867–1918).

Daytoy ket maysa a nalatak a bileg aginggana idi gibus ti Sangalubongan a Gubat
I, ti Hungaria ket nannugpalan a nakapukaw kadagiti agarup a 70 porsiento ti
teritoriona, maysa a pagkatlo ti etniko a Hungaro a populasion, ken amin dagiti
sangladanna babaen ti Tulag ti Trianon, a dagiti termino ket ket naikedkeddeng a
nakaro unay babaen kadagiti kaaduan ti Hungaria. Kalpasan ti nabagas nga
ekonomiko ken politikal a pannakatalna, ti Hungaria ket nasakupan ti autoritario
a turay, ken nagtengan ti pannakikaduana iti Nazi nga Alemania idi las-ud ti
Sangalubongan a Gubat II. Kalpasan ti gubat, ti Hungaria ket tinurayan babaen
dagiti Sobiet, a simsimrek iti panawen ti Komunista idi 1947 kalpasan ti
pannakabangon ti Republika ti Tattao ti Hungaria. Iti las-ud ti daytoy a paset
ti panawen, ti Hungaria ket nakagun-od ti nawatiwat a sangalubongan a
pannakadlaw idi las-ud ti Rebolusion ti 1956, ti kadakkelan a yaalsa a rimsua
iti kaunegan ti sakup ti Sobiet. Kalpasan ti paset tipanawen ti kadawyan a
liberal a turay ti komunismo, idi 1989 ti Hungaria ket nangirugrugi ti naballigi
a panaglukatna kadagiti pagbeddenganna iti Austria, a mangtulong daytoy ti
panagpadaras ti panagrebba ti Dumaya a Panagkaykaysa.

Manipud idi 1989, ti Hungaria ket tinurturayanen babaen ti demokratiko a
parlamentario a republika, ken tatta nga aldawen ket naikedkeddeng a kas maysa a
narang-ay a pagilian nga adda ti nangato a matgedan nga ekonomia. Ti Hungaria
ket maysa kadagiti tallopulo a kadayegan a papanan dagiti turista iti lubong, a
mangawawis kadagiti 10.2 a riwriw a turista ti tunggal maysa a tawen (2011). Ti
pagilian ket pagtaengan ti kadakkelan a sistema ti rukib ti napudot nga ubbog
ken ti maikadua a kadakkelan a napudot a danaw iti lubong (Danaw Hévíz), ti
kadakkelan a danaw iti Tengna nga Europa (Danaw Balaton), ken ti kadakkelan a
masna a karuotan idiay Europa (Hortobágy).



https://ilo.wikipedia.org/wiki/Gambang

Ti gambang ket ti kimiko nga elemento nga addaan iti simbolo ti Cu (manipud ti
Latin: cuprum) ken atomiko anumero iti 29. Daytoy ket mabennat a metal nga
addaan iti termal ken elektrikal a konduktibidad. Ti puro a gambang ket
naalumaymay ken mabennat; ti nabiit a naisarsarang a rabaw ket agmaris iti
nalabbasit-naranghar. Daytoy ket naus-usar a konduktor iti pudot ken elektridad,
material iti panagbangon, ken laok dagiti nadumaduma nga aloy ti metal.

Ti metal ken ti aloyna ket naus-usaren kadagiti rinibo a tawtawen. Idi panawen
ti Romano, ti gambang ket naminmina idi idiay Cyprus, isu a ti taudan ti nagan
ti metal ket ti сyprium (metal ti Cyprus), ken kalpasanna ket naipangyababaan
iti сuprum. Dagiti kompuestona ket kadawyan a masarsarakan akas dagiti asin ti
gambang(II), a masansan a maammuan kadagiti maris iti asul wenno berde
kadagitimineral a kas ti asurita ken turkuesa ken kaaduanen iti pakasaritaan a
naus-usar a kas dagiti pigmento. Dagiti arkitektural a nabangon iti gambang ket
aglati a mangited iti berde a verdigris (wenno patina).

Ti gambang ket kammasapul iti amin a sibiag nga organismo a kas tugot a is
dietario a mineral gapu ta daytoy ket nangruna a konstituente ti kompleks ti
ensima ti pagangesan ti Sitokromo c oksidasa. Dagiti kangrunaan a lugar a
pakabirukan iti gambang iti tattao ket ti dalem, piskel ken tulang.



https://ilo.wikipedia.org/wiki/Dhaka

Ti Dhaka (Bengali: ঢাকা, pannakabalikas Panangibalikas a Bengali: [ˈɖʱaka]; dati
a naipaletra ti Dacca, nagnagan ti Jahangirnagar idi las-ud ti Mughal a panawen)
ket isu ti kapitolio ti Banglades ken ti kangrunaan a siudad ti Dhaka a
Pannakabingbingay. Ti Dhaka ket maysa a megasiudad ken maysa kadagiti kangrunaan
a siudad idiay Abagatan nga Asia. Daytoy ket mabirukan idiay igid ti Karayan
Buriganga. Ti Kalatakan Dhaka a Lugar ket addaan iti populasion iti agarup a 17
a riwriw manipud ti senso idi 2011, a mangaramid daytoy a primiero a siudad ken
metropolitan lugar idiay Banglades. Daytoy ket isu ti maika-9 a kadakkelan a
siudad iti lubong ken ti pay maika-28 kadagiti kapusekan ti populasion
kadagitisiuda iti lubong. Ti Dhaka ket naam-ammuan a kas ti Siudad dagiti
Meskita ken adda dagiti 400,000 a siklo a rickshaw ng agpatpataray kadagiti
kasadana ti inaldaw, ti siudad ket naipalplawagan pay a kas ti Kareton a
Kapitolio ti Lubong'.

Babaen ti panagturay ti Mughal idi maika-17 a siglo, ti siudad ket naam-ammuan a
kas ti Jahangir Nagar. Daytoy iti probinsial a kapitolio ken ti maysa a sentro
ti sangalubongan a panagltagilako ti koko. Ti moderno a siudad, nupay kasta, ket
nnagruna a naparang-ay idi babaen ti Britaniko a turay idi maika-19 a siglo, ken
nagbalin nga isu ti maikadua a kadakkelan a siudad idiay Bengal kalpasan ti
Calcutta (iti agdama ket ti Kolkata). Kalpasan ti Pannakabingay ti Bengal idi
1905, ti Dhaka ket nagbalin a kapitolio ti baro a probinsia ti Akin-daya a
Bengal ken Assam ngem napukawna daytoy a kasasaad a kas maysa a probinsial a
kapitolio kalpasan ti pannakawaswas ti pannakabingay idi 1911. Kalpasan ti
pannakabingay ti India idi 1947, ti Dhaka ket nagbalin a ti administratibo a
kapitolio ti Daya a Pakistan, ken kalpasan daytoy, idi 1971, ti kapitolio ti
nawaya a Banglades. Idi laud dagiti simmarsaruno a paset ti panawen, ti siudad
ket nakakita kadagiti sapsapsap riribuk; daytoy ket mairaman kadagiti adu a
panagipang-al ti linteg militar, ti panakairangarang ti panagwayawayas ti
Banglades, panagparukma ti milisia, dagiti pannakadadael idi las-ud ti gubat,
ken dagiti masna a didigra.

Ti moderno a Dhaka ket isu ti sentro ti politikal, kulturall ken ekonomiko a
biag idiay Banglades. Urayno ti bukodna nga urbano nga inprastruktura ket isu ti
karang-ayan iti pagilian, ti Dhaka ketagsagsabagaba manipud kadagiti urbano a
parikut a kas ti karugitan ken kaadu unay ti populasion. Kadagit kinaudi a
dekada, ti Dhaka ket nakakita ti pannakabaro ti pagluganan, pannakisinnarita ken
dagiti publuko nga obra. Ti siudad ket makaawawis kadagiti ganganaet nga
agpupuonan ken dagiti adadu a tomo ti komersio ken panaglaklako. Daytoy ket
makasansanay pay kadagiti adu nga iyuumay ti tattao manipud ti amin a paset ti
pagilian, daytoy ket naireporta a nakaaramid ti Dhaka ti kapardasan a
dumakdakkel a siudad iti lubong.



https://ilo.wikipedia.org/wiki/California

Ti California ket maysa nga estado idiay kalaudan iti Estados Unidos iti
America. Isu iti estado nga kaaduan ti tao, iti bilang ken iti paggapuanda nga
agsasabali a puli, ken iti geografiana. Makita ditoy iti kangatuan ken kababaan
nga punto iti buo ti kontinental nga Estados Unidos. No maisa nga nawaya a
pagilian iti California, isu iti maikalima a kadakkelan a ekonomia iti lubong.

Kitaem ditoy para iti dadduma pay nga informasion maipanggep dagiti puli iti
Estados Unidos.

Awan iti mabigbig nga kadakkelan a bileg ti puli iti California. Isu iti
maikatlo nga estado a dagiti minoria nga puli, no pagtitiponen, iti mayoria, kas
iti Hawaii ken New Mexico. Dagiti Puppuraw (saan nga Hispano) pay laeng iti
kadakkelan ngem saan nga isudan iti mayoria gapu iti pinagsangpet dagiti nagadu
nga imigrante iti Latino America ken Asia. Dagiti Hispano ket kakatlodan iti
populasion iti California, mapatta nga isuda iti agbalin nga mayoria iti estado
intono 2040. Iti California pay iti estado nga addaan iti maikadua a kadakkelan
a populasion kadagiti Asiano (masurotna iti Hawaii).

Kaaduan dagiti Mexicano ket agnanaedda idiay abagatan ken tengnga iti
California. Aleman ken Irish nga puli iti kaaduan kadagiti puppuraw ket
naiwarasda amin iti California. Dagiti Asiano ket aggigianda a kaaduan iti
ciudciudad ken masurot a purpurok iti San Francisco, Los Angeles ken San Diego.
Dagiti Intsik ken Filipino iti kadakkelan a populasion nga Asiano iti
California.

60.5% iti agnanaed iti California nga mangrugi iti tawen ti lima ket makasao iti
English idiay balayda ket 25.8% iti Espanol. Intsik iti maikatlo (2.6%), santo
Tagalog (2.0%) ken Vietnamese (1.3%). Nasurok nga sangagasut iti maibilang nga
patneng a pagsasao iti California, ususaren dagiti nabati nga grupo iti American
Indian. Kaaduan dagitoy ket matmatayen a pagsasao. Manipud 1986, English iti
ofisial nga pagsasao iti California.

Adda 478 a siudad iti California, kaaduan kadagitoy ket adda idiay maysa nga
metropolis iti estado. 68% iti populasion ti California ket agnaed idiay dua nga
kadakkelan a metropolis, iti Los Angeles Metro ken iti Lo-ok iti San Francisco.



https://ilo.wikipedia.org/wiki/Bisiesto_a_tawen

Ti bisiesto a tawen (Ingles: Leap year') ket maysa a tawen nga adda ti maysa a
nainayon nga aldaw, tapno maiyabot ti kalendario a tawen iti astronomia wenno
tiempo a tawen.Ngamin ket ti panawen wenno dagiti banbanag nga astronomia ket
saan nga agbalin manen iti sangabukel nga al-aldaw, ti kalendario nga adda ti
agpapada a bilang nga al-aldaw ti makatawen ket, iti aglabes a tiempo ket
maiyanod kadagiti bambanag a sipsiputenna. Ti panagikabil ti maysa pay nga aldaw
wenno maysa pay a bulan iti tawen, ti pinaka-iyanod na ket masimpa. Ti tawen nga
saan a tupuak ket makunkuna a kadawyan a tawen.

Kaspagarigan, ti kalendario a Gregoriano, ti bulan ti Pebrero ti bisiesto a
tawen ket adda ti 29 nga al-aldaw ngem ti kadawyan a bulan ket adda met laeng ti
28 nga al-aldaw, ket ti tawen ket adda dagiti 366 nga al-aldaw ngem ti kadawyan
a tawen ket adda laeng dagiit 365 nga al-aldaw.

Ti Pebrero 29 ket isu ti petsa nga agparang iti kada uppat a tawen, ken isu
daytoy ti makunkuna a bisiesto nga aldaw. Daytoy nga aldaw ket mainayon iti
kalendario tapno masimpa ti bisiesto a tawen, ngamin ket ti daga ket saanna a
palikmutan ti init iti husto a 365 nga al-aldaw.



https://ilo.wikipedia.org/wiki/Bietnam_a_Gubat

Ti Gubat ti Bietnam[A 3] ket maysa idi a Nalamiis a Gubat a panawen a suppiat ti
militar a rimsua idiay Bietnam, Laos, ken Cambodia manipud idi 1 Nobiembre
1955[A 1] aginggana ti Panakatnag iti Saigon odi 30 Abril 1975. Daytoy a gubat
ket sinarunona ti Umuna nga Indotsina a Gubat ken naglabana a nagbaetan ti
Amianan a Bietnam, ketn sinopurtaran babaen dagiti komunista a kumaduaanna, ken
ti gobierno ti Abagatan a Bietnam, a sinopurtaran babaen ti Estados Unidos ken
dagiti sabsabali a kontra-komunista a pagpagilian. Ti Viet Cong (makunkuna pay a
ti Sangauanag ti Nailaina Panagwayawaya, wenno NLF), ti maysa a nalagan a
naarmasan nga Abagtana Bietnam a tinengtengngel ti komunista a sapasap a
sanguanan, ket kaaduan a nakilablaban ti maysa a gerilia agubat a sumuppiat
kadagiti konta-komunista a pursa iti dayta a rehion. Ti Buyot dagiti Tattao ti
Bietnam (Buyot ti Amianan a Bietnam) ken nakisinnupiat kadagiti kaaduan a
kadawyan a gubat, nga adda dagiti panawen nagitalek kadagiti dadakkel a unit iti
gubatan. Ti E.U. ken dagiti puersa ti Abagatan a Bietnam ket nagitaltalekda
kadagiti Supremasia ti angin ken ti agparmek a kabilegan tapno agaramid kadagiti
agbiruk ken dadaelen nga operasion, a mairaman dagiti puersa ti daga, artileria,
ken dagiti panagpunta manipud iti tangatang.

Ti pannakakita ti gobierno ti E.U. ti panakibiang ti daytoy a gubat ket ti kasla
dalan a panagpawil ti panagraut dagiti komunista iti Abagatan a Bietnam a kas
paset ti nalawlawa nga estratehia iti panaglas-ud. Ti gobierno ti Amianan a
Bietnam ken Viet Cong ket nakitkitada daytoy a suppiat a kas maysa a kolonial a
gubat, nga immuna a nilabanan a maisuppiat ti Pransia, a sinuportaran babaen ti
Estados Unidos, ken kalpasan daytoy ti suppiatan a maipapan ti Abagatan a
Bietnam, a daytoy ket naipanunotanda a kas tirtiris nga estado ti Estados Unidos
. Dagiti Amerikano nga agbalbalakad a militar ket simmangpetda idi idiay Pranses
nga Indotsina a nangrugi idi 1950. Ti pannakairaman ti Estados Unidos ket
kimmaro idi kasapaan ti 1960, nga dagiti kaadu ti tropa ket natriple idi 1961
ken natriple manen idi 1962. Dagiti pananakigubat a unit ti Estados Unidos ket
nagrugida a naibaniaga idi 1965. Dagiti operasio ket naigay-at kadagiti
internasional a pagbeddengan, a dagitoy ket nakaro a binomba ti Laos ken
Cambodia. Ti Amerikano a pannakairaman ti daytoy a gubat ket kimmaro idi 1968,
iti panawen ti Tet a Panagraut. Kalpasan daytoy, dagiti puersa ti daga ti
Estados Unidos ket naininutda a naikkat a kas paset ti annuroten nga ammo a kas
ti Bietnamisasion. Uray pay no ti Paris a Panagtunos ti kappia, a pinirmaan
dagiti amin a nairaman idi Enero 1973, ti pannakilablaban ket nagtutuloy.

Ti pannakairaman ti Estados Unidos ket nagpatingga idi 15 Agosto 1973 a aks
nagbanagan ti Case–Church Panagpasayaat nga impasa ti Kongreso ti Estados
Unidos. Ti pannakatiliw iti Saigon babaen dagiti Buyot dagiti Tattao iti Bietnam
idi Abril 1975 ket nangmarka daytoy ti panagpatingga ti gubat, ken ti Amianan
ken Abagatan a Bietnam ket napagkaykaysa ti simmaruno a tawen. Ti gubat ket
gapuanan ti adu a bayad iti termino dagiti nadangran (kitaen ti Dagiti nadangran
ti Gubat ti Bietnam). Dagiti karkulo ti bilang dagiti soldado ti Bietnam ket
dagiti sibilian a natnatay ket agdumaduma manipud iti basbassit a maysa a riwriw
aginggana iti ad-adu ngem tallo a riwriw. Addda ti 200,000–300,000 a Kambodiano,
20,000–200,000 Laotiano, ken 58,220 a kamkamen dagiti serbisio ti Estados Unidos
ket natnatay pay iti daytoy a suppiat.[A 2]



https://ilo.wikipedia.org/wiki/Biag

Ti biag ket maysa a nakailasinan a mangisalumina dagiti banag nga adda kadagiti
panangisenial ken bukod a panagsaranay a pamay-an manipud kadagiti saan a
kastoy, no gaputa dagiti kastoy nga opisio ket nagsardengen (patay), wenno gapu
ta awananda kadagiti kastoy nga opisio ken nailasinda a kas inanimado. Ti
biolohia ket isu ti siensia a maipanggep ti panagadal ti biag.

Ti aniaman a kasigkay a sibibiag a sistema ket tinawtawagan ti maysa nga
organismo. Dagiti organismo ket mapanda kadagiti metabolismo, agtartaripatoda
kadagiti homeostasis, agtagikuada kadagiti kapasidad nga agpadakkel, msumongbat
kadagiti panagtignay, agpaadu ken, babaen ti masna a panagpili, makaampon
kadagiti enbironmentoda kadagiti agsasaruno a kaputotan. Dagiti ad-adu pay a
narikut nga organismo ket mabalinda ti makisinnarita babaen kadagiti nadumaduma
pamay-an. Dagiti nadumaduma a kita ti organismo ken mabirukan iti biospera iti
Daga, ken dagiti tagikua a sapasap kadagitoy nga organismo— ti mulmula, ay-ayup,
dagiti hongo, dagiti protista, arkea, ken bakteria—ket maysa a naibatay ti
karbon- ken danum a porma ti selula nga adda ti narikut nga organisasion ken ti
matawid a henetiko a pakaammo.

Dagiti sientipiko nga ebidensia ket nangisingsingasing a ti biag ket nangrugi
iti Daga idi agarup a3.5 bilion a tawtawen. Iti maysa a panagadal ti Dagiti
Nailian nga Instituto ti Salun-at, dagiti mannurat ket nagpanpanunotda a no ti
biolohiko a karikut ket umado unay iti las-ud ti ebolusion, ti biag ti law-ang
ket mabalin a nangrugi idi "10 bilion a tawtawen" - ti ad-adu ngem 5 bilion a
tawtawen sakbay a rimsua ti Daga. Nupay kasta, ti mekanismo babaen ti irurumsua
ti biag ditoy Daga ket di ammo urayno adu dagiti hipotesis a napagannurotan.
Manipud idin, ti biag ket nagbalin ti maysa nga adu ti panagdumadumaanna iti
porma, a dagiti biologo ket nangidasig kadagiti pagsasarunuan iti taxa. Ti biag
ket makaungar ket rumang-ay kadagiti nawatiwat a sakup kadagiti kasasaad. Ti
kaibuksilan ti biag—ti kinapangrunana, taudan, panggep, ken ti dumtengan a
nakaikarian—ket maysa a sentaral a konsepto ken salusod iti pilosopia ken
relihion. Ti pilosopia ken relihion ket ket nangidatonda kadagiti
panangipatpatarus no kasano ti pakainaigan ti biag iti pannkaparsua ken ti
kinaada ti rikna, ken kadagiti pakainaigan a banag a kas ti takder ti biag,
panggep, ti konsepto ti maysa adios wenno dagiti dios, ti maysa a kararua wenno
ti maysa a biag kalpasan ti ipupusay. Dagiti nadumaduma a kultura iti amin a
pakasaritaan ket addaanda iti nadumaduma nga arngian kadagitoy a banag.

Urayno ti kaadda ti biag ket napasingkedan laeng ditoy Daga, adu kadagiti
sientista ket namatmati a ti nainlangitan a biag ket saan a makaguyugoy, ngem
mabalin. Dagiti sabali a planeta ken dagiti bulan iti Sistema a Solar ket
nasuksukisoken para kadagiti ebidensia ti panagsuporta idi ti simple a biag, ken
dagiti gandat a kas ti SETI ket nangpadas a mangkita kadagiti panangirangarang
manipud kadagiti mabalin a sibilisasion dagiti taga sabali a daga. Segun ti
panspermia a hipotesis, ti biag iti Daga ket mabalin a nagtaud manipud kadagiti
layap a nagiwarwaras kadagiti organiko a molekula wenno ti simple a biag nga
immuna a rimsua iti sabali a lugar.

Adda dagiti kasapaan a teoria iti biag ket dagidi materialista, a
nagtengtengngel a ti amin nga adda ket banaga banag, ken ti biag ket isu laeng
ti narikut a porma wenno pannakaurnos iti banag. Ni Empedocles (430 BC) ket
nangsuppiat a ti amin a banag iti law-ang ket naaramid kadagiti panagtitipon
dagiti uppat nga eternal nga "elemento" wenno "dagiti ramut ti amin": daga,
danum, angin, ken apuy. Amin a pangbalbaliw ket naipalplawag babaen ti
pannakaurnos ket pannakaurnos manen kadagitoy nga uppat nga elemento. Dagiti
nadumaduma a porma iti biag ket gapuanan babaen ti maysa a nasayaat a
panaglalaok dagiti elemento.

Ni Democritus (460 BC) ket nagpanpanunot a ti kamamsapulan a pannakailasin ti
biag ket isu ti kaadda ti kararua. Kasla met laeng dagiti taga-ugma a mannurat,
isu ket nangpadpadas a nangipalpalawag ti pannakaaramid ti maysa a sibibiag a
banag. Ti panangipalpalawagna idi ket dagiti naapuyan nga atomo ket isu ti
mangaramid ti kararua iti isu met laeng a pamay-an a dagiti atomo ken kodapis a
pakabilangan para kadagiti sabali a banag. Isu ket nangiyunay-unay iti apuy gapu
ti makitkita a pannakainaigan ti baetan ti biag ken pudot, ken gapu ta ti apuy
ket aggunay.

Ti mekanistiko a materialismo a nagtaud iti taga-ugma a Gresia ket napaungar idi
ken binaliwan babaen ti maysa a Pranses a pilosopo a ni René Descartes, nga isu
ket nagtengtengngel idi a dagiti ayup ken tattao ket naaramid dagiti parte a no
agtitiponda ket agannongda a kas maysa a makina. Idi maika-19 a siglo, ti
panagpasayaat iti selula a teoria iti bilolohiko a siensia ket nangaw-awis iti
daytoy a panirigan. Ti ebolutionario a teoria ni Charles Darwin (1859) ket maysa
a mekanistiko a panangipalplawag para iti taudan dagiti sebbangan babaen ti
pamay-an ti masna a panagpili.

Ti Hilomorpismo ket teoria (nagtaud kenni Aristoteles (322 SK)) a dagiti amin a
biag ket panaglalaok ti banag ken porma. Ti biolohia idi ket maysa kadagiti
nangruna nga interesado, ken adda idi dagiti adu a material iti biolohia
kadagiti sinursuratna a maipanggep ti sibibiag a parsua. Iti daytoy a panirigan,
amin a banag iti material nga uniberso ket addaan dagitoy ti banag ken porma,
ken ti porma ti sibibiag a parsua ket ti kararuana (Griego psyche, Latin anima).
Adda dagiti tallo a kita ti kararua: ti kararua ti mula ti mulmula, a gapuanan
ti idadakkelda ken panaglungsot ket bukbukodanda a pakataraonan, ngem saan a
gapu ti panagkuti ken panagrikna; ti kararua ti ayup, a gapuanan dagiti ayup nga
agkuti ken makarikna; ken ti kararu a rasional, nga isu daytoy ti taudan ti
pakinakem ken panagrason, a (namatmatian ni Aristoteles) mabirukan laeng iti
tao. Ti tunggal maysa a nangatngato a kararua ket adda dagiti gupitna manipud ti
nabab-baba. Namatmati ni Aristoteles a bayat a rumsua dagiti banag nga awan
pormana, saan a rumsua ti porma nga awan banagna, ken isunga ti kararua ket saan
a mabalin a rumsua nga awan bagina.

Daytoy a naibagbaga ket maitunos iti teleolohiko a panangipalpalawag iti biag, a
pakaibilangan ti penomena kadagiti termino ti panggep wenno kadagusan ti gandat.
Isunga ti kinapuraw ti dutdot ti polar nga uso ket naipalawag babaen ti
panggepna iti parawpaw. Ti turong ti gapuanan (manipud timasakbayan ken
napalabas) ket maisuppiat iti sientipiko nga ebidensia para ti masna a
panagpili, a mangipalplawag kadagiti pagbanagan kadagiti termino iti napalabas a
gapuanan. Dagiti biolohiko a langa ket naipalplawag babaen ti panagkita kadagiti
kasayaatan a resulta ti masakbayan, ngem babaen ti panagkita kadagiti napalabas
nga ebolusionario a pakasaritaan ti sebbangan, a nakaiturongan ti masna a
panagpili kadagiti langa a nasalsalusod.

Ti bitalismo ket isu ti pammati a ti pamunganayan ti biag ken saan a material.
Daytoy ket nagtaud kenni Stahl (maika-17 a siglo), ket nagtengtengngel ti daytoy
a panirigan aginggana idi tengnga ti maika-19 a siglo. Daytoy ket kinaynayat
dagiti pilosopo a kas kenni Henri Bergson, Nietzsche, Wilhelm Dilthey, dagiti
anatomo a kas kenni Bichat, ken kimiko a kas kenni Liebig. Ti bitalismo ket
nangiramraman ti kapanunotan nga adda idi ti kammasapulan a paggiddiatan ti
organiko ken inorganiko a material, ken ti pammati a ti organiko a material ket
mabalin laeng a maala manipud kadagiti sibibiag a banag. Daytoy ket naisupapak
idi 1828, idi ni Friedrich Wöhler ket insaganana ti urea manipud kadagiti
inorganiko a materiales. Daytoy Wöhler a sintesis ket naikedkeddeng a ti
nangrugian ti moderno nga organiko a kimika. Daytoy ket nangruna iti
pakasaritaan gapu ta immuna a napataud ti organiko a kompuesto manipud kadagiti
inorganiko a reaktibo

Idi las-ud ti tawtawen ti 1850, ni Helmholtz, nga inpakpakauna babaen ni Mayer,
ket nangipakpakita nga awan ti mapukaw nga enerhia iti panaggunay ti piskel,
nangisingasing daytoy nga awan dagiti "nangruna a puersa" a naken a mangkuti ti
maysa a piskel. Isu dagitoy a resulta ti panagbaybayan ti sientipiko a
panagay-ayat kadagiti teoria ti bitalismo, ngem daytoy a pammati ket nagtultuloy
kadagiti pseudosientipiko a teoria a kas ti homeopatia, a nagipatpatarus
kadagiti sakit ken dagiti kirokiro a kas gapuanan babaen dagiti disturbo iti
maysa a naipagpagarup a nangruna a puersa wenno peursa ti biag.

Karit kadagiti sientista ken dagiti pilosopo ti mangipalawag ti biag kadagiti
nalawag a termino. Daytoy ket narigat gapu ta ti biag ket maysa a proseso, ken
saan a puro a sustansia. Ti ania man a panangipalplawag ket nasken a nalawa a
makaanay a mansakop iti amin a biag nga ammo tayo, ken nasken a sapasap a
makaanay tapno mangiraman ti biag a mabalin a kammasapulan a maigiddiat manipud
ti biag iti Daga.

Ti ebidensia ket mangisingasing a ti biag iti Daga ket ket mabalin a rimsua idi
3.7 bilion a tawtawen, a dagiti kaduogan a tugot ti biag a nabirukan kadagiti
posil a napetsaan manipud idi 3.4 bilion a tawtawen. Iti maysa nga inadal babaen
ti Dagiti Nailian a Patakder ti Salun-at, dagiti mannurat ket nangipagpagarup a
no ti biolohiko a karikut ket umadu unay iti las-ud ti ebolusion, ti biag iti
law-ang ket mabalin a ganganai a nangrugi idi 10 bilion a tawtawen - dagiti
bilion a tawen sakbay a rimsua ti Daga, a nagisingasing a ti Daga ket minulaan
babaen ti panspermia wenno naidagusan a panspermia. Amin a naam-ammuan a porma
ti biag ket makibinningay kadagiti kammasapulan a mekanismo ti molekula, a
mangipakpakita ti sapasap a tinaudan; naibatay kadgitoy a panagpalpalaiiw,
hipotesis iti tinaudan ti biag ket mangpadas a mangbiruk ti mekanismo a
mangipalawag ti pannakaporma ti maysa a unibersal a sapasap a tinaudan, manipud
kadagiti simple nga organiko a molekula babaen ti kasakbayan ti selula a biag
aginggana kadagiti protoselula ken metabolismo. Nabingbingayen dagiti modelo a
katkategoria ti "immuna ti gene" ken "immuna ti metabolismo", ngem ti kinaudi a
pagduyosan ket ti irurumsua kadagiti hibrido a modelo a mangitipon kadagitoy dua
a kategoria.

Dagiti sibibiag nga organismo ket agsintesadoda kadagiti protina, ken dagitoy
ket dagiti polimero dagiti amino asido nga agus-usar kadagiti panangiyammo a
naikodigo babaen ti deoksiribonukleiko nga asido (DNA). Ti sintesis ti protina
ket buklen dagiti intermediario a ribonucleiko asido (RNA) a polimero. Ti maysa
a posibilidad no kasano a nangrugi ti biag ket ti pannakaiyuna dagiti gene, ken
sinaruno dagiti protina; ti alternatibo ket maibaga nga immuna dagiti protina
kalpasanna dagiti gene.

Nupay kasta, gapu ta dagiti gene ken dagiti protina ket nasken tapno mapataud ti
tunggal maysa kadagitoy, ti parikut a panangikeddeng no ania ti immuna ket kasla
ti manok wenno ti itlog. Kaaduan kadagiti sientista ket nangampon ti hipotesis a
gapu iti daytoy, saan a mabalin a dagiti gene ken dagiti protina ket nawayada a
rimsua.

Isu a ti posibilidad nga immuna nga insingasing babaen ni Francis Crick, ket isu
ti biaga a naibatay iti RNA, nga addaan kadagiti kasla DNA a tagikua ti
panagipenpen ti pakaammo ken dagiti kataliktiko a tagikua dagiti dadduma a
protina. Daytoy ket tinawtawagan ti RNA a hipotesis ti lubong, ken daytoy ket
sinuportaran babaen ti panagpalplaiiw nga adu kadagiti kritikal a komponente
dagiti selulaa (dagiti kabuntogan a nagbaliw) ket kaaduan a buklen dagitoy ti
RNA. Ken dagiti pay kritikal a kumaduaan a banag ti (ATP, Acetyl-CoA, NADH,
kdpy.) ket mabalin dagitoy a nukleotides wenno dagiti sustansia a nalawag a
maikabagian kaniada. Dagiti kataliktiko a tagikua ti RNA ket saan pay idi a
naipakpakita idi immuna a naisingasing ti hipotesis, ngem pinasingkedan daytoy
babaen ni Thomas Cech idi 1986.

Ti maysa a parikut ti lubong ti RNA a hipotesis ket ti sisntesis ti RNA manipud
ti simple nga inorganiko a tinaudan ket narigrigat ngem kadagiti organiko a
molekula. Ti maysa arason ti daytoy ket dagiti tinaudan ti RNA ket natalinaayda
unay ken nabuntogda a makitinnignay iti tunggal maysa babaen kadagiti ambiente a
kasasaad, ken naisingasingen a dagiti sibibiag nga organismo ket mangbukel
kadagitoy iti tunggal maysa a molekula sakbay ti RNA. Nupay kasta, ti nagballigi
a sintesis dagiti dadduma a molekula ti RNA babaen kadagitoy nga adda a kasasaad
sakbay ti biag iti Daga ket nagun-oden babaen ti pananginayon kadagiti
alternatibo a tinaudan iti naisangayan ngaurnos iti tinaudan ti pospato nga adda
kadagiti amin a reaksion. Daytoy a panagadal ket mangpabalin ti hipotesis ti
lubong ti RNA.

Dagiti heolohiko a natakuatan idi 2013 ket nangipakpakita a ti reaktibo a
sebbangan ti posporo (kasla ti pospito) ket adu dagitoy iti taaw sakbay idi 3.5
Ga, ken ti Schreibersita ket nalaka a makitinnignay iti naibatay ti danum a
glycerol tapno agpataud ti pospito ken glycerol 3-pospito. Daytoy ket
naipagpagarup a ti aglaon ti Schreibersita a meteorites manipud ti Naladaw a
Nakaro a Panagbomba ket mabalin a nakaited ti nasapa a napabassit a posporo, a
mabalin nga agtignay kadagiti prebiotiko nga organiko a molekula tapno mangporma
kadagiti posporilado a biomolekula, a kasla ti RNA.

Idi 2009, dagiti eksperimento ket nangipakita ti Darwinio nga ebolusion iti
maysa a dua ti komponente a sistema dagiti ensima ti RNA (ribosima) in vitro. Ti
obra ket naaramid iti laboratorio ni Gerald Joyce, a nangibagbaga, "Daytoy ti
immuna a kas pagarigan, iti ruar ti biolohia, ti ebolusionario a panagampon ti
maysa a sistema ti molekular a henetiko."

Dagiti prebiotiko a kompuesto ket mabalin nga adda kadagiti ekstraterestial a
tinaudan. Dagiti natakuatan ti NASA idi 2011, a naibatay kadagiti panagadal
kadagiti meteorite a mabirukan iti Daga, ket mangisingasing a dagiti kompuesto
ti DNA ken RNA (adenine, guanine ken dagiti maikabagian nga organiko a molekula)
ket mabalin a naporna iti akinruar a limbang.



https://ilo.wikipedia.org/wiki/Australia_(kontinente)

Ti Australia ket isu ti kabassitan a kontinente iti lubong, a naglaon ti
kangrunaan a daga ti Australia ken dagiti asideg nga is-isla a mairaman ti
Tasmania, New Guinea, ti Is-isla ti Aru ken Is-isla ti Raja Ampat. Ti Australia
ken dagitoy nga asideg nga is-isla, ket paset amin ti agpadpada a heolohikal a
bagbagi ti dagdaga, ket naisina babaen dagiti baybay a nagyanan ti kontinental a
samang — ti Baybay Arafura ken ti Nailet a Baybay a Torres a nagbaetan ti
Australia ken New Guinea, ken Nailet a Baybay a Bass a nagbaetan ti kangrunaan a
daga ti Australia ken Tasmania.

Idi kaadalem ti baybay ket ababaw idi panawen ti Panawen ti yelo a Pleistoseno,
a mairaman ti kinaudia a kaaduan a glasier idi 18,000 BC, dagiti dagdag ket
nagpormada iti maymaysa, ken agnanayon a bagbagi ti dagdaga. Iti lasud ti
napalabas a sangagasut a tawtawen, dagiti panagadalem ti agpang ti baybay ket
nalayusan na dagiti ababa a dagdaga ken naisina ti koninente iti tatta a nga
aldaw a nababa a natikag aginggana ti natikag bassit a kangrunaan a daga ken ti
kabanbantayan nga is-isla iti New Guinea ken Tasmania.

Iti heolohia, ti kontinente maigay-at iti igid ti kontinent a samang, nga tatta
dagiti naisina a daddaga ket maipanunutan pay laeng a kontinente. Gapu ti
panakaiwarwars ti mulmula ken ayayup a naiballasiw ti maymasa a Pleistoseno a
bagbagi ti dagdaga dagiti naisina a dagdaga ket addaan da ti maikabagian a
biota.

Ti New Zealand ket saan nga adda iti daytoy a kontinental a samang ngarud ket
daytoy ket saan a paset iti kontinente iti Australia ngem daytoy ket paset iti
limned a kontinente ti Zealandia. Ti Zealandia ken Australia ket paset dagitoy
iti nalawlawa a rehion a naamammoan a kas iti Oceania wenno Australasia. Ti
Australia ket sagpaminsan pay a maammuan iti teknikal a panaglaon babaen
kadagiti nagan a Sahul, Australinea ken Meganesia.



https://ilo.wikipedia.org/wiki/Ulep

Iti meteorolohia, ti ulep ket isu ti makitkita a masa iti likido a tedted wenno
dagiti nayelo a kristal a naaramid iti danum wenno dagiti nadumaduma a kimika a
naibitin iti atmospera iti ngato ti rabaw iti maysa a planetario a bagi. Dagitoy
a naibitin a partikula ket makunkuna pay a a kas dagiti aerosol. Dagitiulep iti
atmospera ti Daga ket inad-adal iti pisika ti ulep a sanga iti meteorolohia.
Dagiti dua a proseso, a mabalin nga agtignignay dagitoy, ket mabalin a
pakaiturongan a pakasagepsepan ti angin; a mangpalamiis ti angin nga manginayon
ti alibungubong ti danum iti angin. Iti sapasap, ti presipitasion ket matnagto
iti rabaw; ti maysa a mailaksid ket ti virga, a bumawbaw sakbay a maabutanna ti
rabaw.

Ti internasional a sistema ti panangidasig ti ulep ket naibatay iti kinapudno a
ti ulep iti pangibatayan a pormada ket makaipakita iti nawaya a konbektibo nga
agpangato nga idadakkel a kas ti cumulus, ket agparang kadagiti saan a
konbektibo a natuonan a sabanas a kas ti stratus, wenno mangala ti porma
kadagiti kasla bedbed ti naingpis a sagut, a kas iti kaso ti cirrus.



https://ilo.wikipedia.org/wiki/Telebision

Ti telebision (TV) ket ti telekomunikasion a pamay-an para iti panagiwaragawag
ken panangawat kadagiti ladawan a mabalin a monokromo (nangisit ken puraw) wenno
namarisan, nga adda wenno awan ti maikuyog nga uni. Ti "yelebision" ket mabalin
pay a mangibaga ti naisangayan a alikamen a telebison, programa ti telebision,
owenno panagiwaragawag ti telebision.

Ti etimolohia ti balikas ket adda ti naglalaok a taudan iti Latin ken Griego, a
ti kaibuksilanna ket "adyu a pannakakita": Griego tele (τῆλε), adayo, ken Latin
visio, kita (manipud ti video, vis- tapno kitaen, wenno buyaen).

Ti komersial a magun-od manipud idi naladaw a tawtawen ti 1920, ti alikamen a
telebision ket nagbalbalinen a masansan iti balbalay, dagiti negosio ken dagii
patakder, ken naisangayan a kas pamay-an para iti panangipaskil, ti taudan ti
panagpalpaliwa, ken damdamag. Manipud idi tawtawen ti 1950, ti telebision ket
isu idin ti pamay-an para iti panagsukog ti publiko a kananakem. Manipud idi
tawtawen ti 1970, ti pannakagun-od kadagiti video cassette, dagiti laserdisc,
dagiti DVD ken tattan dagiti Blu-ray Disc ket nagresultaan ti alikamen a
telebison ket masansanen nga inus-usar para iti panagbuya ti nairekord ken ti
pay naiwaragawag a material. Kadagiti kinaudi a tawwn, ti Internet a telebision
ket nakakitkitan ti pannakaadu ti telebision a magun-od babaen ti Internet
babaen dagiti serbiso a kas ti iPlayer ken Hulu.



https://ilo.wikipedia.org/wiki/Presidente

Ti presidente ket maysa a daulo iti maysa nga organisasion, kompania, timpuyog,
kappon ti komersio, unibersidad, wenno pagilian.

Iti etimolohia, ti presidente ket isu ti mangiturong, isu ti agtugtugaw a
mangidaulo (manipud ti Latin a pre- "sakbay" + sedere "agtugaw"; a nakaited ti
termino a praeses). Iti kasisigud, ti termino ket nangitudtudo iti
mangiturturong nga opisial iti seremonia wenno timpuyogan (a kas ti,
mangipangulo), ngem tattan ket kadawyan daytoy a mangitudtudo iti maysa nga
opisial. Kadagiti dadduma pay a banag, ti "Presidente" tatta nga aldawen ket
maysa a sapsap a titulo para kadagiti daulo ti estado kadagiti kaaduan a
republika, urayno dagitoy ket nadayeg a nabutosan, napili babaen ti lehislatura
wenno babaen ti espesial nga elektoral a kolehio.

Dagiti presidente kadagiti pagilian nga adda ti maysa a demokratiko wenno
representatibo a porma iti gobierno ket kadawyanda a mabutosan para iti
naisangsangayan a paset ti panawenna ken dagiti dadduma pay a kaso mabalinda a
mabutosan manen babaen ti isu met laeng a pamay-an a naikadutokanda, a kas ti.
kadagiti adu a pagilian, dagiti periodiko a nadayeg a panagbutos. Dagiti bileg a
naited kadagiti kastoy a presidente adu kadagiti paggidiatanda. Adda dagiti
panakapresidente, a kas ti Irlandia, ket kaaduan apangseremonia laeng, ngem
dagiti dadduma pay a sistema ket mangitedda ti Presidente kadagiti adu a bileg a
kasla dagiti panagidutok ken panagikkat kadagiti Kangrunaan a Ministro wenno
dagiti gabinete, ti bileg a mangirangarang ti gubat, ken dagiti bileg ti beto
iti lehislasion. Kadagiti adu a pagilian ti Presidente ket isu pay ti Nangruna a
Komandante iti siiigam a buyot ti pagilian, ngem daytoy manen ket mabalin a
sumakop manipud kadagiti seremonia a papel aginggana ti adu a katurayan.

Dagiti estado nga adda ti presidente a sistema iti gobierno, ti presidente ket
mangisanay dagiti pamay-an iti Daulo iti Estado ken Daulo iti Gobierno, a kas
dagiti mangidagus ti ehekutibo a sanga ti gobierno.

Dagiti presidente iti daytoy a sistema ket mabalinda a naidagusan a nabutosan
babaen ti nadayeg a butos wenno saan a dagus a panagbutos babaen ti maysa nga
elektoral a kolehio wenno dagiti sabali pay a demokratiko a nabutosan a bagi.

Idiay Esatdos Unidos, ti presidente ket saan a dagus a nabutosan babaen ti
Elektoral a Kolehio a binuklan dagiti agpilpili a pili babaen dagiti agbutbutos
iti panagbutos ti presidente. Iti kaaduan kadagiti estado ti Estados Unidos, ti
tungngal maysa nga elektura ket maikeddeng ti panagbutos para iti nainaganan a
kandidato a naikeddeng babaen ti nadayeg a butos kadagiti tungngal maysa nga
estado, tapno dagiti tattao, iti panagbutos para iti tungngal maysa nga
elektura, ken kasla pagbanaganare ti panagbutos para iti kandidato. Nupay kasta
gapo kadagiti nadumaduma a rason dagiti bilang ti elektura maiparabor iti
tungngal maysa a kandidato ket mabalin a saan a maibagay iti nadayeg a butos.
Isu a dagiti uppat nga asideg a panagbutos ti presidente ti Estados Unidos
(1824, ti 1876, ti 1888, ken ti 2000), ti kandidato nga adda kadagiti kaaduan a
nadayeg a butos ket naabak ti butos.

Idiay Mehiko, ti presidente ket dagus a mabutosan para iti innem a termino baben
ti nadayeg a butos. Ti kandidato a managabak kadagiti kaaduan a butos ket mapili
a presidente uray no awan ti patingnga a kaaduan. Ti presidente ket mabalin a
saanen a makaala iti sabali a termino. Dagiti 2006 a Mehikano a panagbutos ket
adda dagiti nakarit a panakibinglay, dagiti elektoral a nagbanagan ket
mangipakita ti bassit a naggiddiatan a nagbaetan kadagiti dua a kaaduan a
nakaala iti butos a kandidato ken ti naggiddiatan ket agarup laeng a 0.58% a
dagup ti butos. Ti Pederal Elektoral a Tribunal ket nangirangarang ti napili a
Presidente kalpasan ti kontrobersial a leppas ti panagbutos a pamay-an.

Idiay Brasil, ti presidente ket dagus a mabutosan para iti upat a tawen atermino
baben ti nadayeg a butos. Ti maysa a kandidato ket nasken nga adda ti 50%
kadagiti pudno a butos. No awan ti kandidato a makagun-od ti kaaduan kadagiti
butos, addanto ti maysa a panagbutos manen a nagbaetan dagiti dua a kandidato.
Manen, ti maysa a kandidato ket makasapul ti maysa a kaaduan iti butos tapno
mapili. Idiay Brasil, ti presidente ket saan a mabalin a mabutosan ti ad-adu
ngem dua nga agsasaruno a termino, ngem awan ti limitado ti bilang iti termino
nga agserbi ti maysa a presidente.

Adu kadagiti pagilian ti Abagatan nga Amerika, Tengnga nga Amerika, ken Aprika
ket agsurot ti presidente a modelo.



https://ilo.wikipedia.org/wiki/Piano

Ti piano ket instrumento ti musika a maay-ayam nga agusar ti teklado. Daytoy ket
kaaduan a maus-usar iti klasikal ken musika a jazz para kadagiti solo
panagpabuya, grupo a panag-usar, musika ti kamara ken akompania ken para iti
panagpartuat ken ensayo. Urayno ti piano ket saan a nalaka a mabagkat ken
masansan a nangina, ti bersatilidadna ket kadayegna ket nakaaramid daytoy ti
maysa kadagiti kaaduan a naamammuan nga intrumento ti musika iti lubong.

Ti panagpandag ti tekla iti teklado ti piano ket gapuanan ti nataparan a
(kadawyan nga iti pieltro) a martilio ti mangpunta kadagiti paslep a kuerdas.
Dagiti martilio ket agballatekda, ken dagiti kuerdas ket agtuloyda nga
agpigerger iti bukodda a prekuensia ti aweng. Dagitoy a panagpigerger ket maipan
babaen ti rangtay iti kaha ti aweng a nasaysayaat a panangisilpo ti akostika nga
enerhia iti angin. Napigpigsanto ti uni ngem ti dagus a mapataud dagiti kuerdas.
No maibbatan ti kuerdas, ti apagador ket mangpasardeng ti panagpigerger ken uni
ti kuerdas.

Ti balikas a piano ket naipangyababaan manipud ti porma ti pianoforte (PF), ti
Italiano a balikas paara it intrumento (a nagtaud met manipud kadagiti dati a
termino ti gravicembalo col piano e forte ken fortepiano). Dagiti Italiano a
termino ti musika iti piano ken forte ket mangibaga ti "naalumaymay" ken
"napigsa", iti daytoy a kontesto a mangibagbaga kadagiti paggigiddiatan iti
kapigsa ti uni a patauden ti instrumento a maisungbat iti sag-id kadagiti tekla
ti agpiano: ti kinapardas ti panagpandag ti tekla, kapigsa ti puersa a
panagpunta ti martilio kadagiti kuerdas, ket napigpigsanto ti uni iti nota a
mapataud.



https://ilo.wikipedia.org/wiki/Papel

Ti papel ket ti naingpis a materiales a napataud babaen ti panagtalmeg kadagiti
nabasa a sagut, kadawwan daytoy a ti ubaas a selulosa a nagtaod manipud ti
tarikayo, dagiti rutay ken dagiti ruot, ken ti panangipamaga kadagitoy kadagiti
nalap-it a sabanas.

Ti papel ken proseso ti ubaas a panagaramid ti papel ket naibagbaga a napartuat
idiay Tsina idi las-ud ti nasapa a maikadua a siglo AD, ken mabalin a nasapsapa
ngem ti tawen ti 105 A.D., babaen ti korte ti eunuko Cai Lun ti Han , urayno ti
kasapaan nga arkeolohiko dagiti pirgis ti papel ket nagtaud manipud ti maika-2 a
siglo SK idiay Tsina.

Ti moderno nga industria ti ubaas ken papel ket global, a ti Tsina ket isu ti
mangiyun-una ti panagpataud keb ti Estados Unidos ti sumarsaruno.

Ti kaduogan a naamammuan kadagiti arkeolohiko a pirgis ti asideg a simmarunuan
ti moderno a papel ket idi maika-2 a siglo SK idiay Tsina. Ti ubaas a proseso ti
panagaramid ti papel ket naigupit kenni Cai Lun, ti maika-2 a siglo AD a korte
ti eunoko ti Han. RTi papel ket nasayaat a sukat ti seda kadagiti adu a
pangipakatan, ti Tsina ket mabalin a makailuas kadagiti adu a kantidad ti seda,
ken nakatulong daytoy iti Nabalitokan a Panawen.

Ti papel ket naiwarwaras manipud iti Tsina babaen ti Tengnga a Daya aginggana ti
mediebal nga Europa idi maika-13 a siglo, nga idiay ti ti nakabangonan dagiti
nabilegan ti danum a molino ti papel. Idi maika-19 a siglo, ti industrial a
panagaramid daytoy ket nangipababab ti pategna, ken nangpakabael ti masa a
panangisinnukat ti pakaammo ken nakatulong ti adu kadagiti panagsikko ti
kultura. Idi 1844, ti Kanadiano nga inbento a ni Charles Fenerty ken ti Aleman a
ni F.G. Keller ket nawayada a nagparang-ay ti proseso para iti panag-ubaas
kadagiti sagut ti tarikayo.

Ti balikas a "papel" ket etimolohiko a nagtaud manipud ti Latin ti papiro, a
nagtaud met manipud ti Griego ti πάπυρος (papuros), ti balikas para iti mula a
Cyperus papyrus . Ti papiro ket isu ti napuskol, kasla papel a materiales a
napataud manipud ti amag ti mula a Cyperus papyrus nga inus-usar idi taga-ugma
nga Ehipto ken dagiti dadduma a kultura ti Mediteraneo para iti panagsurat
sakbay ti panangipaammo ti papael iti Tengnga a Daya ken Europa. Urayno ti
papael ket etimolohiko a nagtaud manipud ti papiro, dagitoy dua ket adu ti
paggiddiatanda a napataud ken ti panagrang-ay ti moderno a papel ket mailasin
manipud ti panagrang-ay ti papiro. Ti papiro ket "laminado dagiti masna a mula,
bayat a ti papel ket napataud manipud kadagiti sagut a dagiti tagikuada ket
banaliwan babaen ti panangiyuper a panagpalukneng wenno panagwarwara.



https://ilo.wikipedia.org/wiki/Niger

Ti Niger (Panangibalikas a Pranses: [niʒɛʁ], ngem sagpaminsan a binalbalikas a
kas ti /niːˈʒɛər/ wenno i/ˈnaɪdʒər/), opisial a ti Republika ti Niger, ket maysa
a napalikmutan ti daga a pagilian idiay Akinlaud nga Aprika, a nanaganan manipud
ti Karayan Niger. Daytoy ket bineddenganti Nigeria ken Benin iti abagatan, ti
Burkina Faso ken Mali iti laud, ti Arhelia ken Libya iti amianan ken ti Chad iti
daya. Ti Niger ket sakupenna ti daga ti gangani a 1,270,000 km2, a mangaramid
daytoy ti kadakkelan a pagilian idiay Akinlaud nga Aprika, nga addaan iti
sumurok nga 80 porsiento ti dagana ti nasakupan ti desierto ti Sahara. Ti
kaaduan nga Islamiko a populasion ti pagilian iti sumurok a 15,000,000 ket
kaaduan a nairumpuok idiay adayo nga abagatan ken laud ti pagilian. Ti
kapitoliona a siudad ket ti Niamey, a mabirukan daytoy idiay adayo nga abagatan
a laud a suli ti Niger.

Ti Niger ket maysa a rumangrang-ay a pagilian, ken agkankanayo a mairangranggo a
kas maysa kadagiti kababaan a ranggo ti Pagsurotan ti Panagrangrang-ay ti Tao
(HDI) ti Nagkaykaysa a Pagpagilian, daytoy ket maika-186 kadagiti 187 a
papagilian idi 2011. Kaaduan kadagiti saan a disierto a paset ti pagilian ket
madangran babaen ti periodiko nga igaaw ken desertipikasion. Ti ekonomia ket
naipatengnga iti pagbiagan ken adda dagiti mailuwas nga agrikultura a nairumpuok
kadagiti nalames a daga ti abagatan, ken dagiti mailuwas a naata a material, a
naipangpangruna ti mineral ti uranio. Ti Niger agtultuloy a nalaplappedan babaen
ti panakapalimutanna ti daga a puestona, ti disierto a kadagaan , ti saan a
nasayaat nga edukasion ken ti kapanglaw ti tattaona, ti kaawan dagiti
inprastruktura, saan a nasayaat a panagaywan ti salun-at, ken dagiti
panakadaddadael ti enbironmento.

Ti Nigerieno (/niːˈʒɛəriən/ wenno pannakaibalikas: /naɪdʒɪrɪˈɛn/) a kagimongan
ket mangipakpakita ti dibersidad a naala manipud ti atiddog a pakasaritaan
kadagiti nadumaduma nga etniko a grupo ken dagiti rehion ket ti ababa
pannakainaigda nga agtataeng iti agmaymaysa nga estado. Iti naipakasaritaan, ti
tattan a Niger ket adda idi kadagiti igigid ti nadumaduma a dadakkel nga estado.
Manipud idi panakawayana, dagiti Nigerieno ket nagtataengda kadagiti lima a
batay-linteg ken tallo a paset ti panawen ti milisia a turay. Kalpasan ti kudeta
ti militar a kudeta idi 2010, ti Niger ket nagbalinen a maysa a demokratiko, ken
adu a partido nga estado. Kaaduan ket agtataeng kadagiti lugar ti away, ken
addaanda iti bassit panakastrek kadagiti nangato a pagadalan.

Midia a mainaig iti Niger iti Wikimedia Commons Dagiti obra a mainaig iti Niger
iti Wikisource (Ingles)



https://ilo.wikipedia.org/wiki/Nicolaus_Copernicus

Ni Nicolaus Copernicus (Aleman: Nikolaus Kopernikus; Italiano: Nicolò Copernico;
Polako:  Mikołaj Kopernik (tulong·paammo); idi ubing, Niclas Koppernigk;
19 Pebrero 1473 – 24 Mayo 1543) ket maysa a Renasimiento nga astronomo ken ti
immuna a tao a nagannnurot to konprehensibo a heliosentriko a kosmolohia a
nangiyakar ti Daga manipud ti tengnga ti law-ang.

Ti napaut a panawen a libro ni Copernicus, a De revolutionibus orbium coelestium
(Dagiti Rebolusion ti Nainlangitan nga Espera), a naipablaak sakbay a pimmusay
idi 1543, ket kankanayon a naipanpanunotan a kas ti pangrugian a puntos ti
moderno nga astronomia ket ti panangilawlawagan ti epipania a nangrugian ti
sientipiko a rebolusion. Ti heliosentriko a modelona, nga adda ti Init iti
tengnga ti law-ang, ket nangipakpakita a dagiti napalpaliiw a panagkutkuti
dagiti nainlangitan a banag ket mabalin a maipalpalawag a saan nga ikabil a
natalinaay ti Daga iti tegnga ti law-ang. Ti obrana ket nagparugso kadagiti adu
pay a sientipiko a panagsuksukimat, a nagbalin a dulon iti pakasaritaan ti
siensia a kankanayon anaibagbaga a kas ti Copernicano a Rebolusion.

Kadagiti kalatakan a polimatia iti Renasimiento, ni Copernicus ket maysa idi a
mathematiko, astronomo, hurista nga adda ti doktorado ti linteg, pisiko,
multilingualismo a poligloto, klasiko nga eskolar, agipatpatarus, artista,
Katoliko a kleriko, gobernador, diplomatiko ken ekonomista.

Ni Nicolaus Copernicus ket naipasngay idi 19 Pebrero 1473 idiay siudad ti Toruń
(Thorn), idiay probinsia ti Naarian a Prusia, idiay Balangat ti Pagarian ti
Polonia. Ti amana ket agtagtagilako manipud idiay Kraków ken ti inana ket anak a
babai idi ti nabaknang nga agtagtagilako idiay Toruń. Ni Nicolaus ket isu idi ti
kaubingan kadagiti uppat nga ubbing. Ti kabsatna a lalaki a ni Andreas (Andres)
ket nagbalin ngan Augustiniano kanon idiay Frombork (Frauenburg). Ti kabsatna a
babai a ni Barbara, a nainaganan kalpasan ti inana, ket nagbalin a Benediktina a
madre ken, kadagiti kinaudi a tawenna, prioresa ti konbento idiay Chełmno (Kulm)
ken pimmusay kalpasan idi 1517. Ti kabsatna a babai a ni Katharina ket nangasara
iti negosiante idiay siudad ti Toruń a ni konsehal Barthel Gertner ken
nagannakda iti innem, nga inayaywanan met ni Copernicus kalpasan idi pimmusay.
Ni Copernicus ket saan a nakiassawa ken awanan kadagiti annak.

Ti pamilia ti amam ket maitugotan iti purok idiay Silesia idiay asideg ti Nysa
(Neiße). Ti nagan ti purok ket nagdumaduma iti pannakailetrana iti Kopernik,
Copernik, Copernic, Kopernic, Coprirnik, ken ita nga aldawen ket ti Koperniki.
Idi maika-14a siglo, dagiti kameng ti pamilia ket nangrugrugidan nga immalis
kadagiti nadumaduma a siudad ti Silesia, idiay Polako a kapitolio, ti Kraków
(1367), ken idiay Toruń (1400). Ti ama, ni Mikołaj ti Laklakay, ket mabalin nga
anak a lalaki ni Jan, ket nagtaud manipud ti linia ti Kraków.

Ni Nicolaus ket nainaganan kenni amana, a naipakpakita kadagiti rehistro a kas
nabaknang nga agtagtagilako iti gambang, ken kaaduan a naglaklako idiay Danzig
(Gdańsk). Isu ket immalis manipud idiay Kraków ken napan idiay Toruń idi agarup
a 1458. Ti Toruń, ket mabirukan idiay Karayan Vistula, ken iti dayta a panawen
idi ket naikumikom iti Gubat ti Tallopulo a Tawen , a ti pagarian ti Polonia ken
ti [[Konpederasion ti Prusia], ti maysa a kumadduaan dagiti siudad ti Prusia,
gentria ken klerhia, ket kinalaban ti Urnos ti Teutonika para iti panagtengngel
ti rehion. Iti daytoy a gubat, dagiti siudad ti Hanseatiko a kas ti Danzig ken
Toruń, ti ili ni Nicolaus Copernicus, ket nangpili a mangsuporta ti Ari ti
Polonia, a ni Casimir IV Jagiellon, a nangikari a mangrespeto dagiti adu
tradisional a pannakawaya ti siudad, a sinuppiat babaen ti Urnos ti Teutoniko.
Ti ama ni Nicolaus ket aaktibo a nakitinnignay iti politika iti dayta a panawen
ken nagsuporta iti Polonia ken dagiti siudad iti panagsuppiat iti Urnos ti
Teutoniko. Idi 1454 isu ket nangimamagkappia kadagiti negosasion a nagbaetan ni
Kardinal Zbigniew Oleśnicki ti Polonia ken dagiti siudad ti Prusia para iti
panagbayad kadagiti utang iti gubat. Iti Maikadua a Kappia ti Thorn, ti Urnos ti
Teutoniko ket prmal a nagibbet kadagiti amin a panagtunton kadaiti akinlaud a
probinsia, a ti Naarian a Prusia ket nagtultuloy a rehion ti Polonia iti
simmaruno a 300 a tawtawen.

Ti ama ni Copernicus ket inasawana ni Barbara Watzenrode, ti ina ti astronomo,
idi baetan ti 1461 ken 1464. Isu ket pimmusay idi agarup 1483.

Ti ina ni Nicolaus, a ni Barbara Watzenrode, ket anak a babai idi ti nabaknang a
patrisiano a ken konsehal ti siudad ti Toruń , ni Lucas Watzenrode ti Laklakay
(pimmusay idi 1462), ken ni Katarzyna (biuda ni Jan Peckau), ket naibagbaga
kadagiti sabali a taudan a kas ni Katarzyna "Rüdiger gente Modlibog" (pimmusay
idi 1476). Ti pamilia Watzenrode, kasla met ti pamilia Kopernik, ket nagtaud
manipud idiay Silesia manipud idiay asideg ti Świdnica (Schweidnitz), ken
kalpasan idi 1360 ket nagtaeng idiay Toruń. Nagbalinda idia a maysa kadagiti
kabaknangan ken kaimpluensiaan kadagiti patrisiano a pamilia. Babaen kadagiti
adu a pannakaikabagian babaen ti pannakiasawa ti Watzenrodes, ni Copernicus ket
naikabagian idi kadagiti nabaknang a pamilia iti Toruń, Danzig ken Elbląg
(Elbing), ken dagiti prominente a natakneng a pamilia iti Prusia: dagiti
Czapski, Działyński, Konopacki ken Kościelecki. Dagidi Modlibóg (ti POlako a
nagan ket kaibuksilanna ti "Aglualo ti Dios") ket dagidi prominente a Polako a
pamilia a nalatak nga ammon iti pakasaritaan ti Polonia manipud idi 1271. Ni
Lucas ken ni Katherine ket addaan idi kadagiti tallo nga annak: ni Lucas
Watzenrode ti Ub-ubing (1447–1512), nga agbalinto a ti Obispo ti Warmia ken
patron ni Copernicus; ni Barbara, ti ina ti astronomo (pimmusay kalpasan idi
1495); ken ni Christina (pimmusay sakbay idi 1502), nga idi 1459 ket inasawana
ti mayor ket agtagtagilako iti Toruń, a niTiedeman von Allen.

Ni Lucas Watzenrode ti Laklakay, ti nabaknnag nga agtagtagilako ken idi 1439–62
presidente ti hustisia, ken naikeddeng idia a kasuppiat dagiti Teutoniko a
Kabaliero. Idi 1453 isuidi ti delagado manipud idiay Toruń iti komperensia idiay
Grudziądz (Graudenz) a nangplano ti yaalsa kaniada. Iti las-ud kadagiti
simmaruno a Gubat ti Tallo pulo a Tawtawen (1454–66), isu ket aktibo a
nangsuporta ti ganetget ti guabat dagiti siudad ti Prusia iti adu a panangidaton
ti kuarta, ken iti politikal nga aktibidad idiay Toruń kenDanzig, ken babaen ti
personal a pannakilaban kadagiti gubat idiayŁasin (Lessen) ken Malbork
(Marienburg). Isu ket pimmusay idi 1462.

Ni Lucas Watzenrode ti Ub-ubing, ti linia ti ina nga uliteg ti astronomo ken
patron, ket naadalan idi idiay Unibersidad ti Kraków (itan ket ti Unibersidad ti
Jagiellonia) ken kadagiti unibersidad ti Kolonia ken Bolonia. Isu ket nakaro a
kasuppiat ti Urnos a Teutoniko, ken ti Grand Master ket kinunkunana idi a kas
"ti inkarnasion ti demonio". Idi 1489 ni Watzenrode ket nabutosan idi a kas
Obispo ti Warmia (Ermeland, Ermland) a naisuppiat iti kinaykayat ni Ari Casimir
IV, a nangnagnama a mangikabil itianakna iti dayta a tugaw. Kas resulta, ni
Watzenrode ket nakiringgor iti ari aginggana ti ipupusay ni Casimir IV kalpasan
ti tallo a tawen. Ni Watzenrode ket napakabaelan idian a mangporma kadagiti
asideg a relasion kadagiti tallo a nagsasaruno a Polako a monarkia: ni Juan I
Alberto, Alejandro Jagiellon, ken Sigismundo I thi Lakay. isuket gayyem idi ti
nangruna nga agbalbalakad iti tunggal maysa a nagturturayr, ken ti impluensiana
ket nangpapigsa unay kadagiti silpo a nagbaetan ti Warmia ken maitutop a
Polonia. Ni Watzenrode ket nagbalin a naikeddeng a ti kabilegan a tao idiay
Warmia, ken ti baknangna, dagiti panankaisilpo ken ti impluensiana ket
nangpalubos kaniana ti nangitalged ti edukasion ken karer ni Copernicus a kas
kanon iti Katedral Frombork.

Dagiti inadaw a sasao a mainaig kenni Nicolaus Copernicus iti Wikiquote (Ingles)
Midia a mainaig kenni Nicolaus Copernicus iti Wikimedia Commons



https://ilo.wikipedia.org/wiki/Nalatak_a_Depresion

Ti Nalatak a Depresion ket isu idi ti nakaro a sangalubongan nga ekonomiko a
depresion iti dekada a sinaruno ti Sangalubongan a Gubat II. Ti pannakaitutop ti
Nalatak a Depresion ket nagdumaduma kadagiti pagilian, ngem kaaduan kadagiti
pagilian ket nangrugi idi 1930 ken nagpaut aginggana idi tawtawen ti 1930 wenno
idi tengnga ti tawtawen ti 1940. Daytoy idi ti kapautan, kaaduan, ken kakaruan a
depresion iti maika-20 a siglo.

Iti maika-21 a siglo, ti Nalatak a Depresion ket nkadawyan nga inus-usar a kas
pagarigan no kasno ti kakaro ti panagsuek ti ekonomia ti lubong. Ti depresion
ket nangrugi idiay Estados Unidos, kalpasan ti panagsuek dagiti presio ti
kapuonan a mabalin a nangrugi idi Septiembre 4, 1929, ken nagbalin a damdamag
iti sangalubongan gapu ti pannakatupa ti paglakuan ti kapuonan idi Oktubre 29,
1929 (a naamammuan iti Nangisit a Martes).

Ti Nalatak a Depresion ket adda dagiti nakadadael a pataud kadagiti pagilian a
nabaknang ken napanglaw. Ti personal a matgedan, renta ti buis, dagiti ganansia
ken dagiti presio ket simmuek, bayat a ti sangalubongan a panagtagilako ket
simmuek babaen ti ad-adu ngem 50%. Dagiti awan ti trabahona idiay Estados Unidos
ket ngimmato iti 25%, ken adda dagiti pagilian a ngimmato iti nagatngato ngem
33%.

Dagiti siudad iti sangalubongan ket narigatanda unay idi,a naipangpangruna
kadagiti nagkamkammatalek iti nadagsen nga industria. Dagiti panagpadakder ket
napasardeng kadagiti adu a pagilian. Nagsagaba ti panagtalon kadagiti away a
luglugar idi natnag dagiti presio ti apit babaen ti agarup a 60%. Gapu ti
isasango ti panagsuek iti makasapul ken bassit unay a sabali a taudan dagiti
trabaho, dagiti lugar nga agkamkammatalek kadagiti kangrunaan a paset ti
industria a kas dagiti kangrunaan a pagapitan, panagmina ken panagtarikayo ket
isu dagitoy it kaaduan a nagsagaba.

Adda dagiti ekonomia a nangrugrugi a nakaungar babaen idi tengnga ti tawtawen ti
1930. Tikaaduan kadagiti pagilian, ti negatibo a pataud ti Nalatak a Depresion
ket nagpaut aginggana ti gibus ti Maikadu a a Sangalubongan a Gubat.



https://ilo.wikipedia.org/wiki/Mozilla_Firefox

Ti Mozilla Firefox (sigud nga am-ammo kas "Phoenix" sa iti nabiit ket "Mozilla
Firebird") ket maysa a nawaya, ballasiw a plataporma, grapikal a pagbasabasa ti
web a pinartuat ti Mozilla Foundation ken ginasut a boluntario. Sakbay ti
pannakairuar ti bersionna a 1.0 idi Nobiembre 9, 2004, ti Firefox ket nalataken
ken idaydayaw ti adu a taga-media, a pakairamanan ti Forbes ken ti Wall Street
Journal. Iti mapan a 25 a riwriw a download iti 99 nga aldaw laeng kalpasan ti
pannakairuarna, nagbalin ti Firefox a maysa kadagiti kaaduan a maar-aramat a
libre ken nawaya ken nawaya a taudan a software, nangruna kadagiti agus-usar
kadagiti pagtaengan. Idi Oktubre 19, 2005, ti Firefox ket addaanen iti 100 a
riwriw a download, 344 nga aldaw laeng kalpasan ti pannakairuar ti version 1.0.

Rinugian da Dave Hyatt ken Blake Ross a trinabaho ti gandat a Firefox kas maysa
nga sinubsubokan a sanga ti gandat a Mozilla. Namatida a dagiti komersial a
pakasapulan ti Netscape ket makaapekto iti browser a Mozilla. Tapno malapdanda
ti nakitada nga ibubussog unay ti software ti Mozilla Suite, nangpartuatda iti
nalaklaka a pagbasabasa (a naawagan idi damo iti Phoenix, nga itan ket Firefox),
a pinanggepda a mangsukat iti Mozilla Suite. Ni Ben Goodger ita ti agpapaay a
kangrunaan a mangbukbukel iti Firefox.



https://ilo.wikipedia.org/wiki/Mesopotamia

Ti Mesopotamia (manipud ti Taga-ugma a Griego: Μεσοποταμία: "[daga] a nagbaetan
ti karkarayan"; Arabiko: بلاد الرافدين‎ (bilād al-rāfidayn); Siriako: ܒܝܬ ܢܗܪܝܢ
(beth nahrain): "daga ti karkarayan") ket isu ti nagan para iti lugara ti
Tigris–Euprates a sistema ti karayan, nga isu tattan ti moderno nga aldaw nga
Irak ken ti basbassit a panakaibaga ti amianan a daya ti Siria, abagatn a daya
ti Turkia ken dagiti babbabassit a paset ti abagatan a laud ti Iran.

Daytoy kaaduan a naipanpanunotan idiay Laud a kas ti duyan ti sibilisasion, ti
Gambang a Panawen a Mesopotamia ketnairaman ti Sumer ken dagiti imperio ti
Akadio, Babiloniko ken Asiriano, nga amin ket patneng ti teritorio ti moderno
nga aldaw nga Irak. Iti Landok a Panawen, daytoy ket tinengtengngel idi dagiti
imperio ti Neo-Asiriano ken Neo-Babiloniko. Dagiti patneng nga Sumerio ken
Akadia (a mairaman dagiti Asiria ken Babiloniko) ket nagturturayda ti
Mesopotamia manipud idi ununa ti naisursurat a pakasaritaan (c. 3100 BC)
aginggana ti panakatnag ti Babilonia idi 539 BC, nga idi daytoy ket pinarukma
baba ti Akemenida nga Imperio. Daytoy ket natnag kenni Alejandro ti Natan-ok idi
332 BC ken, kalpasan ti ipupusayna, daytoy ket nagbalin a paset ti Griego a
Seleusida nga Imperio.

Idi agarup a 150 BC, ti Mesopotamia ket tinengtengngel idi babaen dagiti
Partiano. Ti Mesopotamia ket nagbalin a lugar ti pakigubgubatan a nagbaetan
dagiti Romano ken Partiano, nga add dagiti paset ti Mesopotamia a nabiit a
tinengtengngel ti Romano. Idi AD 226, daytoy ket natnag kadagiti Sasanida a
Persiano, ken nagtultuly a tinurturayan dagiti Persiano aginggan idi maika-7 a
siglo nga Arabo nga Islamiko a panagrukma ti Sasanida nga Imperio. Adda dagit
ibilang ti nangruna a neo Asiriano ken Kristiano a patneng nga estado ti
Mesopotamian nga adda idi nagbaetan ti Umuna a siglo BC ken maiak-3 a siglo AD,
a mairaman ti Adiabene, Osroene ken Hatra.



https://ilo.wikipedia.org/wiki/Listaan_dagiti_Papa

Daytoy a kronolohiko a listaan dagiti papa ket maipada ti naited idiay Annuario
Pontificio babaen ti paulo a "I Sommi Pontefici Romani" (Ti Kangatuan nga Obispo
iti Roma), a malaksid kadagiti nalawag a naibaga a kas dagiti kontrapapa. Daytoy
ket tinawen a naipablaak babaen ti Romano a Curia, ti Annuario Pontificio ket
saan nga agikabkabil kadagiti agsasaruno a bilang kadagiti papa, a nangibagbaga
a saan a mabalin nga ikeddeng no ania a bangir ti nairepresenta kadagiti
nadumaduma a panawen ti nainkalintegan a panagsasaruno, iti naisangsangayan a
maipanggep kenni Papa Leon, Papa Benedicto V ken dagiti papa ti tengnga a
maika-11 a siglo..

Ti 2001 edision ti Annuario Pontificio ket nangipakaamo kadagiti "agangani a 200
a panagitarimaan kadagiti adda a biograpia dagiti papa, manipud kenni San Pedro
aginggan kenni Juan Pablo II". Dagiti natarimaan ket maipanggep kadagiti petsa,
a naipangpangruna kadagiti immuna a dua a siglo, lugar a nakaipasngayan ken
apelyido ti maysa a papa.

Ti termino a papa (Latin: papa "ama") ket naus-usar kadagiti nadumaduma a
Simbaan a mangibaga kadagiti kangatuan ng aespiruitual a dauloda (kas pagarigan
ti Koptiko a Papa). Daytoy a titulo iti Inggles a pnag-usar ket kadawyan a
mangitudo iti daulo ti Romano Katoliko a Simbaan. Ti Romano Katoliko a papa ket
agus-usar kadagiti nadumaduma a titulo babaen ti tinawidan, a mairamn ti Papa,
Summus Pontifex, Pontifex Maximus, ken Servus servorum Dei. Ti tunggal maysa a
titulo ket nainayon idi babaen ti naisangsangayan a paspasamak ti pakasaritaan
ket saan a maipada kadagiti sabali a kalintegan ti papa, daytoy ket mabalin a
mabalbaliwan.

Ni Hermannus Contractus ket isu ti mabalin nga immuna a historiador a
nagtultuloy a nanginumero dagiti papa. Ti listaanna ket nagpatingga idi 1049
kenni Papa Leon IX a kas ti maika 154. Adda dagiti nadumaduma a panagbalbaliw a
naaramid iti listaan idi las-ud ti maika-20 a siglo. Ni Kontrapapa Cristobal ket
nabayagen a naipanunotan idi a kas nainkalintegan. Ni Papa-elektado Esteban ket
naipanpanunotan idi a kas ti nainkalintegan babaen ti nagan a Esteban II
aginggana idi 1961 nga edision, nga idi ket naborra. Urayno dagitoy a
panagbalbaliw ket saanen a kontrobersial, adda dagiti moderno a listaan ket
agiramramanda pay laeng iti daytoy nga "immuna a Papa Esteban II". Daytoy ket
mabalin a gapu ti pannakaibatay iti 1913 nga edision iti Katoliko nga
Ensiklopedia, a daytoy ket adda ti publiko a turayan.

34 a papa ket kameng idi dagiti relihioso nga urnos. Dagitoy ket mangiran
dagiti:



https://ilo.wikipedia.org/wiki/Liechtenstein

Ti Liechtenstein (i/ˈlɪktənstaɪn/; LIK-tin-styn; Aleman: [ˈlɪçtn̩ʃtaɪn]),
opisial a ti Prinsipalidad ti Liechtenstein (Aleman: Fürstentum Liechtenstein),
ket ti doble a naserraan ti daga nga agsasao iti Aleman a mikroestado idiay
Tengnga nga Europa. Daytoy ket batay-linteg a monarkia nga addaan iti ranggo iti
prinsipalidad, ken indauluan babaen ti Prinsipe ti Liechtenstein.

Ti Liechtenstein ket bineddengan babaen ti Suisa iti laud ken abagatan ken ti
Austria iti daya ken amianan. Daytoy ket addaan iken ti kadakkelan ga ili ket ti
Schaan.

Iti ekonomia, ti Liechtenstein ket addaan iti kangatuan a dagup ti domestiko a
produkto tunggal maysa a tao iti lubong no maipagisu iti pagpadaan ti kapigsa ti
panag-gatang. It is ken ti pay maika-2 a kabaknangan (babaen ti rukod ti GDP
tunggal maysa a tao) a pagilian iti lubong, kalpasan ti Qatar, ken addaan iti
maysa kadagiti kababaan a gatad ti awan trabahona at 1.5%.

Daytoy ket maysa a alpino a pagilian, ti Liechtenstein ket kaaduan a
kabambantayan, ken mangaramid daytoy a papanan dagiti agay-ayat iti isport iti
panaglalam-ek. Adu dagiti mabirukan a naimumuyongan a talon ken dagiti bassit a
taltalon iti abagatan (Oberland, akinngato a daga) ken amianan (Unterland,
akinbaba a daga). Ti pagilian ket addaan iti napigsa a sektor ti pinasia a
naisentro idiay Vaduz, ken nailasinen daytoy a kas paraiso ti buis. Ti
Liechtenstein ket kameng ti Gunglo ti Nawaya aPanagtagilako ti Europa, ken,
nupay saan pay a kameng ti Kappon ti Europa, makibinglay ti pagilian kadagiti
Lugar ti Schengen ken Lugar ti Ekonomia ti Europa. Daytoy ket addaan pay iti
kappon ti aduna ken ti kappon ti kuarta a kakuyogna ti Suisa.

Midia a mainaig iti Liechtenstein iti Wikimedia Commons Pakaammo ti panagbiahe
idiay Liechtenstein manipud iti Wikivoyage (Ingles)



https://ilo.wikipedia.org/wiki/Kudil

Ti kudil ket isu ti naalumaymay a pannakabungon dagiti bertebrata. Dagiti
dadduma pay a pannakabungon ti ayup a kas ti akin-ruar a rurog ti artropoda ket
adda ti sabali a taudan ti panagrang-ay, estruktura ken kimiko a pakabuklan. Ti
pangnagan a kutaneo ket ti kaibusilanna ti "maipapan iti kudil" (manipud ti
Latin cutis, kudil). Kadagiti mamalia, ti kudil ket isu ti kadakkelan nga organo
iti sistema ti integumentario a binuklan dagiti tuon iti ektodermo a kulanit,
ken mangsalaknib kadagiti piskel, tultulang, ken dagiti ligamento ken dagiti
akin-uneg nga organo. Ti sabali a kita ti kudil ket adda met kadagiti ampibia,
dagiti reptilia, ken dagiti billit. Amin dagiti mamalia ket addan kadagiti buok
ti kudilda, uray dagiti marino a mamamlia a kasla agparparang nga awan buokda.
Ti kudil ket makitignay iti enbironmento ken isu ti umuna a linia iti depensa
manipud kadagiti akin-ruar a banag. Kas pagarigan, ti kudil ket addaan ti
nanruna a papael iti panagsalaknib ti bagi kadagiti patoheno ken ti adu unay a
pannakapukaw ti danum. Dagiti dadduma pay nga annongna ket dagiti insulasion,
panagtimbeng ti temperatura, panagrikna, ken ti panagpataud kadagiti poliko ti
bitamina D. Ti nakaro a nadadael a kudil ket mabalin a maagasan babaen ti
panagporma ti kulanit ti piglat.Ti kapuskol ti kudil ket agdumaduma manipud
kadagiti lokasion iti maysa nga organismo. Kas pagarigan iti tattao , ti kudil a
mabirukan iti sirok dagiti mata ken ti paraigid ti kalub ti mata ket isu ti
kaingpisan a kudil iti bagi iti 0.5 mm a kapuskol, ket maysa daytoy kadagiti
umuna a lugar a makaipakita kadagiti senial iti panaglakay. Ti kudil dagiti
palad ken dagiti dapan iti saka ket 4 mm ti kapuskolna ken isu dagitoy ti
kapuskolan a kudil iti bagi.



https://ilo.wikipedia.org/wiki/Karibe

Nagsasabtan: 14°31′32″N 75°49′06″W﻿ / ﻿14.52556°N 75.81833°W﻿ / 14.52556;
-75.81833

Ti Karibe ket maysa nga immindayon a nasukogan a grupo iti is-isla a sumurok a
2,000 a milia (3,200 km) a kaatiddogna a pannakaisina ti Golpo iti Karibe ken ti
Baybay Karibe, iti laud ken abagatan, manipud ti Taaw Atlantiko, iti daya ken
amianan. Manipud iti peninsula iti Florida iti kangrunaan a daga ti Estados
Unidos, dagiti isla ket gumay-atda iti 1,200 a milia (1,900 km) nga
akin-abagatan a daya, ken 500 a milia (800 km) iti abagatan, ket laud ti
kaigidan ti amianan nga aplaya iti Venezuela iti kangrunaan a daga ti Abagatan
nga Amerika.

Kaaduan ti mabirukan idiay Karibe a Plato, daytoy a rehion ket addaan ti sumurok
a 7,000 nga is-isla, dagiti bassit a puro, dagiti raw-ang, ken dagiti isla a
naporma iti rabaw ti raw-ang. Dagitoy nga is-isla, a makunkuna a Laud nga Indio,
ket kadawyan a naporma nga arko nga isla nga ag-linia iti ruar ti agpadaya ken
umabagatan nga ig-igid ti Baybay Karibe.Dagitoy nga is-isla ket makunkuna a Laud
nga Indies ngamin ket idi sumaglad ni Christopher Columbus idiay idi 1492
namatpati a nadanunna iti Indiano a subkontinent.



https://ilo.wikipedia.org/wiki/Jakarta

Ti Jakarta ( /dʒəˈkɑrtə/), opisial a naam-ammuan a ti Espesial a Kapitolio a
Teritorio iti Jakarta (Indones: Daerah Khusus Ibu Kota Jakarta), ket isu ti
kapitolio ken kadakkelan a siudad iti Indonesia. Mabirukan daytoy idiay amianan
a laud a pantar iti Java, ti Jakarta ket isu daytoy sentro ti ekonomia, kultural
ken politika iti pagilian ti Indonesia, ken addaan iti populasion iti 10,187,595
manipud idi Nobiembre 2011, isu daytoy ti kaaduan ti populasion a siudad idiay
Indonesia ken idiay Abagatan a daya nga Asia, ken isu daytoy ti maika-12 a
kadakkelan a siudad iti lubong. Ti opisial a metropolitano a lugar, a
naam-ammuan a kas ti Jabodetabekjur, ket isu ti maikadua a kadakkelan iti
lubong, nupay kasta ti sububio iti daytoy a siudad ket agtultuloy ti ruar na. Ti
Jakarta ket nailista a kas ti sangalubongan a siudad idiay 2008 Globalisasion
ken dagiti Sangalubongan a Siudad a Pagadalan a Grupo ken Network (GaWC) a
panagsukisok. ken addaan ti kalawa nga 661 kuadrado kilometro (255 sq mi).
Daytoy a lugar ket addaan ti populasion iti sumurok a 28 a riwriw, a mangaramid
daytoy kadagiti kadakkelan a konurbasion iti termino ti bilang dagiti agnanaed.

Idi 2011, ti Jakarta nairanggo a maika-17 kadagiti kadakkelan a siudad iti
lubong, ti ingangato ti pannkairangona idi 2007 iti 171. Ti Jakarta ket ad-adu
ti idadakkelna ngem ti Kuala Lumpur, Beijing ken Bangkok.

Daytoy ket nabangon idi maikapat a siglo, ti siudad ket nagbalinen a nangruna a
puerto ti pagtagilakuan para iti Pagarian ti Sunda. Isu daytoy idi ti de facto a
kapitolio ti Olandes a Daya nga India (idi naam-ammuan iti Batavia) ken
nagtultuloyen a kas ti kapitolio ti Indonesia manipud ti pannakairangarang ti
pannakawaya ti pagilian idi 1945.

Ti siudad ket isu ti tugaw ti Sekretariat ti ASEAN. Ti Jakarta ket sinerbian
babaen ti Sangalubongan nga Eropuerto ti Soekarno–Hatta, Sangalubongan nga
Eropuerto ti Halim Perdanakusuma, ken ti Pagsangladan ti Tanjung Priok; daytoy
ket sinilpuan babaen kadagiti nadumadumanga intersiudad ken dagiti pagluganan a
perrokarril, ken sinerbian babaen dagiti nadumaduma a linia ti bus a
naipatpataray babaen kadagiti naireserba a dalan ti bus.

Ti lugar a makunkuna tattan a Jakarta ket balay idi dagiti nadumaduma a
pagnaedan a kaduana dagiti nainagnagan: Sunda Kelapa (397–1527), Jayakarta
(1527–1619), Batavia (1619–1949), ken Djakarta (1949–1972).

Ti agdama a naganna ket naala manipud ti balikas a "Jayakarta". Dagiti taudan ti
daytoy a balikas ket adda iti Daan a Habanes ken dimtengan iti pagsasao a
Sanskrito. Ti "Jayakarta" ket maipatarus a kas ti "nagballigi nga aramid",
"kompleto a tignay", wenno "kompleto a balligi".

Ti Jakarta ket nabirngasan iti Dakkel Durian, gaputa ti siudad ket nakitkita a
kas ti Indonesia a kapadpada ti Siudad ti New York (ti Dakkel a Mansanas).

Ti lugar iti ken arubayan ti moderno a Jakarta ket paset idi timaiakapat a siglo
a Sundanes a pagarian iti Tarumanagara, maysa kadagiti kaduogan a Hindu a
pagarian idiay Indonesia. Kalpasan ti pannakaapday ti Tarumanagara, dagiti
teritoriona, a mairaman ti lugar ti Jakarta, ket nagbalin a paset ti Pagarian ti
Sunda. Manipud idi maika-7 aginggana ti kasapaan ti maika-13 a siglo a puerto ti
Sunda ket adda iti kaunegan ti lawlaw ti impluensia iti maipapan ti maritimo a
Srivijaya. Segun ti Insik a taudan, a ni Chu-fan-chi, a naisurat idi circa 1200,
ni Chou Ju-kua ket nagreporta idi nasapa a maika-13 a siglo a Srivijaya ket
tinurturayanna pay laeng ti Sumatra, ti Malay peninsula, ken ti lumaud a Java
(Sunda). Ti taudan ket nagrepreporta ti puerto ti Sunda a kas estratihiko ken
agrangrang-ay, ti pimientamanipud idiay Sunda nga isu dagitoy ti kasayaatan iti
kualidad. Ti tattao ket nagtrabtrabahoda iti agrikultura ket dagiti balayda ket
ket naaramid kadagiti tarikayo a pila. Ti lugar ti sangladan ket nagbalin a
naam-ammuan a kas ti Sunda Kelapa ken babaen idi maikasangapulo ket uppat a
siglo, daytoy ket maysan a nangruna a pagtagilakuan a puerto para Sunda a
pagarian.

Ti immuna a plota ti Europeano, uppat a Portuges a barko manipud idiay Malacca,
ket simmangpetda idi 1513 idi dagiti Portuges ket agbirbirukda para iti maysa a
dalan para kadagiti rekado. Ti Pagarian ti Sunda ket nangramid ti maysa a
kumadduaan a tulagan iti Portugal babaen ti panagpalubos ti Portugal a
mangipatakder ti maysa a puerto idi 1522 tapno makasalaknib ti pumigpigsa a
bileg ti Sultanato iti Demak manipud idiay Tengng a Java. Idi 1527, ni
Fatahillah, ti maysa a Hababes a Heneral manipud idiay Demak ket nangraut ken
pinarukmana ti Sunda Kelapa, ken pinatalawna dagidi Portuges. Ti Sunda Kelapa
ket nanaganan idi ti Jayakarta, ken nagbalin a nagriringoran a pagarian iti
Sultanato iti Banten a nagbalin a maysa anangruna a sentro ti pagtagilakuan iti
Abagatan a daya nga Asia.

Babaen ti relasion kenni Prinsipe Jayawikarta manipud ti Sultanato iti Banten,
dagiti Olandes a barko ket simmangpet idiay Jayakarta idi 1596. Idi 1602, ti
immuna apanagbanniaga ti Kompania ti Ingles a Daya nga India, a binilbilin
babaen ni Apo James Lancaster, ket simmangpet idiay Aceh ken nagtultuloy a
nagbanniaga a napan idiay Banten nga idiayda a napalubosan a nangipatakder ti
maysa a puerto ti pagtagilakuan. Daytoy a lugar ket nagbalin a sentro ti Ingles
a pagtagilakuan idiay Indonesia aginggana idi 1682.

Ti Jayawikarta ket naipagpagarupan a nakaaramid kadagiti pagtagilakuan a silpo
kadagiti Ingles nga aglaklako, a kasuppiat dagiti Olandes, babaen ti
panangipalubos kaniada a mangipatakder kadagiti balay a dagus iti ballasiw
manipud kadagiti Olandes a pasdek idi 1615.



https://ilo.wikipedia.org/wiki/ISO_639-3

Dagiti ISO 639-3:2007, a kodigo a pannakabagi dagiti nagan iti pagsasao — Paset
3: Alpha-3 a kodigo para iti nalawa a panagsakop dagiti pagsasao, ket maysa nga
internasional a pagalagadan para kadagiti kodigo ti pagsasao iti ISO 639 a
serie. Ti pagalagadan ket agipalawag dagiti tallo a letra a kodigo para iti
panaginaganan dagiti pagsassaos. Ipaatiddogna dagiti ISO 639-2 nga alpha-3 a
kodigo nga adda ti panggep a mangsakop kadagiti amin nga ammo a masna a
pagsasao. Ti pagalagadan ket naipablaak idi babaen ti ISO idi 2007-02-05.

Naipanggep a panagusar daytoy kadagiti nalawa sakop dagiti maiyatanup ket ti
nalawa, a naipangpangruna dagiti sistema ti kompiuter nga adu dagiti pagsasao a
nasken a masuportaran. Pakabaelanna daytoy ti mabalin a kompleto a
pannaka-enumerasion kadagiti pagsasao, a mairaman dagiti sibibiag ken awanen, a
taga-ugma ken naaramid, nangruna ken bassit, naisurat ken di-nasuratan. Nupay
kasta, saan nga agiraman kadagiti naaramid manen a pagsasao a kas ti
Proto-Indo-Europeano.

Nalatak nga agasmang daytoy ti ISO 639-1 ken dagiti agmaymaysa a pagsasao iti
ISO 639-2. ISO 639-1 ken ISO 639-2 a pakipatengngaan ti isip kadagti kangrunaan
a pagsasao, a kanayon a nairepresenta iti dagup a bagi iti literatura iti
lubong. Gaputa ti ISO 639-2 ket agiraman pay kadagiti urnong ti pagsasao ken ti
Paset 3 ket saan, ti ISO 639-3 ket saan a maysa a nalatak nga agasmang iti ISO
639-2. A dagiti B ken T a kodigo ket adda iti ISO 639-2, ti ISO 639-3 ket agusar
kadagiti T-a kodigo.

Manipud idi Abril 2012, ti pagalagadan ket naglaon kadagiti 7776 a naikabil.
Dagiti naurnong a pagsasao ket naibatay kadagiti nadumaduma a nagtaudan a
mairaman: dagiti agmaymaysa a pagsasao nga adda iti 639-2, dagiti moderno a
pagsasao manipud ti Ethnologue, dagiti naidumduma a pakasaritaan, dagiti
taga-ugma a pagsasao ken dagiti parbo a pagsasao manipud kenni Anthony Aristar
iti Listaan ti Lingguista ken dagiti pagsasao pay a naitalek iti uneg ti panawen
a panagkomentario ti publiko.

Ti panagbalbaliw manipud ti ISO 639-1 iti ISO 636-3 ket mabalin a maaramid
babaen ti panag-uasar kadagiti datos nga adda iti listaan dagiti kodigo ti ISO
639-1.

Ti kangatuan a patingga ket bumababa pay no agikkat kadagiti naurnong a pagsasao
a naipalpalawag idiay 639-2 ken dagiti pay maipalawag idiay ISO 639-5.

Adda dagiti 56 a pagsasao iti ISO 639-2 a naipanunutan a, para iti kapanggepan
iti pagalagadan, a dagitoy ket "makro a pagsasao" iti ISO 639-3.

Adu dagitoy ket makro a pagsasao nga awan kadagiti agmaymaysa a pagsasao a
naipalpalawag babaen ti ISO 639-3 iti kodigo nga agapang iti ISO 639-2, a kas
iti 'ara' (Sapasap nga Arabiko). Dagiti dadduma pay a kas iti 'nor' (Norwego)
ket adda iti bukodda a dua nga agmaymaysa a paset ('nno' (Nynorsk), 'nob'
(Bokmål)) nga adda idiay ISO 639-2.

Daytoy ket panagpadas ti panagtulag kadagiti nadumaduma a mabalin a lingguistiko
a naisangayan manipud kadagiti dadduma, ngem dagitoy ket natrato babaen kadagiti
mangisasao a kas dua a porma iti isu met laeng a pagsasao, a kas iti kaso iti
diglossia.

Ti "naurnong a kodigo ti pagsasao nga elemento ket maysa a panaginagan nga
agirepresenta ti maysa a grupo dagiti agmaymaysa a pagsasao a saan a maibagbaga
a maysa a pagsasao iti ania man a kontesto." Dagitoy a kodigo ket saan nga
apag-isu nga agirepresenta iti naisangayan a pagsasao wenno makro a pagsasao.

Ti ISO 639-5 ket agipalawag ti tallo a letra dagiti naurnong a kodigo para
dagiti pamilia ti pagsasao ken dagiti grupo.



https://ilo.wikipedia.org/wiki/ISO_639-2

Dagiti ISO 639-2:1998, a kodigo a pannakabagi dagiti nagan iti pagsasao — Paset
2: Alpha-3 a kodigo, ket isu ti maikadua a paset iti ISO 639 a pagalagadan, nga
agilista kadagiti kodigo para iti pannakabagi dagiti nagan iti pagsasao. Dagiti
tallo a letra a kodigo a naited para iti tunggal maysa a pagsasao iti daytoy a
paset ti pagalagadan ket mangitudo a kas dagiti "Alpha-3" a kodigo. Adda dagiti
464 a naikabil idiay listaan dagiti kodigo ti ISO 639-2.

Ti Estados Unidos a Biblioteka iti Kongreso ket isu ti agirehistro a turay para
iti ISO 639-2 (a maitudtudo a kas ti ISO 639-2/RA). A kas ti agirehistro a
turay, ti LOC ket agawat ken agrepaso kadagiti maitukon a panagbalbaliw; addaan
pay ti pannakabagi iti ISO 639-RA a Kumaduaan a Balakadan a Komite nga
akinrebbeng para iti panagtaripatu dagiti tabla ti ISO 639 a kodigo.

Ti panagobra kadagitoy ket nangrugi iti ISO 639-2 a pagalagadan idi 1989, gapu
ti ISO 639-1 a pagalagadan, nga agited ti dua a letra dagiti kodigo para
kadagiti pagsasao, ket saanto a makalaon kadagiti adu a bilbilang dagiti
pagsasao. Ti ISO 639-2 a pagalagadan ket immuna a naipablaak idi 1998.

Bayat nga adau dagiti pagsasao ket naikkan ti maysa a kodigo babaen ti
pagalagadan, sangpulo ket dua kadagiti nailawlawagan a pagsasao ket adda iti
tallo a letra a kodigo, ti maysa a "bibliograpiko" a kodigo (ISO 639-2/B), a
naala manipud ti Inggles a nagan para iti pagsasao ken nasken idi a kas ti
legado a langa, ken maysa a "terminolohikal" a kodigo (ISO 639-2/T), a naala
manipud ti patubo a nagan para iti pagsasao. Tunggal maysa kadagitoy a sangapulo
ket dua a pagsasao ket mairaman pay idiay ISO 639-1 a pagalagadan. (Adda idi
dagiti 22 B a kodigo; scc ken scr ket dagitoy ket naikkaten.)

Iti sapasap dagiti T a kodigo ket kaykayat; ti ISO 639-3 ket agu-usar ti ISO
639-2/T. Nupay kasta, ti ISO 15924 ket nakaala kadagiti kodigina no mabalin
manipud idiay ISO 639-2/B.

Adda dagiti ISO 639-2 a kodigo a kadawyan nga inus-usar para kadagiti pagsasao a
saan nga apag-isu nnga agirepresenta ti maysa a naisangayan a pagsasao wenno
dagiti nadumaduma a maikabagian a pagsasao (a kasll a dagiti makro a pagsasao
dita ngato). Dagitoy ket naipanunutan a kas dagiti naurnong a kodigo dagiti
pagsaso ken dagitoy ket saan a mairaman manipud ti ISO 639-3. Para iti
panagipalpalawag dagiti makro a pagsasao ken naurnong a pagsasao kitaen ti [1].



https://ilo.wikipedia.org/wiki/Heolohia

T heolohia (manipud ti Griego γῆ, gê, "daga" ken λόγος, logos, "panagadal") ket
isu ti siensia a mangbukel ti panagadal iti solido a Daga, dagiti bato a
nakabuklanna, ken dagiti proseso a pakabalbaliwanda. Ti heolohia ket mabalin pay
a sapasap a mangitudo ti panagadal kadagiti solido a langa iti aniaman a
nainlangitan a bagi (a kas ti heolohia iti Bulan wenno Marte).

Ti heolohia ket mangited iti panirigan iti pakasaritaan iti Daga, gapu ta daytoy
ket mangited ti nangruna nga ebidensia para iti plato a tektonika, ti
ebolusionario a pakasaritaan ti biag, ken dagiti napalabas a klima. Iti moderno
a panawen, ti heolohia ket importante kadagiti komersio para iti mineral ken
panagsukisok ti hidrokarbon ken panagbiruk ken panagrepaso kadagiti rekurso ti
danum. Daytoy ket publiko nga importante para iti panangipadto ket pannakaawat
kadagiti masna a makadangran, ti panagpasayaat kadagiti enbiromental a problema,
ken ti panangited kadagiti panirigan kadagiti napalabas a panagbalbaliw ti
klima. Ti heolohia ket addaan pay iti papael iti heoteknikal nga inhennieria ken
maysa a nagruna nga akademiko a disiplina.



https://ilo.wikipedia.org/wiki/El_Salvador

Ti El Salvador opisial a ti Republika ti El Salvador (Espaniol: República de El
Salvador, literal a "Republika Ti Mangisalakan"; Pipil: Kūskatan), ket isu ti
kabassitan ken ti kapusekan ti populasion a pagilian idiay Tengnga nga Amerika.
Ti kapitolio a siudad ti pagilian ket ti kadakkelan a siudadna ket ti San
Salvador. Dagiti nangruna a sentro ti kultura ken komersio ti Tengnga nga
Amerika ket mairaman ti Santa Ana ken San Miguel. Ti El Salvador ket
pagbeddenganna ti Taaw Pasipiko iti abagatan, ken dagiti pagilian ti Guatemala
iti laud ken ti Honduras iti amianan ken daya. Ti akindaya unay a rehionna ket
naisanglad iti aplaya ti Golpo ti Fonseca ken kasumbangirna met ti Nicaragua.
Manipud idi 2013, ti El Salvador ket addaan iti poplasion iti agarup a 6,290,420
a tattao, ket kaaduan a buklen daytoy dagiti Mestiso.

Ti colón ket isu idi ti opisial a kuarta ti El Salvador manipud idi 1892
aginggana idi 2001, idi inamponna ti Doliar ti Estados Unidos.

Idi 2010 ti El Salvador ket nairanggo a kas ti maika-12 kadagiti pagilian ti
Latin nga Amerika kadagiti termino iti Pagsurotan ti Pnanagrang-ay ti
Nagtagitaon ken maikapat idiay Tengnga nga Amerika (kalpasan ti Panama, Costa
Rica, ken Belis), gapu ti agdama a napardas nga industrialisasion.

The mula nga anyil (tinawtawagan iti añil iti Kastila), a mangparnuay iti
nabaknang nga asul a tinaw, ket isu idi ti kangrunaan nga apit ti El Salvador
idi las-ud ti paset ti panawen ti kolonia; daytoy ket sinukatan babaen ti kape
iti maikadua a gudua ti maika-19 a siglo. Idi baetan ti 1871 ken 1927 ti
panagpataud iti kape ket isu idi ti kaaduan nga ekonomia ti pagilian ken
gapuanan daytoy iti pannakaamuanna a kas ti Republika ti Kape, ken babaen idi
nasapa a maika-20 a siglo, ti kape ket isun ti pakabilanagn para iti 90
porsiento kadagiti matgedan nga eksport iti pagilian. Ti kinapangruna daytoy iti
ekonomia ket nangrugrugi a napaay kalpasan ti Nalatak a Depresion; babaen idi
1987 daytoy ket akinrebbeng para iti gudua kadagiti matgedan iti eksport, ken
babaen idi 2004 ti panagpataud ti kape ket nakabilangan laeng para iti 7 a
porsiento.

Midia a mainaig iti El Salvador iti Wikimedia Commons Pakaammo ti panagbiahe
idiay El Salvador manipud iti Wikivoyage (Ingles)



https://ilo.wikipedia.org/wiki/Butan

Ti Butan (/buːˈtɑːn/; Dzongkha: འབྲུག་ཡུལ་; Wylie: 'brug-yul  "Druk Yul"),
opisial a ti Pagarian ti Butan, ket naserraan ti daga a pagilian idiay Abagatan
nga Asia a mabirukan idiay akindaya a patingga ti Himalayas. Daytoy ket
nabeddengan iti amianan babaen ti Tsina ken iti abagatan, daya ken laud babaen
ti India. Iti laud, ket naisina manipud ti Nepal babaen ti estado ti India iti
Sikkim, bayat a ti ad-adayo nga abagatan ket naisina manipud ti Banglades babaen
dagiti estado ti India iti Assam ken Laud a Bengal. Ti kapitolio ti Bhutan ken
ti kadakkelan a siudadna ket ti Thimphu.

Ti Butan ket rimsua a binukel dagiti naggugubat a peudo aginggana di nasapa a
maika-17 a siglo, idi ti lama ken daulo ti militar a ni Ngawang Namgyal, ti
immuna a Zhabdrung Rinpoche, nga idi ket pimmanpanaw iti relihioso a persekusion
idiay Tibet, ket pinagkaykaysana ti lugar ken nangipatakder ti naisangayan nga
identidad ti Butan. Kalpasanna, idi nasapa a maika-20 a siglo, ti Butan ket
naipayammo iti Imperio a Britaniko ken nagtalinaay iti napigsa a bilateral a
relasion idi India kalpasan ti pannakawayana. Idi 2006, iti naibatay iti global
a panagsukisok, ti Business Week ket inranggona ti Butan a kas ti karagsakan a
pagilian idiay Asia ken ti maikawalo a karagsakan iti lubong.

Ti ladawan ti daga ti Butan ket sumakop manipu ti subtropikal a tantanap iti
abagatan aginggana ti sub-alpino a kabambantayan ti Himalaya iti amianan, a
dagiti tuktok ti bantay ket sumurok a 7,000 metro (23,000 ft). Ti dagup ti
kalwana ket naireporta a kas agarup a 46,500 km2 (18,000 sq mi) idi 1997 ken
38,394 kuadrado kilometro (14,824 sq mi) idi 2002. Ti estado a relihion ti Butan
ket Vajrayana a Budismo ken ti populasion, itan (manipud idi 2012/2013) ket
nakarkulo iti gangani a tallo a pagkapat ti maysa a riwriw, ken kaaduan ket
Budista. Ti Hinduismo ket isu timaikadua a kadakkelan a relihion.

Idi 2008, ti Butan ket nagtransision manipud ti patingga a monarkia iti
batay-linteg a monarkia ken nagtengngel iti immuna a sapasap a panagbutos.

Midia a mainaig iti Butan iti Wikimedia Commons Pakaammo ti panagbiahe idiay
Butan manipud iti Wikivoyage (Ingles)



https://ilo.wikipedia.org/wiki/Baybay_Nangisit

Ti Baybay Nangisit ket bineddengan babaen ti Europa, Anatolia ken ti Kaukaso ken
naipatinggaan a naisilpo idiay Taaw Atlantiko babaen dagiti baybay ti
Mediteraneo ken Eheo ken dagiti nadumaduma nga kipet. Ti Kipet ti Bosporo ket
maisilpo iti Baybay ti Marmara, ken ti Kipet ti Dardanelo ket maisilpo ti baybay
idiay rehion ti Baybay Eheo iti Mediteraneo. Dagitoy a dandanum ket mangisina ti
Akindaya nga Europa ken Akinlaud nga Asia. Ti Baybay nangisit ket maisilpo pay
idiay Baybay Azov babaen ti Kipet ti Kerch.

Ti Baybay nangisit ket addaan iti kalawa ti 436,400 km2 (168,500 sq mi) (saan a
mairaman ti Baybay ti Azov), ti kaadalem iti 2,212 m (7,257 ft), ken tomo iti
547,000 km3 (131,200 cu mi). Ti Baybay Nangisit ket mangporma ti maysa a
agpa-daya ken agpa-laud nga eliptiko a depresion a naisanglad idiay nagbaetan ti
Bulgaria, Georgia, Romania, Rusia, Turkia, ken Ukrania. Daytoy ket nalappedan
babaen ti Banbantay Pontiko iti abagatan, ti Banbantay Kaukaso iti daya ken
mangipakpakita ti naakaba a samang iti amianan a laud. Ti kaatiddogan a
daya-laud a gay-atna ket agarup a 1,175 km.

Dagiti nangruna a siudad iti igid ti aplaya ket mairaman ti Batumi, Burgas,
Constanța, Giresun, Hopa, Kerch, Mangalia, Năvodari, Novorossiysk, Odessa, Ordu,
Poti, Rize, Samsun, Sevastopol, Sochi, Sukhumi, Trabzon, Varna, Yalta ken
Zonguldak.

Ti Baybay Nangisit ket adda ti positibo a kaimbengan tidanum; a daytoy ket, ti
dagup a ruar a panagayus ti danum a 300 km3 ti tunggal maysa a tawen ti uneg ti
Bosporo ken ti Dardanelles a mapan idiay Baybay Eheo. Ti danum ti Mediteraneo
ket agayus idiay Baybay Nangist a kas paset ti dua a dalan ti hidrolohiko a
panagsinnukat. Ti ruar a panagayus ti Baybay Nangisit ket nalamlamiis ken saan
unay a naapgad, ken tumpaw ti rabaw ti napudpudot, ken naapapgad nga umuneg nga
ayus ti Mediteraneo – a daytoy ket pagbanagan ti paggiddiatan iti densidad a
gapuanan babaen kadagiti paggiddiatan iti kaapgad – a pakaiturongan ti kaaduan
nga anoksiko a tuon ti baba ti rabaw ti dandanum. Ti Baybay Nangisit ket
makaawat pay ti danum ti karayan manipud ti dakkel a sistema ti Eurasiano a
fluvial idiay amianan ti Baybay, nga isu ti naikasangsangayan ti Don, Dnieper
ken Danube.

Iti napalabas, ti kaadalem ti danum kaaduan a nagdumaduma. Gapu kadagitoy a
pagduduma iti kaadalem ti danum iti labneng a nangpalpalikmut ti samang ken
dagiti mainaig a bidang ket sagpaminsan a ti dagdaga. Iti dadduma pay a kritiko
a kaadalem ti danum mabalin a maikapet dagiti naipalikmut a bagi ti danum.
Babaen dagitoy nga aktibo a pannakaikapet dagitoy a dalan, dagiti Turko nga
Ilet, ti baybay Nangisit ket maitipon iti taaw ti lubong. No awan dayoy a
maipapan ti danum a panagsilpo, ti Baybay nangisit ket maysa a danaw, a nawaya a
manipud ti sangalubongan a sistema ti taaw. Iti agdama ti agpang tidanum ti
Baybay Nangisit ket nangato, isunga ti danum ket makisinsinnukat iti
Mediteraneo. Dagiti Turko nga Ilet ket kumapet kadagiti Baybay Nangisit ken Eheo
ken buklenna ti Bosporo, ti Baybay ti Marmara ken ti Dardanelo.

Ti Gunglo ti Internasional a Hidrograpiko ket mangipalplawag kadagiti patingga
ti Baybay Nangisit a kas dagiti sumaganad:

Dagiti agdama a nagan ti Baybaya ket maipada kadagiti Inggles a nagan, a "Black
Sea", a mairaman ti:

Ti Baybay Nangisit ket maysa kadagiti uppat a baybay iti Inggles kalpasan
kadagiti termino ti maris — dagiti sabali pay ket ti Baybay Nalabbasit, ti
Baybay Puraw ken ti Baybay Duyaw.

Ti Heograpia ti Strabo (1.2.10) ket nangibagbaga nga iti kinaduog, ti Baybay
Nangisit ket kankanayon a tinawtawagan laeng "ti Baybay" (ho pontos). Para iti
kaaduan daytoy, ti Graeco-Romano a tradison ket mangibagbaga ti Baybaya Nangisit
a kas ti 'Managsangaili a baybay', Euxeinos Pontos (Εὔξεινος Πόντος). Daytoy ket
maysa a eupemismo a mangsuksukat ti maysa a nasapsapa a 'Di managsangaili a
Baybay', Pontos Axeinos, nga immuna a naibagbaga iti Pindar (nasapa a maikalima
a siglo BCE,~475 BC). Ni Strabo (7.3.6) ket kapanunotanna a ti Baybay Nangisit
ket tinawtawagan idi ti "di managsangaili" sakbay ti panagkolonia dagiti Griego
gaputa daytoy ket narigat a daliasaten, ken gaputa dagiti aplayana ket
tinataengan babaen dagiti salbahe a tribu. Ti nagan ket sinukatan iti
"managsangaili" kalpasan dagiti Milesio ket nakolonianda ti akin abagatan nga
aplaya, ti Pontus, a pinagbalinda a paset ti Griego a sibilisasion.

Daytoy ket mabalin pay a ti nagan ket Axeinos a nagtaud babaen ti nadayeg nga
etimolohia manipud ti maysa a Escita Iraniko axšaina- 'di nasilawan,'
'nasipnget'; ti panangibagbaga ti "Baybaya Nangisit" ket mabalin a nangrugi idi
Taga-ugma.

Dagiti mannurat ti pagsasao nga Ingles iti maika-18 a siglo ket kankanayonda nga
inus-usar ti nagan nga "Euxine Sea" ( /ˈjuːksɨn/ or /ˈjuːkˌsaɪn/) a mangibagbaga
ti Baybay Nangisit. Ni Edward Gibbon, kas pagarigan, ket tinawtawaganna ti
baybaya babaen iti daytoy a nagan iti kadagupan ti Ti Pakasaritaan ti
Pannaka-apday ken Pannarebba ti Romano nga Imperio.

Dagiti heolohiko a taudan ti langneng ket matugotan kadagiti dua a naisangayan a
duog a arko ti likudan a labneng a naaramid nanaen ti panagsina ti bulkaniko nga
arko ti Albania ken ti subduksion dagiti Taaw Paleo- ken Neo-Tethys, ngem ti
panangitiempo dagitoy a pasamak ketagtultuloy a kontrobersial. Manipud iti
pannakairugina, dagiti enbironmento ti ti kompresion ti tektoniko
ketnakaiturongan ti subsidensia iti labneng, ken nasarsarunuan dagiti
napaiyatiddog a paset a nagresultaan itidakkel a gantingan a bulkanismo ken
dagiti nadumaduma nga orohenesis, a nagtaudan ti panagsalto ti Kalatakan a
Kaukaso, Banbantay Pontiko, Akin-abagatan a Peninsula ti Krimea ken dagiti
kabambantayan ti Balkan.

Ti agdama a panagdinnungpa a nagabetan dagiti plata ti Eurasia ken Aprika ken ti
agpalaud a panagtalaw ti muton ti Anatolia iti igid it Tukki ti Amianan nga
Anatolia ken dagiti Tukki ti Daya nga Anatolia ket mangidiktado ti agdama a kita
ti tektoniko, bayat a dagitilanga ket mangpasayaat iti subsidensia iti labneng
ti Baybay Nangisit ken ti adu nga aktibidad ti bukan idiay rehion ti Anatolia.
Dagitoy ti heolohikal a mekanismo nga, iti napaut a termino, ketnangpataud
dagiti periodiko a panankaisina ti Baybay Nangisit manipud kadagiti amin a
globala sistema ti taaw.

Ti moderno a labneng ket nabingbingay kadagiti dua a sub-labneng babaen ti
panagbakkog a gumay-at iti abagatan manipud ti Peninsula ti Krimea. Ti dakkel a
samang itiamianan ti labneng ket aginggana iti 190 km (120 mi) iti kaakaba, ken
mangilanga ti ababaw a bidang nga addaan kadagitigradiente a nagbaetan ti 1:40
ken 1:1000. Ti akin-abagatan nga igid idiay likmut ti Turkia ken ti akinlaud nga
igid iti likmut ti Georgia, nupay kasta, ket representatibo iti akikid a samang
a manmano a sumurok iti 20 km (12 mi) iti kaakaba ket ti napadsok a bidang a
kadawyan a 1:40 a gradiente kadagiti nadumaduma nga adda iti sirok ti baybay a
kanyon ken dagiti pagpaatiddog ti kanal. Ti abisal a tanap Euxine iti tengnga ti
Baybay Nangisit ket makaabot ti kaadalem iti 2,212 metro (7,257.22 kadkadapan)
iti abagatan bassit ti Yalta idiay Peninsula ti Krimea.

Ti litoral a sona ti Baybay Nangisit ket masansan a naibagbaga a kas ti Pontiko
litoral wenno Pontiko a sona.

Ti lugar a mangpalikmut ti Baybay Nangisit ket kadawyan a tinawtawagan a kas ti
Rehion ti Baybay Nangisit. Ti akin-amianan apartena ket mabirukan iti uneg ti
barikes Chernozem (barikes ti nangisit a daga) nga agtaud manipud idiay akindaya
a Kroasia (Eslobenia), ti igid ti Danubio (akin-amianan a Serbia, akin-amianan a
Bulgaria (Tanap ti Danubio) ken ti akin-abagatan a Romania (Tanap ti Wallachia))
akinggana idiay amianan a daya nga Ukrania ken umadayo iti ballasiw ti Rehion ti
Sentral a Nangisit a Daga ken ti akin-abagatan a Rusia aginggana idiay Siberia.

Ti Baybay Nangisit ket maysa a pingir a baybay ken isu daytoy ti kadakkelan a
bagi ti danum iti lubong nga addaan iti meromiktiko a labneng. Dagiti adalem a
danum ket saanda a makilaok kadagiti akinngato a tuon ti danum a makaawat iti
oksiheno manipud iti atmosperio. Kas resulta, sumurok a 90% iti ad-adalem a tomo
ti Baybay Nangisit ket anoksiko a danum. Dagiti tabas ti sirkulasion ti Baybay
Nangsit ket kangrunaan a tinengngel babaen ti topograpia ti labneng ken dagiti
maikabil ti fluvial, a pagresultaan iti estruktura ti nakaro estratipiko a
bertikal a panagtutuon. Gapu ti daytoy a nakaro nga estratipikasion, daytoyket
naidasig a kas esturio ti asin a pasengseng.

Ti Baybay Nangisit ket makasanay laeng ti panagakar ti danum iti Baybay
Mediteraneo, isu nga amin a panagayus iti uneg ken panagayus iti ruar ket
mapasamak idiay Bosporo ken Dardanelo. Ti panagayus ti uneg manipud ti
Mediteraneo ket nangatngato iti kaagad ken densidad ngem ti panagayus iti ruar,
ken mangpartuat daytoy iti klasiko a sirkulasion ti esturio. Gapu ti daytoy ti
panagayus ti uneg ti napuspusek a danum ti Mediteraneo ket mapasamak iti baba
tilabneng bayat a ti panagayus ti ruar ti nasadsadiwa a danum ti rabaw ti Baybay
Nangisit iti Baybay Marmara ket mapasamak iti asideg ti rabawe. Ti nasadsadiwa a
danum ti rabaw ket produkto dagiti maikabil ti fluvial, ken mangaramid daytoy
iti Baybay Nangisit iti maysa a positibo a baybay. Ti dagup a maikabil ti
nasadiw a danum keta gpartuat ti maysa a panagayus ti ruar iti tomo a manimdua
nga nga ad-adu ngem ti panagayus ti uneg. Ti panagbawbaw ken panagtudo ket ket
agarup a kapada ti 300 km3/year.

Gapu ti kaakikid ken kaababaw ti Bosporo ken Dardanelo (ti respektibo a
kaadalemda ket 33 ken 70 metmetro), dagiti kapardas ti ayus ti panagayus ti uneg
ken panagayus ti ruar ket nangato ken adda met adua a bertikal a kartib. Daytoy
ket mangpalubos para iti nariro a panaglaok dagiti dua a tuon. Ti rabaw ti danum
ket panawanna ti Baybay Nangisit iti kaapgad iti 17 psu ken danonenna ti
Mediteraneo iti kaapgad iti 34 psu. Ti kasta met, ti panagayus ti uneg ti
Mediteraneo iti kaapgad iti 38.5 psu ket makasanay ti panagpabassit iti agarup a
34 psu.

Ti natimbeng a sirkulasion ti rabaw ket siloniko ken dagiti danum ti likmut ti
perimetro ti Baybay Nangisit ket agkusikos iti kaakaba ti labneng a panagalipuno
nga ammo kas ti Ayus ti Ngarab ket addaan iti kapardas iti agarup a 50–100 cm/s.
Iti uneg daytoy a langa, adda met dagiti dua a basbassit a sikloniko a
panagalipuno, a mangsakop ti akindaya ken akinlaud a sektor ti labneng. Ti
Akindaya ken Akinlaud a panagalipuno ket dagiti nasayaat ti unosna a sistema iti
panaglalam-ek ngem kumapsot kadagiti serie dagiti nagsisilpo a nakapsot a
panagalipuno iti kalgaw ken otonio.

Iti ruar ti Ayus ti Ngarab, dagiti nadumaduma a kasla permanente a nakapsot a
panagalipuno iti aplaya ket maporma a kas resulta ti panagallon iti likmut ti
bidang ti aplaya ken dagiti mekanismo ti ‘panagkulot ti angin’. Ti tinawen a
kapigsa dagitoy a langa ket tinengngel babaen ti maipapan ti tiempo nga
atmosperiko ken dagiti fluvial a panagdumaduma. Iti las-ud ti panagsusulbod, ti
nakapsut nga alipuno ti Batumi ket maporma idiay akin-bagatan a daya a suli ti
baybay.

Iti sirok dagiti danum ti rabaw—manipud ti agarup a 50–100 metmetro—addan daytoy
iti haloklina nga agsardeng iti Agtengnga a Tuon ti Lamiis (Cold Intermediate
Layer wenno CIL iti Ingles). Daytoy a tuon ket buklen ti nalamiis, naagap a
dandanum ti rabaw, a resulta daytoy ti lokalisado nga atmosperiko a panaglamiis
ken panagpabassit dagiti maikabil ti fluvial iti las-ud dagiti bulan ti
panaglalam-ek. Daytoy ket tidda ti tuon ti nailaok a rabaw ti panaglalam-ek. Ti
batayan ti CIL ket namarkaan babaen ti nangruna a piknoklina iti agarup a
100–200 m (330–660 kadkadapan) ken daytoy a panagiddiat ti densidad ketisu ti
kangrunaan a mekanismo para iti pannakaisalumina ti adalem a danum.

Iti baba ti piknoklina ket ti masa ti Adalem a Danum, ken ti kaapgad ket ngumato
iti 22.3 psu ken dagiti temperatura ket ngumato iti agarup a 8.9 °C. Ti
hidrokemikal nga enbironmento ketumalis manipud ti naikkan iti oksiheno iti
anoksiko, gapu ti panagusar amin nga adda ngaoksiheno babaen ti panaglungsot ti
bakteria kadagiti limned a biomasa. Ti nakapsot a heotermal a panagpapudot ken
ti atiddog a panawen ti panagtaeng ket mangpartuat ti napuskol makapapudot a
tuon ti baba.

Ti saan a napaut a panagdumaduma ti klima idiay rehion ti Baybay Nangisit ket
kaaduam a maimpluensiaan babaen ti operasion ti Oksilasion ti Amianan nga
Atlantiko, ti mekanismo ti klima a pagresultaan manipud ti panagtignay ti
nagabetan dagiti masa ti angain ti amianan nga Atlantiko ken ti tengnga a
latitud. Bayat a ti eksakto a mekanismo nga agpataud ti Oksilasion ti Amianan
nga Atlantiko ket agtultuloy a saan a nalawag, naipagpagarup daytoy a dagiti
kasasaad ti klima a napundar idiay Europa ket pakappiaenna ti pudot ken
panagtudo nga umabot iti Sentral nga Europa ken Eurasia, ken mangregulado ti
pannakaporna dagiti siklon ti panaglalam-ek, a kaaduan kadagitoy ti akinrebbeng
para iti rehional a panagtutudo and influence Mediterranean Sea Surface
Temperatures (SST's).

Ti relatibo a kapigsa dagitoy a sistema ketmangipatingga pay ti gatad ti
suamngpet a nalamiis nga angin manipud kadagiti rehion ti amianan iti las-ud ti
panaglalam-ek. Dagiti sabali pay a banag a makaimpluensia ket mairaman ti
rehional a topograpia, no dagiti sistema ti depresion ken bagio a sumangsangpet
manipud ti Mediteraneo ket maipanda babaen ti tanap iti likmut ti Bosporo, ti
kabambanatayn ti Pontiko ken Kaukaso ket agtignayda a kas dagiti tarabay
tiallon, ken manglimitado ti kapardas ken dagiti dalan ti siklon a lumabas
babaen ti rehion.

Ti Baybay Nangisit ket naikapet iti Taaw ti Lubong babaen tikawar dagiti dua nga
ababaw a kipet, the Dardanelo ken ti Bosporo. Ti Dardanelo ket 55 m (180 ft) iti
kaadalen ken ti Bosporo ket ab-ababaw ngem 36 m (118 ft). Babaen iti
panangiyasping, tikatayag ti naudi a panawen tiyelo, dagiti pantar ti baybay ket
nangatngato ngem 100 m (330 ft) ken nababbabada ngem tatta nga aldawen.

Iti nagresultaan ti naudi a paset ti panawen ti yelo, dagiti lessaad ti danum
idiay Baybay Nangisit ken ti Baybay Eheo ket nawayada nga immadalem aginggana
idi addaandan iti makaanay a panakisinnukat a danum. Ti eksakto a linia ti
panawen iti daytoy a panagrang-ay ket suheot pay laeng iti debato. Ti maysa
aposibilidad ket immuna a napunno ti Baybay Nangisit, a dagiti sobra a danum ket
nagayus idiay Bosporo ken kanungpalan idiay Mediteraneo. Adda pay dagiti
makadidigra a senario, a kas ti "Teoria ti Layus ti Baybay Nangisit" nga
insingasing babaen ni William Ryan, Walter Pitman ken ni Petko Dimitrov.



https://ilo.wikipedia.org/wiki/Amianan_nga_Aprika

Ti Amianan nga Aprika wenno Akin-amianan nga Aprika iket ti akin-amianan unay a
rehion ti Aprika. No maipapan iti heograpia iti politika, ti panangipalawag ti
Nagkaykaysa a Pagpagilian iti Akin-amianan nga Aprika ket mangiraman kadagiti
walo a pagilian wenno terteritorio; ti Arhelia, Ehipto, Libya, Mali, Morocco,
Sudan, Tunisia. Algeria, Morocco, Tunisia, Libya and often Mauritania ken ti
Akinlaud a Sahara ken dagiti Magreb, bayat a ti Ehipto ken Sudan ket mangbukel
ti Ginget Nilo (nanaganna manipud ti Karayan Nilo, nga addaan kadagiti dua a
tributario; ti Puraw Nilo ken Asul Nilo). Ti Ehipto ket transkontinental a
pagilian gapu ti Peninsula Sinai, a heograpiko a mabirukan iti Laud nga Asia. Ti
Amianan nga Aprika ket mangiraman pay kadagiti dadduma a tagikua ti Espania
(Ceuta ken Melilla ken dagiti bassit-usit nga isla ti Espania iti labes ti
baybay ti Morocco). Ti Is-isla Kanaria ken ti Portuges nga Is-isla Madeira,
idiay Amianan a Taaw Atlantiko iti amianan a laud ti nangruna a daga ti
Aprikano, ket sagpaminsan pay a nairamraman iti panangikeddeng iti rehion.

Ti pannakaigiddiat ti nagbaetan ti Amianan nga Aprika ken ti kaaduan ti
Sub-Sahara nga Aprika ket historikal ken ekolohiko a nangruna gapu ti epektibo a
napartuat a bangen babaen ti Desierto ti Sahara para iti kaaduan iti moderno a
pakasaritaan. Manipud idi 3500 BCE, kalpasan ti kellaat a panagbalin a desierto
ti Sahara gapu ti nagin-inut a panagbalbaliw ti panagtayyek ti Daga, daytoy a
bangen ket kultural a nangisina ti Amianan manipud ti amin a paset ti
kontinente. Idi dagiti aglaylayag a sibilisasion dagiti Penisio, Griego, Romano,
Muslim ken dadduma pay ket nangipalaka ti komunikasion ken ti panagakar iti
ballasiw ti Baybay Mediteraneo, dagiti kultura ti Amianan nga Aprika ket
nagbalinda nga asasideg a naisilpo iti Akin-abagatan a laud nga Asia ken ti
Europa ngem ti Sub-Sahara nga Aprika. Adu pay ti impluensia ti Islam iti lugar,
ken ti Amianan nga Aprika ket nangruna a paset ti Islamiko a lubong.



https://ilo.wikipedia.org/wiki/Amianan_nga_Amerika

T Amianan nga Amerika ket ti kontinente a sibubukel iti uneg ti Akin-amianan a
Hemisperio ken gangani a sibubukel iti uneg ti Akinlaud a Hemisperio. Daytoy ket
mabalin pay a maikeddeng nga akin-amianan a subkontinente ti Kaamerikaan. Daytoy
ket nabeddengan iti amianan babaen ti Taaw Artiko, iti daya babaen ti Taaw
Atlantiko, iti laud ken abagatan babaen ti Taaw Pasipiko, ken iti abagatan a
daya babaen ti Abagatan nga Amerika ken ti Baybay Karibe.

Ti Amianan nga Amerika ket sakupenna ti kalawa iti agarup a 24,709,000 kuadrado
kilkilometro (9,540,000 kuadrado milmilia), ti garup a 4.8% iti rabaw ti planeta
wenno agarup a 16.5% iti kalawa ti dagana. Manipud idi 2013, ti populasionna ket
nakarkulo iti gangani a 565 riwriw a tattao iti ballasiw dagiti 23 a nawaya nga
estado, a mangirepresenta iti agarup a 7.5% iti populasion ti tao. Kaaduan ti
kalawa ti daga ti kontinente ket iturayan babaen ti Kanada, ti Estados Unidos,
Greenland, ken ti Mehiko, bayat nga adda met dagiti basssit nga estado kadagiti
rehion ti Sentral nga Amerika ken Karibe. Ti Amianan nga Amerika ket isu ti
maikatlo a kadakkelan a kontinente babaen ti kalawa, kalpasan ti Asia ken
Aprika, ken ti maikapat babaen ti populasion kalpasan ti Asia, Aprika, ken
Europa.

Ti immuna a tattao a nagnaed idiay Amianan nga Amerika ket dagidi Paleoindiano a
nangrugrugi a simmangpet idi las-ud ti paset ti panawen ti naudi a glasier
babaen ti panagballasiw ti rangtay a daga ti Bering. Naggigiddiat dagitoy
kadagiti nadumaduma a bilang dagiti dibersio a kultura ken dagiti komunidad iti
ballasiw ti kontinente. Ti kadakkelan ken kaaduan nga abanse kadagiti Sakbay ti
Kolombiano a sibilisasion idiay Amianan nga Amerika ket dagidi Aztec idiay idi
itan ket ti Mehiko ken ti Maya idiay Sentral nga Amerika. Dagiti Europeano a
kolonista ket nangrugrugida a simmangpet idi maika-16 ken maika-17 a sigsiglo,
ken nagpunas kadagiti dakkel a bilang dagiti patneng a populasion ken nangrugian
ti panawen ti Europeano a panagturay.

Ti Kaamerikaan ket kadawyan a maawat nga innaganan idi babaen ti Italiano ng
eksplorador a ni Amerigo Vespucci babaen dagiti Aleman a kartograpo a ni Martin
Waldseemüller ken ni Matthias Ringmann. Ni Vespucci, ket isu ti nagsukimat iti
Abagatan nga Amerika idi baetan ti 1497 ken 1502, isu idi ti immuna nga
Europeano a nangisingasing a ti Kaamerikaan ket saan idi a dagiti Daya nga
India, ngem ti sabali a masa ti daga a dati a di ammo babaen dagiti Europeano.
Idi 1507, ni Waldseemüller ket nagpataud iti mapa ti lubong, a nangikabilanna ti
balikas ti "America" iti kontinente ti Abagatan nga Amerika, idiay tengnga iti
tattan ket Barasil. Isu ket nangipalawag iti gapu para iti nagan iti kakkuyogna
a libro ti Cosmographiae Introductio:

Kalpasanna, idi dagiti sabali a nagar-aramid ti mapa ket innayonda ti Amianan
nga Amerika, innayonda met ti kasisigud a nagan iti daytoy: idi 1538, ni Gerard
Mercator ket inusarna ti nagan nga Amerika kadagiti amin nga Akinlaud a
Hemisperio iti mapana iti lubong.

Adda met dagiti sumuppiat a ti taripnong ket ti panagusar ti apelyido para iti
pananginagan kadagiti panagduktal malaksid iti kaso ti naarian ken isu a ti
naala manipud ti "Amerigo Vespucci" ket mabalin a problematiko. Ni Ricardo Palma
(1949)ket nangisingasing ti naala manipud ti banbantay "Amerrique" iti Sentral
nga Amerika—ni Vespucci ket isu idi ti immuna a nakaduktal ti Abagatan nga
Amerika ken ti banbantay ti Amerrique iti Sentral nga Amerika, a naikonekta
kadagiti naduktalanna kadagiti naduktalan ni Christopher Columbus.

Ni Alfred E. Hudd ket nangisingasing iti teoria idi 1908 a dagiti kontinente ket
managanan manipud ti Gales a komersiante nga agnagan iti Richard Amerike manipud
idiay Bristol, a naipampamattian nga isu ti nangpinansia ti panagbanniaga a
panagduktal ni John Cabot manipud idiay Inglatera a napan idiay Newfoundland idi
1497. Ti bassit a nasukimat a pammati a naisingsingasing ket ti Amerika ket
naipanagan para iti Espaniol a marinero iti taga-ugma a Bisigodo a nagan iti
'Amairick'. Ti sabali ket ti nagan a nairamut iti pagsasao a Patneng nga
Amerikano.

Ti Amianan nga Amerika ket sakupenna ti akin-amianan a paset ti masa ti daga
kadawyan a naibagbaga a kas ti Baro a Lubong, ti Akinlaud a Hemisperio, ti
Kaamerikaan, wenno ti laeng Amerika (a saan unay a kadawyan, ken inkeddeng ti
dadduma a kas agmaymaysa a kontinente a ti Amianan nga Amerika ket
subkontinente). Ti laeng koneksion iti daga ti Amianan nga Amerika iti Abagatan
nga Amerika ket ti Ismo ti Panama. Ti kontinente ket pinatinggaan iti abagatan a
daya babaen dagiti kaaduan a heograpo idiay pagayusan a labneng ti Darién idiay
igid ti pagbeddengan ti Colombia-Panama, ken manggikabil daytoy iti amin a paset
ti Panama iti uneg ti Amianan nga Amerika. Iti pay sabali, adda met dagiti
heolohista a pisiograpiko a mangikabil iti akin-abagatan a patinggana iti Ismo
ti Tehuantepec, Mehiko, a ti Sentral nga Amerika ket gumay-at nga agpaabagatan a
daya idiay Abagatan nga Amerika iti daytoy a puntos. Ti is-isla ti Karibe, wenno
dagiti Laud nga India, ket naikeddeng dagitoy a paset ti Amianan nga Amerika.

Sakbay a naipangato ti ismo ti Sentral nga Ameriaka, ti rehion ket adda idi iti
sirok ti danum. Dagiti isla ti Laud nga India ket mangmarka ti dati a limned a
rangtay ti daga, a nangisilpo idi ti Aamianan nga Amerika ken Abagatan nga
Amerika babaen tattan ti Florida ken Venezuela. Ti aplaya ti kontinente ket
atiddog ken saan a kadawyan. Ti Golpo ti Mehiko ket isu ti kadakkelan a bagi ti
danum a manglennek ti kontine, ken sarunuen daytoy babaen ti Luek Hudson. Dagiti
dadduma pay ket mairaman ti Golpo ti San Lorenso ken ti Golpo ti California.

Adda dagiti nadumaduma nga isla iti aplaya ti kontinente, kangrunaan ti Purpuro
Artiko, ti Bahamas, Turks ken Caicos, ti Kalatakan ken Basbassit nga Antila, ti
Is-isla Aleutiano ti dadduma ket adda iti maitutop nga Akindaya a Hemisperio),
ti Purpuro Alejandro, dagiti adu a rinibu nga isla iti Aplaya ti British
Columbia, ken ti Newfoundland. Greenland, ti bukod nga agturturay a Danes nga
isla, ken ti kadakkelan iti lubong, ket adda iti isu met laeng a tektoniko a
plata (ti Plata ti Amianan nga Amerika) ken heograpiko a paset ti Amianan nga
Amerika. Iti heoliko a kapanunotan, ti Bermuda ket saan a paset ti Kaamerikaan,
ngem ti maysa nga oseaniko nga isla a naporma idi iti ukap ti Pantok ti Tengnga
nga Atlantiko iti napalabas a 100 riwriw a tawtawen. Ti kaasitgan a masa ti daga
iti daytoy ket ti Cape Hatteras, North Carolina. Nupay kasta, Ti Bermuda ket
masansan a naipagpagarup a kas paset ti Amianan nga Amerika, a napangpangruna
iti gapu ti pakasaritaanna, dagiti pannakaikapet iti politika ken kultura iti
Virginia ken dagiti sabali a parte ti kontinente.

Ti kaaduan ti Amianan nga Amerika ket adda iti Plata ti Amianan nga Amerika.
Dagiti parte ti akinlaud a Mehiko, a mairaman ti Baja California, ken ti
California, ken mairaman dagiti siudad ti San Diego, Los Angeles ken ti parte ti
San Francisco, ket mabirukan iti akindaya nga igid ti Palata ti Pasipiko, a
dagiti dua a plata ket agsabatda iti igid ti Tukki ti San Andreas. Ti
akin-abagatan unay a paset ti kontinente ken ti kaaduan dagiti Laud nga India
ket mabirukan idiay Plata ti Karibe, bayat a dagiti plata ti Juan de Fuca ken
Cocos ket beddenganna ti Plata ti Amianan nga Amerika iti akinlaud a pronterana.

Ti kontinente ket mabaln a mabingbingay kadagiti uppat a nalatak a rehion (ti
tunggal maysa ket aglaon kadagiti adu a subrehion): ti Nalatak a Tantanap a
gumay-at manipud ti Golpo ti Mehiko aginggana ti Artiko ti Kanada; ti heolohiko
nga ubing, kabambantayan ti laud, a mairaman ti Nabato a Banbantay, ti Nalatak a
Labneng, California ken Alaska; ti napangato ngem relatibo a dalumpinas a banak
ti Kalasag ti Kanada iti amianan a daya; ken ti naindumadumaan nga akindaya a
rehion, a mangiraman ti Banbantay Apalaches, ti tanap ti aplaya iti igid ti taaw
Atlantiko, ken ti peninsula ti Florida. Ti Mehiko, kadagiti atiddog a banakna
ken dagiti kordiliera, ket kaaduan a maikabil iti akinlaud a rehion, urayno ti
akindaya a tanap ti aplaya ket saan a gumay-at iti abagatan ti Golpo.

Dagiti akinlaud a bantay ket nagudua iti tengnga iti nangruna kabambanatayan ti
Rockies ken ti kabambantayan ti aplaya idiay California, Oregon, Washington, ken
ti Britaniko a Columbia, a ti Nalatak a Labneng—ti ab-ababa a lugar nga aglaon
kadagiti basbassit a kabambantayan ken dagiti ababa a desierto iti baetanda. Ti
kangatuan a pantok ket ti Denali idiay Alaska.

Inbagbaga ti United States Geographical Survey (USGS) a ti heograpiko a sentro
ti Amianan nga Amerika ket "6 milmilia iti laud ti Balta, Kondado Pierce , North
Dakota" iti agarup a 48°10′N 100°10′W﻿ / ﻿48.167°N 100.167°W﻿ / 48.167;
-100.167, aproksimado a 24 kilometro (15 mi) manipud idiay Rugby, North Dakota.
Ti USGS ket adu pay a nangibagbaga a "Awan ti namarkaan wenno namonumentuan a
puntos ti nabangon babaen ti ania man nga ahensia ti gobierno a kas ti
heograpiko a sentro kadagiti ania man a 50 nga Es-estado, ti nangruna a daga ti
Estados Unidos, wenno ti kontinente ti Amianan nga Amerika." Nupay kasta, adda
maysa a 4.6-metro (15 ft) nga obelisko ti bato idiay Rugby a mangtunton a
mangmarka ti sentro.

Dita baba ket ti tabla dagiti pagilian ken dagiti teritorio ti Amianan nga
Amerika a nabingbingay kadagiti tallo a batayan a rehion.



https://ilo.wikipedia.org/wiki/Akin-amianan_nga_Europa

Ti Akin-amianan nga Europa ket ti akin-amianan a paset ti rehion ti Europa. Iti
heograpia, ti akin-amianan nga Europa ket kadawyan a mangbukel ti Islandia, ti
Is-isla ti Peroe, Dinamarka, Norwega, Suesia, Pinlandia, Estonia, Letonia ken
Lituania, ti Is-isla ti Britaniko (Nagkaykaysa a Pagarian, Republika ti Irlanda,
ti Is-isla ti Channel ken ti Isla ti Man) ken Greenland (a paset ti Pagarian ti
Dinamarka). Ti Greenland ket heograpiko a mabirukan idiay Amianan nga Amerika
ken sagpaminsan pay a mairamraman iti pannakaigrupo iti akin-amianan nga Europa
wenno ti Nordiko a pagpagilian, ngem manmano laeng nga iti maitutop nga
Eskandinabia . Ti Is-isla ti Britaniko ket sagpaminsan a mairamraman iti
Akinlaud nga Europa. Adda met dagiti akin-amianan a paset ti Rusia nga adda iti
akin-amianan a paset ti Europa.

Sakbay ti pannakabangon ti Konseho ti Nordiko idi 1952, t termino a "Nordiko",
wenno "Akin-amianan", ket kankanayon idi a maus-usar a mangibaga ti Luterano a
Baltiko a pagpagilian ti Estonia ken Letonia, ken dagiti pay akin-amianan a
paspaset ti Europeano a Rusia.



https://ilo.wikipedia.org/wiki/Viking

Dagiti Viking (manipud ti Duog a Nordiko víkingr) ket isu dagidi managbanniaga
nga amianan a Hermaniko a tattao a nagraraut, nagtagilako, nagsukimat, ken
nagtaeng kadagit adu a luglugar idiay Europa, Asia, ken dagiti isla ti Amianan
nga Atlantiko manipud kadagiti naladaw a maika-8 ken maika-11 a siglo. Dagiti
Viking ket nagus-usar kadagiti natarikayo nga atiddog a barko nga addaan ti
akaba, ababaw ti kaskara, a mangpalubos ti panagdaliasat kadagiti nadaleg a
baybay wenno ababaw a danum ti karayan. Dagiti barko ket mabalinda ti sumanglad
kadagiti aplaya , ken ti kinalag-anda ket mangpalubos kadagitoy a maawit
kadagiti porteo. Dagiti a nasayaat a barko ket nangpalubos kadagiti Viking a
nagbanniaga iti adayo a daya a kas ti Konstantinopla ken ti Karayan Volga idiay
Rusia, ti adayo a laud a kas ti Islandia, Greenland, ken Newfoundland, ken ti
adayo nga abagatan a kas ti Nekor. Daytoy a paset ti panawen a panagpadakkel ti
Viking, a naamammuan iti Panawen ti Viking , ket mangbukel ti maysa a nangruna
nga elemento ti mediebal a pakasritaan ti Eskandinabia, Gran Britania, Irlanda,
Rusia, aken ti amin a Europa.

Dagiti nadayeg a pannagipagarup kadagiti Viking ket kanknayon a maigiddiat ti
narikut a ladawan a nagtaud kadagiti arkeolohia ken dagiti naisurat a tinaudan.
Ti romantisado aladawan dagiti Viking a kas dagiti natakneng a salbahe ket
nangrugi a rimsua idi maika-18 a siglo, ken daytoy ket rimmang-ay ken nagbalin
nga adu a naamammuan idi las-ud ti maika-19 a siglo a Pangpaungar ti Viking. Ti
naipagpgarup a panirigan kadagiti Viking a kas dagiti naranggas a bruto
wennointrepido nga adbenturero ket kaaduan a naggapo ti moderno a mito ti Viking
a nakaala ti sukogna babaen ti nasapa a maika-20 a siglo. Ti agdama a nadayeg a
representasion ken kaaduan a nakaro a cliché, a mangireprepresenta kadagiti
Viking a kas dagiti naamammuan a karikatura.



https://ilo.wikipedia.org/wiki/Urano

Ti Urano ket isu ti maikapito a planeta manipud ti Init. Isu daytoy ti addaan ti
maikatlo a rayos ti planeta ken ti maikapat a kadakkelan a masa ti planeta iti
Sistema a Solar. Nainaganan daytoy manipud ti diosen ti Griego iti langit a ni
Urano (Taga-ugma a Griego: Οὐρανός), ti amam ni Kronus (Saturno) ken apo ni Zeus
(Hupiter). Nupay daytoy ket makita iti mata a kas dagiti klasiko a planeta,
daytoy ket saan a naibigbigan a kas maysa a planeta dagiti taga-ugama nga
agpalpaliiw gapu ta nalidem ken nabuntog a panagliklikmut na. Ni Apo William
Herschel ket nagirangaran ti pannakadiskobre na idi Marso 13, 1781, a panakapada
ket ti naam-ammuan a pagbeddengan iti Sistema a Solar para iti pinakauna iti
moderno a pakasaritaan. Ti Urano ket isu pay ti immuna a planeta a naduktalan
babaen ti teleskopio.

Ti Urano ket kapadpadana ti panakabuklan ti Neptuno, ken dagitoy ket aggiddiatda
ti kimiko a pakabuklan ngem dagiti daddadakkel a higante nga alingasaw, a
Hupiter ken Saturno. Dagiti astronomo ket sagpaminsanda nga inkabkabil iti
sabali a kategoria a tinawtawagan a kas dagiti "higante a yelo". Ti tangatang ti
Urano, bayat a kapadpada iti kangrunaan a pakabuklan ti hidroheno ken helio ti
Hupiter ken Saturno , ket aglaon kadagiti adadu a "yelo" a kas ti danum,
amoniako ken meano, ken mairaman dagit tugot dagiti hidrokarbon. Daytoy ti
kalamiisan a planetario a tangatang iti Sistema a Solar, nga adda ti kababaan a
temperatura ti 49 K (−224 °C). Adda daytoy ti narikut a, nagtutuon nga ule a
patakder, a naipanunotan a ti danum ti pakabuklan dagiti nababbaba nga ulep, ken
ti metano ti naipanunotan a mangbukel ti ngato a tuon dagiti ulep. Iti
panagiddiat, ti uneg ti Urano ket kangrunaan a buklen dagiti yelo ken bato.

Kasla dagiti sabali a higante a planeta, ti Urano ket adda ti maysa a singsing a
sistema, ti maysa a magnetoesperio, ken dagiti nadumaduma a bulan. Ti Urano a
sistema ket adda ti naisangsangayan a panakaaramid kadagiti planeta gapu ta ti
aksis a panagtayyek ket nagbatuag a nakairig, a gangani iti dalumpinas ti
panagtayyekna ti Init. Isu ngarud a dagiti amianan ken abagatan nga ungtona ket
naisanglad diay pakakitaan ti ekuador kadagiti kaaduan a planeta. Idi 1986,
dagiti ladawan manipud ti Voyager 2 ket nangipakita ti Urano a kas awan ti
langana a planeta iti makitkita a lawag nga awan dagiti banda ti ulep wenno
dagiti bagio a nakaitaripnongan dagiti sabali a higante. Dagiti naindagaan nga
agpalpaliiw ket nakakitada kadagiti senial ti tiempo a panagbalbaliw ken umadadu
nga aktibidad ti tiempo kadagiti napalabas a tawen iti panagasideg ti Urano ti
bukodna nga ekuinosio. Ti kapardas ti angin idiay Urano ket makaabot ti 250 a
metro tunggal maysa a segundo (900 km/h, 560 mph).

Ti Urano ket kaaduan a napalpaliiw idin sakbay a naduktalan a kas maysa a
planeta, ngem sapasap daytoy napagkamalian a kas maysa a bituen. Ti kasapaan a
nairehistro a panakakita ket idi 1690 idi ni John Flamsteed napaliiwna ti
planeta ti innem a beses, a nangikatologo daytoy a kas ti 34 Tauri. Ti Pranses
nga astronomo a ni Pierre Lemonnier ket napaliiwna ti Urano iti sangapulo ket
dua a beses idi nagbaetan ti 1750 ken 1769, a mairaman kadagiti nagsasaruno a
rabii.

Ni William Herschel ket pinaliiwna ti planeta idi Marso 13, 1781 bayat nga isu
ket adda idiay hardin ti balayna idiay 19 New King Street idiay ili ti Bath,
Somerset, Inglatera (a tattan ket ti Herschel a Museo iti Astronomia), ngem
immuna nga inreportana daytoy (on Abril 26, 1781) a kas maysa a "bandus". Ni
Herschel ket "nagaramid kadagiti serie ti panagpalpaliiw iti paralahe dagiti
saan nga agkukuti a bituen", a nagus-usar ti bukodna a naidaremdem a teleskopio.

Isu ket nangirehistro ti wanakanna "Idiay pagkapat nga asideg ti ζ Tauri ... a
ti [a] Nebulusa a bituen wennobandus ngata". Idi Marso 17, nga isu ket nagisurat
ti, "Nagbirukak para iti Bandus wenno Nebulusa ket nabirukak a daytoy ket maysa
a Bandus, gaputa daytoy ket nagbalbaliw ti lugarna". Idi inpresentana ti
dinuktalanna idiay Naarian a Kagimongan, isu ket nagtultuloy a nangikeddeng nga
isu ket nakabiruk ti maysa a bandus bayat a pudno a nangipadpada daytoy ti maysa
a planeta:

Ni Herschel pinakaammoanna ti Naarian nga Astronomo, a ni Nevil Maskelyne,
tinainduktalanna ken nakaawat ti nakaalalilaw a sungbat manipud kaniana idi
Abril 23: "Diak ti panagtawagko daytoy. Daytoy ket kasla maysa a sapasap a
planeta nga aggungunay ti maysa a pagtayyekan nga a gangani a sirkulo a kalas ti
init ket maysa a Bandus nga aggungunay ti eksentriko nga elipsis. Saanak pay a
nakakita ti maysa a koma wenno ipusna".

Bayat a ni Herschel ket nagtultuloy a naganannad a nagpalpalawag tibaro a
banagna a kas maysa a bandus, dagiti sabali nga astronomo ket nangrugrugidan a
nagipagpagarup a daytoy ket saan a bandus. T Ruso nga astronomo a ni Anders
Johan Lexell ket isu idi ti immuna a nagkarkulo ti panagtayyek ti baro a banag
ken ti gangani a sirkulo a panagtayyekna ket nagiturong kaniana a nangipatingga
a daytoy ket maysa a planeta ken saan a bandus. Ti Berlin nga astronomo a ni
Johann Elert Bode ket nagipalawag ti dinuktalan ni Herschel a kas ti "maysa nga
aggungunay a bituen a mabalin a maipanunotan a kellaat a di am-ammo a kasla
planeta a banag nga agpalpalikmut ti las-ud iti Saturno". Ni Bode ket
nangipatingga a ti gangani a sirkulo a panagtayyekna ket maysa a planeta ken
saan a bandus.

Daytoy a banag sapasapen a nawawat a kas maysa a planeta. Babaen idi 1783, ni
Herschel ket bukod a nangawat ti daytoy a kinapudno kenni Joseph Banks ti
presidente ti Naarian a Kagimongan: "Baabaen dagiti panagpalpaliiw dagiti
nalatak nga astronomo idiay Europa maipakita a ti baro a bituen, nga addaak ti
dayaw a nangitudo kaniada idi Marso 1781, ket maysa a Primario a Planeta ti
bukodtayo a Sistema a Solar." Iti pammadayaw kadagiti nagun-odna, ni Ari George
III ket nangited kenni Herschel ti tinawen a tangdan a £200 iti kondison nga isu
ket ket umalis idiay Windsor tapno ti Naarian a Pamilia ket maikkanda ti
gundaway a mangusar ti teleskopiona.

Ni Maskelyne ket nagsalusod kenni Herschel a "mangited ti astronomiko a lubong
ti parabor nga ikkan ti nagan ti planetam, nga isu daytoy ket kabukbukodam, ken
dakami ket makapabaklanyan iti annong para iti panakaduktal daytoy." Iti
panagisungbat ti kiddaw ni Maskelyne, ni Herschel ket nangikeddeng a mangnagan
ti banag ti Georgium Sidus (Bituen ni Georger), wenno ti "Georgiano a Planeta" a
pammadayaw ti baro a patronna,a ni Ari George III. Isu ket nangipalpalawag ti
daytoy a keddeng iti maysa asurat para kenni Joseph Banks:

Ti insingasing ni Herschel a nagan ket saan anadayeg iti ruar ti Britania, ken
dagiti sabsabali a nagnagan ket naisingsingasing idin. Ti astronomo a ni Jérôme
Lalande ket nangisingasing a managana ti palaneta iti Herschel a kas pammadayaw
ti nakaduktal ti daytoy. Ti Sueko nga astronomo a ni Erik Prosperin ket
nangisingasing ti nagan a Neptuno a daytoy ket sinuportaran babaen dagiti
astronomo a nagayat ti kapanunotan tapno maipalagip kadagiti panagbaligi ti
plota ti Naarian a Marina ti Britania iti panawen ti Rebolusionario a Gubat ti
Amerikano babaen ti panagtawag ti baro a planeta iti Neptuno George III wenno
Neptuno Gran Britani. Ni Bode ket pinilina ti Urano, ti nai-Latin a bersion ti
Griego a dios ti langit, a ni Ouranos. Ni Bode ket nangisuppiat a kas ni Saturno
ket ama idi ni Hupiter, ti baro a planeta ket nasken a managanan kalpasan ti ama
ni Saturno. Idi 1789, ti kumaduaan ni Bode iti Naarian nga Akademia a ni Martin
Klaproth ket nanginagan ti baro a a naduktalaan nga elemento ti "uranio" para
iti panagsuporta ti panagpili ni Bode. Ti dimtengan daytoy, ti singasing ni Bode
ket nagbalbalin anawatiwat a naus-usar, ken nagbalin a sapasap daytoy idi 1850
idi ti Opisina ti Nautiko nga Almanak, ti naudi a nabatbati, ket nangisukat ti
panagus-usar ti Georgium Sidus iti Urano.

Ti Urano ket isu-isu ti planeta a ti naganna ket naala manipud ti Griego a
mitolohia ngem ti Romano a mitolohia: ti Griego a "Οὐρανός" ket simmangpet iti
Ingles babaen ti Latin nga "Ūranus". Ti panaginagan ti Urano ket "Uraniano".
Daytoy ket adda ti dua nga astronomiko a simbolo. Ti immuna a naisingasing,
♅,[d] ket insingasing idi babaen ni Lalande idi 1784. Iti maysa a surat para
kenni Herschel, ni Lalande ket nangilawlawag a kas ti "un globe surmonté par la
première lettre de votre nom" ("ti maysa a globo a napatoktokan babaen ti umuna
a letra ti apelyidom"). Ti naudi a naisingasing, ⛢,[e] ket maysa asabali a kita
dagiti simbolo para iti Marte ken ti Init gaputa ti Urano ket isu ti Langit idi
iti Griego a mitolohia, a naipanpanunotan nga inturayan babaen dagiti nagtitipon
a bileg ti Init ken Marte. Kadagiti pagsasao nga Insik, Hapon, Koreano, ken
Bietnamis, thi nagan ti planeta ket literal a naipatarus a kas ti langit ari
bituen (天王星).

Ti Urano ket maminsan nga aglikmut iti Init iti tunggal maysa nga 84 a tawtawen
ti Daga. Ti natimbengan a kaadayuna manipud ti Init ket agarup a 3 a bilion km
(agarup a 20 AU). Ti karaniag ti lawag ti init idiay Urano ket agarup a 1/400
iti Daga. Dagiti pagliklikmutanna nga elemento ket immuna a nakarkulo idi 1783
babaen ni Pierre-Simon Laplace. Iti panakasakbayan ti panawen, dagiti madi a
naggiddiatan ket nangrugi a naiparparang ti nagbaetan ti naipadto ken dagiti
naipalpaliiw a pagliklikmutan, ken idi 1841, ni John Couch Adams ket immuna a
nangisingasing a dagiti pagiddiatan ket mabalin a gapu ti grabitasional a
panagginnuyod dagiti saan a makitkita a planeta. Idi 1845, ni Urbain Le Verrier
ket nangrugrugi kadagiti nawaya a panagsuksukisokna kadagiti pagliklikmutan ti
Urano. Idi Septiembre 23, 1846, ni Johann Gottfried Galle ket nakaduktal ti baro
a planeta, ket ninaganan daytoy ti Neptuno, iti gangani nga asideg ti naipadto a
puesto babaen ni Le Verrier.

Ti panagpuspusipos a paset ti panawen ti uneg ti Urano ket 17 nga oras,
14 minutos, nga agpakanawan (retrogrado). A kas dagiti amina a higante a
planeta, ti akinngato a tangatangna ket makasanay kadagit napigsa nga angin iti
turong ti panagliklikmutan. Kadagiti adda a latitud, a kas ti agarup a dua a
pagkatlo a kaadayo manipud ti ekuador aginggana ti abagatan nga ungto, dagiti
makitkita a langa ti tangatang ket naparpardasda nga aggungunay, a makaararamid
daytoy ti napno a panagtaytayyek iti basbassit ngem 14 nga oras.

Ti Urano ket adda ti pakbu a pagtayyekan ti 97.77 a degrado, isu a ti
pagliklikmutanna a ket agarup a paralelo ti dalumpinas ti Sistema a Solar.
Daytoy ket mangited kadagiti kompleto a panagbalbaliw ti tiempona a saan a
maar-aramid dagiti sabali a nangruna a planeta. Dagiti sabali a planeta ket
mabalin a isirmata nga agtayyek a kas ti napakbu nga agtaytayyek a tarampo iti
dalumpinas ti Sistema a Solar, bayat a ti Uyano ket agtaytayyek a kas ti napakbu
nga agtultulid a bola. Iti asideg ti panawen dagiti Uraniano a solstisio, ti
maysa nga ungto ket kankanayon a sanguenna ti Init bayat a dagiti sabali nga
ungto liklikudanda. Adda laeng ti akikid a gisla ti lawlaw ti ekuador ti
makasanay ti maysa a napardas a siklo ti rabii ken aldaw, ngem no ti Init ket
nababa unay iti horisonte a kasla ti polar a rehion ti Daga. Iti sabali a bangir
a pagtayyekan ti Urano ti puesto dagiti ungto a panakaisangona ti Init ket
baliktad. Ti tunggal maysa nga ungto ket makaala iti agarup a 42 a tawtawen ti
agtultuloy a lawag ti init, a sarunuen babaen ti 42 a tawtawen ti kinasipnget.
Iti asideg ti pamnawen dagiti ekuinosio, ti Init ket sanguenna ti ekuador ti
Urano a mangited ti maysa a paset ti panawen dagiti siklo ti aldaw-rabii a
kapadpada a makitkita kadagiti sabsabali a planeta. Ti Urano ket naabotanna ti
kinaudi nga ekuinosio idi Disiembre 7, 2007.

Ti maysa apagbanagan ti pagtayyekan apuesto ket, iti katimbengan ti las-ud ti
tawen, dagiti polar a rehion ti Urano ket makagun-od ti adadu nga enerhia
manipud ti Init ngem dagiti rehionna ti ekuador. Uray kasta, ti Urano ket
napudpudot idiay ekuadorna ngem dagiti ungtona. Ti panggep a mekanismo a
gapuanan daytoy ket di ammo. Ti rason ti naisangsangayan a pakbu a pagtayyekan
ti Urano ket saan pay unay a naamammoan, ngem ti kadawyan a panagipagarup ket
iti las-ud ti pannakaporma ti Sistema a Solar, ti maysa a kapada a kadakkel ti
Daga a protoplaneta ket dinungparna ti Urano, a naggappuan ti nadadael a
pannakpuestona. Ti abagatn nga ungto ti Urano ket gangani a dagus a naiturong
idi iti Init idi las-ud ti panawen ti ilalabas a panagtayab tiVoyager 2' idi
1986. Ti pannakanagan ti daytoy nga ungto a kas ti "abagatan" ket agus-usar ti
panakaipalpalawag nga inkeddeng ti Internasional a Kappon ti Astronomiko, a
nainaganan a ti amianan nga ungto ti maysa a planeta wenno satelite ket nasken a
ti ungto nga agturturong ti ngato ti saan nga agbalbaliw a dalumpinas ti Sistema
a Solar, uray no aniaman ti pagturturungan a panagtaytayyek ti planeta Ti sabali
pay a taripnong ket sagpaminsan a naus-usa, a ti amianan ken abagatn nga ungto
ti maysa a bagi ket naipalpalawagan iti alagaden ti kanawan nga ima a mainaig ti
turong ti pagliklikmutan. Iti termino ti daytoy kinaudi a sistema ti nagsasabtan
ti amianan nga ungto ti Urano ti adda ti lawag ti init idi 1986.



https://ilo.wikipedia.org/wiki/Uki

Ti uki (wenno oki, pipit, papit, pitsing, vagina iti Ingles, puke iti Tagalog)
ket maysa a kasla tubong a pagnaan a nanipud iti matris agturong iti ruar ti
bagi dagiti babai a mammal ken marsupial. Iti babai a billit ken dadduma pay a
reptilia, ti uki ket isu ti cloaca. Iti babai a tao, ti uki ket maysa a mabennat
a piskel a tubong a simmilpo iti vulva iti ruar ti cervix ti matris.

Iti kadawyan a panangisasao, ti termino a "vagina" iti English (nga isu met ti
Iloko nga uki) ket masansan a maidakamat iti vulva wenno ti sibubukel a
mabagbagi ti babai. Ngem kinapudnona, ti vagina ket isu ti tubong ti uki a
masarakan iti uneg ti vulva. Daytoy a tubong (vagina) ti pakapasamakan ti
kopulasion wenno panagyot babaen ti panangserrek ditoy ti buto ti lalaki tapno
maipugso ti kapsit a mangukop iti itlog ti babai. Dagiti normal a heterosexual a
naan-anayen a nataengan a lalaki gagangay a maguyugoy a sexual iti uki nga
agresulta iti pannakaabbukay ti sexual nga essem a panggapuan met itatangar ti
buto.

Iti met laeng uki ti pakapasamakan ti panagpasngay ti babai, ditoy pagnaan ken
ruaran ti maladaga manipud iti matris. No tiempo met ti panagregla ti babai, ti
uki ti ruaran dagiti likido ti regla. No met madama ti sexual a panagkanaig, ti
uki ken dagiti nakain-inaka a pasetna kas iti muting ti kangrunaan a panipudan
ti seksual a panagimas (orgasmo) para iti babai.



https://ilo.wikipedia.org/wiki/Tsa

Ti tsa wenno itsa ket aromatiko a mainum a kadawyan a naisagana babaen ti
panagibuyat ti napudot wenno nagburek a danum kadagiti bulong ti mula a tsa, ti
Camellia sinensis. Kalpasan ti danum, ti tsa ket isu ti kaduan a maininum iti
lubong. Daytoy ket addaan ti mapakalamiis, napait bassit, ken astringente a
raman a nanamen ti adu a tattao.

Ti tsa ket nagtaud idiay Tsina a kas makaagas a mainum. Daytoy ket immuna a
naipayammo babaen dagidi Portugues a padi ken dagiti nagtagtagilako idiay Tsina
idi las-ud ti maika-16 a siglo. Ti panaginum ti tsa ket nagbalin a nadayeg idiay
Britania idi las-ud ti maika-17 a siglo. Dagidi Britaniko ket inpayammoda daytoy
idiay India, tapno makisalisalda iti Insik a momopolia iti daytoy a produkto.

Ti tsa ket nairagpaten gapu ti kaddana kadagiti nadumaduma a positibo a
pagimbagan iti salun-at. Dagiti kinaudi a panagdal ket nagisingsingasing a ti
tsa ket mabalin a makatulong a mangpabassit ti riesgo ti kardiobaskular a sakit
ken dagiti dadduma a porma ti kanser, mangiragpat iti maipapan iti ngiwat a
salun-at, mangipababa ti presion ti dara, makatulong iti panagtimbeng ti
kaadagsen, mangpasayaat ti kontra bakteria ken kontra birasiko nga aktibidad,
mangited pay daytoy ti panagsalaknib manipud ti ultrabioleta a lawag ti solar,
ken mangpa-adu ti densidad ti minerales ti tulang. Ti berde a tsa ket naibagaga
pay nga addaan kadagiti "kontra-pibrotiko a tagikua, ken neuroprotektibo a
bileg" Nasken pay dagiti mainayon a panagsukisok tapno "napno a maawatan dagiti
kontribusionna iti salun-at ti tao, ken ti panagbalakad ti kankanayon a
panaginum kadagiti Akinlaud a dieta."

Martin, Laura C. (2007). Tea: The Drink that Changed the World. Tuttle
Publishing. ISBN 0804837244. 



https://ilo.wikipedia.org/wiki/Tibet

Ti Tibet (i/tɨˈbɛt/; Tibetano: བོད་, Wylie: Bod, panangibalikas [pʰø̀ʔ];
napalaka nga Insik: 藏区; tradisional nga Insik: 藏區; pinyin: Zàngqū) ket maysa a
banak a rehion idiay Asia, iti amianan a daya ti Himalaya, idiay Republika ti
Tattao ti Tsina. Daytoy ti tradisional a pagtaengan dagiti Tattao a Tibetano ken
dagiti pay dadduma nga etniko a grupo a kas dagiti Monpa, Qiang, ken dagiti
Lhoba, ken itan ket ti nataengan babaen ti adu a bilang dagiti Han ken ti tattao
a Hui. Ti Tibet ket isu ti kangatuan a rehion iti lubong, nga adda ti natimbeng
a kangato iti 4,900 metro (16,000 ft).

Ti Tibet ket rimsua idi maika-7 a siglo a kas maysa a naipagkaykaysa nga
imperio, ngem kalpasanna daytoy ket nabingbingay kadagiti nadumaduma a
teritorio. Ti kaaduan ti akinlaud ken tengnga a Tibet (Ü-Tsang) ket kankanayon
dagitoy idi a bassit laeng a naipagkaykaysa babaen dagiti serie ti gobierno ti
Tibet idiay Lhasa, Shigatse, wenno dagiti asideg a lokasion; dagitoy a gobierno
kadagiti nadumaduma a panawen ket adda iti turay dagiti nadumaduma a katurayan
dagiti Mongol ken Insik. Dagiti akindaya a rehion ti Kham ken Amdo ket
kankanayon a natartaripato kadagiti saan a sentral a patneng nga estruktura ti
politka, daytoy ket nabingbingay kadagiti bilang ti babassit a prinsipalidad ken
dagiti grupo ti tribu, ken bayat pay a dagus a tinurturayan dagiti Insik;
kaaduan kadagitoy a lugar ket kanungpalan a naitipon kadagiti probinsia ti Insik
iti Sichuan ken Qinghai. Dagiti agdama a pagbeddengan ti Tibet ket sapasap
dagitoy a nabangon idi maika-18 a siglo. Kalpasan ti pannakarebba ti Qing a
Dinastia idi 1912, dagiti soldado ti Qing ket naikkatanda ti igam ken
nakuyoganda a rimmuar idiay Lugar ti Tibet (Ü-Tsang). Ti rehion ket
nagirangarang ti pannakawayana idi 1913. Kalpasanna ti Lhasa ket nangala ti
panagtengngel ti akinlaud a paset ti Probinsia ti Xikang. Ti rehion ket
nagtalinaay ti autonomiana aginggana idi 1951, idi kalpasan ti Panagraut ti
Tibet, ti Tibet ket naitipon idi iti Republika ti Tattao ti Tsina (PRC), ken ti
dati a gobierno ti Tibet ket naikkat idi 1959 kalpasan ti napaay a yaalsa. Tatta
nga aldaw, ti Republika ti Tattao ti Tsina ket turturayanna ti akinlaud ken
tengnga a Tibet a kas ti Autonomo a Rehion ti Tibet bayat a dagiti akindaya a
lugar ket kaaduan dagitoy iti kaunegan dagiti probinsia ti Sichuan ken Qinghai.
Adda dagiti irteng a maipanggep ti politikal a kasasaad ti Tibet ken dagiti
agsupsuppiat a grupo ket eksiloda nga aktibo.

Ti ekonomia ti Tibet ket tinurayan babaen ti pagbiagan nga agrikultura, ngem ti
turismo ket agbalbalinen a dumakdakkel nga industria idiay Tibet kadagiti
napalabas a dekada. Ti kaaduan a relihon idiay Tibet ket ti Tibetano a Budismo,
iti pay maipatinayon adda pay ti Bön nga isu daytoy idi ti patneng a relihion ti
Tibet sakbay ti isasangpet ti Budismo idi maika-7 a siglo CE (ti Bön itan ket
kapadpada ti Tibetano a Budismo ) ngem adda pay dagiti minoridad a Muslim ken
Kristiano. Ti Tibetano a Budismo ket kangrunaan nga impluensia iti arte, musika,
ken dagiti piesta iti rehion. Ti Tibetano nga arkitektura ket mangipakpakita
kadagiti Insik ken Indiano impluensia. Ti kangrunaan a makmakan idiay Tibet ket
dagiti natuno a sebada, karne ti yak, ken tsa a mantekilia.

Midia a mainaig iti Tibet iti Wikimedia Commons Pakaammo ti panagbiahe idiay
Tibet manipud iti Wikivoyage (Ingles)



https://ilo.wikipedia.org/wiki/Thomas_Jefferson

Ni Thomas Jefferson (Abril 13, 1743 (Abril 2, 1743 O.S.) – Hulio 4, 1826) ket
maysa idi nga Amerikano a Nangipatakder nga Ama, ti kangrunaan a nagsurat iti
Pannakirangarang ti Panakawaya (1776) ken ti maikatlo a Presidente iti Estados
Unidos (1801–1809). Idi rugi ti Amerikano a Rebolusion, Isu ket nagserbi iti
Kontinental a Kongreso, a kas pannakabagi ti Virginia ken nagserbi pay a kas ti
panawen ti gubat a Gobernador iti Virginia (1779–1781). Kalpasan ti gibus ti
gubat, manipud ti tengnga idi 1784 ni Jefferson ket nagserbi a kas maysa
adiplomatiko, a naipuesto idiay Paris, tapno makatulong a makitulag kadagiti
komersio a tulagan. Idi Mayo 1785, isu ket nagbalin a ti Ministro ti Pransia iti
Estados Unidos. Ni ket isu ti immuna a Sekretario iti Estado iti Estados Unidos
1790–1793) a nagserbi babaen ni presidente George Washington. Kalpasan ti
panagikkatna iti daytoy nga opisina, a kaduna ti gayyemna a ni James Madison isu
ket nagurno sti Demokratiko-Partido Repbulikano. Isu ket nabutosan a kas
Bise-Presidente idi 1796, babaen ti kasuppiatna ani John Adams, ni Jefferson a
kaduana ni Madison ket nalimed a nagisurat ti Resolusion ti Kentucky ken
Virginia, a daytoy ket nangpadas nga agukas kadagiti Ganganaet ken Sedisiona
Tignay.

Nabutosan a kas presidente a tinawtawagan ni Jefferson a kas ti Rebolusion iti
1800, immatunanna ti nakapia panagsukat ti bileg, ginatangna ti nawatiwat a
Louisiana a Teritorio manipud ti Pransia (1803), ken nangipatulod ti Lewis ken
Clark Ekspedision (1804–1806) tapno masukisok ti baro a laud. Ti maikadua a
terminona ket adu kadagiti sikor iti taengan, a kas ti napaay a panagliput a
tribunal ti dati a Bise Presidente a ni Aaron Burr, ken panagpakaro ti sikor iti
Britania. Nga adda ti panakigubat ti Britani akenni Napoleon, isu ket nangipadas
kadagit nakarit a panakigubat ti ekonomiko kaniada; nupay kasta, dagiti embargo
a lintena ket adadu pay a nakadadael ti Amerikano a komersio ken ti ekonomia. Ni
Jefferson ket kadawyan a naigatad kadagiti eskolar a panagsukisok a kas maysa
kadagiti kalatakan a presidente iti Estados Unidos, urayno manipud idi maika-20
a siglo, adu kadagiti historiador ket umad-adu a dumildillaw para kadagiti
pannakpaayna nga agtignay iti domestiko a panagtagabu.

A kas daulo ti Panaglawlawag, ni Jefferson ket maysa a erudito a mangisasao ti
lima a pagsasao ken naragut idi ti siensia, panagputar, arkitektura, relhion ken
pilosopia, ti panagputar a nagniturong kaniana a nagipatakder ti Unibersidad iti
Virginia kalpasan ti panagpresidentena. Isu ket nagdaremdem ti buokodna a dakkel
a iti maysa a 5,000 hetri a plantasion idiay asideg ti Charlottesville,
Virginia, a ninagananna ti Monticello. Bayat nga isu ket saan a maysa nga
orador, isu idi ket saan a naumuma nga agsursurat ken nakisinnurat kadagiti
makaimpluensia a tattao iti Amerika ken Europa.

Nupay a ni Jefferson ket nagtagikua kadagiti tagabu isu ket agnanayon a
nagsuppiat ti panagtagabu iti dagup a abiagna ken naipanunutanna a daytoy ket
kasupaditi linlinteg ken masna. Isu ti nagidaulo ti Amerika a panagsuppiat iti
sangalubongan a komersio ti panagtagabu, ken nagnayon ti kontra-tagabu nga
artikulo iti kasisigud a burador iti Panagirangarang ti Panakawayawaya. A kas ti
Presidente, isu ket nagpirma ti [[Tignay a Mangpawil ti Panagimportar dagiti
Tagabu] idi Marso 2, 1807. Ni Jefferson ket nakibingbingay ti sapasap a
panagkita kadagiti panawenna a dagiti Aprikano ket nakapkapsut a puli. A kas
paset iti Virginia a napili nga agmulmula ken agmulmul ati tabak, isu ket
nagtagikua kadagiti ginasot a tagabu. Idi 1820 isu ket napisa a simmuppiat iti
Missouri a Kompromiso, nga isu ket nakakitkita iti daytoy a kas maysa a di
nasayaat a naipanunutan a maniobra ti politiko a daytoyto ket mangbingay ken
mangdangran ti irurumsua ti Kapppon. Ni Jefferson ket pribado a nagsagsagaba ti
kompatibilidad ti panagtagikua ti tagabu ken dagiti kaumnuan iti Amerikano a
Rebolusion.

Kalpasan ti ipupusay ti awanana ti sangapulo ket maysa atawen a ni Martha
Jefferson, idi 1782, ni Jefferson ket saanen a nakiassawa; ti panakiaasawana ket
nakapataud ti innem nga annak, a dua laeng kadagitoy ti nagbiag ken limmakay.
Idi 1802 adda rimmuar a panagpabasol nga isu ti agama kadagiti annak ti ti maysa
a tagabuna a ni Sally Heming. Idi 1998, ti DNA a panagsubok ket adda nakapakita
a naipadpada a bnagbaetan ti kinaudi nga anak ni Sally Heming ken ti lalakei a
linia ti pamilia ni Jefferson. No dagitoy nga annak ket pinutotan babaen ni
Jefferson, wenno maysa kadagiti kabagianna, ket nabati a suppiatan dagiti
historiador.

Isu ket ti maikatlo kadagiti sangapulo nga annak, Ni Thomas Jefferson ket
naipasngay idi Abril 13, 1743 (Abril 2, 1743 O.S.){{#tag:ref|Ti panakaipasngay
ken ipupusay ni Thomas Jefferson ket naited nga inususar ti [[kalendario a
Gregoriano]. Nga isu ket naipasngay idi ti Britania ken dagiti koloniana ket
agususarda pay laeng ti kalendario a Huliano, dagiti kontemporario a rehistro
ken panteonna ket nagrehistro a ti panaakaipasngayna ket idi bril 2,
1743.|group="Note"}} iti balay ti pamiliana idiay Shadwell, Kondado ti Goochland
, Virginia, a tattan ket paset iti Kondado ti Albemarle. Ti amana ket ni Peter
Jefferson, maysa nga agmulmula ken agtagtagabu, ken maysa nga agrimensor.
Mabalin nga isu ket nanipud iti Gales a kapuotan, uray no daytoy ket saan pay a
nalawlawagan. Ti inana ket ni Jane Randolph, anak a babai ni Isham Randolph,ti
maysaa a kapitan ti barko ken sagpaminsan nga agmulmula. Ni Peter ket Jane
nagassawada idi 1739. Ni Thomas Jefferson ket bassit laenga nagayayat ken saan a
nangikaskaso iti bukodna a kaputotan ken ammona laeng ti kaada ti apongna a
lakay manipud ti amana.

Sakbay ti balo a lalaki a ni William Randolph, maya a nabayag a gayyem ni Peter
Jefferson, ket pimmusay idi 1745, intudinganna ni Peter a kas ti mangasikaso ken
mangtaripato ti Tuckahoe a Plantasion ken mangaywan kadagiti uppat nga annakna.
Iti dayta a tawen dagiti Jeffersons ket immalisda idiay Tuckahoe, isu ditoy ti
nagatenganda kadagiti simmaruna apito a tawen sakbay a nagsublida idiay Shadwell
idi 1752. Ditoy ti nasapa a nakalaglagipan ni Thomas Jefferson, nga isu ket
inawawit iti rabaw ti pungan babaen ti maysa a tagabu iti panawen nga iyaalisda
idiay Tuckahoe. Ni Peter Jefferson ket pimmusay idi 1757 ken ti estado ti
Jefferson ket nabingbingay kadagiti dua nga annak a lalaki ni Peter; ni Thomas
kenni Randolph. Ni Thomas ket nakatawid iti agarup a 5,000 akre (2,000 ha;
7.8 sq mi) iti daga, a mairaman ti Monticello ken dagiti agarup a 20-40 a
tagabu. Isu nagala ti panagtengngelna iti daytoy a tagikua kalpasan a nagtawen
iti 21.

Idi Oktubre 1, 1765, idi ni Jefferson ket nagtawen ti 22, ti bakbaket a kabsatna
a babai a ni Jane ket pimmusay iti tawen a 25. Isu ket napan iti nasudi a
panagladladingit, nga isu ket naglidliday payen babaen ti panakaawan ti kabsatna
a babai a ni Mary, a nakiassawa idin ti adu a napalabas a tawen kenni Thomas
Bolling, kenni Martha, nga idi Hulio ket nakiassawa kenni Dabney Carr. Dagitoy
dua ket nagtaengda iti pagtaengan ti assawada. Ti ububing laeng a kabsat a
babbai ni Jefferson a ni Elizabeth, Lucy, ken ti dua a maladaga, ket ti adda a
nabati ti balayda. Nakaala ti panagliwliwana kadagiti ubbing a kakabsatna,
ngamin ket saanda a nakaited kaniana kadagiti maipapan ti isip a panagsuppiat a
kas dagiti bakbaket a kabsatna. Segun ti historiador a ni Ferling, bayat idi
dumakdakkel ni Jefferson ket nagsagsagaba ti tarumpingay ken panakabaybay-an a
banag a daytoy ti nagbanagan ti ermitanio a panagbiag idi limmakay.



https://ilo.wikipedia.org/wiki/Teknolohia

Ti balikas a teknolohia ket mangitudtudo ti panagaramid, panagbalbaliw,
panagusar, ken ti pannakaammmo kadagiti ramit, makina, wagas, maararamid,
sistema,ken dagiti pamay-an ti gunglo, tapno masolbar dagiti parikut, mapasayaat
dagiti addan ti maysa a pangsungbat ti maysa a problema, panaggun-od ti maysa a
gandat, panagtengngel ti maysa a naipakat a nait-ited/nairuruar a
pannakaikabagian wenno agaramid ti maysa a naisangsangayan a tignay.

Ti termino ket mabalin a sapasap a maipakat wenno maipakat kadagiti
naisangsangyan a lugar: dagiti kas pagarigan ket mairaman ti panagipatakder a
teknolohia, maipapan ti medisina ateknolohia, ken ti pakaaamo a teknolohia.

Ti panag-usar ti sebbangan ti tao iti teknolohia ket nangrugi kadagiti
panangibalin kadagiti masna a rekurso iti simple a ramramit. Ti prehistoriko a
pannkaduktal iti a panagtengngel ti apuy ket nagpa-adu kadagiti mabalin a
magun-od a taudan ti makan ken ti inbension iti pilid ket nangtulong ti tattao
iti panagbanniaga ken panagtengngel kadagiti enbiromentoda. Dagiti kinaudi a
panagrang-ay ti teknolohia, a mairaman ti pagimalditan, ti telepono, ken ti
Internet, ket nangpabassit kadagiti bangen iti komunikasion ken nangpalubos ti
tatto a nawaya a makitignay iti maysa a sangalubongan a gantingan. Nupay kasta,
saan nga amin a teknolohia ket naus-usar iti nakappia a panggep; ti panagrang-ay
kadagiti armas iti uamad-adu a panagdadael a bileg ket nagprogresso iti
kadagupan ti pakasaritaan, manipud dagiti pang-or aginggana kadagiti nuklear nga
armas.

Ti teknolohia ket naaringanna ti kagimongan ken dagiti bukodna nga arubayan iti
adu a bilang dagiti waya. Kaaduan kadagiti kagimongan, ti teknolohia ket
nakatulong idi a nagparang-ay kadagiti ad-adu a nasaysayaat nga eekonomia (a
mairaman tatta nga aldaw ti sangalubongan nga ekonomia) ken nangpalubosen ti
panagpa-adu iti maysa a liwliwa a [[sosial a klase|klase]. Adu kadagiti maipapan
ti teknolohia a proseso ket agpataud kadagiti di kayat a nagbanagan ti produkto,
a makunkuna iti rugit, ken mangib-ibus kadagiti masna a rekurso, iti
pakadadaelan ti Daga ken ti bukodna a enbironmento. Dagiti nadumaduma a
pannakaipakat ti teknolohia ket nakaimpluensia kadagiti pateg iti maysa a
kagimongan ken ti baro a teknolohia ket kankanayon a mangiruruar kadagiti baro a
maipapan ti etika a saludsod. Ti kas pagarigan ket mangiraman ti irurumsua ti
pagarupan iti kina-episiente kadagiti termino iti produktibidad ti tao, ti maysa
a termino a kasisigud laeng a naipakat kadagiti makina, ken ti karit kadagiti
karit ti tradisional a pagalagadan.

Dagiti pilosopiko a suppiatan ket rimmuar kadagiti agdama ken masakbayan a
panag-usar ti teknolohia iti kagimongan, nga adda dagiti pagsusuppiatan no ti
teknolohia ket mangpasayaat ti kasasaad ti tao wenno pamaddienna daytoy. Ti
Neo-Ludismo, anarko-primitibismo, ken dagiti kapadpada dagitoy a tignay ket
agdildilawda ti kaadu unay iti teknolohia itimoderno a lubong, nga
agsangsangiitda a daytoy ket makadangran ti enbironmento ken mangipaadayo dagiti
tao; dagiti nagkaykayat kadagiti ideolohia a kas ti transhumanismo ken
tekno-progresibismo ket kumitkitada a ti agtultuloy a panagrang-ay ti teknolohia
a kas pagimbagan ti kagimongan ken ti kasasaad ti tao. Isunga iti kinaudi,
daytoy ket namatmatian a ti panagrang-ay ti teknolohia ket malaplappedan laeng
ti tattao a parsua, ngem dagiti kinaudi a sientipiko a pangad-adal ket
nagibagbaga a dagiti dadduma a primado ken ti dadduma a kita ti dolpin a
komunidad ket nakaparang-ayda kadagiti simple a ramramit let naka-adalda a
mangipasa ti pakaammoda kadagiti dadduma a kaputotan .



https://ilo.wikipedia.org/wiki/Senegal

Ti Senegal i/ˌsɛnɨˈɡɔːl/ (Pranses: le Sénégal), opisial a ti Republika ti
Senegal (République du Sénégal, IPA: [ʁepyblik dy seneɡal]), ket maysa a
pagilian idiay akinlaudnga Aprika. Ti naganna ket naggapu iti Karayan Senegal a
nakabeddenganna iti daya ken amianan. Ti Senegal ket nabeddengan ti ruar babaen
ti Taaw Atlantiko iti laud, ti Mauritania iti amianan, ti Mali iti daya, ti
Guinea ken Guinea-Bissau iti abagatan; ti uneg ket ganganina a napalikmutan Ti
Gambia, iti amianan, daya ken abagatan, malaksid ti ababa nga aplaya ti Taaw
Atlatiko ti Gambia. Ti Senegal ket sakupenna ti kalawa ti daga iti gangani a
197,000 kuadrado kilometro (76,000 sq mi), ket adda ti nakarkulo a populasion
iti agarup a 13 a riwriw. Ti klima ket tropiko nga addaan ti dua a tiempo: ti
namaga a tiempo ken ti panagtutudo a tiempo.

Ti Dakar, ket isu ti kapitolio a siudad iti Senegal, mabirukan daytoy idiay
lumaud unay anga ungto ti pagilian idiay peninsula Cap-Vert. Ti agarup a 500
kilometro(300 mi) manipud ti aplaya, idiay Taaw Atlantiko, ket naisanglad ti
Is-isla ti Cape Verde. Idi agdama ti maika-17 a siglo ken maika-18 a siglo, adun
dagiti nadumadumama a puerto ti komersio, a tagikua dagiti nadumaduma nga
imperio, ti naipatakder kadgiti igid ti pantar. Ti ili ti St. Louis ket nagbalin
a kapitolio iti Pranses a Laud nga Aprika (Afrique occidentale française, wenno
AOF) sakbay a naiyakar idiay Dakar idi 1902. Ti Dakar ti kalpasan daytoy ket
nagbalin a kapitolio idi 1960 iti panawen iti panagwaywayas manipud ti Pransia.



https://ilo.wikipedia.org/wiki/Paskua

Ti Paskua (Chabacano: Pascua Deutsch: Weihnachten; Ingles: Christmas; Espaniol:
Navidad), ket maysa a tinawen a piesta a pammalagip iti pannakaipasngay ken
pammadayaw kenni Hesukristo, kadawyan a naselebraran daytoy iti Disiembre 25a
kas relihion ken kultural a piesta kadagiti sangabilion a tattao iti
sangalubongan. Adu payen dagiti saan a Kristiano nga agselselebbrar iti daytoy a
piesta.

Saan nga ammo ti husto nga aldaw a pannakayanak ni Jesus ket naikabil met dagiti
agsarsarita a ti baeten ti 7 ken 2 BC. Idi ka-ununa ken tennga a maika-4 a
siglo, ti Aglaud a Simbaan a Katoliko ket isuda ti immuna a nagikabil ti Paskua
iti Disiembre 25, daytoy a petsa ket inawat met idi ti Daya.

Ti kasisigud a petsa a panag-piesta dagiti Akindaya a Kristiano ket Enero 6, ken
daytoy pay laeng ti aldaw a panag-selebrar iti pagilian nga Armenia, a daytoy
ket publiko a piesta. Ti tawen a 2011, addan ti aggiddiat a 13 nga al-aldaw ti
baetan ti kalendario a Huliano ken ti kadawyan nga inus-usar a kalendario a
Gregoriano. Dagiti agus-usar ti kalendario a Huliano ket selebraranda iti
Disiembre 25 ken Enero 6 nga iti kaaduan a tattao ket Enero 7 ken Enero 19. Iti
daytoy a rason, ti pagilian nga Etiopia ket selebraranda ti Paskua a kas
Kriastiano a kapistaan ken piesta a publiko nga iti kalendario a Gregoriano ket
ti petsa nga Enero 7.

Ti nagtaudan ti nagan a Paskua iti Ingles a Christmas ket naggapu iti dua a
balikas a masao a "Christ's Mass" (literal a patarus ti Ilokano ket Misa ni
Kristo), daytoy a sarita ket immuna a naisurat idi 1038. Naala daytoy iti
pagsasao a Tennga nga Ingles Christemasse ken pagsasao a Daan nga Ingles Cristes
mæsse, nga immuna a naisurat idi 1038. Ti "Cristes" ket naggapu iti pagsasao a
Griego Χριστός Christos ken "mæsse" ket naggapu iti pagsasao a Latin missa.



https://ilo.wikipedia.org/wiki/Parbo_a_saririt

Ti parbo a saririt (wenno artipisial nga intelihensia AI) ket teknolohia ken
sanga ti siensia ti kompiuter nga agadal ken agparang-ay kadagiti nasaririt a
makina ken sopwer. Dagiti kangrunaan nga agsuksukisok ti AI ken dagiti libro ti
pagobraan a kas ti "panagadal ken daremdem dagiti nasaririt nga ahente", nga iti
maysa a nasaririt nga ahente ket ti sistema a mangipagarup ti enbironmentona ken
agtignay a mangpaadu iti gasatna nga agballigi. Ni John McCarthy, nga isu ti
nagaramid iti daytoy a panangibaga idi 1955, ket mangipalpalawag iti daytoy a
kas "ti siensia ken inhennieria iti panagaramid kadagiti nasaririt a makina".

Ti panagsukisok ti AI ket teknikal unay ken espesialisado, ken nauneg a
nabingbingay kadagiti pagobraan a paset a masansan a napaay a makisinnarita iti
tunggal maysa kaniada. Dagitoy a panagsisina ket gapu ti sosial ken kultural a
banbanag: dagiti paset ti pagobraan ket dimmakkel iti lawlaw dagiti naisangayan
a patakder ken dagiti obra dagiti agmaymaysa nga agsuksukisok. Ti AI a
panagsukisok ket nabingbingay pay babaen dagiti nadumaduma a teknikal a banag.
Adda met dagiti paset a pagobraan a naipatengaan ti isip kadagiti
pakailawlawagan iti naisangayan a problema, iti maysa kadagiti mabalin nga
arngian, iti panagusar ti aggigiddiat a ramramit ken para iti pannakatungpal
kadagiti naisangayan a panangipakat.

Dagiti sentral aproblema (wenno gangandat) ti AI a pangsukisok ket mairaman ti
panagrason, pannakaammo, panagplano, panagadal, komunikasion, panangipagarup ken
ti abilidad nga aggunay ken panangiturong kadagiti banag. Ti sapasap a sairit
(wenno "napigsa nga AI") ket isu pay laeng dagiti napaut a gangandat iti
pagobraan. Dagiti agdama a nadayeg nga arngian ket mairaman dagiti estatistiko a
pamay-an, pagbilanagn a saririt ken tradisional a simboliko nga AI. Adda dagiti
adu unay a bilang dagit iramit nga inus-usar iti AI, mairaman dagiti bersion ti
panagbiruk ket matematiko nga optimisasion, lohika, dagiti pamay-an a naibatay
iti probabilidad ken ekonomika, ken dagiti adu pay a dadduma.

Ti pagobraan ket napundar idi iti panagtunton a ti sentral nga abilidad ti
tattao, ti saririt—ti kalaing dagiti Homo sapiens—ket mabalin a nalawag a
maipalawag a mabalin a maparugso babaen ti maysa a makina. Daytoy ket mangiyaon
ti banag a maipanggep ti kasasaad ti isip ken ti etika iti panagpartuat kadagiti
parbo a parsua, dagiti banag a naibagaan idi babaen ti mito, piksion ken
pilosopia maipud idi kina-ugma. Ti parbo a saririt ket suheto idin ti nakaro a
nakanamnama a kapanunotan ngem nakasagsagaba kadagiti nakakaskasdaaw a
pannakapaay. Tatta nga aldaw daytoy ket nabalinen a kammasapulan a parte ti
industria teknolohia ken kaaduan kadagiti karigatan aproblema iti siensia ti
kompiuter.

Dagiti agpanpanunot a makina ken dagiti artipisial a parsua ket nagparparang
kadagiti Griego a mitolohia, a kas iti Talos ti Kreta, ti bronse a robot ni
Hapesto, ken ti Galatea ni Pigmalion . Dagiti kayarigan ti tao a naipamatmatian
nga addan ti kasirib ket napartuat kadagiti amin a nangruna a sibilisasion:
dagiti animado a ladawan ti kulto ket rinaraeman idiay Ehipto ken Gresia ken
dagiti kasla tao nga automaton ket pinartuat idi babaen ni Yan Shi, Bannuar ti
Alehandria ken Al-Jazari. Daytoy ket kaaduan pay a naipammatian a dagiti
artipisial a parsua ket pinartuat idi babaen ni Jābir ibn Hayyān, Judah Loew ken
ni Paracelsus. Babaen dagiti siglo ti maika-19 a siglo ken maika-20, dagiti
artipisial a parsua ket nagbalbalindan a kadawyan a langa iti piksion, a kas iti
Frankenstein ni Mary Shelley wenno ti R.U.R. (Rossum's Universal Robots) ni
Karel Čapek. Ni Pamela McCorduck ket nangisupsuppiat a dagitoy amin ket kas
pagarigan ti taga-ugma a gatuguten, a kas ti impalplawagna, "tapno pandayen
dagiti dios". Dagiti sarita kadagitoy a parsua ken dagiti nagbanaganda ket
mamngitungtung kadagiti isu met laeng a namnama, butbuteng ken etikal a
pagdanagan nga irepresenta babaen ti parbo a saririt.

Ti mekanikal wenno "pormal" a panagrason ket naparang-ayen babaen dagiti
pilosopo ken dagiti matematiko manipud idi kinaugma. Ti panagadal ti lohika ket
nakaiturongan ti pannakaparnuay ti maprograma a dihital nga elektroniko a
kompiuter, a naibatay ti obra ti matematiko a ni Alan Turing ken dagiti dadduma
pay. Ti teria ti komputasion ni Turing ket nangisingasing a ti maysa a makina,
babaen ti panangiyakar-akar kadagiti simbolo a kas ti "0" ken ti "1", ket
mabalin a mangtulad ti aniaman a mapanunot a tignay iti matematiko a
panagkissay. Daytoy, a kakuyog dagiti agdama a naduktalan iti neurolohia, teoria
ti pakaammo ken dagiti sibernatika, ket nangaw-awis kadagit bassit a grupo
dagiti agsuksukisok tapno mangrugida ti serioso a panangikeddeng ti posibilidad
iti panagpartuat ti maysa nga elektroniko nga utek.



https://ilo.wikipedia.org/wiki/Pagsasao_a_Tamil

Tamil wenno Thamizh ket pagsasao a Dravida a kaaduan nga insasao babaen dagiti
tattao a Tamil ti Tamil Nadu ken Sri Lanka. Daytoy ket addaan iti opisial a
kasasaad iti estado ti India ti Tamil Nadu ken ti Kappon a Teritorio ti India
iti Puducherry. Ti Tamil ket opisial pay ken nailian a pagsasao ti Sri Lanka ken
maysa kadagiti opisial a pagsasao ti Singapur. Daytoy ket nainkalintegan a kas
maysa a pagsasao ti medio nga edukasion idiay Malaysia a kakuyogna ti Ingles,
Malay ken Mandarin. Daytoy ket kaaduan pay a naisasao kadagiti estado ti Kerala,
Puducherry ken Is-isla Andaman ken Nicobar a kas sekondario apagsasao babaen
dagiti minoridad idiay Karnataka ken Andhra Pradesh. Daytoy ket maysa kadagiti
22 naiskedul a psasao ti India ken isu idi ti immuna a pagsasao ti India a
nairangarang a kas klasiko a pagsasao babaen ti Gobierno ti India idi 2004. Ti
Tamil ket naisasao pay babaen dagiti adu a minoridad idiay Malaysia, Inglatera,
Maurisio, Kanada, Abagatan nga Aprika, Fiji, Alemania, Pilipinas, Estados
Unidos, Olanda, Indonesia, Réunion ken Pransia ken dagiti pay emigrante dagiti
komunidad iti lawlaw ti lubong.



https://ilo.wikipedia.org/wiki/Pagsasao_a_Malayo

Ti pagsasao a Malayo (Malayo: Bahasa Melayu; Alpabeto a Jawi: بهاس ملايو) ket ti
nangruna a pagsasao ti pamilia nga Austronesio. Daytoy ket addaan iti kasasaad
nga opisial idiay Brunei, Indonesia, Malaysia, ken Singapur. Daytoy ket insasao
babaen dagiti 270 a riwriw a tattao itiballasiw ti Lingsat ti Malacca, a
mairaman dagiti aplaya ti Peninsula ti Malayo ti Malaysia ken ti akindaya nga
aplaya ti Sumatra idiay Indonesia, ken nabangonen a kas patneng a pagsasao iti
parte ti akinlaud nga aplaya ti Sarawak ken Laud a Kalimantan idiay Borneo.

Kas ti Bahasa Kebangsaan wenno Bahasa Nasional (Nailian a pagsasao) dagiti
nadumaduma nga estado, ti Pagalagadan a Malayo ket addaan kadagiti nadumaduma
nga opisial a nagan. Idiay Singapur kend Brunei daytoy ket tinawtawagan iti
Bahasa Melayu (pagsasao a Malayo); idiay Malaysia, Bahasa Malaysia (pagsasao a
Malaysio); ken idiay Indonesia, Bahasa Indonesia (pagsasao nga Indones) ken
naidesignado a kas Bahasa Persatuan/Pemersatu ("pangikaykaysa ap agsasao/lingua
franca"). Nupay kasta, kadagiti lugar iti akin-abagatan a Sumatra a ti pagsasao
ket indehenio, tinawtawagn dagiti Indones daytoy a kas ti Bahasa Melayu ken
ikeddengda a kas ti rehional a pagsasaoda.



https://ilo.wikipedia.org/wiki/Nasantuan_nga_Imperio_a_Romano

Ti Nasantuan nga Imperio a Romano (HRE; Aleman: Heiliges Römisches Reich (HRR),
Latin: Imperium Romanum Sacrum (IRS), Italiano: Sacro Romano Impero (SRI)) ket
maysa idi a transnasional nga imperio a rimsua manipud idi 962 aginggana idi
1806 idiay Tengnga nga Europa. Tinurayan daytoy babaen ti Emperador ti Nasantuan
a Romano. Ti karakterna daytoy ket bimmaliw idi panawen ti Tengnga a Panawen ken
ti Nasapa a Moderno a paset ti panawen, idi ti bileg iti emperador ket nagininut
a kimmapsut a naiparabor iti prinsesa. Kadagiti kinaudi a siglona, ti karakterna
ket nagbalin a immasideg kadagiti kappon ti teritorio.

Dagiti teritorio ti imperio ket naipatengngaan iti Pagarian iti Alemania, ken
mairaman dagiti kaarrubana ateritorio, nga idi kapigsana ket mairaman ti
Pagarian iti Italia ken ti Pagarian iti Burgundy. Para iti kaaduan a
pakasaritaanna, ti Imperio ket kaaduan a binuklan dagiti ginaut a babbabassit a
paset, dagiti prinsipalidad, dagiti dukado, dagiti kondado, dagiti Nawaya nga
Imperial a Siudad ken dagiti daddum apay a pinagturturayan.

Idi 962 Otto I ket nabalangatan nga Emperador ti Nasantuan a Romano (Aleman:
Römisch-Deutscher Kaiser), uray no ti Romano nga imperial a titulo ket immuna
anaipasubli kenni Karlomagno idi 800. Ni Otto ket isu ti immuna nga emperador
iti daytoy a pagturayan a saan a kameng iti nasapsapa a Karolingio a dinastinia.
Ti kinaudi nga Emperador ti Nasantuan a Romano idi ket ni Francis II, nga isu
ket nagikkat ken rinunawna ti Imperio idi 1806 idi panawen ti Napoleoniko a
Gubgubat. Iti bilin iti sumaganad a 1512 a Dieat iti Cologne, ti nagan ket
opisial a sinukatan ti Nasantuan nga Imperio a Romano iti Aleman a Pagilian
(Aleman: Heiliges Römisches Reich Deutscher Nation, Latin: Imperium Romanum
Sacrum Nationis Germanicæ).

Dagiti teritorio ken pagturayan iti Nasantuan nga Imperio a Romano iti termino
dagiti agdama nga estado ket buklen ti Alemania (malaksid ti Akin-abagatan a
Schleswig), Austria (malaksid ti Burgenland), ti Republika a Tseka, Suisa ken
Listenstain, ti Olánda, Belgium, Luxembourg ken Eslobenia (malaksid ti
Prekmurje), ken dagiti naisangsangayan a paset iti dumaya a Pransia (a
nangnangruna ti Artois, Alsace, Franche-Comté, Pranses a Flanders, Savoy ken
Lorraine), akin-amianan nga Italia (a nangnangruna ti Lombardia, Piedmont,
Emilia-Romagna, Tuscany, Trentino ken Abagatan a Tyrol), ken ti lumaud a Polonia
(a nangnangruna ti Silesia, Pomerania ken Neumark).

Ti termino a sacrum (i.e., "nasantuan" iti panunot a "naikonsagrar") a naikapet
iti mediebal a Romano nga Imperio ket naus-usar manipud idi 1157, babaen ni
Frederick I Barbarossa ("Nasantuan nga Imperio"; ti porma a "Nasantuan nga
Imperio a Romano" ket napasingkedan manipud idi 1254 ken dagiti sumakbay). Ti
termino ket nainayon tapno maipakita ti panagayat ni Frederick a mangituray ti
Italia ken ti Papa. Sakbay idi 1157, ti pagturayan ket makunkuna laeng a kas ti
Romano nga Imperio.

Iti bilin ti sumaganad a Dieta idi 1512 iti Cologne, ti nagan ket opisial a
sinukatan ti Nasantuan nga Imperio a Romano iti Aleman a Pagilian (Aleman:
Heiliges Römisches Reich Deutscher Nation, Latin: Imperium Romanum Sacrum
Nationis Germanicæ). Daytoy a porma ket immuna a nausar iti maysa a dokumento
idi 1474.

Ti Nasantuan nga Imperio a Romano ket naipanaganan manipud iti Romano nga
Imperio ken naikapanunutan idi a daytoy ket katuloyna. Daytoy ket naibatay iti
mediebal a konsepto iti translatio imperii.

Ti Pranses a mannurat ti Panagpalpalawag a ni Voltaire ket nasagibar a nangisao
a: "Daytoy nga aglalaok a rimpuok a tinawtawagan idi ken bokudna pay
tinawtawagan pay tatta a ti Nasantuan nga Imperio a Romano ket saan a nasantuan,
wenno Romana, wenno maysa nga imperio."



https://ilo.wikipedia.org/wiki/Mannurat

Ti termino a mannurat ket mabalin a mayawag iti asino man nga agputputar iti
naisurat nga obra, ngem kadawyan a ti termino a mannurat ket maidakamat kadagiti
agsursurat a managputar/managpartuat wenno kas profesional, wenno kadagiti
agsursurat iti adu a wagas wenno forma. Dagiti nalaing a mannurat ket
maipakitada ti ammo ken laingda iti panagaramat iti balbalikas tapno
maiparangarang dagiti idea ken imahen, iti panagputaran iti fiksion man wenno
saan-a-fiksion nga ob-obra.

Ti maysa a mannurat ket mabalin a makaputar iti adu a wagas, a pakairamanan ti
(ngem saan nga agpatingga iti): daniw, prosa, musica. Ket kas mainugot, ti maysa
a mannurat ket mabalin a maysa a mannaniw, novelista, compositor, liricista,
dramaturgo, mitograper, agiwarwarnak, scriptwriter iti pelicula, kdpy.

Dagiti putar dagiti mannurat ket masansan a paset ti cultural a linaon ti maysa
a kagimongan, ket ti maysa a gimong ket mabalin a patgenna dagiti obra dagiti
mannuratna kas maysa nga arte--wenno literatura--a kapadpad dagiti arte a visual
kas iti pinta, escultura, fotograpia), musica, ken iti arte a maakem (kas iti
drama, teatro, opera, musical, kdpy.).



https://ilo.wikipedia.org/wiki/Lohika

Ti lohika (manipud ti Griego λογική, logikē) ket mangitudtudo ti panagadal
kadagiti moda ti panagrason (a dagitoy ket umisu ken dagitoy ket ka-allilawan)
ken ti panagusar ti umisu a panagrason. Iti kinaudi a kapanunotan, ti lohika ket
kaaduan a naususar kadagiti intelektual nga aktibidadl, a mairaman ti pilosopia
ken siensia, ngem iti umuna kapanunotan, daytoy ket kangrunaan a maadadal
kadagiti displina ti pilosopia, matematika, semantika, ken siensia ti kompiuter.
Daytoy ket sukimatenna dagiti sapasap a porma a maala dagiti pangsuppiat. Iti
matematika, daytoy ket ti panagadal kadagiti umisu a panagipagarupan nga adda ti
kaunegan ti pormal a pagsasao. Ti lohika ket inadadal pay iti pangsuppiatan a
teoria.

Ti lohika ket inadadal kadagiti nadumaduma a taga-ugma a sibilisasion, a
mairaman ti India, China, ken Gresia. Idiay laud, ti lohika ket nabangon idi a
kas maysa apormal a disiplina babaen ni Aristoteles, a nangited daytoy ti
kammasapulan a lugarna iti pilosopia. Ti panagadal ti lohika ket paset idi ti
klasiko a trivium, a nangiraman pay ti gramatika ken retoriko.

Ti lohika ket kankanayon a nabingbingay kadagiti tallo a paset, induktibo a
panagrason, abduktibo a panagrason, ken deduktibo a panagrason.

Midia a mainaig iti Lohika iti Wikimedia Commons Dagiti inadaw a sasao a mainaig
iti Lohika iti Wikiquote (Ingles)



https://ilo.wikipedia.org/wiki/Kabalio

Ti kabalio (Equus ferus caballus) ket maysa kadagiti dua a sibibiag a
subsebbangan iti Equus ferus, wenno ti naatap a kabalio. Daytoy ket maysa a
pangis a ramay ti saka nga ungulado a mamalia a tagikua ti taksonomiko a pamilia
ti Equidae. Ti kabalio ket rimmang-ay kadagiti napalabas a 45 aginggana ti 55 a
riwriw a tawtawen manipud ti bassit nga adu ti ramay ti sakana nga ayup iti
dakkel, maymaysa ti ramay ti sakana nga ayup iti tatta nga aldaw. Ti tattao ket
nangrugrugida a nangpaamo kadagiti kabalio idi panawen ti 4000 BC, ken dagiti
panagpaamo ket namatmatian nga adun manipud babaen idi 3000 BC. Dagiti kabalio
iti subsebbangan ti caballus ket napaamodan, urayno adda dagiti napaamo a
populasion ket addaanda kadagiti kaatapan a kas dagiti ablo a kabalio. Dagitoy
nga ablo a populasion ket saanda nga agpaysao a naatap a kabalio, gaputa daytoy
a termino ket inus-usar a mangilasin kadagiti kabalio a saanpay a napaamo, kasla
dagiti naisagmak a kabalio ni Przewalski, dagiti naisina a susebbangan, ken ti
isu laengen ti nabatbati nga agpayso a naatap a kabalio. Adda dagiti adu, a
naipangpangruna a bokabulario a naus-usar a panangilasin kadagiti konsepto a
mainaig iti kabalio, a mangsakop kadagiti amin manipud ti anatomia aginggana
kadagiti agpang ti biag, kadakkel, dagiti maris, dagiti marka, dagiti puli,
panagkutkuti, ken panagkukua.



https://ilo.wikipedia.org/wiki/Internet_Movie_Database

Ti Internet Movie Database (IMDb) (Ilokano: Batayan a datos ti Pelikula ti
Internet) ket maysa nga online a batayan ti datos ti pakaammo a mainaig kadagiti
pelikula, dagiti programa ti telebision ken dagiti ay-ayam a video. Daytoy ket
mangiraman kadagiti aktor, dagiti empleado ti panagpataud, ken dagiti piksion
akarakter a naipakita kadagitoy tallo a makitkita a pagliwliwaan ti midia.
Manipud idi 2008, ti maysa a lanag ket mangpakabael pay dagiti agar-aramat idiay
Estados Unidos ti nadaras a panagkita kadagiti sumurok a 6,000 a peleikula ken
dagiti pabya ti telebision manipud ti CBS, Sony ken dagiti nadumaduma pay nga
agparpatuat ti nawaya a pelikula.

Daytoy ket maysa kadagiti kadayegan online a papanan iti pagliwliwaan, nga adda
dagiti sumurok a 100 a riwiriw a naisangayan nga agar-aramat it itungngal maysa
a bulan ken ti natalinaay ken napardas a dumakdakkel a kaada ti mobile. Ti IMDb
ket nairugi idi Oktubre17, 1990, ken idi 1998 daytoy ket ginatang idi babaen ti
Amazon.com. Manipud idi Agosto 24, 2013 ti IMDb ket addaan kadagiti 2,615,797 a
titulo (mairaman kadagiti episode) ken dagiti 5,406,250 a personalidad iti
batayan ti datosna, ken dagiti pay 45 a riwriw a nairehistro nga agar-aramat. Ti
website ket nairanggo iti 53 babaen ti Alexa.



https://ilo.wikipedia.org/wiki/Gunglo_ti_Tulagan_ti_Amianan_nga_Atlantiko

Ti Gunglo ti Tulagan ti Amianan nga Atlantiko wenno naipangyababaan ti Ilokano
iti GTAA (nalatlatak a tinawtawagan iti Inggles a kas ti NATO;  /ˈneɪtoʊ/
NAY-toh; Pranses: Organisation du traité de l'Atlantique Nord (OTAN)), makunkuna
pay a ti (Amianan) Atlantiko a Kumaduaan, ket maysa nga intergobernamental a
kumaduaan ti milisia a naibatay iti Tulagan ti Amianan nga Atlantiko a napirmaan
idi 4 bril 1949. Ti gunglo ket buklenna ti maysa a sistema iti naurnong a
panagsalaknib a ti maysa nga estado a kameng ket makitulag ti agsinnaranay a
panagsalaknib iti panagsungbat ti maysa panagraut babaen ti aniaman nga
akin-ruar a partido. Ti kuartelna ket adda idiay Bruselas, Belhika, maysa
kadagiti 28 nga estado a kameng iti ballasiw ti Amianan nga Amerika ken Europa,
dagiti kabarbaro a kameng ket ti Albania ken Kroasia, dagitoy ket timmiponda idi
Abril 2009. Adda pay dagiti 22 a pagpagilian a makibingbinglay iti "Pakikaduaan
para iti Kappia", nga adda dagiti dadduma pay a 15 a pagpagilian a mairamraman
kadagiti institutionalisado a programa ti dialogo. Ti naitiptipon a panag-gastos
kadagiti amin a kameng ti NATO ket mangbukel ti agarup a 70% iti panag-gastos ti
salaknib iti lubong.

Nagsasabtan: 50°52′34.16″N 4°25′19.24″E﻿ / ﻿50.8761556°N 4.4220111°E﻿ /
50.8761556; 4.4220111



https://ilo.wikipedia.org/wiki/Estado_ti_Estados_Unidos

Ti estado iti Estados Unidos iti Amerika ket maysa kadagiti 50 a konstituente
dagiti politikal nga entidad a makibinningay iti kinaturay iti pederal a
gobierno ti Estados Unidos. Gapu ti pannakibinningay ti kinaturay kadagiti
tunggal maysa nga estado ti Estados Unidos ken ti pederal a gobierno ti Estados
Unidos, ti maysa nga Amerikano ket umili iti pederal a republika ken ti estadona
a pagtaengan. Ti pannakaumili iti estado ken ti panagtaeng ket saan unay a
nainget ket awan ti nasken a masapul a pammasingked ti gobierno iti umalis
kadagiti sabali nga estado, malaksid kadagiti tao a nasakopan babaen kadagiti
naisangayan a kita dagiti bilin ti korte (a kas ti naikondision a wayaan ti
balud a balud ken dagiti annak dagiti nadiborsio nga agassawa a makibinningay
iti aywan).

Dagiti estado ket nabingbingay kadagiti kondado weeno dagiti kapada ti kondado,
a mabalin a maikkan iti lokal a turay ti gobierno ngem saanda a naturay. Ti
kondado wenno ti kapada ti kondado nga estruktura ket adu ti pagdumadumaanda
babaen ti estado. Ti Kentucky, Massachusetts, Pennsylvania, ken Virginia ket
agus-usar iti opisial a titulo iti Mankomunidad imbes nga iti Estado.

Dagiti gobierno ti estado ket mabingayanda iti bileg babaen ti tattao (iti
tunggal maysa a respektibo nga estado) babaen kadagiti bukodda nga agnmaymaysa a
batay-linteg. Babaen ti panagpasingked ti Batay-linteg ti Estados Unidos, dagiti
estado ket mangiyakarda kadagiti limitado a naturay a bileg iti pederal a
gobierno. Iti pakasaritaan, dagiti rebbeng ti panangipatungpal ti linteg,
publiko nga edukasion, publiko a salun-at, pagluganan, ken inpraestruktura ket
kadawyan a naikeddeng a dagiti nangruna a responsibilidad ti estado, urayno
dagitoy amin itan ket addan idi adu a pederala a panagpundo ti ken regulasion.

Kadagiti napalabas a panawen, ti Batay-linteg ti Estados Unidos ket
napasayaaten, ken ti interpretasion ken panangipakat kadagiti probisionna ket
nagbalbaliwen. Ti kadawyan a gaganay ket ti ipapan iti sentralisasion ken
inkorporasion, a ti pederal a gobierno ket agpapel iti ad-adu a papel ngem iti
dati. Adda met agtultuloy a debado kadagiti is karbengan ti estado, a maipanggep
ti gay-at ken kasasaad dagiti bileg ti estado ken ti kinaturay a mainaig iti
pederal a gobierno ken dagiti pay karbengan dagiti agmaymaysa a tattao. Dagiti
debado kadagiti karbengan ti estado ket dagiti nakaited kadagiti banag iti
panagrugi ti Sibil a Gubat ti Amerikano.

Ti Kongreso ti Estados Unidos ket mabalin a mangawat kadagiti baro nga estado
nga addan iti agpapada a kasaad kadagiti adda itan; daytoy ket naudi a napasamak
idi 1959 baaen ti pannakaawat ti Alaska (Ene. 3) ken Hawaii (Ago. 21). Ti
Batay-linteg ti Estados Unidos ket silensio iti saludsod no dagiti estado ket
addaanda iti bileg a pumanaw, wenno agikkat manipud, ti Kappon, ngem ti
Kangatuan a Korte ti Estados Unidos ket nangiyalagad a ti unilateral a
panagikkat ken saan a konstitusional, ti puesto a paset a naipaturong babaen ti
nagbanagan ti Sibil a Gubat ti Amerikano.



https://ilo.wikipedia.org/wiki/Enerhia

Iti pisika, ti enerhia ket isu ti saan a dagus a napalpaliiw a kaadu manipud
kadagiti adu a porma, a kas ti kinetiko nga enerhia, makapataud nga enerhia,
naraniag nga enerhia, ken dagiti dadduma pay; a nailista iti pakabuklan iti
daytoy nga artikulo. Daytoy ket maysa a nangruna a topiko iti siensia ken
teknolohia ken daytoy nga artikulo ket mangted iti pakabuklan kadagiti nangruna
nga aspetona, ken mangited kadagiti adu a naisangayan nga artkulo a maipanggep
ti enerhia ken dagiti nadumaduma a porma ken dagiti kontesto.

Ti saludsod ket "ania kadi ti enerhia?" daytoy ket narigat a masungbatan iti
maysa a nalaka, iti waya a nalaka maawatan, urayno ti enerhia ket mabalin a
maingetan a maipalawag iti teoretikal a pisika. Kadagiti balikas ni Richard
Feynman, "Daytoy ket importante a ibanagan a ti pisika tatta nga aldaw,
awanantayo ti pannakaammo no ania ti enerhia. Awanantayo iti maysa a ladawan
kadagiti bassit a banag iti maysa a depinitibo a kaadu."

Nupay kasta, daytoy ket nalawag a ti enerhia ket kankanayon a kammasapulan para
kadagiti panagaramid ti mekanikal nga obra, ken ti konsepto ket adda ti nalatak
a kinapangruna iti masna a siensia. Dagiti masna a batayan a paset a
pakairukodan ti enerhia ket dagiti inus-usar para iti mekanikal nga obra;
dagitoy ket kankanayonda a kapadpada iti paset ti puersa a maipaadu babaen ti
paset ti kaatiddog. Dagiti sabali pay a kapadpada a paset ti enerhia ket dagiti
masa apaset a maipaadu babaen dagiti kapardas ti paset a naikuadrado.



https://ilo.wikipedia.org/wiki/Buis

Ti buis (manipud ti Latin taxo; "Karkuluek") ket maysa a pinansia a panagsingir
wenno dadduma pay a panagsingir a naipang-al kadagiti agbaybayad ti buis (ti
agmaymaysa a tao wenno legado nga entidad) babaen ti maysa a estado wenno ti
kapadpada a pamay-an ti maysa nga estado a kas ti pannakapaay ti ti panagbayad
ket madusa babaen ti linteg. Dagiti buis ket maipang-al pay babaen kadagiti adu
aadministratibo a pannakabingbingay. Tii buis ket buklen dagiti dagus wenno
dagiti saan a dagus a buis ken mabalin a bayadan babaen ti kuarta wenno ti
kapadpadana a panag-obra.

Segun ti Diksionario ti Linteg ni Black, ti buis ket maysa a "maipanggep ti
kuarta nga awit a naited kadagiti tao wenno dagiti agtagtagikua tapno
masuportaran ti gobierno[...] ti panangbayad nga inpatunos ti kehislatibo a
turay." Daytoy ket "ket saan a boluntario a panagbayad wenno donasion, ngem
daytoy ket naipatpatungpalam a kontibusion, a naipatunos babaen ti lehislatibo a
turay" ken daytoy ket "ti aniaman a kontribusion ket maipang-al babaen ti
gobierno [...] a daytoy ket babaen ti bayad ti panaglabas, pangpadayaw a buis,
annawid, gabel, subsidio, tulong, ipaay, wenno dadduma pay a nagnagan."

Midia a mainaig iti Buis iti Wikimedia Commons Dagiti inadaw a sasao a mainaig
iti Buis iti Wikiquote (Ingles)



https://ilo.wikipedia.org/wiki/Brunei

Ti Brunei i/bruːˈnaɪ/, opisial a ti Pagilian ti Brunei, ti Pagtaengan ti Kappia
(Malayo: Negara Brunei Darussalam, Jawi: نڬارا بروني دارالسلام), ket maysa a
naturay nga estado a mabirukan idiay amianan a pantar iti isla iti Borneo, idiay
Abagatan a daya nga Asia. Malaksid ti aplayana manipud ti Baybay Abagatan Tsína,
daytoy ket kompleto a napalikmutan babaen ti estado iti Sarawak, Malaysia, ken
daytoy ket naisina iti dua a paset babaen ti distrito ti Sarawak iti Limbang.
Daytoy ket isu laeng ti naturay nga estado a kompleto nga adda idiay isla iti
Borneo, a dagiti nabati a paset iti daytoy nga isla ket tagikua ti Malaysia ken
Indonesia. Ti populasion ti Brunei ket 401,890 idi Hulio 2011.

Ti opisial a nailian a pakasaritaan ti Brunei ket mangitunton a makasurot ti
nagtaudanna iti maika-7 a siglo, a daytoy idi ket suheto nga estado iti
Srivijaya nga imperio babaen ti nagan a P'o-li. Kalpasanna daytoy ket nagbalin a
nasakop nga estado iti Majapahit nga imperio sakbay anagbalin a Islam idi
maika-15 a siglo. Idi karangayan ti imperiona, ti sultanato ket nagturay ti
gumayat kadagiti pantar a rehion iti moderno nga aldaw a Sarawak ken Sabah, ti
Sulu a purpuro, ken dagiti isla iti amianan a laud nga ungto iti Borneo. Ti
talasokrasia ket binisita idi babaen ni Ferdinand Magellan idi 1521 ken
nakilaban iti Kastila a Gubat di 1578 a kinasuppiat ti Espania. Ti imperiona ket
nangrugi nga agapday idi napilit a panagited iti Sarawak kenni James Brooke ken
ti panagited ti Sabah iti Britaniko a Dokumento ti linteg a Kompania ti Amianan
a Borneo. Kalpasan ti panakapukaw iti Limbang, ti Brunei ket nagbalin a
protektorado ti Britaniko idi 1888, a nakaala ti panagtaeng idi 1906. Dgaiti
tawen kalpasan ti Hapón a panawen ti gubat a panagsakop idi agdama ti Maikadua a
Sangalubongan a Gubat, nagporma ti maysa a batay-linteg ken nakilaban ti maysa a
naarmasan a gulo. Ti Brunei naalana manen ti panakawayawayana manipud ti
Nagkaykaysa a Pagarian idi 1 Enero 1984. Ti panagrang-ay to ekonomiana idi
panawen ti 1970 ken 1990, ket napipia a 56% manipud idi 1999 aginggana idi 2008,
ket nagpabalin iti Brunei a Darussalam iti maysa a baro a naidustriaan a
pagilian.

Ti Brunei ket adda ti maikadua a kangatuan a Pagsurotan ti Panagrangrang-ay ti
Nagtagitaoan kadagiti Abagatan a Daya nga Asia a pagpagilian kalpasan ti
Singapore, ken naidasig daytoy a kas maysa a narang-ay a pagilian. SEgun ti
Internasional a Pundo ti Panguartaan (IMF), ti Brunei ket nairanggo a maika-5
iti lubong babaen ti dagup ti domestiko a produkto ti tunggal maysa a tao iti
pagpadaan ti kapigsa ti panag-gatang. Ti Forbes ket iranggona pay ti Brunei a
kas ti maikalima a kabaknagan a pagilian kadagiti 182 a pagilian gapu ti kaadu
ti lana ken masna a luglugar dagiti alingasaw.

Midia a mainaig iti Brunei iti Wikimedia Commons Pakaammo ti panagbiahe idiay
Brunei manipud iti Wikivoyage (Ingles)



https://ilo.wikipedia.org/wiki/Biolohiko_a_pannakaidasig

Ti bilohiko a pannakaidasig, wenno sientipiko a pannakaidasig iti bilolohia, ket
maysa a pamay-an iti sientipiko a taksonomia nga inus-usar a panangigrupo ken
panangikategoria kadagiti organismo kadagiti grupo a kas ti henero wenno
sebbangan. Dagitoy a grupo ket naam-ammuan a kas dagiti takson.

Ti moderno a biolohiko a pannakaidasig ket adda ti ramutna iti obra ni Carolus
Linnaeus, nga isu ket nangigrupo kadagiti sebbangan segun kadagiti nagbibingayan
a pannakailasin. Dagitoy a panangigrupo ket nabaliwanen gapu iti Darwiniano a
pamunganayan iti sapasap a taudan. Iti pannakaiyammo iti kladistiko a pamay-an
idi naladaw a maika-20 a siglo, ti pilohenetiko a taksonomia a nakaigrupuan
dagiti organismo a puro a naibatay iti nainperensia nga ebolusionario a
pannakaikabagian, a saan a nangikaskaso ti morpolohiko a pannakaipadpada, ket
nagbalinen a sapasap kadagiti dadduma a lugar ti biolohia. Ti molekular a
pilokenetiko, nga agus-usar iti DNA a panagsisinnnaruno a kas datos, ket
nangiturong pay kadagiti kinaudi a panagbalbaliw ken mabalin nga gatultuloy
daytoy iti kastoy. Ti biolohiko a pannakaidasig ket tagikua ti siensia iti
biolohiko a sistematika.



https://ilo.wikipedia.org/wiki/Billit

Dagiti billit (klase Aves) ket nadutdotan, napayakan, dua ti sakana, endotermika
(nabara ti dara), agititlog, a bertebrado nga ay-ayup. Nga adda dagiti agarup a
10,000 sibibiag a sebbangan, isu dagitoy ti kaaduan a bertebrado a klase dagiti
bertebrado a tetrapodo. Amin dagiti agdama a sebbangan ket tagikua ti subklase
ti Neornithes, ken agnaed kadagiti ekosistema iti ballasiw ti lubong, manipud ti
Artiko aginggana idiay Antartiko. Dagiti sibibiag a bilbillit ket sumakopda
kadagiti kadakkel manipud ti 5 cm (2 in) Bee Hummingbird aginggana ti 2.75 m
(9 ft) Abestrus. Ti posil a rehistro ket mangituding a dagiti billit ket rimsua
iti kaunegan kadagiti terepodo a dinosaurio idi panawen ti Hurasiko a paset ti
panawen, idi agarup a 160 riwriw a tawtawen. Dagiti Paleontologo ket
maikapanunutanda dagiti billit nga is-isu laeng dagiti klado dagiti dinosaurio a
nagbiag manipud ti Kretaseo–Paleoheno a pasamak ti panagawan idi 65.5 (Ma).

Dagiti moderno a billit ket naidasig babaen kadagiti dutdot, ti maysa a sippit
nga awan ti ngipen, ti panagitlog dagiti natangken ti kontsana nga itlog, ti
maysa a nagato a metaboliko a grado, adda ti uppat a kamara a puso, ken ti maysa
a nalagan ngem natibker a tultulang. Dagiti amin a sibibiag a sebbangan iti
billít ket adda kadagiti payak malaksid laeng ti awan tattan a saan a tumaytayab
a moa iti Baro a Selanda. Dagiti payak ket dagiti naparangay a takiag, ken
kaaduan kadagiti sebbangan ti billit ket makatayab. Dagiti saan a makatayab a
billít ket mairaman dagiti ratida, dagiti pinguino, ken dagiti adu pay a
naipagduduma a endemiko a sebbangan ti isla. Dagiti billít ket addaanda kadagiti
naisangsangayan a panagpalpa ken panaganges a sistema a dagitoy ket nasayaat a
naampon para iti panagtayab. Adda dagiti dadduma a billít, a naipangpangruna
dagiti korbidos ken dagiti loro, ket maysa dagitoy a nasaririt a sebbangan ti
ayup; adu dagiti bilbilang iti sebbangan ti billit a napalpalliwan nga
agar-aramid ken agus-usar ti ramramit, ken adu kaditi sosial a sebbangan ket
mangipakpakita ti kultural a panagiyallawat iti panakaammo kadagiti ballasiw a
kaputotan.

Adu kadagiti sebbangan ket gumon-od iti tinawen nga adayo a panag-akar, ken adu
pay dagiti agararamid ti basbassit ken saan nga agnanayon a panag-akar. Dagiti
billit ket sosialda; dagitoy ket makisinnaritada nga ugusar kadagiti makita a
senial ken babaen kadagiti panagtawag ken kankanta, ken makibinglayda kadagiti
sosial nga ugugali, a mairaman ti panagtitinnulongan a panagtaraken ken
panaganup, panagpangen, ken panag-ummong dagiti balang. Ti nawatiwat a kaaduan
dagiti sebbangan ti billít ket sosial a monagamo, kadawyan para iti maysa a
panawen a panagtaraken, ken sagpaminsan pay nga adu a tawen, ngem manmano iti
amain a kabibiagda. Adda dagiti dadduma pay a sebbangan a poligamo ("adu
kadagiti babbai") wenno, manmano, a poliandriko ("adu kadagiti lallaki") a
panagtaraken a sistema. Dagiti itlog ket kadawyan a mayitlog iti maysa nga umok
ken mapessaan babaen dagiti nagannak. Kaaduan kadagiti billit ket adda iti
napaatiddog a panagaywan kalpasan ti panagpessa.

Adu kadagiti sebbangan ket importante para iti ekonomia, a kaaduan a taudan iti
makmakan babaen ti panaganup wenno panagtaraken. Adda dagiti sebbanagn, a
naisangsangayan dagiti agkankanta a billit ken dagiti loro, ket nadayeg dagitoy
nga abalbalayan nga ayup. Dagiti dadduma pay a panagusar ket maiaraman ti
panag-apit iti guano para ti panag-usar nga abuno. Dagiti billit naisangsangayan
a piguro iti amin nga aspeto iti kultura ti nagtagitaoan manipud ti relihion
aginggana ti daniw ken dagiti nadayeg a musika. Agarup a 120–130 a sebbangan ket
nagbalin nga awanen a kas ti nagbanagan iti aramid ti tao manipud idi maika-17 a
siglo, ken dagiti gasgasut a naskbayan pay. Iti agdama, agarup a 1,200 a
sebbangan dagiti billit ket maipangta ti pannaka-awan babaen dagit inar-aramid
ti tao, ngem adda met dagiti ganetget a mararamid para iti panagsalaknib
kaniada.



https://ilo.wikipedia.org/wiki/Benin

Ti Benin i/bɨˈniːn/ (dati a, Dahomey), opisial a ti Republika ti Benin, ket
maysa apagiian idiay Laud nga Aprika. Daytoy ket nabeddengan babaen ti Togo iti
laud, babaen ti Nigeria iti daya ken babaen ti Burkina Faso ken Niger iti
amianan. Kaaduan ti populasion ket agtataeng idiay bassit nga akin-abagatan nga
aplaya ti Sikko ti Benin. Ti kapitolio ti Benin ket ti Porto-Novo, ngem ti tugaw
ti gobierno ket idiay Cotonou, ti kadakkelan asiudad ti pagilian. Ti Benin ket
sumakop ti kalawa ti agarup a 110,000 kuadrado kilometro (42,000 kd mi), nga
adda ti populasion ti agarup a 9.05 a riwriw. Ti Benin ket maysa a tropikal,
sub-Sahara a pagilian, a kaaduan nga agkamkammatalek iti agrikultura, nga adu
dagiti pagitrabahoan ken matgedan nmg agataud manipud ti pagbiagan a
panagtaltalon.

Ti opisial a pagsasao ti Benin ket Pranses. Nupay kasta, dagiti patneng a
pagsasao a kasti Fon ken Yoruba ket kadawyan dagitoy a maisasao. Ti kadakkelan a
relihioso a grupo idiay Benin ket ti Romano Katolisismo, ken asiden nga
insarsarunuan ti Islam, Vodun ken Protestantismo. Ti Benin ket maysa a kameng ti
Nagkaykaysa a Pagpagilian, ti Kappon ti Aprika, ti Organisasion ti Islamiko a
Pagtitinnulongan, Kappia ken Pagtitinnulongan a Sona ti Abagatan nga Atlantiko,
La Francophonie, ti Komunidad dagiti estado ti Sahel-Sahara, ti Asosasion ti
Agpatpataud ti Petroleo ti Aprika ken ti Turay ti Niger Labneng.

Manipud idi maika-17 ken maika-19 a siglo, ti moderno tattan a Benin ket
tinurayan idi babaen ti Pagarian ti Dahomey. Daytoy a rehion ket nakunkuna idi a
kas ti Tagabu nga Aplaya manipud idi nasapa nga maika-17 a siglo gapu ti kaadu
dagiti bilang dagiti tagabu a naipatuod idiay Baro a Lubong idi las-ud ti
Trans-Atlantiko a komersio ti tagabu. Kalpasan idi narebba ti panagtagabu, ti
Pransia ket nagtengngel ti pagilian ket ninagananna manen ti Pranses a Dahomey.
Idi 1960, ti Dahomey ket nakagun-od ti napno a panakawayawaya manipud ti
Pransia, a nakaited daytoy ti dempkratiko a gobierno para kadagiti simmaruno a
12 a tawtawen.

Ti Marxista-Leninista nga estado a tinawtawagan a ti Republika ti Tattao ti
Benin ket adda idi nagbaetan ti 1972 ken 1990. Adda dagiti adu a nagtaudan a
nagibagbaga a daytoy a turay ket nagturongan kadagiti panagparukma ken
panakarebba ti ekonomia. Ti Republika ti Benin ket naporma idi 1991 a nakaiyeg
ti adu a partido a panagbutbutos.



https://ilo.wikipedia.org/wiki/Beirut

Ti Beirut (Arabiko: بيروت‎ Bayrūt; Hebreo: בְּאֵרוֹת Be'erot; Hebreo: ביירות
Beirut; Latin: Berytus; Pranses: Beyrouth; Turko: Beyrut; Armenio: Պէյրութ
Beyrut) ket ti kapitolio a siudad ti Lebanon. Awan ti kaudian a senso a naaramid
ngem dagiti karkulo idi 2007 ket sumakop iti saan a basbassit ngem 1 a riwriw
agingga iti basbaasit ngem 2 a riwriw a kas parte ti Kalatakan a Beirut.
Mabirukan iti peninsula iti pagtengngaan a punto ti aplaya ti Mediteraneo ti
Lebanon, ti Beirut ket isu ti kadakkelan a puerto tibaybay ti pagilian.

Ti immuna a pannakaibaga iti daytoy a metropolis ket mabirukan kadagiti letra ti
Tell el Amarna ti taga-ugma nga Ehipto a napetsado manipud idi maika-15 a siglo
BC. Ti siudad ket nagtultuloyen a natagtagitao manipud idin. Ti Karayan Beirut
ket agayos iti abagatan nga agpaamianan iti akindaya nga igid ti siudad.

Ti Beirut ket isu ti tugaw ti gobierno ti Lebanon ken nagruna daytoy iti
ekonomia ti lebanon, ken adu met dagiti banko ken dagiti korporasion a
naikuartel iti Distrito Sentral, Kalsada Hamra, Rue Verdun ken Ashrafieh.
Kalpasan ti nakadadael a Sibil a Gubat ti Lebanon, ti dulon ti kultura ti Beirut
nakaro a napabaro.

Midia a mainaig iti Beirut iti Wikimedia Commons Pakaammo ti panagbiahe idiay
Beirut manipud iti Wikivoyage (Ingles)



https://ilo.wikipedia.org/wiki/Baka

Ti baka ket isu ti kaaduan a kita dagiti dakkel a napaamo nga ungulata. Dagitoy
ket prominente a moderno a kameng ti subpamilia ti Bovinae, dagitoy ti kaaduan a
naiwarwaras a sebbangan ti henero ti Bos, ken dagitoy ti kaaduan a naurnos a
naidasig a kas ti Bos primigenius. Ti baka ket natartaraken a kas dingoen para
iti karne (karne ti baka ken karne ti urbon), dagiti paggatasan nga ayup para
iti gatas ken dagiti dadduma pay a produkto ti paggatasan, ken dagiti panagguyod
nga ayup (panagguyod kadagiti kariton wenno arado). Dagiti dadduma pay a
produkto ket mairaman ti lalat ken lugit para iti ganagan wenno sungrod.
Kadagiti dadduma a pagilian, a kas idiay India, dagiti baka ket sagrado. Manipud
kadagiti basbassit ngem 80 a nagtataudan ti naapamo idiay abagatan a daya a
Turkia idi agarup a 10,500 a tawtawen, adda dagiti nakarkulo a 1.3 bilion a baka
iti lubong tatta nga aldaw. Idi 2009, ti baka ket nagbalin a ti immuna a dingoen
nga ayup ti addaan ti napno a naimapa a henoma.

Midia a mainaig iti Baka iti Wikimedia Commons Midia a mainaig iti Baka a lalaki
iti Wikimedia Commons



https://ilo.wikipedia.org/wiki/Aldaw

Ti aldaw ket maysa a paset ti panawen, a sappasap a naipalpalawag a kas ti
pagbayatan a dumagup ti 24 nga oras. Mabalin pay a kayatna a saoen a ti paset ti
sibubukel nga aldaw a ti agdama a lokasion ket nasilnagan babaen ti lawag ti
Init, a naamammoan pay a kas ti aglawag. Ti paset ti panawen a manrukrukod
manipud ti lokal a tengnga ti aldaw aginggana ti lokal a tengnga ti aldaw ket
makunkuna a ti solar nga aldaw.

Ti nadumaduma a panangipalpalawag iti daytoy a sangalubongan a konsepto ti tao
ket maus-usar segun ti linaon, kammasapulan ken pakainugotan. Idi 1967, ti
segundo ket nabaliwan idi ti panakaipalpalawagna iti termino ti kaatiddog ti
allon ti lawag, ken daytoy ket nagbalinn a ti SI a batayan ti paset ti panawen.
Ti paset ti panagrukod para iti panawen a makunkuna nga "aldaw", ket nabaliwan
idi 1967 a kas ti 86,400 SI a segsegundo ken naikkan ti simbolo a d, ket saan a
paset nga SI, ngem daytoy ket naaw-awat para iti panag-usar ti SI. Ti maysa a
sibil nga aldaw ket kadawyan a daytoy pay ket 86,400 a segundo, a mabalin a
manayonan wenno makissayan ti bisiesto a segundo iti Panagpapada ti
Sangalubongan nga Oras UTC, ken, kadagidiay dadduma pay a lokasion, sagpaminsan
a manayonan wenno makissayan ti maysa nga oras no agibalbaliw manipud wenno
mapan t Oras a panagin-inut ti lawag. Ti balikas nga aldaw ket mabalin pay a
mangitudo ti aldaw iti lawas wenno ti maysa a petsa ti kalendario, a kas ti
sungbat ti saludsod nga "Ania nga Aldaw?" Ti aldaw ket mangipatudo pay ti paset
ti aldaw a saan a rabii — a makunkuna pay a kas ti 'agaldaw'. Dagiti tabas ti
biag ti tattao ken dagiti dadduma pay a sebbangan ket maikabagian ti solar nga
aldaw ti Daga ken ti siklo ti aldaw ken rabii (kitaen dagiti sirkadiano a
kumpas).

Ti pagtengngaan a kaatiddog ti solay nga aldaw ditoy Daga ket agarup a 86,400
segundo (24 oras) ken adda dagiti agarup a 365.2422 solar nga alaldaw iti maysa
a tropikal atawen. Gaputa ti nailangitan a panagtayyek ket saan a pudno a
nagtitimbukel, isu nga dagiti banbanag ket agbanbaniagada kadagiti nadumaduma a
kapardas kadagiti nadumaduma a puesto kadagiti bukodda a panagtayyek, ti maysa a
solar nga aldaw ket saan a tinawen nga agpapada ti kaatiddog ti panawen iti amin
a panagtayyek a tawen. Ti aldaw, ket naaw-awatan a kas ti kaatiddog ti panawen a
panagaramid ti maysa a dagup a panagtayyek ti Daga. no maipanggep ti nailangitan
a lugar iti likud wenno adayo a bituen (naipagarup nga agtaltalinaay), ket
makunkuna a nailangitan nga aldaw. Daytoy a paset ti panawen a panagtayyek ket
agarup a mamin 4 a basbassit ngem 24 nga oras ken adda tiagarup a 366.2422 iti
maysa a tropikal a tawen (adadu ngem maysa a nailangitan nga aldaw ngem ti
bilang ti solar nga al-aldaw). Daytoy ket gapu ti pagangayan ti ugot, ti paset
ti panawen a panagtayyek ti Daga ket saan nga agtaltalinaay, a pagbanagan daytoy
kadagiti bassit a panagdumaduma para iti solar nga al-aldaw ken nailangitan nga
'al-aldaw'. Dagiti dadduma a planeta ken bu-bulan ken addaanda ti nailangitan
ken solar nga al-aldaw.

No malaksid ti 24 nga oras (86,400 a segundo), ti balikas nga aldaw ket
maus-usar kadagiti nadumaduma a kaatiddog itipanawen a naibatay ti panagtayyek
ti daga ti lawlaw ti pagtayyekanna. Ti maysa a nagruna ket ti solar nga aldaw, a
naipalpalawagan a kas ti kaatiddog ti panawen a panagsubli ti Init ti
pagpatingaan a puntos (ti kangatuan apuntosna iti langit). Gaputa ti Daga ket
immitlog a pagtayyekanna ti Init no ti Daga ket agpuspusipos iti nagsikig a
pagtayyekan, daytoy a paset ti panawen ket mabalin nga agpaut ti 7.9 a segundo a
nabaybayag ngem (wenno nabibiit ngem) 24 nga oras. Iti pagtengngaan ti sumurok a
makatawen daytoy nga aldaw ket kapadpada ti 24 nga oras (86,400 a segundo).

Ti aldaw, iti kapanunotan ti agaldaw a nailasin manipud ti rabii a panawen, ket
sapasap a naipalpalawagan a kas ti paset ti panawen iti las-ud ti lawag ti init
ket dagus a maabutanna ti rabaw ti daga, no maipagarup nga awan dagiti lokal a
mangtiped. Ti kaatiddog ti aldaw ket pakatengngaan ti gangani nga adadu ngem
kagudua ti 24-nga oras nga aldaw. Dua a banag ti managramid ti aldaw nga
atatiddog ngem ti rabii. Ti Init ket saan apuntos, ngem adda ti nalawagan a
kadakkel ti agarup a 32 minutos iti arko. Ti maipatinayon, ti tangatang ket
agisilnag ti lawag ti init iti pamay-an nga a makaabot ti rabaw ti daga urayno
ti Init ket adda ti baba ti horisonte babaen ti agarup a 34 a minutos iti arko.
Isu nga ti umuna a lawag ket makaabo ti rabaw ti daga no ti tengnga ti Init ket
adda pay laeng ti baba ti horisonte babaen ti agarup a 50 a minutos iti arko. Ti
paggiddiatan ti panawen ket depende ti anggulo ti illeleggak ti Init ken
ilelennekna (daytoy ket pamay-an ti latitud), ngem daytoy ket mabalin a dumaguo
ti agarup a pito a minutos.

Ti taga-ugma nga ugali ket adda ti baro a panagrugi ti aldaw a maalin a ti
ileleggak wenno ilelennek ti Init idiay lokal nga horisonte (Italiano a
panagipagarup, kas pagarigan) Ti pudno a kanito iti, ken ti bagbaetan, ti dua
nga illeleggak wenno dua nga ilelennek ket maitalek iti heograpiko a puesto
(longitud ken ti pay latitud), ken ti panawen ti tawen. Daytoy ti panawen a kas
ti nainaganan babaen dagiti taga-ugma a hemisperiko nga init a pagorasan.

Ti nataltalinaay nga aldaw ket maalin a maialpalawag babaen ti panaglabas ti
Init babaen ti lokal a meridiano, a mapasamak daytoy ti lokal a tengnga ti aldaw
(nangatngato a pagpatinggaan) wenno tengnga ti rabii (nababbaba a
pagpatinggaan). Ti pudno a kanito ket maitalek iti heograpiko a longitud, ken ti
basbassit a gay-at iti oras a panawen ti tawen. Ti kaatiddog tikastoy nga aldaw
ket gangani nga agtaltainaay (24 nga oras ± 30 a segundo). Daytoy nga oras ti
nainaganan babaen dagiti moderno nga init a pagurasan.

Ti kaaduan pay a panagparang-ay ket mangipalpalawag ti saan a pudno a
natimbengan nga Init nga aggungunay ti natalinaay a kapardas iti igid ti
nailangitan nga ekuador; ti kapardas ket kapadpada ti napakatengngaan a kapardas
ti pudno nga Init, ngem ikkatenna dagiti panakaidumaduma iti maysa a tawen bayat
a ti Daga ket aggungunay iti igif ti pagtayyekanna ti lawlaw ti Init (gapu ti
kapardasna ken ti panagsikig ti pagtayyekanna).

Ti aldaw ti Daga ket immatiddog kadagiti napalabas a panawen. Daytoy a penomena
ket gapu dagiti ugot nga inpangpangato babaen ti Bulan a mangpabuntog ti
pagtayyekan ti Daga. Gapu ti pamay-an a panakaipalpalawagan ti segundo, ti
natimbengan a kaatiddog ti aldaw ket agarup a 86,400.002 a segundo, ken
umatatiddog babaen ti agarup a 1.7 milisegundo tunggal maysa a siglo (ti
pakatengngaan ti 2,700 a tawtawen. Kitaen ti panagpardas ti ugot para kadagiti
salaysay. Ti kaatiddog ti maysa nga aldaw ket nakarkaulo a kas ti 21.9 nga oras
idi 620 a riwriw a tawen manipud ti ritmitas (dagiti agsinnublat a tuon ti
gubang). Ti kaatiddog ti aldaw para iti Daga wenno Proto-Daga sakbay ti pasamak
a panakapartuat ti bukodtayo a Bulan babaen ti impakto ket saan pay a
naamammoan.

Ti termino ket nanipud ti Daan nga Ingles a dæg, nga adda ti sapasap a nagtaudan
a kas ti Tag iti Alemana, ken dag iti Norweo, Danes, Sueko ken Olandés. Ti
"aldaw" ket isu ti maika-98 kadawyan a balikas iti Inggles segun ti
AskOxford.com.

T aldaw, nga adda ti simbolo a d, ket naipalpalawagan a kas ti 86,400 a segundo.
Ti segundo ket ti paset ti panawen iti SI paspaset.

Ti aldaw iti UTC a gantingan ti oras ket mabalin a mangiraman ti negatibo wenno
positibo a bisiesto a segundo, ken isu a daytoy ket adda ti kaatiddog iti 86,399
wenno 86,401 a segundo.

Ti Internasional nga Opisina dagiti Kadagsen ken Rukod (BIPM) ket agdama a
mangipalpalawag ti segundo a kas ti

Idi maika-19 a siglo naisingasing idi ti panagaramid ti desimal a pisi a
(1⁄10,000 wenno 1⁄100,000) ti maysa nga astronomiko nga aldaw a batayan ti paset
ti oras. Daytoy ket kalpasan a panagsilnag ti desimal nga oras ken kalendario, a
daytoy ket saanen a naususar gapu ti karigatna a agtungpal kadagiti naamammoan
apaset. Ti kaballigian a kandidato ket ti centiday = 14.4 a minutos, a kas maysa
a pagkapat nga abababa ti maysa nga oras ken asideg a mapuntaan ti SI a
kilosegundo ken ti Daan nga Insik a ke.

Ti aldaw nga adda ti agpayso a 86,400 a SI a segundo ket isu ti astonomiko a
paset ti oras (ti segundo ket saan a kinaykayatan iti astronomia).

Para iti maysa a naited a planeta, adda dagiti tallo a kita ti aldaw a
naipalpalawag iti astronomia:

Para iti Daga, ti nailangitan nga aldaw ken ti bituen nga aldaw ket gangani nga
agpadpada ti kaatiddog ken agarup a 3 minutos 56 a segundo nga abababab ngem ti
solar nga aldaw. No minaig ti agtaltalna a bitbituen, ti Daga ket agpupusipos ti
laeng sumurok a mamin 366 iti pagtayyekanna ti las-ud ti maysa a kompleto a
panagtayyekna. Ti panagtayyek ti Daga ti lawlaw ti Init ket pabassitenna (babaen
ti maysa) ti bilang ti panagbaniaga ti Init ti ballasiw ti langit ti Daga iti
maysa a bituen a tawen.

Para iti sibil a pamay-an ti sapasapa a pagorasan ti oras ket naipalpalawagen
para iti amin a rehion a naibatay ti katibengan a lokal a solar nga oras iti
maysa a sentro nga meridiano. Dagiti kastoy a sona tioras ket nangrugi a naampon
idi agarup a tengnga ti maika-19 a siglo idi dagiti perrokarril nga adda
kadagiti gnanayon a programa ket naus-usar, nga adda kadagit inagrunaan
apagilian ket nangampon kadagitoy idi 1929. Para iti dagup a sangalubongan, adda
dagiti 40 sa kastoy a sona ti oras ti maus-usar tattan. Ti kangrunaan ket ti
"oras ti lubong" wenno Panagpapada ti Sangalubongan nga Oras (UTC).

Tapno mailinia ti sibil nga aldaw iti napudno a panaggunay ti Init, mabalin a
manayonan wenno makissayan kadagiti bisiesto a segundo.

Dagiti bisiesto a segundo ket masakbayan a maiwaragawag babaen ti Internasional
a Panagtayyek ti Daga ken Serbiso ti Reperensia a Sistema nga isu daytoy ti
mangrukrukod ti panagtayyek ti Daga ken mangikeddeng no nasken ti bisiesto a
segundo. Dagiti bisiesto a segundo ket rumsua laeng iti gibus ti maysa a UTC a
bulan, ken naisengsengngat laeng daytoy iti gibus ti Hunio 30 wenno Disiembre
31.



https://ilo.wikipedia.org/wiki/Tengnga_a_Daya

Ti Tengnga a Daya ket maysa a rehion a mangbukel ti Akinlaud nga Asia ken
Akin-abagatan nga Aprika. Daytoy a balikas ket naipanunutan a Eurosentriko ken
inususar a kapadpada ti Asideg a Daya, iti kasumbangir iti Adayo a Daya.

Ti pakasaritaan iti Tengnga a Daya ket napetsado manipud idi taga-ugma a
panawen, ken ti kadagupan ti pakasaritaanna, ti Tengnga a Daya ket sentro
daytoyen kadagiti kangrunaan a pannakibiang iti lubong. Nupay kasta iti kontesto
ti taga-ugma a pakasaritaan, ti balikas nga Asideg a Daya ket kadawyan a
maus-usar. Ti Tengnga a Daya ket isu pay ti pakasaritaan a naggapuan kadagiti
kangrunaaan a relihion a kas ti Hudaismo, Kristianidad, ken Islam. Ti Tengnga a
Daya ket sapasap nga addaan iti maysa a namaga ken napudot a klima, nga addaan
kadagiti nangruna a karayan a mangit-ited kadagti panagsibog tapno makasuporata
iti agrikultura kadagiti limitado a luglugar. Adu kadagiti pagilian a mabirukan
iti kalikmutan ti Golpo Persiano ket addaan iti adu a reserba iti krudo a lana.
Iti moderno a panawen ti Tengnga a Daya ket agtagtaginayon a maysa a managrikna
a rehion ti estratehia, ekonomia, politika, kultura ken relihion. Ti maipadtu
nga idadakkel ti panagrangrang-ay ti Tengnga a Daya ket agarup a 4.1% para iti
2010 ken 5.1% idi 2011.

Ti termino a "Tengnga a Daya" ket mabalin a nagtaud kadagiti tawen ti 1850 iti
Britaniko nga Opisina ti India. Nupay kasta, daytoy ket nagbalin a kaaduan nga
ammo idi ti Amerikano nga estratehiko a marino a ni Alfred Thayer Mahan ket
nagusar iti termino idi 1902 tapno "mangidesignado ti lugar a nagbaetan ti
Arabia ken India". Iti las-ud ti daytoy a panawen dagiti imperio ti Britaniko
ken Ruso ket nagal-ala iti impluensia idiay Tengnga nga Asia, ti agkaribal a
nagbalin nga ammo a kas ti Ti Nalatak nga Ay-ayam. Ni Mahan ket naibanagna a
saan laeng a ti estratehiko a kina-importante ti rehion, ngem iti pay sentrona,
ti Golpo Persiano. Ninagananna ti nakapalikmut a lugar ti Golpo Persiano iti
Tengnga a Daya, ken kinunana a kalpasan ti Kanal Suez, daytoy ti kangrunaan a
pasahe para a tenglen ti Britania tapno malappedan nga agabanse dagiti Ruso
idiay Britaniko nga India. Immuna nga inusar ni Mahan ti termino iti artikulona
iti "The Persian Gulf and International Relations", a naipablaak idi Septiembre
1902 iti National Review, ti maysa a Britaniko a warnakan.

Ti artikulo ni Mahan a ket naiprenta manen iti The Times ken sinaruno idi
Oktubre dagiti 20 a seaie ti artikulo a natituluan iti "The Middle Eastern
Question," insurat babaen ni Apo Ignatius Valentine Chirol. Iti las-ud dagitoy a
serie, Ni Apo Ignatius ket pinadakkelna ti panangipalawag iti Tengnga a Daya
tapno mairaman "dagiti rehion ti Asia a gumay-at kadagiti pagbeddengan ti India
wenno dagiti pagserrekan ti India." Kalpasan ti panagpatingga dagiti serie idi
1903, ti The Times ket inikkatna dagiti marka ti insasao manipud kadagiti
simmaruno a panagusar iti termino.

Aginggana idi Sangalubongan a Gubat II, daytoy ket kustomario a mangibaga iti
lugar iti likmut ti Turkia ken ti akindaya nga aplaya ti Mediteraneo a kas ti
"Asideg a Daya", bayat a ti "Adayo a Daya" a naisentro iti Tsina, ken ti Tengnga
a Daya ket kaibuksilanna idi ti lugar manipud ti Mesopotamia aginggana idiay
Burma, kadagiti lugar a nagbaetan ti Asideg a Daya ken ti Adayo a Daya. Idi
naladaw a tawtawen ti 1930, dagiti Britaniko ket nangipatakder ti Bilin ti
Tengnga a Daya, a naikuartel idi idiay Cairo, para kadagiti puersana iti militar
iti dayta a rehion. Kalpasan iti dayta a panawen, ti termino a "Tengnga a Daya"
ket nakagun-od iti ad-adu a panagusar idiay Europa ken idiay Estados Unidos, a
ti napundar nga Instituto ti Tengnga a Daya idiay Washington, D.C. idi 1946, ket
maysa kadagiti dadduma pay a panagusar.

Ti termino a Tengnga a Daya ket nauyawen a kas nalawag nga Eurosentriko. Iti
kontemporaneo nga akademiko ken midia iti pagsasao nga Ingles, ti termino ket
inus-usar babaen dagiti Europeano ken saan nga Europeano.

Ti deskripsion a Tengnga ket nakaiturongan kadagiti dadduma a pannakaallilaw
kadagiti agbalbaliw a panangipalawag. Sakbay ti Umuna a Gubat ti Sangalubongan,
ti "Asideg a Daya" ket inus-usar idi iti Ingles a mangibaga ti Balkan ken ti
Otomano nga Imperio, bayat a ti "Tengnga a Daya" ket mangibagbaga iti Iran, ti
Kaukaso, Apganistan, Sentral nga Asia, ken ti Turkestan. Iti pannakaigiddiat, ti
"Adayo a Daya" ket mangibagbaga kadagiti pagilian ti Daya nga Asia (kas ti
Tsina, Hapon, Formosa, Korea, Hong Kong, kdpy.)

Iti pannakaawanen ti Otomano nga Imperio idi 1918, ti "Asideg a Daya" ket
kaaduanen a saan a naus-usar iti Ingles, bayat a ti "Tengnga a Daya" ket
nagbalinen a naipakpakat kadagiti runrumsua menen a pagilian iti Islamiko a
lubong. Nupay kasta, ti panagusar iti "Asideg a Daya" ket natalinaay idi babaen
dagiti nadumaduma a a disiplina ti akademia, a mairaman iti arkeolohia ken
taga-ugma a pakasaritaan, a mangipalawag ti maysa a lugar a kapada ti termino
iti Tengnga a Daya, a saan nga inus-usar babaen dagitoy a disiplina (kitaen ti
Taga-ugma nga Asideg a Daya).

Ti immmuna nga opisial a panagusar ti termino a "Tengnga a Daya" babaen ti
gobierno ti Estados Unidos ket idi Doktrina Eisenhower idi 1957, a nanginaig iti
Didigra ti Suez. Inpalawag ni Sekretario ti Estado John Foster Dulles ti Tengnga
a Daya a kas "ti lugar a naisanglad iti nagbaetan ken mairaman ti Libya iti laud
ken ti Pakistan iti daya, ti Siria ken Irak iti amianan ken ti Arabiano a
peninsula iti abagatan, ken maipatinayon pay ti Sudan ken Etiopia." Idi 1958, ti
Departamento ti Estado ket inpalawagna dagiti termino ti "Asideg a Daya" ken
"Tengnga a Daya" ket mabalin a pagsinnukaten dagitoy, ken inpalawagna ti rehion
a kas mangiraman laeng ti Ehipto, Siria, Israel, Lebanon, Hordania, Irak, Saudi
Arabia, Kuwait, Bahrain, ken Katar.

Ti libro ti estilo ti Associated Press ket inbagbagan a ti Asideg a Daya a dati
a nangibagbaga kadagiti ad-adayo a laud a pagilian bayat a ti Tengnga a Daya ket
mangibagbaga kadagiti akindaya, ngem itan ket agpapada dagitoyen. Mangibagbaga
nga:

Iti Nagkaykaysa a Pagpagilian, dagiti nadumaduma a dokumento ken dagiti
resolusion a maipanggep iti Tengnga a Daya ket iti kinapudno ket maipanggp iti
[[Suppiat ti Arabo–Israeli], a naisangayan ti suppiat ti Israeli–Palestina, ken,
isu a dagitoy dagiti uppat nga estado ti Lebante. Ti termino nga Asideg a Daya
ket sagpaminsan a mangmangeg idiay Nagkaykaysa a Pagpagilian a mangibagbaga iti
daytoy a rehion.

Adda met dagiti kapada a termino iti Asideg a Daya ken Tengnga a Daya kadagiti
sabali a pagsasao ti Europa, ngem gapu ta daytoy ket relatibo a deskripsion,
dagiti kaibuksilan ket depende iti pagilian ken sapasap a sabali dagitoy manipud
ti Ingles a termino. Iti Aleman ti termino a Naher Osten (Asideg a Dayat) ket
kadawyan pay laeng a maus-usar (ita nga aldaw ti termino a Mittlerer Osten ket
umad-adun a termino kadagiti testo ti warnakan a naipatarus manipud kadagiti
Ingles, ngem adda met iti naisangayan a kaibuksilan) ken iti Ruso ti Ближний
Восток wenno Blizhniy Vostok, ti Bulgaro ti Близкия Изток, ti Polako ti Bliski
Wschód wenno ti Kroata ti Bliski istok (a ti kaibuksila ket Asideg a Daya
kadagiti amin nga uppat nga Eslobako a pagsasao) ket agtaltalinaay a kas ti
maitunos a termino para iti rehion. Nupay kasta, adda met dagiti pagsasao nga
awan kapada iti "tengnga a Daya", kas ti Pranses ti Moyen-Orient, ti Sueko ti
Mellanöstern, ti Espaniol ti Oriente Medio or Medio Oriente, ken ti Italiano ti
Medio Oriente.[note 1]

Baka mabalin a gapu ti impluensia iti Akinlaud a warnakan, ti Arabiko a kapada
ti Tengnga a Daya (Arabiko: الشرق الأوسط ash-Sharq al-Awsaṭ), ket nagbalinen a
pagalagadan a panagusar iti kaaduan a warnakan nga Arabiko, ken mangibagbaga iti
isu met laengen a kaibuksilan a kas ti termino iti "Tengnga a Daya" iti
panagusar idiay Amianan nga Amerika ken Akinlaud nga Europa. Ti pananginagan iti
Mashriq, manipud pay iti ramut nga Arabiko para iti daya, ket mangibaga pay
kadagiti nadumaduma a naipalawag a rehion iti likmut ti Lebante, ti akindaya a
paset ti agsasao iti Arabiko a lubong (a maigiddiat iti Maghreb, ti akinlaud a
paset). Ti Persiano a kapada para iti Tengnga a Daya ket ti خاورمیانه (Khāvar-e
miyāneh).

Dagiti nadumaduma a konsepto ket masansan a maipadpada iti Tengnga a Daya, ti
kaaduan ket ti Asideg a Daya, ti Nalames nga Immindayon ken ti Lebante. ti
Asideg a Daya, Lebante ken ti Nalames nga Immindayon ket dagiti heograpiko a
konsepto, ken dagitoy ket mangibagbaga kadagiti dakkel a paset ti moderno a a
Tengnga a Daya, a ti Asideg a Daya ti kaasitgan iti Tengnga a Daya iti
heograpiko a kaibuksilanna.

Dagiti pagilian ti Abagatan a Kaukaso—Armenia, Azerbaijan, ken Georgia—ket
sagpaminsan a mairamraman kadagiti panangipalawag iti Tengnga a Dayat.

Ti Kalatakan a Tengnga a Daya ket ti maysa a maipatinayon nga Eurosentriko a
konsepto,naipayammo daytoy idiay Laud kadagidi tawen ti 1990,ken mangibagbaga
kadagiti kaaduan nga Islamiko a rehion ti Amianan nga Aprika, Akinlaud nga Asia
ken Sentral nga Asia; nupay kasta ti panagusar ti "Kalatakan a Tengnga a Daya"
ket marginal ken saan unayen a maus-usar.

Ti Tengnga a Daya ket mabirukan idiay pagsabtan ti Eurasia ken Aprika ken ti
Baybay Mediteraneo ken ti Taaw Indiano.Daytoy ti nakaipasngayan ken ti
espiritual a sentro dagiti relihion a kas ti Kristianidad, Islam, Hudaism,
Manikueismo, Yezidi, Drusos, Yaresanismo ken Mandeismo, ken idiay Iran,
Mitraismo, Soroastrianism, Manikueismo, ken ti Bahaismo. Iti amin a paset ti
pakasaritaanna ti Tengnga a Daya ket nangrunan a sentro dagiti banag iti lubong;
ti estratehia, ekonomia, politika, kultura, ken relihioso.

Dagiti kasapaan a sibilisasion iti lubong, ti Mesopotamia (Sumer, Akadio, Asiria
ken Babilonia) ken ti taga-ugma nga Ehipto, ket nagtaud manipud ti Nalames nga
Immindayon ken dagiti rehion ti Ginget ti Nilo iti taga-ugma nga Asideg a Daya.
Dagitoy ket sinaruno pay babaen dagiti sibilisasion ti Hititas, Griego ken
Urartia ti Asia Menor, ti Elam iti sakbay ti Irani a Persia, ken dagiti pay
sibilisasion ti Lebante (a kas ti Ebla, Ugarit, Canaan, Aramea, Penisia ken
Israel), dagiti sibilisasion ti Persiano ken Mediana idiay Iran, ti Amianan nga
Aprika (Kartago/Penisia) ken ti Arabiano a Peninsula (Magan, Saba, Ubar). Ti
Asideg a Daya ket immuna idi a kaaduan a naikaykaysa babaen ti Neo Asiriano nga
Imperio, kalpasanna ti Akuemenidad nga Imperio ken kalpasanna sinaruno ti
Masedonia nga Imperio ken kalpasan daytoy iti bassit babaen dagiti imperio ti
Iran (ti Parto ken dagiti Sasanida nga Imperio), ti Romano nga Imperio ken ti
Bisantino nga Imperio. Nupay kasta, dagitinto naududi a Arabo a Kalipato ti
Tengnga a Panpanawen, wenno Islamiko a Nabalitokan a Panawen a nagrugi iti
panagrukma ti rehion ti Arabo idi maika-7 a silo AD, daytanto ti umuna a
panangikaykaysa ti Tengnga a Daya a kas naisangayan a rehion ken agpartuat iti
naturay nga Islamiko nga identidad ti etniko a kaaduan (ngem saan nga
eksklusibo) nga adda ita nga aldaw. Dagiti Mongol, dagiti Turko a Selyusida ken
dagiti Otomano nga Imperio, dagiti Sapabida ken ti Britaniko nga Imperio ket
kanungpalan pay a nangituray iti rehion.

Ti moderno a Tengnga a Daya ket nangrugi kalpasan ti Sangalubongan a Gubat I,
idi ti Otomano nga Imperio, a kimmaddua idi iti Sentral a Bilbileg, ket inabak
idi babaen ti Britaniko nga Imperio ken dagiti kaduada ken ti nabingay kadagiti
nadumaduma a naisinsina a pagilian, iti immuna babaen dagiti Bilin ti Britania
ken Pransia. Dagiti sabali pay a nangsikko a paspasamak ket mairaman ti
pannakabangon ti Israel idi 1948 ken ti kanungpalan nga ipapanaw dagiti bileg ti
Europa, a naisangayan ti Nagkaykaysa a Pagarian ken Pransia babaen idi patingga
ti tawtawen ti 1960. Dagitoy ket nabaliwan bassit babaen ti dimmakdakkel nga
impluensia ti Estados Unidos manipud dagiti tawtawen ti 1970 ken ti masakbayan.

Idi maika-20 a siglo, ti adu a penpen ti krudo a lana ti rehion ket nakaited
daytoy iti baro a kinapangruna iti estratehia ken ekonomia. Ti adu a panagpataud
ti lana ket nangrugi idi 1945, a ti Saudi Arabia, Iran, Kuwait, Irak, ken ti
Nagkaykaysa nga Emirato nga Arabo ket addaan kadagiti adu a kantidad iti lana.
Dagiti nakarkulo a reserba ti lana, a naipangpangruna idiay Saudi Arabia ken
Iran, ket isu dagitoy ti kaaduan iti lubong, ken ti internasional a kartel ti
lana ti OPEC ket inturayan babaen dagiti pagilian ti Tengnga a Daya.

Idi lasud ti Nalamiss a Gubat, ti Tengnga a Daya ket teatro idi ti ideolohikal a
salisal a nagabetan dagiti dua a nalatak a bileg ken dagiti kumaduaanda: ti NATO
ken ti Estados Unidos iti maysa a bangir, ken ti Kappon ti Sobiet ken ti Warsaw
Pact iti sabali, ket nagsasalisalda iti impluensia dagiti kumaduaan iti rehion.
Malaksid kadagiti politikal a rason adda pay ti "ideolohikal a suppiat" a
nagbaetan dagiti dua a sistema. Iti pay maipatinayon, a kas insupsuppiat babaen
ni Louise Fawcett, kadagiti adu a nangruna a banag iti suppiatan, wenno mabalin
nga ad-adu a napudno iti gagar, ket dagidi immuna, dagiti ganetget dagiti
nalatak a bileg ti pannakagun-od iti estratehiko a panangatiw iti rehion, ti
maiakdua, ti kinapudno a ti rehion ket aglaon kadagiti dua a pagkatlo dagiti
reserba ti lana iti lubong ket nagbalbalinenn a nangruna iti ekonomia iti
Akinlaud a lubong [...] Iti uneg daytoy a batayan iti kontesto, ti Estados
Unidos ket nagsapul a nangilingay ti Arabo a lubong manipud ti impluensia ti
Sobiet. Kadagiti amin a paset ti panawen ti maiak-20 ken maiak-21 a sigsiglo, ti
rehion ket nakasanay kadagiti paset ti panawen iti relatibo a kappia ken
panagibtur ken dagiti paset ti panawen iti suppiat a naisangayan iti nagabetan
dagiti Sunni ken dagiti Shiite.

Segun dagiti database ti Panangipakita ti Panagdur-as iti Lubong ti Banko ti
Lubong a naipablaak idi Hulio 1, 2009, dagiti tallo a kadakkelan nga ekonomia ti
Tengnga a Daya idi 2008ket ti Turkia ($794,228,000,000), Saudi Arabia
($467,601,000,000) ken Iran ($385,143,000,000) kadagiti termino ti Nominal a
GDP. No maigapu iti nominal a GDP iti tunggal maysa a tao, dagiti kangatuan a
nairanggo a pagilian ket ti Katar ($93,204), ti UAE ($55,028), Kuwait ($45,920)
ken Cyprus ($32,745). ti Turkia ($1,028,897,000,000), Iran ($839,438,000,000)
ken Saudi Arabia ($589,531,000,000) ket addaan kadagiti kadakkelan nga eknomia
kadagiti termino iti GDP-PPP. No maibatay iti tunggal maysa a tao a matgedan a
naibatay iti (PPP), dagiti kangatuan a nairanggo a pagilian ket ti Katar
($86,008), Kuwait ($39,915), ti UAE ($38,894), Bahrain ($34,662) ken Cyprus
($29,853). Dagiti kababaan a nairanggo a pagilian idiay Tengnga a Daya, kadagiti
termino ti matgedan ti tunggal maysa a tao (PPP), ket ti autonomo a Turay ti
Palestina ti Gaza ken ti West Bank ($1,100).

Adu dagiti awan trabaho idiay rehion ti Tengnga a Daya ken Amianan nga Aprika, a
naisangayan dagiti ubbing nga agtawen iti 15–29, ti demograpia a mangirepresenta
ti 30% iti dagup a populasion ti rehion. Ti dagup a gatad dagiti awan ti trabaho
iti rehion idi 2005, segun ti International Labor Organization, ket 13.2%, ken
kadagiti ubbing ket nagatngato a kas 25%, aginggana ti 37% idiay Morocco ken 73%
idiay Siria.



https://ilo.wikipedia.org/wiki/Suso

Ti termino a suso, aam-ammo pay kas Latin a mamma iti anatomia, ket ti
akingngato a vetral a rehion ti barukong ti maysa nga ayup partikular dagiti
mammalia, a pakairaman ti tao. Kasta met a dagiti suso ket paet ti bagi ti
mamali nga ayup nga addaan iti organo nga agpatubbog iti gatas a maaramat a
pangpakan kadagiti maladaga.

Ngem uray ti lalaki a tao ket addaan met iti suso a nakayanakan nga addaan met
kadagiti kagrunaan a pagtubbogan ti gatas. Ngem nupay addaan ti lalaki dagiti
gladula ti mammaria nga agpataud iti gatas, saan a maaramat dagitoy nupay iti
sumagmamano a kaso ket adda dagiti lalaki nga agpammukel dagiti susoda, a
maawagan iti gynecomastia.

Dagiti suso ket nabungon iti kudil; tunggal suso ket addaan iti mungay a
linikmut ti areola. Ti areola ket addaan maris a lumabbaga wenno ngumisit a
kayumanggi, awanan buok, ken addaan kadagiti glandula a sebaceous. Dagiti
daddadakkel a glandula a mammaria iti uneg ti suso ti pagtaudan ti gatas,
addaanda iti sumagmamano a lobule, ket ti tunggal suso ket addaan 10-20 a
lactiferous a pagayusan a mangpatubbog iti gatas kadagiti lobule a mangitunda
iti mungay a no sadino dagiti pahayusan ket addaan bukodna a paglukatan.



https://ilo.wikipedia.org/wiki/Supismo

Ti Supismo wenno taṣawwuf (Arabiko: تصوّف‎) ket naipalplawag babaen dagti
nagraraem iti daytoy a kas ti akin-uneg a , a naitalimeng a dimension iti Islam.
Ti agsansanay iti daytoy a tradision ket sapasap a naamammuan a kas maysa a ṣūfī
(صُوفِيّ). Tagikua dagitoy ti sabsabali a ṭuruq wenno "ururnong"—dagiti
kongregasion a naporma iti lawlaw ti maysa a master—a makitignay para kadagiti
espiritual a taripnong (majalis), kadagiti pagtaripnongan a lugara makunkuna a
kas dagiti zawiyah, Khanqah, wenno tekke. Dagiti urnong a Supi turuq ket
mabalinda aSunnī, Shī'ī, wenno nagtitipon a doktrina, ken mabalin a matugotan
dagiti adu a preseptona manipud ti Islamiko a Propeta a ni Mahoma babaen ti
kasinsin ken manugangna a ni 'Alī, nga adda ti naamammuan a pnnakailaksid iti
Naqshbandi a nagsursuro kadagiti taudanda baben ti immuna a Kalipa, a ni Abu
Bakr. Dagiti prominente nga urnong ket mairaman ti Ba 'Alawiyya, Chishti,
Khalwati, Naqshbandi, Nimatullahi, Oveyssi, Qadiria Boutshishia, Qadiriyyah,
Qalandariyya, Sarwari Qadiri, Shadhiliyya ken Suhrawardiyya.

Dagiti Supi ket namatmatida nga agsansanayda iti ihsan (awan kurangna a
panagraem) a kas inpakita ni Gabriel kenni Mahoma: "Raemem ken serbiam ni Allah
a kas Isu a makitkitam ken bayat nga Isu ket maktkitam a saan pay a
pannakakitkitana kenka." Dagiti Sufi ket inkedkeddengda ti bagbagida a kas ti
kasisigud nga agpayso a nangiyad-addang iti daytoy a puro a porma ti Islam.
Isuda ket napigsada nga agraraem kadagiti pamunganayan iti anus, kappia ken
pasipismo. Ti Supismo ket suppiaten babaen dagiti Wahhabi ken Salafist a Muslim.

Dagiti klasiko nga eskolar ti Supi ket nangipalplawagda iti Supismo a kas "maysa
a siensia a ti gandatna ket reparasion iti puso ken inlikudan manipud kadagiti
amin ngem ti Dios". Iti pagpilian,dagiti sabali a balikas iti Darqawi a
manussuro ti Supi a ni Ahmad ibn Ajiba, "ti siensia babaen ti ti pannakaaamo ti
maysa atao no kasano ti agbanniaga iti kaada iti nainlangitan, ti kabukbukodan
panangugas ti bagi mapipud ti karugitan, ken ti panangpapintas daytoy kadagiti
nadumaduma a nasayaat nga ugali".



https://ilo.wikipedia.org/wiki/Segundo

Ti segundo wenno kanito (simbolo: s) ket isu ti batayan a pagbilangan iti oras
iti Internasional a Sistema dagiti Pagbilangan (SI) ken isu pay ti pagbilangan
iti oras kadagiti sabali [[sistema ti panagrukod] (naipangyababaan iti s wenno
sec); daytoy ti maikadua a pannakabingbingay iti oras baabaen ti innem a pulo,
ti umuna a pannakabingbingay babaen ti 60 ket ti minuto. Iti baetan ti AD 1000
(idiinusar ni al-Biruni dagiti segundo) ken idi 1960 ti segundo ket naipalawag a
kas 1/86,400 iti natimbeng a solar nga aldaw (dayta a panangipalawag ket
maipakat pay laeng kadagiti dadduma nga astronomikal ken dagiti legado a
kontesto).< Idi baetan ti 1960 ken 1967, daytoy ket naipalawag kadagiti itermino
iti paset ti panawen iti pagliklikmutan ti Daga iti lawlaw ti Init idi 1900,
ngem tattan ket nasaysayaat a naipalplawagen kadagiti termino ti atomiko. Dagiti
segundo ket mabalin a marukod babaen ti panagusar ti mekanikal, elektriko wenno
dagiti atomiko a pagurasan.

Dagiti astronomiko a panagpalpaliiw iti maika-19 ken maika-20 a sigsiglo ket
nangipakita a ti natimbeng a solar nga aldaw ket agin-inut ngem marukod nga
umatatiddog ken ti kaatiddog ti tropikal a tawen ket saan met nga intero a
maipadto; isunga ti gunay ti init-daga ket saanen a naikeddeng a nasayaat a
batayan para iti panangipalawag. Iti pannakaipayammo kadagiti atomiko a
pagurasan, nagbalinen daytoy a maipalawag ti segundo a naibatay iti kammasapulan
a tagtagikua iti natura. Manipud idi 1967, ti segundo ket naipalawagen nga iti:

Idi 1997, ti CIPM ket nangpaneknek a ti sumaruno a panangipalawag ket "mangitudo
ti nakatalna nga atomo ti sesio ti temperatura iti 0 K."

Dagiti pasaruno ti SI ket masansan a naitiptipon iti balikas a segundo tapno
mangibaga kadagiti subdibision ti segundo, kas ti, ti milisegundo (maysa a
sangkaribu ti segundo), ti mikrosegundo (maysa a sangkariwriw ti segundo), ken
ti nanosegundo (maysa a sangkabilion ti segundo). TBabaen kadagiti pasaruno ti
SI, mabalin pay a mausar tapno mangporma dagiti pangpaadu ti segundo a kas ti
kilosegundo (maysa a sangkaribu dagiti segundo), dagiti kastoy a pagilangan ket
manmano laeng a mausar iti panagsanay. Ti kaaduan ket dagiti dakdakkel a
pagbilangan a saan nga SI a saan a naporma babaen dagiti bileg ti sangapulo;
imbes ket, ti segundo ket maipaadu babaen ti 60 tapno mangporma ti minuto, a
daytoy ket maipaadu babaen ti 60 tapno mangporma ti oras, a daytoy ket maipa-adu
babaen ti 24 tapno mangporma ti aldaw.

Ti segundo ket batayan pay a pagbilangan ti oras iti sentimetro-gramo-segundo,
metro-kilogramo-segundo, metro-tonelada-segundo, ken dagiti sistema ti
pagbilangan ti kadapan-libra-segundo.



https://ilo.wikipedia.org/wiki/San_Marino

Nagsasabtan: 43°56′30″N 12°27′30″E﻿ / ﻿43.94167°N 12.45833°E﻿ / 43.94167;
12.45833

Ti San Marino, opisial a ti Republika ti San Marino (i/sæn məˈriːnoʊ/
san-mə-REE-noh; Italiano: Repubblica di San Marino) ken naamammuan pay a kas ti
Katalnaan a Republika ti San Marino (Italiano: Serenissima Repubblica di San
Marino), ket maysa nga enclave a mikroestado a napalikmutan babaen ti Italia,
mabirukan daytoy idiay Italiano a Peninsula idiay amianan a daya a bangir ti
Kabambantayan Apennine. Ti kadakkelna ket sumurok laeng a 61 km2 (24 sq mi) nga
adda ti nakarkulo a populasion ti sumurok a 32,000. Ti kapitoliona ket ti Siudad
ti San Marino. Ti San Marino ket adda ti kabassitan ti populasion kadagiti amin
a kameng ti Konsilo ti Europa. ken ti maipapan ti batay-linteg a republika iti
lubong, a kas ti tuloy ti monastiko a komunidad a nabangon idi 3 Septiembre 301,
babaen ti kantero a ni Marinus ti Rab. Ti salaysay ket nangibagbaga a ni Marinus
ket pinanawanna ti Rab, nga idi ket Romano a kolonia ti Arba, idi 257 idi ti
masakbayan nga emperador, a ni Dioclesiano, ket nangited ti bilin para iti
panagpatakder manen kadagiti diding ti siudad ti Rimini, a dinadael idi babaen
dagiti Liburnio a pirata.

Ti batay-linteg ti San Marino, a napakabaelan idi 1600, ket naikedkeddeng babaen
ti kaaduan nga isu ti kaduogan a naisurat a maus-usar pay laeng a batay-linteg
iti lubong. Nupay kasta, ti San Marino ket awan iti porma a batay-linteg, ngem
embes ket nga iturturayan babaen ti Leges Statutae Republicae Sancti Marini,
dagiti serie ti innem a libro, a naisurat iti Latin idi naladaw a maika-16 a
siglo a mangibagbaga ti politikal a sistema ti pagilian, ken dagiti daduma pay a
banag.

Ti ekonomia ti pagilian ket nangruna nga agkamkammatalek iti pinansia,
industria, dagiti serbisio ken turismo. Maysa daytoy kadagiti kabaknangan a
pagilian iti lubong iti termino iti GDP (tunggal maysa a tao), nga adda dagiti
bilang a maipada kadagiti karang-ayan arehion ti Europa. Ti San Marino ket
naikedkeddeng nga adda ti natalinaay unay nga ekonomia, nga adda ti kabaan a
gatad kadagiti awan trabaho idiay Europa, nga awan ti nailian nga utang ken adda
ti maysa a pakatda a busbos.

Midia a mainaig iti San Marino iti Wikimedia Commons Wikimedia Atlas iti San
Marino



https://ilo.wikipedia.org/wiki/Sakit

Ti sakit ket isu ti saan a normal a kondision nga umapay ti bagi iti maysa nga
organismo. Daytoy ket kankanayon a maiyallilaw a kas maysa a mediko a kondision
a mainaig kadagiti naisangayan sintoma ken dagiti senial. Daytoy ket mabalin a
gapuanan babaen dagiti banag a kasisigud a nagtaud manipud kadagiti akin-ruar a
taudan, a kas ti makaalis a sakit, wenno mabalin a gapuanan babaen ti akin-uneg
a pannakapaay iti annong, a kas dagiti autoimmuna a sakit. Kadagiti tao, ti
"sakit" ket kadawyan a nawatiwat a naus-usar a mangitudo iti aniaman a kondision
a gapuanan ti ut-ot, pannakapaay iti annong, tuok, dagiti sosial a parikut,
wenno pannakatay iti tao a nasakitan, wenno dagiti kapadpada a parikut para
kadagiti tao a maalisan. Iti nawatwatiwat a kapanunotan, daytoy ket sagpaminsan
pay a mangiraman kadagiti dunor, disabilidad, dagiti kirokiro, dagiti sindroma,
dagiti pannakaalis, dagiti nailasin a sintoma, dagiti saan a kadawyan a
panagkukua, ken dagiti saan a kadawyan a panagdumadumaan iti estruktura ken
annong , bayat a dagiti sabali a kontesto ken para kadagiti sabali a panggep
dagitoy ket mabalin a maipanunotan a saan a malasin a katkategoria. Dagiti sakit
ket kadawyan nga apektaranna ti tao a saan laeng iti pisikal, ngem ti pay
panagrikna, a ti pannakaalis ken iti panagbiag kadagitoy nga adu a sakit ket
makabaliw ti perspektibo ti maysa a tao iti biag ken ti bukodda a personalidad.



https://ilo.wikipedia.org/wiki/Robot

Ti robot ket mekanikal wenno pudno nga ahente, ken kadawyan a maysa a
elecktro-mekanikal a makina nga inturturong babaen ti programa ti kompiuter
wenno elektroniko a sirkuito. Dagiti robot ket mabalinda nga autonomowenno
semi-autonomo ken sumakop manipud kadagiti kasla tao a kas ti Advanced Step in
Innovative Mobility (ASIMO) ti Honda ken ti TOSY Ping Pong Playing Robot (TOPIO)
ti Tosy aginggana kadagiti industrial a robot, dagiti kolektibo a naprograma a
'pangen' a robot, ken dagiti pay mikroskopiko a nano a robot. Babaen ti
panagtulad ti kasl abiag a langa wenno panangipan kadagiti automatiko a
panagggunay, ti robot ket mabalin a nangitultol tipuot ti kinasirib wenno
bukodna apanunot.

Ti robotika ket isu ti sanga ti teknolohia a mangirebbeng ti daremdem,
pannakaaramid, operasion, ken ti panangipakat kadagiti robot, ken dagiti pay
sistema ti kompiuter pra iti panagtengngel kaniada, panagrikna a pakaammo, ken
panagproseso ti pakaammo. Dagitoy a teknolohia ket mangirebbeng kadagiti
naaramid nga automatiko a makina a mangsukat ti tattao kadagiti napeggad nga
enbironmento wenno dagiti proseso ti panagpataud, wenno kapada ti taao iti
langa, panagkukua, ken/wenno kognision. Adu tattan kadagiti robot ket naparegget
babaen ti katutubo a mangitited kadagiti pagobraan iti nareggetan ti katutubo a
robotika.

Iti panagrangrang-ay dagiti mekanikal a pamay-an babaen ti Industrial a panawen,
adun dagiti naserbi a panangipakat nga insingasing idi babaen ni Nikola Tesla,
nga isu idi 1898 ketdumibuho ti bangka a tinengngel babaen ti radio. Dagiti
elektronika ket rimmang-ayda kadagiti puersa a nangiturong ti panagrang-ay iti
iyu-umay dagiti immuna nga elektroniko nga autonomo a robot a pinartuat babaen
ni William Grey Walter idiay Bristol, Inglatera idi 1948. Ti immuna a dihital
ken maprograma a robot ket pinarnuay idi babaen ni George Devol idi 1954 ken
nanaganan daytoy idi ti Unimate. Daytoy idi ket nailako iti General Motors idi
1961 nga idiay ket nausar idi a mangbagkat kadagiti pisi ti napudot a metal
manipud kadagiti makina ti die casting idiay Inland Fisher Guide Plant idiay
Laud ti Trenton a paset ti Ewing Township, New Jersey.

Dagiti robot ket sinukatandan ti tattao iti panagtulong iti panagaramid kadagiti
maulit-ulit ken napeggad nga obra a saan a kaykayat nga aramiden ti tao, wenno
saanda a maaramid gapu ti limitasion ti kadakkel, ken uray pay dagiti akin-ruar
a limbang wenno iti sirok ti baybay nga idiay ket saan nga agbiag ti tattao
kadagiti napeggad nga enbironmento.



https://ilo.wikipedia.org/wiki/Pinyin

Ti Pinyin, wenno Hanyu Pinyin, ket ti opisial a sistema ti ponetiko ti para iti
panangisurat kadagiti panangibalikas ti Mandarin iti karkarakter nga Insik iti
alpabeto a Latin idiay Tsina, Taiwan, ken Singapur. Daytoy ket masansan a
maus-usar iti panangisuro ti Pagalagadan nga Insik ken ti pinyin a saan a
mangiraman kadagiti pangmarka a diakritiko ket masansan a maus-usar kadagiti
gangnaet apablaak tapno mailetra dagiti nagan nga Insik a pamiliar kadagiti saan
nga Insik ken mabalin a mausar a kas maysa a maikabil a pamay-an tapno maikabil
ti karkarakter nga Insik kadagiti kompiuter.

Ti sistema ti Hanyu Pinyin ket naparang-ay kadagidi tawen ti 1950 a naibatay
kadagiti nasapsapa a porma ti romanisasion. Inpablaak idi daytoy babaen ti
gobierno ti Insik idi 1958 ken nabaliwan kadagiti nadumaduma a beses. Ti Gunglo
ti Sangalubongan para iti Panagalagad (ISO) ket inamponna ti pinyin a kas maysa
a sangalubongan a pagalagadan idi 1982. Inampon idi ti sistema akas opisial
apaggalagadan idiay Taiwan idi 2009, nga idiay ket inus-usar a romanisasion
laeng imbes a para kadagiti panggep ti edukasion ken maikabil iti kompiuter.

Ti kayat a sawen ti balikas a Hànyǔ (napalaka nga Insik: 汉语; tradisional nga
Insik: 漢語) ket ti naisasao a pagsasao ti tattao a Han ken ti pīnyīn (Insik: 拼音)
literal a kayatna a sawen ket ti "mailetra nga un-uni".



https://ilo.wikipedia.org/wiki/Pannakaammo

Ti pannakaammo ket isu ti pamiliaridad maysa a tao wenno banag, a mabalin a
mairaman dagiti kinapudno, pakaammo, dagiti panangilawlawag, wenno dagiti
kalaing a naala babaen ti pannakasanay wenno edukasion. Daytoy ket mabalin a
mangitudo ti teoretiko wenno praktikal a pannakaawat ti maysa a suheto. Daytoy
ket mabalin a napatinggaan (a kas ti praktikal a kinalaing wenno kinabatido)
wenno nalawag (a kas ti teoretiko a pannakaawat ti maysa a suheto); daytoy ket
mabalin nga adadu wenno basbassit a porma wenno sistematiko. Iti pilosopia, ti
panagadal ti pannakaammo ket makunkuna a ti epistemolohia; ti pilosopo a ni
Plato ket naindayegan a nangipalplawag ti pannakaammo a kas ti "napaneknekan a
husto a pammati." Nupay kasta, awan ti adda maymaysa naitunosan a
panangipalplawag ti pannakaammo, ngem adda met dagiti nadumaduma a teoria a
mangipalpalawag daytoy. Ti sumaganad nga inadaw nga insao manipud ti "Teoria ti
Pannakaammo" ni Bertrand Russell ket mangipakpakita ti karigat a
panangipalplawag ti pannakaammo: "Ti saludsod no kasano ti panangipalpalawag ti
pannakaammo ket mabalin a kangrunaan ken karigatan kadagiti tallo a binglayen
tayo. Daytoy ket mabalin a nakakaskasdaaw: iti umuna pnakaita mabain a
maipagarup a ti pannakaammo ket mabalin a maipalpalawag a kas ti pammati a
maitunos kadagiti kinapudno. Ti parikut ket ket awan ti makaamo no ania ti
pammati, awan ti makaammo ti kinpudno, ken awan ti makaammo ti pangitunosan a
nagbaetan kaniada a mangaramid ti paamati a maysa kinapudno. Mangrugi tayo iti
pammati."

Ti panangala ti pannakaammo ket mairaman ti narikut a kognitibo a pamay-an:
pannangipagarup, pannakisinnarita, asosiasion ken panagrason; bayat a ti
pannakaammo ket naibagbaga pay a mainaig ti kapasidad ti pannangawat kadagiti
tattao.

Midia a mainaig iti Pannakaammo iti Wikimedia Commons Dagiti inadaw a sasao a
mainaig iti Pannakaammo iti Wikiquote (Ingles)



https://ilo.wikipedia.org/wiki/Organismo

Iti biolohia, ti maysa nga organismo ket ti aniaman nga agkakasigkay a sibibiag
a sistema (a kas ti ayup, fungus, mikro-organismo, wenno mula). Iti saan a
basbassit a sumagmamano a porma, amin a kita dagiti organismo a makabael iti
panagsungbat iti panagtignay, reproduksion, idadakkel ken panagrang-ay, ken ti
panagtaripato iti homeostasis a kas maysa a natalinaay a sibubukel.

Ti maysa nga organismo ket mabalin a uniselular (maymaysa a selula) wenno, iti
kaso a kas dagit tao, buklen dagiti trilion kadagiti selula a naigrupo kadagiti
naipangpangruna a kulapot ken dagiti organo. Ti termino a multiselular (adu a
selula) ket mangipalawag ti aniaman nga organismo a buklen dagiti ad-adu ngem
maysa a selula.

Amin dagiti sibibiag nga organismo iti Daga ket nabingbingayda kadagiti
eukariote ken dagiti prokariote a naibatay ti kaadda wenno kaawan kadagiti husto
a pagtengngaan kadagiti selulada. Dagiti prokariote ket mangirepresenta kadagiti
dua a nagsisina a dominio, ti Bakteria ken Archaea. Dagiti eukariotiko nga
organismo, nga adda dagiti nabedbedan iti kulanit a tengnga ti selula, ket
aglaon pay kadagiti organulo, a nainganan kadagiti mitochondria ken (iti
mulmula) kadagiti plastid, sapasap dagitoy a naipanpanunotan a nagtaud manipud
ti endosimbiotiko a bakteria. Dagiti [fungus]], dagiti ayup ken dagiti mula ket
kas pagarigan dagiti sebbangan a eukariote.

Idi 2002 ni Thomas Cavalier-Smith ket nangisingasing ti maysa a klade, Neomura,
a naigrupo dagitoy ti Archaea ken Eukaria. Ti neomura ket naipanpanunotan a
nagggapu manipud ti Bakteria, a kaaduan a naisangsangayan manipud ti
Aktinobakteria. Kitaen ti Pannakaisanga nga urnos ti maipapan ti bakteria a
pila.

Ti termino nga "organismo" (Griego ὀργανισμός – organismos, manipud ti Taga-ugma
a Griego ὄργανον – organon, "instrumento, implemento, ramit, organo iti
kaipanunotan wenno aprehension") ket immuna a nagparang iti pagsasao nga Inggles
idi 1701 ken nakaala daytoy ti agdama a pannakaipalpalawagna babaen idi 1834
(Inggles a Diksionario ti Oxford). Daytoy ket dagus a maikabagian iti termino
nga "organisasion". Adda ti maysa a napaut a tradision iti panangipalpalawag
kadagiti organismo a kas dagiti agbukbukod nga agur-urnos a parsua.

Adda metten dagiti adu nga agdama a kontrobersia a maipanggep ti kasayaatan a
panangilawlawag ti organismo kenno agpayso a daytoy wenno ti kastoy a
panangipalplawag ket nasken. Nadumaduma a parparawad ket dagiti sungbat kadagiti
singasing a ti kategoria iti "organismo" ket mabalin a makaanay iti biolohia.

Ti balikas nga organismo ket mabalin a nalawa a maiplawag a kas maysa nga
asemblia dagiti molekula nga agtigtignay a kas ad-adu wenno basbassit a
natalinaay a sibubukel a mangipakpakita kaditi tagikua iti biag. Nupay kasta,
adu kadagiti taudan ket nagisingsingasing kadagiti panangipalplawag a mangikkat
kadagiti birus ken dagiti teoretiko a mabalin mga inaramid ti tao a porma dagiti
saan nga organiko a biag. Dagiti birus ket agkamkammatalekda iti biokimiko a
makina iti maysa nga agsangsangaili a selula para iti reproduksion.

Ti Reperensia nga Online ti Chambers ket mangitited ti nalawa a panangilawlawag:
"ti aniaman a sibibiag nga estruktura, a kas ti maysa a mula, ayup, fungus wenno
bakteria, a makabael iti panagdakkel ken reproduksion".

Kadagiti adu a selula a termino, ti "organismo" ket kadawyan a mangilawlawag ti
sibubukel a pagsasarunuan a pannakaaramid kadagiti sitema (kas pagarigan
sirkulatorio, panaglupma, wenno reproduktibo) a dagitoy ket urnong ti organo;
dagitoy ket, dagiti urnong ti kulanit, a dagitoy ket naaramid met kadagiti
[selula (biolohia)|selula]]. Kadagiti daduma a mula ken ti nematodo
Caenorhabditis elegans, dagiti agmaymaysa a selula ket dagiti totipotente.

Ti nalatak nga organismo ket ti maysa nga organismo a mangbukel kadagiti adu nga
agmaymaysa nga agkakadua nga agtigtignay a kas maysa nga agtigtignay wenno
sosial a paset.

Dagiti birus ket kadawyan a saan a naipanpanunotan a dagitoy ket organismo
gaputa saanda a makabael iti autonomo a reproduksion, idadakkel wenno
metabolismo. Daytoy a kontrobersia ket problematiko gaputa adda dagiti dadduma
maipapan ti selula nga organismo a saanda met a makabael iti nnawaya a panagbiag
(ngem saan nga iti nawaya a metabolismo ken panagpaadu) ken agbiag a kas dagiti
obligatorio nga intrasekular a parasitiko. Urayno dagiti birus ket addaanda
laeng kadagiti bassit a ensima ken dagiti molekula nakailaslasinan dagiti
sibibiag nga organismo, awan dagitoy ti bukodda a metabolismo ken saanda a
makasintesar ken makaurnos kadagiti organiko a kompuesto a mangporma kaniada.
Isunag daytoy ket mangisina ti autonomo a reproduksion ket mabalinda laeng a
pasibo a matuladan babaen ti makina iti agsangsangaili a selula. Iti daytoy a
kapanunotan dagitoy ket kapadpadada ti inanimado a banag. Bayat a dagiti birus
ket saanda nga agsarsaranay ti nawaya a metabolismo, ken isunga kadawyanda a
saan a naibilbilang a kas dagiti organismo, addaanda met kadagiti bukodda a
puonan ken isuda ket agbaliw babaen kadagiti kapadpada a mekanismo a
pangibalbaliwan dagiti organismo.

Ti kadawyan a suppiat iti panagsuporta kadagiti birus a kas dagiti sibibiag ng
aorganismo ket ti abilidadda a mapan it iebolusion ken agpaadu babaen ti
kabukbukodan a panangaramid. Adda dagiti dadduma a sientista a sumupsuppiat a
dagiti birus ket saanda nga agbalbaliw, wenno bukbukodda a makapaaduno. Iti
kinapudno, dagiti birus ket agbaliwda babaen dagiti mangsangsangaili kaniada a
selula,a ti kaibuksilanna ket adda iti ti kimmadduan nga ebolusion dagiti birus
ken dagiti agsangsangaili a selula. No awan dagiti agsangsangaili a selula, ti
maipapan ti birus nga ebolusion ket imposible. Daytoy ket saan nga husto
kadagiti selula. No awan dagiti birus, ti turong ti ebolusion ket mabalin a
sabali; nupay kasta, ti abilidad nga agbaliw ket saan a mabanagan. Iti met
reproduksion, dagiti birus ket dagupda nga agkamkammatalek iti makina ti
agsangsangaili tapno makapaaduda. Ti pannakaduktal ti maipapan kadagiti birus a
megagenom nga adda dagiti puonan a panagkodigo para iti enerhia ametabolismo ken
sintesis ti protina ket nangsungrod ti suppiat a maipanggep no dagiti birus ket
tagikua iti puon ti biag. Ti kaadda dagitoy a puonan ket mangisingsingasing a
dagiti birus ket makabaelda kadagiti napalabas nga agmetabolisado. Daytoy ket
nabirukan iti kalpasanna a dagiti puonan a panagkodigo para iti enerhia ken
protina a metabolismo ket adda ti maipapan ti selula a taudan. Mabalin a dagitoy
ket nakaaldad babaen ti horisontal a pannkaiyakar ti puonan manipud kadagiti
maipapan ti birus a nagsangsangaili.

Ti sabali pay a nasayaat a suppiat iti panangilaksid kadagiti birus iti puon ti
biag ket ti polipiletiko a taudan. Dagiti birus ket saanda a makibinningay ti
homologo a pannakailasinan kadagti maipapan ti selula nga organismo, wenno
dagiti dadduma pay a birus. Gaputa daytoy ket imposible nga agsubli a suroten ti
maipapan ti birus nga ebolusion iti kinaudi nga unibersal a kaputotan, daytoy
pay ket imposible a maikabilda iti puon ti biag, wa daytoy ket naibatay iti
puonan ti homologo



https://ilo.wikipedia.org/wiki/Oras_ti_Tengnga_nga_Europa

Ti Oras ti Tengnga nga Europa (Central European Time - CET), inus-usar iti
kaaduan a parte ti Kappon ti Europa, ket ti pagalagadan nga oras a 1 nga oras
nga umun-una iti Panagpapada ti Sangalubongan nga Oras (UTC). Ti timbengan ti
oras manipud iti UTC ket mabalin a maisurat a kas +01:00. Ti isu met laeng a
pagalagadan nga oras ti UTC+01:00, ket ammo pay a kas ti Oras ti Akintengnga nga
Europa (Middle European Time - MET, Aleman: MEZ) ken kadagiti pay sabali a nagan
a kas ti Oras ti Berlin, Oras a Pagalagadan ti Romanse, Oras ti Paris wenno Oras
ti Roma.

Ti maika-15 a meridiano daya ket ti sentral nga aksis para iti UTC+01:00 iti
sistema ti lubong dagiti sona sona ti oras.

Manipud idi 2011 amin a es-estado a kameng ti Kappon ti Europa ket agpalpaliiw
iti oras tikalgaw; dagiti agus-usar iti CET iti las-ud ti panaglalamek ket
agus-usarda iti Oras ti Kalgaw ti Tengnga nga Europa (Central European Summer
Time - CEST) (wenno: UTC+02:00, oras a panagin-inut ti lawag) iti kalgaw
(manipud ti kaudian a Domingo ti Marso aginggana iti maudi a Domingo ti
Oktubre).



https://ilo.wikipedia.org/wiki/Obserbatorio_dagiti_Pagsasao

The Obserbatorio dagiti Pagsasao wenno Obserbatorio ti Linguaesperio (wenno
"Observatoire", kapadpada ti kasisigud a nainkalintegan a titulona iti Pranses:
Observatoire Linguistique) ket isu ti transnasional a network ti panagsukisok ti
lingusitika. Napartuat idi daytoy idiay Quebec idi 1983 ket nabangon ken
nairehistro idi idiay Normandy a kas maysa a saan nga agganganansia a gunglo,
babaen idi ti honorario a presidensia ni Léopold Sédar Senghor, ti mannaniw ti
pagsasao a Pranses ken ti immuna a presidente iti Senegal. Ti nangibangon a
direktorna ket ni David Dalby, dati a direktor iti International African
Institute ken emirato nga agbasbasa idiay Unibersidad ti Londres, ken ti immuna
idi a sekretariona ti panagsukisok ket ni Philippe Blanchet, ti maysa a mannaniw
ti pagsasao a Provençal ken agdama a propesor iti Sosiolingguistika idiay
Unibersidad ti Rennes. Manipud idi 2010, ti deputado a direktor ken webmaster ti
obserbatorio ket ni Pierrick le Feuvre, ken ti mangipangulo iti konsilo ti
panagsukisok ket ni Roland Breton, emerito a propesor idiay Unibersidad ti Paris
VIII. Ti sentro a pagsukisokan ti Obserbatorio ket agdama a naikuartel idiay
Kappon ti Europa, idiay Carmarthenshire, Gales (UK) ken idiay Paris. Ti titulona
iti Gales ket Wylfa Ieithoedd, literal ti a kaibuksilan ti "Obserbatorio dagiti
pagsasao", ken ti agipabpablaak a kumaduanna (idiay pay Gales) ket ti Gwasg y
Byd Iaith, kas iti "Linguaesperio a Pagmalditan" wenno literal a "Pagmalditan
iti lubong dagiti pagsasao".



https://ilo.wikipedia.org/wiki/Napoleon_Bonaparte

Ni Napoleon Bonaparte (Pranses: Napoléon Bonaparte puis Napoléon Ier [napoleɔ̃
bɔnɑpaʁt]) (15 Agosto 1769 – 5 Mayo 1821) ket maysa idi a milisia ti Pranses ken
daulo ti politika kadagiti kinaudi nga agpang ti Reblusion ti Pranses.

A kas ni Napoleon I, isuna idi ti Emperador iti Pranses manipud idi 1804
aginggana idi 1815. Ti kalintegan na a reporma ket, ti Napoleoniko a Kodigo,
daytoy ket addaan ti nalatak nga impluensia kadagiti adu a sibil a linteg ti
sangalubongan a naisakupan, ngem isuna ket kalatakan a malaglagip kadagiti
inararamid na kadagiti gubat a naidauloan na a panagsuppiat ti Pranses babaen
dagiti serie a kumakaduaan, ti makunkuna a Napoleoniko a Gubgubat. Isuna ti
nagipatakder kadagiti panagsakup ti kaaduan iti kontinente a Europa ken
kinapanunutan na ti panagiwaras dagiti kaumnoan iti Rebolusion ti Pranses, bayat
nga nagitiptipon ti maysa nga imperio a monarkia a nagipasubli dagiti parang iti
naikkat nga ancien régime. Gapu dagiti balligi na ti gubgubat, kadagiti masansan
a nalatlatak ken adadu a kasupiatanna, kadawyan isuna a naipammategan a maysa
kadagiti kalatakan nga agbilbilin ti milisia iti ania man a panawen.

Ni Napoleon ket naipasngay idi idiay Corsica kadagiti nagannak kaniana a
natakneng a Henobes a kapututan, ken nagsanay a kas maysa nga opisial ti
artileria idiay kangrunaan a daga ti Pranses. Naglatak isuna babaen ti Umuna a
Repbublika ti Pranses ken nagidaulo kadagiti nagballigia a kampania a
kinasuppiat ti Umuna ken Maikadua a Kumakadduaan a nagsuppiat iti Pranses. Idi
1799, nagpartuat isuna ti kudeta ken inkabil na isuna nga ti Umuna a Konsul;
kalpasan ti lima a tawen ti Senado ti Pranses ket nagirangarang kaniana a kas ti
emperador. Iti umuna a dekada iti maika-19 a siglo, ti Imperio ti Pranses a
babaen ni Napoleon ket nakipartisipar kadagiti serie a suppiatan a makunkuna a
Napoleoniko a Gubat a nagiraman iti amin a kangrunaan a nabileg a Europa.



https://ilo.wikipedia.org/wiki/Meka

Ti Meka ( /ˈmɛkə/; Arabiko: مكة‎, Makkah, panangibalikas [ˈmækkæ]) ket maysa a
siudad idiay Hejaz ken ti kapitolio ti probinsia ti Makkah idiay Saudi Arabia.
Ti siudad ket mabirukan idiay 70 km (43 mi) idiay kaunegan ti Jeddah iti akikid
a ginget iti kangato a 277 m (909 ft) ti pantar ti baybay. Ti populasionna idi
2012 ket 2 a riwriw, ngem dagiti agbisbisita ket ad-adu a pagkatluenna dagiti
bilang ti tunggal maysa a tawen iti las-ud ti Hajj a paset ti panawen a
natengtengngel iti maika-sangapulo ket dua a lunar a bulan ti Muslim ti Dhu
al-Hijjah.

Nga isu ti nakaipasngayan a lugar ni Mahoma ken ti lugar a nakaisuratan ti
Koran, Ti Meka ket naipanpanunotan a kas ti kasantuan a siudad iti relihion ti
Islam ken maysa a peregrino a naam-ammuan a kas ti Hajj ket obligatorio para
kadagiti amin a makabael a Muslim. Ti Hijaz ket nabayagen nga inturayan dagiti
kaputotan ni Mahoma, dagiti sharif, a nawaya nga agturturay wenno basalo
kadagiti dakdakkel nga imperio. Daytoy ket sinagepsep ti Saudi Arabia idi 1925.
Iti moderno a panawenna, ti Meka ket nakakitkita ti adu a panagpadakkel iti
kadakkel ken inpraestruktura. Gapu ti daytoy, ti Meka ket nakapukaw kadagiti adu
a rinibu nga agtawen a pasdek ken dagiti arkeolohiko a sitio. Tatta nga aldaw,
adda dagiti agarup a 15 a riwriw a Muslim a mangbisbisita ti Meka, a mairaman
dagiti adu a riwriw ti las-ud ti bassit nga aldaw ti Hajj. A kas ti nagbanagan,
ti Meka ket nagbalinen a maysa kadagiti kaaduan a kosmopolitano ken dibersio a
siudad iti Muslim a lubong, urayno dagiti saan a Muslim ket agtultuloyda a
maiparit a sunrek ti siudad.

Ti taga-ugma wenno nasapa a nagan para iti lugar ti Meka ket Bakkah (a naisurat
pay iti Baca, Baka, Bakah, Bakka, Becca, Bekka, kdpy.). Ti Pagsasao nga Arabiko
a balikas, ti bukodna nga etimolohia, a kasla iti Meka, ket saan a nalawag.
Daytoy ket nawatiwat a namatmatian a sinonimo para iti Meka, daytoy ket
naibagbaga a naisangsangayan a ti nasapa a nagan ti ginget a mabirukan idiay,
bayat a dagiti Muslim nga eskolar ket sapasapda nga agus-usar a mangibaga ti
sagrado a lugar ti siudad nga asideg a nakapalikmut ken mairaman ti Kaaba.

Ti porma a Bakkah ket inus-usar para iti nagan ti Meka idiay Koran iti 3:96,
bayat a ti porma a meka ket inus-usar iti 48:24. Iti abagatan nga Arabiko, ti
pagsasao nga inus-usar idiay akin-abagatan a paset ti Arabiano a Peninsula iti
panawen ni Mahoma, ti b ken m ket mabalin dagiti nga agsinnukat. Dagiti dadduma
pay a nagibasaran ti Meka iti Koran (6:92, 42:5) ket tinawtawagan ti Umm
al-Qura, a kayatna a sawen ket "ina ti amin a pagtaengan."

Ti sabali pay a nagan ti Meka, wenno ti kaatapan ken banbantay a a nangpalikmut
ti daytoy, segun ti Arabo ken Islamiko a tawidan, ket Faran wenno Pharan, a
mangibagbaga ti Desierto ti Paran a naibaga idiay Daan Testamento. Ti Arabo ken
Islamiko a tawidan ket agtengtengngel a ti kaatapan ti Paran, iti nawatiwat a
panagsasao, ket ti Hijaz ken ti lugar a nagtaengan ni Ishmael idi ket ti Meka.
Ni Yaqut al-Hamawi, ti maika-12 a siglo a Siriano a heograpo, ket insuratna a ti
Faran ken "ti naiyulog ti Arabo a balikas ti Hebreo. Maysa kadagiti nagan ti
Meka a naibaga iti Torah." Adda ti maysa a Tal Faran ("Turod ti Faran") idiay
ruar nga igid ti Meka.

Ti Meka ket tinurayan babaen ti Munisipalidad ti Meka, ti munisipal a konseho
dagiti sangapulo ket uppat a lokal a nabutosan a kamkameng nga indauluan babaen
ti mayor (tinawtawagan a kas maysa nga Al-Amin) nga indutok babaen ti gobierno
ti Saudi. Ti agdama a mayor ti siudad ket ni Usama al-Bar.

Ti Meka ket isu ti kapitolio ti Rehion ti Makkah, a mangiraman ti kaaruba ti
Jeddah. Ti probinsial a gobernador idi ket ni Abdul Majeed bin Abdulaziz Al Saud
manipud idi 2000 aginggana idi pimmusay idi 2007. Idi 16 Mayo 2007, ni prinsepe
Khalid bin Faisal Al Saud ket naidutok idi a kas ti baro a gobernador.

Ti Islamiko a tradison ket mangigupit ti rugi ti Meka kadagiti kaputotan ni
Ishmael. Adu kadagiti Muslim ket mangitudo kapitulo almo 84:3–6 ti Daan a
Testamento ti panangibaga ti perigrinasion idiay Ginget ti Baca, a nakitkita
dagiti Muslim a kas ti panangibagbaga iti Meka a kas Bakkah iti Surah 3:96 ti
Koran. Ti pay Griego a historiador a ni Diodorus Siculus a nagbiag idi baetan ti
60 BCE ken 30 BCE ket nangisurat ti maipanggep ti adayo a lugar idiay Arabia iti
obrana iti Bibliotheca historica a nangipalplawag ti nasantuan nga altar nga
inbagbaga dagiti Muslim iti Kaaba idiay Meka "Ken ti templo ken nabangonen
idiay, a nasatuan unay ken nakaro a rinaraeman babaen amin dagiti Arabiano". Ni
Ptolomeo ket sagpaminsan pay idi a mamgibagbaga kano idi a tinawtawagana ti Meka
iti "Macoraba", ngem daytoy a panangilasin ket kontrobersial.

Iti Sharḥ al- Asāṭīr, ti komentario iti Samaritano a kronolohia ti midrash
dagiti Patriarka, iti di ammo a petsa a mabalin a naisurat idi maika-10 a siglo
C.E., ket natunton a ti Meka Mecca ket inpatakder idi dagiti lallaki nga anak ni
Nebaioth, ti kalakayan nga anak a lalaki ni Ishmael.

Iti panawen idi maika-5 a siglo, ti Kaaba ket lugar idi a pagraraeman para
kadagiti diosen ti pagano a tribu ti Arabia. Ti kangrunaan idi a pagano a diosen
ti Meka ket ni Hubal, nga inabil idi idiay babaen ti nagturay a tribu ti Quraysh
ken nabati idiay aginggana idi maiak-7 a siglo.

Idi maika-5 a siglo,ti Quraysh ket tinengngelna ti Meka, ken nagablinda a
nalaing a nagtagtagilako ken komersiante. Idi maika-16 a siglo timmiponda pay
iti lukratibo a komersio ti rekado, sgapu ta dagiti gubat kadagiti sabali aparte
ti lubong ket agpatpataud a mangilingay ti dalan ti komersio manipud kadagiti
napeggad a dalan iti baybay kadagiti nasaysayaat a dalan iti daga. Ti
Bisantinonga Imperio ket dati idi a nagtengel iti Baybay Nalannasit, ngem
immad-adun ti panagpirata. Ti sabali pay idi a dalan a mapan iti Golpo Persiano
babaendagitikarayan ti Tigris ken Euprates, ket naipangpangta pay idi babaen
dagiti ekspolitasion manipud ti Sasasanida nga Imperio, ken riniribo pay babaen
dagiti Lakmida, ken dagiti Gasanida, ken ti Gubgubat ti Romano–Persiano. Ti
kaprominensia ti Meka a kas sentro ti komersio ket inatiwna pay ti siudad ti
Petra ken Palmyra. Nupay kasta, dagiti Sasanida ket saanda a kankanayon a
nakaipangpangat iti Meka ken idi 575 CE isuda ket sinalaknibanda pay ti sudad ti
Arabia manipud ti panagraut iti Pagarian ti Axum, nga indauluan ti Kristiano a
daulona a ni Abraha. Dagiti tribu ti akin-abagatan nga Arabia, ket kimmidawda
iti tulong manipud ti Persiano nga ari a ni Khosrau I, ken iti met sungbatna isu
ket napan iti abagatan idiay Arabia nga addaan kadagiti soldado ken dagiti plota
ti barko idiay Meka. Ti interbension ti Persiano ket nangatipa ti pannakaiwaras
ti Kristianidad nga agpadaya idiay Arabia, ken ti Meka ken ti Islamiko a Propeta
a ni Mahoma nga isu iti dayta a panawen ket agtawen iti innem idiay tribu ti
Quraysh ket "saanto a dumakkel iti turay ti krus."

Babaen ti tengnga ti maika-6 a siglo, adda idin dagiti tallo a nangruna a
pagtaengan idiay akin-amianan nga Arabia, iti amin nga igid ti abagatan-laud nga
aplaya a mangbeddeng ti Baybay Nalabbasit, iti mataengan a rehion iti nagbaetan
ti baybay ken dagiti nalatak a bantay iti daya. Urayno ti luagar iti likmut ti
Meka ket saan a maapitan, daytoy idi ti kabaknangan kadagiti tallo a pagtaengan
nga adu kadagiti danum babaen ti nalatak a Bubon Zamzam ken ti puesto kadagiti
pagballasiwan dagiti nangruna a dalan ti karaban.

Dagiti narusanger a kondision ti langa ti daga ti Arabiano a peninsula ket
tikankanyon a kasasaad iti suppiat a nagbaetan dagiti lokal a tribu, ngem iti
tinawen mangideklarada iti kappia ken mapanda amin idiay Meka iti maysa a
tinawen a peregrinasion. Aginggana idi maika-7 a siglo, daytoy a panagbanniaga
ket naikeddeng idi para kadagiti relihioso a rason babaen dagiti pagano nga
Arabo tapno agraemda iti bukodda nga altar, ken uminom iti Bubon Zamzaml. Nupay
kasta, daytoy pay ti panawen iti tunggal maysa a tawen a makappiaan dagiti
suppiat, masolbar dagiti utang , ken ti komersio ket mapasamak kadagiti banag ti
Meka. Dagitoy a tinawen a pasamak ket nangited kadagiti tribu iti kapanunotan
iti sapasap nga identidad ken nangaramid ti Meka a kas maysa a nangruna a
pagtengngaan ti isip para iti peninsula.

Dagiti karaban ti kamelio, a nakunkuna nga immuna nga inusar babaen Magoma, ket
paset idi ti agdurdur-as nga ekonomia ti Meka. Dagiti kumaduaan nagtitinnulagan
babaen dagiti nagtagtagilako idiay Meka ken dagiti lokal a nomadiko a tribu, a
mangiyeg kadagiti tagilako – lalat, dinguen, ken dagiti metal a namina kadagiti
lokal a banbantay – idiay Meka tapno maikarga kadagiti karaban ken maawit
kadagiti siudad idiay Siria Siria ken Irak. Dagiti historikal a panangilaglagip
ket mangited pay kadagiti dadduma a banag a dagiti tagilako manipud kadagiti
sabali a pagilian ket mabalin pay a napan babaen ti Meka. Dagiti tagilako
manipud idiay Aprika ken ti Adayo a Daya ket limmabas a mapan idiay Siria ket
mairaman dagiti rekado, lalat, medisina, kawes, ken dagiti aadipen; iti maisubli
ti Meka ket makaawat iti kuarta, ar-armas, dagiti sereal ken bino, ken dagitoy
met ket maiwaras iti amin a paset ti Arabia. Dagiti taga-Meka ket nagpirma
kadagitoy a tulagan kadagiti Bisantino ken dagiti Beduino, ken nakitinnulag iti
natalged nga ilalabas dagiti karaban, ken nagitedda iti danum ken dagiti
karbengan ti pagaraban. Ti Meka ket nagbalin a sentro ti nalukay a konpederasion
ti kliente dagiti tribu, a nagiraman kadagiti Banu Tamim. Dagiti sabali a
rehional a bileg ket dagiti Abisinio, Ghassan, ken Lakhm ket kimmapsutda idin
ken pinanawanda ti komersio ti Meka nga isu ti kangrunaan a nagikaykaysa apuersa
idiay Arabia idi naladaw a maika-6 a siglo.

Ti Meka ket addaan iti kangato iti 277 m (909 ft) iti ngato ti pantar ti baybay,
ken agarup a 80 km (50 mi) iti uneg manipud ti Baybay Nalabbasit. Ti Sentral
Meka ket mabirukan iti koridor a nagbaetan dagiti banbantay, a kankanayon a
matawtawagan iti "Kalawakaw iti Mekaa." Ti lugar ket aglaon iti ginget ti Al
Taneem, ti Ginget ti Bakkah ken ti ginget ti Abqar. Daytoy a lokasion ti
kabanbantayan ket nangipalawag ti kontemporaneo a panagpadakkel ti siudad. Ti
siudad ket maipatengnga idiay lugar ti Masjid al-Haram, a nababbaba ngem iti
kaaduan ti siudad. Ti lugar iti likmut ti meskita ket buklen ti daan a siudad.
Dagiti nangruna nga abenida ket ti Al-Mudda'ah ken Sūq al-Layl iti amianan ti
meskita, ken ti As-Sūg Assaghīr iti abagatan. Idi nagpadpadakkel dagiti Saudi
iti Nalatak a Meskita idiay sentro ti siudad, nga idiay idi ket adda dagiti
ginasot a balbalay ken itan ket sinukatanen dagiti nalawa nga abenida ken dagiti
kuadrado ti siudad. Dagiti tradisional a balay ket naipatakder iti lokal a bato
ken kadawyan a dua wenno tallo a kadsaaran. Ti dagup a kalawa ti Meka tatta nga
aldaw ket sumurok a 1,200 km2 (460 sq mi).

Iti kasakbayan ti moderno a Meka, ti siudad ket nangpadpadas ti bassit a
nangruna a taudan ti danum. Dagidi immuna ket dagiti lokal a bubon, a kas ti
Bubon Zamzam, a nagpataud ti kadawyan a natabang a danum. Ti maikadua a taudan
idi ket ti ubbog ti Ayn Zubayda. Dagiti taudan iti daytoy nga ubbog ket dagiti
banaty ti J̲abal Saʿd (Jabal Sa'd) and Jabal Kabkāb, a mabirukan iti bassit a
kilometro iti daya ti Jabal Arafa wenno agarup a 20 km (12 mi) iti abagatan a
daya ti Meka. Ti danum ket nabunag manipud daytoy babaen ti panagusar kadagiti
kanal iti sirok ti dagas. Ti maikatlo a manmano a pagtaudan idi ket ti tudo nga
inpenpen babaen ti tattao kadagiti bassit a pagidulinan ti danum wenno dagiti
sisterna. Ti tudo ket saan unay nga adu ken mangipresenta pay iti layus ken
peggad daytoyen manipud idi un-unana nga aldaw. Segun kenni Al-Kurdī, adda idin
dagiti 89 a historiko a layus aginggana idi 1965, a mairaman dagiti nadumaduma a
paset ti panawen ti Saudi. Iti naudi a siglo ti maysa a kakaruan ket napasamak
idi 1942. Manipud idin, nabangonen dagiti penned tapno mabanagan ti problema.

Thi ekonomia ti Meka ket kaaduan nga agdepdepende iti tinawen a peregrinasion. A
kas inbaga ti maysa nga akademiko, "Dagiti taga-Meka ket awan dagiti panggedanda
ngem ti agserbi laeng dagiti hajji." Ti matgedan a mapataud manipud ti Hajj, ket
saan laeng a mangpaandar ti ekonomia ti Meka ngem iti pakasaritaan daytoy ket
adu ti apektona iti ekonomia ti intero nga Arabiano a Peninsula. Ti matgedan ket
mapataud kadagiti nadumaduma a waya. Ti maysa a pamay-an ket ti panagbuis dagiti
peregrino. Dagiti buis ket napangina idi las-ud ti Nalatak a Depresion, ken adu
nga adda dagitoy a buis ket adda aginggana idi naladaw a 1972. Ti sabali a waya
iti panagpataud ti matgedan ti Hajj ket babaen dagiti serbisio kadagiti
peregrino. Kas pagarigan, ti nailian a kompania ti eroplano ti Saudi, ti Saudia,
ket agpataud ti 12% iti matgedanna manipud iti peregrinasion. Dagiti plete a
binayadan dagiti peregrino iti ipapanda idiay Meka babaen ti daga ket agpataud
pay ti matgedan; kas met dagiti otel ken dagiti kompania ti pagdagusan a
mangibalay kaniada.

Ti siudad ket makaala iti ad-adu ngem $100 a riwriw, bayat a ti gobierno ti
Saudi ket aggastos iti $50 a riwriw kadagiti serbisio para iti Hajj. Adda met
dagiti dadduma nga industria ken dagiti paktoria iti siudad, ngem ti Meka ket
awanen iti nangruna a papel iti ekonomia ti Saudi Arabia, a kangrunaan laeng a
naibatay kadagiti eksport ti lana. Dagiti bassit nga industria nga agpatpataray
idiay Meka ket mairaman ti abel, alikamen, ken dagiti gamigam. Ti kaaduan ti
ekonomia ket naibatay iti serbisio.

Ti siudad ket adun a dimmakkel kadagiti maika-20 ken maika-21 a siglo, gapu ti
panagpasayaat ken kalaka ti panagbanniaga iti eroplano, ken nagpaadu daytoy
kadagiti bilang dagiti peregrino a nakibingbinglay iti Hajj. Dagiti rinibu Saudi
ket nagtrabtrabahoda iti amin a paset ti tawen tapno mangtaripato ti Hajj ken
agtrabaho kadagiti otel ken dagiti paggatangan a mangserbi kadagiti
peregrino;dagitoy nga agtrabtrabaho ket nagpaadu met ti kammasapulan para iti
pagdagusan ken dagiti serbisio. Ti siudad ket addaan kadagiti adu a nawaya a
dalan, ken aglaon kadagiti paggatangan ken dagiti natayag a pasdek.



https://ilo.wikipedia.org/wiki/Kimat

T kimat ket isu ti dakkel nga elektrostatiko a diskarga a baetan dagiti
nakatgaan ti elektriko a rehion iti kaunegan dagiti ulep wenno ti baetan ti ulep
ken ti rabaw ti Daga. Dagiti nakargaan a rehion iti kaunegan ti tangatang ket
temporarioda a agtimbeng babaen ti kislap tikimat, a sapasap a makunkuna a kas
ti panagpunta no makapunta timaysa a iti rabaw ti daga. Urayno ti kimat ket
kankanayon a kaduaan babaen ti uni ti gurruod, ti adayo a kimat ket mabalin a
makita ngem adayo unayen a mangeg ti gurruod.

Ti kimat ket agarup a mapasamak kadagiti 40–50 a beses iti tunggal maysa a
segundo iti sangalubongan, a pagbanagan ti gangani a 1.4 a bilion a kislap iti
tunggal maysa a tawen.

Adu dagiti banag a makapektar ti kanayon, pannakaiwarwaras, kapigsa, ken dagiti
pisikal a tagikua iti "kadawyan" a kislap ti kimat iti maysa a naisangayan a
rehion iti lubong. Dagitoy a banag ket mairaman ti kangato ti rabaw ti daga,
latitud, ayus ti kankanayon a pul-oy ti angin, relatibo a kadam-eg, kaasideg iti
napudot ken nalamiss a bagbagi tidanum ken daaduma pay.



https://ilo.wikipedia.org/wiki/Karayan_Niger

Ti Karayan Niger ( /ˈnaɪdʒər/ NY-jər) ket isu ti kangrunaan a karayan ti
akinlaud nga Aprika, a gumay-at iti agarup a 4,180 km (2,600 mi). Ti pagayusan a
labnengna ket 2,117,700 km2 (817,600 sq mi) iti kalawa. Ti taudanna ket idiay
Kabanbantayan ti Guinea idiay abagatan a daya ti Guinea. Daytoy ket agayus nga
immindayon babaen ti Mali, Niger, idiay pagbeddengan ti Benin ken babaen ti
Nigeria, nga agayus babaen ti maysa a dakkel a delta, nga ammo pay kas ti Delta
Niger wenno ti Lana a Karkarayan, a mapan idiay Golpo ti Guinea idiay Taaw
Atlantiko. Ti Niger ket isu ti maikatlo a kaatiddogan a karayan idiay Aprika, a
malabsan laeng babaen ti Nilo ken ti Karayan Kongo (nga ammo pay a kas ti
Karayan Zaïre). Ti kangrunaan a tributariona ket ti Karayan Benue.

Ti Niger ket tinawtawagan iti Jeliba wenno Joliba "nalatak a karayan" iti
Manding; Orimiri wenno Orimili "nalatak a danum" iti Igbo; Egerew n-Igerewen
"karayan dagiti karayan" iti Tuareg; Isa Ber "dakkel a karayan" iti Songhay;
Kwara iti Hausa; ken Oya iti Yoruba. Ti nagtaudan ti nagan a Niger, a kasisigud
laeng a naipakat kadagiti katengngaan a gay-at ti karayan, ket di naam-ammuan.
Ti mabalin a taudanna ket ti maysa a pannkabalbaliw, babaen ti impluensia iti
Latin a niger "nangisit", iti Tuareg a nagat ti egerew n-igerewen, nga inus-usar
kadagiti igiad ti katengngaan a gay-at ti karayan iti law-law ti Timbuktu.
Gaputa ti Timbuktu ket adda iti akin-abagatan a gibus iti nangruna a dalan ti
Trans-Sahara a pagtagilakuan a mapan idiay akinlaud a Mediteraneo, daytoy ti
taudan ti kaaduan a pannakaaamo ti Europa iti daytoy a rehion.

Dagiti mediebal a mapa ti Europa ket nagipakpakat ti nagan a Niger kadagiti
katengngaan a gay-at ti karayan, iti moderno a Mali, ngem ti Quorra (Kworra)
kadagiti akin-baba a gay-at iti moderno a Nigeria, a kas dagitoy idi ket saan a
nabigbigan nga isu met laeng nga agpadpada a karayan. Idi dagiti kolonia abileg
ti Europa ket nangrugrugida a nagipatpatulod kadagiti barko iti igid ti Laud nga
aplaya ti Aprika idi maika-16 ken maika-17 a sigsiglo, ti Karayan Senegal idi
ket kanlnayon a naibagbaga nga isu ti mapan iti baybay a gibus iti Niger. Ti
Delta Niger, a maibuybuyat iti Atlantiko babaen dagiti mangle a kalugnakan ken
dagiti rinibu a distributario kadagiti igid ti ginasut a milia, ket
naipanpanunotan idi a dagitoy ket aplaya a kalugnakan laeng. Idi laeng maika-18
a siglo a panagbisita ni Mungo Park, a nagpababa a nagbanbaniaga iti Karayan
Niger ken nangbisita dagiti nalatak nga imperio ti Sahel iti panawenna, ti husto
a pananginagan ti dalan ti Niger dagiti Europeano, ken nangipadakkel ti nagan
iti intero a dalanna.

Dagiti moderno a pagilian ti Nigeria ken Niger ket nakaala ti naganda manipud ti
karayan, a nagmarmarka dagiti sinuppiatan a nailian a panagtunton babaen
kadagiti bileg ti kolonia iti "Akinngato", "Akinbaba" ken "Tengnga" a labneng ti
karayan Niger idi las-ud ti Innagaw para iti Aprika idi gibus ti maika-19 a
siglo.

Ti Karayan Niger ket maysa a "nalitnaw" a karayan, nga agaw-awit laeng ti maysa
a maikasangapulo a sedimento a kas ti Nilo gapu ta dagiti taudan ti danum ti
Niger ket naisanglad kadagiti taga-ugma a bato a mangited laeng ti bassit a
lan-ak. Kasla ti Nilo, ti Niger ket tinawen a malayusan; daytoy ket mangrugi ti
Septiembre, ken kumaro iti Nobiembre, ken malpas iti Mayo.

Ti maysa a naisangsangayan a langa ti karayan ket ti Akin-uneg a Delta Niger,
nga agporma ti kellaat a panagpabassit ti bukodna a gradiente. Ti pagbanaganna
ket ti maysa a rehion dagiti naisallapid nga alog stream, dagiti kalugnakan, ken
dagiti danaw a kasla ti kadakkel iti Belhika; dagiti tiempo a layus ket
mangaramid ti Delta a nasayaat nga agpataud para iti panagkalap len agrikultura.

Ti karayan ket 'makapukaw' ti ganganai a dua a pagkatlo ti mabalin a panagayusna
idiay Akin-uneg an Delta a baetan ti Ségou ken Timbuktu babaen panagagsep ken
panagbawbaw. Amin a danum manipud ti Karayan Bani , nga agayus iti Delta idiay
Mopti, ket saan a makasukat para kadagitoy a 'pannakapukaw'. Ti katimbengan a
'pukaw' ket nakarkulo iti 31 km3/tungngal maysa a tawen, ngem adu ti adu a
pagdumadumaanna iti tinawen. Ti karayan ket tiponanto babaen dagiti nadumaduma a
tributario, ngem mapukawan pay ti adu a danum babaen ti panagbawbaw. Ti kaadu ti
danum a sumsumrek iti Nigeria ket narukrukod idiay Yola ket nakarkulo idi iti
25 km3/ti tunggal maysa a tawen sakbay ti tawtatwen ti 1980 ken iti 13.5 km3/ti
tunggal maysa a tawen idi las-ud ti tawtawen ti 1980. Ti kangrunaan a tributario
ti Niger idiay Nigeria ket ti Karayan Benue a tumipon iti karayan idiay Lokoja,
Nigeria. Ti dagup a tomo dagiti tributario idiay Nigeria ket innem nga ad-adu
ngem ti uneg a panagayus idiay Nigeria, nga adda ti panagayus idiay asideg ti
sabangan ti karayan iti 177.0 km3/ti tunggal maysa tawen sakbay ti tawtawen ti
1980 ken 147.3 km3/ti tunggal maysa a tawen idi las-ud ti tawtatwen ti 1980.



https://ilo.wikipedia.org/wiki/Kanal_Suez

Ti Kanal Suez (Arabiko: قناة السويس‎ Qanāt al-Sūwais), naamammuan pay babaen ti
sabali a nagan ti "'Ti Kalsada idiay India", ket maysa nga artipisial a lessaad
ti baybay a danum a pagdalanan idiay Ehipto, a mangikapet ti Baybay Mediteraneo
ken ti Baybay Nalabbasit. Daytoy ket nalukatan idi Nobiembre 1869 kalpasan ti 10
a tawtawen a panagipatakder, daytoy ket mangpalubos a pagluganan babaen ti danum
idiay baetan ti Europa ken Asia nga awan ti panagdaliasat ti lawlaw ti Aprika.
Ti akin-amianan a sangladan ket ti Puerto Said ken ti akin-abagatan a sangladan
ket ti Puerto Tawfiq idiay siudad ti Suez. Ti Ismailia ket naisanglad idiay laud
nga igidna, iti 3 km (1.9 mi) nga amianan ti tengnga a puntos.

Idi immuna naipatakder, ti kanal idi ket 164 km (102 mi) ti kaatiddogna ken 8 m
(26 ft) ti kaadalemna. Kalpasan kadagiti adu a panagpadpadakkel, ti kanal ket
193.30 km (120.11 mi) a katiddogen, 24 m (79 ft) a kaadalem ken 205 metro
(673 ft) iti kalawa manipud idi 2010. Daytoy ket buklen ti akin-amianan a
sumrekan a kana iti 22 km/14 mi, ti kanbal ket 162.25 km/100.82 mi ken ti
akin-abagatan a sumrekan a kanal ti 9 km/5.6 mi.

Ti kanal ket maymaysa a dalan nga adda dagiti paglabsan a luglugar idiay "Ballah
a Paglabsan" ken ti Danaw Nalatak a Napait. Daytoy ket aglaon dagiti kandado; ti
danum ti baybaya= ket nawaya nga agayus iti uneg ti kanal. Iti sapasap, ti kanal
iti amianan ti Napait a Dandanaw ket agpaamianan nga agayus iti panaglalam-ek
ken abagatan iti kalgaw. Ti ayus ti abagatan ti dandanaw ket agbalbaliw iti ugot
idiay Suez.

Ti kanal ket tagikua ket tinartarapato babaen ti Turay ti Kanal Suez (SCA) ti
Ehipto. Babaen ti sangalubongan a tulagan, daytoy ket mabalin a mausar "iti
panawen ti gubat ken iti panawen ti kappia, babaen ti amin a barko ti komersio
wenno ti gubat, nga awan ti panakailasin ti wagayway."



https://ilo.wikipedia.org/wiki/Kanal_Panama

Ti Kanal Panama (Espaniol: Canal de Panamá) ket maysa a 77.1-kilometro (48 mi)
kanal ti barko idiay Panama a mangikapet ti Taaw Atlantiko (babaen ti Baybay
Karibe) idiay Taaw Pasipiko. Ti kanal ket lasatenna ti ballasiw ti Ismo Panama
ken daytoy ket nangruna a pamay-an para iti sangalubongan a maritimo a
panagtagilako. Adda dagiti kandado ti tunngal maysa a gibus a panagawitan
kadagiti barko a mangipan idiay Danaw Gatun (26m ti ngato ti lessaad ti baybay)
nga inus-usar idi tapno mapabassit ti nasken a bilang ti trabaho para iti
lessaad ti baybay a panagikapet. Dagiti agdama akandado ket 33.5 metro ti
kalawana ngem adda dagiti baro ken dakdakkel a naisingasing.

Ti panagobra iti kanal, ket nangrugi di 1881, ket nalpas idi 1914, a nangaramid
kadagiti barko a mangliklik ti panaglayag ti adayo a dalan ti Sara ti Rawis ti
lawlaw ti akin-abagatan unay nga ungto ti Abagatan nga Amerika (babaen ti Dalan
Drake) wenno ti panagdaliasat ti napeggad a dandanum ti Lingsat Magallanes.
Maysa kadagiti kadakkelan ken karigatan nga inhennieria a gandat a naaramid, ti
Kanal Panama nga apat ket nagpakabael para kadagiti barko nga agbaniaga ti
nagbaetan ti Atlantiko ken Taaw Pasipiko iti kagudua ti oras a nasken idi. Ti
as-asideg, naparpardas, nataltalged a dalan idiay Laud nga Aplaya ti Estados
Unidos ken dagiti pagilian idiay igid ti Taaw Pasipiko ket mangpalubos kadagita
a lugar ti agbalin a nasaysayaat a maitipon ti ekonomia ti lubong.

Iti las-ud ti daytoy a panawen, ti panagtagikua ti teritorio nga itan ket ti
Kanal Panama ket tagikua idi ti Colombia, dagiti Pranses ken idi kuan ket dagiti
Amerikano sakbay a tinengtengngel babaen ti gobierno ti Panama idi 1999. Ti
Kanal Panama ket makakitkita ti ngimmmato a tinawen a trapiko ti agarup a 1,000
barbarko idi naglukat idi 1914, aginggana kadagiti 14,702 a barbarko idi 2008,
ti kinaududi ket nagrukrukod ti dagup a 309.6 a riwriw Kanal Panama/Unibersal a
Sistema ti Panagrukod (PC/UMS) tonelada. Babaen ti 2008, adda ti adadu negm
815,000 a barbarko ti limmasat ti kaunegan ti kanal, nga adu kadagitoy ket
dakdakkel ngem dagiti kasisigud a nasirmata dagiti nagplano; dagiti kadakkelan a
barko a mabalin a makalasat ti kanal itan ket makunkuna a Panamax. Ti Amerikano
a Kagimongan dagiti Sibil nga Inheniero ket ninagananda ti Kanal Panama a kas
maysa kadagiti pito a siddaaw ti moderno a lubong.

Ti kasapaan a pannakaibaga ti kanal iti ballasiw ti Ismo ti Panama ket napetsaan
manipud idi 1534, idi ni CarlosV, ti Nasatuan a Romano nga Emperador ken ari ti
Espania, ket nagbalin iti panagsukimat para iti dalan babaen ti Kaamerikaan a
mangpalaka iti panagbanniaga para kadagiti agbanbanniaga a barko iti nagabetan
ti Espania ken Peru. Ti kasta a dalan ket mangited iti miltar ti Espania ti
pangatiwan kadagiti Portuges. Idi 1788, ni Thomas Jefferson ket nangisingasing a
dagiti Kastila koma ti mangpartuat gapu ta saanto unay a nagulib a dalan ngem ti
manglikmut ti akin-abagatan nga ungto ti Abagatan nga Amerika, nga idiay dagiti
kadawyan nga ayus ti tropikal a taaw ket naturalto a mangpalawa. Iti las-ud ti
ekspedision manipud idi 1788 aginggana idi 1793, ni Alessandro Malaspina ket
nangitabas kadagiti plano para iti pannakaipatakderna.

Gapu ti estratehiko a lokasion ti Kanal Panama ken ti mabalin a maited babaen ti
akikid nga ismona a mangisina kadagiti dua a nalatak a taaw, dagiti dadduma a
silpo ti pagtagilakuan iti lugar ket napadas kadagiti napalabas a tawen. Ti awan
nagbanagan nga isbangan Darien ket inrugi idi babaenti Pagarian ti Eskosia idi
1698 tapno mangipatakder ti lumasat iti daga a dalan ti panagtagilako. Dagiti
kadawyan a saan a nasayaat a kasasaad ket nangpasardeng dayta a ganetget, ken
napanawen daytoy idi Abril 1700.

Idi 1849, ti pannakaduktal ti balitok idiay California ket nagpartuat ti adu nga
interesado iti panagballasiw iti baetandagiti taaw ti Atlantiko ken Pasipiko. Ti
Perokaril Panamaket nabangon idi tapno mangballasiw ti ismo, ken nalikatan idi
1855. Daytoy a lumasat ti daga a silpo ket nagbalin a nangruna a pirgis ti
inpraestruktura ti Akinlaud a Hemisperio, ken daytoy ket kaaduan a nagpasayaat
ti panagtagilako ken kaaduan a nangikeddeng ti masakbayan a dalan ti kanal.

Ti maysa a danum-amin a dalin a nagbaetan dagiti taaw ket nakitkita pay laeng
nga umno a sulosion, ken idi 1855 ni William Kennish, ti inhenniero a naipasngay
idiay Manx a nagtrabtrabaho para iti gobierno ti Estados Unidos, ket sinukimatna
ti ismo ket nangited ti reporta iti dalan para iti naisingasing a Kanal Panama.
Naipablaak idi ti reportana iti libro a natituluan iti The Practicality and
Importance of a Ship Canal to Connect the Atlantic and Pacific Oceans.

Idi 1877 ni Armand Reclus, ti maysa nga opisial iti Marina ti Pransia, ken ni
Lucien Napoléon Bonaparte Wyse, dagiti dua nga inhenniero, ket sinukimatda ti
dalan ken nangipalaak Pranses a singasing para iti kanal. Ti panagballigi ti
Pransia iti panangibangon ti Kanal Suez, bayat a daytoy ket napaut a proyektow,
ket nangawis iti panagplano para iti maysa a mangballasiw iti ismo.

Midia a mainaig iti Kanal Panama iti Wikimedia Commons Midia a mainaig iti Kanal
Panama iti Wikimedia Commons



https://ilo.wikipedia.org/wiki/Imperio_a_Romano

Ti Imperio a Romano (Latin: IMPERIVM ROMANVM) ket isu ti kalpasan a Republikano
a paset ti panawen iti taga-ugma a sibilisasion iti Romano, a naipakadumaan
babaen ti maysa a autokratiko a porma iti gobierno ken dakkel a teritorio a
tinengtengngel idiay Europa ken ti Mediterraneano.

Ti 500 nga agtawen a Repubika a Romano, a sinarunuanna, ket napakapsot ti yaalsa
babaen dagiti nadumaduma a sibil a gubat.[nb 2] Adda dagiti nadumaduma a
napaspasamak a kadawyan naidarirag anga agmarka ti panaglasat manipud ti
Repaublika iti Imperio, a mairamnan ti pannakaidutok ni Julius Caesar a kas ti
agnanayon a diktador (44 BC), ti Gubat iti Actium (2 Septiembre 31 BC), ken ti
panagited ti Roman Senado iti Octabion ti honoripiko Augustus (16 Enero
27 BC).[nb 3]

Ti Romano panagpadakkel ket nangrugi kadagiti aldaw iti Republika, ngem ti
Imperio ket nagawatna ti kalatakan a gay-at babaen ni Emperador Trajan:
itipanawen ti panagturayna (98 aginggana idi 117 AD) ti Imperio a Romano ket
nagtengngel kadagiti agarup a 6.5 riwriw km2 iti rabaw tidaga. Gapu ti kadakkel
ti panaggay-at ti Imperio ken ti kaatiddog panag-ibtur, dagiti pagadalan
kenkultura iti Roma ket adda dagiti nauneg ken nabayag nga impluensia iti
panagrangrang-ay iti pagsasao, relihionn, arkitektura, pilosopia, linteg, ken
dagiti porma ti gobierno kadagiti tinurayanna a teritorio, a naisangsangayan ti
Europa, ken babaen ti kaibuksilan iti Europeano a panagpadakkel iti dagup ti
moderno a lubong.

Iti naladaw a maikatlo a siglo AD, ni Dioklesiano ket nagipatakder ti
pannakasanay iti panagbingbingay ti turay a nagbaetan dagiti uppat a kumaduaan
nga emperadopr (makunkuna a kas ti tetrakia) tapno mapasayaat ti panaksalaknib
kadagiti nawatiwat a teritorio, a nagpakabael daytoy ti panagtatingga iti
Didigra iti Maikatlo a Siglo. Iti panawen dagiti sumaganad a dekada ti Imperio
ket agnanayon a nabingbingay iti Daya/Laud a pagtayyekan. Kalpasan ti ipupusay
ni Teodosio I idi 395 naminsan pay daytoy a nabingbingay.

Ti marmarba a Lumaud nga Imperio a Romano ket nalpas idi 476 idi napilit ni
Romulus Augustus nga agibbet babaen ti Hermaniko daulo ti gubat a ni Odoakro. Ti
Dumaya a Romano wenno Imperio a Bisantino ket nalpas idi 1453 iti ipupusay ni
Konstantino XI ken ti pannakatiliw iti Konstantinopla babaen ni Mehmed II, daulo
dagiti Otomano a Turko.



https://ilo.wikipedia.org/wiki/Imperio_a_Bisantino

Ti Imperio a Bisantino (wenno Bisansio) ket isu idi ti Imperio ti Akindaya a
Romano idi agdama a panawen iti Naladaw a Taga-ugma ken ti Tengnga a Panawen, a
naisentro idiay kapitolio iti Konstantinopla. Nalaka a naam-ammuan a kas ti
"Imperio a Romano" (Griego: Βασιλεία Ῥωμαίων, Basileia Rhōmaiōn; Latin: Imperium
Romanum) wenno Romania (Ῥωμανία) kadagiti nagtaeng ken dagiti kaarrubana, isu
daytoy ti dagus a panagtultuloy iti Taga-ugma a Romano nga Estado ken dagiti
nataripato nga estado a tinawtawid ti Romano. Ti Bisansio tatta nga aldaw ket
maisalsalumina manipud ti husto a taga-ugma a Roma a daytoy ket naitudo iti
Gresia a kultura, a naidasig babaen ti Kristianidad nga ad-addu ngem ti Romano a
politeismo ken kaaduan idi nga agsasao ti Griego nga adadda ngem ti agsasao iti
Latin.

Ti panagilaslasin ti Imperio a Romano ken Imperio a Bisantino ket moderno a
kapanunutan laeng, saan a mabalin nga ikkan ti petsa ti panagsina dagitoy; nupay
kasta, dagiti kangrunaan a puntos ket dagiti inaramid ti Imperio a Romano nga
administratibo a panagbingbingay iti lumaud ken akindaya a gudua idi 285 babaen
ni Emperador Dioklesiano (r. 284–305), ken ti panangipato ni Emperador
Konstantino I (r. 306–337) idi 324 ti panangiyakar ti kapitolio manipud idiay
Nicomedia (idiay Asia Minor) idiay Bisansio idiay Bosporo , a daytoy ket
nagbalin a ti Konstantinopla, ti "Siudad iti Konstantino" (maisublat pay a ti
"Baro a Roma").[n 1] Ti Imperio a Roma ket kanungpalan a nabingbingay idi 395 AD
kalpasan ti ipupusay ni Emperador Teodosio I (r. 379–395), nga isu daytoy a
petsa ket nangruna unay no ti Imperio a Bisantino (wenno Dumaya nga Imperio a
Romano) ket maikapanunutan a sibubukel a nailasin manipud ti Laud. Ti panaglasat
ti pakasaritaan ti maitutop a Bisantino ket kanungpalan a nangrugi idi panawen
ti panagturay ni Emperador HeraKlio (r. 610–641), gapu ta ni Heraklio ket
nangibangon ti baro nga estado kalasan ti panagrepormana ti buyot ken
administrasion babaen ti pinakayamammo dagiti tema ken ken babaen ti
panagbalbaliw ti opisial a pagsasao iti Imperio manipud ti Latin iti Griego.

Idi panagrugrugi ti panagapday ti Akinlaud nga Imperio a Romano ken napisi
kadagiti sabsabali a pagarian, ti Imperio a Bisantino nagtultuloy a nagbiag, a
daytoy ket umadda pay laeng kadagiti ribribo a tawen manipud ti panagrugina idi
maika-14 a siglo aginggana ti Panakatuang iti Konstantinopla idi 1453. Idi
panawen ti kaaddana, nabati daytoy a kas ti maysa kadagiti kabilegan ti
ekonomia, kultura, ken puersa ti milisia iti Europa, nupay adu
kadagitipanakapaay ken panakapukaw dagiti teritoriona, kangrunaan idi panawen ti
Romano–Persiano ken Gubgubat a Bisantino–Arabo . Nagungar ti Imperio idi panawen
ti Masedonia a dinastia, ken immungar manen a nagbalin a maysa a nabileg idiay
Dumaya a Mediteraneo babaen idi naladaw a maika-10 a siglo, a maisuppiatan ti
Kalipato patimi.

Kalpasan idi 1071, nupay kasta, kaaduan iti Asia Menor, ti puso daytoy nga
Imperio, ket napukaw babaen dagiti Seljuk a Turko. Ti Komnenos a panagipulang
ket nakagay-at ken nakabangon ti bassit a panagturay idi maika-12 a siglo, ngem
ti sumaganad nga ipupusay ni Emperad Andronikos I Komnenos (r. 1183–1185) ken ti
gibusan iti Komnenos a dinastia idi naladaw a maika-12 a siglo, ti Imperio ket
naapday manen. Ti Imperio ket nakaala ti makapatay a kabil idi 1204 manipud ti
Maikapat a Krusada, a daytoy idi ket nawara ken nabingbingay kadagiti
agsupsupiat a Bisantino a Griego ken dagiti Latin a pagturayan.

Nupay ti dumteng a panagungar iti Konstantinopla ken panagbangon manen iti
Imperio idi 1261, babaen dagiti Paleologo nga emperador, ti Bisansio ket
nagtultuloy nga isu kadagiti maysa laeng a kasuppiat nga estado iti dayta a
lugar kadagiti kinaudi a 200 a tawtawen a kaaddana. Nupay kasta, daytoy a
panawen ket isu ti kasayaatan a panagpataud kadagiti kultura iti Imperio. Dagiti
nagsasaruno a sibil a gubgubat idi maika-14 a siglo ket nagsusop kadagiti kapisa
ti Imperio, ken kaaduan kadagiti nabatbati a teritoriona ket napukaw kadagiti
Gubgubat a Bisantino–Otomano, a nagsardeng idi Pannakatuang iti Konstantinopla
ken ti pannakarukma kadagiti nabatbati a teritorio babaen ti Imperio nga Otomano
idi maika-15 a siglo.



https://ilo.wikipedia.org/wiki/ISO_639-1

Dagiti ISO 639-1:2002, a kodigo a pannakabagi dagiti nagan iti pagsasao — Paset
1: Alpha-2 a kodigo, ket isu ti umuna a paset ti ISO 639 a serie iti pagalagadan
para dagiti kodigo ti pagsasao. Ti paset i 1 ket sakupenna ti panagrehistro
dagiti dua a letra ti kodigo. Adda dagiti 136 a dua a letra a kodigo a
nairehistro. Dagiti nairehistro a kodigo ket sakupenna dagiti kangrunaan a
pagsasao iti lubong.

Ti ISO 639, ket isu ti kasisigud a pagalagadan para kadagiti kodigo ti pagsasao,
ket napasingkedan idi 1967. Napisi idi daytoy iti dua a paset, ken idi 2002 ti
ISO 639-1 ket nagbalin a ti baro nga edision iti kasisigud a pagalagadan. Ti
kinaudi a kodigo a nainayon ket ti ht, a nagirepresenta ti Haiti a Kreol idi
2003-02-26. Ti panagusar iti pagalagadan ket pagpatageden babaen dagiti etiketa
ti pagsasao ti IETF, a naipayam-ammo ti RFC 1766 idi Marso 1995, ken intultuloy
ti RFC 3066 manipud idi Enero 2001 ken RFC 4646 manipud idi Septiembre 2006. Ti
agdama a bersion ket ti RFC 5646 manipud idi Septiembre 2009. Ti Sentro ti
Internasional a Pakaammo para iti Terminolohia (Infoterm) (ket isu ti
panagrehistro a turay para dagiti a kodigo ti ISO 639-1.

Dagiti baro nga ISO 639-1 a kodigo ket saan a mainayon no ti maysa nga ISO 639-2
kodigo ket addan, Isu nga dagiti sistema nga agus-usar kadagiti ISO 639-1 ken
639-2 a kodigo, nga adda dagiti 639-1 a kodigo a kaykayat, ket saanda nga
agibaliw kadagiti addan a kodigo.



https://ilo.wikipedia.org/wiki/ISO_639

Ti ISO 639 ket agasmang dagiti alagaden babaen ti ISO a maipanggep iti
representasion ti nagnagan para iti pagsasao ken dagiti grupo ti pagsasao.

Daytoy pay idi ket isu ti kasisigud a nagan ti alagaden, daytoy ket naaprobaran
idi 1967 (a kas ISO 639/R) ken naiyadayo idi 2002. Ti agasmang ti ISO 639 ket
buklen dagiti innem a paset.

Dagiti kodigo ti "Alpha-2" (para kadagiti kodigo a binukel dagiti 2 a letra iti
Batayan nga alpabeto ti Latin ti ISO) ket inus-usar iti ISO 639-1. No kaykayat
dagiti ad-adu ti sakopna a kodigo pagsasao, ti ad-adu ngem 2 a letra a
kombinasion ket mabalinnen a mangsakop (ti patingga iti 262 = 676), ISO 639-2
ketnaparang-ay nga agus-usar kadagiti kodigo ti Alpha-3 (urayno ti naudi ket
immuna a naipablaak).

Dagiti kodigo ti "Alpha-3" (para kadagiti kodigo a binukel dagiti 3 a letra iti
Batayan nga alpabeto ti Latin ti ISO) ket inus-usar kadagiti ISO 639-2, ISO
639-3, ken ISO 639-5. Iti matematiko, ti kanagtuan a patingga para iti bilang
dagiti pagsasao ken dagiti urnong ti pagsasao a mabalin a mairepresenta ket 263
= 17,576.

Ti Paset 2 ket mangipalawag kadagiti uppat nga espesial a kodigo ti mul, und,
mis, zxx, ti naireserba a sakop qaa-qtz (20 × 26 = 520 a kodkodigo) ket adda
kadagiti 23 a doble a naikabkabil (dagiti kodigo ti B/T ). Daytoy ket kadagupan
ti 520 + 23 + 4 = 547 a kodkodigo a saan a mausar iti Paset 3 tapno
mangrepresenta kadagiti pagsasao iti Paset 5 tapno mangirepresenta kadagiti
pamilia ti pagsasao wenno dagiti grupo . Ti nabati ket 17,576 – 547 = 17,029.

Iti agdama adda dagiti garup nga innem wenno pito a ribu a sasao iti lubong.
Isunga dagiti kodigo ti 17,029 ket makanayen a mangited ti naisangayan a kodigo
iti tunggal maysa a pagsasao, urayno adda met dagiti pagsasao a naikeddeng a
naikkan ti kodigo a saan a kasla ti tradisional a nagan ti pagsasao.

Dagiti kodigo ti "Alpha-4" (para kadagiti kodigo a binukel dagiti 4 a letra iti
Batayan nga alpabeto ti Latin ti ISO) ket naisingasing a mausar iti ISO 639-6.
Ti kangatuan a patingga para iti bilang dagiti pagsasao ken dagiti dialekto a
mabalin a mairepresenta ket 264 = 456,976.



https://ilo.wikipedia.org/wiki/Holokausto

Ti Holokausto (manipud iti Griego ὁλόκαυστος holókaustos: hólos, "sibubukel" ken
kaustós, "napuoran"), a naamammoan pay a kas ti Shoah (Hebreo: השואה, HaShoah,
"didigra"; Yidish: חורבן, Churben wenno Hurban, manipud iti Hebreo para iti
"panagdadael"), ket isu daytoy idi ti panagpatay tipuli kadagiti agaru nga innem
a riwriw a Europeano a Hudio idi panawen ti Maikadua a Sangalubongan a Gubat, ti
maysa a programa iti sistematiko a tinalgedan ti estado a panagpapatay babaen ti
Nazi nga Alemania, nga indauloan babaen ni Adolf Hitler, kadagiti amin a
nasakupan ti Nazi a teritorio. Kadagiti siam a riwriw a Hudio a nagtaeng idiay
Europa sakbay ti Holokausto, agarup a dua apagkatlo ti nakanibusan. A
naisangsangayan, dagiti sumurok a maysa a riwriw a Hudio nga ub-ubing ket
pinatay iti Holokausto, a kas dagiti pay agarup a dua ariwriw a Hudio a babbai
ken tallo a riwriw a Hudio a lallaki.

Adda dagiti eskolar a namatmati a ti panakailawlawag ti Holokausto kent nasken a
mairaman ti panagpaty ti puli dagiti Nazi kadagiti riwriw a tatao kadagiti
sabsabali a grupo, a mairaman ti Romani, dagiti kumanigid, Sobiet a balud iti
gubat, Polako ken dagiti Sobiet a paisano, dagiti bakla, dagiti tattao a
nabaldado, Saksi ni Hehoba ken dagiti dadduma pay a politiko ken relihiosa a
kinasuppiat, a rimsua nga awan ti giddiatan no dagitoy ket Aleman wenno saan nga
Aleman nga etniko a taudan. Ti panagusar daytoy a panagipalpalawag, tti dagup a
bilang dagiti biktima ti Holokausto ket nagbaetan ti 11 a riwriw ken 17 a riwriw
a tattao.

Ti panagdadames ken panagpatay ti puli ket naiyaddang a naaramid. Dagiti
nadumaduma alinteg a mangikkat kadagiti Hudio manipud iti sibila kagimongan,
most a naisangsangayan ti Linlinteg a Nuremberg, ket inaramid ti Nazi nga
Aleaman sakbay ti rugi ti Maikadua a Sangalubongan a Gubat. Dagiti konsetrasion
akampo ket naipatakder a dagiti naibalud ket naisuheto kadagiti obra a
panagtagabu aginggana dagitoy ket natayda iti panakabannog wenno sakit. Kadagiti
baro a lugar a pinarukma ti Alemania idiay dumaya a Europa, dagiti espesial a
unit a tinawtawgan a ti Einsatzgruppen ket pimmatay kadagiti Hudio ken dagiti
politiko a kasupiat kadagiti masa apanagpaltuog. Dagiti simmakop ket nagitunton
kadagiti Hudio ken Romana maibalud kadagiti napunno ti tao a gueto sakbal a
maipatulod dagitoy babaen ti tren kadagiti pagpatayana kampo , no dagitoy nga
agbiagda kadagiti panagbanniaga, kaaduan kadagitoy ket pinatay kadagiti
alingasaw a kamara.

Tunngal maysa a ima ti burokrasia ti Nazi nga Alemania ket nairaman kadagiti
[[lohistiko] a nangiturong kadagiti pinakapatay ti puli, a nagpabalin ti
Maikatlo a Reich ti tinawtawagan ti maysa a Holokausto nga eskolar iti "maysa a
panagpatay ti puli nga estado". Adda dagiti paggiddiatan ti kapanunotan no mano
kadagita populasion ti Alemania ti nakaamo iti daytoy a pannakikumplot ti
gobierno para iti Hudsio a populasion. Kaaduan kadagiti historiador ket
nagitunton a dagiti sibil a populasion ket saanda nga ammo dagiti dakes a
nararamid, a naipangpangruna dagiti panagipatayan a kampo, a dagitoy ket
mabirukan iti ruar ti Alemania a nasakupan ti Nazi nga Europa. Ti historiador a
ni Robert Gellately, ket nupay kasta, ket nangtunton a ti gobierno ket saana
nagilimed iti daytoy a pannakikumplot babaen ti midia, ken dagiti paisano ket
ammoda dagiti tunggal maysa nga aspeto malaksid para iti panagusar ti alingasaw
a kamara. Dagiti naisangsangayan a naipakasaritaan nga ebidensia ket mangitudo
ti kapanunutan a ti kaaduan kadagiti biktima ti Holokausto, sakbay ti
panakaitalawda kadagiti kampo, ket saanda nga ammo iti gasat nga agur-uray
kaniada, wenno saanda a namatmati; naregtada a namatmati nga isuda ket maiyakar
kadagiti sabali a pagnaedan.

Ti termino a holokausto ket manipud iti Griego a balikas a holókauston, timaysa
a ayup a sakripisio a maidaton ti maysa a dios a ti sibubukel nga (holos) ayup
ket kompleto a mapuoran (kaustos). Pra kadagiti giasot a tawtawen, ti balikas a
"holokausto" ket inus-usar di ti Ingles a mangitudo kadagiti nalatak a nadawel a
panagpapatay, ngem manipud idi panawen ti 1960, ti termino ket nagbalin nga
inusar baben dagiti eskolar ken nadayeg a mannurat a nailaslasin a panagpatay ti
puli dagiti Hudio. Ti menor a seria a pabuya a Holokaustot ket naipammadayawan
ti panangyamammo ti daytoy a termino kadagiti sapasap a panangisao manipud idi
1978.

Ti bibliko a balikas a Shoah (שואה) (naipaletra pay a Sho'ah ken Shoa), a
kayatna a sawen ket "kalamidad", ket nagbalin a pagalagadan ti Hebreo a termino
para iti Holokausto a naspsapa ngem idi panawen ti 1940, a naipangpangruna idiay
Europa ken Israel. Ti Shoah ket kakaykata babaen dagit adu a Hudio gapu kadagiti
adu a rason, a mairaman ti makapagura a teolohiko a tabas ti balikas a
"holokausto", nga itudoda ti Griegoa pagano nga ugali.

Dagiti Nazi ket nagus-usar ti maysa a eupemistiko a panangisao, ti "Kinaudi a
Papakailawlawagan ti Hudio a Saludsod" (Aleman: Endlösung der Judenfrage), ken
ti panangisao a "Kinaudi a Papakailawlawagan" ket nawatiwat a naususar a kas
termino para iti panagpatay ti puli kadaigit Hudio. Dagiti Nazi ket inus-usarda
pay ti panagisao a "lebensunwertes Leben" (Biag a di napateg ti Biag) iti
panangpadas a panagitag-ay dagiti panagpapatay.



https://ilo.wikipedia.org/wiki/Heometria

Ti heometria (Taga-ugma a Griego: γεωμετρία; geo- "daga", -metron "panagrukod")
ket maysa a sanga ti matematika a maipanggep kadagiti salusod ti sukog, size,
relatibo a puesto dagiti pigura, ken dagiti tagikua ti limbang. Ti matematiko
nga agob-obra iti pagobraan iti heometria ket tinawtawagan ti heometro. Ti
heometria ket nawaya a rimsua manipud kadagiti nadumaduma a kultura kas maysa a
bagi iti praktikal a pannakaammo a maipanggep kadagiti katiddog, dagiti kalawa,
ken dagiti tomo, nga addan kadagiti rimrimmuar nga elemento ti pormal a siensia
ti matematika iti Laud iti nasapsapa a kas kenni Thales (maika-6 a siglo BC).
Babaen idi maika-3 a siglo BC ti heometria ket naikabil iti maysa a aksiomatiko
a porma babaen ni Euklides, a ti Euklideo a heometria ket nakaited ti alagaden
para kadagiti sumakbay a siglo. Ni Arkimedes ket nangiparang-ay kadagiti
nasayaat a pamay-an para iti panagkarkulo kadagiti kalawa ken dagiti tomo, nga
iti kaaduan a waya ket nakaipakauna ti moderno nga integral a kalulo. Ti
pagobraan ti astronomia, a naipangangruna ti panangimapa kadagiti puesto dagiti
bituen ken dagiti planeta iti nainlangitan a timbukel ken ti panangipalawag ti
pannakaikabagian a nagbaetan dagiti pananggunay dagiti nainlangitan a bagi, ket
nagserbi a kas maysa a nagruna a taudan kadagiti heometriko aparikut idi las-ud
ti simmaruno a maysa ket kagudua a milenia. Ti heometria ken astronomia ket
naikeddeng idi iti klasiko a lubong a kas paset ti Quadrivium, ti maysa a sanga
dagiti pito nga liberal nga arte a naikedkeddenga a kammasapulan a laingan ti
maysa a nawaya.



https://ilo.wikipedia.org/wiki/Henero_(biolohia)

Iti biolohia, ti henero (ad-adu ngem maysa: henera) ket maysa nga ababa nga
agpang a taksonomiko a ranggo nga inus-usar iti biolohiko a pannakaidasig
kadagiti sibibiag ken posil dagiti organismo, a daytoy ket kas pagarigan iti
panangipalplawag babaen ti henero ken differentia. Ti henera ken dagiti
nangatngato a taksonomiko nga agpang a kas dagiti pamilia ket inus-usar kadagiti
biodibersidad a panagad-adal, a naisangsangayan kadagiti panagadal ti posil
gaputa dagiti sebbanagn ket saanda a kanayon a maikedngan a managanan ken ti
henera ken dagiti pamilia ket kadawyan nga adda ti atatiddog nga estratigrapiko
a sakop ngem dagiti sebbangan.

Ti termino ket nagtaud manipud ti Latin genus a ti kaibuksilanna ket "taudan,
pamilia, kita, lalaki wenno babai", kapadpada iti Griego: γένος – genos, "puli,
kapuonan, kabagian".

Ti pakabuklan iti maysa a henero ket naikeddeng babaen ti maysa a taksonomo.
Dagiti alagaden para iti henero a pannakaidasig ket saan a nainget a naikodigo,
isunga dagiti nadumaduma a turay ket kankanayon nga agpataud dagiti nadumaduma a
pannakaidasig para iti henera. Iti pagsisinnurotan iti dua a nagan a sistema ti
pannakaidasig, ti henero ket nangatngato ngem dagiti sebbangan ken adad iti baba
ti pamilia.



https://ilo.wikipedia.org/wiki/Helio

Ti Helio ( /ˈhiːliəm/ HEE-lee-əm) ket isu ti kimiko nga elemento nga addaan ti
atomiko a numero iti 2 ken atomiko a kadagsen iti 4.002602, a nairepresentea
babaen ti simbolo a He. Daytoy ket saan a namarisan, awan ti ayamuom, awan nti
naman, saan a makasabidong, nalpay, monatomiko nga alingasaw a mangidaulo
kadagiti natakneng nga alingasaw a grupo iti periodiko a lamisaan. Ti puntos a
panagburekna ken panakatunaw ket dagitoy ti kababaan kadagiti elemento ken
rumsua laeng a kas maysa nga alingasaw malaksid kadagiti patingga a kasassaad.

Ti helio ket isu ti maikadua a kalaganan nga elemento ken ti maikadua a kaaduan
unay nga elemento iti mapalpaliiw a law-ang, nga adda daytoy ti agarup a 24% iti
dagup ti elemental a masa, a daytoy ket adadu ngem mamin 12 ti masa no mairaman
amin dagiti kadagsenan nga elemento. Ti kaaduna ket kapadpada kadagiti bilang ti
bukod tayo nga Init ken idiay Hupiter. Daytoy ket gaou ti nangato unay a
panagbedbed ti enerhia (tumgngal maysa a nucleon) iti helio-4 a maipada kadagiti
sumaruno a taloo nga elemento kalpasan ti helio. Daytoy helio-4 panagbedbed ti
enerhia ketisu pay ti pakakakadawyanna akas maysa a produkto iti nuklear
panaglunag ken radioaktino a panaglungsot. Kaaduan ti helio iti law-ang ket
helio-4, ken namatmatian a naporma idi agdama ti Big Bang. Adda dagiti baro a
helio nga agdama a maparpatuat a kas resulta iti nuklear a panaglunag iti
hidroheno dagiti bituen.

Ti helio ket naipanaganan ti Griego a Dios iti Init, a ni Helios. Immuna a
naduktalan a kas di-amammo a duyaw nga espektral a linia a pirma iti lawag ti
Init iti agdama ti maysa a solar nga eklipse idi 1868 babaen ti Pranses nga
astronomo a ni Jules Janssen. Ni Janssen ket kumaduaan a naipadayawan a
nakaduktal ti elemento a mairaman ni Norman Lockyer idi agdama ti solar nga
eklipse iti 1868, kenni Lockyer ket isu idi ti immuna a nangituding a ti linia
ket gapu ti baro nga elemento, a daytoy ket ninagananna. Ti pormal a
panakaduktal iti daytoy nga elemento ket naaramid idi 1895 babaen dagiti dua a
Sueko a kimiko, ni Per Teodor Cleve kenni Nils Abraham Langlet, a nakabiruk ti
helio a sumsumngaw manipud ti mineral ti uranio a klabeita. Idi 1903, adda
dagiti adu a reserba iti helio a nabirukan iti masna a lugar ti alingasaw
kadagiti paset iti Estados Unidos, nga isu ti kadakkelan nga agipapaay iti
alingasaw iti tatta nga aldaw.

Ti Helio ket inu-usar iti kriohenia (isu daytoy ti kaaduan a panagusar, a
magususar iti agarup a pagkapat kadagiti napataud), a naisangsangayan ti
panagpalamiis kadagiti nalatak a konduktor a batombalani, a ti kangrunaan a
komersial a panagararamat ket dagiti MRI a panagmingmingan. Dagiti sabali a
panag-usar ti industria ti helio ket ti maysa a panag-presion ken panag-purga
nga alingasaw, a kas maysa a panagsalaknib ti atmosperio ti arko a panaglanag
ken ti panagaramid a kas ti panagpatubo kadagiti kristal a panagaramid kadagiti
siliko a barkilios ket gapuan para iti kagudua kadagiti napataud nga alingasaw.
Ti maysa pay a naamammoan a pana-usar ngem bassit laeng daytoy ket ti panag-awit
nga alingasaw kadagiti palobo ken dirihible. Akas iti aniaman nga alingasaw nga
aggiddiat ti densidad manipud ti angin, ti panagsay-up ti bassit a tomo iti
helio ket temporario a baliwanna ti ti timek ti tao. Iti sientipiko a
panagsukisok, ti panagkukua dagiti dua a likido a paset iti helio-4 (helio I ken
helio II), ket naisangsangayan kadagiti agsuksukisok nga agadadal kadagiti
kabuklan ti mekaniko (a naisangsangayan ti tagikua iti nalatak a panagayos) ken
dagiti agbirbiruk ti penomena, a kas dagiti nalatak a konduktibidad, dayta
temperatura ti kaasitgan iti patingga a sero a maipataud ti banag.

Ditoy Daga kadawyan daytoy a manmano—0.00052% babaen ti tomo iti tangatang.
Kaaduan ti naindagaan a helio nga adda iti tatta nga aldaw ket napartuat babaen
ti masna a radioaktibo a panaglungsot decay kadagiti nadagsen a radioaktibo nga
elemento (torio ken uranio), a kas dagiti alpa a partikula nga isengngaw babaen
kadagitoyo a panaglungsot a naglaon kadagiti helio-4 a katengngaan. Daytoy a
radioheniko a helio ket napalab-og iti masna nga alingasaw iti kaadu iti 7%
babaen ti tomo, a dagitoy ket komersial a naala babaen ti nababa a temperatura a
panagilasin a makunkuna a kapirgis a panagdaldalus.



https://ilo.wikipedia.org/wiki/Guyana

Ti Guyana (i/ɡaɪˈænə/ gy-AN-ə), ket opisial a ti Ko-operatibo a Republika iti
Guyana ken dati a kolonia iti Britaniko a Guiana, ket maysa a naturay nga estado
idiay akin-amianan nga aplaya iti Abagatan nga Amerika a maipapan ti kultura a
paset iti Anglopona a Karibe. Ti Guyana ket dati idi a kolonia dagiti Olandes
ken, kadagiti sumakbay a 200 tawtawen, ti Britaniko. Is-isu laeng ti estado iti
Mankomunidad dagiti Pagilian nga adda iti kangrunaan a daga ti Abagatan nga
Amerika, ken is-isu pay ti adda iti subkontinente a ti Ingles ket isu ti opisial
a pagsasao. Maysa daytoy kadagiti pagilian ti Karibe a saan nga isla. Daytoy ket
kameng pay ti Karibe a Komunidad (CARICOM), a naikuartel ti sekretariona idiay
kapitolio ti Guyana, ti Georgetown. Ti Guyana ket nakagun-od ti panagwaywayas
manipud ti Nagkaykaysa a Pagarian idi 26 Mayo 1966, ken nagbalin a republika idi
23 Pebrero 1970. Idi 2008, ti pagilian ket timmipon iti Kappon dagiti Pagilian
ti Abagatan nga Amerika a kas maysa a kameng a nangibangon.

Iti naipakasaritaan, ti rehion a naamammoan a kas ti "Guiana" wenno "Guyana" ket
buklen ti dakkel a kalasag a masa ti daga idiay amianan iti Karayan Amazon ken
daya iti Karayan Orinoco a naamammoan a kas ti "Daga iti adu a Dandanum". Iti
naipakasaritaan ti Guyana ket buklen dagiti tallo nga Olandes a kolonia: ti
Essequibo, Demerara, ken Berbice. Ti moderno a Guyana ket nabeddengan iti daya
babaen ti Surinam, iti abagatan ken abagatan a laud babaen ti Brasil, iti laud
babaen ti Venezuela, ken iti amianan babaen ti Taaw Atlantiko.

Iti 215,000 km2, ti Guyana ket isu ti maikatlo a kabassitan a nawaya nga estado
iti kangrunaaan a daga ti Abagatan nga Amerika (kalpasan ti Uruguay ken
Surinam). Ti populasionna ket agarup a 770,000.

Ti nagan a "Guyana" ket naala manipud ti Guiana, ti kasisigud a nagan para iti
rehion a tattan ket mangiraman ti Guyana, Surinam, Pranses a Guiana, ken dagiti
paset ti Venezuela ken Brasil. Segun ti Ingles a Diksionario ti Oxford, ti nagan
ket nagtaud manipud ti Ameriko Indiano a balikas a kayatna saoen ket "daga iti
adu a dandanum".



https://ilo.wikipedia.org/wiki/Guatemala

Ti Guatemala (i/ˌɡwɑːtəˈmɑːlə/ GWAH-tə-MAH-lə), opisial a ti Republika ti
Guatemala (Espaniol: República de Guatemala [reˈpuβlika ðe ɣwateˈmala]), ket
maysa a pagilian idiay Tengnga nga Amerika a nabeddengan babaen ti Méhiko iti
amianan ken laud, ti Taaw Pasipiko iti abagatan a laud, ti Belis iti amianan a
daya, ti Karibe iti daya, ken Honduras ken El Salvador iti abagatan a daya. Ti
kalawana ket 108,890 km2 (42,043 mi2) nga addaan ti populasion ti agarup a
13,276,517.

Daytoy ket representatibo a demokrasia, ti kapitoliona ket ti Guatemala de la
Asunción, ken naamammoan pay a ti Siudad ti Guatemala. Ti kaadu ti kaimudingan
ti biolohia ken ti naisangayan a ekosistema ti Guatemala ket agitited ti
panakaidutuken ti Mesoamerika a kas ti biodibersidad a lugar. Ti sigud a Maya
sibilisasion ket maysa idi a Mesoamerikano a sibilisasion, a nagtultuloy babaen
ti Napalabas a Kalsiko a panawen aginggana ti isasangpet dagiti Espaniol. Dagiti
Mayas ket agtaengda idiay Guatemala, Honduras, Belis, ti akin-abagatan a
pas-paset iti Méhiko ken akin-amianan a pas-paset iti El Salvador.

Ti Guatemala nagbalin a nawaya manipud ti Espania idi 1821, a kimmuyog iti
Mehikano nga Imperio. Kalpasan ti panakawayana a pagilian, tinurayan daytoy
kadagiti seri dagiti diktador, a tinulongan babaen ti Nagkaykaysa a Kompania ti
Prutas. Ti kinaudi ti maka-20 a siglo, nakita ti Guatemala a naigulo iti 36 a
kaatiddog a tawen a sibil a gubat.Kalpasan iti daytoy a gubat, ti Guatemala ket
nakasaksi ti ti panagungar ti ekonomiana ken ti nagballigi a demokratiko a
panagbutos. Iti kinaudi a panagbutos, a tinengngel idi 2011, ni Otto Pérez
Molina iti Partido Patriotiko, ket nangabak ti kinapresidente.



https://ilo.wikipedia.org/wiki/George_Washington

Ni George Washington (Pebrero 22, 1732 [O.S. Pebrero 11, 1731] – Disiembre 14,
1799) ket isu ti immuna a Presidente iti Estados Unidos iti Amerika, a nagserbi
manipud idi 1789 aginggana idi 1797, ken isu ti nangruna amilisia ken politikal
a daulo iti Estados Unidos manipud idi 1775 aginggana idi 1799. Indauloanna ti
Amerikano a panagballigi iti Gran Britania iti Rebolusionario a Gubat ti
Amerikano a kas ti Agbilbilin a mangipangulo iti Kontinental a Buyot manipud idi
1775 aginggana idi 1783, ken nagipangulo iti panakaisurat iti Batay-linteg idi
1787. Ni Washington ket nagbalin ti umuna apresidente, babaen ti nagtutunos a
panagpili, kenisu ti nagidaulo ti panakapartuat iti maysa a napigsa, nasayaat a
nabusbusana nailian a gobierno a nagtaripato ti neutralidad kadagiti gubat a
rimsua idiay Europa, nagpatalna kadagiti rebelion, ken nakaala kadagiti
panagawat kadagiti nadumaduma a kita ti Amerikano. Ti estilo ti panagidaulona
ket nangipatakder kadagiti adu a porma ken ritos iti gobierno a naususaren
manipud idin, a kas ti panagusar ti maysa a gabinete a sistema ken ti
panagital-o ti panagrugi a bitla. Ni Washington ket sangalubongan anaipammategan
a kas ti "Ama ti Pagilianna."



https://ilo.wikipedia.org/wiki/Dusa_iti_patay

Ti dusa iti patay wenno ti panakabitay ket maysa a legado a pamay-an a ti maysa
a tao ket patayen babaen ti estado a kas pammadusa para iti krima. Ti bilin ti
ukom a ti maysa a tao ket maipadusa ti kastoy a pamay-an ket maysa a patay a
sentensia, bayat ti panagipatay ti tao ket maysa a panagbitay. Dagiti krima a
mabalin a pagbanagan iti panakabitay a naam-aamuan a kas dagiti kapital a krima
wenno kapital a basol. Ti termino kapital ket nagtaud manipud ti Latin
capitalis, literal a ti "maipapan ti ulo" (a mangitudtudo ti panagbitay babaen
ti panagputol).

Ti dusa iti patay ket naar-aramiden idi babaen dagiti adu a kagimongan (ti maysa
analatak a nailakssidan ket ti Kievan Rus); iti agdama adda dagiti 58 a pagilian
nga agararamid kadagiti kastoy, ken 97 a pagilian ti nagikkat kadagitoy (dagiti
nabati ket saanda a nagus-usaren iti sangapulo a tawen wenno saanda a
mangipalubos malaksid kadagiti naisangsangayan a pasamak a kas ti panawen ti
gubat). Daytoy ket banag iti aktibo a kontrobersia kadagiti nadumaduma a
pagilian ken estado, ken dagiti puesto ket aggigiddiat iti kaunegan timaysa a
politiko nga ideolohia wenno rehion ti kultura. Kadagiti kameng nga estado ti
Kappon ti Europa, ti Artikulo 2 ti Dokumento iti linteg dagiti Kammasapulan a
Karbengan iti Kappon ti Europa ket agiparit ti panagusar iti dusa iti patay.

Iti agdama ti Amnistia Internasional ket mangipanpanunot a kaaduan kadagiti
pagilian ket abolitionista. Ti Sapasap nga Asemblia ti Nagkaykaysa a Pagpagilian
ket nangampon, idi 2007, 2008 ken 2010, ti di napatapatan a resolusion a
timmawtawag para iti maysa a sangalubongan a panagpasardeng ti panagbitay, nga
adda ti panagsirmata ti dumtengan a pannakaikkat. Nupay adu kadagiti pagilian ti
nagikkat ti dusa iti patay, sumurok a 60% ti populasion iti lubong ket agtaengda
kadagiti pagilian a mangar-aramid para laeng ti panagbitay, a kas ti Republika
dagiti tattao iti Tsina, India, ti Estados Unidos ken Indonesia, dagiti uppat a
kaaduan ti agtaeng a pagilian ti lubong, nga agtultuloy nga agipakpakat ti dusa
iti patay (urayno idiay India, Indonesia ken dagiti adu nga estado ti Estados
Unidos ket sagpaminsanda laeng nga us-usaren).Tungngal maysa kadagitoy a
pagilian ket simmuppiatda a nagbutos ti resulosion ti Sapasap nga Asemblia.



https://ilo.wikipedia.org/wiki/Diro

Ti diro ket ti nasam-it a makan babaen dagiti uyokan a nagus-usar ti nektar
manipud ti sabsabong. Tikaruay a mapataud babaen dagiti uyokan ti diro (ti
henero nga Apis) ket maysa kadagiti kanayon a naibagbaga, gapu ta isu daytoy ti
kita ti diro nga inur-urnong babaen dagiti agtartaraken ti uyokan ken kankannen
babaen ti tattao. Ti diro a pinataud babaen dagiti sabali nga uyokan ken dagiti
insecto ket adda kadagitinaisangayan a tagkikua.

Dagiti uyokan ti diro ket agibaliwda kadagitinektar iti dirobabaen ti prosesso
iti regurgitasion ken panagbawbaw. Ipenpenda dagitoy a kas nangruna a taudan ti
taraon iti allid dagiti kalaba iti uneg ti balay ti uyokan.

Ti diro ket makaala ti kasam-itna manipud ti monosakarido pruktosa ken glukosa,
ken addaan ti agarup a kapada ti kinasam-it iti granulado nga asukar. Daytoy ket
addaan ti nasayaat a kimiko a tagtagikua para itipanagiyurno ket ti
naisalsalumin a nanam a pakaituronga ti tattao a mangayat iti daytoy ngem ti
asukar ken dadduma pay a pagpasam-it. Kaaduan kadagiti mikroorganismo ket saanda
nga agaramid ti diro gapu ti ababa a aktibidad ti danumna iti 0.6. Nupay kasta,
ti diro ket sagpaminsan nga aglaon kadagiti malmalmeng nga endospora ti bakteria
a Clostridium botulinum, ken mabalin daytoy a makadangran kadagiti maladaga,
gapu ta dagiti endospora ket mabalinda nga agbaliw kadagiti bakteria a
makapataud ti sabidong kadagiti ubing pay a bagis ti maladaga, ken pakaiturongan
ti sakit ken mabalin pay a makapatay.



https://ilo.wikipedia.org/wiki/Delhi

Ti Delhi (/ˈdɛli/; pannakabalikas Dillee in Hindi), ket opisial a ti Nailian a
Kapitolio a Teritorio ti Delhi (NCT) a mairaman ti Indiano a kapitolio; ket isu
ti maikadua a kadakkelan a metropolis ti India kalpasan ti Mumbai. Nga adda ti
populasion iti 16.7 a riwriw idi 2011, ti siudad ket isu ti maikadua a kaaduan
ti populasion a metropolis idiay India ken maika-8 a kaaduan ti populasion a
metropolis iti lubong. Ti NCT ken ti urbano a rehionna ket naikkan ti
naipangpangruna a kasasaad iti Nailian a kapitolio a Rehion (NCR) babaen ti
maika-69 a panagpasayaat a tignay ti 1991 iti Indiano a batay-linteg. Adda
dagiti gangani a 22.2 a riwriw nga agtataeng idiay kalatakan nga urbano a lugar
ti NCR, a mairaman dagiti kaarrubana a siudad tiBaghpat, Gurgaon, Sonepat,
Faridabad, Ghaziabad, Noida ken Kalatakan a Noida ken mairaman pay dagiti
babbabassit a kaasideganna nga ili, ken adda dagiti gangani a 22.2 a riwriw nga
agtataeng.

Ti Delhi ket naam-ammuan a daytoy ket nagtultuloy a nataengan manipud idi
maika-6 a siglo BC. Iti amin a pakasaritaanna, ti Delhi ket nagserbi a kas ti
kapitolio kadagiti pagarian ken imperio. Daytoy ket rinaut, nasamsamen ken
nabangbangon manen kadagiti adu a beses, a naisangsangayan idi Mediebal a
panawen, ken isu nga ti moderno a siudad ti Delhi ket maysa a rimpuok kadagiti
adu a siudad a naiwarwaras ti ballasiw ti metropolitano a rehion. Ti Delhi ket
namatpatian pay nga isu ti sitio ti Indraprastha, ti naisalaysayan a kapitolio
ti Pandavas idi las-ud ti Mahabharata. Ti Delhi ket nagungar manen a kas maysa a
nangruna a politikal, kultural ken komersio a siudad iti igid dagiti
paglaklakuan a dalan a nagbaetan ti amianan a laud ti India ken ti Tanap ti
Ganges kalpasan ti panagungar dagiti Delhi a sultanato. Daytoy ket ibalbalayanna
dagiti adu a taga-ugma ken mediebal a monumento, dagiti arkeolohiko a sitio ken
dagiti tidda.

Idi 1639 AD, ti Mughal nga emperador ti Shahjahan ket nangbangon ti baro a
nadidingan a siudad idiay Delhi a nagserbi daytoy a kas ti kapitolio ti Mughal
nga Imperio manipud idi 1649 aginggana ti Rebelion ti 1857. Ti Britaniko ken
natiliwna ti Delhi babaen idi 1803 ken ni George V ket nagirangarang idi 1911 a
ti kapitolio dagiti natengtengngel ti Britaniko a paset ti India ket ti Delhi.
Ti baro a kapitolio a siudad, ti New Delhi, ket nabangon idi idiay abagatn ti
daan a siuda idi las-ud ti 1920 a tawtawen. Idi nakagun-od ti India ti
panakawayawaya manipud ti Britaniko a turay idi 1947, ti New Delhi ket
nairangarang a kas ti kapitoliona ken tugaw ti gobierno.

Ti nagan a Delhi ket sagpaminsan pay a naus-usar a mangiramn kadagiti urbano a
lugar idiay asideg ti NCT, ken ti panagitudo ti New Delhi, a naisanglad ti
kaunegan ti metropolis. Urayno daytoy ket teknikal a na-administrado ti pederal
a kappon a teritorio, ti politikal nga administrasion ti NCT ti Delhi itan ket
asasideg a kapadpada ti maysa nga estado ti India nga adda ti bukodna a
lehislatura, nangato a korte ken ti maysa nga ehekutibo a konsilo dagiti
ministro nga indauloan babaen ti maysa a Pangulo a MInistro. Ti New Delhi ket
kumaduaan nga inadministro babaen ti pederal a Gobierno ti India ken ti lokal a
Gobierno tiDelhi, ken isu ti kapitolio ti NCT ti Delhi.



https://ilo.wikipedia.org/wiki/Damascus

Ti Damascus Arabiko: دمشق‎ / ALA-LC: Dimashq, Metropolitano nga Arabiko:
Dimisheʼ ; kadawyan a naamammoan idiay Siria a kas ti ash-Sham (Arabiko: الشام‎
/ ash-Shām) ken, nabirngasan a kas ti Siudad ti Hasmin (Arabiko: مدينة الياسمين‎
/ Madīnat al-Yāsmīn), ket isu ti kapitolio ken maikadua a kadakkelan a siudad ti
Syria. Daytoy ket kapitolio pay a siudad ti kadagiti 14 a gobernorato. Ken ti
pay maipatinayon a maysa kadagiti kadaanan a nagtultuloy a matagtagitao a siudad
iti lubong, ti Damascus ket maysa a nangruna a kultural ken relihioso a sentro
ti Lebante. Ti siudad ket adda ti nakarkulo a populasion iti 1,711,000 (karkulo
ti 2009).

Daytoy ket mabirukan idiay abagatan a laud ti Siria, ti Damascus ket isu ti
sentro ti dakkel a metropolitano a lugar ti 2.6 a riwriw a tattao (2004). Daytoy
heograpiko a naipenpen kadagiti akindaya nga arisadsad ti turod ti
Kontra-Lebanon a kabanbantayan nga 80 kilometro (50 mi) iti uneg manipud ti
akindaya nga aplaya ti Mediteraneo iti maysa banak a 680 metro (2,230 ft) a
kangato ti lessaad ti baybay, ti Damascus ket makasansanay kadagiti namaga
bassit a klima gapu ti anniniwan ti tudo a pagtonoyan. Ti Karayan Barada ket
agayus idiay uneg ti Damascus.

Daytoy ket immuna a natagitao idi maika-2 a milenio SK, daytoy ket napili a kas
ti kapitolio ti Umayyad a Kalipato manipud idi 661 aginggana idi 750. Kalpasan
ti panagballigi ti Abasid a Dinastia, ti tugaw ti Islamiko a bileg ket naiyalis
idiay Baghdad. Ti Damascus ket nakakita kadagiti politika a pannakaapday iti
kadagupan ti Abasid a panawen, ngem daytoy ket nakaala met laeng ti
pannakaisangsangayan a pannakaipangruna kadagiti Ayyubid ken Mamluk a paset ti
panawen. Idi las-ud ti Otomano a panagturay, ti siudad ket napno a nadaddadael
bayat a nagtartaripatu ti kultural a kadayaw. Tatta nga aldaw, daytoy ket tugaw
ti sentro a gobierno ken dagiti amin a ministro ti gobierno. Ti Damascus ket
napili idi a kas ti 2008 nga Arabo a Kapitolio ti Kultura.

Ti nagan ti Damascus ket immuna a nagparang iti heograpiko a listaan ni Thutmose
III a kas T-m-ś-q idi maika-15 a siglo SK. Ti etimolohia ti taga-ugma a nagan ti
"T-m-ś-q" ket di nakedngan, ngem daytoy ket naipagpgarupan a sakbay -Semitiko.
Daytoy ket naikedkeddeng a Dimašqa iti Akadio, T-ms-ḳw iti Ehipsio, Dammaśq
(דמשק) iti Daan nga ARameo ken Dammeśeq (דמשק) iti Bibliko a Hebreo. Ti Akkadian
a panangiletra ket mabirukan iti Amarna a sursurat, manipud ti maika-14 a siglo
BC. Kalpasanna dagiti Arameo pannakailetra iti nagan ket kankanayon a
nangiramraman ti sumagpaw a resh (letra r), a mabalin a naimpluensiaan babaen ti
ramut tit dr, a kayatna a saoen ket "pagnaedan". Isunga, ti Qumraniko a Darmeśeq
(דרמשק), ken Darmsûq (ܕܪܡܣܘܩ) iti Siriako. Ti INggles ken Latin a nagan ti
siudad ket "Damascus" a naala manipud ti Griego: Δαμασκός, a nagtaud iti Arameo:
דרמשק‎; "ti nasayaat a nasibugan a lugar". Iti Arabiko, ti siudad ket
tinawtawagan iti Dimashqu sh-Shām (دمشق الشام), urayno daytoy ket naipababa iti
Dimashq wenno ash-Shām babaen dagiti umili ti Damascus, iti Siria ken dagiti
dadduma pay nga Arabo nga agkakaarruba. Ti Ash-Shām ket maysa nga Arabiko a
termino para iti "Lebante" ken para iti "Siria"; ti naudi a naibagbaga, ken
naisangsangayan ti naipakasaritaan a Kalatakan a Siria, ket tinawtawagan ti
Bilādu sh-Shām (بلاد الشام / "daga ti Lebante").



https://ilo.wikipedia.org/wiki/Dalem

Ti dalem ket maysa a nangruna nga organo nga adda kadagiti bertebrata ken dagiti
dadduma pay nga ayup. Adda daytoy kadagiti adu nga annong, a mairaman ti
panagikkat iti rugit, biosintesis ti protina, ken ti panagpataud kadagiti
biokimiko a nasken para iti pannakalpa. Tidalem ket nasken para iti panagbiag;
awan ti agdama a waya a mangsukat para iti nabayag a kaawan ti annong ti dalemm,
ngem adda met dagiti baro a pamay-an ti dialisis ti dalem a mabalin a mausar iti
nabiit.

Daytoy nga organo ket adda ti nangruna a papel iti metabolismo ken adda dagiti
nadumaduma nga annong iti bagi, a mairaman ti panagipenpen ti glukoheno,
panagrungsot kadagiti nalabbasit a selula ti dara, sintesis ti protina ti
plasma, panagpataud ti hormona, ken panagikkat ti rugit. Daytoy ket adda iti
baba ti diapragma itipusong a rehion ti tian. Daytoy ket agpataud iti apro, ti
maysa nga alkalino a kompuesto a tumolong iti pannakalpa babaen ti
emulsipikasion kadagiti lipido. Ti nangato ti pannakaipangruna dagiti kulanit ti
dalem ket mangtimbeng kadagitinadumaduma iti adu ti tomona a biokimiko a
reaksion, a mairaman ti sintesis ken ti pannakaburak dagiti bassit ken narikut a
molekula, nga adu kadagitoy ket nasken para kadagiti nangruna nga annong.

Ti terminolohia a mainaig iti dalem ket kanayon a mangrugi iti hepar- wenno
hepat- manipud ti Griego a balikas ti dalem, hēpar (ἧπαρ, ramut hepat-, ἡπατ-).



https://ilo.wikipedia.org/wiki/Bise_Presidente_ti_Filipinas

Ti Bise Presidente ti Filipinas (Filipino: Pangalawang Pangulo ng Filipinas,
inpormal a kas, "Ang Pangalawang Pangulo" wenno "Bise Presidente" naala manipud
ti Espaniol). Daytoy ket isu ti maikadua a kangatuan nga ehekutibo nga opisial
ti gobierno ti Filipinas, kalpasan ti Presidente. Ti opisial a pagtaengan ti
Bise Presidente ti Filipinas ket ti Balay ti Pilipino, Kompleks ti CCP, Pasay.

Ti Bise Presidente ti Filipinas ket isu ti umuna kadagiti linia ti panagsasaruno
iti Filipinas , kem agtaken iti Kinapresidente kalpasan ti ipupusay, panagikkat,
wenno pannakaikkat babaen ti pannakaidarum ti pangulo ken ti pagbanagan ti
pannakabasol iti agdama a panagtakem. Ti puesto ket winaswas idi babaen ti
Linteg Militar idi 1972, ken saan idi a nairaman iti kasisigud a teksto ti
Batay-linteg ti 1973 . Dagiti panagpasayaat iti daytoy a bersion ket
nangipasubli ti puesto kadagidi panagbubutos idi 1986. Ti agdama a batay-linteg
ket mangitaginayon iti daytoy a puesto.

Ti Bise Presidente ket saan a maipada kasla kadagiti sabali a pagilian, ti Bise
Presedente ket awan kadagiti opisial a responsibilidad malaksid kadagiti
naikeddeng babaen ti agdama a Presidente. Dagiti tawid ti panagturay ti puesto
ket nagtauden manipud ti Mankomunidad ti Filipinas, ken ti immuna a nagtakem, ni
Sergio Osmeña (bayat nga dda dagiti kapada a nainaganan a puesto kadagiti
gobierno sakbay ti Umuna a Republika iti Filipinas, awan daytoy a puesto babaen
ti naikeddeng nga umuna nga opisial a nailian a gobierno a naipatakder idi
1898). Daytoy ket mangiraman ti Bise Presidente a maikkanto ti kangatuan a
ranggo a karebbengan ti gabinete.

Ti immuna nga ammo idi a bise presidente a nagtunton a kas paset ti gobierno et
ni Mariano Trías, ti terminona ket nangrugi idi Marso 22, 1897. Isu ket
nabutosan idi las-ud dagiti eleksion ti Taripnong a Tejeros, ken kanungpalan idi
a nabutosan a bise presidente ti Kangatuan a Konsehal a nangimaton kadagiti
tulagan ti Biak na Bato idi 1897. Daytoy a Kangatuan a Konsehal ket awan ti
kinaturay, di pay nagturay ti ania man nga estado, ken inus-usar laeng para iti
panagtawar kadagiti Kastila. Daytoy a konsehal ket kanungpalan a nasukatan, ken
awan ti adda a kastoy a puesto idi las-ud ti pannakairangarang ti pannakawaya ti
pagilian idi 1898, ken addaan idi daytoy ti diktadora a gobierno. Ti opisial nga
immuna a pudno a repubika ti pagilian ket napundar idi 1899, ken awan pay daytoy
idi ti bise presidente. Embes ket a naserbi ni Trias kadagiti gabinete ni
Apolinario Mabini ken ni Pedro Paterno, a kas ministro ti pinansia ken ministro
ti gubat. No Trias ket saan a naikedkeddeng a kas Bise Presidente iti Filipinas
gaputa ti Kangatuan a Konsehal ket saan a nangirangarang ti ania man a naturay
nga estado.

Ti Batay-linteg ti Filipinas idi 1935 ket nangipatakder ti puesto ti Bise
Presidentente, nga awan kadagiti nasken a responsibilidad, urayno mabalin ti
Presidente, no kayatna, ken mangidutok ti Bise Presidente iti puesto ti
gabinete. Ti immuna idi a nabutosan iti puesto ti Bise Presidente babaen ti
batay-linteg ket ni Sergio Osmeña. Kaduana a nabutosan ni Manuel L. Quezon
kadagiti immuna a panagbubutos iti Filipinas, ni Osmena ket naikkan idi ti
kangatuan a ranggo iti rebbeng ti gabinete iti pannakairugi ti Mankomunidad ti
Filipinas idi Nobiembre 1935. Sakbay ti pannakawaya idi 1946, dayta a rebbeng
idi ti gabinete ket ti Sekretario ti Pagbagbagaan ti Publiko, ken naireserba
laeng idi para iti Bise Gobernador-Heneral (maysa nga Amerikano). Ni Bise
Presidente Osmena ket nagtengngel iti daytoy a puesto manipud idi 1935 aginggana
idi 1939, ken ti kapadan a rebbeng iti Gabinete ti Gubat idi las-ud ti Maikadua
a Gubat ti Sangalubongan

Kalpasan ti pannakawaya, ti kangatuan ti ranggo ti puesto ti gabinete ket
nagbalin nga iti Sekretario dagiti Ganganaet a Pannakibiang (daytoy pay kaeng ti
agdama a kangatuan a ranngo ti rebbeng ti gabinete iti opisial a protokol), a
naited idi kenni Bise Presidente Elpidio Quirino. Ni Bise Presidentet Fernando
Lopez ket nagmadi ti rebbeng ti Ganganaet a Pannakibiang idi isu ket nagbalin a
Bise Presidente ni Quirino idi 1949. Nupay kasta, ni Bise Presidente Carlos P.
Garcia ken ni Emmanuel Pelaez ket nagtengngelda pay ti rebbeng ti Ganganaet a
Pannakibiang, ti tawidan a naipasubli iti Maikalima a Republika, a ni Bise
Presidente Salvador Laurel ken ni Teofisto Guingona, Jr. ket nagtengngelda ti
rebbeng ti Ganganaet a Pannakibiang. Ni Gloria Macapagal-Arroyo ket nagserbi a
kas Sekretario ti Naingayeman a Nam-ay ken Panagrang-ay. Dagiti sabali a puesto
ti Gabinete nga awan ti titulo iti Sekretario ket naited idi kenni Joseph
Estrada a kas Mangipangulo ti Komision ti Kontra-Krima ti Presidente ken ni Noli
de Castro a kas Mangipangulo ti Konsehal ti Koordinasion ti Pagbalayan ken
Urbano a Panagrang-ay.

Ti maymaysa kadagiti Bise Presidente ti Maikatlo a Republika, ni Diosdado
Macapagal ket saan idi a naikkan ti puesto iti gabinete, gapu ta isu ket ti
immuna a nabutosan a Bise Presidente a saan a naggapu iti isu met laeng a
partido a kas ti imkumbento.

Ni Arturo Tolentino ket nairangarang idi a kas ti elektado a Bise Presidente
babaen ti Kadawyan a Batasang Pambansa idi 1986. Isu ket nagsapata a kas Bise
Presidente idi Pebrero 16, 1986 sakbay kenni Hepe ti Hustisia a ni Ramon Aquino
ngem, gapu ti nadayeg a pammati a dagiti panagbutos ket madi, isu ket saan a
pudno a nagserbi a kas Bise Presidente. Kalpasan ti maysa a lawas kalpasan ti
panagsapata ni Tolentino, ti makunkuna a Rebolusion ti Bileg ti Tattao ket
nangrebba ti panagturay ni Marcos. Idi Pebrero 25, 1986 ni Corazon Aquino ken ni
Salvador H. Laurel ket naisapatada a kas Presidente ken Bise Presidente.

Ti matgedan ti Bise Presidente ket sumakop manipud ti P103,000 to P111,917 iti
maysa abulan, nga inkeddeng babaen ti Kongreso.

Iti naipakasaritaan, ti Bise Presidente ket saan idi a naikkan ti opisial a
pagtaengan. Nupay kasta, ti Bise Presidente ket agtengngel pay iti opisina a
kakuyogna ti Presidente idiay Ehekutibo a Pasdek (itan ket ti Salas ti Kalayaan
) iiti kompleks ti Palasio Malacañan manipud idi 1935 aginggana idi 1972, idi ti
puesto ket winaswas babaen ti linteg militar ti 1973. Idi naipasubli ti puesto,
ni Bise Presidente Salvador H. Laurel ket nagtengngel ti opisina idiay dati a
Pasdek ti Lehislatibo idiay Abenida Padre Burgos, Manila, aginggana nga iti
pasdek ket nagbalin a Nailian a Museo iti Filipinas. Ti opisina ti Bise
Presidente ket naiyalis idiay Philippine International Convention Center, aken
manen idiay Sentro ti Pinansia ti PNB idiay Pasay, Metro Manila idi 2005. Ti
agdama a Bise Presidente a ni Jejomar Binay ket indutokna a ti Balay ti Pilipino
idiay Siudad ti Pasay a kas ti opisial a pagtaengan ken ti kangrunaan a
pagobraan ti Bise Presidente iti Filipinas.



https://ilo.wikipedia.org/wiki/Barcelona

Ti Barcelona (Ingles/bɑrsɨˈloʊnə/, Katalan: [bərsəˈɫonə],
Espaniol: [barθeˈlona]) ket isu ti kapitolio ti Katalonia ken isu ti maikadua a
kadakkelan a siudad idiay Espania, kalpasan ti Madrid, adda daytoy ti populasion
ti 1,621,537 iti uneg ti administratibo a patingga iti kadakkel ti daga a
101.4 km2 (39 sq mi). Ti urbano a lugar ti Barcelona ket gumay-at ti labes ti
administratibo a patingga ti siudad nga adda ti populasion a nagbaetan ti
4,200,000 ken 4,500,000 nga adda ti kadakkel ti 803 km2 (310 sq mi), nga isu ti
maikanem a kaaduan ti populasion nga urbano a lugar iti Kappon ti Europa
kalpasan ti Paris, Londres, ti Ruhr, Madrid ken Milan. Agarup a lima a riwriw a
tattao ket agtaeng idiay Barcelona metropolitano a lugar. Isu pay daytoy ti
kadakkelan a metropolis idiay Baybay Mediteraneo ti Europa. Isu daytoy ti
kangrunaan a pakabuklan ti maysa nga administratibo a lugar ti Kalatakan a
Barcelona, nga adda ti populasion ti 3,218,071 iti kalawa a 636 km² (densidad
5,060 hab/km²). Daytoy ket mabirukan idiay aplaya ti Mediteraneo a nagbaetan
dagiti sabangan dagiti karayan Llobregat ken Besòs ken nabeddengan iti laud
babaen ti pantok ti Serra de Collserola (512 m/1,680 ft).



https://ilo.wikipedia.org/wiki/Aztec

Ti tattao nga Aztec /ˈæztɛk/ ket dagiti naisangayan nga etniko a grupo ti
tengnga a Mehiko, a naisangsangayan dagiti grupo nga agsasao ti pagsasao a
Nahuatl ken nagturturay kadagiti dakkel a parte ti Mesoamerika manipud ti
maika-14 aginggana ti maika-16 a sigsiglo. Dagiti balikas ti Nahuatl nga
aztecatl [as'tekat͡ɬ] (maymaysa) ken aztecah [as'tekaʔ] (ad-adu ngem maysa) ket
kaibuksilanna ti "tattao manipud idiay Aztlan", timaysa nga mitolohiko a lugar
para iti agsasao ti Nahuatl a kultura iti dayta a panawen, ken kalpasanna ket
naampon a kas ti balikas a mangipalplawag ti tattao a Mexica. Kankanayon a ti
termino nga "Aztec" ket mangitudo laeng para iti tattao a Mexica ti Tenochtitlan
(nga itan ket lokasion ti Siudad ti Mehiko), a mabirukan idiay maysa nga isla
iti Danaw Texcoco, a tinawtawagan ti bagbagida a kas Mexica Tenochca [me'ʃika
te'not͡ʃka] wenno Cōlhuah Mexica [koːlwaʔ me'ʃika].

Sagpaminsan pay a daytoy a termino ket mangiramraman kadagiti agtataeng kadagiti
dua a kangrunaan a kumaduaan nga siudad-estado ti Tenochtitlan, dagiti Acolhua
ti Texcoco ken dagiti Tepanec ti Tlacopan, a no dagitoy ket kakuyog ti Mexica
ket mangporma ti Tinallo a Kumaduaan ti Aztec a nangtengtengngel ti kankanayon a
makunkuna a kas ti "Aztec nga Imperio". Kadagiti sabali a kontesto, ti Aztec ket
mabalin a mangitudo kadagiti amin a nadumaduma a siudad estado ken ti tattaona,
a nakibinningay kadagiti dakkel a parte ti bukodda nga etniko a pakasaritaan ken
kultural a pakailiddingan kadagiti Mexica, Acolhua ken Tepanec, ken isuda ket
kankanayon pay nga agus-usar ti pagsasao a Nahuatl a kas ti lingua franca. Iti
daytoy a kaibuksilan mabalin a maibaga ti maipangngep ti Aztec a sibilisasion a
mairaman amin dagiti naisangayan a tabas ti kultura a sapasap para iti kaaduan a
tattao a mangitagtagitao ti Tengnga a Mehiko idi naladaw a kalpasan ti klasiko a
paset ti panawen.

Manipud ti maika-13 a siglo, ti Ginget ti Mehiko ket isu idi ti puso ti Aztec a
sibilisasion: ditoy idi ti kapitolio ti Tinallo a Kumaduaan ti Aztec, ti siudad
ti Tenochtitlan, a nabangon idi kadagiti naipangato a bassit nga isla idiay
Danaw Texcoco. Ti Tinallo a Kumaduaan ket nangporma ti tributario nga imperio a
nangpadakkel ti bukodna a politikal a hegemonia iti adayo a labes ti Ginget ti
Mehiko, a nagparukma kadagiti siudad estado iti amin a Mesoamerika. Iti
kinalatakna, ti kultura ti Aztec ket addaan idi kadagiti nabaknang ken narikut a
mitolohiko ken relihioso tradision, ken ti pay pannakaabot ti namarangmang ng
aarkitektural ken artistiko nagunodan. Idi 1521 ni Hernán Cortés, a kakuyogna ti
adu a bilang a dagiti patneng nga agsaso ti Nahuatl a kaduana, ket pinarukmada
ti Tenochtitlan ken inabakda ti Tinallo a Kumaduaan ti Aztec babaen ti
panangidaulo ni Hueyi Tlatoani Moctezuma II. Ti kanunpalan dagiti Kastila ket
binagonda ti baro a pagtaengan iti Siudad ti Mehiko idiay lugar ti nadadael a
kapitolio ti Aztec, a manipud idiay ket nangirugianda ti proseso ti panagkolonia
ti Tengnga nga Amerika.

Ti kultura ken pakasaritaan ti Aztec ket kangrunaan a naamammuan babaen ti
arkeolohiko nga ebidensia a nabirukan kadagiti panagkalkali a kas ti naidayegan
a Templo Mayor idiay Siudad ti Mehiko; manipud ti codices a papel ti patneng nga
ukis ti kayo; manipud kadagiti pannakalaglagip kadagiti nakakita babaen dagti
Kastila a konkistador a kas ni Hernán Cortés ken ni Bernal Díaz del Castillo;
ken naipangpangruna kadagiti pannakailawlawag ti maika-16 ken maika-17 a
sigloand iti kultura ken pakasaritaan ti Aztec a sinurat babaen ti Kastila apadi
ken dagiti makabasa ken makasurat nga Aztec iti Espaniol wenno ti pagsasao a
Nahuatl, a kas ti naindayegan a Florentine Codex nga inurnong babaen ti
Pransiskano a monghe a ni Bernardino de Sahagún nga tinulongan dagiti
nagpaamammo a patneng nga Aztec.



https://ilo.wikipedia.org/wiki/Artiko

Ti Artiko ket ti polar a rehion a mabirukan idiay akin-amianan unay a paset iti
Daga. Ti Artiko ket buklen ti Taaw Artiko ken dagiti paset ti Kanada, Rusia, ken
ti Estados Unidos (Alaska), Dinamarka (Greenland), Norwega, Suesia, Pinlandia,
ken Islandia. Ti rehion ti Artiko ket buklen ti nawatiwat, a naabbongan ti yelo
a taaw, ken napalikmutan baaen ti awan kayo a permafrost. Ti lugar ket mabalin a
maipalawag a kas ti amianan ti Sirkulo ti Artiko (66° 33'N), ti aproksimado a
patingga ti init ti tengnga ti rabii ken ti polar a rabii. Iti pay sabali,
mabalin pay a maipalawag a kas ti rehion nga ayan ti natimbeng a temperatura
para iti kapudotan a bulan (Hulio) ket baba ti 10 °C (50 °F); ti akin-amianan
unay a linia ti kayo ket agarup a surotenna ti isotermia idiay pagbeddengan iti
daytoy a rehion.

Iti sosial ken politikal, ti rehion ti Artiko ket mangiraman kadagiti
akin-amianan a teritorio dagiti wealo nga estado ti Artiko, urayno babaen dagiti
panangipalawag ti masna a siensia iti daytoy a teritorio ket subartiko. Ti
rehion ti Artiko ket naisangayan a lugar kadagiti ekosistema ti Daga. Dagiti
kultura iti rehion ken indihenio a tattao ti Artiko ket nasanaydan iti
kalamiisna ken dagiti nakaro a kondisions. Kadagiti naudi a panawen ti gay-at ti
yelo ti baybay ket bimaasiten. Biag idiay Artiko ket mangiraman kadagiti
organismo nga agnanaed iti yelo, zooplankton and pitoplankton, ikan ken dagiti
mamalia ti baybay, dagiti billit, dagiti ayup ti daga, mulmula len dagiti
kagimongan ti tao.

Midia a mainaig iti Artiko iti Wikimedia Commons Pakaammo ti panagbiahe idiay
Artiko manipud iti Wikivoyage (Ingles)



https://ilo.wikipedia.org/wiki/Aristoteles

Ni Aristoteles (Taga-ugma a Griego: Ἀριστοτέλης, Aristotélēs) (384 SK – 322 SK)
ket maysa idi a Griego a pilosopo ken erudito, maysa nga estudiante ni Plato ken
maestro ni Alehandro ti Natan-ok. Dagiti sinursuratna ket nakasakup kadagiti adu
a suheto, a mairaman ti pisika, metapisika, daniw, teatro, musika, lohika,
retoriko, lingguistika, politika, gobierno, etika, biolohia, ken soolohia. A
kinaduana ni Plato ken ni Socrates (maestro ni Plato), ni Aristoteles ket maysa
kadagiti nangruna a nangipatakder a pigura iti Lumaud a pilosopia. Dagiti
sinursurat ni Aristotles ket isu dagiti immuna a nagpartuat ti konprehensibo a
sistema iti Akinlaud a pilosopia, a sumakop kadagiti moralidad, estetika,
lohika, siensia, politika, ken metapisika.

Ti pannakaimatangan ti Aristoteles kadagiti maipapan iti bagi a siensia ket
nalatak a nangsuksukog ti mediebal a pannakaeskolar, ken dagiti impluensiada ket
gimmay-at iti Renasimiento, urayno dagitoy ket nasukatan babaen ti Newtoniano a
pisika. Kadagiti soolohiko a siensia, adda dagiti napalpaliiwna ket
napasingkedan a dagitoy ket napudno idi laeng maika-19 a siglo. Dagiti obrana
ket naglaon kadagiti kasapaan a naamammuan a pormal a panagadal iti lohika, ken
dagitoy ket nainayon idi naladaw a maika-19 siglo iti moderno a pormal a logika.
Iti metapisika, ti Aristotelianismo ket adda ti nalatak nga inpluensia iti
pilosopiko ken teolihiko a panagpanpanunot iti Islamiko ken Hudio a tinawtawidan
iti Tengnga a Panawen, ken agtultuloy nga aginipluensia ti Kristiano a Teolohia,
a naipangpangruna ti eskolastiko a tinawtawid iti Katoliko a Simbaan. Dagiti
etikana, a kanayon a nakaimpluensia, ket nakagun-od ti napabaro a panagayat iti
moderno pannakapartuat iti kinasingpet nga etika. Amin nga aspeto ti polosopia
ni Aristoteles ket agtultuloy a banag ti aktibo nga akademiko a panagadal tatta
nga aldaw. Urayno ni Aristoteles ket nagsurat kadagiti adu ken napintas a
tratado ken dialogo (ni Cicero ket nangipalpalawag kadagiti literario nga
estilona a kas ti maysa a "karayan ti balitok"), naipanunotan a kaaduan kadagiti
sinursuratna ket napukaw tattan ken adda laeng ti agarup a maysa a pagkatlo
kadagiti orihinal nga obrana ti nabatbati.



https://ilo.wikipedia.org/wiki/Akrotiri_ken_Dhekelia

Ti Akrotiri ken Dhekelia (Griego: Ακρωτήρι και Δεκέλεια, Akrotiri kai Dekeleia),
opisial a ti Luglugar ti Naturay a Kuartel ti Akrotiri ken Dhekelia, ket ti
Teritorio ti Ballasiw-taaw ti Britania iti isla ti Cyprus. Ti Luglugar, a
mairaman ti kuartel ken dagiti dadduma a daga, kettinagikua babaen ti Britania,
babaen ti tulag wayawaya idi 1960, nagtulagan ken pinirmaan babaen ti
Nagkaykaysa a Pagarian, Gresia, Turkia ken dagiti representatibo manipud dagiti
Griego ken Tsipriota-Turko a komunidad, a nagited iti wayawaya ti Balangat a
Kolonia ti Cyprus. Ti teritorio ket agserbi iti maysa a nangruna a papel a kas
estasion para iti intelehensia ti seniales ken mangited iti nangruna nga
estratehiko a paset ti panagal ti komunikasion ken panagsiim ti network ti
Nagkaykaysa a Pagarian iti Mediteraneo ken Tengnga a Daya.

Ti teritorio ket buklen dagiti dua a lugar. Ti maysa ket ti Akrotiri (Griego:
Ακρωτήρι [akroˈtiri]; Turko: Ağrotur), wenno ti Akinlaud a Lugar ti Naturay a
Kuartel (WSBA), a mangiraman dagiti dua a nangruna a kuartel ti RAF Akrotiri ken
Episkopi Cantonment, ken mainayon pay iti amin a distrito ti PPurok ti Akrotiri
(mairaman ti Limassol Salt Lake) ken dagiti parte dagiti sangapulo ket maysa a
dadduma apurok ken dagiti dadduma a distrito ti purok. Ti sabali a Lugar ket ti
Dhekelia Cantonment (Δεκέλεια [ðeˈceʎa]; Dikelya), wenno ti Akindaya a Lugar ti
Naturay a Kuartel (ESBA), a mangiraman ti kuartel iti Ayios Nikolaos ken dagiti
pay parte dagiti duapulo ken dua a distrito ti purok.



https://ilo.wikipedia.org/wiki/Akindaya_nga_Europa

Ti Akindaya nga Europa ket ti akindaya a paset ti kontinente ti Europa. Ti
termino ket addaan kadagiti naidumduma a panangibas-basa iti heopolitikal,
heograpiko, kultural, ken sosioekonomia, a mangaramid daytoy iti nakaro nga
agdepdepende iti kontesto wenno nalaka pay nga agbalbaliw. Adda met dagiti "adu
a panagipalplawag ti Akindaya nga Europa a kapada ti kaadu dagiti eskolar iti
rehion". Ti mainaig a papel ti Nagkaykaysa a Pagpagilian ket nanginayon a ti
"amin a panagusig kadagiti lugar nga entidad ket mabalin a sosial ken kultural a
banag". Ti maysa a panangipalawag ket mangibagbaga iti Akinday nga Europa a kas
ti kultural (ken ekono-kulturall) nga entidad: ti rehion nga dda iti Europa nga
addaan kadagiti pannakailasin a mangbukel ti Bisantino, Ortodokso, ken dagiti
impluesia a Turko-Islamiko. Ti sabali pay a panangipalawag ket napartuat idi
las-ud ti Nalamiis a Gubat ken naus-usar a saan a sumurok ken kumurang a kas
kapada ti termino nga Akindaya a Lapped. Ti kapada pay a panangipalawag ket
manginagan kadagiti dati a komunista nga estado ti Europa iti ruar ti Kappon ti
Sobiet a kas ti Akindaya nga Europa. Urayno adda met dagiti mangibagbaga a
dagitoy ket duogen a panirigan, dagitoy ket mangmangeg pay laeng kadagiti
inaldaw a panagsasao ken naus-usar kadagiti panggep ti estadistika babaen dagiti
nadumaduma a supranasional a gunglo.

Midia a mainaig iti Akindaya nga Europa iti Wikimedia Commons Dagiti inadaw a
sasao a mainaig iti Daya Tengnga nga Europa iti Wikiquote (Ingles)



https://ilo.wikipedia.org/wiki/Agkamkammatalek_a_teritorio

Ti agkamkammatalek a teritorio, agkamkammatalek a lugar wenno pammagtalkan ket
isu ti teritorio a saan nga agtagikua ti napno a politikal a waywaya wenno
kinaturay a kas naturay nga estado ngem agtultuloy nga adda iti ruar ti
politikal a panagtengngel ti mangtengtengel nga estado ti integral a lugar.

Ti pammagtalken ket sapasap a nailaslasin manipud kadagiti subnasional nga
entidad ta saanda a naikeddeng a paset ti integral a teritorio ti agturturay nga
Estado. Ti subnasional nga entidad ket kadawyan a mangirepresenta ti
pannakabingbingay ti maitutop nga Estado, bayat nga iti agkamkammatalek a
teritorio ket masansan nga agtalinaay nga adu a grado iti autonomia manipud ti
agtengtengngel nga Estado. Iti naipakasaritaan, kaaduan kadagiti kolonia ket
naikeddengda idi a pammagtalken dagiti nagtengtengngel kaniada nga Estado.
Kaaduan kadagitoy ket nagbalindan a nawaya, babaen ti pannakatipon kadagiti
nawaya akaarubada a pagilian, wenno timmiponda kadagiti nagparukma nga estado.
Dagiti agkamkammatalek a nabatbati ket sapasap dagitoy a mangtaltalinaay ti
nangato unay a grado ti politikal nga autonomia. Urayno dagiti agkamkammatalek
ket mangtaltalinaayda ti grado ti autonomia, saan amin a dagiti autonomo nga
entidad ket maikedkeddeng a kas dagiti agkamkammatalek.

Adu kadagiti politikal nga entidad ket addan iti nangruna a puesto a bigbigan
babaen ti sangalubongan a tulagan wenno tulagan a nagbanagan iti naisangayan nga
agpang ti autonomia wenno pagigiddiatan kadagiti alagaden ti imigrasion. Dagitoy
ket sagpaminsan a naikedkeddeng a dagiti agkamkammatalek, ngem opisial a
naikedkeddeng babaen dagiti agtengtengngel nga estado kaniada a kas dagiti
integral a paset ti estado.Kas pagarigan ti Åland (Pinlandia), Hong Kong
(Tsina), ken Macau (Tsina).

 Daytoy nga artikulo ket agilaklak-am ti banag ti publiko a pagturayan manipud
kadagiti sapot a pagsaadan weno dagiti dokumento ti CIA World Factbook.



https://ilo.wikipedia.org/wiki/Abraham_Lincoln

Ni Abraham Lincoln i/ˈeɪbrəhæm ˈlɪŋkən/ (Pebrero 12, 1809 – Abril 15, 1865) ket
isu idi ti maika-16 a Presidente iti Estados Unidos, a nagserbi manipud idi
Marso 1861 aginggana ti pinakapatay na idi Abril 1865. Isuna ket nagballigi a
nangimaton ti pagilianna ti panaglasat ti nalatak a maipapan ti batay-linteg,
milisia, ken kinamoralidad a didigra – ti Sibil a Gubat ti Amerikano –
naitagoyonan na ti Kappon, bayat a pinasardengna ti pannakaadipen, ken
nagiragpat ti panakapabaro ti ekonomiko ken panagbusbos. Isuna ket nataraudi iti
napanglaw a pamilia idiay lumaud a prontera, ni Lincoln ket pinagadalanna idi ti
bukodna a bagi. Nagbalin nga abogado ti away, maysa a lehislatura ti estado ti
Illinois, ken maysa a naminsan a nagturay a kameng iti Kamara dagiti Panakabagi
iti Estados Unidos, ngen napaay isuna kadagiti dua a panagpadas na a mabutosan
iti Senado iti Estados Unidos.

Kalpasan ti panagsuppiat na ti panakipalawa iti pannakaadipen idiay Estados
Unidos kadagiti rupir ti kampania ken bitbitla na, ni Lincoln ket naipatalgedan
na ti nominasion a Republikano ken nabutosan a presidente idi 1860. Sakbay a
nagtakem ni Lincoln idi Marso, pito kadagiti akin-abagatan nga adipen nga estado
ket naiparangarang da iti isisina ken nagpormada ti Konpederasion. Idi nangrugi
ti gubat nga ti Konpederado a panagraut idiay Kota Sumter idi Abril 12, 1861, ni
Lincoln ket nagurnong kadagiti milisia ken polikal a rukrukod iti dayta a gubat,
a ti panggepanna ket ti panagtungpal ti panagtitipon ti pagilian. Isu ket
nabileg a nagaramid kadagiti kabilegan ti gubat, a mairaman ti panagibalud ken
pannakataktak nga awan ti tribunal kadagiti ginasut a nasuspetsa ti isisina. Isu
ti nagipawil kadagiti Britaniko ti pammigbig iti Konpederasion babaen ti kalaing
na ti panagtengngel ti Trent a pagbiangan idi kinaudian ti 1861. Isu ti
nagsayasay ti Waragawag ti Panakawayawayaan idi 1863 ken nagipatalged ti
pankairuar ti Maikasangapulo ket tallo nga enmienda ti Batay-linteg iti Estados
Unidos, daytoy ket isu ti panakaikkat ti pannakaadipen.



https://ilo.wikipedia.org/wiki/Uruguay

Ti Uruguay opisial a ti Republika Oriental ti Uruguay wenno ti Akin-daya a
Republika ti Uruguay wenno ti Daya a Republika ti Uruguay (Karayan) (Espaniol:
República Oriental del Uruguay, panangibalikas: [reˈpuβlika oɾjenˈtal del
uɾuˈɣwaj]), ket pagilian idiay abagatan daya a rehion ti Abagatan nga Amerika.
Daytoy ket ineddengan babaen ti Arhentina iti laud ken ti Brasil iti amianan ken
daya, ken ti Taaw Atlantiko titi abagatn ken abagatan a daya. Ti Uruguay ket
pagtaengan dagiti 3.3 a riwriw a tattao, a kadagitoy ket 1.8 a riwriw ti
agtataeng iti metropolitano a lugar iti kapitoliona ken kadakkelan a siudad, ti
Montevideo. Daytoy ket addaan iti kalawa iti agarup a 176,000 kuadrado kilometro
(68,000 sq mi), ti Uruguay ket heograpiko nga isu ti maikadua a kabassitan a
pagilian idiay Abagatan nga Amerika kalpasan ti Surinam.

Ti Uruguay ket nagtultuloy a saan unay a natagtagitao anginggana ti
pannakaipatakder ti Colonia del Sacramento, ti maysa kadagiti kaduogan a
Europeano a pagtaengan iti pagilian, babaen dagidi Portuges idi 1680. Ti
Montevideo ket napundar id a kas maysa a militar a pagsammakedan babaen dagidi
Kastila idi nasap a a maika-18 a siglo, ken nagipakpakita kadagiti naisalsalisal
a panagtunton iti rehion. Ti Uruguay ket nagun-odna ti pannakawayawaya idi
baetan ti 1811 ken 1828, kalpasan ti uppat nga aldaw a panagririri iti Espania,
Portugal, Arhentina ken Brasil. Daytoy ket nagtultuloy a suheto ti ganganaet nga
impluensia ken panagbibiang kadagiti panawen ti maika-19 a siglo, ken ti militar
ket addaan iti agsublisubli a papel kadagiti lokal a politika aginggana idi
maika-20 a siglo. Ti moderno nga Uruguay ket demokratiko a batay-linteg a
republika, nga adaan iti presidente nga agserbi a kas daulo ti estado ken daulo
ti gobierno. Daytoy ket kankanayon a mairanggo a kas maysa kadagiti kaaduan a
napadur-as ken kabaknanagan a pagilian iti Latin nga Amerika.

Midia a mainaig iti Uruguay iti Wikimedia Commons Pakaammo ti panagbiahe idiay
Uruguay manipud iti Wikivoyage (Ingles)



https://ilo.wikipedia.org/wiki/Silaba

Ti silaba ket maysa a paset iti organisasion para iti panagsisinnaruno dagiti
uni iti bitla. Kas pagarigan, ti balikas a danúm ket buklen ket buklen dagti dua
a silaba: da ken úm. Ti silaba ket kadawyan a naaramid iti maysa a nukleus ti
silaba (kadawyan a maysa a bokal) nga adda iti pangpilian a rugi ken dagiti
kanungpalannga igid (kadawyan a dagiti konsonante).

Dagiti silaba ket kanayon a naipanpanunotan a ti ponolohiko a "panagaramid"
kadagiti balikas. Makaimpluensiada kadagiti ritmiko iti maysa a pagsasao, its
prosodia, ti poetiko a metrona ket dagiti tabas ti bayatna.

Ti silabiko a panagsurat ket nagrugi kadagiti ginasut a tawen ti kasakbayan
kadagiti immuna a letra. Dagiti kasapaan a nairehistro a silaba ket adda
kadagiti tableta a naisurat iti agarup a 2800 BC idiay Sumeriano a siudad iti
Ur. Daytoy a panagsinnukat manipud kadagiti piktograma kadagiti silaba ket
tinawtawagan idin a ti "kapangrunaan a panagpasayaat iti pakasaritaan ti
panagsurat".

Ti balikas a mangbukel iti maymaysa a silaba (a kas iti dua) ket tinawtawagan
iti monosilaba (ken nakunkuna a monosilabiko). Dagiti maipada a termino ket
mairaman ti disilaba (ken disilabiko) para iti balikas nga adda dagiti dua a
silaba; trisilaba (ken trisilabiko) para kadagiti balikas nga adda dagiti tallo
a silaba; ken polisilaba (ken polisilabiko), a mangitudo iti balikas nga adda
dagiti ad-adu ngem tallo a silaba wenno ti aniaman a balikas nga adda iti ad-adu
ngem maysa a silaba.



https://ilo.wikipedia.org/wiki/Sasao_nga_Indo-Europeano

Ti sasao nga Indo-Europeano ket isu dagiti pamilia (wenno pilo) dagiti ginasut a
mainaig kadagiti pagsasao ken dialekto. Adda dagiti agarup a 439 a pagsasao ken
dagiti dialekto, segun ti 2009 a karkulo ti Ethnologue, agarup a kagudua (221)
ket tagikua ti apo a sanga ti Indo-Aryan. Daytoy ket mangiraman kadagiti
nangruna nga agdma a sasao iti Europa, ti banak ti Irani, ken ti Indiano a
Subkontinente, ken adu pay daytoy idi iti taga-ugma nga Anatolia. Daytoy ket
addaan kadagiti napasingkedan a pannakaisurat a naiparangen manipud idi Panawen
ti Bronse iti porma iti Sassao nga Anatolia ken Miseniko a Griego, ti pamilia ti
Indo-Europo ket kaaduan iti pagobraan ti naipakasaritaan a lingguistika ken
agtagikua ti maiakdu a kapautan a nairehistro a pakasaritaan, kalpasan laeng ti
pamilia ti Apro-Asiatiko.

Ti sasao nga Indo-Europeano ket insasao babaen dagiti gangani a 3 bilion a
patneng nga agsasao, ti kaaduan a bilang kadagiti ania man a mabigbig a pamilia
ti pagsasao. Kadagiti 20 a pagsasao a kaaduan ti bilang kadagiti patneng a
mangisasao segun ti SIL Ethnologue, 12 kadagitoy ket Indo-Europeano: ti
Espaniol, Ingles, Hindi, Portuges, Bengali, Ruso, Aleman, Lahnda, Marati,
Pranses, Urdu, ken Italiano, dagitoy ket pakainayonanna para iti sumurok a 1.7 a
bilion a patneng a mangisasao. Adda met dagiti sabali a naisuppiatan a singasing
a mangisilpo ti Indo-Europeano kadagiti sabali a nangruna a pamilia ti pagsasao.



https://ilo.wikipedia.org/wiki/Riyadh

Ti Riyadh (panangibalikas /ɹɨˈjɑːd/; Arabiko: الرياض‎ naisuratan a Ar Riyāḍ
panangibalikas [ʔɑrːiˈjɑːdˤ], Ilokano: Dagiti Hardin) ket isu ti kapitoliona ken
kadakkelan a siudad iti Saudi Arabia. Isu pay daytoy ti kapitolio iti Probinsia
ti Riyadh, ken naikameng daytoy kadagiti pakasaritaan a rehion iti Najd ken
Al-Yamama. Naisanglad daytoy iti tengnga iti Peninsula Arabiano iti maysa a
dakkel nga altiplano, ken pagnaedan daytoy dagiti 5,254,560 a tattao, ken ti
urbano a sentro iti rehion nga addaan iti populasion iti aganay a 7 riwriw a
tattao. Ti siudad ket nabingbingay kadagiti 15 a distrito ti munisipio, a
tinartaripato babaen ti Munisipalidad ti Riyadh nga indauluan babaen ti mayor
iti Riyadh, ken ti Panagrangrang-ay a Turay ti Riyadh, nga indauluan babaen ti
Gobernador iti Probinsia ti Riyadh, ni Prinsipe Sattam bin Abdulaziz. Ti agdama
a mayor iti Riyadh ket ni Abdul Aziz ibn Ayyaf Al-Miqrin ken isu ket naidutok
idi 1998. Ti Riyadh ket addaan iti unibersidad para kadagiti babbbai ken daytoy
ket ti kadakelan iti lubong, ti Unibersidad ti Prinsesa Nora bint Abdulrahman.



https://ilo.wikipedia.org/wiki/Puso

Ti puso ket lungog a piskel nga agbomba iti dara kadagiti amin a basiha ti dara
babaen ti maul-ulit, a ritmiko a panagkaretket. Daytoy ket mabirukan kadagiti
amin nga ayup nga adda iti maysa a sistema ti panagbalikuskos (a mairaman amin
nga bertabrata).

Ti termino a kardiako (a kas iti kardiolohia) a ti kaibuksilanna ket "mainaig
iti puso" ken nagtaud manipud ti Griego καρδιά, kardia, para iti "puso".

Ti puso ti bertabrata ket naipangpangruna a buklen iti kardiako a piskel ken
dagiti mangikapet a kulanit. Ti kardiako a piskel ket ti maysa nga inboluntario
nga estriado a kulanit ti piskel a mabirukan laeng iti daytoy nga organo ken
akinrebbeng para iti abilidad ti puso nga agbomba iti dara.

Ti napipia a puso ti tao, ket agpitikpitik iti 72 a pitik iti tunggal maysa a
minuto, daytoy ket agpitik iti agarup a 2.5 billon a beses iti las-ud ti
pakatengngaan iti 66 a tawen ti panagbiag. Daytoy ket agdagsen iti agarup a 250
iti 300 gramo (9 iti 11 oz) iti babbai ken 300 iti 350 gramo (11 iti 12 oz) iti
lallaki.



https://ilo.wikipedia.org/wiki/Politika

Ti Politika (manipud ti Griego πολιτικός, politikos "iti, para iti, wenno
maipanggep kadagiti umili") ket maysa a proseso babaen dagiti grupo ti tattao ti
panagaramid ti pangngeddeng para kadagiti grupo. Uray no sapasap a maidakdakamat
wenno mainanaig kadagiti gobierno ti politika ken mapalpaliiw met iti amin a
panagnanaig dagiti gunglo ti tattao a pakairamanan ti korporasion, akademia, ken
dagiti relihioso a paset ti kagimongan. Daytoy ket nabuklan iti "sosial a
pannakibiang a mairaman ti turay wenno bileg" ken agiturturong para iti
regulasion iti publiko a pannakibiang iti kaunegan ti politikal a paset, ken
dagiti pamay-an ken pamuspusan a maus-usar a pagannurotan ken panangidangep ti
annuroten.

Ti balikas a politika ket nagtaud iti Griego a balikas a Πολιτικά (politika), a
naimodelo ti "dagiti pannakibiang iti siudad" ni Aristotle, ti nagan ti librona
iti panagturay ken dagiti gobierno, a naipatarus iti Ingles idi maika-15 a siglo
a kas naisurat ti Latin a "Polettiques". Daytoy ket nagbalin a "politika" iti
Tengnga nga Ingles s. 1520. Ti sao a politik ket immuna a napasingkedan iti
Ingles idi 1430 ken naggapu daytoy manipud ti Tengnga a Pranses a politique, a
nagtaud iti Latin a politicus, nga isu daytoy a pannakaisurat ti Latin iti
Griego a πολιτικός (politikos), a kayatna a sawen ket "iti, para iti, wenno
maipanggep kadagiti umili", "sibil", "sibiko", "tagikua ti estado", a manipud
iti πολίτης (polites), "umili" ken dayta ket manipud ti that πόλις (polis),
"siudad".



https://ilo.wikipedia.org/wiki/Plasma_(pisika)

Ti plasma (manipud ti Griego ti πλάσμα, "ti aniaman a naporma") ket maysa
kadagiti uppat a kammasapulan a kasasaad ti banag (dagiti dadduma ket ti
natangken, likido, ken alingasaw). Ti panangpapudot ti alingasaw ket mabalin a
maionisado dagiti bukodna amolekula wenno dagiti atomo (panagpabassit wenno
panagpaadu ti bilang dagiti elektron kaniada), isunga ti panangibalin daytoy iti
plasma, nga aglaon kadagiti nakarga a partikula: dagiti positibo nga ion ken
dagit negatibo nga elektron wenno ion. Ti ionisasion ket mabalin a madurogan
babaen ti dadduma pay a pamay-an, kasla iti napigsa nga elektromagnetiko a lugar
nga ipakat babaen ti agipataud ti laser wenno microwave, ken kuyogan daytoy
babaen ti panangisina kadagiti piansa ti molekula, no adda. Ti plasma ket
mabalin pay a mapartuat babaen ti panangipakat iti maysa nga eletriko a lugar
iti alingasaw, a tipakaipakatan a proseso ket ti diskarga ni Townsend.

Ti kaadda ti bassit a bilang dagiti agaw-awit ti karga ket mangaramid ti plasma
a konduktibo iti elektriko tapno napigsa a mangsunbat kadagiti elektromagnetiko
a lugar. Isunga ti plasma ket addaan kadagiti tagikua a saan a kapadpada dagiti
natangken, likido, wenno dagiti alingasaw ken naikedkedeng a naisangsangayan a
kasasaad ti banag. Kasla ti alingasaw, ti plasma ket awanan ti depinitbo a sukog
wenno depenitibo a tomo malaksidno daytoy ket maikabiliti maysa paglaonan; saan
a kasla ti alingasaw, babaen ti impluensia ti magnetiko a lugar, daytoy ket
mabalin a mangporma kadagiti estruktura a kas dagiti pilamento, dagiti silnag,
ken dagiti doble a tuon. Adda dagiti kadawyan aplasma ket mabirukan kadagiti
bituen ken dagiti senial ti neon. Iti law-ang, ti plasma ket isu ti kaaduan a
kasasaad ti banag para iti kadawyan a banag, a kaaduan kadagitoy ket narasay a
intergalaktiko a plasma (a nangruna ti intracluster medium) ken dagiti bituen.
Kaaduan kadagiti pannakaawat kadagiti plasma ket nagtaud iti panagsukisok iti
natengngel a nuklear a panaglunag ken bileg ti panaglunag, a ti pisika ti plasma
ket mangited kadagiti sientipiko a batayan.



https://ilo.wikipedia.org/wiki/Pantar_ti_baybay

Ti pantar ti baybay wenno lessaad ti baybay datum a mangirepresenta ti natimbeng
a katayag ti rabaw ti taaw (kasla ti tengnga a puntos a nagbaetan ti medio a
nangato nga atab ken ti medio a nababa nga atab); naus-usar daytoy a kas ti
alagaden iti panangipagarup ti kangato ti daga. Ti pantar ti baybay ket addan
pay ti nangruna a papel iti panaglayag iti baybay a kas ti grapika ti datum ken
abiasion, a ti presion ti alagaden a pantar ti baybay ket inus-usar a kas ti
panagrukod a datum iti altitud kadagiti lessaad ti panagpatayab. Ti panagduktal
kadagiti napaut tu terminona a panagdumaduma iti medio a pantar ti baybay ket
makasapul ti naannada panagrukod ngem maikated ti pakaammo iti panagbalbaliw ti
klima. Ti pantar ti baybay ket mangsungbat kadagiti nadumaduma nga impluensia
ket kaaduan a nagdumaduma kadagiti napalabas a heoliko a panawen. Iti agdama, ti
pantar ti baybay ket ngumatngaton, a dagiti sientista ket nangidakamat a kas
ebidensia a mangsuporta ti panirigan a ti pumudpudoten ti sistema ti klima.



https://ilo.wikipedia.org/wiki/Panaglalam-ek

Ti panaglalam-ek ket isu ti kalamiisan a tiempo iti tawen kadagiti polar a klima
ken ti dagiti temperado a klima, ken nagbaetan daytoy ti otonio ken primabera.
Ti panaglalam-ek ket patauden gapu ti adayo a pannakaiturong ti pagtayyekan ti
Daga iti hemisperio manipud ti Init. Dagiti nadumaduma a kultura ket
mangipalawagda kadagiti nadumaduma a petsa a kas ti rugi ti panaglalam-ek, ken
adda met dagiti dadduma nga agusar iti panangipalawag a naibatay iti klima. No
panaglalam-eken iti Akin-amianan a hemisperio kalgaw met iti Akin-abagatan a
hemisperio, ken no baliktaden. Kadagiti adu a rehion, ti panaglalam-ek ket
mainaig iti niebe ken dagiti agyelo a temperatura. Ti momento ti solstisio ti
panaglalam-ek ket no ti kangato ti init a mainaig iti Amianan (wenno Abagatan)
nga Ungto ket kaaduanna iti negatibo a pateg daytoy ket no ti init ket addaan
iti kaadaywan iti baba ti horisonte a kas marukod manipud ti ungto). Dagiti
petsa ti kasapaan nga ilelennek ken kabayagan nga ileleggak ti init iti ruar
dagiti rehion ti polar ket agigiddiatda manipud ti petsa ti solstisio ti
panaglalam-ek, nupay kasta, ken dagitoy ket agdepdepende iti latitud, gapu ti
pagiddiatan iti solar nga aldaw kadagiti amin a paset ti tawen a patauden babaen
ti immitlog a panagtayyek ti Daga.



https://ilo.wikipedia.org/wiki/Palestina

Ti Palestina (Griego: Παλαιστίνη, Palaistinē; Latin: Palaestina; Hebreo: פלשתינה
Palestina; Arabiko: فلسطين‎ Filasṭīn, Falasṭīn, Filisṭīn) ket maysa a taripnong
a nagan, ken dadduma pay, a maus-usar a panagipalpalawag ti heograpiko a rehion
a nagbaetan ti Baybay Mediterraneo ken ti Karayan Hordan, ken dagiti sabsabali
pay a kaarrubaan na a dagdaga. Daytoy a rehion ket naamamuan pay a kas ti Daga
iti Israel (Hebreo: ארץ־ישראל Eretz-Yisra'el), ti Nasantoan a Daga ken ti
Akin-abagatan a Levant, ken napakasaritaan a naamammuan kadagiti sabsabali a
nagnagan a mairaman ti Canaan, Zion, Siria Palestina, Akin-abagatan a Siria,
Jund Filastin ken Outremer.

Dagiti nagbeddengan iti daytoy a rehion ket nagbalbaliw kadagiti napalabas a
pakasaritaan, ken immuna a naipalpalawag iti moderno a panawen babaen ti Tulagan
a Pranko-Britaniko a nagbeddengan (1920) ken ti Transjordan a sinurat
amangipalgip iti 16 Septiembre 1922, idi agdama ti Britaniko a Bilin para iti
Palestina. Tatta nga aldaw, daytoy a rehion ket buklenna ti pagilian iti Israel
ken ti Dagiti teritorio ti Palestinia.

Ti Palestina ket itudona pay ti Estado iti Palestina a, manipud ti
Panakairangarang iti Panakawaya ti Palestinia idi 1988, ket itudona ti maysa nga
estado idiay teritorio ti Palestinia iti 22% iti "hpakasaritaan a Palestina".
Tie Estado iti Palestina ket mabigbigan tatta nga aldaw babaen ti agarup a dua a
pagkatlo dagiti pagilian ti lubong, nupay daytoy a kasasaad ket saan a
mabigbigan babaen ti Nagkaykaysa a Pagpagilian, Israel ken dagiti kangrunaan a
Lumaud a pagilian a kas ti Estados Unidos.



https://ilo.wikipedia.org/wiki/Pagsasao_nga_Indones

Ti Indones (Bahasa Indonesia) ket isu ti opisial a pagsasao iti Indonesia.
Daytoy ket maysa a naiyalagad a rehistrar iti Malaka a dialekto iti Malayo,
maysa nga Austronesio a pagsasao a naus-usaren idi a kas maysa a lingua franca
iti purpuro ti Indonesia kadagiti napalabas a sig-siglo.

Ti Indonesia ket isu ti maikapat a kapusekan ti populasion a pagilian iti
lubong. Iti daytoy a dakkel a populasionna, ti bilang dagiti tattao a nalaing
nga agsao iti Indones ket agbalbalinen a makaabot ti agarup a 100%, nga
agpabalin iti Indones, ken ti Malayo, a maysa kadagiti kaaduan a maisasao a
pagsasao iti lubong.

Kaaduan kadagiti Indones, malaksid ti panagsasao iti nailian a pagsasao, ket
kadawyanda a nalaing nga agsao iti sabali pay a rehional a pagsaso (kas
pagarigan ket mairaman ti Habanes, Minangkabau ken Sundanes) a dagitoy ket
kadawyan a maus-usar kadagiti balbalay ken iti kaunegan dagiti komunidad.
Kaaduan kadagiti pormal nga edukasion, ken kaasitgan amin dagiti nailian a midia
ken dagiti sabsabali a kita ti pannakisarita, ket nakababalin nga inus-usar ti
Indones. Idiay Daya a Timor, nga isu daytoy idi ket maysa a probinsia ti
Indonesia manipud idi 1975 aginggana idi 1999, ti Indones ket isu ti mabigbigan
babaen ti batay-linteg a kas maysa kadagiti dua a pagsasao ti panagobra (ti
sabali pay ket ti Ingles), a kudua dagiti opisial a pagsasao iti Tetum ken
Portuges.

Ti Indones a nagan para iti daytoy a pagsasao ket Bahasa Indonesia (literal a
"ti pagsasao iti Indonesia"). Daytoy a sao ket sagpaminsan a mabirukan pay iti
naisuratan wenno naisasao nga Ingles. Ti pay maipatinayon, daytoy a pagsasao ket
sagpaminsan pay a makunkuna a kas "Bahasa" babaen dagiti agsasao iti Ingles,
ngem daytoy ket kayatna a sawen laeng ket "pagsasao" ken isu ngarud a saanna a
teknikal a mainaganan ti pagsasao nga Indones.

Idi 2010, ti Indones ket addaan kadagiti 42.8 a riwriw a patneng nga agsasao,
ken 154.9 a riwriw a nangisasao a kas maikadua a pagsasao, a nagisasao daytoy a
maikuyog dagiti lokal a nakaiyanakada a dila, ka mangited daytoy iti dagup a
bilang dagiti agsasao idiay Indonesia iti 197.7 a riwriw. Daytoy ket kadawyan a
kas umuna a pagsasao kadagiti urbano a lugar, ken kas maikadua a pagsasao babaen
dagiti agtataeng kadagiti adu pay nga away a parte ti Indonesia.



https://ilo.wikipedia.org/wiki/Pagsasao_nga_Armenio

Ti Pagsasao nga Armenio (հայերէն iti TAO wenno հայերեն iti RAO, Panangibalikas
nga Armenio: [hɑjɛˈɾɛn]—hayeren) ket maysa nga Indo-Europeano a pagsasao a
maisasao babaen dagiti tattao nga Armenio. Daytoy ket opisial a pagsasao iti
Republika iti Armenia ken iti rehion pay iti Nagorno-Karabakh. Adu pay ti
mangisasao daytoy a pagsasao babaen dagiti komunidad nga Armenio idiay Armenio a
diaspora. Daytoy ket adda ti bukodna a naisuratan, ti Armenio nga abesedario,
ken daytoy ket ipammategan dagiti linguista para iti bukodna a naisangsangayan a
ponolohiko a panagrangrang-ay iti kaunegan ti Indo-Europeano.

Dagiti linguista ket idasigda ti Armenio a kas maysa a nawaya a sanga iti
Indo-Europeano a pamilia ti pagsasao. Ti Armenio ket makibingbingay kadagiti
nadumaduma a kangrunaan a panagpabaro iti Griego, ken adda dagiti linguista a
mangigrupo dagitoy dua a pagsasao iti Prigio ken ti Indo-Irani a pamilia iti
nagatngato nga agpang ti subgrupo iti Indo-Europeano a daytoy ket naipalpalawag
babaen ti naibingay a panagpabaro a kas nayonan. Kadagiti kinaudi, adu dagiti
dadduma a nagipaltiing ti maysa a Balkan a panakaigrupo a mairaman ti Griego,
Armenio, Prigio ken Albanés.

Ti Armenio ket adda ti atiddog a pakasaritaan, nga adda ti maikalima a siglo a
panakaipatarus ti Biblia ken daytoy ti kadaanan a nabati a testo. Ti
bokabulariona kaaduan a naimpluensian babaen dagiti Lumaud a Tengnga nga Irani,
a naisangsangayan ti Parto, ken ti basbassit a kadakkel babaen ti Griego, Latin,
Daan a Pranses, Persiano, ken Arábiko ken dagiti nadumaduma pay a pagsasao
kadagiti naplabas a pakasaritaanna. Adda dagiti dua a naipaalagadan a moderno a
literario a porma, Dumaya nga Armenio ken Lumaud nga Armenio, a dagitoy ket
agsinnaranay a maawatan. Ti naisabsabali ken gangani nga awanen a Pagsasao a
Lomavren ket maysa a a dialekto a naimpluensian ti Romani nga adda ti Armenio a
gramatika ken ti kaaduan a naala ti Romani a bokabulario, a mairan dagiti Romani
a numero.



https://ilo.wikipedia.org/wiki/Pagsasao_a_Persiano

Ti Persiano (فارسی, IPA: [fɒːɾˈsiː]) ket maysa nga Irani a pagsasao iti uneg ti
Indo-Irani a sanga iti pagsasao nga Indo-Europeano. Naipangpangruna daytoy a
maisasao idiay Iran, Apganistan, Tajikistan ken dagiti pagilian a
naipakasaritaan babaen ti Persiano nga impluensia. Ti pagsasao a Persiano ket
naidasig a panagtultuloy iti Tengnga a Persiano, ti opisial a relihioso ken
literario a pagsasao iti Sasanida a Persia, a daytoy met ket panagtultuloy iti
Daan a Persiano, ti pagsasao iti Persiano nga Imperio iti Akemenida a panawen.
Ti Persiano ket maysa a plurisentriko a pagsasao ken dagiti gramatikona ket
kapadpada kadagiti adu a kontemporario a pagsasao ti Europa.Natawtawagan daytoy
iti Persiano ket gapu iti taudanna manipud ti kapitolio ti Akamenida nga
imperio, ti Persis (Fars wenno Pars) isu a nakaalaan ti nagan a Persiano (Farsi
wenno Parsi).

Adda dagiti agarup a 110a riwriw nga agsasao iti Persiano iti sangalubongan, a
ti pagsasao ket addaan iti opisial a kasasaad idiay Iran, Apganistan ken
Tajikistan. Para kadagiti napalabas a siglo ti Persiano ket prestihion a
kultural a pagsasao kadagiti sabali a rehion iti Akinlaud nga Asia, Sentral nga
Asia, ken Abagatan nga Asia babaen dagiti nadumaduma nga imperio a naibatay
kadagita a rehion.

Ti Persiano ket addaan iti adu nga (kangrunaan iti leksikon) impluensia kadagiti
kaarruba a pagsasao, a naisangayan ti Sasao a Turko idiay Sentral nga Asia, ti
Kaukaso, ken Anatolia, dagiti kaaruba nga Irani a pagsasao, ken ti pay Armenio,
ken Sasao nga Indo-Aryan, a naipangpangruna ti Urdu. Daytoy ketnakaited pay ti
impluensia iti Arabiko, a naisangayan ti Bahrani nga Arabiko, bayat a
nagbulbulod met ti bokabulario manipud iti daytoy kalpasan ti Muslim a
panagrukma ti Persia.

Daytoy ket addaan iti atiddog a pakasaritaan iti literatura iti porma iti
Tengnga a Persiano sakbay ti Islam, ti Persiano ket isu idi ti immuna a rimmuar
a pagsasao ti sibilisasion ti Muslim babaen ti monopolia ti Arabiko iti
panagsurat, ken ti panagsurat iti daniw iti Persiano ket naipundar a kas
tradison ti korte kadagiti adu nga akindaya a korte. Dagiti naindayegan nga obra
ti Persiano a literatura ket ti Shahnameh ni Ferdowsi, dagiti obra ni Rumi,
Rubaiyat ni Omar Khayyam, Divan ni Hafiz ken dagiti daniw ni Saadi.



https://ilo.wikipedia.org/wiki/Neil_Armstrong

Ni Neil Alden Armstrong (Agosto 5, 1930 – Agosto 25, 2012) ket maysa idi nga
Amerikano nga astronauta ken ti immuna a tao a nagdappat idiay Bulan. Isu ket
maysa pay a aeroespasial nga inheniero, abiador ti marina, agsubsubok a piloto,
ken propesor ti unibersidad. Sakbay a nagbalin nga astronauta, ni Armstrong ket
mays aidi a opisial iti Marina ti Estados Unidos ken nagserbi idiay Koreano a
Gubat. Kalpasan ti gubat, isu ket nagun-odna ti basilerato a degrado idiay
Unibersidad ti Purdue ken nagserbi a kas maysa nga agsubsubok a piloto idiay
Estasion ti Napardas Unay a Panagpatayab ti Komite ti Nailian nga Agbalbalakad
para iti Aeronautika, a tattan ket naamammoan a kas ti Dryden a Sentro ti
Panagsukimat ti Panagpatayab, nga idiay ket nakarehistro kadagiti sumurok a 900
a panagpatpatayab. Kalpasan daytoy isu ket nagturpos pay kadagiti panagad-adalna
idiay Unibersidad ti Akin-abagatan a California.

Midia a mainaig kenni Neil Armstrong iti Wikimedia Commons Dagiti inadaw a sasao
a mainaig kenni Neil Armstrong iti Wikiquote (Ingles)



https://ilo.wikipedia.org/wiki/Naturay_nga_estado

Ti naturay nga estado ket isu ti politikal a gunglo nga addaan iti naitengngaan
a gobierno nga adda ti kangatuan a nawaya a katurayan iti maysa a heograpiko a
lugar. Daytoy ket addaani ti agnanayon a populasion, maysa a gobierno, ken ti
pannakabael a sumrek kadagiti pannakibiang kadagiti dadduma a naturay nga
estado. Daytoy ket kadawyan pay a maaw-awatan a daytoy ket maysa nga estado a
saan nga agkamkammatalek iti wenno suheto ti ania man a bileg wenno estado. Ti
kaada wenno pannapapukaw ti maysa nga estado ket maysa a saludsod iti kinapudno.
Bayat a segun ti nairangarang a teoria ti pannakabigbig ti estado ket mabalin a
rumsua nga awan ti pannakabigbigan babaen dagiti dadduma nga estado, dagiti saan
a nabigbigan nga estado ket kadawyanda a marigatan a mangsapul a mangisanay ti
napno a panagaramid ti tulagan kadagiti bileg ken makibinglay kadagiti
diplomatko a pannakibiang kadagiti sabali a naturay nga estado.

Ti balikas a "pagilian" ket kankanayon a naipangsarsarita nga inus-usar a
mangibagbaga kadagiti naturay nga estado, urayno daytoy ket kaibusilanna, a
kasisigud, iti maysa laeng a heograpiko a rehion, ken dimteng a ti kaibuksilanna
ket nagbalin a naipalawa iti naturay a gobierno a mangtengtengngel ti heograpiko
a rehion.



https://ilo.wikipedia.org/wiki/Litro

Ti litro (dagiti simbolo ti SI iti L wenno l) ket ti saan a SI a yunit ti
sistema ti metriko iti tomo a kapada iti 1 a kubiko desimeto (dm3), 1,000 kubiko
sentimetro (cm3) wenno 1/1,000 kubiko meto. Ti kubiko desimetro (wenno litro)
ket sakupenna ti tomo dagiti 10×10×10 a sentimetro (kitaen ti pigura) ken isu a
daytoy ket kapada ti maysa a pagkasangaribo ti kubiko metro.

Ti orihinal a Pranses a sistema ti metriko ket nagusar iti litro a kas ti
batayan a yunit. Ti balikas a litro ket naala manipud ti maysa a nadadaan a
Pranses a yunit, ti litron, a ti nagan ket nagtaud met manipud ti Griego babaen
ti Latin, ken daytoy ket agarup a kapada dagiti 0.831 a litro. Ti litro ket
naus-usar pay kadagiti simmaruno a bersion ti sistema ti metriko ken maawat para
iti panagusar iti SI,urayno saan nga opisial a yunit ti SI—ti SI a yunit ti tomo
ket ti kubiko metro (m3).

Ti maysa a litro iti likido a danum ket addaan iti masa iti gangani nga eksakto
iti maysa a kilogramo, gapu ta ti gramo a naipalawag idi 1795 a kas maysa a
kubiko sentimetro iti danum iti temperatura ti matuntunaw a yelo. Dagiti
simmaruno a panangipalawag manen iti metro ken kilogramo ket kaibuksilanna a ti
pannakainaig ket saanen nga eksakto a pannakaipalawag.



https://ilo.wikipedia.org/wiki/Kontinente

Ti maysa a kontinente ket maysa kadagiti kadakkelan a bagbagi ti kadagaan iti
Lubong. Dagitoy ket kadawyan da a nainaganan babaen ti taripnong nga adadda ngem
ti nainget a pagalagadan, nga addaan dagiti pito a rehion a naipammateg a kas
dagiti kontinente—dagitoy ket ti (manipud ti kadakkelan aginggana ti
kabassitan): Asia, Áprika, Amianan nga Amerika, Abagatan nga Amerika, Antártika,
Europa, ken Australia.

Ti Plata a tektoniko ket isu ti heoliko a panagaramid ken panagadal iti
panaggunay, panagdungpar ken panakabingbingay dagiti kontinente, a makunkuna idi
a kontinental a panaganod.

Dagiti agnaed idiay Britaniko ken Irlanda ket sagpaminsan da a makunkuna ti
Kontinental a Europa, nga daytoy ket, ti kangrunaan a daga ti Europa, a
mailaksid ti Is-isla ti Britaniko, Islandia ken dagiti sabsabali pay nga
is-isla, a kas "ti Kontinente".

Naipagbibinnagbagaan, a dagiti "kontinente ket maawawatan a dagitoy ket
dadakkel, agnanayon, mapagtalken a bagbagi iti daga, nga umno a naisina babaen
ti kaatiddag ti danum." Adu kadagiti pito a kadawyan a mabigbigana kontinente
ket mnainaganan babaen ti timpuyog ket saan a mapagtalken a bagbagai ti dagdaga
a nailasin babaen ti danum. Ti pagalagadan a "dakkel" ket mapan iti arbitrario a
panakaidasig: Ti Greenland, nga addan ti rabaw a kalawa a 2,166,086 kuadrado
kilometro (836,330 sq mi) ket naipammategan a kas iti kadakkelan nga isla iti
lubong, ngem ti Australia, iti 7,617,930 kuadrado kilometro (2,941,300 sq mi)
ket makunkuna a maysa a kontinente. Kasta met, ti umno a pagalagadan nga ti
tunggal maysa ket nasken nga agnaynayon a bagbagi ti dagdaga ket kadawyan a saan
a maipanunutan babaen ti panakairaman iti kontinental a samang ken dagiti
Is-isla a Kataawan, ken sinupiat babaen ti panakaidasi ti Amianan ken Abagatan
nga Amerika a kas dagitoy ket dua a kontinente; ken/wenno ti Eurasia ken Aprika
a kas dagitoy ket dua a kontinente, nga awan ti masna a panakaisina da babaen ti
danum. Daytoy nga anomalia ket madanon na ti patingga no ti agnaynayon a bagbagi
ti dagdaga iti Europa ken ti Asia ket maipammategan a dagitoy ket dua a
kontinente. Dagiti kangrunaan a bagbagi ti dagdag iti lubong ket nasakupan
babaen t imaymaysa, agnanayon a taaw ti lubong,a daytoy ket nabingbingay
kadagiti kangrunaan a komponente iti taaw babaen dagiti kontinente ken sabsabali
a pagalagadan ti heograpiko.



https://ilo.wikipedia.org/wiki/Joseph_Stalin

Ni Joseph Vissarionovich Stalin (Ruso: Иосиф Виссарионович Сталин; naipasngay a
kas ni Iosif Vissarionovich Dzhugashvili, Ruso: Иосиф Виссарионович Джугашвили;
18 Disiembre 1878 – 5 Marso1953) ket isu idi ti Kangatuan a Ministro ti Kappon
ti Sobiet manipud idi 6 Mayo 1941 aginggana idi 5 Marso 1953. Isu ket maysa
kadagiti Bolshevik a rebolusionario a nagibangon ti Oktubre a Rebolusion idiay
Rusia idi 1917 ken kalpasan daytoy ket nagtenggel ti puesto iti Tengnga a Komite
ti Sekretario Heneral iti Partido Komunista iti Kappon ti Sobiet manipud idi
1922 aginggana ti pimmusay idi 1953. Bayat a ti opisina iti Sekretario Heneral
ket opisial idi a mabutbutusan ken saan a naipanunutan a ti kanagatuan a puesto
ti estado ti Sobiet, ni Stalin ket nakapabael a nagusar iti daytoy ti
panagitiponna kadagiti umadadu a kabilegan a tinengtengngelna kalpasan ti
ipupusay ni Vladimir Lenin idi 1924 ken nagininut a nagikkat kadagiti amin a
kasupiatna a grupo iti uneg ti Partido Komunista. Daytoy ket mairaman ni Leon
Trotsky, ti maysa a sosialista a teorista ken ti kangrunaan a kritiko ni Stalin
a dagiti kasapaan a daulo ti Sobiet, nga isu ket naipammagtalaw manipud ti
Kappon ti Sobiet idi 1929. A ni Trotsky ket simbolo idi ti permanente a
rebolusion, ti konsepto ni Stalin iti sosialismo iti maysa a pagilan ti
nagbalina kangrunaan a a pakipatengngaan ti isip kadagiti politiko ti Sobiet.

Idi 1928, ni Stalin ket sinukatanna ti Baro nga Annuroten ti Ekonomia iti
panawen ti 1920 iti maysa a naisentro unay nga agbilbilin nga ekonomia ken
dagiti Lima aTawen a Plano nagirusat ti maysa a paset ti panawen iti napardas a
pangindustrialisasion ken ekonomiko a kolektibisasson iti away. A kas
nagbanagan, ti USSR ket napabalin manipud ti maysa nga agrario a kagimongan iti
maysa a nalatak a bileg ti industria, daytoy ti batayan para iti irurumsuana a
kas ti maikadua a kadakkelan nga ekonomia ti lubong kalapsan ti Maikadua a
Sangalubongan a Gubat. A kas nagbanagan ti napardas nga ekonomiko, sosial ken
dagiti politikal a panagbalbaliw iti Stanilista a panawen, riniwriw kadagiti
tattao ti naipatulod kadagidiay kampo ti napilit a panagobra, ken riniwriw pay
ti naideporta ken naipammagtalaw kadagiti adayo a luglugar iti Kappon ti Sobiet.
Ti rugi nga yaalsa ti paset ti agrikultura ket nagsinga ti panagpataud kadagiti
makmakan iti nasapa a panawen ti 1930 ken nagpawrawad daytoy ti didigra a Bisin
ti Sobiet iti 1932–1933. Idi 1937–38, ti maysa a kampania ti panagsupiat kaditi
naipabasol a kabusor iti Stalinista a turay ket nagpatingga iti Nalatak a
Panagpurga, ti maysa a paset ti panawen iti nawatiwat a panagigawid nga adu
kadagitoy a ginasut a ribribo a tattao ket pinatay, a mairaman dagiti
pannakaibalud dagiti daulo ti Nalabbaga a Buyot iti pannakiramanda kadagiti
gandat a panagikkat ti gobierno ti Sobiet.

Idi Agosto 1939, kalpasan ti panakapaay tipanagibangon ti maysa nga
Anglo-Pranko-Sobiet a Kumaduaan, Ti USSR ni Stalin ket simrek iti maysa a
di-mangriribok a tulag iti Nasi nga Alemania a daytoy ket nagbingbingay kadagiti
bikodda a buklan ti impluensia idiay Dumaya a Europa. Daytoy a tulag ket
pimmalubos ti Kappon ti Sobiet a makaala manen kadagiti sigud a teritoriona iti
Ruso nga Imperio idiay Polonia, Pinlandia, dagiti Baltiko, Bessarabia ken
akin-amianan a Bukovina idi nasapa a paset ti panawen ti Maikadu a a
Sangalubongan a Gubat. Kalpasan ti panaglabsing ti Alemania iti daytoy a tulag
babaen ti panagraut ti Kappon ti Sobiet idi 1941 ken ti panaglukat ti maysa a
Dumaya a Sanguanan, ti Kappon ti Sobiet ket timmipon kadagiti Aliado. Nupay adu
kadagiti nadangran ken natay a tattao ken dagiti napukaw a teritoriona it
panagrugi a paset iti gubat, ti Kappon ti Sobiet ket nakapasardeng ti
panagabanse ti Aksis kadagiti gubat iti Moscow ken Stalingrad. Dimteng a, ti
Nalabbaga a Buyot ket nakapan iti Dumaya a Europa idi 1944–45 ken natiliwna ti
Berlin idi Mayo 1945. Gapu ta adda ti naisangsangayan a papelna iti panagballigi
tdagiti Aliado ti panagsupiat ti Alemania, ti USSR ket rimsua ken nabigbigan a
kas maysa a nalatak a bileg kalpasan ti gubat.

Ni Stalin ket nagidaulo ti Sobiet a delegasion idiay Yalta ken dagiti Potsdam a
Konperensia, nga isu ket nagiladawan ti mapa ti kalpasan ti gubat a Europa. Ti
komunista a tinurayan dagiti kumanigid a gobierno a matalek iti Kappon ti Sobiet
ket nagipatakder idiay Dumaya a Pagkaykaysaan dagiti satelite nga estado a ti
USSR ket sumsumrek ti maysa a yaalsa para ti panagturay ti sangalubongan, a
kakunkuna a ti Nalamiis a Gubat, iti Estado sUnidos ken ti NATO. Idiay Asia, ni
Stalin ket nagibangon ti nasayaat a panakibiang kenni Mao Zedong idiay Tsina ken
Kim Il-sung idiay Amianan a Korea, ken ti Stalin a panawen ti Kappon ti Sobiet
kadagiti nadumaduma a pamay-an ket maysa a modelo para iti baro a naporma a
Republika iti Tsina dagiti Tattao ken Republika iti Korea dagiti Demokratiko a
Tattao.

Isu ket nagturay aginggana iti ipupusayna idi 1953, ni Stalin ket nangidaulo ti
USSR iti paset ti panawen iti kalpasan ti gubat a panagpabaro, a namarkaan
daytoy babaen ti panagturay ti Stalinista nga arkitektura. Ti nagballigi a
panagrang-ay ti [nuklear a programa ti Sobiet]] ket nagpakabael iti daytoy a
pagilian nga agbalin a makiadua a naarmasan ti nuklear a bileg iti lubong. Ti
limbang a programa ti Sobiet ket nairugi a gapu kadagiti gandat a nuklear.
Kadagiti kinaudi a tawenna, ni Stalin ket nangirugi pay kadagiti makunkun a a
Dagiti Nalatak Gandat ti Patakder iti Komunismo ken ti Nalatak a Plano par aiti
Panagbalbaliw iti Masna.

Kalpasan ti ipupusayna, ni Stalin ken ti turayna ket naipato kadagiti nadumaduma
nga okasion, ti kaimudingan kadagitoy ket ti Maika-20 a Kongreso iti Partido
Komunista iti Kappon ti Sobiet idi 1956, a ti simmaruno kenni Stalin a ni Nikita
Khrushchev ket indarumna ti legadona ken nagidaulo kadagiti pamay-an ti
de-Stalinisasion iti Kappon ti Sobiet. Dagiti moderno a kapanunotan kenni Stalin
iti Ruso a Pederasion ket aglaaok, nga adda dagiti makapapunot kaniana a kas
maysa a mangidadanes, ken dagiti dadduma pay ket makitada isuna a kas maysa a
mannakabael a daulo.



https://ilo.wikipedia.org/wiki/Ido

Ti Ido ( /ˈiːdoʊ/) ket maysa a pagsasao a napartuat nga adda iti pagtungpalan
nga agbalin a maysa a sangalubongan a maikadua a pagsasao para kadagiti agsasao
iti nadumaduma linguistiko a pundo. Ti Ido ket naisangayan a naidaremdem a kas
kadawyan a gramatika, ortograpia, ken leksikograpia, ken iti amin ket nalaka a
maadal ken mausar. Iti puot, ti Ido ket naidasig a kas maysa a naisangalen nga
internasional a katakunaynay a pagsasao.

Ti Ido ket napartuat idi 1907 para iti essem a panagreporma ti nasirmata a
pakapawilan iti Esperanto, ti maysa a pagsasao a napartuat para iti isu met
laeng a kapanggepan idi nasapsapa met laeng a 20 a tawen. Ti nagan ti pagsasao
ket nasurotan ti nagtaudanna iti Esperanto a balikas nga ido, a kayatna a saoen
ket "anak", gapu ta datoy a pagsasao ket maysa nga "anak" iti Esperanto.
Kalpasan ti pannakapunganay daytoy, ti Ido nakaala kadagiti suporta manipud
kadagiti sumagmamano a komunidad ti Esperanto, ngem ti sumaganad a kellaat nga
ipupusay idi 1914 iti maysa kadagiti kangrunaan a nangipatakder, a ni Louis
Couturat, naapday ti kalatakanna. Adda dua a rason ti gapuanan daytoy: umuna, ti
irurumsua iti adu a panagsisina gapu kadagiti agsalsalisal a reporma a gandat;
ken maikadua, ti maysa a sapasap a kaawanan ti siaammo iti Ido a kas maysa a
kandidato para iti maysa nga internasional a pagsasao. Dagitoy a tiped ket
nagpakapsot iti daytoy a tignay ken saan a nakaala manen ti pannakadarikmat
aginggana idi bumangon ti internet.

Ti Ido ket agus-usar kadagiti kapadpada a 26 a letra a kas ti Ingles nga
abesedario nga awan dagiti diakritiko. Nakaala kadagiti bokabulariona manipud ti
Pranses, Italiano, Espaniol, Ingles, Aleman, ken Ruso, ken nalaka a maawatan
kadagiti nagadal ti Esperanto.

Adda dagiti adu nga obra iti literatura a naipatarus iti Ido, a mairaman ti Ti
Bassit a Prinsipe ken ti Ebanghelio ni Lukas. Manipud idi 2000, adda ti agarup
nga 100–200 nga agsasao ti Ido iti lubong.



https://ilo.wikipedia.org/wiki/Guam

Ti Guam (i/ˈɡwɑːm/; Chamorro: Guåhån) ket maysa a naurnos, a saan a
nainkorporado a teritorio iti Estados Unidos a mabirukan idiay akinlaud a Taaw
Pasipiko. Maysa daytoy kadagiti lima a teritorio ti Estados Unidos nga addaan
iti naipatakder a paisano a gobierno. Ti Guam ket nailista a kas maysa kadagiti
sangapulo ket innem a Saan a Bukod a Naturayan a Teritorio babaen ti
Naipangpangruna a Komite iti Dekolonisasion iti Nagkaykaysa a Pagpagilian. Ti
kapitolio iti daytoy nga isla ket ti Hagåtña (sigud idi nga Agaña). Ti Guam ket
isu ti kadakelan ken akin-abagatan unay iti Is-isla ti Mariana.

Dagiti Chamorro, dagiti patneng a tattao ti Guam, ket immunada tinaengan ti isla
idi agarup a 4,000 a tawtawen. Daytoy nga isla ket addan ti atiddog a
pakasaritaan iti Europeano a kolonialismo. Nadutokan babaen ni Ferdinand
Magellan idi agdama ti panagbanbaniaga dagiti Kastila idi Marso 6, 1521, ti
immuna a kolonia ket naipatakder idi 1668 babaen ti Espania idi isasangpet
dagiti agtalinaed a mairaman ni Padre San Vitores, maysa a Katoliko a misionero.
Iti adadu ngen dua a siglo, ti Guam ket maysa a nangruna a pagsardengan para
kadagiti Espaniol a Galeon ti Galeon a tinawen a nagbalballasiw iti Pasipiko.
Daytoy nga isla ket tinengngel babaen ti Espania aginggana idi 1898, nga idi
daytoy ket naisuko iti Estados Unidos idi panawen ti Gubat ti Espaniol-Amerikano
ken ti kalpasan daytoy ket naited a kas paset iti Tulag ti Paris.

Kas ti kadakkelan nga isla idiay Mikronesia ken ti maymaysa laeng a tinengngel
ti Estados Unidos nga isla iti dayta a rehion sakbay ti Maikadua a Sangalubongan
a Gubat, ti Guam ket tiniliw ti Hapon idi Disiembre 8, 1941, kadagiti oras
kalpasan ti panagbomba ti Pearl Harbor, ken nasakupan iti dua ken kagudua a
tawtawen.

Iti panawen daytoy a panagsakup, dagiti tattao iti Guam ket suheto kadagito
aramid a mairaman ti tuok, putolan ken rames, ken napilitda nga umampon ti Hapon
a kultura. Ti Guam ket suheto idi ti narungsot a panakilablaban idi natiliw met
laeng ti isla babaen dagiti tropa ti Estados Unidos idi Hulio 21, 1944, ti petsa
a tinawen a napammadayawan a kas ti Wayaan nga Aldaw.

Tatta nga aldaw, ti ekonomia ti Guam ket nasuportaran babaen ti kangrunaan nga
industriana, ti turismo, a naipangpangruna a buklen daytoy kadagiti bisita
manipud iti Hapon. Ti maikadua a pagtaudan ti matgedan ti Guam ket ti Militar ti
Estados Unidos.



https://ilo.wikipedia.org/wiki/Golpo_Persiano

Ti Golpo Persiano ket ti baybay mediteraneo iti Akinlaud nga Asia. Daytoy ket
maysa a pagpaatiddog ti Taaw Indiano (Golpo ti Oman) babaen ti Lingsat ti
Hormuz, daytoy ket mabirukan iti pagbaetan ti Iran iti amianan a daya ken ti
Peninsula Arabiano iti abagatan a laud. Ti delta ti karayan ti Shatt al-Arab ket
mangporma ti northwest shoreline.

Ti Golpo Persiano ket paggugubatan idi ti Gubat ti Iran-Irak ti 1980–1988 , nga
iti tunggal maysa a nagir ket naraut kadagiti barko ti lana. Daytoy ket
nainaganan iti Gubat ti Golpo ti 1991, ti kaaduan a naibatay ti tangatang ken
daga a suppiat a sinaruno ti largely panagraut ti Irak iti Kuwait.

Ti golpo ket addaan kadagiti adu a lugar ti pagkalapan, dagiti adu a raw-ang ti
korales, ken adu kadagiti perla ti tirem, ngem ti ekolohiana ket nadadaelen
babaen ti industrilisasion ken dagiti pannakaibuknay ti lana.

Ti bagi ti danum ket historikal ken sangalubongan nga ammo a kas ti "Persian
Gulf". Adda met dagiti Arabo a gobierno a mangibagbaga a kas ti "Arabian Gulf"
wenno "The Gulf", ngem dagitoy a termino ket saan a sangalubongan a mabigbig. Ti
nagan a "Gulf of Iran (Persian Gulf)" ket inus-usar babaen ti Gunglo ti
Internasional a Hidrograpiko.



https://ilo.wikipedia.org/wiki/Gambia

Ti Gambia (i/ˈɡæmbi.ə/), opisial nga Islamiko a Republika ti Gambia wenno
Republika ti Gambia, ket ti pagilian idiay Laud nga Aprika nga intero a
napalikmutan babaen ti Senegal malaksid ti igid ti baybayna iti Taaw Atlantiko
iti akinlaud a patinggana. Daytiy ti kabassitan a pagilian iti nangruna a daga
ti Aprika.

Ti Gambia ket mabirukan iti dua bangir ti Karayan Gambia, ti nakainaganan ti
pagilian, nga agyus babaen ti tengnga ti Gambia ken agayus idiay Taaw Atlantiko.
Ti kalawana ket 10,689 kuadrado kilometro (4,127 sq mi) ken addaan iti
populasion iti 1,882,450 manipud iti senso idi Abril 2013 (probisional). Ti
Banjul ket isu ti kapitoliona, ken dagiti kadakkelan a siudad ket ti Serekunda
ken Brikama.

Makibinningay ti Gambia kadagiti historikal a taudanna kadagiti dadduma nga adu
a pagilian ti Laud nga Aprika iti panagtagilako ti aadipen, ken isu idi ti
kangrunaan a gapu iti pannakaikabil ken pannakaibati ti kolonia idiay Karayan
Gambia, ken immuna daytoy nga inaramid babaen dagiti Potuges, idi las-ud ti
panawen nga ammo idi a kas ti A Gâmbia. Kalpasanna, idi 25 Mayo 1765, Ti Gambia
ket inaramid idi a kas parte ti Imperio a Britaniko idi pormal a nagtakem ti
gobierno, ken nangbangon iti Probinsia ti Senegambia. Idi 1965, Nakagun-od ti
Gambia iti wayawaya babaen ti panangidaulo ni Dawda Jawara, ken nagturay isuna
aginggana idi nagturay ni Yahya Jammeh iti kudeta idi 1994.

Ni Adama Barrow ket nagbalin a ti maikatlo apresidente ti Gambia idi Enero 2017,
kalpasan ti panangatiwna kenni Jammeh iti panagbubutos idi Disembre 2016.
Kinaunaan a saan nga inawat ni Jammeh dagiti resulta, a nagggappuan ti diidgra
ti batay-linteg ken ti pannakibinag ti militar babaen ti Komunidad ti Ekonomia
dagiti Estado ti Laud nga Aprika, ken nagresultaan ti panageksilona.

Ti ekonomia ti Gambia ket kaaduan iti panagtalon, panagkalap, ken naipangpagruna
iti turismo. Idi 2008, agarup a pagkatlo iti populasion ket agbibigda iti baba
ti linia ti kapanglaw iti sangalubongan iti US$1.25 iti tunggal maysa nga aldaw.



https://ilo.wikipedia.org/wiki/Esperanto

Ti  Esperanto (tulong·paammo) ket isu ti kaaduan ti mangisasao a naisangalen nga
internasional a katakunaynay a pagsasao. Ti naganna ket nagtaud manipud ti
Doktoro Esperanto (ti Esperanto ket maipatarus a kas ti 'maysa nga agnamnama'),
ti seudonimo babaen ni L. L. Zamenhof a nangipablaak ti immuna a libro a
nangisalaysay ti Esperanto, ti Unua Libro, idi 1887. Ti panggep ni Zamenhof ket
ti agaramid ti nalaka a maadal ken polikal nga agmangngamangnga a pagsasao a
sagudayan ti panakaumili ken agpatan-ay ti kappia ken sangalubongan a
panaka-awat dagiti nagbaetan ti tattao nga addaan ti sabsabali a rehional
ken/wenno nailian a pagsasao.

Ti karkulo dagiti mangisasao ti Esperanto ket makasakup manipud ti 10,000
aginggana ti 2,000,000 a nasiglat wenno nasayanud a mangisasao, ken dagiti pay
patneng a mangisasao, a daytoy ket dagiti, tatto a nakaadal ti Esperanto manipud
kadagiti nagannak kaniada a kas maysa a bukodda a patneng a pagsasao. Ti
Esperanto ket maisasao kadagiti agarup a 115 a pagpagilian. Daytoy a panag-uar
ket kangrunaan nga adu idiay Europa, Daya nga Asia, ken Abagatan nga Amerika. Ti
immuna a Lubong a Kongreso iti Esperanto ket naurnos idiay Pransia idi 1905.
Manipud idin dagiti kongreso ket naaramid a tinawen kadagiti sabsabali a
pagilian malaksid kadagiti tawtawen nga addaan ti sangalubongan a gubgubat.
Urayno awan pay ti maysa a pagilian a nangampon ti Esperanto a kas opisial a
pagsasao, ti Esperanto ket naipatalked babaen ti Pranses nga Akademia dagiti
Siensia idi 1921 ken ti mabigbigan babaen ti UNESCO idi 1954 (a kalpasan daytoy,
idi 1985, ket naipatalged pay kadagiti kamkamengna nga estado). Idi 2007 ti
Esperanto ket isu idi ti maika-32 a pagsasao a kumappon idiay "Kadawyan a
Europeano a Pagalagadan iti Reperensia para kadagiti pagsasao: Panagadadal,
Panagisursuro, Pammategan (CEFR)". Manipud idi Oktubre 2011, ti Esperanto
Wikipedia ket addaan ti maika-27 a kaaduan ti bilang kadagiti Wikipedia nga
artikulo. Ti Esperanto ket isu ti agdama a pagsasao ti panagisursuro iti
Internasional nga Akademia dagiti Siensia idiay San Marino. Addaan dagiti
pangipapati a ti panagadal ti Esperanto ket baka makaited ti nagatngato a
sapasap a pundasion para iti panagadal ti pagsasao, ken adda dagiti kangrunaan a
pagadalan a mangisursuro daytoy a kas panagisagana para iti panagadal kadagiti
ganganaet a pagsasao.



https://ilo.wikipedia.org/wiki/Elvis_Presley

Ni Elvis Aaron Presleya (Enero 8, 1935 – Agosto 16, 1977) ket maysa idi kadagiti
kadayegan nga Amerikano a kumakanta ti maika-20 a siglo. Maysa a kultural nga
ikono, isu ket nawatiwat a naamammoan babaen ti maymaysa a nagan nga Elvis. Isu
ket kankanayon a maitudtudo a kas ti "Ari ti Rock and Roll" wenno "ti Ari".

Naipasngay idiay Tupelo, Mississippi, ni Presley ket ti pamiliana ket immalis
idiay Memphis, Tennessee idi isu ket agtawen ti 13. Isu ket nangirugi ti
karrerna idiay idi 1954, a nagtrabtrabaho kenni Sam Phillips nga agtagtagikua ti
Sun Records, a nangayat a mangisangpet ti uni ti Aprikano Amerikano a musika
kadagiti nawatwatiwat a dumdumngeg. Dinangdangngayan babaen ti gitarista a ni
Scotty Moore ken basista a ni Bill Black, ni Presley ket isu idi ti kangrunaan a
nangidayeg iti rockabilly, ti napardas ti kumpasna, a naipagunay ti backbeat a
pangtipon ti country kenrhythm and blues. Ti RCA Victor ket ginun-odda ti
kontratana iti maysa a tulag nga inrunos babaen ni Koronel Tom Parker, nga isu
ti nangimato ti daytoy a kumakanta para kadagiti sumurok a dua a dekada. Ti
immuna a RCA nga agmaymaysa ni Presley, "Heartbreak Hotel", ket naipablaak idi
Enero 1956, ket isu idi ti immuna a kadayegan. Isu ket nagbalin a nangiyuna a
pigura iti kabarbaro a nadayeg nga uni ti rock and roll nga adda dagiti serie a
panagparangna titelebison ken dagitiplaka a ngimmato kadagiti listaan. Ti
nasagisik a panagipatarusna kadagiti kanta, ken adu a nagtaud manipud ti
Aprikano Amerikano, ken ti di-mapawilan a panagpabpabuyana nga estilo ket
nagpadayeg kaniana ken kontrobersial. Idi Nobiembre 1956, isu ket nagaramid ti
immuna a pelikulana iti Ayayatennak a Managayat.

Isu ket naala ti panagserbisio ti milisa idi 1958, ni Presley ket nagipan manen
ti karrerna ti tokar kalpasan ti dua a tawen nga adda kadagitoy ti kaballigian
nga obrana a komersio. Isu ket nangidangdanglay bassit ti tokarnupay kasta gapu
ti panangiturong ni Parker, isu ket nagraem idi panawen ti 1960 ti panagaramid
kadagiti Hollywood a pelikula ken dagiti tokar ti pelikula a plaka, a kaaduan
kadagitoy ket saan a nasayaat a nadildillaw. Idi 1968, kalpasan ti panagadayona
ti entablado ti pito a tawen, isu ket nagsubli kadagiti nadama a panagpabpabuya
iti narambakan a espesial a panagsubli ti telebision a nagiturong ti
naipaatiddog a paagtaeng ti panagidangdanglay ti tokar idiay Las Vegas ken
dagiti adu a naganansia a panagbanbaniaga a panagpabuya. Idi 1973 Presley ket
nagaramid ti immuna nagiwaragawag ti panagidanglay ti tokar ti sangalubongan
nbabaen ti satelite, ti Aloha manipud idiay Hawaii, a nabuya babaen dagiti
agarup a 1.5 bilion nga agbuybuya. Ti panagabusona ti naireseta a druga ket
nakaro a nangpaay ti salu-atna, ken nakellaat a pimmusay idi 1977 iti tawen a
42.

Ni Presley ket naikapanunotan akas maysa kadagiti kangrunaan apigura iti
maika-20 a siglo para iti nadayeg a kultura. Isu ket adda ti adu ti aramatna a
boses ken ti nakakaskasdaaw a nawatiwat a panagballigi a bibukbuklan dagiti
nadumaduma a tipo, a mairaman ti country, dagiti pop a balada, ebanghelio, ken
blues. Isu ti kaaduan ti nailaklako nga agmaymaysa nga artista iti pakasaritaan
ti nadayeg a musika. Isu ket nainominado para kadagiti 14 a binglayan ti
Grammys, isu ket nagabak ti tallo, ken nagunggunaan ti Premio Grammy ti
Ginun-odan ti Kabibiag iti tawen a 36. Isu ket naidisso kadagiti nadumaduma a
salas iti pammadayaw ti musika.



https://ilo.wikipedia.org/wiki/Danubio

Ti Danubio (Panangibalikas nga Ingles: /ˈdænjuːb/ DAN-yoob) ket maysa a karayan
idiay Tengnga a Europa, ti maikadua a kaatidogan iti kontinente kalpasan ti
Volga.

Naidasig a kas dalanan a danum ti sangalubongan, daytoy ket mangrugi idiay ili
ti Donaueschingen idiay Nangisit a Kabakiran iti Alemania idiay pagsasabtan ti
karayan Brigach ken Breg. Ti Danubio ket agayuston ti abagatn adaya para iti
2,872 km (1,785 mi), ken lumabas kadagiti uppat a kapitolio ti Tengnga a Europa
sakbay a maibusan idiay Baybay Nangisit babaen ti Danubio Delta idiay Romania
ken Ukrania.

Maysa daytoy idi a napaut a sitatakder a prontiero ti Imperio a Romano, ti
karayan ket labsanna wenno asitganna dagiti pagbeddengan ti sangapulo a
pagilian: Romania (29.0% iti labneng a lugar), Hungaria (11.6%), Serbia (10.2%),
Austria (10.0%), Alemania (7.0%), Eslobakia (5.9%), Bulgaria (5.9%), Kroasia
(4.4%), Ukrania (3.8%), ken Moldovia (1.6%), nga adadau ngen ti aniaman a
karayan. Ti pagayusanna a labneng ket gumay-at pay kadagiti siam.

Ti Danubio ket naamammoan idi ti Latin a kas ti Danubius, Danuvius, Ister, iti
Taga-ugma a Griego a kas ti Ἴστρος (Istros). Ti Dacian/Trasia a nagan idi ket
Τάναις/Donaris/Donaris (akin-ngato a Danubio) ken Istros (akin-baba a Danubio).
Ti Thraco-Prihio a naganidi ket Matoas, "ti mangiyeg iti gasat".

Ti nagan a Dānuvius ket naipagarup a dinawat manipud ti Keltiko a (Galo), wenno
mabalin nga Iraniko. Daytoy ket maysa kadagiti nagan ti karayan a naala manipud
ti maysa a Pagsasao a Proto-Indo-Europeano a balikas ti *dānu, a naipagarupan a
termino para iti "karayan", ngem mabalin pay maysa nga un-unana a panawen a
kosmiko a karayan, ken ti maysa a Vedic a diosen ti karayan (kitaen ti Danu
(Asura)), a mabalin a nanipud ti ramut a *dā "agayus/naapges, napardas,
naranggas, awan disiplina." Dagiti dadduma pay a nagan ti karayan nga adda ti
kapadpadana a etimologo ket mairaman ti Don, Donets, Dnieper ken Dniestr. Ti
Dniepr,(sakbay ti Eslabo Danapir babaen ti Gotiko a historiador a ni Jordanes)
ken ti Dniestr, manipud ti Danapris ken Danastius, ket naipagarupan dagitoy a
nanipud ti Essita Iraniko *Dānu apara "likudan a karayan" ken *Dānu nazdya-
"sanguanan a karayan".

Ti Taga-ugma a Griego nga Istros ket nadawat idi manipud ti Trasia/Dacian a
kayatna a saoen ket "napigsa, naapges", a mainaig ti Sanskrito a iṣiras
"naapges".

Manipud idi Normando a nagrukma iti Inglatera, ti pagsasao nga Inggles ket
nagus-usar ti naala ti Latin a balikas ti Danube. Kadagiti pagsasao ti moderno a
pagilian a pagayusan ti karayan, daytoy ket:



https://ilo.wikipedia.org/wiki/Danaw_Victoria

Ti Danaw Victoria (Nam Lolwe iti Luo) ket maysa kadagiti Nalatak a Danaw ti
Aprika. Ti danaw ket nainaganan kenni Reina Victoria ti Nagkaykaysa a Pagarian,
babaen ni John Hanning Speke, ti immuna a Europeano a nakaduktal ti danaw.

Iti kalawa ti rabaw ti 68,800 kuadrado kilometro (26,600 sq mi), ti Danaw
Victoria ket isu ti kadakkelan a danaw idiay Aprika babaen ti kalawa, ken isu ti
kadakkelan a tropikal a danaw iti lubong. Ti Danaw Victoria ket isu ti maikadua
a kadakkelan a nasadiwa a danum a danaw iti lubong babaen ti kalawa ti rabaw; ti
laeng Danaw Superior idiat Amianan nga Amerika ti dakdakkel. Iti termino ti
tomo, ti Danaw Victoria ket isu ti maikasiam a kadakkelan a kontinental a danaw,
ken aglaon ti danum ti agarup a 2,750 kubiko kilometro (2.2 bilion acre-pié).

Ti Danaw Victoria kaaduam a makaawat ti danumna manipud ti dagus a panagtudo
wenno manipud kadagiti ginasut a babbassit a waig. Ti kadakkelan a waig nga
gayayus iti daytoy a danaw ket ti Karayan Kagera, a naisanglad ti sabanganna
idiay laud nga aplaya ti danaw. Dua akarayan ti pumanaw ti daytoy a danaw, ti
Puraw a Nilo (naamammoan a kas ti "Victoria Nilo" gaputa panawanna ti danaw),
nga agayus idiay Jinja, Uganda idiay amianan nga aplaya ti danaw, ken ti Karayan
Katonga nga agayus idiay Lukaya idiay laud nga aplaya a kumapet ti danaw idiay
Danaw George.

Ti Danaw Victoria ket sakupenna ti ababaw a depresion idiay Aprika ken adda ti
kaadalem ti84 m (276 ft) ken ti natimbeng a kaadalem ti 40 m (130 ft). Ti
pagayusanna a lugar ket sakupenna ti 184,000 a kuadrado kilometro
(71,040 sq mi). Ti danaw ket adda ti aplaya ti 4,828 km (3,000 mi), nga adda
dagiti isla a mangbukel ti 3.7% ti kaatiddogna, ken nabingbingay kadagti tallo a
pagilian: ti Kenya (6% wenno 4,100 km2/1,600 sq mi), ti Uganda (45% wenno
31,000 km2/12,000 sq mi) ken Tanzania (49% wenno 33,700 km2/13,000 sq mi).

Ti Danaw Victoria ket adda, iti las-ud ti heolohiko a pakasaritaannna, ket napan
kadagiti panagbalbaliwna a sumakup ti agdama nga ababawg depresion, babaen
kadagiti mabalin a serie ti adadu a babassit a danaw. Dagiti heolohiko a bugas a
naala idiay lansadna ket mangipakpakita ti Danaw Victoria ket kompleto a
namagaan ti saan a basbassit ngem tallo a beses manipud idi naporma. Dagitoy a
siklo a panagmagmaga ket mabalin a mainanig kadagiti paawen ti yelo, a dagiti
panawen idi ti tudo ket bimasbassit iti sangalubongan. Ti kinaudi a panagmaga ti
Danaw Victoria ket idi 17,300 a tawtawen, ken napunno manen idi agarup a rugi ti
14,700 a tawtawen. No maipapana ti heolohiko, ti Danaw Victoria ket ubing pay
laeng – nga agarup ti 400,000 a tawtawen – ken daytoy ket naporma idi dagiti
agpalpalaud a ayus dagiti karayan ket napennedan babaen ti maysa nga agpangato a
naipalladaw nga naukisan a muton.

Daytoy a heolohiko a pakasaritaan ket nagparawad ti dramatiko a cichlid nga
esesiasion a mangilaslasin ti ekolohiana, ken dagiti pay dadduma a Nalatak a
Danaw ti Aprika, ngem adda dagiti agsuksukisok a mangsuppiat dagitoy, a
mangsuppiata a bayat a ti Danaw ictoria ket adda iti kinaababaw idi baetan
ti18,000 ken 14,000 a tawtawen, ken nagmaga ti ti maminsan iti dayta a las-ud ti
panawen, awan ti ebidensia kadagiti nabatbati nga alog wenno dagiti kalugnakan a
makitkita iti kaunegan ti namagaan a labneng. No adda dagiti kastoy a langa,
mabalin a bassitda laeng idi, ababaw, balibeg, ken/wenno naapgad, ken isunga adu
a maigiddiat manipud ti danaw nga ita nga aldawen ket nakaamponan dagiti
sebbangan.

Ti kaababaw ti Danaw Victoria, dagiti napatinggaan a panagayus ti uneg ti
karayan, ken ti nalawa a rabawna no maipada ti tomona ket makaaramid daytoy a
madanar kadagiti pagbanagan dagiti panagbalbaliw ti klima.

Ti Danaw Victoria ket gangani a nakaalala kadagiti amin a (80%) a danumna
manipud ti dagus a panagtudtudo. Ti natimbengan a panagbawbaw ti danaw ket
baetan ti 2.0 ken 2.2 metro (6.6 ken 7.2 ft) ti tunggal maysa a tawen, gagani a
maninpamindua ti panagtudtudo kadagiti lugar ti igid ti karayan. Idiay Kenya a
Sektor, dagiti kangrunaan amakaimpluensia a karayan ket ti Sio, Nzoia, Yala,
Nyando, Sondu Miriu, Mogusiken ti Migori. No maitiptipon, dagitoy a karayan ket
mangiparawad pay ti adadu a danum iti danaw ngem ti kadakkelan nga agayayus ti
uneg a karayan, ti Kagera, a sumrek iti danaw manipud ti laudt. Ti danaw ket
rummuar nga agayus idiay Puraw a Nilo ken ti Karayan Katonga, a dagitoy dua ket
paset ti akin-ngato a sistema ti karayan ti Nilo.

Ti danaw ket mangipakpakita kadagiti eutropiko a kasasaad. Idi 1990–1991, dagiti
konsetrasion ti oksiheno iti nailalaok a tuon ket nangatngato ngem idi
1960–1961, nga adda ti ganganai nga agtultuloy a nakaro a pannakaipasagepsep
kadagiti rabaw ti danum. Dagiti konsetrasion ti oksiheno kadagiti
[[Hypolimnion|hipolimnetiko a danum] (a kas ti tuoon ti danum nga adda ti sirok
iti termoklina, ket saan nga maiwarwaras, ken kankanayon a nalamiis) ket
nababbaba dagitoy idi 1990–1991 para iti napapaut a paset ti panawen ngem idi
1960–1961, nga adda dagiti pateg iti basbassit ngem 1 mg tunggal maysa a litro
(< 0.4 gr/ku pie) a rumrumsua iti danum nga abababaw ngem 40 metro (130 ft) no
maipada iti abababaaw nga irurumsua ti adadu ngem 50 metro (160 ft) idi 1961.
Dagiti panagbalbaliw ti pannaka-oksiheno ket naikedkeddeng a kapadpada dagiti
panagrukod kadagiti nagatngato ti algasna a biomasa ken panagpataud. Dagitoy a
panagbalbaliw ket ngimmatngatao gapu kadagiti adu a rason: dagiti adu a
panagur-uram iti kaunegan ti labnengna, iro ken dapo a naideposito kadagiti
nawatiwat a paset ti danaw; manipud ti ngimmatngato a taraon a nagayayus ti uneg
babaen kadagiti karayan, ken manipud ti ngumatngato a panagrugit a mainaig ti
panagtataeng kadagiti igid ti aplayana.

Ti panagawan dagiti cichlid a henero ti Haplochromis ket naipabasol pay iti
eutropikasion ti danaw. Ti kalames dagiti tropikal a danum ket agkamkammatalek
iti gatad a panakaiyeg a panakailaok dagiti taraon. Dagiti makaimpluensi a
karayan ti Danaw Victoria ket mangited laeng ti bassit a taraon iti danaw no
mainaig ti kadakkelna. Gapu ti daytoy, kaaduan kadagiti taraon ti Danaw Victoria
ket naipagpagarup a naiduldulin kadagiti deposito ti lansad ti danaw. No ti
agmaymayasa, daytoy mulmula a banag ket agin-inu a malungsot. Dagiti lasag ti
ayup ket naparpardasda a malungsot, nupay kasta, isunga ti kalames ti danaw ket
agkamkammatalek iti kapardas dagitoy a taraon a maala dagiti ikan ken dadduma
pay nga organismo. Adda laeng bassit a panagdudua a ti Haplochromis ket adda idi
ti nangruna a papel iti panangisubli kadagiti detrito ken plankton kadagiti
panakailalaok. Adda dagiti 80% dagiti sebbangan ti Haplochromis a mangmangan
kadagiti detrito, ken makapada a makabael mangkaan kaniada, dagitoy ket
nangirepresenta ti nailet, kaunegan a panag-usar manen a sistema, nga
agiyak-akar kadagiti taraon ken biomasa nga agpangato ken horinsontal babaen ti
batong ti danum, ken mangtimbeng ti danaw babaen panagkaan dagit itao ken
naindagaan nga ayup ken tattao. Ti panagikkat kadagiti Haplochromis, nupay
kasta, ket mabalin a nagparawad ti ngumatngato a ka-adda dagiti panagsabong ti
alagas, a mabalin pay a nagtaudan dagiti adu a panakatay ti ikan.



https://ilo.wikipedia.org/wiki/Costa_Rica

Ti Costa Rica (kaibuksilanna ket "nabaknang nga aplaya" iti Espaniol), opisial a
ti Republika ti Costa Rica (Espaniol: Costa Rica wenno República de Costa Rica,
panangibalikas: [reˈpuβlika ðe ˈkosta ˈrika]), ket pagilian idiay tengnga nga
Amerika, a bineddengan babaen ti Nicaragua iti amianan, ti Panama iti abagatan a
daya, ti Taaw Pasipiko iti laud, ken ti Baybay Karibe iti daya.

Ti Costa Rica ket narasay idi a natagtagitao babaen dagitiindihenio a tattao
sakbay a tinurayan dagiti Kastila idi maika-16 a siglo. Idi ket maysa a
napanglaw ken naisalsalumin a kolonia, ken manipud idi nagbalinen a nawaya
manipud idi maika-18 a siglo, ti Costa Rica ket nagbalinen kadagiti maysa a
katalinaayan, kabaknangan, ken progresibo a pagpagilian iti Latin nga Amerika.
Permanente a winaswasna ti buyotna babaen ti batay-linteg idi 1949, ken nagbalin
nga isu ti immuna ken maysa kadagiti naturay a pagpagilian nga awanan iti
sitatakder a buyot. Daytoy ket naibatay iti batay-linteg a republika, daytoy
laeng ti pagilian ti Latin nga Amerika a demokrasia manipud idi 1950 wenno
nasapsapa. Ti Costa Rica ket kankanayon a nairangranggo a kas dagiti kangatuan
ti pannakairanggona a pagilian iti Latin nga Amerika iti Pagsurotan ti
Panagrang-ay ti Nagtagitaoan (HDI),ken naipuesto a maika-62 iti lubong manipud
idi 2012.

Isu daytoy ket agpayso met, idi 2010 ti Costa Rica ket dinakamat idi babaen ti
Programa ti Panarang-ay ti Nagkaykaysa a Pagpagilian (UNDP) a kas nakagun-od ti
ti nangatngato unay a panagrag-ay ti nagtagitaon ngem ti aniaman a pagilian iti
kapada nga agpang ti matgedan, bayat nga idi 2011, ti UNDP ket inkeddengna pay a
kas nasayaat nga agob-obra iti panagtalinaay iti enbironmento, nga adaan iti
nasaysayaat a rekord iti panagrang-ay ti nagtagitaoan ken inekualidad ngem ti
kalalainganna iti bukod a rehion.

Ti Costa Rica ket naamammuan para kadagiti progresibo nga annuroten iti
enbironmento, nga is-isu laeng ti pagilian a nakagun-od kadagiti amin a lima a
kriteria a naipatakder a mangrukod ti panagtalinaay ti enbironmento. Daytoy ket
nairanggo a maikalima iti lubong, ken ti umuna iti Kaamerikaan, kadagiti termino
iti Environmental Performance Index idi 2012. Idi 2007, ti gobierno ti Costa
Rica ket nangirangarang kadagiti plano tapno ti Costa Rica ket agbalinto ti
umuna a karbon neutral a pagilian intono 2021. Ti Pundasion ti Baro nga
Ekonomika (NEF) ket inranggona nga umuna ti Costa Rica iti Happy Planet Index
idi 2009, ken idi manen 2012. Ti NEF ket inranggona pay ti Costa Rica idi 2009 a
kas ti kaberdian a pagilian iti lubong. Idi 2012, ti Costa Rica ket nagbalin nga
isu ti immuna a pagilian iti Latin nga Amerika ti nangiparit ti pagliwliwaaan a
panaganup kalapsan idi inaprobaran ti lehislatura ti pagilian ti nadayeg a bilin
babaen ti adu a paggiddiatan.

Midia a mainaig iti Costa Rica iti Wikimedia Commons Pakaammo ti panagbiahe
idiay Costa Rica manipud iti Wikivoyage (Ingles)



https://ilo.wikipedia.org/wiki/Batay-linteg_a_monarkia

Ti batay-linteg a monarkia, limitado a monarkia wenno parlamentario a monarkia
(tinawtawagan pay iti nabalangatan a republika) [a] ket ti porma ti gobierno a
dagiti agturturay a bileg ti monarko ket ginawidan babaen ti batay-linteg.

Ti batay-linteg a monarkia ket mabalin a angibaga iti sistema a ti manarko ket
agtignay a kas politikal nga awan partido a daulo ti estado babaen ti
batay-linteg, no naisurat wenno di naisurat. Bayat a kaaduan kadagiti monarko
ket mabalinda ti agtengngel kadagiti pormal a reserba a bileg ken ti gobierno
ket mabalin nga opisial nga adda iti nagan iti monarko, saanda mangisaad iti
publiko nga annuroten wenno agpili kadagiti daulo ti politika. Ti politikal a
sientista a ni Vernon Bogdanor, a nnagadaw iti inbagbagababaen ni Thomas
Macaulay, ket nangipalawagen ti batay-linteg a monarkia a kas "ti naturay nga
agturay ngem saan nga agturay". Iti maipatinayon iti panagtignay a kas makitkita
a simbolo iti panagkaykaysa ti pagilian, ti batay-linteg a monarko ket mabalin
nga agtengngel dagiti pormal a bileg a kas ti panagwaswas ti parlamento wenno
mangited iti Panangipangato iti Kaarian iti legislasion. Nupay kasta, ti
panagsanay kadagit ikasta a bileg ket kadawyan laeng a pormalidad imbes a ti
opurtunidad para it naturay a mangtignay iti personal a preperensia iti
politika.



https://ilo.wikipedia.org/wiki/Banko_ti_Lubong

Ti Banko ti Lubong ket maysa a sangalubongan a patakder ti pinasia a mangited
kadagiti pautang kadagiti agrangrang-ay a pagilian para kadagiti puonan a
programa.

Ti opisial a gandat ti Banko ti Lubong ket ti panagpabassit ti kinpanglaw. Segun
kadagiti Artikulo a Pagtunosan ti Banko ti Lubong (a kas napasayaat a naikeddeng
idi 16 Pebrero1989), amin dagiti keddengna ket nasken a maibagnos babaen ti
maysa a panangitalek a panangiyaddang ti ganganaet a puonan, sangalubongan a
panagtagilako, ken mangpalaka ti panangipaay ti puonan.

Ti Banko ti Lubong ket maigiddiat manipud iti Grupo ti Banko ti Lubong, gaputa
ti Banko ti Lubong ket buklen dagiti dua a patakder: ti Sangalubongan a banko
para iti Panagbangon manen ken Panagrang-ay (IBRD) ken ti Gunglo ti
Sangalubongan a Panagrang-ay (IDA), a ti Grupo ti Banko ti Lubong ket mangiraman
kadagitoy dua ken dagiti tallo pay: Sangalubongan a Pagtitinnulongan ti Pinansia
(IFC), Ahensia ti Multilateral Garansia ti Panagipaay ti Puonan (MIGA), ken ti
Sangalubongan a Sentro para iti Panangikeddeng kadagiti Suppiat ti Panagipaay ti
Puonan (ICSID).



https://ilo.wikipedia.org/wiki/Atenas

Ti Atenas (/ˈæθɨnz/; Moderno a Griego: Αθήνα, Athína; IPA: [aˈθina];
Katharevousa: Ἀθῆναι, Athinai; Taga-ugma a Griego: Ἀθῆναι, Athēnai) ket isu ti
kapitolio ken kadakkelan a siudad ti Gresia. Ti Atenas ket iturayanna ti rehion
ti Attica ken maysa kadagiti kaduogan a siudad ti lubong, nga adda ti
nairehistro a pakasaritaan a gumay-at ti agarup a 3,400 a tawtawen. Ti Klasiko
nga Atenas ket maysa idi a nabileg a siudad-estado. Ti sentro kadagiti arte,
panagadadal ken pilosopia, pagtaengan ti Akademia ni Plato ken Liseo ni
Aristoteles, daytoy ket sapasap a nakunkuna a kas ti duyan ti Akinlaud a
sibilisasion ken nakaipasngayan ti demokrasia, a kaaduanna gapu ti nagbanagan ti
bukodna akultura ken dagiti politika a nagungun-od idi las-ud ti maika-5 ken
maika-4 a sigsiglo BC kadagiti nasakbayan a sigsiglo kadagiti amin a nakunkuna
idiay a Europeano a kontinente. Tatta nga aldawen daytoy ket maysa a
kosmopolitano a metropolis, ti moderno nga Atenas ket sentro ti ekonomiko,
pinansia, industria, politika ken kultura a biag idiay Gresia. Idi 2008, ti
Atenas ket nairanggo ti mai-ka 32 a kabaknangan a siudad ti lubong babaen ti
bileg ti panagggatang ken ti maika-25 a kanginaan iti maysa a panagadal ti UBS.

Ti siudad ti Atenas ket adda ti populasion ti 655,780 (796,442 idi 2004) iti
uneg ti administratibo a patinggana ken ti kalawa ti daga iti 39 km2 (15 sq mi).
Ti urbano a lugar ti Atenas (Kalatakan nga Atenas ken Kalatakan a Piraeus) ket
gumay-at ti labes ti administratibo a munisipal a patingga ti siudad, nga adda
ti populasion iti 3,074,160 (idi 2011), ti sumurok a kalawa iti 412 km2
(159 sq mi). Segun ti Eurostat, ti Atenas a Dakdakkel nga Urbano a Sona (LUZ)
ket isu ti maika-7 a kaaduan ti populasion ti LUZ iti Kappon ti Europa (ti
maika-4 a kaaduan ti populasion a kapitolio a siudad iti Kappon ti Europa) nga
adda ti populasion iti 4,013,368 (idi 2004). Ti Atenas ket isu pay ti
akin-abagatan unay a kapitolio ti kangrunaan a daga ti Europa.

Ti tawidan ti klasiko a panawen ket makitkita pay laeng idiay siudad, a
naipakpakita babaen kadagiti taga-ugma a monumento ken dagiti obra ti arte, ti
kadayegan kadagitoy ket ti Partenon, a naipanpanunotan a nangruna a dulon ti
nasapa a Lumaud a sibilisasion. Ti siudad ket nakataginayon kadagiti Romano ken
Bisantino a monumento, ken dagiti pay basbassit a bilang kadagiti Otomano a
monumento.

T Atenas ket mangibalbalay kadagiti dua a UNESCO a Tinawtawid a Sitio ti Lubong,
ti Acropolis ti Atenas ken ti mediebal a Daphni a Monasterio. Dagiti dulon ti
moderno a panawen, a napetsaan manipud idi panakabangon ti Atenas a kas ti
kapitolio ti nawaya nga estado ti Gresia idi 1833, ket mairaman ti Heleniko a
Parlamento (maika-19 a siglo) ken ti Atenas a Trilohia a buklen ti Nailian a
Biblioteka ti Gresia, ti Unibersidad ti Atenas ken ti Akademia ti Atenas. Ti
Atenas ket isu idi ti siudad a nangsangaili ti immuna nga moderno nga aldaw nga
Ay-ayam ti Olimpiada idi 1896, ken kalpasan ti 108 tawtawen nagsangsangaili
daytoy ti Kalgaw nga Olimpiada ti 2004. Ti Atenas ket nakaibalbalayan ti Museo
ti Nailian nga Arkeolohiko, a mangpabpabuya ti kadakkelan nga urnong ti Griego a
kinaantigo, ken ti pay baro a Museo ti Acropolis.



https://ilo.wikipedia.org/wiki/Asukar

Ti asukar ket isu ti sapasap a nagan para iti klase ti kimiko a mainaig ti
nananaman ti nasam-it a sustansia, kaaduan kadagitoy ket naus-yusar a kas makan.
Adda dagiti karbohidrato a buklen ti karbon, hidroheno ken oksiheno. Adda dagiti
nadumaduma a kita ti asukar a naala kadagiti nadumaduma a taudan. Dagiti simple
nga asukar ket tinawtawagan kadagiti monosakarido ken mairaman ti glukosa
(naamammuan pay ti as dekstros), pruktosa ken galaktosa. Ti kankanayon a
makmakan wenno granulado nga asukar ket sapasap a kaaduan nga inus-usar a kas
makan ket isu ti sakarosa, ti disakarido (iti bagi, sakarosa hidrolises iti
pruktosa ken glukosa). Dagiti dadduma pay a Other disakarido ket mairaman ti
maltosa ken laktosa. Dagiti maigiddiat ti kimiko a sustansia ketmabalin nga adda
met ti nasam-it a nanam, ngem saan dagitoy a naidasig a kas dagiti asukar. Adda
met dagitoy ti naus-usar a kas ti basbassit ti kaloriana a suksukat ti makan
para iti asukar a naipalawag a kas dagiti artipisial a pangpasam-it.

Dagiti asukar ket mabirukan kadagiti kulanit ti kaaduan a mulmula ngemm dagitoy
ket adda laeng iti makaanay a konsetrasion para iti nasayaat panangiyaon iti
unas ken remolatsa. Ti unas ket higante a ruot ket naimuyongan daytoyen kadagiti
tropikal a klima idiay Adayo a Daya manipud idi taga-ugma a panpanawen. Ti adu a
panagpadakkel ti pannakapataud daytoy ket napasamak idi maika-18 a siglo
kadagiti panangipatakder kadagiti plantasion ti asukar iti Laud nga Indio ken ti
Kaamerikaan. Daytoy idi ti immuna a pannakagun-od ti tattao ti asukar a
nangikedkedeng iti diro tapno mapasam-itan ti makmakan. Ti remoatsa ket ramut
nga apit ket naimuyongan daytoy kadagiti nalamlamiis a klima ken nagbalin a
nangruna a taudan ti asukar idi mika-19 a siglo idi mabalinen a magun-og dagiti
pamay-an ti panangiyaon ti asukar. Ti panagpataud ti asukar ken ti panagtagilako
ket nangbalbaliw kadagiti adu a waya ti dalan ti pakasaritaan ti tao. Daytoy ket
nangimpluensia ti pannakaporma dagiti kolonia, ti nagrugian ti pannakaadipen, ti
transision ti naipautangan a panagobra, ti migrasion ti tattao, gubgubat a
baetan dagiti pagilian nga agtengtengngel ti panagtagilako ti asukar idi
maika-19 a siglo, ken ti etniko a pakabuklan ken politikal nga estruktura iti
baro a lubong.

Ti lubong ket nagpataud ti asukar iti agarup a 168 riwriw tonelada idi 2011. Ti
natimbeng a tao ket mangmangan ti agarup a 24 kilogramo ti asukar iti tunggal
maysa a tawen (33.1 kg kadagiti industrialisado a pagilian), kapada daytoy ti
sumurok a 260 kaloria ti makan iti tunggal maysa a tao, iti tunggal maysa nga
aldaw. Ti asukar ket mangited ti enerhia ngem awan dagiti taraon wenno dagiti
awan linaon a kaloria.



https://ilo.wikipedia.org/wiki/Apulia

Ti Apulia ket maysa a rehion ti Italia idiay Akin-abagatan nga Italia a
pagbeddenganna ti Baybay Adriatiko iti daya, ti Baybaya Honiko iti abagatan a
daya, ken ti Ilet ti Òtranto ken Golpo ti Taranto iti abagatan. Ti
akian-abagatan unay a pasetna, a naamammoan a kas ti Salento peninsula, ket
mangporma ti nangato a mukod iti "butas" ti Italia. Ti rehion ket buklenna ti
19,345 kuadrado kilometro (7,469 sq mi), ken ti populasionna ket agarup a 4.1 a
riwriw. Daytoy ket nabeddengan babaen kadagiti sabali a rehion ti Molise iti
amianan, ti Campania iti laud, ken ti Basilicata iti abagatan a laud. Dagiti
kaarrubana a Gresia ken Albania, ket ballasiwenna ti Honiko ken Baybay
Adriatiko. Ti rehion gunay-ay ti kaadayo ti amianan ti Monte Gargano. Ti siudad
a kapitoliona ket ti Bari.

Daytoy ket mabirukan idiay abagatan a daya nga ungto ti Italiano a peninsula, ti
Apulia ket sakupenna ti agarup a 19,000 kuadrado kilometro (7,336 sq mi)
kadagiti agsasaruno a tana ken naisanglad ti ababa a turturod. Ti tengnga a
lugar tirehion ket sakupen ti Murge, ti nawatiwat, namaga bassit a karst a
banak. Ti laeng kabanbantayanna, ket ti Gargano a promotorio ken ti Monti Dauni,
ket saan a makalabes ti 1,150 m (3,800 pié) ken mabirukan dagitoy idiay amianan
ti Apulia, nga isu daytoy ti kabassitan ti banbantay a rehion ti Italia.



https://ilo.wikipedia.org/wiki/Aluminio

Ti aluminio ket kimiko nga elemento iti grupo ti boro nga addaan iti simbolo
iti Al ken atomiko a numero 13. Daytoy ket kas pirak-puraw, naalumaymay, saan a
magnetiko, mabennat a metal. Ti aluminio ket ti maikatlo a kaaduan nga elemento
(kalpasan ti oksiheno ken silikon), ken ti kaaduan a metal iti ukis ti Daga.
Daytoy ket mangbukel iti agarup a 8% babaen ti kadasen solido a rabaw ti Daga.
Ti metal nga aluminio ket kemikal unay a reaktibo a dagiti natibo a wadan ket
manmano ken limitado aginggana kadagiti nakaro nga enbiromento ti panagpabassit.
Imbes ket, daytoy ket mabirukan a nailaok kadagiti sumurok a 270 nadumaduma a
mineral. Ti nangruna a mina ti aluminio ket bauxita.

Ti aluminio ket naisangayan gapu ti nababa a densidad ken para iti abilidadna a
mangkedked iti panaglati gapu iti penomenom iti pasibasion. Dagiti estruktural a
komponente a naaramid manipud ti aluminio ken dagiti aloyna ket nagruna iti
isndustria ti aeroespasio ken nangrunapay kadagiti sabali a lugar ti pagluganan
ken dagiti estruktural a material. Dagiti kaserbian a kompuesto ti aluminio, iti
batayan ti kadagsen, ket dagiti oksido ken sulpato.

Uray no iti kaaduna iti enboronmento, awan ti ammo a porma ti biag a metaboliko
nga agus-usar kadagiti asin ti aluminio.



https://ilo.wikipedia.org/wiki/Abasida_a_Kalipato

Ti Ababasida a Kalipato (Arabiko: العبّاسيّون‎ / ISO 233: al-‘abbāsīyūn), ket
isu idi ti maikatlo kadagiti Islamiko a kalipato. Daytoy ket tinurayan babaen
dagiti Kalipa ti Abasida a dinastia, a nangbangon dagiti kapitolioda idiay
Baghdad kaplasan ti panagparmekda ti Umayyad a kalipato manipud kadagiti amin
malaksid ti rehion ti al-Andalus.

Ti Abasida a kalipato ket binangon babaen ti kaubingan nga uliteg ni Propeta
Mahoma, a ni Abbas ibn Abd al-Muttalib (566–653), idiay Kufa idi 750 CE ken
nangipan ti kapitolio idi 762 idiay Baghdad. Iti kaunegan dagiti 150 a tawen iti
panangala ti panagtengngel ti Persia, dagiti kalipa ket napilitda a nangibbet ti
bileg kadagiti lokal a dinastiko nga emir a bassit laeng a nangikeddeng ti
turayda. Ti kalipato ket napukawna pay dagiti Lumaud a probinsia ti al-Andalus,
Maghreb ken Ifriqiya manipud ti maysa nga Umayyad a prinsipe, dagiti Aghlabid
ken ti Fatimid a kalipato, respectively.

Ti turay ti Abasida ket nabiit a nagpatingga para kadagiti tallo a tawen idi
1258, idi ni Hulagu Khan, ti Mongol a khan, ket pinarmekna ti Baghdad, a
nagtultuloy idiay Mamluk Ehipto idi 1261, nga idiay ti nagtuloyanda a nagtunton
ti turay kadagiti relihioso a banag aginggana idi 1519, idi ti bileg ket pormal
a naisubli iti Otomano nga Imperio ken ti kapitolio ket naipan idiay
Konstantinopla.

Dagiti Abasida a kalipa ket dagidi caliphs were Arabo a kaputotan manipud kenni
Abbas ibn Abd al-Muttalib, maysa kadagiti kaubingan nga uliteg ni Mahoma ken iti
isu laeng a puli ni Banu Hashim. Dagiti Abasida ket nagtunton nga isuda ti
agpayso a simmaruno kenni Mahoma babaen ti panagsukat dagiti Umayad a kaputotan
ni Banu Umayya babaen ti as-asideg a pannakaikabagianda kenn Mahoma

Dagiti Abasida ket insaluminada dagiti bagbagida manipud kadagiti Umayad babaen
iti sapasap a panangidaruros ti moral a karakter ken administrasionda. Segun
kenni Ira Lapidus, "Ti AAbasida a rebulto ket kaaduan a sinuportaran idi babaen
dagiti Arabo, nangnagruna dagiti naulpit a nagtataeng iti Marw a naipatinayon
dagiti sangkatipunan dagiti Yemeni ken dagiti bukodda a Mawali". Dagiti Abasida
ket nangaw-awisda pay kadagiti saan nga Arabo a Muslin, nga ammo kas mawali, a
naggigian iti ruar ti naibatay iti pannakaikabagian a kagimongan dagiti Arabo
ken naipagpagarup a kas ab-ababa a klase iti uneg ti Umayad nga imperio. Ni
Muhammad ibn 'Ali, ti nalatak nga apo a lalaki ni Abbas, keyt nangrugi a
nangkampania para iti isusubli ti bileg iti pamilia ni Mahoma, dagiti Hashemita,
idiay Persia idi las-ud ti turay ni Umar II.

Idi las-ud ti turay ni Marwan II, daytoy a panagsuppiat ket nagtungpalan ti
rebelion ni Ibrahim ti Imam, ti makapat iti putot manipud kenni Abbas.
Sinuportaren babaen ti probinsia ti Khorasan, ti Iran ken dagiti Shi'i nga
Arabo, isu ket nakagun-od iti adu a panagballigi, ngem natiliw met idi idi tawen
ti 747 ken pimmusay iti pagbaludann; adda met dagiti nangibagbaga nga isu ket
naasasinado.

Idi Hunio 9 747 (15 Ramadan AH 129), ni Abu Muslim ket nagballigi a nangirugi ti
maysa a nawaya a rebulto iti turay ti Umayad, ken naaramid daytoy babaen ti
senial ti Nangisit a Banderola. Gangani dagiti 10,000 a soldado dagiti
inbilbilin babaen ni Abu Muslim idi opisial a nangrugi dagiti pababgbubusor
idiayMarv.

Ti ringgor ket tinawid met babaen ti kabsat a lalaki ni Ibrahim a ni Abdallah,
nga ammo iti nagan a kas ni Abu al-'Abbas as-Saffah, ken inabakna dagiti Umayad
idi 750 iti Gubat ti Zab idiay asideg ti Nalatak a Zab ken kanungpalan idi a
naiproklama a kalipa. Dagus met kalpasan ti panangabakda, nangipatulod ni
As-Saffah kadagiti puersan idiay Sentral nga Asia, a nakilaban dagiti puersana
idiay iti panagsuppiat iti panagpadakkel dagiti Tang idi las-ud ti Gubat ti
Talas (dagiti Abasida ket ammo dagiti kasuppiatda a kas ti Abbasid "Nagroba ti
nangisit a Tazi" (黑衣大食: hēiyī Dàshí), ti "Tazi" ket ti Tang a Dinastia a
nagbulbulod manipud ti Persiano a mangibaga iti 'ADagiti Arabo'. Dagiti
Barmakida, nga isu dagidi instrumental iti panangpatakder ti Baghdad; ket isuda
ti panangiyammo ti immuna a nairehistro a molino ti papel idiay Baghdad, ken
isun ti baro a panawen ti intelektual a pannakaipasngay manen iti dominio ti
Abasida.



https://ilo.wikipedia.org/wiki/Yoga

Ti yoga (Sanskrito, Pāli: योग, /ˈjəʊɡə/, yoga) ket maysa asapasa a termino para
kadagiti disiplina ti pisikal, isip, ken espiritual a nataud idiay taga-ugma nga
India. Iti naikasangayan, ti yoga ket maysa kadagiti innem nga āstika
("ortodokso") pagadalan iti Hindu a pilosopia. Maysa kadagiti kaaduan a
naisalaysayan ken babaen ti pannkaiyam-ammo iti suheto ket ti Yoga Sūtras iti
Patañjali. Dagiti nadumaduma atradision iti yoga ket mabirukan iti Hinduismo,
Budismo, Hainismo ken Sikhismo.

Dagiti kasakbayan ti pilosopiko a pannakaipagarup ken dagiti nadumaduma nga
asetiko a panagsanay iti immuna a milenio BCE ket naisistema iti pormal a
pilosopia kadagiti nasap a a siglo ti CE babaen ti Yoga Sutras oiti Patanjali.
Babaen idi sikko ti immuna milenio, ti Hatha yoga ket rimmuar a kas ti
prominente a tradision iti yoga a naisangyan manipud tiYoga Sutras ni Patanjali.
Bayat a ti Yoga Sutras ket mangipatengnga iti isip iti disiplina iti isip, ti
Hatha yoga ket mangiyunay-unay iti salun-at ken kinapuro iti bagi.

Dagiti Hindu a monghe, a nangrugi kenni Swami Vivekananda, ket nangiyeg ti yoga
iti Laud idi kaladawan ti maika-19 a siglo. Idi tawtawen ti 1980, ti yoga ket
nagbalin a nadayeg a kas maysa a pisikal a sistema iti panagpasayaat ti salun-at
iti ballasiw ti Lumaud a Lubong. Adu dagiti inad-adal a nagpadpadas a
nangikeddeng ti kinasayaat ti yoga a kas maysa a komplementario a panagliklik
iti kanser, skisoprenia, angkit ken dagiti pasiente iti puso. Iti maysa a
nailian apanagsukisok, dagiti napaut a nagsansanay iti yoga idiay Estados Unidos
ket nangireportada kadagiti pannakapasayaat iti laslasag, tultulang ken ti
salun-at ti isip.



https://ilo.wikipedia.org/wiki/Tengnga_nga_Asia

Ti Tengnga nga Asia wenno Sentral nga Asia ket isu ti bugas a rehion ti
kontinente ti Asia ken gumay-at manipud ti Baybay Kaspio iti laud aginggana ti
Tsina iti daya ken manipud ti Apganistan iti abagatan aginggana ti Rusia inti
amianan. Lokal pay a matawtawagan daytoy "dagiti 'stan" (gapu ta dagiti innem a
pagilian a kadawyan a naikeddeng nga adda iti rehion ket addaan iti nagnagan nga
agpatingga iti Persiano a pangsuldong iti "-stan", a ti kaibuksilanna ket "daga
iti") ken daytoy ket masakupan iti nalawlawa a kontinente ti Eurasia.

Kadagiti moderno a kontesto, amin a panangilawlawag ti Tengnga nga Asia ket
mangiraman kadagitoy lima a republika iti dati a Kappon ti Sobiet:ti Kazakhstan
(pop. 17.9 milion), Kyrgyzstan (5.8 milion), Tajikistan (8.0 milion),
Turkmenistan (5.2 milion), ken Uzbekistan (30.2 milion), para iti dagup ti
populasion iti 67.1 millon manipud idi 2013–2014. Ti Apganistan (pop. 31.1
milion) ket sagpaminsan pay a mairamraman.

Adda met dagiti nadumaduma a panangilawlawag iti husto a komposisionna, ken awan
ti maymaysa a panangilawlawag iti unibersal a maawat. Urayno no daytoy a saan a
panagikeddeng iti panangilawlawag kadagiti pagbeddenganna, addaan met daytoy iti
nangruna a kadagupan a pannakaidumaan. Para iti maysa, ti Tengnga nga Asia ket
historikal nga asideg kadagiti nomadiko a tattaona ken ti Kalsada Seda. Kas
resulta, daytoy ket nagtignay a kas pagsasabtan para iti panaglasat ti tattao,
tagilako, ken dagiti kapanunotan a nagbaetan ti Europa, Laud nga Asia, Abagatan
nga Asia, ken Daya nga Asia.



https://ilo.wikipedia.org/wiki/Surinam

Ti Surinam, opisial a ti Republika ti Surinam (Olandes: Republiek Suriname,
Panangibalikas nga Olandes: [ˌrepyˈblik ˌsyriˈnaːmə]), ket maysa a pagilian
idiay akin-amianan nga Abagatan nga Amerika. Nabeddenganna ti Pranses a Guiana
iti daya, ti Guyana iti laud, ti Brasil iti abagatan, ken ti Taaw Atlantiko iti
amianan. Ti Surinam ket sigud idi a kolonia iti Britaniko ken iti Olándes, ken
ammo idi a kas ti Olandes a Guiana. Ti Surinam achieved ket nakaal ati
panagwayawayas manipud iti Olanda idi 25 Nobiembre 1975.

Iti basbassit laeng ngem 165,000 km2 (64,000 sq mi) ti Surinam ket isu ti
kabassitan a naturay nga estado idiay Abagatan nga Amerika (Pranses a Guiana ket
mangbukel ti basbassit a teritorio, ngem daytoy ket Pranses a teritorio). Adda
ti nakarkulo a populasion iti agarup a 490,000, a kaaduan ket agtaeng idiay
amianan a pantar iti daytoy a pagilian, a pakabirukan ti kapitoliona a
Paramaribo.

Ti naga a Surinam mabalin a naggapu manipud dagiti Taino (dagiti agsasao iti
Arawak) a grupo a natawtawgan a "Surinen" a dagitoy ket isu ti immuna a nagtaeng
iti daytoy a rehion sakbay ti isasangpet dagiti Europeano.

Kasisigud a ti pagilian ket naisurat a kas ti Surinam babaen dagiti Inggles a
nagtaeng nga immuna a nagipatakder ti kolonia idiay Waig ni Marshall, a mairaman
ti Karayan Surinam, ket paset idi daytoy ti grupo dagiti kolonia a makunkuna a
Olándes a Guiana.Ti Surinam mabirukan pay laeng kadagiti Inggles. Ti maysa a
nangruna a pagarigan iti daytoy ket ti bukod a nailian nga eroplano ti Surinam,
ti Surinam Airways.



https://ilo.wikipedia.org/wiki/Siudad_ti_Mehiko

Ti Siudad ti Mehiko ( /ˈmɛksɨkoʊ ˈsɪti/; Espaniol: Ciudad de México [sjuˈðað ðe
ˈmexiko], ammo pay a kas ti México D.F., wennoD.F.) ket isu ti Pederal a
Distrito (Distrito Federal), a kapitolio ti Mehiko ket ti lugar dagiti pederal a
bileg ti Kappon ti Mehiko. Daytoy ket maysa a pederal nga entidad ti kaunegan ti
Mehiko a saan a paset ti maysa kadagiti ania man a 31 nga estado ti Mehiko ngem
tagikua a sibubukel ti pederasion. Ti Siudad ti Mehiko ket isu ti kadakkelan a
siudad ti pagilian ken kangrunaan pay a sentro ti politika, kultura, edukasion
ken pinansia.

A kas maysa nga "alpha" a sangalubongan a siudad Ti Siudad ti Mehiko ket maysa
kadagiti kangrunaan a sentro ti pinansia ken kultura idiay Amianan nga Amerika.
Daytoy ket mabirukan idiay Ginget ti Mehiko (Valle de México), ti maysa a dakkel
a ginget kadagidiay nangato a banak idiay tengnga ti Mehiko, iti kangato a 2,240
metro (7,350 ft). Ti siudad ket buklen dagiti sangapulo ket innem a burgos.

Ti 2009 a nakarkulo a populasion para iti maitutop a siudad ket agarup idi a
8.84 a riwriw a tattao, ken adda ti kalawa ti daga ti 1,485 kuadrado kilometro
(573 sq mi). Segun ti kaudian a panagipalpalawag a naitunos babaen ti pederal
ken dagiti estado a gobierno, ti populasion ti Siudad ti mehiko a metropolitano
a lugar ket 21.2 a riwriw a tattao, a makaaramid daytoy ti kadakkelan at
metropolitano a lugar idiay akinlaud a hemisperio, ti maikalima a kadakkelan nga
aglomerasion ken ti kadakkelan nga agsasao ti Espaniol a siudad iti lubong.

Ti Kalatakan a Siudad ti Mehiko ket adda ti dagup a produkto ti domestiko (GDP)
ti US$390 a bilion idi 2008, a makaaramid ti urbano nga aglomerasion ti Siudad
ti Mehiko ti maikawalo a kabaknangan a metropolitano a lugar iti lubong. Ti
siudad ket akinrebbeng para iti panagpataud ti 21% ti Dagup ti Domestiko a
Produkto ti Mehiko ken ti metropolitano a lugar a naibilangan para iti 34% iti
dagup ti nailian a GDP.

Ti siudad ket kasisigud a nabangon idiay isla ti Danaw Texcoco babaen dagiti
Asteka idi 1325 a kas Tenochtitlan, a daytoy ket gangani a kompleto a nadadael
idi 1521 a sillong ti Tenochtitlan, ken dimtengan ti pannakdaremdem manen ken
pannakabangon segun ti urbano nga alagaden ti Espaniol. Idi 1524, ti
munisipalidad ti Siudad ti Mehiko ket nabangon, nga ammo a kas ti México
Tenochtitlán, ken manipud idi 1585 daytoy ket opisial a naamammoan a kas ti
Ciudad de México (Siudad ti Mehiko). Ti Siudad ti mehiko ketnagserbi a kas ti
politikal, administratibo ken pinansia a sentro ti maysa a nangruna a paset ti
kolonial nga imperio ti Espania. Kalpasan ti panakagun-od ti pannakawayawaya
manipud ti Espania, ti Pederal a Distrito ket napartuat idi 1824.

Kalpasan ti panagdemanda ti ad-adu nga autonomia ti politika, dagiti nagtaeng
ket naikkanda ti karbengan ti dagus a panagbutos ti Daulo ti Gobierno ken dagiti
pannakabagi ti dua a kamara a Lehislatibo nga Asemblia babaen ti nadayeg a butos
idi 1997. Manipud idin, ti kanigid a payak ti Partido ti Demokratiko a
Rebolusion (PRD) ket nagtengtengngelen kadagitoy dua. Kadagiti kinaudi a
tawtawen, ti lokal a gobierno ket nangipasa kadagiti adu a liberal nga
annuroten, a kas ti aborsion a makiddaw, ti naipatingga a porma ti eutanasia,
diborsio ken agpada a sekso a panagasawa.

Ti agdama a siudad a naamammuan a kas ti Siudad ti Mehiko ket binangon idi
babaen ti tattao a Mehika, a kalpasan daytoy ket ammo a kas dagiti Asteka, idi
1325. Ti duog a siudad ti Mehika ket tinawtawagan itan ti Tenochtitlan. Dagiti
Mehika ket isu dagidi naud-udi a tattao a nagsasao ti iti Nahuatl nga immay iti
daytoy a paset ti Ginget ti Mehiko kalpasan ti pannakatnag ti Toltec nga
Imperio. Ti iyu-umayda ket di kinaykayat babaen dagiti tao a nagnanaeden iti
ginget, ngem dagiti Mehika ket nakabaelda a nangbangon ti maysa a siudad idiay
bassit nga isla iti lumaud a babngir ti Danaw Texcoco. Dagiti Mehika ket
addaanda ti bukod a sarita a maipanggep no kasanoda a binangon ti siudad,
kalpasan ti panangiturong kaniada babaen ti kangrunaanda a dios, a ni
Huitzilopochtli. Segun ti sarita, ti dios ket isu nangibagbaga ti maysa a
seneial iti ti ayan ti sitio a pangibangonandanto ti pagnaedanda- ti maysa nga
agila nga agtaktakder iti maysa a nopal a kaktus nga addaan ti maysa nga uleg
iti sippitna. Idi baetan ti 1325 ken 1521, Ti Tenochtitlan ket dimmakkel ken
pimmigsa, a dimtengan ti panagturayna kadagiti dadduma a siudad-estado iti
lawlaw ti Danaw Texcoco, ken idiay Ginget ti Mehiko. Idi simmangpet dagiti
Kastila, ti Asteka nga Imperio ket kaaduannan a naabot ti Mesoamerika,
naabutanna ti Golpo ti mehiko ken ti Taaw Pasipiko. Dagiti eskolar ket
nagkarkuloda nga ti baetan dagiti 200,000 ken 250,000 a tao ket nagtataeng idiay
Tenochtitlan idi 1500, ad-adu ngem uppat a beses ti populasion ti Londres.
Daytoy napalakaan a maysa kadagiti kadakkelan a siudad iti panawenna ken ti
kadakkelan iti Kaamerikaan sakbay ti panagrukma ti Kastila.

Kalpasan ti isasanglad idiay Veracruz, ni Hernán Cortés ket nakangeg ti
maipanggep ti nalatak a siudad ket ti napauten a suppiatan ken dagiti reklamo a
maipanggep ti daytoy. Urayno ni Cortés ket napan idiay Mehiko nga adda laeng iti
bassit a buyot, isu ket nakaawis ti kaaduan kadagiti patneng a tattao a
timmulong kaniada a nangdadael ti Tenochtitlan. Ni Cortés ket immuna idi a
nakitana ti Tenochtitlán iti Nobiembre 8, 1519. Kalpasan ti immuna panakakitana,
ni Cortés ken dagiti kakuyogna ket nagsiddaawda ti kinapintasna ken ti
kadakkelna. Dagiti Kastila ket nagmartsada iti igid ti dalan a pakaiturongan ti
siudad manipud idiay Iztapalapa. Urayno ni Montezuma ket napan idiay sentro ti
Tenochtitlán tapno sabtenna ida ken makisinnukat kadagiti sarabo, daytoy a
pannakigayyem ket saan a nagpaut. Ni Cortés inpanna ni Montezuma babaen iti
aresto iti balay, a nagnamnama a mangituray babaen kanianaImmadu dagiti
pannakairteng agiggana idi, rabii ti Hunio 30, 1520 – idi las-ud ti salisal nga
ammo a kas ti "La Noche Triste" – dagiti Asteka ket nagreboltoda iti iyuumay
dagiti Kastila ken nakabaelda a nangtiliw wenno nangpapanaw kadagiti Europeano
ken dagiti kaduada a Tlaxcala. Ni Cortés nagurnos manen idiay Tlaxcala.
Naipanunotan dagiti Asteka a dagiti Kastila ket permanentadan a pimmanaw.
Nagpilida ti baro nga ari, ni Cuitláhuac, ngem isu ket pimmusay kalpasan laeng
iti manmano a bulan gapu ti burtong; ti simmaruno nga ari idi ket ni Cuauhtémoc.
Ni Cortés ket nangikeddeng a mangsillong iti Tenochtitlán idi mayo 1521. Iti
tallo a bulbulan, ti siudad ket nagsagsagaba manipud ti kaawan ti makan ken
danum ken ti paya pannakaiwaras ti burtong nga inyeg babaen dagiti Europeano. Ni
Cortés ken dagiti kaduana ket nangisanglad kadagiti puersada idiay abagatan ti
isla ket nakilablabanda iti ipapanda iti uneg ti siudad, kadagiti kalkalsada,
ken balbalay. Iti kanungpalan, ni Cuauhtémoc ket simmuko idi Agosto 1521.

Dagiti Kastila ket rinakrakda ti Tenochtitlán. Immuna a nagtaeng ni Cortés idiay
Coyoacán, ngem nangikeddeng a mangibangon manen ti sitio ti Asteka tapno maikkat
amin a tugot iti duog nga urnos. Ni Cortés ket saan a nangbangon ti maysa a
nawaya, a naparukma a teritorio babaen ti bukodna a personal a panagturay, ngem
nagtultuloy a natulnog iti balangat ti Espaniol. Ti immuna a birey iti baro a
dominio ket simmangpet idiay Siudad ti Mehiko kalpasan ti sangapulo ket uppat a
tawtawen. Iti daytan a panawen, ti siudad ket nagbalin manen a siudad-estado,
nga addaan ti bileg a gunay-at kadagiti adayo a nabangon a pagbeddengan ti
siudad. Urayno dagidi Kastila ket priniserbada ti batayan a lanag ti
Tenochtitlán, nangbangonda kadagiti Katoliko a simbaan a naituoon kadagiti duog
a templo ti Asteka ket tinuntonda dagiti imperial a palasio para kaniada. Ti
Tenochtitlánket nanaganan manen idi ti "Mehiko", ti pagpilian a porma ti
naganna, gapu laeng ta nalaklaka a balikasen dagiti Kastila.

Ti siudad ket dimakkel idi dimmakkelti populasionna, a napnapan kadagiti danum
ti danaw. Ti maika-16 a siglo ket nakakita kadagiti panagpaadu kadagiti simbaan,
adu kadagitoy ket ket mabalin pay laeng a makita idiay naipakasaritaan a sentro.
Iti ekonomiko, ti siudad ti Mehiko ket rimmang-ay a kas ti nagbanagan ti
panagtagilako. A kas saan a kapada ti Brasil wenno Peru, ti Mehiko ket adda iti
nalaka a pannkaiyasideg kadagiti lubong ti Atlatiko ken Pasipiko. Urayno ti
balangat ti Espaniol ket pinadasna ti kompleto a panagtimbeng amin a komersio
idiay siudad, daytoy ket adda laeng ti bassit a panagballigi.

Ti konsepto ti nobilidad ket rimmang-ay idiay Baro nga Espania a saan payen a
nakitkita kadagiti paset ti Kaamerikaan. Dagiti Kastila ket nakasabatda iti
maysa a kagimongan a ti konsepto iti nobilidad ket kapadpada ti bukodda. Dagiti
Kastila ket dinaydayawda ti patneng nga urnos iti nobilidad ket nagnayonda iti
daytoy. Kadagiti simmarsaruno a siglo, ti maysa a natakneng a titulo idiay
Mehiko ket saan a kaibuksilan a ti maysa ket nagsansanay ti nalatak a bileg ti
politika gaputa ti bileg ti ket adda ti patinggana urayno ti iti panagala iti
baknang ket saan. Ti konsepto ti nobilidad idiay Mehiko ket saan a polikal ngem
daytoy ket konserbatibo unay a sosial ti Espaniol, a naibatay iti panagited ti
pannakaikanada iti pamilia. Kaaduan kadagitoy a pamilia nagpaneknek ti
pannakaikanadada babaen ti managaramid kadagiti kabaknang idiay Baro nga Espania
iti ruar ti siudad, ket ti kalpasanna ti panaggasstos kadagitia rentas kadagiti
puonan, iti panagbangon kadagioti simbaan, panagsuporta kadagiti karidad ken
panagbangon kadagiti barayuboy a balbalay. Ti kaaduana panagbangon kadagiti
barayuboy a balbalay ket nakabot ti kaadu idi kinaudi a gudua ti maika-18 a
siglo. Adu kadagitoy a balay ket mabalin pay laeng a makita ita nga aldaw, a
nangiturog ti parbo a nagan ti Siudad ti mehiko iti "Ti siudad dagiti palasio"
nga inted daytoy babaen n i Alexander Von Humboldt.

Ti Grito de Dolores ("Karayo ni Dolores") a tinawtawagan pay a kas ti El Grito
de la Independencia ("Karayo ti Pannakawaya"), a naibagbaga iti bassit nga ili
ti Dolores idiay asideg ti Guanajuato idi Septiembre 16, 1810, ket isu daytoy ti
pasamak a nangmarka ti rugi ti Pannakawaya a Gubat ti Mehikano ken isu daytoy ti
kangrunaan a nailian a piesta a napalpaliiw idiay Mehiko. Ti "Grito" ket isu idi
tiinsasao iti pannakigubat iti Pannakawaya a Gubat ti Mehikano babaen ni Miguel
Hidalgo y Costilla,ti maysa aRoamno Katoliko a padi. Ni Hidalgo ken dagiti
daddumna pay a criollo ket nairamannda ti naplano a rebolto a mangsuppiat
kadagiti kolonial a gobierno ti Kastila, ken dagiti nakikuplot ketnaliputan.
Nabutbuten iti pannakaarestonat,[1] ni Hidalgo binilinna ti kabsatna alalaki a
ni Mauricio ken ni pay Ignacio Allende ken ni Mariano Abasolo a kumuyog kadagiti
dadduma pay a naarmasan a lallaki a nangibilin iti alguasil tapno iparuarna
dagiti nagkaykayat ti pannakawaya a naibalod idiay idi rabii ti Septiembre 15.
Nakabaelda a nagparuar kadagiti walopulo.[2] Idi agsapa ti 6:00  Septiembre 16,
1810, inbilin ni Hidalgo a paawengen dagiti kampana ti simbaan ken inurnongna ti
kongregasionna. Sinumbangiran babaen ni Allende ken ni Juan Aldama, isu ket
kinasaona dagiti tao iti sangana ti simbaan, a nangawawis kaniada nga agrebolto.
Ti Gubat ti Guanajuato, ti immuna a pannakilaban ti insurhensia, ket napasamak
kalpasan ti uppat nga aldaw. Ti pannakawaya ti Mehiko manipud ti Espania ket
nairangarang idiat Deklarasion iti Pannakawaya ti Imperio ti Mehiko idi
Septiembre 27, 1821, kalpasan ti pannakigubat ti maysa a dekada. Dagiti yaalsa
ket simmaruno para kadagiti simmarsaruno a dekada, gapu kadagiti nadumaduma a
sangkatipunan a nakilablaban para iti panagtengngel iti Mehiko.

Ti Pederala Distrito ti Mehiko ket nabangon idi babaen ti baro a gobierno ken
babaen ti panagpirma ti baroa batay-lintegda, a dagiti konsepto iti maysa a
pederal a distrito ket naampon idi manipud ti Batay-linteg ti Estados Unidos.
Sakbay ti daytoy a pananginagan,ti Siudad ti Mehiko ket nagserbi idi a kas ti
tugaw ti gobierno para iti Estado ti Mehiko ken ti sibubukel a pagilian. Ti
Texcoco ken idi ti Toluca ket nagbalin a kapitolio ti estado ti Mehiko.



https://ilo.wikipedia.org/wiki/Sistema_a_Solar

Ti Sistema a Solar[a] ket buklen iti Init ken dagiti astronomiko a banbanag a
gumuyguyod a naibedbed iti pagliklikmutan ti lawlawna, amin dagitoy ket naporma
manipud ti panagrebba ti maysa a higante a molekular nga ulep idi agarup a 4.6 a
bilion a tawtawen. Ti kawatiwatan a kaaduan a masa ti sistema ket adda idiay
Init. Kadagiti adu a banbanag a pagliklikmutan ti Init, kaaduan kadagiti masa
ket nailaon kadagiti walo a minaig a solitario a planeta[e] a dagiti
pagliklikmutanda ket gangani a nagtitimbukel ken naisanglad iti gangani a
dalumpinas a disko a tinawtawagan ti ekliptiko a plano. Dagiti uppat nga
akinuneg a babassit a planeta, Merkurio, Benus, Daga ken Márte, ken makunkuna
pay dagitoy a naindagaan a planeta, ket naipangrunaan a binuklan iti bato ken
metal. Dagiti uppat nga akin ruar a planeta, dagiti alingasaw a higante, dagitoy
ket ad-adu a dakdakkel ngem dagiti naindagaan. Dagiti dua a kadakkelan, ti
Hupiter ken Saturno, ket naipangrunaan a binuklan iti hidrohenio ken helio;
dagiti dua a karuaran unay, ti Urano ken Neptuno, ket kaaduan a buklan dagiti
yelo, a kas ti danum, amoniako ken metano, ken dagitoy ket nailasin a
tinawtawagan a kas dagiti "higante a yelo".

Ti Sistema a Solar ket pagtaengan kadgiti adu a bilang ti rehion nga adda ti
populasion babaen dagiti babbabassit a banbanag. Ti asteroid a barikes, a
naisanglad ti nagbaetan ti Marte ken Hupiter, ket kapadpada dagiti naindgaan a
planeta a kaaduana binuklan iti bato ken metal. Iti labes ti pagliklikmutan ti
Neptuno ket naisanglad ti Kuiper a barikes ket naiwarakiwak a disko; dagiti
naisilpo a populasion dagiti trans-Neptuniko a banbanag a kaaduana buklan iti
yelo a kas iti danum, amoniuako ken metano. Iti kaunegan kadagitoy a populasion,
dagiti lima nga agmaymaysa a banbanag, ti Ceres, Pluto, Haumea, Makemake ken
Eris, ket mabigbigan dagitoy a dakkelen ken binukel babaen ti bukodda a
grabidad, ken isu ngarod a dagitoy ket natermino a kas dagiti ansisit a
planeta.[e] Iti patinayon kadagiti ribribo a babassit a bagbagi[e] iti dagitoy
dua a rehion, adda dagiti sangadosena a dagitoy ket naipanunutan a kandidato
dagiti ansisit a planeta, dagiti nadumaduma a populasion ti babassit a bagbagi a
mairaman dagiti bandust, centaurs ken interplanetario a tapok ket nawaya dagitoy
nga agdaliasat ti baetan dagiti rehion. Innem kadagiti planeta ken tallo
kadagiti ansisit a planeta ket pagliklikmutan babaen dagiti masna a satelite,[b]
a kadawyan a natermino a kas dagiti "bulan" manipud ti Bulan ti daga. Tunggal
maysa kadagitoy nga akin ruar a planeta ket palpalikmutan babaen dagiti
planetario a sinsing iti tapok ken dagiti nadumaduma a partikula.

Ti solar nga angin, ti maysa a panagayos iti plasma manipud ti Init, ket
agpartuat ti maysa a labutab idiay interstelar a medio a naamammoan a ti
heliospera, a gumay-at iti ruar nga igid iti naiwarakiwak a disko. Ti Oort nga
ulep, a napammatian a nagtaudan para dagiti atiddog a paset ti panawen a bandus,
baka adda pay dagitoy iti kaadayo nga agarup ti mamin ribo a kaadayo ngen ti
heliospera. Ti heliopause ket isu ti puntos a ti presion manipud ti solar nga
angin ket kapadpada ti sumupiat a presion iti interstelar nga angin. Ti Sistema
a Solar ket mabirukan iti uneg ti maysa kadagiti akin ruar nga ima iti
Nagririmpuok a Bitbituen nga ariwanas, a naglaon iti agarup a 200 bilion a
bitbituen.

Para kadagiti napalabas a ribribo a tawen, ti nagtagitaon, nga adda dagiti
bassit a malaksid a naisangayan, ket saan a nakabigbig ti kaadda ti Sistema a
Solar. Dagiti tattao ket namatmatida a ti Daga ket saan nga agguygunay iti
tengnga ti law-ang ken naikategoria a sabali manipud kadagiti nadiosan wenno
nailangitan a banbanag nga agguygunay iti langit. Urayno a ti Griego a pilosopo
a ni Aristarko iti Samos ket naisipanna iti maysa a heliosentriko a panakaurno
sti kosmos, Ni Nikolas Koperniko ket isu idi ti immuna a nagparang-ay ti
matematiko a panagpadto ti heliosentriko a sistema. Dagiti simmaruno kaniana iti
maika-17 a siglo, a ni Galileo Galilei, Johannes Kepler ken Isaac Newton, ket
nagparany-ayda ti panakaawat iti pisika a nangiturong ti nagininut a panakaawat
iti kapanunutan a ti Daga ketpalpalikmutenna ti Init ken dagiti planeta ket
naturayanda babaen dagiti isu met laeng a maipapan ti bagi a linteg a mangituray
ti Daga. Ti patinayon, ti panakainbento ti teleskopio ket nangiturong ti
panakaduktal kadagiti adadayo pay a planeta ket dagiti bulan. Kasdagiti
kaasitgan a napalabas a panawen, ti panakaparang-ay ti teleskopio ken ti
panagusar iti saan a namaneho a pagluganan ti limbang ket nagpakabael ti
panagusig iti heolohiko penomena a kas dagiti banbantay ken dagiti abut, ken
meteorolohiko a penomena ti tiempo a kas dagiti ulep, dagiti tapok a bagio ken
dagiti yelo a gora kadagiti sabsabali a planeta.

Ti kangrunaan a mangbukel ti Sistema a Solar ket ti Init, ti maysa a nangruna a
panagsarsaruno a G2 a bituen a mangbukel ti 99.86 a porsiento iti naamammoan a a
masa ti sistema ken iturayanna ti bukodna a grabidad. Dagiti uppat a kadakkelan
a bagbagi nga agpalpalikmut ti Init, dagiti higante nga alingasaw, ket mangbuket
ti 99 a porsiento iti nabati a masa, a ti Hupiter ken Saturno ket mangbukel iti
90 a porsiento.[c]

Kaaduan kadagiti dadakkel a banbanag nga agpalpalikmut iti Init ti sumangladdda
ti asideg a dalumpinas ti pagliklikmutan ti Daga, a makunkuna a ti ekliptiko.
Dagiti planeta ket asidegda iti ekliptiko, bayat a dagiti bandus ken dagiti
banbanag a Kuiper a barikes ket kanayonda iti ad-adu nga anggulo. Amin dagiti
planeta ken kaaduan kadagiti banbanag ket palikmutenda ti Init iti agpapada a
turong iti panagpalpalikmut iti Init (agpakanigid, a kas makita manipud ti ngato
ti amianan nga ungto ti Init). Adda dagiti malaksid, a kas ti Bandus ni Halley.

Kaaduan ti patakder dagiti nadokumento a rehion iti Sistema a Solar ket buklen
ti Init, dagiti uppat a bassit a planeta a napalawlawan dagiti barikes iti
kabatbatuan nga asteroid, ken dagiti uppat a higante nga alingasaw a nalawlawan
babaen ti Kuiper a barikes dagiti yelo a banbanag. Dagiti astronomo ket
sagpaminsanda a biningbingay daytoy a patakder kadagiti sabsabali a rehion. Ti
akin-uneg a Sistema a Solar a mairaman dagiti uppat a nailangitan a planeta ken
ti asteroid a barikes. Ti akin-ruar a Sistema a Solar ket adda iti labes dagiti
asteroid, a mairaman dagiti uppat a higante nga alingasaw. Manipud idi
naduktalan ti Kuiper a barikes, dagiti akin-ruar unay a paset iti Sistema a
Solar ket naipanunutan a maysa a naisangsangayan a rehion a mangbukel kadagiti
banbanag iti labes ti Neptuno.

Kaaduan kadagiti planet aiti Sistema a Solar ket agtagikuada kadagiti maikadua a
bukodda a sistema, a pinalpalikmutan dagiti planetario a banbanag a makunkuna a
dagiti masna a satelite, wenno bulbulan (dua kadagitoy ket dakdakkel ngem ti
planeta a Merkurio), wenno, iti kaso dagiti uppat a higante nga alingasaw,
babaen dagiti planetario a sinsing; dagiti naingpis a bedbed dagiti babassit a
partikula nga agpapaparis nga agpalpalikmut kaniada. Kaaduan kadagiti kadakkelan
a masna asatelite ket addadda iti agpapada a panagtayyek, nga adda iti maysa a
rupa anga agnanayon a naiturong iti inada.

Ti linteg ti planetario a panaggunay ni Kepler ket mangipalpalawag kadagiti
panagpalpalikmut dagiti banbanag iti Init. Ti panagsurot ti linteg ni Kepler, ti
tunggal maysa a banag ket agbanbaniaga iti igid ti maysa a basikaw nga immitlog
a ti Init ket adda iti maysa a pakapatengngaan. Dagiti banbanag nga asasideg iti
Init (nga adda ti basbassit a semi-mayor a pagtayyekan) ket naparpardas nga
agbaniaga, ngaminket kadawyanda a maapektaran ti grabidad ti Init. Iti basikaw
nga immitlog a panagpalikmut, ti kaadayo ti maysa a bagi manipud ti Init ket
agdumaduma kadagiti mapalpalabas a paset iti tawen. Ti kaasitgan nga iyaasideg
ti maysa a bagi iti Init ket makunkuna a ti bukodna a perihelion, a ti kaadywana
puntos manipud ti Inity ket makunkuna a ti bukodna nga aphelion. Dagiti
panagliklikmut kadagiti planeta ket gangani nga agtitimbukel, ngem adu kadagiti
bandus, dagiti asteroid ken banbanag a Kuiper a barikes ket surotenda ti nangato
a basikaw nga immitlog a panagpalpalikmut. Dagiti pueto dagiti bagbagi iti
Sistema a Solar ket mabalin a maipadto babaen ti panagusar dagiti numeriko a
modelo.

Gapu kadagiti panakairaman dagiti nawatiwat a kaadayo, adu kadagiti
panakairepresenti iti Sistema a Solar ket agipakita kadagiti agpapada a kaadayo
a panagpalpalikmut. Iti kinaagpayso, nga adda bassit a malaksid , no adadayo ti
maysa a planeta wenno barikes manipud ti Init, ti kaadayo ket dakdakkel ti
paggiddiatanda ken ti napalabas a panagpalikmut. Kas pagarigan, ti Benus ket
agarup a 0.33 astronomiko a paset (AU)[d] nga adadayo manipud iti Init ngen ti
Merkurio, bayat a ti Saturno ket 4.3 AU nga adadayo ngen ti Hupiter, ken ti
Neptuno ket naisanglad iti 10.5 AU manipud iti Urano. Adda dagiti panagpadas a
panagikeddeng ti maysa relasion ti nagbaetan kadagitoy a kaadayo ti
panakpalikmut (kas pagarigan, ti Titius–Bode a linteg), ngem awan pay kadagitoy
a teoria ti naawat.

Adda dagiti bilang dagiti Modelo ti Sistema a Solar ditoy Daga a a mangpadas a
mangipan kadagiti minaig a gantingan a pakairamanan ti Sistema a Solar iti
nagtagitaoan a termino. Adda dagiti modelo a mekaniko — a makunkuna a dagiti
planetario — bayat a dagiti dadduma ket ket gumayatda kadagiti ballasiw ti
siudad ken rehional a luglugar. Daytoy ti kadakkelan a gantingan a modelo, ti
Suesia a Sistema a Solar, ket agus-usar ti 110-metro a Ericsson a Globo idiay
Stockholm a kas ti sabali nga Initna, ken, sursurotenna ti gantingan, ti Hupiter
ket maysa a 7.5 metro a nagtimbukel idiay Sangalubongan nga Eropuerto ti
Arlanda, iti 40 km a kaadayo, bayat a ti agdama kaadaywan a nbanag, ti Sedna,
ket maysa a 10-sentimetro a nagtimbuket idiay Luleå, iti 912 km a kaadayo.

Ti Init, a gangani a mangbukel kadagiti amain a banag iti Sistema a Solar, ket
buklen ti gangani a 98% hidrohenio ken helio. Ti Hupiter ken Saturno, a
mangbukel kadagiti amin a nabati a banag, ket agtagikua ti tangatang a mangbukel
ti gangani a 99% kadagita nga isu met laeng nga elemento. Ti pannakabuklan a
gradiente ket adda iti Sistema Solar, a pinartuat babaent pudot ken presion ti
lawag manipud ti Init; dagita a banbanag nga asasideg iti Init, a maapektaran
babaen ti pudot ken presion ti lawag, ket buklen dagiti elemento nga adda
kadagiti nagato a punto s ti panakalunag. Dagiti banag nga adadayo manipud ti
Init ket kaaduan abuklen dagiti materiales nga adda ti nababba a puntos ti
panakalunag. Ti pagbeddengan ti Sistema a Solar ti labes dagiti nalaka nga
agbalbaliw a sustansia a mabalin a maipababaan ket makunkuna a ti linia ti
linaaw a nagbalay, ken naisanglad ti agarup a 4 AU manipud ti Init.

Dagiti banag ti akin-uneg a Sistema a Solar ket kaaduan a buklen kadagiti bato,
ti naurnong a nagan para kadagiti kompuesto nga adda ti nagato a puntos ti
pannakalunag, a kas dagiti silikato, landok wenno nikel, a nagbatbati a
natangken babaen kadagiti gangani nga amin a kasasaad idiay protoplanetario a
nebulosa. Ti Hupiter ken Saturno ket kaaduan a buklen dagiti alingasaw, ti
astronomiko a termino para kadagiti materiales nga adda kadagiti patingga a
nababa a puntos ti pannakalunag ken nangato a presion ti sengngaw a kas ti
molekular a hidrohenio, helio, ken neon, a dagitoy ket kankanayon idi nga adda
ti alingasaw a paset idiay nebulosa. Dagiti Yelo, a kas ti danuym, metano,
amoniako, hidrohenio sulpuro ken karbon dioksido, ket adda kadagiti panaglunag a
puntos ti mabalin a kangato ti ginasut a kelvins, bayat a dagiti pasetda ket
agtaltalek iti ambiente a presion ken temperatura. Dagitoy ket mabalin a
mabirukan kadagiti yelo, dagiti likido, wenno alingasaw a luglugar isiay Sistema
a Solar, bayat nga idiay nebulosa ti paset sagitoy ket mabalin a likido wenno
alingasaw. Dagiti yelo a sustansia ti kaaduan a mangbukel kadagiti satelite
dagiti higante a planeta, ken kaaduan pay ti Urano ken Neptuno (dagiti makunkuna
a "higante nga alingasaw") ken dagiti adu a babassit a banag a naisanglad ti
labes a pagtayyekan ti Neptuno. No maitipon, dagiti alingasaw ken dagiti yelo
ket makunkuna a nalak nga agbalbaliw.

Ti Init ket isu ti bituen ti Sistema a Solar, ken isu ti kangrunaan a
pakabuklanna. Ti dakkel a masana ket (332,900 ket a masa ti Daga) ket agpataud
kadagiti temperatura ken dagiti densidad idiay bugasna a nalataken nga
agtalinaay ti nuklear a panaglunag, a daytoy ket agibet ti nawatiwat a kaadu nga
enerhia, a kaaduan kadagitoy ket agraniag idiay limbang a kas ti
elektromagnetiko a radiasion, a ngumatngato iti 400–700 nm a banda iti makitkita
a lawag.

Ti Init ket naidasig a kas maysa a G2 a tipo ti duyaw nga ansisit, ngem daytoy a
nagan ket makaallilaw no, maipada kadagti kaaduan a bituen idiay bukodtayo nga
ariwanas, ti Init ket dakkel unay ken naraniag. Dagiti bituen ket naidasig
babaen ti Hertzsprung–Russell a diagrama, ti maysa a grapiko a mangipakita ti
karaniag dagiti bituen kadagiti temperatura ti rabawda. Iti sapasap, dagiti
napudpudot a bituen ket naranraniag. Dagiti bituen a sumursurot iti daytoy a
tabas ket makunkunada nga adda ti nangruna a panagsarsaruno, ken ti Init ket
naisanglad iti tengngana daytoy. Nupay kasta, dagiti bituen a naranraniag ken
napudpudot ngem ti Init ket manmano, bayat a dagiti nakuskusnaw ken nalamlamiis
a bituen, a makunkuna akas dagiti nalabbaga nga ansisit, ket adadu, a mangaramid
kadagiti 85 a porsiento kadagiti bituen idiay ariwanas.

Dagiti ebidensia ket agipaltiing a ti puesto ti Init iti nagruna apanagsarsaruno
ket mangikabil daytoy idiay "kangrunaa iti biag" para iti maysa a bituen, a
daytoy ket saan pay a nakaibus kadagiti naipenpen a hidrohenio ti nuklear a
panaglunag. Ti Init ket agranraniag pay laeng; iti nasap a pakasaritaanna adda
daytoy ti 70 a porsiento a karaniagna a kas tatta nga aldaw.

Ti Init ket maysa a populasion I a bituen; daytoy ket naipasngay iti naladladaw
a paset ti ebolusion ti law-ang, ken isu a daytoy ket aglaon kadagiti adadu nga
elemento a nadagdagsen ngem hidrohenio ken helio ("dagiti metal" iti
panakasaonga astronomiko) ngem dagiti laklakay a polpulasion II a bitbituen.
Dagiti elemento a nadagdagsen ngem hidrohenio ken helio ket naporma kadagidiay
bugas titaga-ugma ken bimbimtak a bitbituen, nga isu a dagiti immuna akaputtotan
ti bitbituen ket naskenda a natay sakbay a ti law-ang ket napabaknang kadagitoy
nga atomo. Dagiti kalaklakayan a bituen ket aglaon laeng kadagiti bassit a
metal, bayat a dagiti bituen a naududi a naipasngay ket ket aglaonda ti adadu.
Daytoy a kinagato ti metalisidad ket naipagarup a nagruna ti panagrang-ay ti
Init iti maysa a planetario a sistema, gaputa dagiti planeta ket maporma manipud
ti panakapartuat dagiti "metal".

No mairaman ti lawag, ti Init ket agisilnag ti agtultuloy nga ayos dagiti
nakarga a patikula (a plasma) a naamammoan a kas ti solar nga angin. Daytoyy a
panagyos ti partikula ket agparuar a maiwarwaras ti agarup a 1.5 a riwriw a
kilometro ti tungngal maysa nga oras, nga agparpartuat ti nakaro a tangatang (ti
helioesperioe) a mangipasagepsep ti Sistema a Solar iti 100 AU (kitaen ti
heliopause).Daytoy ket makunkuna akas ti interplanetario a medio. Ti
panagtigtignay ti rabaw ti Init, a kas dagiti solar a gilayab ken dagiti koronal
a masa a panagipalsut, ket riruenna ti helioesperio, nga agparpartuat ti
limbanga tiempo ken gapuanan dagitiheomagnetiko a bagio. Ti kadakkelan a
patakder iti uneg ti helioesperio ket ti helioespriko nga agdama a sabanas, ti
maysa nga agkuskusikos a porma a pinartuat babaen ti aksion ti panagtaytayyek ti
magnetiko a lugara ti Init idiay interplanetario a medio.

Ti magnetiko a lugar ti Daga ket pasardenganna ti bukodna atangatang manipud ti
panakaikkatan babaen ti slar nga angin. Ti Benus ken Marte ket awan dagitoy ti
magnetiko a lugar, ken kas ti pagbanagana, ti solar nga angin ket mangipataud
kadagiti bukodda a tangatang ti agininut a maikkat idiay limbang. Dagiti koronal
a masa a panakapalsut ken dagiti kapadpadana pasamak ket mangpuyot ti maysa
amagnetiko a lugar ken adu a bilang dagiti materiales manipud ti rabaw ti Init.
Ti panagitignay iti daytoy a magnetiko a lugar ken ti materiales ket dagiti
magnetiko a lugar ket mangimbudo kadagiti nakarga apartikula iti ngato a
tangatang ti Daga, a dagitoy a panagitignay ket agpartuat ti aurorae a makita
idiay asideg kadagiti magnetiko nga ungto.

Dagiti kosmiko a rayus ket tumaud idiay ruar ti Sistema a Solar. Ti helioesperio
ket ladpedanna bassit ti Sistema a Solar, ken dagiti magnetiko a lugar (para
kadagiti nga adda kadagitoy) ket mangited pay kadagitoy ti panagsalaknib. Ti
densidad dagitikosmiko a rayus idiay interestelar a medio ken ti kapigsa ti
magnetiko a lugar ti Init ket agbalbaliw ti atiddog unay a gantingan ti panawen,
tapno ti lessaad tikosmiko a radiasion idiay Sistema a Solar ket agdumaduma,
ngemno kasano ti kaaduna ket saan a naamammoan.

Ti interplanetario a medio ket pagtaengan ti dua a kasla disko a rehion ti
kosmiko a tapok. Ti umuna, ti zodiacal a tapok nga ulep, ket naisanglad idiay
uneg ti Sistema a Solar ken gapuanan ti zodiacal a lawag. Daytoy ket kasla ti
panakaporma babaen ti panagdungpar idiay uneg ti asteroid a barikes nga indagas
babaen ti panagtignay kadagiti planeta. Ti maikadua ket maiagayat manipud ti
agarup a 10 AU aginggan ti agarup a 40 AU, ken mabalin a napartuat babaen ti
nmaipadpada a panagdungpar ti uneg ti Kuiper a barikes.



https://ilo.wikipedia.org/wiki/Shanghai

Ti Shanghai (Insik: 上海; Shanghainese: Zånhae; Mandarin pinyin: Shànghǎi) ket isu
ti kadakkelan a siudad babaen ti populasion iti Republika dagiti Tattao iti
Tsína (PRC) ken ti kadakkelan a maitutop a siudad babaen ti populasion iti
lubong. Maysa daytoy kadagiti uppat a probinsia nga agpang a munisipalidad iti
PRC, nga adda ti dagup ti populasion iti sumurok a 23 a riwriw manipud idi 2010.
Daytoy ket maysa a sangalubongan a siudad, nga adda inpluensia iti komersio,
kultura, busbos, midia, moda, teknolohia, ken pagluganan. Daytoy ket maysa a
kangrunaan a busbos a ssentro ken ti kasingarngaran a pagikabilan a puerto iti
lubong.

Mabirukan daytoy idiay Karayan Yangtze a Delta idiay dumaya a Tsína, ti Shanghai
ket nakatugaw idiay wangawangan iti Karayan Yangtze iti tengnga ti paset iti
pantar ti Tsína. Ti munisipalidad ket pagbeddenganna dagiti probinsia ti Jiangsu
ken Zhejiang iti laud, ken nabeddengan ti day babaen ti Baybay Daya a Tsína.

Maysa daytoy idi a pagkalapan ken abel nga ili, ti Shanghai ket dimmakkel ti
kinapangrunanna iti maika-19 a siglo gapu ti panakabigbigan a Europeano para iti
bukodna a naiparabor a lokasion ti puerto ken makapataud nga ekonomia. Daytoy a
siudda ket maysa kadagiti nalukatan a ganganaet a pagkomerioan kalpasan ti
panagabak dagiti Britaniko iti Tsína iti immuna nga opio a gubat ken ti
simmaruno a 1842 a Tulag iti Nanking a nagpakabael ti panagipatakfder iti
Internasional a Pagtaengan ti Shanghai . Daytoy siudad ket rimmang-ay a kas ti
sentro iti komersio a nagbaetan ti daya ken laud, ken nagbalin daytoy ti
kalaingan a sentro ti busbos iti Pasipiko nga Asia iti panawen a 1930. Nupay
kasta, ti panagala ti Partido Komunista iti kangrunaan a daga idi 1949, bimassit
ti panag-impluesia ti siudad. Iti panawen ti 1990, dagiti ekonomiko a reporma
nga inyamammo babaen ni Deng Xiaoping ket nagbanagan iti napeksa a
panagrangrang-ay ti siudad, a daytoy ket nakaited ti panagsubli iti busbos ken
ganganaet a puonan iti siudad.

Ti Shanghai ket maysa a nalatak a papanan dagiti turiata ken naamammoan daytoy
kadagiti naipakasaritaan a dulon a kas dagiti Ti Bund, Siudad a Templo ti Dios
ken ti Yuyuan a Hardin, ken ti pay dakkel ken dumakdakkel pay a linia ti langit
ti Pudong . Nailawlawagan daytoy a kas ti "obra maestra" iti dumakdakkel a
ekonomia ti kangrunaan a daga ti Tsína.



https://ilo.wikipedia.org/wiki/Saluyot

Ti saluyot ket mula a nairaman iti henero Corchorus, pamilia Malvaceae. Kaaduan
ket ruot ngem ti dadduma ket maimula ken mataraken kas taraon ken maaramat a
sag-ut.

Kasayaatan a patubuen ti saluyot iti tiempo a nalnaab bayat iti panagtutudo.
Maipapan nga 85 porsiento ti apit iti saluyot ket aggapu idiay Banglades, India,
ken Tsina. Mangrugi nga apiten dagiti mannalon ti saluyot kalpasan iti uppat a
bulan, no agsabongen kasanguanan nga agbukel. Maisina dagiti ung-ungkay santo
mairebreb iti danum iti 20 nga aldaw. Kalpasan daytoy, agsisina dagiti sag-ut
iti ung-ungkay ket maibilag dagitoy santo mareppet.

Dagiti bulong ken uggot ti saluyot ti sigud nga ilutluto kas taraon ti kaaduan
kadagiti tattao nga agbibiag iti paset nga napudot, kas dagiti pagilian nga
asideg iti ekuador. Iti Filipinas, "Saluyot" ti maysa a birngas kadagiti Ilokano
gapu ta isuda ti kangrunaan a mangimas ken mangdengdengdeng iti daytoy a mula.

Naiwaras ti saluyot iti Asia ken Aprika. Corchorus olitotius ken Corchorus
capsularis iti kapatgan a klase ti saluyot a lutlutuen. Iti saluyot ket napunno
iti mucilage, maysa banag a patubuen dagiti dadduma a mulmula a nalan-ak ken
napigket. Isu daytoy nga sustansia iti nagalis no mailambong iti saluyot.

Ti panagmula ken panagapit iti saluyot ket maysa nga industria. Saan laeng a
mabalin a sidaen dagiti uggot, sabong, ken bulongna, daytoy a mula ket isu pay
iti maysa a kadakkelan a pangalaan iti sag-ut a mausar a tali, papel, ikamen,
pagan-anay, iket, ken dadduma pay. Iti sag-ut iti saluyot ket biodegradable,
saanna mesmesen iti lubong, ken nalagda. Agrukop laeng no masigud nga matimming
iti dam-eg.

Aggapu dagiti sag-ut iti nalupdisan nga ungkay iti saluyot. Dagitoy ket
naiserreb iti danum, iti makuna nga yaaddang a retting, tapno maiparuar iti
lignin a mangkapet iti parenchyma ken iti sclerenchyma. Kalpasan, maugasan santo
mapamagaan tapno maawan iti pectin nga mangpatangken iti kudil ti ungkay.
Lumukneng ken umingpis daytoy a kas sinulid.



https://ilo.wikipedia.org/wiki/Sahara

Ti Sahara (Arabiko: الصحراء الكبرى‎, Aṣ-Ṣaḥrā´ al-Kubrā, "Ti Nalatak a
Desierto") ket isu daytoy ti kadakkelan a napudot desierto iti lubong ken ti
maikatlo a kadakkelan a desierto, kalpasan ti Antartika ken ti Artiko. Nga adda
ti sumurok a 9,400,000 kuadrado kilometro (3,600,000 sq mi), daytoy ket kaaduan
a sakupenna ti Amianan nga Aprika, a makaaramid daytoy ti gangani a kadakdakkel
ti Tsina wenno ti Estados Unidos. Ti Sahara ket maigay-at manipud ti Baybay
Nalabbasit, ken mairaman dagiti paset ti aplaya ti Mediteraneo, aginggana
kadagiti kaigidan ti Taaw Atlantiko. Iti abagatan, daytoy ket naipatinggaan
babaen ti Sahel, ti barikes ti namaga bassit a tropikal a sabana a buklen ti
akin-amianan a rehion ti tengnga ken lumaud a Sub-Sahara nga Aprika.

Adda dagiti karuburuban ti darat ket magaw-atna ti 180 metro (590 ft) iti
kangato. Ti nagan ket nagtaud manipud ti Arabiko a balikas ti desierto: (صَحراء
ṣaḥrāʾ [sˤɑħrɑːʔ] ( denggen)).

Dagiti pagbeddengan ti Sahara ket ti Taaw Atlantiko iti laud, ti Banbantay Atlas
ken ti Mediteraneo iti amianan, ti Baybay Nalabbasit iti daya, ken ti Sudan ken
ti ginget ti Karayan Niger iti abagatan. Ti Sahara ket nabingbingay iti akinlaud
a Sahara, ti sentral a Banbantay Ahaggars, ti Banbantay Tibestis, ti Banbantay
Aïr (ti rehion ti desierto a banbantay ken dagiti nangato a banak), ti desierto
Ténéré ken ti Desierto Libya (ti kamagaan a rehion). Ti kangatuan a pantok idiay
Sahara ket ti Emi Koussi (3,415 metro (11,204 ft)) idiay Banbantay ti Tibesti
idiay akin-amianan a Chad.

Ti Sahara ket ti kadakkelan a desierto iti kontinente ti Aprika. Ti
akin-abagatan a pagbeddengan ti Sahara ket namarkaan babaen ti banda ti namaga
bassit a sabana a tinawtawagan ti Sahel; ti abagatan ti Sahel ket mabirukan ti
Akin-abagatan a Sudan ken ti Labneng Karayan Kongo. Kaaduan ti Sahara ket buklen
ti nabato a hamada; dagiti erg (dakkel a luglugar a naabbongan dagiti
karuburuban ti darat) ket mangporma laeng iti bassit a parte.

Dagiti tattao ket agtataengda iti igid ti desierto kadagiti rinibu a napalabas a
tawtawen manipud idi naudi a panawen ti yelo. Ti Sahara ket nabasbasa idi a
lugar ngem tatta nga aldaw. Sumurok a 30,000 petroglipo dagiti ayup ti karayan a
kas ti buaya ket nagbaiag, a kagudua dagitoy ket nabirukan idiay Tassili n'Ajjer
idiay abagatan a daya ti Arhelia. Dagiti posil dagiti dinosauro, a mairaman ti
Afrovenator, Jobaria ken Ouranosaurus, ket nabirukan payen ditoy. Ti moderno
Sahara, ket saan a kaaduan ti mulmula, malaksid idiay Ginget ti Nilo, kadagiti
bassit nga oasis, ken idiay akin-amianan a kabambantayan, nga idiay dagiti
Mediteraneo a mulmula a kas ti kayo ti oliba ket mabirukan a agtubo idiay. Thi
rehion ket kastoyen manipud idi agarup a 1600 BCE, kalpasan dagitianagbalbaliw
iti pakbo ti Daga ket nangipangato kadagiti temperatura ken nangpabasit ti
panagtudtudo.

Dagiti tattao ti Sahara ket nagdumaduma kadagiti nagtaudan. Kadagitoy ket dagiti
Amaziɣ a mairaman dagiti Turūq, dagiti nadumaduma a Naarabo nga Amaziɣ a grupo
kas dagiti agsasao ti Hassania a Sahrawi, a dagiti populasionda ket mairaman ti
tribu ti Sanhaya a ti naganna ket tidda ti prehistoriko a Pagsasao a Zenaga.
Dagiti dadduma pay a nangruna a tattao ket mairaman dagiti Toubou|, Nubiano,
Zaghawa, Kanuri, Hausa, Songhai, ken Fula/Fulani (Pranses: Peul; Fula: Fulɓe).
Dagitinangruna a siudad a mabirukan idiay Sahara ket mairaman ti Nouakchott, ti
kapitolio ti Mauritania; Tamanrasset, Ouargla, Béchar, Hassi Messaoud, Ghardaïa,
ken El Oued idiay Arhelia; Timbuktu idiay Mali; Agadez idiay Niger; Ghat idiay
Libya; ken Faya-Largeau idiay Chad.

Ti Sahara ket kasisigud idi a tinaengan babaen dagiti tattao nga Amaziɣ a ti
pananginaganda idi ti rehion ket "Tinariwen", a kayatna a sawen ket dagiti
desierto, ti reperensia iti kinapudno nga isuda ket nangigiddiat iti nagbaetan
dagiti nadumaduma nga [[ekorehion] ti desierto (kas ti erg, oasis, desierto ken
namaga a karuotan kdpy.)

Ti Sahara ket sakupenna dagiti dakkel a parte ti Arhelia, Chad, Ehipto, Libya,
Mali, Mauritania, Morocco, Niger, Akinlaud a Sahara, Sudan ken Tunisia, ken
gumay-at iti sumurok a 9 riwriw kuadrado kilometro (3,500,000 sq mi) ken
sakupenna ti agarup a 1⁄4 iti kontinente ti Aprika. No mairaman amin ti
natimbeng a tinawen a panatudtudo ti basbassit ngem 250 mm, ti desierto ti
Sahara ket sumurokto iti 11 riwriw kuadrado kilometro (4,200,000 sq mi) iti
kalawa. Daytoy ket maysa kadagiti tallo a naisangayan a pisiograpiko a probinsia
iti dakkel a pisiograpiko a pannakabingbingay ti Aprika.

Nagsasabtan: 23°04′47″N 12°36′44″E﻿ / ﻿23.079732°N 12.612305°E﻿ / 23.079732;
12.612305



https://ilo.wikipedia.org/wiki/R%C3%A9union

Ti Réunion (Pranses: La Réunion, IPA: [la ʁeynjɔ̃] ( denggen); dati nga Île
Bourbon) ket isla ti Pransia a mabirukan idiay Taaw Indiano. Daytoy ket
mabirukan iti daya ti Madagascar ken agarup a 175 kilometro (109 mi) iti
abagatan a daya ti Maurisio, ti kaasitgan nga isla. Manipud idi 2014, ti
populasionna ket 844,994 nga agtataeng.

Ti isla ket tinagtagitao manipud idi maika-17 a siglo idi simmangpet dagiti
tattao manipud idiay Europa (kaaduan iti Pransia), Madagascar ken Aprika.
Nawaswas ti panagtagabu idi maika-20 ti Disiembre 1848 (ti petsa a tinawen a
rinamrambakan iti isla). Ti isla ket nagbalin a ballasiw-taaw a departamento idi
1946.

Ti lokal a pagsasao nga insasao iti kaaduan dagiti populasion ket Kreol ti
Réunion. Ti opisial a pagsasao ket Pranses. Iti administratibo, ti Réunion ket
maysa kadagiti ballasiw-taaw a departamento ti Pransia. Kasla met dagiti sabali
nga uppat a ballasiw-taaw a departamento, daytoy ket maysa pay kadagiti 27 a
rehion ti Pransia, nga agraman iti nabaliwan a kasasaad dagiti ballasiw-taaw a
rehion, ken maysa nga integral a paset ti Republika nga addaan iti isu met laeng
a kasasaad a kas dagiti mabirukan iti nangruna a daga ti Europa. Ti Réunion ket
maysa nga akinruar a rehion iti Kappon ti Europa ken, kas maysa a ballasiw-taaw
a departamento ti Pransia, daytoy ket paset met ti Eurozona.

Midia a mainaig iti Réunion iti Wikimedia Commons Midia a mainaig iti Ay-ayup ti
Réunion iti Wikimedia Commons

Nagsasabtan: 21°06′52″S 55°31′57″E﻿ / ﻿21.114444444444°S 55.5325°E﻿ /
-21.114444444444; 55.5325



https://ilo.wikipedia.org/wiki/Pilid

Ti pilid ket isu ti nagtitimbukel a komponente a naikeddeng nga agtayyek iti
maysa a bering a pagtayyekan. Ti pilid ket maysa kadagiti kangrunaan a
komponente iti pilid ken burayongan a maysa kadagiti innem a simple a makina.
Dagiti pilid, a mairaman dagiti burayongan, ket mangpalubos ti nalaka a
panaggunay kadagiti nadagsen a banag a mangpalaka ti panangiyakar wenno
panangilugan bayat a mangsupsuporta ti karga, wenno mangaramid iti panagobra
dagiti makina. Dagiti pilid ket inus-usar pay para kadagiti dadduma a panggep, a
kas iti manibela ti barko, manibela, pagdamilian a pilid ken bolante.

Dagiti kadawyan a kas pagarigan ket mabirukan kadagiti pagipakatan ti
pagluganan. Ti pilid ket nasayaat a mangpabassit ti rasras babaen ti panapalaka
ti panaggunay babaen ti panagtulatid a maikuyog ti panagusar kadagiti
burayongan. Tapno dagiti pilid ket agtulatiddda, ti kanito ket masapul a
maipakat iti pilid iti pagtayyekanna, babaen iti grabidady, wenno babaen ti
panangipakat iti sabali nga akin-ruar a puersa wenno panangipusipos a puersa.



https://ilo.wikipedia.org/wiki/Pagsasao_a_Swahili

Ti pagsasao a Swahili wenno Kiswahili ket maysa a Bantu a pagsasao nga insasao
dagiti nadumaduma nga etniko a grupo nga agtataeng kadagii nadumaduma a luglugar
iti aplaya ti Kanal Mozambique manipud ti akin-amianan a Kenya aginggana ti
akin-amianan a Mosambike, a mairaman ti Is-isla ti Komoros. Daytoy ket maisasao
pay dagiti etniko a minoridad a grupo idiay Somalia. Urayno lima a riwriw a
tattao ti agsasao iti Swahili a kas ti patneng a pagsasaoda, daytoy ket
naus-usar a kas maysa a lingua franca iti kaaduan ti Daya nga Aprika, a kayatna
a saoen ket ti dagup a bilang dagiti mangisasao ket nasurok a 60 a riwriw. Ti
Swahili ket agserserbi a kas maysa a nailian, wenno opisial a pagsasao, kadagiti
lima a pagilian: ti Tanzania, Kenya, Uganda, ti Komoros ken ti Demokratiko a
Republika iti Kongo.

Adda dagiti Swahili a bokabulario ket naala manipud ti Arabiko baaen t ad-adu
ngem duapulo a siglo a pannakaiyasidegan dagiti agsasao ti Arabiko a nagtataeng
idiay aplaya ti abagatan a daya nga Aprika. Daytoy ket naginaynayon pay kadagiti
Persiano, Aleman, Portuges, Ingles, ken Pranses a balikas iti bokabulariona
babaen ti pannakaiyasasidegna kadagiti napalabas a lima a siglo.

Dagiti tao manipud idiay Oman ken idiay Golpo ti Persia Persian ket nagtaengda
idiay Purpuro ti Zanzibar, a nangtulong daytoy ti panakaiwaras tiIslam ken ti
pagsasao a Swahili ken kultura nga adda dagiti nangruna paglakuan ken sentro ti
kultura nga adadayo ngem ti Sofala (Mozambique) ken Kilwa (Tanzania) iti
abagatan, ken Mombasa ken Lamu idiay Kenya, Barawa, Merca, Kismayo ken Mogadishu
(Somalia) iti amianan, ti Is-isla ti Komoros ken akinamianan a Madagascar idiay
Taaw Indiano.

Nagrugi idi agarup a 1800, dagiti agturturay ti Zanzibar ket nagurnosda
panaglaklako a panagbanbaniaga idiay kaunegan ti nangruna a daga, aginggana
kadagiti nadumaduma a danaw idiay Rengngat ti Daya nga Aprika ti kontinente.
Dagitoy idi n ket nangipatakderda kadagiti permanente a dalan ti panaglaklako,
ken dagiti agsasao ti Swahili nga aglaklako ket nagtaengda kadagiti pagsardengan
kadagiti igid ti baro a dalan ti paglaklakuan. Para idi kaaduan, daytoy a
pamay-an ket saan a nangiturong ti napudno a kolonisasion. Ngem ti kolonisasion
ket rimsua idiay laud ti Danaw Malawi, a tattan ket ti Probinsia ti Katanga ti
Demokratiko a Republika ti Kongo, a nangited ti adu a nagbalbaliw a dialekto.

Ti kasapaan a naam-ammuan a dokumento a naisurat ti Swahili ket dagiti surat a
naisursurat ti Kilwa idi 1711, iti Arabiko a sinuratan. Dagitoy ket naipatulod
idiay Portuges ti Mozambique ken dagiti lokal a kumaduaanda. Dagiti kasisigud a
surat ket naipreserba tattan idiay Naipakasaritaan nga Arkibo ti Goa, India. Ti
sabali pay a taga-ugma a naisurat a dokumento ket ti maysa nga epiko a daniw iti
Arabiko a sinuratan a natituloan ti Utendi wa Tambuka (Ti Pakasaritaan ti
Tambuka); daytoy ket napetsaan ti 1728. Nupay kasta, ti Latin a sinuratan ket
nagbalin nga isu ti pagalagadan babaen ti impluensia dagiti kolonial a bileg ti
Europa



https://ilo.wikipedia.org/wiki/Pagsasao_a_Hawayano

Ti pagsasao a Hawayano (Hawayano: ʻŌlelo Hawaiʻi ket ti pagsasao a Polinesio a
mangala ti nagan iti Hawaiʻi, ti kadakkelan nga isla iti tropikal a purpuro ti
Amianan a Pasipiko nga idiay met ti nakapadur-asanna. Ti Hawayano, kakuyogna ti
Ingles, ket isu ti opisial a pagsasao ti estado ti Hawaii. Inpundar babaen ni
Ari Kamehameha III ti immuna a batay-linteg ti pagsasao a Hawayano idi 1839 ken
1840.

Gapu kadagiti nadumaduma a rason, a mairaman ti lehislasion ti teritorio a
mangitakder ti Ingles a kas ti opisial a pagsasao kadagiti eskuela, ti bilang
dagiti patneng nga agsasao ti Hawayano ket nagin-inut a bimmassit idi las-ud ti
paset ti panawen manipud kadagiti tawen ti 1830 aginggana kadagiti tawen ti
1950. Ti Hawayano ket sinukatanen babaen ti Ingles iti innem kadagiti pito a
matagtagitao nga isla. Idi 2001, dagiti patneng nga agsasao iti Hawayano ket
nagdagup iti basbassit ngem 0.1% iti dagup a populasion ti estado. Nadanagan met
dagiti lingguista ti pakaikarian iti daytoy ken dagiti dadduma a madangran a
pagsasao.

Urayno kasta, mamipud iti circa 1949 aginggana iti agdama ng aaldaw, adda metten
nagin-inut nga iyaadu iti panangikaskaso ken iti panangiragpat iti pagsasao. Ti
publiko a panangitinep ti pagsasao a Hawayano kadagiti pasakbay iti panageskuela
a tinawtawagan iti Pūnana Leo ket nairugida idi 1984; dagiti dadduma pay a
panagitinep nga eskuela ket simmaruno kalpasan dayta. Dagiti immuna nga
estudiante a nangrugi iti panangitinep a pasakbay iti panageskuela ket
nagtuposda itan iti kolehio ken adu metten dagiti nalaing nga agsao iti
Hawayano. Inako ti pederal a gobierno daytoy a panagdur-as. Kas pagarigan, ti
Hawaiian National Park Language Correction Act ti 2000 ket binaliwanna dagiti
nagan dagiti nadumaduma a nailian a parke idiay Hawaiʻi, ken nagiyalalagad
daytoy iti panangiletra iti Hawayano.



https://ilo.wikipedia.org/wiki/Pagsasao_a_Bietnamis

Ti Bietnamis (tiếng Việt) ket isu ti nailian ken opisial a pagsasao ti Bietnam.
Daytoy ket isu ti patneng a pagsasao ti Bietnamis a tattao (Kinh), ken dagiti
agarup a tallo a riwriw iti ballasiw taaw a Bietnamis. Daytoy ket naisasao pay a
kas maysa nga umuna wenno maikadua a pagsasao babaen dagiti adu nga etniko a
minoridad ti Bietnam. Daytoy ket paset ti Austro-Asiatiko a pamilia ti pagsasao
a daytoy ket adda kadagiti adu nga agsasao babaen ti naisangsangayan a
paggiddiatan (ad-adu ngem dagiti sabali nga Austro-Asiatiko a pagsasao no itipon
amin dagitoy). Kaaduan ti bokabulario ti Bietnamis a ket binulod manipud ti
Insik, ken dati a sinursurat nga inus-usar ti Insik a sistema ti panagsurat,
urayno ti nabalbaliwan a porma ken naikkan idi ti bernakular a pannakabalikas. A
kas nagbanagan ti kolonia a panagturay ti Pransia, ti pagsasao ket adda a
mangipakpakita kadagiti impluensia manipud ti Pranses, ken ti Bietnamis nga
abesedario (quốc ngữ) nga inus-usaren tatta nga aldaw ket maysa a Latin nga
abesedario nga addaan kadagiti mainayon a diakritiko para kadagiti aweng ken
dagiti dadduma a bokal ken konsonante.



https://ilo.wikipedia.org/wiki/Olimpiada

Ti Olimpiada wenno dagiti Olimpiada nga Ay-ayam (Pranses: les Jeux olympiques)
(JO), daytoy ket maysa a kangrunaan nga internasional a mapagteng a mangilanga
dagiti kalgaw ken panaglalam-ek nga ay-ayam, nga adda dagiti rib-ribu nga atleta
a makibinglay kadagiti nadumaduma a salisal. Dagiti Olimpiada nga Ay-ayam ket
naipammategan a kas ti kangrunaan a salisal dagiti ay-ayam iti lubong nga adda
dagiti sumurok a 200 a pagilian a makibinglay. Dagiti Ay-ayam ket agdama a
maitenggel iti tunggal dua a tawen, a ti Kalgaw ken Panaglalam-ek nga Olimpiada
agsinnublatda, nupay ngarud dagitoy ket mapasamak iti tunggal uppat a taw-tawen
iti uneg ti bukodda a naisangayan panawen dagiti ay-ayam. Kasisigud a, ti
Taga-ugma nga Olimpiada ket natenggel dagitoy idiay Olimpia, Gresia, manipud idi
maika-8 a siglo BC aginggana idi maika-4 a siglo AD. Ni Baron Pierre de
Coubertin ket isu ti nagipatakder ti Komite ti Internasional nga Olimpiada (IOC)
idi 1894. Manipud idin ti IOC ket nagbalin nga isu ti nangituray a bagi iti
Olimpiada a Tignay, a ti patakderna ken dagiti inararamid ket naipalpalawagan
babaen ti Olimpiada a Dokumento ti linteg.

Ti ebolusion iti Olimpiada a Tignay idi panawen ti maika-20 ken maika-21 a siglo
ket nagbanagan kadagiti nadumaduma a panagbalnaliw kadagiti Olimpiada nga
Ay-ayam. Adda kadagitoy a naipagisu ket mairaman ti panagpartuat kadagiti yelo
ken panaglalam-ek nga ay-ayam, dagiti Paralimpiko nga Ay-ayam para kadagiti
atleta a pilay, ken ti Kinaagtutubo nga Olimpiada para kadagiti kinaagtutubo nga
atleta. Ti IOC ket nagampon kadagiti nadumaduma nga ekonomia, politikal, ken
teknolohikal a kinapudno iti maika-20 a siglo. A kas ti nagbanagan daytoy, ti
Olimpiada ket nagbaliw manipud puro nga agdadamo, a kas naipanunutan ni
Coubertin, tapno makapabael ti panagbinglay dagiti propesional nga atleta. Ti
panagerang-rang-ay ti kinapangruna iti masa a midia ket nakapartuat kadagiti
banag a panagtged ti korporatibo ken panaka-komersio dagiti Ay-ayam. Dagiti
Sangalubongan a Gubat ket nagbanagan ti panaka-ukasen dagiti 1916, 1940, ken
1944 nga Ay-ayam. Dagiti dakkel a panagiwelga idi panawen ti Nalamiis a Gubat
ket nagipatingga ti panagibinglay kadagiti 1980 ken 1984 nga Ay-ayam.

Buklen ti Olimpiada a Tignay dagiti internasional a pederasino ti ay-ayam (IFs),
Komite ti Nailian nga Olimpiada (NOCs), ken dagiti agur-urnos a komite para
kadagiti tunggal maysa a naisangayan nga Olimpiada nga Ay-ayam. A kas ti
mangikeddeng a bagi, ti IOC ket akinrebbeng para iti panagpili ti siudad a
mangsangaili para kadagiti tunggal maysa nga Olimpiada nga Ay-ayam. Ti
mangsangaili a siudad ket akinrebbeng para iti panagurnos ken mangibayad ti
rambakan dagiti Ay-ayam a maitunos iti kaunegan ti Olimpiada a Dokumento ti
linteg. Ti Olimpiada a programa, a binuklan dagiti ay-ayam a maisalisal kadagiti
Ay-ayam, ket panggepen pay babaen ti IOC. Ti rambakan dagiti Ay-ayam ket
sakupenna dagiti adu a ritos ken dagiti simbolo, a kas ti Olimpiada a wagayway
ken panagsilaw, ken dagiti pay pananglukat ken panangriket a seremonia. Sumurok
a 13,000 nga atleta ti makisalisal iti Kalgaw ken Panaglalam-ek nga Olimpiada
kadagiti 33 a nadumaduma nga ay-ayam ken dagiti gangani a 400 a mapaspasamak.
Dagiti umuna, maikadua, ken maikatlo a a malpas kadgiti tunggal maysa a pasamak
a makaawat kadagiti Olimpiada a medalia; balitok, pirak, ken gambang.

Dagiti Ay-ayam ket dimakkelda unayen a gangani a naiprepresenta ti tunggal maysa
a pagilian. Iti kastoy a panagrang-ay ket nagpartuat kadagiti nadumaduma a
panagkarit, a mairaman dagiti panagiwelga, panaggamut, panagpasusukan dagiti
opisial, ken ti terorismo. Iti tunggal dua a tawen, ti Olimpiada ken ti
panakailatakanna ti midia ket mangpakabael kadagiti di-amammo nga atleta iti
gundaway a makaala iti nailian, ken iti naisangayan a kaso, internasional a
pammadayaw. Dagiti Ay-ayam ket mangbukel iti maysa a kangrunaaan nga opurtunidad
para iti mangsangili a siudad ken pagilian iti mangipakita kaniana iti lubong.

Dagiti taga-ugma nga Olimpiada nga ay-yam ket dagiti serie dagiti salisal a
natengngel ti nagbaetan dagiti representatibo dagiti nadumaduma a siudad-estado
ken pagarian manipud ti Taga-ugma a Gresia, a nangnagruna a nangilanga dagiti
atletiko ngem dagiti pay bakal ken dagiti panaglumba ti kalesa a paspasamak. Iti
panawen dagiti Olimpiada nga ay-ayam dagiti amain a panagsagsagaba dagiti
sumuppiat a makibingbinglay a siudad-estado ket naitongtongkua aginggana ti
panakalippas dagiti ay-ayam. Ti nagtaudan dagitoy nga Olimpiada ket namortahan
ti misterio ken dagiti sarsarita. Maysa kadagiti kalatakan a mitolohia
inagananna ni Herakles ken ti amana ani Zeus a kas dagiti nagtaudan dagiti
Ay-ayam. Segun dagiti sarsarita, ni Herakles ket isu ti immuna a timmawag
kadagiti Ay-ayam iti " Olimpiada" ket nagipatakder kadagiti annawid ti
panagtengngel kadagitoy iti tunggal uppat a tawen. Dagiti sarsarita ket
agtultuloy a kalpasan ti panakakompleto ni Herakles kadagiti sangapulo ket dua
nga ob-obra, inpatakderna ti Olimpiko nga estadio a kas pammadayaw kenni Zeus.
Ti sumaganad a panakalpas daytoy, isu ket nagna iti nalinteg a linia dagiti 200
nga agpang ken tinawagna daytoy a kaadayo iti maysa a "stadion" (Griego:
στάδιον, Latin: estadio, "entablado"), a iti kalpasan daytoy ket nagbalin a ti
paset ti kaadayo. Ti maysa pay a mitolohia ket maikadua kadagiti immuna nga
Ay-ayam iti taga-ugma a Griego a konsepto iti Olimpiko a panagsardeng ti
panagdangadang (ἐκεχειρία, ekecheiria). Ti kaaduan a nawawat a petsa para iti
panakapartuat iti Taga-ugma nga Olimpiada ket idi 776 BC; naibatay daytoy
kadagiti naisuratan, a nabirukan idiay Olimpia, kadagiti nangabak iti lumba ti
panagtaray a natengngel iti tunggal uppat a tawen a nangrugi idi 776 BC. Dagiti
Taga-ugma nga Ay-ayam ket mangipabuya kadagiti panagtartaray a paspasamak, a
pentatlon (a buklen dagiti panaglagto a paspasamak, panagibakal ti disko ken
habalina, taray a lumba ken gabbo), boksing, gabbo, pankration, ken dagiti
maipappan ti kabalio a paspasamak. Ti tinawtawid ket agibagbaga a ni Coroebus,ti
maysa a kusinero manipud ti siudad iti Elis, ket isu ti immuna a kampion iti
Olimpiada.

Ti Olimpiada ket kamasapulan a pangrunaan ti relihion, a mangipabbabuya kadagiti
ay-yam a paspasamak a maikumaduaan dagiti ritos a sakripisio a mangpammadayaw
kenni Zeus (a ti nadayag nga estatua babaen ni Pidias ketnakatakder idiay
templona idiay Olimpia) ken ni Pelops, ti nasantuan a bannuar ken mitiko nga ari
iti Olimpia. Ni Pelops ket maysa idi a nadayag para iti pannakilumbana iti
kalesa kenni Ari Oenomaus iti Pisatis. Dagiti nangabak kadagit paspasamak ket
nasiddaawan ken nainmortalisado kadagiti daniw ken dagiti estatua. Dagiti
Ay-ayam ket natengngel iti tunggal uppat a tawen, ken daytoy a paset ti panawen,
ket makunkuna a dagiti Ismo nga Ay-ayam.

Ti Olimpiada ket nakaabo ti pantok idi maika-6 ken maika-5 a siglo BC, ngem
daytoy ket nagin-inut a naapday ti kinapangruna a kas dagiti Romano ket
nakaalada kadagiti bileg ken impluensia idiay Gresia. Awan dagiti konsenso ti
opisial a panakagibus dagiti Ay-ayam, ti kadawyan a kaaduan a petsa let idi
393 AD, idi tiemperador a ni Teodosio I a nagirangarang a maikkat amin dagiti
pagano a kulto ken panagsansanay. Ti maysa pay a petsa ket nadakamat ket idi
426 AD, a ti simmaruno kaniana a ni Teodosio II ket nagbilin ti panagdadael
kadagiti amin a Griego a templo. Kalpasan ti panakaapday ti Olimpiada, dagitoy
ket saanen a natengngel aginggana idi kaladawan ti maika-19 a siglo.



https://ilo.wikipedia.org/wiki/Neon

Ti neon ( /ˈniːɒn/ NEE-on) ket maysa a kimiko nga elemento nga addan ti simbolo
iti Ne ken atomiko a numero iti 10. Uray no daytoy ket maysa a kadawyan nga
elemento iti law-ang, daytoy ket manmano laeng iti Daga. Daytoy ket saan a
namarisan, nalpay a natakneng nga alingasaw babaen ti pagalagadan a kasasaad, ti
neon ket agited ti naisangayan a nalabbaga - narangha a silnag no usaren
kadagiti bassit a boltahe a neón a silnag a lampara wenno napigsa a boltahe a
diskarga a tubo wenno dagiti neón a pakdaar a senial. Daytoy komersial nga
inalala manipud ti angin, a mabirukan daytoy iti bassit laeng a kadagupan.

Ti neón (Griegoνέον (neon) kayatna a sawen ket "baro a maysa") ket naduktalan
idi 1898 babaen ti Britaniko a kimiko a ni William Ramsay (1852–1916) ken Morris
W. Travers (1872–1961) idiay Londres. Ti neon ket naduktalan idi nagpalamiis ni
Ramsay iti alagad ti tangatang aginggana idi nagbalin a likido, pinapudotanna
manen ti likido ken tiniliwna dagiti alingasaw idi nagburek. Dagiti alingasaw a
nagburekanna, a nairaman ti nitroheno, oksiheno, ken argon, ket dagiti pay
kripton, senon, ken neón. Ti pakailasinan, naraniag a nalabbaga a maris a
sumngaw babaen ti alingasaw a non no maikuriente a matignay ket napardasan a
naam-ammuan; Ni Travers ket sinuratna ti, "ti gilayab iti krimson a lawag
manipud ti tubo ket nangibaga ti bukodna a sarita ken maysa a makita nga agnaed
ken saan a malipatan."

Ti karasayan ti non ket isu ti saanna a panakairaman ti napardas a panagusar
para iti panagsilaw kadagiti linia dagiti Moore a tubo, a nagusar ti nitroheno
ken dagitoy ket kinomersio iti nasapa a panawen ti 1900. Kalpasan ti 1902, ti
kompania ni Georges Claude, nga Air Liquide, ket nagpatpataud a kas komersio idi
ti kuantidad iti neon a kas naggapuan a produkto ti panagpabalin a likido ti
angin, ken idi Disiembre 1910 ni Claude ti nangipakita ti moderno a neon a silaw
a naibatay iti maysa a narikepen a tubo iti neon. Idi 1912, dagiti kumaduaan ni
Claude ket nagrugrugida nga agilaklako kadagiti neon a diskarga a tubo a kas
dagiti pakdaar a senial. Naipaammo dagitoy idiay Esdtado sUnidos idi 1923, idi
adda dagiti dua a dakkel a neon a senial a naisangpet babaen ti maysa a Los
Angeles nga aglaklako ti Packard a karro. Ti silnag ken ti arresto a nalabbaga a
maris ket nakapabael ti neon a pakdaar ti maysa a naisangsangay no maipada
kadagiti kadagiti kasuppiatan.

Ti neon ket gapuanan ti nagruna a panakaawat ti katutubo dagiti atomo idi 1913,
idi ni J. J. Thomson, a kas paset ti panagsukisok kadagiti nagbuklan iti kanal
nga anaraar, a nagipan kadagiti waig iti ion ti neon babaen ti magnetiko ken
kuriente a lugar ken nagrukod kadagiti panagsalto babaen ti panagikabil ti
potograpiko a plata kadagiti dalananda. Ni Thomson ket nakapaliiw kadagiti dua a
naisina a takop iti lawag idiay potograpiko a plata (kitaen ti ladawan), a
daytoy ket nangitulding kadagiti dua a parabola iti panagsalto. Ni Thomson ket
dimteng nga adda dagiti atomo ti neón nga alingasaw nga addaan ti nagatngato a
masa ngem dagiti dadduma. Uray saan pay a naawatan ni Thomson idi a panawen,
daytoy ti immuna a pannakaduktal kadagiti isotopo iti natalna nga atomo.
Naaramid daytoy babaen ti panagusar ti narusanger a bersion iti maysa nga
intrumento a tinawtawagan tattan a ti masa nga espektrometror.



https://ilo.wikipedia.org/wiki/Nalamiis_a_Gubat

Ti Nalamiis a Gubat (kadawyan a napetsaan iti 1947–1991) ket isu idi ti
agtaltalinaed a kasasaad iti politiko ken milisia a panagirteng a nagbaetan
dagiti kabilegan iti Lumaod a lubong, nga indauloan babaen ti Estados Unidos ken
dagiti kumaduanna ti NATO, ken ti komunista a lubong, nga indauloan babaen ti
Kappon ti Sobiet, dagiti satelite nga estado ken kumaduaan. Daytoy ket nangrugi
kalpasan iti panagballigi ti temporario a panagikadua ti gubat a simmupiat iti
Nazi nga Alemania, a nagibati daytoy ti USSR ken ti Estados Unidos a kas dagiti
dua a nalatak a bileg nga adda dagiti naisangsangayan a nagbaetan ti ekonomia
ken politiko. Ti Kappon ti Sobiet ket pinartuatna ti Dumaya a Kumaduaan kadagiti
dumaya a pagpagilian ti Europa a sinakupanna, a nagtartaripato kadagitoy a kas
dagiti satelite nga estado. Ti kalpasan ti gubat a panagungar ti Lumaud nga
Europa ket naparang-ay babaen ti Marshall a Plano ti Estados Unidos , bayat a ti
Kappon ti Sobiet, a nagan-annad kadagitoy a kondision a naikapet, ket saanna a
kinayat ken nangipatakder ti COMECON kadagiti Dumaya a kumaduaanna. Ti Estados
Unidos ket pinandayna ti NATO, ti maysa a kumaduaan ti milisia nga agususar ti
panaglas-ud iti komunismo a kas ti kangrunaan nga estratehia babaen ti Truman a
Doktrina, idi 1949, bayat ti kumaduaan a Sobiet ket nagporma ti Warsaw a Tulagan
idi 1955. Adda dagiti pagilian a nakilinia kadagitoy dua a bileg, bayat nga adu
pay dagiti nagpilia nga agbati nga agmangngamangnga iti Di-Nailinia a Tignay.

Ti Nalamiis a Gubat ket kastoy a nainaganan gaputa saan a nakaiwagar ti dagus
nga aramid ti milisia, gaputa dagitoy dua ket nagtagikuada kadagiti nuklera nga
armas, ken ti panagusar kadagitoy ket mabalin a panakaikari ti bukodda nga
agsinnaranay a naipatalgedan a panakadadael. Dagiti siklo iti minaig a talna ket
sarunuento babaen ti irteng a mabalin a mangiturongto iti gubat. Ti kairtengan
ket ti panakairaman ti Berlin a Panaglapped (1948–1949), ti Koreano a Gubat
(1950–1953), ti Suez a Kibatang (1956), ti Berlin a Kibaltang iti 1961, ti Misil
ti Kuba a Kibaltang (1962), ti Bietnam a Gubat (1959–1975), ti Yom Kippur a
Gubat (1973), ti Gubat ti Sobiet iti Apganistan (1979–1989), ken ti "Makabael a
Pumapana" NATO milisia nga ay-ayam (1983). Ti suppiat ket embes a naiyebkas
babaen ti milisia a kumaduaan, estratehiko a panagibaniaga dagiti puersa, ti
nawatiwat a panagtulong kadagiti kliente nga estado, panagsisiim, daddakkel a
kampania ti propaganda, kadawyan ken nuklear a lumba ti armas, panagkidkiddaw
kadagiti agmangngamangnga a pagilian, panagsasalisal kadagiti ay-ayam
paspasamak, lken ti teknolohiko a panagbingbinglay a kas ti Lumba ti Limbang. Ti
EU ken USSR ket nakilaban kadagiti parbo a gubgubat kadagiti nadumaduma a
kitkita: idiay Latin nga Amerika ken Abagatan a daya nga Asia, ti USSR
nagasasinado ken timmulong ti panagaywan kadagiti Komunista a rebolusion, a
sinuppiat dagiti Lumaud a pagilian ken dagiti rehional a kumaduanda; adda dagiti
nangpadas ti mangisubli babaen ti through subersion ken pannakigubat, nga adda
dagiti aglaklaok a nagbanagan. Tapno mapedpedan ti peggad iti pannakapataud ti
nuklear a gubat, dagitoy dua ket gimmun-odda ti détente idi panawen ti 1970
tapno a makissayan dagiti politiko a panagirteng.

Iti panawen ti 1980, ti Estados Unidos ketnagpadakkel kadagiti diplomatiko,
milisia, ken ekonomiko a presion iti Kappon ti Sobiet, a ti daytoy a panawen ket
agparparigaten daytoy a pagilian manipud ti ekonomiko a panagtaltalinaed. Iti
panawen ti naladaw a 1980, ti Presidente ti Sobiet a ni Mikhail Gorbachev ket
nagipaammo kadagiti agipawaya a reporma iti perestroika ("panagpabaro",
"reorganisasion", 1987) ken glasnost ("panaglukat", ca. 1985). Daytoy ket
nanglukat ti pagilian ken dagiti satelite nga estado iti kakapppiaan a nga allon
dagiti rebolusion a nangipatingnga iti panakarebba ti Kappon ti Sobiet idi 1991,
a nagibatbati ti Estado sUnidos a kas ti naturay a bileg ti milisia. Ti Nalamiis
a Gubat ken dagiti napaspasamak ket nakabati kadagiti naisangsangayan a legado,
ken kankanayon a maitudtudo kadagiti nadayeg a kultura, a naipangpangruna iti
midia a mangipakpakita kadagiti tema itipanagsisiim ken ti panagpangta iti
nuklear a panakigubat.

Kalpasan ti Maikadua a Sangalubongan a Gubat, ti Inggles a mannurat ken
agiwarwarnak a ni George Orwell ket nagusar ti nalamiis a gubat, a kas maysa a
sapasap a ternimo, iti salaysayna a “Sika ken ti Atomiko a Bomba”, a naipablaak
idi Oktubre 19, 1945, idiay Britaniko a warnakan a Tribune. Nga agimatmatangan
ti maysa a lubong nga agnanaed iti anniniwan iti pangta iti nuklera a
panakigubat, nga insurat ni Orwell ti:

Iti Ti Agpalpaliiw iti Marso 10, 1946, ni Orwell ket nagsurat a “kalpasan ti
Moscow a konperensia idi Disiembre, ti Rusia ket nangrugi a nagaramid ti
‘nalamiis a gubat’ iti Britania ken ti Britaniko nga Imperio.”

Ti immuna a pangusar ti termino a mangipalpalawag ti leppas ti gubat a Maikadua
a Sangalubongan a Gubat a heopolitikal a panagirnget a nagbaetan ti USSR ken
dagiti bukodna a satelite ken ti Estados Unidos ken dagiti kumaduaanna ti lumaud
a Europa ket nanipud kenni Bernard Baruch, ti maysa nga Amerikano a mangibusbus
ken agabalbalakad ti presidente. Idiay South Carolina, idi Abril 16, 1947, isu
ket nangited ti maysa a bitla (babaen ti agiwarwarnak a ni Herbert Bayard Swope)
a nagkunkuna a, “Saantayo a maulbodan: datayo tatta nga aldaw ket addatayo iti
tengnga ti nalamiis a gubat.” Ti agsursurat ti warnakan a ni Walter Lippmann ket
nagited iti daytoy a termino ti nawatiwat a pangusar, iti libro a Ti Nalamiis a
Gubat; idi sinaludsod idi 1947 a maipanggep ti nagtaudan ti termino, isu ket
nangitudo iti Pranses a termino manipud idi panawen ti 1930,a la guerre froide.

Adda dagiti saan a pakaitunosan dagiti historiador a maipanggep ti rugi a puntos
ti Nalamiis a Gubat. Bayat a kaaduan kadagiti historiador ket tugodanda dagiti
taudan iti paset ti panawen a dagus a pannakaisaruno ti Maikadua a Sangalubongan
a Gubat, dagiti dadduma ket sumuppiatda a daytoy ket nangrugi iti paset ti gibus
ti Umuna a Sangalubongan a Gubat, urayno ti irten a nagbaetan ti Ruso nga
Imperio, ken dagiti dadduma a pagilian ti Europa ken ti Estados Unidos ket
nangrugin manipud idi maika-19 a siglo.

Kas ti nagbanagan ti 1917 ga Rebolusion ti Bolshevik idiay Rusia (a sinarunuan
babaen ti ipapanawna manipud ti Umuna aSangalubongan a Gubat), ti Sobiet a Rusia
ket nakabiruk kaniana nga isu ket saan a nairamraman kadagiti sangalubongan a
diplomasia. Ti daulo a ni Vladimir Lenin ket inbagana a ti Kappon ti Sobiet ket
napalikmutan babaen dagiti "bumusbusor a sirkulo dagiti kapitalista", ken
nakitkitana a ti diplomasia a kas maysa nga armas a mangbingbingay kadagiti
kabusor ti Sobiet, a nairugi babaen ti pannakabangon ti Sobiet a Comintern, a
nagtawtawag ti rebolusionario a yaalsa iti ballasiw taaw. Ti simmaruno a daulo a
ni Joseph Stalin, a nakakitkita ti Kappon ti Sobiet a kas maysa nga "isla ti
sosialista", ket nangibagbaga a ti Kappon ti Sobiet ket nasken a kitaenna "ti
agdama a pannakalikmut ti kapitalista ket masukatan ti sosialitan a
pannakalikmut." Iti nasapsapa ngem 1925, ni Stalin ket nangibagbaga a
nakitkitana dagiti sangalubongan a politika a kas maysa a bipolar a lubong a
lugar a pangawisan ti Kappon ti Sobiet kadagiti pagilian kumaykayat ti
sosialismo ken dagiti kapitalista a pagilian ket mangawisda kadagiti estado a
kumaykayat ti kapitalismo, bayat a ti lubong ket adda iti paset ti panawen iti
"temporario a panangitalinaay ti kapitalismo " a pakaisarunuan ti dumtengan a
pannakarebbana.

Dagiti nadumaduma a pasamak sakbay ti Maikadua a Sanaglubongan a Gubat ket
nangipakpakita kadagiti agsinnaranay a saan apakaitalekan ken pannakailem a
nagbaetan dagiti Lumaud a bileg ken ti Kappon ti Sobiet, malaksid kadagiti
sapasap a pilsopiko a karit nga inaramid dagiti Bolshevik a maipapan ti
kapitalismo. Adda idi ti Lumaud a suporta iti kontra-Bolshevik a Puraw a tignay
iti Sibil a Gubat ti Rusia, ti 1926 a panangipundo ti Sobiet ti yaalsa dagiti
sapasap nga agtrabtrabaho ti Britaniko a gapuanan ti nangisardengan ti Britania
ti relasionna iti Kappon ti Sobiet, Ti 927 a panangirangarang ni Stalin ti
nakappia a pakikaduaan kadagiti kapitalista a pagilian ket "agsubli kadagiti
napalabas," a pannakikumplot a panangipabasol idi las-ud ti 1928 a pabuya a
tribunal ni Shakhty iti naplano a Britaniko- ken Pranses a kudeta, tipanagmadi
ti Amerikanoa mangbigbig ti Kappon ti Sobiet aginggana idi 1933 ken dagiti
Stalinista a Tribunal ti Moscow iti Nalatak a Panagpurga, nga adda dagiti
pannakailem a panagsisiim iti Britaniko, Pranses, Hapon ken Nazi nga Aleman.
Nupay kasta, ti US ken USSR ket sapasapda idi a nakisinsina iti baetan dagiti
dua a sangalubongan a gubat.

Ti Kappon ti Sobiet ket rinugianna idi a nangpirma ti awan-ranggas a tulagan iti
Alemania. Ngem kalpasan idi rinaut ti Kappon ti Sobiet ti Buyot ti Alemania Idi
Hunio 1941 ken idi binomba Pearl Harbor ti Hapon idi Disiembre 1941, ti Kappon
ti Sobiet ken dagiti bileg ti Aliado ket nangporma timaysa a kumaduaan iti
pakainugotan. Ti Britania ket nagpirma ti pormal a pakikaduaan ken ti Estados
Unidos ket nangaramid ti di pormal a tulagan. Iti panawen ti gubat, ti Estados
Unidos ket nangit-ited ti tulong iti Britania ken dagiti Sobiet babaen ti buodna
a Programa ti Pabulod ken Paabang Nupay kasta, ni Stalin nagtultuloy a nakaro
nga nagil-ilem ken namatmati a dagiti Britaniko ken Amerikano ket nakikumplotda
tapno masegurado a dagiti Sobiet ket kaaduan a mangannong dagiti pannakilablaban
iti Nazi nga Alemania. Segun ti daytoy a panirigan, dagiti Lumaud nga Aliado ket
ingaggagarada a tinantan ti panaglukat ti maikadua a sanguanan ti kontra-Aleman
tapno sumrekda iti kinaudi a kanito ken sukogendad ti tulagan ti kappia. Isunga,
dagiti pannagipagpagarup ti Sobiet iti Laud ket nakaibati ti napigsa a
pannakairteng kenpanagbusor a nagbaetan dagiti Aliado a bileg.

Dagiti Alliado ket nasisinnuppiatda no kasano ti nasken a kita ti mapa ti
Europa, ken no kaso a mailadawanto dagiti pagbeddenganna, kalpasan ti gubat. Ti
tunggal maysa bangir ket nagtengtengel ti sabsabali a kapanunotan a maipanggep
ti pannakabangon ken pannkataripato ti salaknib kalpasan ti gubat. Dagiti Lumaud
nga Aliado ket kinaykayatda ti sistema a panagsalaknib a nasken a nawatiwat a
mabangon dagiti demokratiko a gobierno, a mangpalubos kadagiti pagilian a
nakappia a mangsolbar kadagiti pagigiddiatanda babaen tih kadagiti sangalubongan
a gunglo.

Gapu kadagiti naipakasaritaan a pannakasanay ti Rusia kadagiti kankanayon a
panagraraut ken dagiti adu a bilang ti natay (nakarkulo iti 27 a riwriw) ken ti
pannakadadael ti Kappon ti Sobiet idi las-ud ti Maikadu a Sangalubongan a Gubat,
ti Kappon ti Sobiet ket nagbirbiruk ti pannkasayaat ti panagsalaknib babaen ti
panangituray kadagiti kaunegan a pannakibiang kadagiti pagilian a nakabeddeng
iti daytoy. Idi las-ud ti gubat, ni Stalin ket nagpartuat kadagiti espesial a
sentro ti pagsanayan para kadagiti Komunista manipud kadagiti nadumaduma a
pagilian tapno makapatakderda kadagiti sekreto a pulis a tumalek iti Moscow iti
kabiitan a makaala ti panagtengngel ti Nalabbasit a Buyot. Dagiti ahente ti
Sobiet nangalda ti panagtengngel kadagiti midia, a naipangpangruna ti radio;
pinardasanda a riniribuk ken inparit amin a nawaya a sibik a patakder, a
nangrugi manipud kadagiti grupo ti agtutubo aginggana kadagiti eskuela, dagiti
simbaan ken dagiti kasinnupiat a partido. Ni Stalin ket nagbirbiruk pay ti
agtultuloy a pannakaikappia iti Britania ken ti Estados Unidos, a nagnamnama a
makaipatengnga ti isip iti uneg a panangibangon manen ken ti panangipadakkel ti
ekonomia.

Dagiti lUmaud nga Aliado ket nabingbingayda kadagiti paniriganda iti baro a
lubong kalapasan ti gubat. Dagiti gandat ni Roosevelt – balligi ti militar idiay
Europa ken Asia, ti pannakagun-od ti Amerikano a supremasia iti sangalubongan
nga ekonomia iti Imperio a Britaniko, ken ti pannakapartuat ti maysa a gunglo ti
kappia ti lubong – dagitoy idi ket ad-adu a global ngem ti kukua ni Churchill, a
naipangpangruna idi a naisentro iti panangala ti panagtengngel iti Mediteraneo,
a mangisigurado ti panagbiag ti Imperio a Britaniko, ken ti pannakawaya dagiti
pagilian ti Day a Europa a kas maysa a panglapped a pagbaetan dagiti Sobiet ken
ti Nagkaykaysa a Pagarian.

Iti Amerikano a panirigan, ni Stalin ket mabalin a maysa a gayyem iti
panaggun-od kadagitoy a gandat, a ti pakaigiddiatan ti arngian ti Britaniko a ni
Stalin ket nagparparang nga isu ti kakaruan apangta iti pannakagunod ti
gandatna. Gaputa dagiti Sobiet ket kaaduanen a sinakupna ti Daya nga Europa, ni
Stalin ket adda idi ti panangatiwna ken dagiti dua a lumaud a daulo ket
nagsinnaitda para kadagiti paraborna. Dagiti paggiddiatan a nagbaetan kenni
Roosevelt ken ni Churchill ket nakaiturongan kadagiti sabali a tulagan kadagiti
Sobiet. Idi Oktubre 1944, ni Churchill ket napan idiay Moscow ken timmulag a
mabingay dagiti Balkan kadagiti bukodda a timbukel ti impluensia, ken idiay
Yalta ni Roosevelt ket nagpirma ti sabali a tulagan kenni Stalin a maipanggep ti
Asia ken sanna a kinayat a sinuportaran ni Churchill kadagiti banag iti Polonia
ken dagiti Reparasion.

Dagiti dadduma pay a nagtitinnulagan a maipanggep ti kalpasan ti gubat a balanse
ket napasamak idiay Konperensia ti Yalta idi Pebrero 1945, urayno daytoy pay a
konperensia ket saana nakaabot kadagiti nakedngan a konsenso iti batayan para
iti maysa a kalpasan ti gubat a pannakaibanagan iti Eropa. Idi Abril 1945,
pimmusay ni Presidente Roosevelt ken sinaruno babaen ni Harry S. Truman, nga isu
ket saan a nangitaltalek kenni Stalin ken dimmawat iti balakad manipud ti maysa
a nailasin a grupo dagiti intelektual ti ganganaet nga annuroten. Ni Churchill
ken ni Truman ket saanda a kinayat, ken dagiti dadduma pay, ti keddeng ti Sobiet
a mangpasayaat ti Lublin a gobierno, ti tinengtengngel ti Sobiet a kasuppiat iti
eksilo a gobierno ti Polonia idiay Londres, a dagiti relasionna kadagiti Sobiet
ket nadadaelen.

Kalpasan ti panagballigi dagiti Aliado idi Mayo 1945, dagiti Sobiet ket
sinakupdan ti Day a Europa, bayat a dagiti napigsa apuersa ti Estados Unidos ken
dagiti puersa ti Lumaud nga Aliado ket nagtalinaayda idiay Lumaud a Europa.
Idiay Sinakop ti Aliado nga Alemania, ti Kappon ti Sobiet, Estados Unidos,
Britani aken Pransia ket nangbangonda kadagiti sona ti panagsakop ti nalukay a
batayan para iti nabingbingay a panagtengngel ti uppat a bileg.

Ti Aliado a konperensia idiay San Francisco idi 1945 ket nangipatakder ti adu ti
pagilianna a Nagkaykaysa aPagpagilian (UN) para iti panagtaripato ti kappia,
ngem ti panangipatungpal a kapasidad ti bukodna a Konsilo ti Salaknib ket
naparalisado idi ti babaen ti abilidad dagiti agmaymaysa a kameng nga agusar ti
bileg ti beto. Gapu ti daytoy, ti UN ket nabaliwan iti maysa a saan nga aktibo a
timpuyogan para kadagiti pannakisinnukatan kadagiti kontrobersial a retoriko,
ken dagiti Sobiet ket inkeddengda daytoy a kas maysa a tribuna a propaganda.

Midia a mainaig iti Nalamiis a Gubat iti Wikimedia Commons Dagiti inadaw a sasao
a mainaig iti Nalamiis a Gubat iti Wikiquote (Ingles)



https://ilo.wikipedia.org/wiki/Mustafa_Kemal_Atat%C3%BCrk

Ni Mustafa Kemal Atatürk (panangibalikas [musˈtäfä ceˈmäl ätäˈtyɾc]; 19 Mayo
1881 (Sapasap) – 10 Nobiembre 1938) ket maysa idi nga Otomano ken Turko nga
opisial ti buyot, rebolusionario nga estadista, mannurat, ken ti immuna a
Presidente ti Turkia. Isu ket naipammadayawan a kas ti nangibangon ti Republika
ti Turkia. Ti apelyidona, nga Atatürk (a kayatna a saoen ket "Ama dagiti
Turko"), ket naited idi kaniana (ken maiparit ti usaren ti siasinoman a tao) idi
1934 babaen ti Turko a parlamento.

Ni Atatürk ket maysa idi nga opisial ti milisia idi las-ud ti Umuna a
Sangalubongan a Gubat. Kalpasan ti panakaabak ti Otomano nga Imperio iti Umuna a
Sangalubongan a Gubat, isu ket nangidaulo ti Nailian a Tignay ti Turkia iti
Turko a Gubat ti Panagwayawayas. Idi nakabangon ti probisional a gobierno idiay
Ankara, inabakna dagiti puersa nga inpatulod babaen dagiti Aliado. Dagiti
milisia a kampaniana ket nakagun-odan ti pannakawayawaya ti Turkia. Ni Atatürk
ket nangirugi kadagiti programa ti politiko, ekonomiko, ken dagiti kultural a
reporma, a nagsuksukimat a mangbalbaliw ti dati nga Otomano nga Imperio iti
maysa a moderno, a naibatay ti laud ken sekular a pagilian nga estado. Babaen ti
panangidaulona, adda dagiti rinibu a pagadalan ti naipatakder, ti kangrunaan nga
edukasion ket naaramid idi nga awan bayadna ken kapilitan, bayat a dagiti
panagbayad ti buis dagiti agtaltalon ket naipabassit. Dagiti pamunganayan a
reporma ni Atatürk, a puonan ti pannakabangon ti moderno a Turkia, ket
naitudtudo a kas ti Kemalismo.

Ni Mustafa Kemal Atatürk ket naipasngay kadagidi nasapa a bulan iti 1881, a
mabalin nga idiay kaarrubaan tiAhmed Subaşı wenno idiay Kalsada Islahhane (tatta
nga aldaw iti Kalsada Apostolou Pavlou) idiay Kaarrubaan iti Koca Kasım Pasha
(daytoy a balay tattan ket maysa a museo) idiay Salonica (tatta nga aldawen ket
ti Thessaloniki), iti Otomano nga Imperio, iti inana ani Zübeyde Hanım (maysa a
mangibalblay) ken ti amana a ni Ali Rıza Efendi (maysa a opisial ti milisia,
kleriko ti kasuratan ti titulo ket agtagtagilako ti tarikayo). Maysa laeng
kadagiti kakabsat ni Mustafa, ti maysa kasatna a babai nga agnagan ti Makbule
(Atadan) ti nagbiag iti kinaubing; daytoy a kabsatna ket pimmusay idi 1956.
Segun kenni Andrew Mango, isuna ket naipasngay iti maysa a pamilia nga idi ket
Muslim, ti agsasao ti Turko ken gangani ti tengnga a klase. Segun
tiEncyclopaedia Judaica, maysa a naiyunayunay a sapasap nga inararamid idi
dagiti adu a Hudio iti Salonika ket ni Atatürk idi ket maysa a Doenmeh
(kripto-Hudio) a tinaudan.Adu kadagiti relihioso a kasuppiat ni Atatürk ket
kinaykayatda daytoy a panirigan. Ti amana a ni Ali Rıza ket naipanpanunotan
dagiti dadduma nga isu ket maysa nga Albanes a tinaudan; nupay kasta, segun
kenni Falih Rıfkı Atay, dagiti kaputotan ni Ali Rıza ket dagidi Turko, a
dimtenga a nagtaud manipud ti Söke idiay Probinsia ti Aydın iti Anatolia. Ti
inana a ni Zübeyde ket naipanpanunotan nga isuna ket Turko a tinaudan ken segun
kenni Şevket Süreyya Aydemir, isuna idi ket Yörük a kaputotan. Adda pay dagiti
naisingsingasing a maipanggep ti bassit nga Eslabo a tinaudanna.

Isuna ket naipasngay a kas ni Mustafa, ken ti maikadua a naganna a Kemal
(kayatna a saoen ket Kalibnos wenno Kinalakay) ket naited idi kaniana babaen ti
nagsursuro kaniana iti matematika, a ni Kapitan Üsküplü Mustafa Efendi, segun
kenni Afet Inan iti panagraraem iti kalaingna ken kinalakay, ken segun kenni Ali
Fuat Cebesoy, gaputa ti manursuro a ni Mustafa Efendi ket kinayatna a
maisalumina ti estudiantena a kanagnaganna, urayno ti biograpona a ni Andrew
Mango ket nangisingsingasing nga isuna met laeng ti nagpili ti nagan a kas ti
pamamdayaw ti nailian a mannaniw a ni Namık Kemal. Kadagiti nasap a tawtawenna,
ti inana ket nagawawis kenni Mustafa Kemal a mapan kadagiti relihioso a
pagadalan, nga isuketnagkedked ken nabiit laeng a napan. Kalpasanna, isuna ket
napan iti Eskuela Şemsi Efendi (ti maysa a pribado nga eskuela nga adda ti adadu
a sekular a kurikulo) iti panagiturturong iti amana. Dagiti nagannak kaniana ket
kinaykayatda nga isu ket makaadal kadagiti panagtagilako, ngen ti awan a
panagkonsulta kaniada, ni Mustafa Kemal ket nangala ti panagserrek nga
esksaminasion para iti Eskuela ti Milisia ti Salonica (Selanik Askeri Rüştiyesi
) idi 1893. Idi 1896, isu ket simrek idiay Nangato a Pagadalan ti Milisia ti
Monastir. Idi 14 Marso 1899, isu ket simrek idiay Milisia nga Akedemia ti
Otomano idiay kaarubaan iti Pangaltı iti kaunegan ti Şişli a distrito ti Otomano
a kapitolio a siudad ti Konstantinopla (moderno nga Istanbul idiay Turkia) ken
nagturpos idi 1902. Kalpasanna isu ket nagturpos manipud idiay Milisia a Kolehio
ti Otomano idiay Konstantinopla idi 11 Enero 1905.



https://ilo.wikipedia.org/wiki/Mula_nga_agsabsabong

Ti mula nga agsabsabong (angiosperma), wenno makunkuna pay nga Angiospermae
Lindl. wenno Magnoliophyta, ket isu dagitoy ti kaaduan a grupo dagiti mula ti
daga. Dagiti angiospermsa ket dagiti agpatpataud ti bukel a mulmula a kasla
dagiti gymnospermae ken mabalin a mailasin kadagiti gymnospermae babaen kadagiti
serie ti sinapomorpia (naala a pakailasinan). Dagitoy a pakailasinan ket
mairaman kadagiti sabong, endospermo iti kaunegan dagiti bukel, ken ti
panagpataud kadagiti bunga nga aglaon ti bukbukel. Iti pannakainagan ti kayatna
a saoen ti angiosperma ket ti mula nga agpataud ti bukbukel iti kaunegan ti
maysa a bungon; isu dagitoy dagiti agbungbunga a mula, urayno dagitoy ket
kadawyan a tinawtawagan kadagiti mula nga agsabsabong.

Dagiti tinaudan dagiti mula nga agsabsabong ket nagtaud kadagiti gymnospermae
idi agarup a 245–202 a riwriw a tawtawen, ken dagiti immuna a naamammuan nga
agsabsabong a mula ket rimsuada idi 140 a riwriw a tawtawen. Kaaduan sagitoy a
nagbalbaliw idi las-ud ti Nasapa a Kretaseo ken immadu dagitoy idi agarup a 100
a riwriw a tawtawen, ngem nangsukat kadagiti konipero a kas dagiti kaaduan a
kayo idi agarup laeng a 60–100 a tawtawen.

Midia a mainaig iti Mula nga agsabsabong iti Wikimedia Commons  Mangiraman
daytoy nga artikulo ti teksto manipud iti pablaak nga adda itan iti dominio a
publiko: Chisholm, Hugh, ed. (1911). "nasken ti nagan ti artikulo". Encyclopædia
Britannica (Maika-11 nga ed.). Pagmalditan ti Unibersidad ti Cambridge. 



https://ilo.wikipedia.org/wiki/Mongol_nga_Imperio

Ti Imperio a Mongol (Mongolian: denggen (tulong·paammo) Mongol-yn Ezent Güren;
Siriliko: Монголын эзэнт гүрэн) ket rimsua idi las-ud ti maika-13 ken maika-14 a
sigsiglo AD, ken isu idi ti kadakkelan nga agkakasigkay a daga nga imperio iti
pakasaritaan ti nagtagitaoan. Mangrugi daytoy idiay estepa ti Tengnga nga Asia,
daytoy ket dimteng a gimmay-at manipud idiay Daya aEuropa aginggana idiay
Baybaya iti Hapon, a nangsaksakop kadagiti paset ti Siberia iti amianan ken
gimmay-at nga agpaabagatan iti Abagatan a daya nga Asia, ti Indiano a
subkontinente, ti Irani a banak, ken ti Tengnga a Daya. Iti kalatakan a gay-atna
daytoy ket sumaksakop ti9,700 km (6,000 mi), nakasakop ti kalawa iti
24,000,000 km2 (9,300,000 sq mi), 16% iti dagup a kalawa iti Daga, ken
agtengtengel ti panaturay kadagiti populasion ti sumurok a 100 a riwriw.

Ti Imperio a Mongol ket rimsua maniud ti panagkaykaysa iti Mongol ken [dagiti
[Tatao a Turko|Turko]] a tribu iti naipakasaritaan a Mongolia babaen ti
panangidaulo ni Genghis Khan. Ni Genghis Khan ket isu idi ti nairangarang nga
agturay kadagiti amin a Mongol idi 1206. Ti imperio ket napardas a dimakkel
babaen ti panagturayna ken kalpasanna dagiti pay panagturay dagiti kaputotanna,
a nangipatpatulod kadagiti panagraut iti amina turong. Ti nawatiwat a
transkontinental nga imperio a nangikapet ti daya iti laud nga adda ti maysa a
naipatpatungpal a Pax Mongolica ket nangpalpalubos ti panagtagilako, dagiti
teknolohia, dagiti kammasapulan ken dagiti ideolohia a maiwarwaras ken
pakisinnukatan iti ballasiw ti Eurasia.

Ti imperio ket nangrugrugi a naisinsina a kas ti maysa aresulta kadagiti gubat a
maipangge kadagiti panagsasaruno, a kas dagiti appo ni Genghis Khan ket
nagsisinnuppiatda no ti naarian a linia ket nasken a amangsurot manipud ti anak
a lalaki ni Genghis ken ti tumawid a ni Ögedei, wenno ti maysa kadagiti sabali
nga anakna a lalaki a kas ni Tolui, Chagatai, wenno ni Jochi. Dagiti Toluid ket
nagballigida kalpasan ti nadara a panagpurga kadagiti sangkatipunan ti Ögedeid
ken Chagataid, ngem dagiti panagsisinnuppiat ket nagtultuloy kadagiti kaputotan
iti Tolui. Idi timaysa a Nalatak a Khan ket pimmusay, dagiti kasuppiat a konsilo
ti kurultai ket aggigiddanda nga agpili kadagiti nadumaduma a sumaruno, a kas ti
agkabsat a lallaki a ni Ariq Böke ken ni Kublai, isuda a dua ket napili ken
dagitoy dua ket saanda laeng a nagsinnungat, ngem nangikaskasoda pay kadagiti
kumarkarit manipud kadagiti kaputotan ni Genghis nga annakna a lallaki. Ni
Kublai ket nagballigi a nangala ti bileg, ngem sinaruno daytoy ti sibil a gubat,
idi ni Kublai ket nagpaspadas, ngem napaay, a nangal manen ti panagtengngel
dagiti pamilia ti Chagatayid ken Ögedeid.

Ti Gubat ti Ain Jalut ket nangmarka ti nangato a puntos ti danum iti Mongol a
panagrukma, ken idi ti immuna nga banse ti Mongol a permanente a naabak iti
dagus a gubat iti paggugubatan. Kalpasan dagiti dati a pnnakaabak iti
pagggubatan, dagiti Mongol ket kankanayonda a nagsubsubli ken nagibalbales
kadagiti pannaka-abakda, a dimtengan daytoy pannaka-abak dagiti kabusorda. Ti
Gubat ti Ain Jalut ket nangmarka ti immuna a panawen a naaramidda daytoy.

Babaen ti panawen nga ipupusay ni Kublai idi 1294, ti Imperio a Mongol ket
nabungbungtol kadagiti uppat a nagsisina a khanate wenno imperio, a ti tunggal
maysa ket ket napnapan kadagiti bukodda nga interesado ken gandat: ti
Nabalitokan a Horda a khanate iti amianan a laud, ti Chagatai Khanate iti laud,
ti Ilkhanate iti abagatan a laud,ken ti Yuan a Dinastia a naikuartelidiay
moderno nga aldaw a Beijing. Idi 1304, dagdi tallo a lumaud a khanate ket
nabiitda a nangawat ti nominal a panangituray ti Yuan a Dinastia, ngem idi
naparmek babaen ti Han nga Insik a [[Ming a Dinastia] idi 1368, ti Imperio a
Mongol ket kanungpalan a nawara.



https://ilo.wikipedia.org/wiki/Mohandas_Karamchand_Gandhi

Ni Mohandas Karamchand Gandhi (maibalikas: [ˈmoːɦənd̪aːs ˈkərəmtʃənd̪
ˈɡaːnd̪ʱi]; 2 Oktubre 1869 – 30 Enero 1948), kadawyan nga ammo a kas ni Mahatma
Gandhi, ket isu idi ti preeminente a daulo iti Indiano a nationalismo iti
tinurayan ti Britaniko nga India. A nagar-aramat kadagiti di-naranggas a sibil a
di-panagtungpal, ni Gandhi ket indauloanna ti India ti panakawayawaya ken
nagparegget kadagiti tignay para iti di-naranggas, dagiit sibil a karbengan ken
panakawayawaya iti ballasiw ti sangalubongan.

Isu ket anak ti nagato nga opisial iti gobierno, ni Gandhi ket naipasngay ken
dimmakkel iti maysa a Hindu Bania a komunidad idiay aplaya ti Gujarat, ken
nagadal ti linteg idiay Londres. Ni Gandhi ket nagbalin a nalatak babaen ti
pannakilabanna para kadagiti karbengan a sibil dagiti Indiano a Muslim ken Hindu
Idiay Abagatan nga Aprika, a nagaramat kadagiti pinarang-ayna a wagas iti
di-naranggas a sibil a di-panagtungpal. Isu ket nagsubli idiay India idi 1915,
isu ket nangirugi a nagurnos kadagiti agtaltalon tapno agsuppiatda kadagiti adu
unay a panag-buis kadagiti dagdaga. Isu ket nabayagen a sumupsupiat iti
"komunalismo" ( a kas iti panagibatay ti politika iti relihion) isu ket
nawatiwat a gimmay-at kadagiti amin a grupo ti relihion. Isu ket nagbalin a
daulo dagiti Muslim a nagprotesta ti agapapday a kasasaad iti Kalipato. Isu ket
nagidaulo ti Nailian a Kongreso ti India idi 1921, ni Gandhi ket nangidaulo
kadagiti dagup ti pagilian a kampania para iti panag-namay ti kinapanglaw,
nangipadakkel kadagiti karbengan ti babbai, isu ket nangipatakder kadagiti
pagtutunosan dagiti relihion ken etniko, nangipasardeng ti di-panakasagid,
nagpaadu ti bukod a panagtalek ti ekonomia, ken ti ngato ti amain a naibaga ti
panaggun-od ti Swaraj—ti panakawayawaya ti India manipud iti Britaniko a
panagturay.

Ni Gandhi ket nangidaulo kadagiti Indiano iti panagprotesta ti nailian a
panagbuis ti asin nga adda ti 400 km (250 mi) a Martsa ti Asin a Dandi idi 1930,
ken kalpasan daytoy ti panagtunton iti Britako nga Ikalusay ti India idi 1942,
idi panawen ti Maikadua a Sangalubongan a Gubat. Naibalod isuna para iti daytoy
ken dagiti dadduma pay a politiko a basol nga inaramidna kadagiti napalabas a
panawen. Ni Gandhi ket nagbirbiruk kadagiti panagsanay ti di-naranggas ken
kinapudno kadagiti amin a kasasaad, ken mangipatakder a dagiti dadduma atao ket
kastoy met ti aramidenda. Nasirmatana a dagiti purok ket isu dagitoy ti bugas
iti pudno nga India ken nagparang-ay ti kinabukodan a panagnamay; isu ket saan a
nagsuporta kadgiti programa ti industrilisasion ti disipulona a ni Jawaharlal
Nehru. Isu ket nalanay a nagbiag iti maysa a nanamay a pagtaengan a komunidad
ken nagkawes kadagiti tinawtawid ti India a dhoti ken mantilia, a nalaga iti
sag-ut ken naimanbi ti ima iti maysa a charkha. Ti kasupiatna ti politika a ni
Winston Churchill ket sinusuronna a kas ti "gudua a labus a pakir." Isu ket
maysa a naruknoy a mangmangan laeng ti dinegdeng, ken nagaramid kadagiti atiddog
a panagayuno a kas ti pamay-an ti kinabukodan a panagpapuro ken politika a
panagpagaraw.

Kadagiti kinaudi a tawenna, isu ket saan a naragsakan para iti panagbingay iti
India, ni Gandhi ket nagobra a mangipasardeng kadagiti panagpipinnatay a
nagbaetan dagiti Muslims ken dagiti Hindu ken Sikh a simron idiay nagbeddengan
ti lugar a nagbaetan ti India ken Pakistan. Isu ket napatay idi 30 Enero 1948
babaen ti maysa a Hindu nationalista a pimmanunot a ni Gandhi ket magipagrikna
unay kadagiti Muslim ti India. Ti Enero 30 ket napalpaliiw a kas ti Aldaw ti
Martir idiay India. Ti pammadayaw a Mahatma (Sanskrit: mahāt̪mā wenno "Nalatak a
Kararua", ket naipakat kaniana idi 1914. Idiay India isu ket tinawtawagan pay a
ti Bapu (Gujarati: bāpuː wenno "Ama"). Isu ket ammo idiay India a kas ti Ama iti
Pagilian; ti kasangayna iti 2 Oktubre, ket nailaglagipan idiay a kas ti Gandhi
Jayanti, daytoy ket maysa a nailian a piesta, ken ti sangalubongan akas ti
Internasional nga Aldaw iti Di-Naranggas. Ti pilosopia ni Gandhi ket saan a
teoretiko ngem daytoy ket maysa a pragmatismo, a daytoy ket ti, ti panagsanay
kadagiti bukodna a prinsipio iti agdama a panawen. No damagen nga agited ti
mensahe kadagiti tattao, isu ket agsungbat a, "Ti biagko ket isu ti mensahek."

Ni Mohandas Karamchand Gandhi ket naipasngay idi 2 Oktubre 1869 idiay Porbandar,
ti maysa nga aplaya nga ili nga idi ket paset iti Bombay a Presidensia,
Britaniko nga India. Isu ket naipasngay idiay puonan a pagtaenganna, nga ammo
tattan a kas ti Kirti Mandir. Ti amana, ni Karamchand Gandhi (1822–1885), a
naipagtagikua ti Hindu a komunidad ti Modh, ket nagserbi a kas ti diwan (nagato
nga opisial) iti Porbander nga estado, ti maysa abassit a naprinsipe nga estado
idiay Ahensia ti Kathiawar iti Britaniko nga India. Ni apongna ket ni Uttamchand
Gandhi, a natawtawagan pay a ni Utta Gandhi. Ti inana, ni Putlibai, a nanipud
idiay Pranami a komunidad ti Vaishnava, ket isu ti maikapat nga asawa ni
Karamchand, dagiti tallo nga immuna nga assawana ket pimmusayda iti
panagpasngay. Ti Jain a kapanunotan ket napigsa a nakaimpluensia kenni Gandhi a
naisangsangyan babaen ti inana nga isu ket maysa a napasnek a Jain.

Dagiti Indiano a klasiko, a naipangpangruna dagiti sarita ni Shravana ken ari
Harishchandra, ket adda dagitoy ti nalatak a impakto kenni Gandhi idi isu ket
maysa nga ubing. Iti bukodna nga autobiograpia, inakuna a dagitoy ket nakabati
kadagiti saan a maikkat a kapanunutan iti biukodna a panunot. Nga isu ket
nagsurat ti: "Nagayuyang kaniak ken tinultuladko a siak ket ni Harishchandra
asaankona mabilang." Ti nasapa a bukod a panakainaganan ni Gandhi kadagiti
kinapudno ken ayat a kas dagitoy ti kangatuan a pateg ket masurot kadagitoy nga
epiko a karakter.

Idi Mayo 1883, ti agtawen ti 13 a Mohandas ket naiyasawa tiagtawen ti 14 a ni
Kasturbai Makhanji (ti umuna anaganna ket kadawyan a naipababab ti "Kasturba",
ken ti nadungdungngo a "Ba") iti maysa a naurnos nga ubing a panagasawa, segun
kadagiti ugali iti dayta a rehion. Iti daytoy a pamay-an, isu ket nakapukaw ti
maysa atawen a panagbasa. Recalling the day of their marriage, a kinunana a
maysa idi ket, "Nga awan ti ammomi a panggep ti panagasawa, para iti kaniami
daytoy ket kasla ti agkawkawes ti baro a bado, mangmangan kadagiti nasam-it ken
ken agay-ayayam kadagiti kabagianmi." Nupay kasta, a kas idi ti agdakor a
tinawtawid, ti katutubo a babai a makiasawa ket nasken nga agnanayonnga agnaed
idiay balay ti inana, ken adaywanna ti asawana. Idi 1885, idi ni Gandhi ket
agtawen ti 15, ti immuna nga anakda ket naipasngay, nge isu ket nagbiag laeng
iti mano nga aldaw. Ti ama ni Gandhi, a ni Karamchand Gandhi, ket pimmusay pay
idi rugi dayta a tawen.

Ni Mohandas ken Kasturba ken nagannakda ti uppat, amin ket lallaki: ni Harilal,
ket naipasngay idi 1888; ni Manilal, ket naipasngay idi 1892; ni Ramdas, ket
naipasngay idi 1897; ken ni Devdas, a naipasngay idi 1900. Iti tengnga a
pagadalanna idiay Porbandar ken ti nagato a pagadalanna idiay Rajkot, ni Gandhi
ket saan unay a nasaririt nga estudiante. Isu ket saan a similsileng iti
panagdal wenno ti panagay-ayam. Maysa kadagiti termino a reporta ket nagigatad
kaniana a kas "nalaing iti Inggles, nasayaat met iti Aritmetika ken nakapsot iti
Heograpia; nasingpet, ken saan a nasayaat ti panagsuratna." Naipasana ti
matrikulasion a panag-eksamen idiay Kolehio ti Samaldas College idiay Bhavnagar,
Gujarat, a narigrigatan met iid. Ti pamilia ni Gandhi ket kinayatda iidi nga
isuna ket agbalin a barrister gapu ta sumayaat ti prospekto a mangsaruno ti
puesto ti amana. Idi 1926 ni Manilal Gandhi ket nagiyebkas ti essemna a
mangasawa kenni Fatima Gool anak a babai ti maysa a Muslim a Negosiante idiay
Abagatan nga Aprika. Ni Gandhi ket napigsa a nagbalakad a saana kayat daytoy, a
nagbalballaag a daytoy ket kasupadi nga aramid ken nakaro a makadadael ti karrer
ni Manilal. Ti anakna ket saana asinurot daytoy a panunot.



https://ilo.wikipedia.org/wiki/Marxismo

Ti Marxismo ket maysa nga ekonomiko ken sosiopolitikal a sangalubongan a
panirigan ken pamay-an ti sosioekonomiko a panagsukimat a naibatay ti
materialista panangipatarus ti naipakasaritaan a panagrang-ay, ti dialektiko a
panirigan ti sosial a panagbalbaliw, ken ti maysa a panagusig kadagiti klase a
pannakibiang iti kaunegan ti kagimongan ket dagiti pannakaipakatda kadagiti
panagusig ken panagdillaw ti panagrang-ay ti kapitalismo. Idi tengnga aginggana
iti naladaw a maika-19 a siglo, ti intelektual a panagrang-ay ti Marxism idi ket
inpayuna babaen dagiti dua nga Aleman a pilosopo, a ni Karl Marx ken Friedrich
Engels. Dagiti Marxista a panagusig ken metolohia ken nakaimpluensia kadagiti
adu a politikal nga ideolohia ken dagiti sosial a tignay kadagiti napalabas a
pakasaritaan. Ti Marxismo ket buklenna ti maysa nga ekonomiko a teoria, ti
sosiolohiko a teoria, ti pilosopiko a pamay-an ken ti rebolusionario a panirigan
ti sosial a panagbalbaliw. Awan ti naipatingga a Marxista a teoria; Ti Marxista
a panagusig ket naipakaten kadagiti nadumaduma a suheto ken nabalbaliwanen
kadagiti las-ud ti dalan ti panagparang-ay tapno adda dagiti nadumaduma a teoria
ti Marxista.

Ti Marxismo ket naibatay iti materialista a pannkaaawat ti naigimongan a
panagrang-ay, a nagal-ala manipud iti punto s a nagrugianna kadagiti
kammasapulan a tignay ti ekonomia a kasapulan babaen ti kagimonagan ti tao tapno
makaited kadagiti materiales a kasapulanna. Ti porma ti ekonomiko nga
organisasion, wenno moda ti produksion, ket naawawat nga isu ti batayan manipud
ti kaaduan ti dadduma a sosial a penomena — a mairaman dagiti sosial
apannakibiang, politikal ken dagiti legado a sistema, moralidad ken ideolohia —
a rimmuar (wenno babaen kadagiti kaaduan a naimpluensiaanda). Dagitoy a sosial a
pannakibinag ket mangporma ti superestruktura, para iti pannakaporma ti
ekonomiko a sistema a pangibatayan. No dagiti puersa ti produksion (a kangrunaan
ti teknolohia) ket mapasayaat, dagiti adda a porma iti sosial nga organisasion
ket agbalin a saan a nasayaat ken pasardenganna ti adu pay a panagprogreso.
Dagitoy a saak a kinasayaat ket kabukbukodanda a pagbalinen dagitoy a kas dagiti
sosial a panagsuppiat iti porma ti salisal ti klase.



https://ilo.wikipedia.org/wiki/Marseille

Ti Marseille ( /mɑrˈseɪ/; wenno Marsella iti Ilokano; Pranses: [maʁ.sɛj] (
denggen), lokal: [mɑχˈsɛjə]; Oksitano: Marselha [maʀˈsejɔ, maʀˈsijɔ]),
naam-ammuan iti kina-ugma a kas ti Massilia wenno Massalia (manipud ti Griego:
Μασσαλία), ket isu ti maikadua a kadakkelan a siudad idiay Pransia, kalpasan ti
Paris, nga adda ti populasion iti 852,395 diay kaunegan ti administratibo a
patinggana iti kalawa ti daga iti 240.62 km2 (93 sq mi). Ti urbano a lugar ken
metropolitano a lugar iti Marseille ket maigay-at iti labes a patingga ti siudad
nga addaan iti populasion ti agarup a 1.6 a riwriw. Daytoy ket mabirukan idiay
abagatan a daya nga aplaya iti Pransia, ti Marseille ket isu ti kadakkelan a
siudad ti Pransia idiay Mediteraneo nga aplaya ken ti kadakkelan a komersial a
puerto. Ti Marseille ket isu ti kapitolio iti Provence-Alpes-Côte d'Azur a
rehion, ken ti pay kapitolio iti Bouches-du-Rhône a departamento. Dagiti
agtataeng ket tinawtawgan a kas dagiti Marseillais.



https://ilo.wikipedia.org/wiki/Marie_Curie

Ni Marie Skłodowska-Curie (7 Nobiembre 1867 – 4 Hulio 1934) ket maysa idi a
Pranses-Polako a pisiko ken kimiko, a naindayegan para iti pionero a
panagsukimat iti radioaktibidad. Isu ti immuna a babai a nangabak ti Premio
Nobel, is-isu ti babai a nangabak ti dua a pag-obraan, ken is-isu ti nangabak
iti adadu ngem maysa a siensia. Isu pay idi ti immuna a babai a propesor idiay
Unibersidad ti Paris (La Sorbonne), ken idi 1995 isu ti nagbalin nga immuna a
babai a naipunpon kadagiti bukodna a pammadayaw iti Panthéon idiay Paris.

a. ^ Ti Polonia ket nabingbingay idi maika-18 a siglo iti Rusia, Prusia ken
Austria, ken ti panagnamnama idi ni Marie Skłodowska–Curie a ti panagnagan ti
elemento iti patneng a pagilianna ket mangiyeg ti panangikaskaso ti kaawan ti
panakawayana. Ti Polonio ket mabalin nga isu ti immuna a kimiko nga elemento a
nainaganan tapno mangipakita ti politikal a saludsod.

b. ^ Dagiti taudan ket agdumaduma unay ti kapanggepan ti paset ti maikadua a
gradona. Ni Tadeusz Estreicher iidiay panagikabilna idi 1938 iti Diksionario ti
Polako a Biograpiko ket nagsursurat a bayat nga adu kadagiti taudan ket
mangibagbaga nga isu ket nakagun-od ti grado ti matematika, daytoy ket saan a
husto, ken ti maikadua gradona idi ket iti kimika .

Midia a mainaig kenni Marie Curie iti Wikimedia Commons Dagiti inadaw a sasao a
mainaig kenni Marie Curie iti Wikiquote (Ingles)



https://ilo.wikipedia.org/wiki/Mais

Ti mais ket dakkel nga agbukbukel a mula a minuyongan babaen dagiti patneng a
tattao idiay Mesoamerika kadagiti prehistoriko a panawen. Ti adu ti bulongna nga
ungkay nga agpatpataud kadagiti salapi nga aglaon ti bukel, a tinawtawagan
kadagiti maripegpeg. Dagiti maripegpeg ti mais ket inus-usar iti panagluto a kas
atole. Dagiti Olmec ken dagiti Maya ket minuyonganda dagiti nadumaduma a kita
kadagiti amin a Mesoamerida, linutluto, giniling wenno naproseso babaen ti
nikstamalisasion. Idi rugi ti agarup a 2500 BC, ti apit ket naiwarwaras iti
kaaduan ti Kaamerikaan. Ti rehion ket nakaparang-ay kadagiti pagtagilakuan a
naibatay dagiti sobra ken dagiti nadumaduma a kita dagiti maapit a mais.
Kalpasan ti isasangpet dagiti Europeano iti Kaamerikaan idi naladaw a maika-15
ken nasapa a maika-16 a sigsiglo, dagiti eksplorador ken agtagtagilako ket
nangipanda kadagiti mais idiay Europa ken inpakaammoda kadagiti sabsabali a
pagilian. Ti mais ket naiwarwaras kadagiti daduma apset tilubong gapu ti
abilidadna a dumakkel kadagiti nadumaduma a klima. Dagiti nabaknang iti asukar a
kita a tinawtawagan ti nasam-it a mais ket kadawyan dagitoy a tinaltalon a
maipakan iti tao, bayat a dagiti kita ti talon a mais ket inus-usar a pangipakan
kadagiti ayup.

Ti mais ket isu ti kaaduan a naimulmula nga apit ti bukbukel iti Kamerikaan, nga
dda dagiti 332 a riwriw a metriko tonelada a tinawen a tinaltalon idiay Estados
Unidos. Agarup a 40% iti apit — 130 riwriw a tonelada — ket inus-usar para iti
mais nga etanol. Ti Transhenetiko a mais (henetiko a nabaliwan a mais) ket
nakabuklan ti 85% kadagiti mais a naimulmula idiay Estados Unidos idi 2009.



https://ilo.wikipedia.org/wiki/LIBRIS

Ti LIBRIS (Sistema ti Pakaammo ti Biblioteka) ket maysa a Sueko a nailian a
kappon a katologo a tinartaripato babaen ti Nailian a Biblioteka ti Suesia idiay
Stockholm. Mabalin ti nawaya nga agbiruk kadagiti agarup a 6.5 a riwriw a titulo
iti amin a paset ti pagilian.

Iti pay maipatinayon kadagiti bibliograpiko a rehistro, maysa para iti tunggal
maysa a libro wenno pablaak, ti LIBRIS ket aglaon pay kadagiti turay a papeles
ti tattao. Para iti tunggal maysa a tao nga addaan iti rehistro a maikapet iti
nagan, pannakaipasngay ken trabaho nga adda iti naisangayan a panagilasin.

Ti MARC a Kodigo para iti Sueko a Kappon ti Katologo ket SE-LIBR, a nomalisado:
selibr.

Ti panagrang-ay ti LIBRIS ket maitugotan kadagiti tawen ti tengnga ti 1960.
Bayat a ti rasionalisasion dagiti biblioteka ket parikuten daytoy kadagiti
dekada kalpasan ti Sangalubongan a Gubat II, idi 1965 a nangipablaak ti komite
ti gobierno iti maysa a reporta kadagiti panagusar ti kompiuter kadagiti
panagsuksukisok iti biblioteka. Ti busbos ti gobierno idi 1965 ket nakapartuat
ti konseho ti biblioteka a panagsukisok (Forskningsbiblioteksrådet, FBR). Ti
nagiyunaan a disenio a dokumento, Sistema a Pakaammo ti Biblioteksadministrativt
(BAIS) ket naipablaak idi Mayo 1970, ken ti nagan a LIBRIS, ket pangyababaan
para iti Library Information System, ket inus-usar idi para iti maysa a teknikal
a subkomite a nangrugi idi Hulio 1, 1970. Ti warnakan a LIBRIS-meddelanden
(ISSN 0348-1891) ket naipablaaken manipud idi 1972 ken adda iti online manipud
idi 1997.



https://ilo.wikipedia.org/wiki/Kiribati

Ti Kiribati (i/ˈkɪrɨbæs/ ˌkɪrəˈbɑdi), opisial a ti Republika ti Kiribati, ket
maysa nga isla a pagilian a mabirukan idiay tengnga a tropiko ti Taaw Pasipiko.
Ti permanente a populasion ket sumurok a 100,000 (2011), ken nabuklan daytoy nga
isla a pagilian iti 32 atolenes ken maysa a timpuaw a koral nga isla, a
naiwarwaras iti 3.5 a riwriw a kuadrado kilometro,(1,351,000 kuadrado milia) nga
agasaskaw iti ekuador, ken nabeddengan ti Internasional a Linia ti Petsa idiay
kadayaan a murdong na.

Ti nagana Kiribati ket isu daytoy ti lokal a pannakabalikas iti "Gilberts",
anaala manipud ti kangrunaan nga kadena ti isla a, ti Is-isla ti Gilbert. Ti
kapitolio iti Abagatan a Tarawa ket nabuklan dkadagiti babassit nga isla a
naikabit babaen ti serie a pagdalanan, a mabirukan idiay purpuro iti Tarawa. Ti
Kiribati ket naipawayawaya manipud ti Nagkaykaysa a Pagarian idi 1979. Kameng
daytoy ti Mankomunidad dagiti Pagilian, ti IMF ken ti Sanglubongan a Banko, ken
nagbalin a napno a kameng iti Nagkaykaysa a Pagpagilian idi 1999.



https://ilo.wikipedia.org/wiki/Karlomagno

Ni Karlomagno ( /ˈʃɑrlɨmeɪn/; Panangibalikas a Pranses: [ʃaʁləmaɲ]; c. 742 –
Enero 28, 814), a naam-ammuan pay a kas ni Karlos ti Natan-ok (Latin: Carolus
Magnus wenno Karolus Magnus) wenno Karlos I, ket isu idi ti nangbangon ti
Imperio a Karolingio, a nagturay manipud idi 768 agingganaidi pimmusay. Isu ti
nangpadakkel ti Pranko a Pagarian, a naginaynayon ti Italia, a nagparukma
kadagiti Sahon ken dagiti Babaro, ken nangiduron ti prontiero idiay Espania. Isu
ti kinauna nga anak a lalaki ni Pepin ti Pandek ken Bertrada ti Laon, ni
Karlomagno ket isu idi ti immuna nga "Emperador" idiay Lumaud nga Europa manipud
ti panakarebba ti Imperio a Romano idi sakbay ti uppat a siglo.

Isu ket nagbalin nga Ari dagiti Pranko idi 768 kalpasan ti ipupusay ti amana, ni
Karlomagno ket immununa akimmadduan a nagturay iti kabsatna a lalaki a
niKarloman I. Ti kellaat nga ipupusay ni Karloman I idi 771 babaen ti saan a
naipalpalawagan apasamak ket nangibati kenni Karlomagno ti awan suppiatna nga
agturay ti Pranko a Pagarian. Babaen ti panagparparukmana ti milisia,
pinadakkelna ti pagarian iti maysa nga imperio a nangitipon kadagiti kaaduan ti
Lumaud ken Tengnga nga Europa.

Ni Karlomagno ket nagtultuloy kadagiti annuroten ti amana para iti kinapapa ken
isu ti nagbalin a nagsalsalaknib daytoy, nga isu ket nagikikkat ti kabilegan
dagiti Lombardo idiay Italia, ken nagidaulo ti panagraut iti Muslim nga Espania.
Isu ket simmuppiat a nagkampania pay kadagiti tattao ti dayat, a nagpilit a
Nangikristiano kaniada (a naipangpangruna dagiti Sahon), a dimtengan daytoy ti
panagituray kaniada kalpasan ti napaut a gubat. Ni Karlomagno ket nakaabut ti
kabileganna idi 800 nga isu idi ket nabalangatan a kas ti "Emperador" babaen ni
Papa Leon III idi Aldaw ti Paskua.

Isu ket tinawtawagan a ti "Ama ti Europa" (pater Europae), ti imperio ni
Karlomagno ket immuna a nangikaykaysa ti kaaduan ti Lumaud nga Europa manipud
idi panawen ti Imperio a Romano. Ti turayna ket nagparang-ay ti Karolingio a
Renasimiento, ti panagungar manen dagiti arte, relihion, ken kultura babaen ti
panag-usar ti Katoliko a Simbaan. Babaen dagiti ganganaet a panagrukmana ken
dagiti akin-uneg a repormana, ni Karlomagno ket nangawawis ti panakaporma ti
sapasap a kinasiasino ti Europa. Dagiti Pranses ken Aleman a monarkia ket
naipanunotanda dagiti bukodda a monarkia a kas dagiti kaputotan ti imperio ni
Karlomagno.

Ni Karlomagno ket pimmusay idi 814 kalpasan a nagturay a kas Emperador ti
ganagani a limapulo a tawtawen. Isu ket naipunpon idiay imperio a kapitoliona
nga Aachen. Ti anakna a lalaki a ni Luis ti Relihioso ket simmaruno kanian a kas
ti Emperador.

Babaen ti maika-16 a siglo , dagidi lumaud a Hermaniko a Pranko ket
Nakristianoda iti, ken ti Francia (rehion), ket tinurturayan babaen dagidi
Tattao a Merovingio, ket isu idi kadagiti kabilegan a pagarian a simmaruno ti
Lumaud a Romano nga Empirio. Kalpasan ti Gubat ti Tertry, nupay kasta, dagidi
Merovingio ket naapday ti kabilegda, a nakunkunada idi a ti rois fainéants
("dagidi awan ti maar-aramid nga ari"). Gangani amin a bileg ti gobierno ti
aniaman a pagbanagan ket inararamid babaen dagiti bukodda a pangulo nga opisial,
ti mayor ti palasio.

Idi 687, ni Pippin iti Herstal, mayor ti palasio iti Austrasia, ket
nangipatingga ti panagriringgor a nagbaetan dagiti nadumaduma ng ari ken dagiti
mayorda iti panagballigina idiay Tertry ken isu idi ti nagbalin a nagmaymaysa a
gobernador ti intero a pagarian ti Pranko. Ni Pippin ket isupay ti apo alalaki
dagiti dua a kangrunaan a pigura iti Austrasia a Pagarian, Ni San Arnulf iti
Metz ken ni Pippin iti Landen. Ni Pippin ttiTengnga ket dimtengan a sinarunuan
idi babaen ti lalalki nga anak ti ruar ni Carlos, ken kalpasanna ket namammuan a
kas ni Carlos Martel.

Kalpasan idi 737, ni Carlos ket tinurayanna dagit ipranko nga awan ti ari tii
trono ngen nagmadmadi a nagtawtawag ti bagina iti ari. Ni Carlos ket sinaruno
idi 741 babaen dagiti annakna a lalaki a ni Karloman ken ni Pepin ti Pandek, ti
ama ni Karlomagno. Tapno mapawilan ti panagsisina kadagiti igid ti pagturayan,
idi 743 dagiti agkabsat a lallki ket binalangtanda ni Childerico III, nga isu
idi ti kinaudi a Merovingio nga ari.

Kalpasan idi nagikkat ni Karloman iti opisina idi 746 tapno sumrek iti simbaan
babaen ti panagkayat nga agbalin a monghe, ni Pepin ket nagsalsaludsod ti
kin-aari kenni Papa Zacariay, a nagsalsalusod no lohikal para iti maysa nga ari
ti awanan iti naarian a bileg. Ti papa ket nangited ti keddengna idi 749. Isu
ket nagbilin a nasaysayaat para kenni Pepin, nga addaan kadagiti bileg ti
nangato nga opisina ti Mayor, a matawagan iti ari, tapno saan a maiyallilaw ti
panagsasaruno. Isunga nagbilin kaniana nga agbalin nga agpayso nga ari.

Idi 750, ni Pepin ket nabutosan babaen ti maysa nga asembila dagiti Pranko, nga
inkeddeng babaen ti arsobispo, ken kalpasanna ket naipangato iti opisina iti
ari. A nagmarka kenni Childerico III a kas "ti di agpayso nga ari," ti Papa ket
nagbilin kaniana iti maysa a monasterio. Isunga idi ti Merovingio a dinastia ket
sinukatan babaen ti Karolingio a dinastia, a nainagan a iti ama ni Pepin, a ni
Carlos Martel.

Idi 753 ni Papa Esteban II pimmanaw idiay Italyken napan idiay Francia a
dimmawdawat ti tulong para kadagitikarnengan ni San Pedro kenni Pepin. Isu ket
nasuportaran para iti daytoy a panagdawat babaen ni Karloman, ti kabsat a
lalalki ni Carlos. Iti panagbayad ti papa ket makaited laeng ti kina-lehitimado,
nga inaramidna manen idi ken nangisapsapo ken nangikeddeng kenni Pepin, ti
daytoy a panawen ket nanginaynayon dagiti ubbing nga annakna lallaki a ni
Carolus ken ni Karloman iti naarian a patrimoniato, nga itan ket mangtawtawid ti
nalatak a pagturayan a kaaduan a nagsakupen ti lumaud ken tengnga nga Europa.
Idi 754 ni Pepin ket inawatna ti inbitasion ti Papa a mangbisita ti Italia para
iti karbengan ni San Pedro, a nagballigi a nakitultulad kadagiti Lombardo.

Babaen dagiti karolingio, ti Pranko a pagarian ket naiwarwaras a nanagsakoup ti
maysa a lugar a kaaduan amairaman ti Lumaud a Europa; ti pannkabingbingay ti
pagarian ket isu ti nangporma kadagiti kuartel para iti moderno a Pransia ken
Alemania. Dagiti relihioso, politikal, ken artistiko nga ebolusion nga agttaud
manipud ti naipatengnga a nakaipuestuan ti Francia ket nakaaramid ti nanginagan
nga imprenta iti sibubukel a Europa.



https://ilo.wikipedia.org/wiki/Karbon

Ti karbon /ˈkɑrbən/ (manipud ti Latin: carbo "beggang") ket isu ti kimiko nga
elemento nga addaan ti simbolo iti C ken atomiko a numero iti 6. A kas kameng
iti grupo a 14 idiay periodiko a lamisaan, daytoy ket saan a metal ken
tetrabalente—nga agar-aramid ti uppat nga elektron a magun-od tapno agporma iti
kobalente dagiti kimiko a piansa. Adda dagiti masna a rumrumsua nga isotopo, nga
addaan ti 12C ken ti 13C a dagitoy ket natalna, a ti 14C ket radioaktibo, nga
agrungrungsot nga addaan iti kagudua a biag iti agarup a 5,730 a tawtawen. Ti
Karbon ket maysa kadagiti bassit a naam-ammuan nga elemento manipud iti
taga-ugma.

Adda dagiti dadduma nga alotropo iti karbon a dagiti kalatakan a naam-ammuan a
kas ti grapito, diamante, ken amorpo a karbon. Dagiti maipapan ti bagi a tagikua
iti karbon ket kaaduan a nadumaduma nga addan ti alotropiko a porma. Kas
pagarigan, ti diamante ket masarsarang unay, ngem ti grapito ket saragasag ken
nangisit. Ti diamante ket maysa kadagiti naam-ammuan a katangkenan a materiales,
ngem ti grapito ket nalukneng ken makaporma ti garit iti papel (kasta iti nagan,
manipud ti Griego a balikas ti "agsurat"). Ti diamante ket addaan iti nababa
unay nga elektriko a konduktibidad, ngem ti grapito ket nasayaat a konduktor.
Babaen ti kadawyan a kasasaad, ti diamante ket addaan iti kangatuan a kapudot ti
konduktibidad kadagiti amin a naam-ammuan a materiales.



https://ilo.wikipedia.org/wiki/Karayan_Mississippi

Ti Karayan Mississippi ket isu ti kangrunaan a karayan ken ti kadakkelan a
sistema ti karayan idiay Amianan nga Amerika. Nga agay-ayus laeng idiay kaunegan
ti Estados Unidos (babaen ti bukodna a pagayusan a labneng a makaabot idiay
Kanada), daytoy ket agtaud idiay akin-amianan a Minnesota ken agin-inayad nga
agatimurong nga agpa-abagatan para iti 2,530 milmilia (4,070 km) aginggana idiay
Delta ti Karayan Mississippi idiay Golpo iti Mehiko. Daytoy ket adda dagiti adu
a tributariona, ti pagayusan a labneng ti Mississippi ket agayus kadagiti amin
wenno paset dagiti 31 nga estado ti Estados Unidos, dagiti 2 probinsia ti Kanada
a nagbaetan ti Nabato ken Apalaches a Banbantay. Ti Mississippi ket mairanggo a
kas ti maikapat a kaatiddogan ken maikasangapulo a kadakkelan a karayan iti
lubong. Ti karayan ket pagbeddenganna wenno mapan idiay uneg dagiti estado ti
Minnesota, Wisconsin, Iowa, Illinois, Missouri, Kentucky, Tennessee, Arkansas,
Mississippi, ken Louisiana.

Dagiti Patneng nga Amerikano ket napautdan nga agnanaed ti igid ti Mississippi
ken dagiti tibutariona. Kaaduan kadagitoy ket dagidi agananup-agburburas wenno
agpaspastor, ngem adda met dagidi, a kas dagidi Agararamid ti bunton, ket
nagporma kadagiti narang-ay a kagimongan naibatay ti agrikultura. Ti isasangpet
dagiti Europeano idi tawtawen ti 1500 ket nangbalbaliw ti patneng a waya ti idi
dagiti immuna nga eksplorador, kalpasan daytoy dagiti immuna nga nagtataeng, ket
aduda a napnapan idiay labneng. Ti karayan ket immuna nagserbi a kas maysa a
bangen – a nagporporma kadagit pagbeddengan para iti Baro nga Espña, Baro a
Pransia, ken ti nasapa nga Estados Unidos– ken idi payen a kas maysa a nangruna
a sanga ti pagdalanan ken silpo ti komunikasion. Idi maika-19 a siglo, idi
las-ud ti katurayan ti Ipakaammo a Pagtulngpalan, ti Mississippi ken
dagitinadumaduma a lumaud a tributario, a naipangpangruna ti Missouri, ket
nangporma kadagiti dalanan para iti lumaud a panagpadakkel ti Estados Unidos.

Naorma daytoy manipud kadagiti napuskol a tuon kadagiti deposito ti lan-ak ti
karayan, ti Ginget ti Karayan Mississippi ket maysa kadagiti kalamesan a rehion
ti agrikultura ti pagilian, a nagbanagan daytoy ti naisalaysayan a panawen ti
pison a bangka ti karayan. Idi las-ud ti Sibil a Gubat ti Amerikano, ti
pannakatiliw ti Mississippi babaen dagiti buyot ti Kappon ket nangmarka ti
puntos a panagsikko ti panagballigi gapu ti kinapangruna ti karayan a kas dalan
ti panaglaklako ken panagbanbanniaga, a saan anipangpangruna kadagiti
Konpederasia. Gapu kadagiti adu nga idadakkel dagiti siudad ken dagiti dakdakkel
a barko ken dagiti kasko a nagnaynayon kadagiti banbangka ti karayan, dagiti
dekada a sinarunuan ti tawtawen ti 1900 ket nakakita ti pannakabangon dagiti
dakkel a obra ti inhenniera a kas dagiti tambak, dagiti kandado ken dagiti
penned, ket kaykayon a kimmadkaddua a nabangbangon .

Manipud idi nairugi ti moderno a panagrang-ay ti labneng, ti Mississippi ket
nakakita payen ti bingayna iti rugit ken dagiti parikut ti enbiromento – a ti
kadayegan ket dagiti adu a tomo dagiti rugit ti agrikultura, a nnagiturongan ti
patay a sona ti Golpo iti Mehiko iti igid ti Delta. Kadagiti napalabas a tawen,
ti karayan ket nakakitkita ti agtaltalinaay a panagsikko nga ipapan idiay kanal
ti Karayan Atchafalaya idiay Delta; ti maysa a panagbalbaliw ti dalan ket
mabalinto a didgdra kadagiti pagsangladan a kas ti New Orleans. Adda dagiti
sistema ti penned ken dagiti ruangan ket agdama nga agtengtengngel ti
Mississippi, ngem gapu ti fluvial a pamay-an, daytoy a panagbalbaliw ket
kumarkaro iti tunggal maysa a tawen.



https://ilo.wikipedia.org/wiki/Isla_ti_Paskua

Ti Teritorio ti Isla ti Paskua ket teritorio ti Australia idiay Taaw Indiano.
Daytoy ket addaan iti populasion iti 2,072 nga agtataeng nga agnanaed kadagiti
nadumaduma a "Pagtaengan a luglugar" idiay akin-amianan nga ungto ti isla: ti
Flying Fish Cove (naam-ammuan pay a kas ti Kampong), Silver City, Poon Saan, ken
Drumsite. Kaaduan ti populasion ket Australiano nga Insik. Daytoy ket
tinawtawaga a kas Isla ti Paskua gapu ta naduktalan daytoy iti Aldaw ti Paskua.

Ti heograpiko a pannakaisalsalumina ti isla ken ti naipakasaritaan a bassit a
pannakadisturbo ti tattao ket nakaiturongan ti nangato nga agpang ti endemismo
kadagiti bukodna a flora ken fauna isu a kaaduan daytoy iti pannakainteresado
dagiti sientista ken dagiti naturalista. 63% iti bukodna a 135 kuadrado
kilometro (52 sq mi) ket nailian a parke ti Australia. Adda met dagiti dadakkel
a luglugar a kaaduanna ket katuduan a bakir.

Midia a mainaig iti Isla ti Paskua iti Wikimedia Commons Pakaammo ti panagbiahe
idiay Isla ti Paskua manipud iti Wikivoyage (Ingles)



https://ilo.wikipedia.org/wiki/Isaac_Newton

Ni Apo Isaac Newton PRS (25 Disiembre 1642 – 20 Marso 1727 [4 Enero 1643 – 31
Marso 1727]) ket maysa idi nga Inggles a pisiko, matematiko, astronomo, katutubo
a pilosopo, alkimista, ken teologo, nga isu ket "naipanpanunutan babaen kadagiti
kaaduan nga isu ket ti kalatakan ken kina-inpluente a nagbiag a sientista." Ti
minogrpia na a Philosophiæ Naturalis Principia Mathematica, a naipablaak idi
1687, ket nagited kadagiti pundasion para kadagiti klasiko a mekanika. Iti
daytoy nga obra, ni Newton ket inlawlawag na ti unibersal a grabitasion ken
dagiti tallo a kalintegan ti panag-gunay, a naiturayan ti sientipiko a
panakakita iti maipapapan ti bagi nga uniberso para kadagiti simmaruno a tallo a
siglo. Ni Newton ket nangipakiat a dagiti panag-gunay dagiti banbanag ditoy Daga
ken dagiti selestial a bagbagi ket naiturayan babaen ti agpapada a disso
kadagiti katutubo a kalintegan, babane ti panangipakitana ti baetan dagiti
kalintegan ti panag-gunay dagiti planeta ni Kepler ken ti teoria na iti
grabitasion, a daytoy ket nagikkat kadagiti panagdudua a maipanggep ti
heliosentrismo ken ipinarang-ay na ti Sientipiko a Rebolusion.



https://ilo.wikipedia.org/wiki/Gunglo_ti_Komersio_ti_Lubong

Ti Gunglo ti Komersio ti Lubong (Ingles: World Trade Organization wenno
naipangyababaan iti WTO) ket maysa a gunglo a mangikeddeng ti panangimaton ken
pawayaenna ti sangalubongan a panagtagilako. Ti gunglo ket opisial a nangrugi
idi Enero 1, 1995 babaen ti Marrakech a Tulagan, daytoy ti nangsukat ti Sapasap
a Tulagan kadagiti Taripa ken Komersio (GATT), a nangrugi idi 1948. Ti gunglo
ket mangipanggep kadagiti regulasion iti panagtagilako iti baetan dagiti
makibingbinglay a pagilian; daytoy ket mangited kadagiti batayan para iti
pakitinnarusan ken panagpormalisado kadagiti tulaga ti panagtagilako, ken ti
maysa a proseso ti panangikappia kadagiti suppiat a maigandat iti panagtungpal
ti panagsurot dagiti makibingbinglay kadagiti tulagan ti WTO, a daytoy ket
pinirmaan babaen dagiti representatibo dagiti naikameng a gobierno:fol.9-10 ken
inkeddeng babaen dagiti bukodda a parlamento. Kaaduan kadagiti banag a
pakatengaan ti isip ti WTO ket naala manipud kadagiti napalabas a nakitinnarusan
ti komersio, a naipangpangruna manipud ti Uruguay a Nagbukel (1986–1994).



https://ilo.wikipedia.org/wiki/Gingined

Ti gingined (makunkuna pay a gungon, kintayeg wenno garigengen) ket isu ti
resulta ti kellaat a panagibbatan iti enerhia idiay ukis ti Daga nga agapartuat
kadagiti sismiko nga allon. Ti sismisidad, wenno sismiko nga aktibidad iti maysa
a lugar ket mangitudo iti pannakasansan, kita ken kapigsa dagiti gingined a
napadasan kadagiti napalabas a panawen. Dagiti gingined ket rinukrukod babaen ti
panag-usar kadagiti panagpalpaliiw manipud kadagiti sismometro. Ti darikmat a
kinapigsa ket isu ti kaaduan a gantingan a panagreporta para iti intero a lubong
kadagiti gingined a napigpigsa ngem ti 5. Dagiti ad-adu pay a gingined a
basbassit ngem ti kinapigsa a 5 a naireporta babaen dagiti nailian a
sismolohikal nga obserbatorio ket rinukod babaen ti lokal a gantingan ti
kinapigsa, a tinawtawagan pay a kas ti Richter a gantingan. Dagitoy dua a
gantingan ket numerikal nga agpadpadada kadagiti sakup iti maipategan. Ti
kinapigsa a 3 wenno dagiti nababbaba agingined ket kaaduan a gangani a saan a
marikna ken ti kinapigsa ken sumurok a 7 ket makapataud kadagiti nakaro a dakkel
a panagdadadel, a maitalged ti kinauneg. Dagiti kapigsaan a gingined iti
naipakasaritaan a panawen ket adda ti kapigsa iti sumurok bassit a 9, uray no
awan ti patingga ti mapataud a kinapigsa. Ti kinaudi a dakkel a ginginéd iti
kinapigsa a 9.0 wenno dakdakkel ket ti 9.0 a kinapigsa a gingined idiay Hapon
idi 2011 (manipud idi Marso 2011), ken isu daytoy ti kadakkelan a gingined ti
Hapon manipud idi nairugi ti panagrehistro. Ti kapeksa iti panagtigerger ket
rinukod iti nabaliwan a Mercalli a gantingan. No ti gingined ket ababaw,
makapataud daytoy ti adadu a panakadadael dagiti patakder, wenno ti kapadpadana.

Iti rabaw ti Daga, dagiti gingined ket agipamatmat babaen ti panagkintayeg ken
sagpaminsan ti panagyallatiw iti daga. No ti episentro iti dakkel a gingined ket
adda idiay adayo ti baybay, ti batok ti baybay ket mabalin a maiyallatiw ken
mabalin daytoy a gapuanan ti sunami. Dagiti gingined ket makapataud pay kadagiti
guedday, ken sagpaminsan pay kadagiti bulkan nga aktibidad.



https://ilo.wikipedia.org/wiki/Gatas

Ti gatas ket puraw a likido a napataud babaen ti mamaria a glandula dagiti
mamalia. Daytoy ti kangrunaan a taudan ti taraon para kadagiti ubing a mamalia
sakbay nga isuda ket makabael nga agkalpa kadagiti sabali a kita ti makan. Ti
nasapa a laktansia t gatas ket aglaon ti colostrum, a mangawit kadagiti
kontrabagi ti ina a maipan iti maladaga ken mabalin a mangpabassit ti riesgo
kadagiti adu a sakit iti maladaga. Daytoy ket aglaon pay kadagiti adu a
sustansia.

A kas maysa nga agrikultural a produkto, ti gatas ket maala manipud kadagiti
mamalia ken inus-usar a makan para kadagiti tao. Iti sangalubongan, dagiti talon
ti paggatasan ket agpatpataudda ti agarup a 730 a riwriw a tonelada iti gatas
idi 2011. Ti India ket isu ti kadakkelan nga agpatpataud ti main-inum a gatas,
ngem saan nga agiluluwaswenno gumatgatan iti gatas. Ti Baro a Selanda, dagiti 27
a kameng nga estado ti Kappon ti Europa, ti Australia, ken ti Estados Unidos ket
isu dagitoy ti kadakkelan nga agiluluwas iti gatas ken dagiti produkto ti gatas
iti lubong. Ti Tsina ken Rusia ket isuda ti kadakkelan a gumatgatang iti gatas
ken dagiti produkto ti gatas iti lubong.

Iti sangalubongan, adda dagiti adadu ngem 6 a bilion nga agib-ibus iti gatas ken
dagiti produkto ti gatas. Sunurok a 750 a riwriw a tattao ket agtataengdad iti
kaunegan dagiti sangkabalayan ti paggatasan a talon. Ti gatas ket maysa a
nangruna a kontributor iti panagpasayaat ti sustansia ken seguridad ti makan a
naisangsangayan kadagiti agrangrang-ay a pagilian. Dagiti panagpasayaat kadagiti
taraken ken ti teknolohia ti paggatasan ket mangited ti nasayaat a namnama iti
panagpasayaat ti kinapanglaw ken malnutrision iti lubong



https://ilo.wikipedia.org/wiki/Es-estado_ti_Papa

Ti Es-estado ti Papa, Estado ti Papa, the (Es)-Estado ti Simbaan, ti Pintipikado
nga Es-estado, ti Eklesiatiko nga Es-estado, wenno ti Romano nga Es-estado
(Italiano: Stato Pontificio, ken ti pay Stato della Chiesa, Stati della Chiesa,
Stati Pontifici, ken Stato Ecclesiastico; Latin: Status Pontificius, wenno Dicio
Pontificia) ket dagitoy idi ti nangruna a naipakasaritaan nga es-estado ti
Italia manipud idi agarup a maika-6 a siglo aginggana idi naipagkaykaysa ti
Italiano a peninsula idi 1861 babaen ti Pagarian ti Piamonte-Sardinia.

Ti Es-estado ti Papa ket buklen idi dagiti teritorio nga adda ti dagus a nawaya
apanagturay ti kinapapa, ken idi katurayanna ket sinakupna dagiti kaaduan a
moderno a rehion ti Italia ti Romagna, Marche, Umbria ken Lazio. Ti agturturay a
bileg ken kadawyan a nakunkuna ti temporal a bileg iti Papa, a kas iti saan a ti
bukodna nga eklesiatiko a primasia.

Ti adadu ngem maysa nga Es-estadoo ti Papa ket isu ti kinaykayat; ti agmaymaysa
nga Estado ti Papa (kapadpadana daytoy nga husto gaputa daytoy idi ket saan a
kas maysa a personal a panagkaykaysa) ken maipangggepen a maus-usar (kadawyan
nga adda dagiti babassit a letra) para iti moderno nga Estado ti Siudad ti
Batikano, ti maysa nga enklabe iti kaunegan ti nailian a kapitolio ti Italia, a
Roma. Ti Siudad ti Batikano ket nabangon idi 1929, a daytoy manen ket
nangpalubos ti Santa Sede kadagiti politiko a pagimbagan ti teritorial a
kinaturay.

Nagsasabtan: 42°49′16″N 12°36′10″E﻿ / ﻿42.82111°N 12.60278°E﻿ / 42.82111;
12.60278



https://ilo.wikipedia.org/wiki/Diplomasia

Ti diplomasia (manipud ti Latin diploma, a kayatna saoen ket opisial a
dokumento, a daytoy ket naala manen manipud ti Griego δίπλωμα, a kayatna a saoen
ket a nakulpi a papel/dokumentot) ket isu ti arte ken panagsanay ti panagtignay
kadagiti negosasion a nagbaetan dagiti representatibo dagiti grupo wenno dagiti
estado. Daytoy ket kadawyan a mangitudtudo ti sangalubongan a diplomasia, ti
panagtignay dagiti sangalubonga a pannakibiang babaen ti mamagkappiaan dagiti
propesional a diplomatiko a maipanggep kadagiti banag ti panagkappia, komersio,
gubat, ekonomia, kultura, enbironmento ken dagiti Karbengan ti tao. Dagiti
sangalubongan a tulagan ket kadawyan apakitinnarusan babaen dagiti diplomatiko
sakbay ti panakailagda babaen dagiti nailian a politiko. Iti saan a pormal wenno
sosial a kapanunotan, ti diplomasia ket isu ti panangipakat ti sikap tapno
makagun-od ti estratehiko a panagtiwan wenno mangbiruk ti kadagiti maawat a
maitunos a pakailawlawagan iti maysa a sapasap a karit, ti maysa nga agsamag a
ramramit ket ti panangisasao kadagiti sarita ti insao iti maysa a saan a
makisinnuppiat, wenno natakneng a pamay-an.

Ti eskolar a displina ti diplomatika, a maipanggep ti panagadal kadagiti duog a
dokumento, ket nakaala ti naganna ti isu met laeng a taudan, ngem ti moderno a
kabuksilanna ket sabali manipud ti aktibidad ti diplomasia.

Midia a mainaig iti Diplomasia iti Wikimedia Commons Dagiti inadaw a sasao a
mainaig iti Diplomasia iti Wikiquote (Ingles)



https://ilo.wikipedia.org/wiki/Danaw

Ti danaw wenno dan-aw ket bagi ti danum iti relatibo a natalna a likido iti
mausig a kadakkel, lokalisado iti labneng, a napalikmutan babaen iti daga a
naisina manipud iti karayan wenno sabali a rummuaran nga agserbi a mangpakan
wenno mangattian ti danaw. Dagiti danaw nga adda iti daga ket saan a paset iti
taaw, ken isu a dagitoy ket maisalumina manipud kadagiti laguna, ken dagitoy ket
dakdakkel pay ken ad-adalem ngen dagiti alog. Dagiti danaw ket mabalin nga
igiddiat kadagiti karayan wenno dagiti waig, a dagitoy ket kadawyan nga
agay-ayus. Nupay kasta kaaduan kadagiti danaw ket pinakpakan ken inat-atianan
babaen dagiti karayan ken dagiti waig.

Dagiti masna a danaw ket mabirukan kadagiti kabambanatayan a lugar, dagiti sona
ti rengngat, ken dagiti lugar nga addaan kadagiti agdama a glasiasion. Dagiti
sabali a danaw ket mabirukan kadagiti endoreika a labneng wenno kadagiti igid
dagiti duog a karayan. Kadagiti sabali a paset iti lubong adda met dagiti adu a
danaw gapu kadagiti nakariro a tab-tabas ti panagattian manipud ti kinaudi a
Panawen ti Yelo. Amin dagiti danaw ket temporario kadagiti heolohiko a gantingan
ti panawen, gapu ta dagitoy ket agin-inutda a mapunno kadagiti sedimento wenno
agluppiasda kadagiti labneng a naglaon kaniada.

Adu met kadagiti danaw ket artipisial ket naaramid para iti panagusar ti
industria wenno agrikultura, para iti panagpataud ti hidro-elektriko a bileg
wenno panagipaay ti domestiko a danum wenno para kadagiti pamay-an nga estetiko
wenno pagliwliwaan.

Kaaduan kadagiti danaw iti lubong ket nasadiwa a danum, ken kaaduan ket
mabirukan idiay Akin-amianan a Hemisperio kadagiti nagatngato a latitud. Ti
Kanada, ket addaan iti nakarkulo a 31,752 a dandanaw ken dakdakkel ngem 3
kuadrado kilometro (1.2 sq mi) ken ti di ammo a dagup a bilang dagiti danaw,
ngem nakarkulo a saan a basbassit ngem 2 a riwriw. Ti Pinlandia ket addaan
kadagiti 187,888 a danaw iti 500 kuadrado metro (5,400 sq ft) wenno dakdakkel, a
dagiti 56,000 ket dadakkel (10,000 kuadrado metro (110,000 sq ft) wenno
dakdakkel).

Kaaduan kadagiti danaw ket addaan iti saan a basbassit ngem maysa a masna a
pagruaran iti porma ti karayan wenno alog, ken isu daytoy ti mangtalinaay ti
natimbeng a kaadalem ti danaw babaen ti panangpalubos ti panagattian ti sobra a
danum. Adda met dagiti danaw nga awanan iti masna a pagruaran iti danum ken
makapukaw laeng babaen ti panagbawbaw wenno ti panagagsep iti sirok ti daga
wenno isuda a dua. Dagitoy ket naitermino a kas dagiti endoreika a danaw.

Adu met kadagiti danaw ket artipisial ken naaramid para iti panagusar ti
industria wenno agrikultura, para iti panagpataud ti hidro-elektriko a bileg
wenno panagipaay ti domestiko a danum wenno para kadagiti pamay-an nga estetiko
wenno pagliwliwaan.

Iti lubong, dagiti danaw ket inatiw met ti bilang babaen dagiti alog: kadagiti
nakarkulo a 304 a riwriw ti natalinaay a bagbagi ti danum iti sangalubongan, 91%
kadagitoy ket 1 hektaria (2.5 akre) wenno basbassit iti kalawa (kitaen ti
panangipalawag dagiti alog). Dagiti bassit a danaw ket ad-aduda pay ngem dagiti
dadakkel a danaw: iti termino ti kalawa, maysa a pagkatlo kadagiti natalinaay a
danum ti lubong ket nairepresenta babaen dagiti danaw ken dagiti alog iti 10
hektaria (25 akre) wenno basbassit. Nupay kasta, dagiti dakkel a danaw ket
mangirepresenta para iti kaaduan a kalawa ti natalinaay a danum nga addaan
kadagiti 122 dakkel a danaw iti 1,000 kilometro kuadrado (390 kd mi, 100,000 ha,
247,000 akre) wenno mangirepresenta ti agarup a 29% iti dagup ti sangalubongan a
kalawa ti natalinaay nga akin-uneg a danum.



https://ilo.wikipedia.org/wiki/Buenos_Aires

Ti Buenos Aires ( /ˈbweɪnəs ˈɛəriːz/ wenno /ˈaɪrɪs/, Espaniol: [ˈbwenos ˈaiɾes])
ket isu ti kapitolio ken ti kadakkelan asiudad iti Arhentina, ken ti maikadua a
kadakkelan a metropolitano a lugar idiay Abagatan nga Amerika, kalpasan ti
Kalatakan a Sao Paulo. Daytoy ket mabirukan idiay akinlaud nga aplaya ti
estuario iti Río de la Plata, idiay abagatan a daya nga aplaya ti kontinete ti
Abagatan nga Amerika. Ti Kalatakan a Buenos Aires a konurbasion, a mangiraman
pay kadagiti nadumaduma a Probinsia ti Buenos Aires a distrito, ket mangbukel ti
maikatlo a kadakkelan a konurbasion idiay Latin nga Amerika, nga addaan iti
populasion ti agarup a sangapulo ket tallo a riwriw.

Ti siudad ti Buenos Aires ket saan a paset iti Probinsia ti Buenos Aires, wenno
kapitolio ti Probinsia, ngem daytoy ket maysa a naturay a distrito. Idi 1880,
kalpasan dagiti dekada ti politikal a pannakigubat, ti Buenos Aires idi ket
naipederalisado ken naikkat manipud ti Probinsia ti Buenos Aires. Dagiti
patingga ti siudad ket napadakkel tapno mairaman dagiti ili ti Belgrano ken
Flores (dagitoy dua ket dagiti agdama a kaarruba ti siudad). Ti 1994 a
panagpasayaat iti batay-linteg ket nangited ti siudad ti katurayan, nga isu ti
nagtaudan ti pormal a naganna: Ciudad Autónoma de Buenos Aires (Naturay a Siudad
iti Buenos Aires). Dagiti umili ket immunada a nagbutos ti maysa a Daulo iti
Gobierno (a kas ti Mayor) idi 1996; sakbay, a ti Mayor ket dagus a naidutok
babaen ti Presidente iti Republika.

Dagiti tattao a manipud idiay Buenos Aires ket makunkuna dagitoy a kas dagiti
porteño (tattao iti puerto). Ti Buenos Aires ket maysa a nagruna a papanan
dagiti turista, ken naam-ammuan para kadagiti Europeano nga estilo ti
arkitektura ken ti nabaknang a kultural a biag, nga addaan kadagiti kaaduan a
konsentrasion dagiti teatro iti lubong.

Ti Buenos Aires ket agdama a aggaygay-at a mangsangaili ti 2018 a Kalgaw nga
Olimpiada ti Kinaagtutubo.



https://ilo.wikipedia.org/wiki/Blues

Ti blues ket isu ti nagan a naited kadagiti musikal a porma ken ti henero ti
musika a nagtaud kadagiti komunidad ti Aprikano-Amerikano a naipangpangruna iti
"Nauneg nga Abagatan" ti Estados Unidos idi agarup a gibus ti maika-19 a siglo
manipud kadagiti esperitual, dagiti kanta ti trabaho, dagiti mammukkaw ti
taltalon, dagiti pukkaw ken dagiti kansion, ken dagiti naratibo simple ken
ritmiko a balada. Ti blues a porma, ket kankanayon a kakuyog ti jazz, rhythm and
blues, ken rock and roll ket nailaslasin babaen dagiti naisangayan a progresion
ti kuerdas, a ti progresion ti kuerdas ti blues ti sangadosena a baras ket isu
ti kaaduan. Dagiti nota ti blues a para kadagiti panggep a panangiyebkas ket
kinankanta wenno nadalumpinas a tinoktokar wenno in-inut a nakillo a (maika-e a
menor agonggana ti maika-3 a medior) mainaig iti resina ti medior a gantingan,
ken dagitoy pay ket nangruna paset iti uni.

Ti henero ti blues ket naibatay iti blues a porma ngem agtagikua kadagiti
dadduma a pannakailasin a kas dagiti naisangayan a lirika, dagiti linia ti
kababaan nga uni, ken dagit instrumento. Ti blues ket mabalin pay a mabingbingay
kadagiti nadumaduma a subhenero a sumakop manipud ti country aginggana ti urban
blues nga ad-adu wenno basbassit a nadayeg idi las-ud ti nadumaduma apaset ti
panawen ti maika-20 a siglo. Dagiti kaaduan a naamammuan ket dagiti estilo ti
Delta, Piedmont, Jump, ken Chicago blues styles. Ti Maikadua a Sangalubongan a
Gubat ket nangmarka ti transision manipud ti akostiko iti elektriko blues ken ti
progresibo a panaglukat ti musika ti blues kadagiti ad-adu a tattao, a
naipangpangruna kadagiti puraw nga agdengdengngeg. Idi tawtawen ti 1960 ken
1970, naparang-ay ti hibrido a porma a tinawtawagan ti blues-rock.

"Ti blues ket makaala kadagiti adu a porma... Daytoy ket madumadumaan a kas
panagrikna, ti panagwa, ti awan nagan a pangta, ti tao, ti kaayan-ayat, ti
pangulo iti trabaho, ti umnong, ken ti Sairo. Daytoy ket masansan a masanay a
kas gapuanan ken pagbanagan, tignay ken reaksion, ken mabalin pay a mausar a
gamud ken pangkontra ti gamud, sabidong ken sumang, ut-ot ken bang-ar. Ken ti
kangrunaan, ti blues ket gapuanan iti kanta, ken ti kanta met laeng..."



https://ilo.wikipedia.org/wiki/Bangkok

Ti Bangkok ket isu ti kapitolio a siudad ken kadakkelan nga urbano a lugar idiay
Tailandia. Daytoy ket naamammoan ti Thai a kas ti Krung Thep Maha Nakhon
(กรุงเทพมหานคร, naibalikas a kas ti [krūŋ tʰêːp máhǎː nákʰɔ̄ːn] ( denggen))
wenno Krung Thep ( listen), a kayatn a saoen ket "siudad dagiti anghel". Ti
Bangkok ket isu ti kapusekan ti populasion a siudad idiay Tailandia nga adda
dagiti agarup a 12 riwriw nga agtataeng a tattao. Ti Bangkok ket maysa idi a
bassit pagkomersion idi aasideg ti sabangan ti Karayan Chao Phraya idi las-ud ti
Ayutthaya a Pagarian idi maika-15 a siglo. Dayto yket dimmakkel ken nagbalina a
lugar ti dua a kapitolio a siudad: ti Thonburi idi 1768 ken ti Rattanakosin idi
1782.

Gapu ti estratihiko a lokasionna idi Abagatan nga Asia, ti Siam (ken kalpasan
daytoy ti Tailandia) ket nagbalin a paglapppedan nga estado a nagbaetan dagiti
Pranses ken Britaniko a puersa ti kolonia. Ti Bangkok ket nakagun-od ti
pakaidiayawan a kas maysa a nawaya, dinamiko, ken makainpluesia a siudad. Tatta
nga aldaw, ti Bangkok ket saan laeng a politika, sosial, ken ekonomiko a sentro
ti Tailandia, ngem adda pay tipanagidaulo a papel iti panagggatang, komersio,
kultura, dagiti arte, edukasion, panagaywan ti salun-at ken pagluganan ti
Indotsina a rehion.

Ti panagrang-ay ti puona ti Asia idi panawen ti 1980 ken 1990 ket nangiturong
kadagiti adu a multinasional a koporasion a mangpatakder kadagiti rehional a
kuartelda idiay Bangkok. Ti siudad tattan ket maysa a nangruna a rehional a
puersa itipinansia ken negosio. Ti dumakdakkel nga inpluensian akadagiti
politika, kultura, moda ken liwliwa ket mangipakita ti kasasaadna a kas maysa
nga Alpha a sangalubongan a siudad. Idi 2009, isu daytoy ti maikadua a kanginaan
a siudad idiay Abagatan-Daya nga Asia iti likudan ti Singapura. Dagiti adu a
dulon ti ken mabisbisita iti siudad ken no maipatinayon dagiti agdidinnamag ti
kinadakesna a distrito ti nalabbaga a silaw ket nakaaramid daytoy a sininimo ti
eksotisismo. Ti naipakasaritaan a Nalatak a Palasio, Wat Arun, ken Templo ti
Agsadsadag a Buda, ken ti panakinayon ti Khaosan a kalsada ken Soi Cowboy, ket
nangruna a papanan dagiti turista idiay kapitolio. Iti panakaitipon nga isu ti
ruangan a papanan idiay Laos, Burma, ken Cambodia, daytoy ketmaikadua laeng iti
Londres itibilang dagiti tinawen a panagbisbisita.

Ti lugar ti Bangkok ket napetsaan manipud idi maikasangapulo ket lima a siglo,
idi daytoy ket maysa apurok idiay laud nga igid ti Karayan Chao Phraya, babaen
ti panatugray ti Ayutthaya.Gapu ti estratihiko a lokasionna idiay asideg ti
sabangan ti karayan, ti ili ket nagin-inut iti kinapangrunana. Ti Bangkok ket
immununa a nagserbi a kas maysa a lugar ti aduana nga adda dagiti pagsammakedan
kadagiti dua a bangir ti karayan, ken nagbalin a ti lugar ti maysa a sillong
idi1688 nga idiay ti naikapatalawan dagiti Pranses manipud idiay Siam. Kalpasan
ti pannakatnag ti Ayutthaya iti Burmes a Pagarian idi 1767, ti kabarbaro a
nairangarang nga Ari a ni Taksin ket nangbangon ti kapitoliona idiay ili, a
daytoy ti nagbalin a kuartel ti Thonburi a Pagarian.Ni Ari Phutthayotfa Chulalok
(Rama I), a simmaruno kenni Taksin, ket inyakarna ti kapitolio idiay daya nga
igid ken nangbangon ti Rattanakosin a Pagarian idi 1782. Ti Adigi ti Siudad ket
naipatakder idi 21 Abril, a naipanpanunotan a kas ti petsa ti pannakabangon ti
agdama a siudad.

Ti ekonomia ti Bangkok ket nagin-inut a dimmakel babaen ti internasional a
pagtagilakuan, immuna iti Tsina, ken dagiti nagsubsubli a Lumaud nga
agtagtagilako idi nasapa a tengnga ti maikasangapulo ket siam a siglo. A kas ti
kapitolio, ti Bangkok ket isu idi ti sentro ti panagpabaro ti Siam idi
nakasangsango ti panagtalmeg kadagiti Lumaud a bileg idi naladaw a
maikasangapulo ket sian a siglo. Dagiti panagturturay dagiti Ari a ni Mongkut
(Rama IV, 1851–68) ken ni Chulalongkorn (Rama V, 1868–1910) ket nakakitkita ti
panangiyamaammo ti pison a makina, pagmalditan, perokaril a pagiluganan ken
dagiti kammasapulan nga estruktura iti siudad, ken ti pay pormal nga edukasion
ken panagaywan ti salun-at. Ti Bangkok nagbalin a sentro ti entabada para
kadagiti panasalsalisal ti bileg a nagbaetan ti milisia ket dagiti politikal a
napilpili idi ti pagilian ket nagikkat ti patingga a monarkia idi 1932. Daytoy
idi ket suheto ti Hapon a panagsakup ken Kimmadduan a panagbomba idi las-ud ti
Sangalubongan a Gubat II, ngem napardas a dimmakdakkel kalpasan ti gubat a paset
ti panawen a aks ti nagbanagan ti ti tulong ti panagrang-ay ti Estados Unidos
ken dagiti ininted ti gobierno a puonan. Ti papael ti Bangkok a aks maysa a
papanan dagiti Amerikano a milisia ket nanagirugi ti bukodna nga industri aiti
turismo ken ti pay panagtagilako ti sekso. Dagiti di agpapada a panagrang-ay ti
urbano ket nangiturongan ti panagdakkel kadagiti di panagpapada ti matgedan ket
ti di nakitkita idi panagyakar manipud kadagiti away a lugar idiay Bangkok; ti
pupolasionna ket dimmakkel manipud ti 1.8 aginggana iti 3 riwriw idi kaladawan
ti 1960 a tawtawen. Kalpasan ti ipapanaw ti Estados Unidos manipud idiay
Bietnam, dagiti negosio ti Hapon ket nangisukat a kas dagiti nangidaulo iti
puonan, ken ti panagipadakkel ti panagpataud kadagiti maipapan ti panaglako ti
ballasiw taaw ket nanagiturong ti pannakaipadakkel ti pinansia a pagtagilakuan
idiay Bangkok. Ti napardas nga idadakkel ti siudad ket nagtultuloy kadagiti
tawtawen ti 1980 ken dagiti tawtawen ti nasapa 1990, aginggana idi napasardeng
babaen ti pinansia a didigra ti Asia ti 1997. Iti dayta a panawenen, adu
kadagiti publiko ken sosial a banbanag ti rimrimsua, a mairaman kadagiti
pannakasulnot ti inprastruktura a maipakpakita kadagiti nakaro a trapiko ti
siudad. Ti papel ti Bangkok a kas ti politikal nga entablado ti pagilian ket
agtultuloy a makitkita kadagiti agsasaruno a nadayeg a protesta, manipud
kadagiti yaalsa dagiti edtudiante idi 1973 ken ti 1976, ti kontra-milisia a
demontrasion idi 1992, ken dagiti nagsasaruno a kontra-gobierno a protesta
babaen dagiti "Duyaw a Kamiseta" ken dagiti tignay ti "Nalabbasit a Kamiseta"
manipud idi 2008 ket dagiti simmakbay.

Ti administrasion ti siudad ket immuna napormalisado babaen ni Ari Chulalongkorn
idi 1906, iti pannakaibangon ti Monthon Krung Thep Phra Maha Nakhon
(มณฑลกรุงเทพพระมหานคร) a kas maysa a nailian a pannakabingbingay. Idi 1915 ti
monthon ket nagudua kadagiti nadumaduma a probinsia, dagiti administratibo a
pagbeddenganna ket adu payen a nabalbaliwan. Ti siudad iti agdama a porma ket
napartuat idi 1972 iti pannakaporma ti Metropolitano nga Administrasion ti
Bangkok, a naikapasarunuan ti panagtipon ti Probinsia ti Phra Nakhon idiay akin
daya nga igid ti Chao Phraya ken ti Probinsia ti Thonburi idiay laud iti las-ud
ti napalabas a tawen.

Midia a mainaig iti Bangkok iti Wikimedia Commons Pakaammo ti panagbiahe idiay
Bangkok manipud iti Wikivoyage (Ingles)



https://ilo.wikipedia.org/wiki/Baku

Ti Baku (Aserbaiyano: Bakı, IPA: [bɑˈcɯ]) ket ti kapitolio ken kadakkelan a
siudad ti Azerbaijan, ken ti pay kadakkelan a siudad idiay Baybay Kaspio ken ti
rehion ti Kaukaso. Ti Baku ket mabirukan iti 28 metro (92 ft) iti baba ti pantar
ti baybay, isu a mangaramid daytoy iti kababaan a nailian a kapitolio iti lubong
ken ti kadakkelan a siudad iti lubong a mabirukan iti baba ti pantar ti baybay.
Daytoy ket mabirukan idiay akin-abagatan nga aplaya ti Peninsula Absheron, iti
igid ti Luek ti Baku. Idi rugi ti 2009, ti urbano a populasion ti Baku ket
nakarkulo iti sumurok a 2 a riwriw a tattao. Opisial nga agrup a 25 porsiento
iti amin a mangtagtagitao ti pagilian ket agtataengda idiay metropolitano a
lugar ti Baku.

Ti Baku ket nabingbingay kadagiti sangapulo ket maysa nga administratibo a
distrito (raion) ken dagiti 48 nga ili. Kadagitoy ket dagit ili ken dagiti isla
ti Purpuro Baku, ken ti ili ti Oil Rocks a nabangon kadagitisalingkadang idiay
Baybay Kaspio, ken 60 km (37 mi) iti kaadayona manipud iti Baku. Ti Akin-uneg a
Siudad ti Baku, a mairaman iti Palasio ni Shirvanshah ken ti Torre ti Balasang,
ket naisuratda a kas Lugar ti Tawid iti Lubong ti UNESCO idi 2000. Segun ti
panangiranggo ti Lonely Planet, ti Baku ket maysa kadagiti 10 a kasayaatan a
papanan para iti urbano a biag iti rabii.



https://ilo.wikipedia.org/wiki/Abagatan_nga_Asia

Ti Abagatan nga Asia wenno Akin-abagatan nga Asia ket isu ti akin-abagatan a
rehion ti kontinente ti Asia, a mangiraman ti pagpagilian ti sub-Himalaya ken,
dagiti dadduma pay a turay a mangibagbaga, dagiti agdedenna a pagilian iti laud
ken daya. Iti topograpia, daytoy ket kaaduan babaen ti Plata ti Indiano, nga
agpangato iti ngato ti pantar ti baybay a kas akin-amianan a paspaset ti India
iti abagatan ti Himalaya ken ti Hindu Kush. Ti Abagatan nga Asia ket nabeddengan
iti abagatan babaen ti Taaw Indiano ken iti daga (agpakannawan, manipud ti laud)
babaen ti Laud nga Asia, Tengnga nga Asia, Daya nga Asia, ken Abagatan a daya
nga Asia.

Dagiti agdama a teritorio ti Banglades, India, Sri Lanka ken Pakistan ket
mangporma ti bugas dagiti pagilian ti Abagatan nga Asia, bayat a ti Nepal,
Butan, Apganistan, ken Maldibas ket kadawyanda met a mainayon. Babaen dagiti
aggigiddiat a panangipalawag a naibatay kadagiti kankanayon nga adu ti
pagigiddiatanna a rason, mairaman pay ti Taaw Indiano a Teritorio ti Britaniko,
Maurisio, Autonomo a Rehion ti Tibetken Iran. No maikeddeng dagiti 7 a bugas a
pagpagilian, ti Abagatan nga Asia ket pagnaedan dagiti sumurok a panglima a
populasion iti lubong, a mangaramid iti daytoy ti kaaduan ti populasion ken
kapusekan iti populasion a heograpikal a rehion iti lubong.



https://ilo.wikipedia.org/wiki/Wis%C5%82awa_Szymborska

Ni Wisława Szymborska [viˈswava ʂɨmˈbɔrska] (2 Hulio 1923 – 1 Pebrero 2012) ket
maysa idi a Polako a mannaniw, mannalaysay, agipatpatarus ken nagungunaan iti
1996 Premio Nobel iti Literatura. Naipasngay idiay Prowent, nga itan ket
nagbalin a paset iti Kórnik, kalpasan daytoy isuna ket nagtaeng met idiay Kraków
agingana idi pimmusay. Nailanad isuna a kas ti "Mozart iti Daniw". Idiay
Polonia, dagiti libro ni Szymborska ket nakadanonen iti panaglako a karibalna
dagiti nalatak a mannurat ti prosa: a kinunana iti maysa a daniw, "Adda
Sabsabali a Kaykayatda ti Daniw" ("Niektórzy lubią poezję"), nga awan pay nga
ad-adu ngen dua kadagiti sangagasot a tattao ket kayatda iti daytoy nga arte.

Ni Szymborska ket nagungunaan idi 1996 ti Premio Nobel iti Literatura "para iti
daniw nga addaan ti pasagid a kinaapag-isu nga agipalubos iti pakasaritaan ken
biolihiko a linaon nga agpabalin kadagiti pedaso ti kinapudno ti nagtagitaoan".
Nagbalin a naam-ammuan isuna iti sangalubongan gapu ti nagbanagan iti daytoy.
Dagiti obrana ket naipatarus iti Ingles ken kadagiti adu a sasao nga Europeano,
ken naipatarus pay iti Arabiko, Hebreo, Hapon ken Insik.



https://ilo.wikipedia.org/wiki/Voltaire

Ni François-Marie Arouet (Pranses: [fʁɑ̃.swa ma.ʁi aʁ.wɛ]; 21 Nobiembre 1694 –
30 Mayo 1778), naamammuan babaen ti panagsursurat a naganna a Voltaire
(panangibalikas: [vɔl.tɛːʁ]), ket maysa idi a Pranses a mannurat ti
Panangipalawag, historiador ken pilosopo a naindayegan para iti kasariritna,
dagiti panagrautna iti Simbaan a Katoliko, ken ti panangiyunana ti wayawaya ti
relihion, wayawaya ti panagiyebkas, ken panagsina ti simbaan ken estado. Ni
Voltaire ket maysa idi a nalaing a mannurat, a nagpatpataud kadagiti obrana iti
ganganai amin a porma ti literario, a mairamraman dagiti pabuya, dandaniw,
nobnobela, salsalysay, ken dagiti naipakasaritaan ken sientipiko nga obra. Isu
ket nagsursurat ti adadu ngem 20,000 a sursurat ken adadu ngem 2,000 a liblibro
ken polieto. Isu idi ket saan a maat-atiw a mangipatakder, urayno adda dagidi
panagsensura a linlinteg nga adda ti narusanger a dusa para kadagiti aglabsing
kadagitoy. A kas maysa a polemista satiriko, isu ket kankanayon a nagus-usar
kadagti obrana a mangdillaw kadagiti saan a makapabus-oy, relihioso a patpatien,
ken dagiti patakder ti Pranses iti panawenna.

Midia a mainaig kenni Voltaire iti Wikimedia Commons Dagiti inadaw a sasao a
mainaig kenni Voltaire iti Wikiquote (Ingles) Dagiti obra a mainaig kenni
Voltaire iti Wikisource (Ingles)



https://ilo.wikipedia.org/wiki/Vincent_van_Gogh

Ni Vincent Willem van Gogh (Marso 30, 1853 – Hulio 29, 1890) ket maysa a pintor
nga Olandes, a kaaduan a mabigbigbig kas maysa kadagiti kalalaingan a pintor iti
pakasaritaan ti arte iti Europa. Pinutarna dagiti obrana (mapattapatta nga
aganay a 900 a pinintaan ken 1,100 a drowing) iti uneg laeng ti sangapulo a
tawen sakbay a nagsagaba iti sakit ti isip (a maatap a gapu iti a bipolar
disorder) sa nagpakamatay. Saan unay a nagballigi kas pintor idi sibibiag pay,
ngem kalpasan ti ipapatayna napartak ti panaglatakna, nangruna idi maipabuya ti
71 a pinturana idiay Paris idi Marso 17, 1901 (11 a tawen kalpasan ti
ipupusayna).

Ti impluensia ni Van Gogh iti expressionismo, fauvismo ken nasapa nga
abstraksion ket nakasaksaknap, kas makita iti adu nga agduduma nga aspekto ti
maika-20 a siglo nga arte. Ti Museo Van Gogh iti Amsterdam ket nairuknoy
kadagiti obra ni Van Gogh ken dagiti kapatadanna. Ti Museo Kröller-Müller iti
Otterlo iti met laeng Olanda, ket addaan met iti adu a koleksion ti pinintaan ni
Van Gogh. Sumagmamano a pintura ni Van Gogh ket mairaman kadagiti kanginginaan a
pinintaan iti lubong. Idi Marso 30, 1987, ti pinintaan ni Van Gogh nga Irises
ket nalako iti US$53.9 milion iti Sotheby's; idi met Mayo 15, 1990, ti
pinintaanna a Portrait of Dr. Gachet ket nalako iti US$82.5 milion iti
Christie's.



https://ilo.wikipedia.org/wiki/Utek

Ti utek ket isu ti sentro iti sistema ti nerbios kadagiti amin nga ayup a
bertebrata ken kaaduan kadagiti inbertebrata, bassit laeng kadagiti inbertebrata
a kas dagiti esponhe, karominas, ti manakman a tunicate ken ekinodermata ti awan
utekna, urayno ti adda ti nerbios a kulapot. Daytoy ket mabirukan iti ulo,
kadawyan nga asideg kadagidiay kangrunaan nga organo ti panagrikna para kadagiti
panagrikna iti panagkita, panagdengngeg, timbeng, panagraman, panagangot. Ti
utek iti maysa a bertebrata ket isu ti karikutan nga organo iti bagaina. Iti
tipikoa tao ti cerebral cortex (ti kadakkelan apaset) ket nakarkulo nga aglaon
kadagiti 15–33 bilion a neurona, iti tunggal maysa ket naikapet babaen kadagiti
sinapsis aginggana kadagiti rinibu a sabsabali a neurona. Dagitoy a neurona ket
makisinnaritada iti tungngal maysa baben iti pamay-an iti atiddog a
protoplasmiko nga urat a tinawtawagan kadagiti axon, a mangawit kadagiti tren a
pulso ti senial a tinawtawagan iti makapataud nga aksion kadagiti adayo a parte
iti utek wenno bage a mangpunta kadagiti naisangayan a mangawat a selula.



https://ilo.wikipedia.org/wiki/Thimphu

Ti Thimphu (Alpabeto a Tibetano: ཐིམ་ཕུ [tʰimpʰu]), dati a nailetra iti Thimbu,
ket ti kapitolio ken kadakkelan a siudad ti Butan. Daytoy ket mabirukan idiay
akinlaud a sentral a parte ti Butan ken ti mangpalikmut a ginget ket maysa
kadagiti dzongkhag ti Butan, ti Distrito ti Thimphu. Ti siudad ket nagbalin a
kapitolio ti Butan idi 1961. Daytoy ket addaan iti populasion iti 91,000,
manipud idi 2011.

Ti siudad let lateral a naiwarwaras iti amianan-abagatan a direksion iti laud a
bangkag ti ginget a pinorma babaen ti Karayan Raidāk, ammo daytoy a kas ti Wang
Chuu wenno Thimphu Chuu idiay Butan. Ti Thimphu ket naiwarwaras iti maysa nga
altitudinal a kabambantayan iti 2,248 metro (7,375 ft) ken 2,648 metro
(8,688 ft). Naisangayan iti kapitolio a siudad, ti Thimphu ket saan a sinerbian
iti eropuerto, ngem agtaltalek iti Eropuerto ti Paro nga insilpo babaen ti
kalsada iti kaadayo iti agarup a 54 kilometro (34 mi).

Ti Thimphu, kas sentro ti politika ken ekonomia ti Butan, ket kaaduan a naibatay
iti agrikultura ken dinguen, mangited daytoy iti 45% GNP iti ti pagilian. Ti
turismo, urayno makait-ited iti ekonomia, ket nainget a naregregulado, ken
mangtaltalinaay iti balanse a pagbaetan ti tradisional, panagdur-as ken
modernisasion. Ti Thimphu ket aglaon kadagiti kaaduan a pasdek ti politika idiay
Butan, mairaman daytoy ti Nailian nga Asemblia ti kabarbaro a naporma a
parlamento a demokrasia ken ti Palasio Dechencholing, ti opisial a pagtaengan ti
Ari, a mabirukan iti amianan ti siudad. Kas metropolis ken kapitolio a siudad,
ti Thimphu ket tinartaripato babaen ti "Plano ti Estruktura ti Thimphu", a ti
maysa a Plano ti Panagdur-as ti Urbano a napartuat idi 1998 nga agraman iti
gandat iti panagsalaknib ti narukop nga ekolohia ti ginget. Daytoy a panagdur-as
ket agdama nga agraman iti tulong iti pinansia manipud iti Banko ti Lubong ken
Banko ti Panagdur-as ti Asia.

Ti kultura ti Butan ket napno nga ipaltiing ti Thimphu iti respeto iti
literatura, relihion, dagiti ugali, ken kodigo ti nailian a kawes, dagiti
monastiko a panagsanay kadagiti monasterio, musika,sala, literatura ken iti
midia. Ti Tshechu ket maysa a nangruna a rambakan a maipabuya iti paraangan ti
Tashichho Dzong idiay Thimphu dagiti naimaskara a panagsasala, a popular nga
ammo a kas dagiti sala ti Cham. Daytoy ket uppat nga aldaw a rambakan a maaramid
iti tinawen iti las-ud ti otonio (Septiembre/Oktubre), kadagiti petsa a maitunos
iti kalendario ti Butan.

Midia a mainaig iti Thimphu iti Wikimedia Commons Pakaammo ti panagbiahe idiay
Thimphu manipud iti Wikivoyage (Ingles)



https://ilo.wikipedia.org/wiki/Terorismo

Ti terorismo ket isu ti sistematiko a panagusar ti panagbutbuteng, a kadawyan a
naranggas, a naipangpangruna a kas kapanggepan ti panagpilit. Iti sangalubongan
a komunidad, nupay kasta, ti terorismo ket awan ti legado a kabuksilan, a
panangilawlawag ti kriminal a linteg a . Dagiti sapasap a panangilawlawag ti
terorismo ket mangitudo ti laeng kadagiti naranggas a tignay a naipanggep a
mangpartuat kadagiti panagbutbuteng, en naar-aramid para kadagiti relihioso,
politikal wenno, ideolohiko a gandat; ken naigaggagara a puntaan wenno saan nga
ikaskaso dagiti pannkatalged dagiti di makigubgubat (dagiti paisano). Adda payen
dagiti panangilawlawag a mangiraman ti di nalinteg a panagranggas ken gubat. Ti
panag-usar kadagiti maipadpada a taktika babaen dagiti kriminal nga organisasion
para iti panagsalaknib a raketa wenno ti panangipatingpal ti maysa a kodigo ti
ulimek ket kadawyan a saan a naibagbaga a kas terorismo ngem dagitoy met laeng a
maipadpada a tignay ket mabalin a makuna a terorismo no daytoy ket inaramid
babaen ti maysa a a naparegta ti politika a grupo. Mabalin a daytoy ket, saan
unay a bukodna a makaparaukma ngem babaen dagiti pagbanagan dagiti panaganannad
a naaramid tapno masalakniban dagiti mabalin a biktima.

Dagiti inadaw a sasao a mainaig iti Terorismo iti Wikiquote (Ingles) Midia a
mainaig iti Terorismo iti Wikimedia Commons



https://ilo.wikipedia.org/wiki/Teatro

Ti teatro ket kolaboratibo a porma ti napino ng arte nga agus-usar kadagiti
sibibiag a nga agpabpabuya tapno mangiresenta ti panagsanay iti pudno wenno
naipagpagarup a pasamak kadagii agbuybuya iti maysa a naisangayuan a lugar.
Dagiti agpabpabuya ket mabalinda nga iyebkas daytoy a panagsanay kadagiti
agbuybuya babaen kadagiti panagtitipon tikumintang, bitla, kanta, samiweng, ken
sala. Dagiti elemento ti daremdem ken dagiti obra ti entablado ket inus-usar a
mangpasayaat ti pisikalidad, kaadda ken pannkaidagusan ti panagsanay. Ti
naisangayn a lugar ti panuya ket nainaganan pay babaen ti balikas a "teatro" a
kas naala iti Taga-ugma a Griego ti θέατρον (théatron, “pagbuyaan a lugar”), ken
naala met daytoy iti θεάομαι (theáomai, “kitaen", "buyaen", "paliiwen”).

Dagiti Lumaud a Moderno a teatro ket kaaduan a nagtaud manipud ti drama ti
taga-ugma Griego, nga ditoy ti nakaibulodanna ti teknikal a terminolohia,
pannakaidasig kadagiti henero, ken dagit iadu a temana, dagiti penpen ti
karakter, ken dagiti elemento ti gandat. Ti eskolar ti teatro a ni Patrice Pavis
ket inpalawagna ti teatro, a ti teatriko a pagsasao, entablado a panagsurat, ken
ti espesipidad ti midia ti teatro a kas kapadpada ti panangiyebkas a
mangigiddiat ti teatro manipud kadagiti sabali a maipabpanuya ng aarte,
literatura, ken iti sapasap dagiti arte.

Ti teatro tatta nga aldaw ket mangiraman kadagiti panagpabpabuya kadagiti pabuya
ken dagiti maipapan ti samiweng. Urayno daytoy ket mabalin a nalawlawa a
maipalawag tapno mairaman ti opera ken balet, dagitoy a porma ti arte ket adda
iti sakop ti ruar iti daytoy nga artiku.



https://ilo.wikipedia.org/wiki/Tbilisi

Ti Tbilisi (Georgiano: თბილისი [tʰˈbiliˌsi] ( denggen)), kadawyan nga ammo
babaen ti dati a naganna iti Tiflis, ken masansan a saan a husto a maibalbalikas
iti Tiblisi, ket ti kapitolio ken kadakkelan a siudad ti Georgia, mabirukan
daytoy kadagiti igid ti Karayan Kura ken agraman iti populasion iti agarup a 1.5
a riwriw nga agtataeng. Napundar idi maika-5 a siglo babaen ti monarko ti
taga-ugma a sinaruno ti Pagarian ti Iberia ti Georgia, ti Tbilisi ket nagserbi
manipud idin, saan a nagbalbaliw a kas ti kapitolio dagiti nadumaduma a pagarian
ken republika ti Georgia. Babaen ti turay ti Rusia, manipud idi 1801 aginggana
iti Tiflis ti 1917, daytoyen ti tugaw ti Imperial a Biseroyalidad a nagturturay
kadagiti dua a bangir iti intero a kaukaso.

Mabirukan iti akin-abagatan a daya ti Europa, ti kaasideg ti Tbilisi iti
lukratibo a daya-laud a daldalan ti panagtagilako ket masansan pakabalinan ti
siudad a kas punto ti suppiat a nagbabaetan dagiti nadumaduma nga agkakaribal
nga imperio iti amin a paset ti pakasaritaan ken ti lokasion ti siudad iti
daytoy nga aldaw ket mangisigurado iti daytoy iti puestona a kas maysa a
nangruna a papanan a dalan para iti global nga enerhia ken dagiti proyekto ti
panagtagilako. Ti agdumaduma a pakasaritaan ti Tbilisi ket maipaltiing iti
arkitekturana, nga aglalaok a mediebal, klasikal, ken dagiti Sobiet nga
estruktura.

Midia a mainaig iti Tbilisi iti Wikimedia Commons Pakaammo ti panagbiahe idiay
Tbilisi manipud iti Wikivoyage (Ingles)



https://ilo.wikipedia.org/wiki/Suleiman_I

Ni Suleiman I ( /ˌsʊlɪˈmɑːn/; Otomano a Turko: سلطان سليمان اول‎‎, Sultān
Suleimān-i evvel or قانونى سلطان سليمان‎‎, Kānūnī Sultān Suleimān, Moderno a
Turko: I. Süleyman (Panangibalikas a Turko: [sylejˈmɑn]) wenno Kanuni Sultan
Süleyman; 6 Nobiembre 1494 – c. 5 Septiembre 1566) ket idu idi ti maikasangapulo
ken kapautan a nagturturay nga Emperador, Sultan ti Otomano nga Imperio, manipud
idi 1520 aginggana idi pimmusay idi 1566. Isu ket naamammoan ti Laud a kas ni
Suleiman ti Nadaeg ken idiay Daya, a kas ni "Ti Agit-ited ti Linteg" (Turko:
Kanuni; Arabiko: القانونى‎‎, al‐Qānūnī), para iti kompleto a panangibangonna
manen ti legado a sistema ti Otomano. Ni ket nagbalin a prominente a monarkia ti
maika-16 a siglo nga Europa, a nagturturay idi ti kinapigsa ti milisia,
politikal ken ekonomiko a bileg ti Otomano nga Imperio. Ni Suleiman ket
kinabukodanna nga indauloan dagiti buyot ti Otomano iti panagrukmada kadagiti
pammasakedan ti Belgrado, Rodas, ken ti kaaduan ti Hungaria sakbay a napasardeng
ti panagiparukmana idiay Sillong ti Vienna idi 1529. Isu ket ti kaaduan a
nagikapet ti Tengnga a Daya iti pannakisuppiatna kadagiti Safavid ken dagiti
dakkel a paset ti Amianan nga Aprika ken ti kaadadayo ti laud a kas ti Arhelia.
Babaen ti turayna, ti Otomano a plota ket nangiturturay kadagiti baybay manipud
ti Mediteraneo aginggana idiay Baybay Nalabbasit ken ti Golpo Persiano.

Iti panangidaulona ti agpadpadakkel nga imperio, ni Suleiman ket binukbukodanna
a nagipatakder kadagiti panagsuksukat ti lehislatibo a mainaig ti kagimongan,
edukasion, panagbuis, ken kriminal a linteg. Ti kanonikal a lintegna (wenno ti
Kanuns) ket nagsimpa ti porma ti imperio kadagiti siglo. Ni Suleiman ket saan
laeng a maysa a naisangsangayan a mannaniw ken mammanday ti balitok; isu ket
nagbalin pay a nalatak a patron ti kultura, a nagtartaripato ti nabalitokan a
panawen ti artistiko, literario ken ti panagrang-ay ti arkitektura ti Otomano
nga Imperio. Isu ket nagsasao iti lima a pagsasao: Otomano a Turko, Arabiko,
Chagatai (dialekto Dagiti pagsasao a Turko ken kabagian ti Uyghur ken Uzbek),
Persiano ken Serbio.

Iti pannakisina ti Otomano a tradision, ni Suleiman ket nangasawa ti maysa a
babai ti harem, a ni Roxelana, a nagbalin a ti Sultan Hürrem; dagiti intignayna
a kas maysa a reina iti korte ken ti kinabilegna iti Sultan ket nagpadayeg
kaniana. Ti anakda a lalaki, a ni Selim II, ket sinarurona ni Suleiman kalpasan
ti ipupusayna idi 1566 kalpasan ti panagturay ti 46 a tawtawen.



https://ilo.wikipedia.org/wiki/Sibil_a_Gubat_ti_Amerikano

Ti Sibil a Gubat ti Amerikano (1861–1865), wenno makunkunay a ti Gubat a
Nagbaetan dagiti Estado wenno ti Sibil a Gubat, ket maysa idi a sibil a gubat a
nailaban idiay Estados Unidos iti Amerika. Iti panagsungbat iti panakabutos ni
Abraham Lincoln a kas Presidente iti Estados Unidos, 11 kadagiti akin-abagatan a
dagiti adipen nga estado ket naiparangarang da iti isisina a manipud iti Estados
Unidos ken nagpormada ti Konpederado dagiti Estado iti Amerika ("ti
Konpederasion"); dagiti dadduma a 25 nga estado ket sinuportaran da ti pederal a
gobierno ("ti Kappon"). Kalpasan ti uppat a tawen a pangubguba, a kaaduan ket
kadagidiay kaunegan ti Akin-abagatan nga estado, ti Konpederasion ket simmuko
ken ti pannakaadipen ket naisupiat ti kalintegan iti amin a paset ti pagilian.
Dagiti banbanag a gapuanan ti gubatidi ket sangkapaset laeng a naibanagan iti
daytoy a sumaganad a Panagpabaro a Panawen, ngem adu pay dagiti dadduma a saan a
naibanaga.

Iti panagbutos ti presidente idi 1860, ti Partido Republikano, la naimatunan
babaen ni Abraham Lincoln, ket nag-kampania a maisuppiat ti panagipalawa ti
pannakaadipen iti labes dagiti estado nga addan kadagiti pannakaadipen . Dagiti
Republikano ket napigsada a nangitaktakder ti nasionalismo, ket ti 1860 a
plataporma da, pinabasol da dagiti pangta iti panagisina a kas panagisawang iti
panaglib-at. Kalpasan ti panangabak ti Republikano, ngem sakbay a nagtakem ti
baro nga administrasion idi Marso 4, 1861, pito kadagiti kapas nga estado ket
nagiparangarang kadagiti isisina ken naktipon nga agporma ti Konpederado dagiti
Estado iti Amerika. Ti lumabas nga administrasion ni Presidente James Buchanan
ken ti umuneg nga administrasion ket inwaksi da ti kalintegan iti daytoy nga
isisina, nausigen da a daytoy a panagsukir. Dagiti dadduma a walo nga adipen nga
estado ket nausigen da dagiti panagayayab para iti isisina iti daytoy a puntos.
Awan kadagit pagilian iti lubong a ti nangbigbig ti Konpederasion.



https://ilo.wikipedia.org/wiki/Sereal

Dagiti sereal ken dagiti ruot (kamkameng ti monocot a pamilia ti Poaceae, a
naamammuan pay a kas ti Gramineae) a nataltalon para kadagiti makan a bukel ti
bagasda (iti botanika, ti maysa a kita ti prutas a tinawtawagan ti caryopsis), a
buklen ti endospermo, bungag, ken tuyo. Dagiti bukel ti sereal ket ad-adu a
nataltalon ken mangited ti ad-adu nga enerhia ti makan iti sangalubongan ngem ti
aniaman a kita ti apit; isu a dagitoy ket dagiti nangruna nga apit.

Iti masna a pormada (a kas iti sibubukel a bukel), dagitoy ket nabaknang a
taudan dagiti bitamina, dagiti mineral, dagiti karbohidrato, dagiti taba, dagiti
lana, ken protina. Nupay kasta, no dagitoy ket mapapino babaen ti panagikkat ti
tuyo ken bungag, ti mabatbati nga endospermo ket kaaduanna ti karbohidrato ken
awan daytoy kadagiti kaaduan a sabsabali a taraon. Kadagiti dadduma nga
agrangrang-ay a pagilian, ti bukel nga adda ti porma iti bagas, trigo, miho,
wenno mais ket mangbukel ti kaaduan nga inaldaw a taraon. Kadagiti narang-ay a
pagilian, ti panangan ti sereal ket kalalainganna laeng ken agdumaduma ngem adu
met laeng.

Ti balikas a sereal ket nagtaud manipud ti Ceres, ti ngan ti Romano a diosa ti
ani ken agrikultura.



https://ilo.wikipedia.org/wiki/Sanskrito

Ti Sanskrito (संस्कृतम् saṃskṛtam [sə̃skɹ̩t̪əm], kasisigud a ti संस्कृता वाक्
saṃskṛtā vāk, "napasayaat a panagbitla"), ket maysa a naipakasaritaan nga
Indo-Aryan a pagsasao, ti nangruna a liturhiko a pagsasao ti Hinduismo ken maysa
a literio ken eskolar a pagsasao iti Hainismo ken Budismo.[note 1] Tatta nga
aldaw, daytoy ket nailista a kas maysa kadagiti 22 a naiprograma a pagsasao ti
India ken opisial a pagsasao ti estado ti Uttarakhand. Ti Sanskrito ket adda ti
naisangsangayan a puesto iti Indo-Europeano a panagadadal.

Ti klasiko a Sanskrito ket isu ti pagalagadan a rehistro a kas ti naikabil idiay
gramatiko ti Pāṇini, idi agarup a maika-4 a siglo BCE. Ti puestona
kadagitikultura ti Kalatakan nga India ket mainaig iti Latin ken Griego idiay
Europa ken kaaduan a nainpluensiaana dagiti moderno a pagsasao ti Indiano a
subkontinente, a naisangsangayan ti India, Pakistan, Sri Lanka ken Nepal.

Ti sakbay a Klasiko a porma ti Sanskrito ket naamammoan a kas ti Vedic a
Sanskrito, a ti pagsasao ti Rigveda ket isu ti kadaanan ken adda ti arkaiko a
lessaad a panakapreserba, daytoy ti kadaanan a bugas a napetsaan manipud idi
1500 BCE. Daytoy ket mangpakabael ti Rigvedic a Sanskrito a kas maysa kadagiti
kadaanan a panakaitalekan ti aniaman a pagsasao ngaIndo-Irani, ken ti maysa a
kasapaan anaitalekan a kameng ti pagsasao a pamilia ti Indo-Europeano, ti
pamilia a mangiraman ti Inggles ken kaaduan kadagiti Europeano a pagsasao.

Ti korpus ti Sanskrito a literatura ket buklen ti nabaknang a tawidan ti daniw
ken drama ken ti pay sientipiko, teknikal, pilosopikol ken dagiti dharma a
testo. Ti Sanskrito ket agtultuloy a nawatiwat a maus-usar a kas maysa a
seremonial a pagsasao kadagiti relihioso a ritos ti Hindu ken ti Budista a
panakasanay a porma ti imno ken dagiti mantra. Ti naisasao a Sanskrito ket
maus-usar pay laeng kadagiti bassit a tinawtawid nga instituto iti India ken
adda dagiti adu a panagpadas iti panagpabaro.



https://ilo.wikipedia.org/wiki/San_Petersburgo

Ti San Petersburgo (Ruso: Санкт-Петербург, tr. Sankt-Peterburg; IPA: [sankt
pʲɪtʲɪrˈburk] ( denggen)) ket maysa a siudad ken maysa a pederal a suheto (maysa
a pederal a siudad) iti Rusia a mabirukan idiay Karayan Neva idiay ungto ti
Golpo iti Pinlandia idiay Baybay Baltiko. Idi 1914 ti nagan ti siudad ket
nabaliwan iti Petrograd (Ruso: Петроград; IPA: [pʲɪtrɐˈgrat]), idi 1924
nabaliwan iti Leningrad (Ruso: Ленинград; IPA: [lʲɪnʲɪnˈgrat]) ken idi 1991
naipasubli met laeng iti San Petersburgo.

Iti Ruso a literatura, dagiti di pormal a dokumento, ken bitla, ti "Santo"
(Санкт-) ket kadawyan a saan a mainaynayon, a ti maikabkabil laeng ket ti
Petersburgo (Петербург, Peterburg). Iti kadawyan a panagisasao dagiti Ruso
mabalin nga itintinnagda pay ti "-burg" (-бург), a maibati laeng ti Peter
(Питер, Ruso: [ˈpʲitʲɪr]).

Ti San Petersburgo ket nabangon babaen ti Sar a ni Pedro ti Natan-ok idi Mayo 27
[D.E. 16] 1703. Manipud idi 1713 aginggana idi 1728 ken manipud idi 1732
aginggana idi 1918, ti San Petersburgo ket isu idi ti imperial a kapitolio iti
Rusia. Idi 1918 ti sentro a bagi ti gobierno ket immalis manipud idiay San
Petersburgo (nga idi ket ti Petrograd) idiay Moscow. Daytoy ti maikadua a
kadakkelan asiudad ti Rusia kalpasan ti Moscow nga adda dagiti gangani a
5 riwriw nga agtataeng. Ti San Petersburgo ket maysa a nagruna a Europeanoa
sentro ti kultura, ken maysa pay a nagruna Ruso a puerto idiay Baybay Baltiko.

Ti San Petersburgo ket kadawyan a naipalpalawagan a kas ti Kalaudan a siudad iti
Rusia. Daytoy pay ti akin-amianan unay a siudad iti lubong nga adda ti
populasion ti sumurok a maysa a riwriw (ti Helsinki ket adadayo iti amianan.).
Ti Naipakasaritaan a Sntro iti San Petersburgo ken dagiti Mainaig a Grupo dagiti
Monumento ket buklen ti maysa a UNESCO a Tinawtawid a Lugar ti Lubong . Ti San
Petersburgo ket pagtaengan pay Ti Ermita, ti maysa kadagiti kadakkelan a museo
ti arte iti lubong. Adda dagiti adu a bilang dagiti ganganaet a konsulado,
internatsional a korporasion, banbanko ken dagiti dadduma pay a negosio ket
mabirukan idiay San Petersburgo.

Dagiti Sueko ng agakolkoloni ket nangipatakderda idi ti Nyenskans, a
pagsammakedan, idiay sabangan ti Karayan Neva idi 1611, idiay daga a
tinawtawagan ti Ingermanland. Ti bassit nga ili a tinawtawagan ti "Nyen" ket
dimmakdakkel iti lawlaw daytoy.

Ni Pedro ti Natan-ok ket nagay-ayat idi kadagiti panagbanbaniaga ti taaw ken
dagiti maritimo a pannakibiang, ken nangipangpanggep a makagun-od ti Rusia iti
maysa a pagsangladan, tapno makalinnako kadagiti maritimo a pagilian. Isu ket
nakasaksapul ti nasaysayaat a pagsangladan ngem ti Arkhangelsk, nga adda idiay
amianan ti Baybay Puraw ken narikpan kadagiti barko ti bulbulan ti las-ud ti
tiempo ti panaglalam-ek.

Idi Mayo 12 [D.E. 1] 1703, idi las-ud ti Nalatak nga Akin amianan a Gubat, ni
Pedro ti Natan-ok ket natiliwna ti Nyenskans, ken ti asideg a masakbayan ket
sinukatann ti pagsammakedan. Idi Mayo 27 [D.E. 16] 1703, idiay asasideg ti
estuario (5 km/3 a milia iti uneg ti daga manipud ti golpo), idiay Isla Zayachy
(Hare), isu ket nangrugi a nangipatakder ti Pedro ken Pablo a Pagsammakedan, nga
isu daytoy ti immuna ladrilio ken bato a pasdek iti baro a siudad.

Ti siudad ket binangon babaen dagidi reklutado nga agtaltalon manipud kadagiti
amin a paset ti Rusia; adda pay dagiti adu a balud ti Sueko a nairamraman
kadagiti napalbas a tawen babaen ti panangimaton ni Alexander Menshikov. Adda
dagiti rinibu nga aadipen a pimmusay a nagbangbangon ti siudad. Kalpasan daytoy
ti siudad ket nagbalin nga isu ti sentro ti Gobierno ti San Petersburgo. Ni
Pedro ket inyalisna ti kapitolio manipud idiay Moscow idiay San Petersburgo idi
1712, sakbay ti 9 tawtawen ti Tulag ti Nystad iti 1721 a nakaipatinggaan ti
gubat; isu ket nangibagbaga ti San Petersburgo a kas ti kapitolio (wenno tugaw
ti gobierno) a nasapsapa ngem idi 1704.

Idi las-ud kadagiti immuna a nasapsapa a tawen, ti siudad ket rimmang-ay ti
lawlaw ti Kudarado Tinidad idiay kanawan nga igid ti Neva, idiay asideg ti Pedro
ken Pablo a Pagsammakedan. Nupay kasta, ti San Petersburgo ket nangrugrugin a
dimakdakkel babaen ti plano. id las-ud ti 1716, ni Domenico Trezzini ket
nangibagbaga ti gandat nga to ayan ti sentro ti siudad ket mabirukan idiay Isla
Vasilyevsky ken nasukogan babaen ti maysa a rektanggulo a parilia dagiti kanal.
Ti ganday ket saan a nalpas, ngem makitkita pay laeng kadagiti tabas kadagiti
kalsada. Idi 1716 Pedro ti Natan-ok ket indutokna ni Jean-Baptiste Alexandre Le
Blond a kas ti mangidaulo nga arkitekto ti San Petersburgo.

Midia a mainaig iti San Petersburgo iti Wikimedia Commons Pakaammo ti panagbiahe
idiay San Petersburgo manipud iti Wikivoyage (Ingles)



https://ilo.wikipedia.org/wiki/Polbora

Ti polbora ket isu ti immuna a kimiko nga eksplosibo ket ti is-isu laeng a
naam-ammuan aginggana idi maika-19 a siglo. Daytoy ket ti panaglalaok ti asupre,
uging, ken nitrato ti potasio (a ti asupre ken ti uging ket isu dagitoy ti
agtigtignay a kas dagiti sungrod, bayat a ti nitro ket agob-obra a kas ti
oksidante. gapu kadagiti panaguram a tagikuana ken ti gatad ti pudot ken ti tomo
ti alingasaw a mapataudna, ti polbora ket kaaduan a naus-usar a kas ti allin
kadagiti paltog kenlaok dagiti palpalibang.

Ti polbora idi segun ti kaaduna a konsesnso dagiti akademiko, ket naimbento idi
maika-19 a siglo idiay Tsina, ken ti kasapaan a nairehistro a naisurat a pormula
para iti polbora ket naiparang iti testo ti Song a Dinastia idi maika-11 a
siglo, ni Wujing Zongyao. Daytoy a pannakaduktal ket nakaiturongan ti
pannakaparnuay ti palpalibang ken dagiti nasapa nga armas ti polbora idia Tsina.
Kadagiti simmaruno a siglo kalpasan ti Insik a pannakaduktal, dagiti armas ti
polbora ket nangrugrugin a nagparang iti Muslim a lubong, Europa, ken India. Ti
teknolohia ket naiwarwaras manipud idiay Tsina babaen ti Tengnga a Daya wenno
Sentral nga Asia, ken kalpasanna idiay Europa. Ti kaasapaan nga Akinlaud a
pannakaibaga ti polbora ket nagparang kadagiti testo a naisurat babaen ti
Inggles a pilosopo a ni Roger Bacon idi maika-13 a siglo.



https://ilo.wikipedia.org/wiki/Piskel

Ti piskel ket isu ti naalumaymay a kulanit a mabirukan kadagiti kaaduan nga
ayup. Dagiti selula ti piskel ket aglaon kadagiti pilamento ti protina nga
aguyas kadagitoy iti tungngal maysa, nga agpataud ti panagkaretket a mangbaliw
ti kaatiddog ken ti sukog ti selula. Ti annong ti piskel ket agpataud ti puersa
ken gunay. Dagitoy ket kangrunaanda nga akinrebbeng para iti panagtaripato ken
panagbalbaliw ti postura, panaggunay, ken ti pay panaggunay dagiti akin-uneg nga
organo, a kas ti panagkaretket ti puso ken ti panaggunay ti makan babaen ti
sistema ti pangalpaan babaen ti peristalsismo.

Dagiti kulanit ti piskel ket nagtaud manipud ti mesodermo a tuon dagiti
embrioniko [tuon ti mikrobio|selula ti mikrobio]] iti proseso a tinawtawagan iti
miohenesis. Adda dagiti tallo a kita ti piskel, tultulang, puso, ken nalamuyot.
Dagiti tignayda ket mabalin a maidasig a kas boluntario wenno inboluntario.
Dagiti piskel ti puso ken dagiti nalamuyot a paiskel ket agkaretketda nga awan
ti rikna a panagpanpanunot ken kinunkuna daytoy nga inboluntario.

Dagiti piskel ket kaaduan a nabilegan babaen ti oksidasion dagiti taba ken
dagiti karbohidrato, ngem naus-usar pay dagiti anaerobiko a tignay ti kimiko, a
naisangsangayan babaen dagiti napardas nga aggutgutta a pennet. Dagitoy a tignay
ti kimiko ket agpataud kadagiti molekula ti adenosin tripospato (ATP) nga
inus-usar a mangpaandar ti panagggunay dagiti ulo ti miosina

Iti Inggles ti termino a muscle ket naal amanipud ti Latin a musculus a ti
kaibuksilanna ket "bassit a bao" baka mabalina ti sukog dagiti piskel wenno gapu
ti panagkaretket dagiti piskel ket kapada ti bao nga agkutkuti ti sirok ti
kudil.



https://ilo.wikipedia.org/wiki/Papa_Francisco

Ni Papa Francisco (/ˈfrænsɨs/, /ˈfrɑːnsɪs/; Latin: Franciscus [franˈtʃiskus];
naipasngay a kas ni Jorge Mario Bergoglio[a]; 17 Disiembre 1936) ket isu ti
maika-266 ken ti agdama a papa ti Katoliko a Simbaan, isu ket nabutosan babaen
ti Konklabe ti papa idi 13 Marso 2013.

Isu ket patubo ti Buenos Aires, Arhentina, ken naikeddeng a kas maysa a padi idi
1969. Idi 1998 isu ket nagbalin nga Arsobispo ti Buenos Aires, ken idi 2001 a
kas maysa a kardinal. Isuna ket nabutosan a kas ti papa kalpasan ti panagikkat
ti sinarunona a ni Papa Benedicto XVI idi 28 Pebrero 2013. Ni Bergoglio ket
pinilina ti nagan a Francisco (ti immuna a papa a nangala ti daytoy a nagan) a
kas pammadayaw kenni San Francisco ti Asisi. Isuna ti immuna a Hesuita a papa
ken ti immuna a papa manipud ti Kaamerikaan. Isu pay ti immuna a papa manipud ti
ruar ti Europa manipud kenni Gregorio III idi maika-8 a siglo.

Ni Jorge Mario Bergoglio ket naipasngay idi idiay Buenos Aires, isuna ket maysa
kadagiti lima nga annak dagiti Italiano nga imigrante iti Piedmontes a taudan,
ni Mario José Bergoglio, ket nagtabtrabaho iti perrokarril, ken ti asawana a ni
Regina María Sivori, ket maysa nga agtagibalay. Kas maysa nga agtutubo, ni
Bergoglio ket naikkat idi ti maysa barana a kas nagbanagan ti pannakaalisna. Isu
ket nagturpos manipud ti maysa a teknikal a sekondaria nga eskuela a kas maysa a
tekniko ti kimiko ken kalpasanna, iti tawen ti 21, nangikeddeng a kayatna ti
agbalin a padi.



https://ilo.wikipedia.org/wiki/Panawen_ti_Landok

Ti Panawen ti Landok ket isu ti paset ti panawen a sapasap a napasamak kalpasan
ti Panawen ti Bronse, a minarkaan babaen ti adu a panagusar ti landok. Ti nasapa
a paset ti panawen iti daytoy a panawen ket nailaslasin babaen ti adu a
panag-usar iti landok wenno aserol. Ti pannakaammpo dagiti kastoy a material ket
naitumpong kadagiti sabali a panagbalbaliw iti kagimongan , a mairaman iti
pagigiddiatan iti panagsanay ti agrikultura. Ti Panawen ti Landok a kas maysa
nga Arkeolohiko a termino ket mangibagbaga ti kasasaad iti sibilisasion ken
kultura ti tattao nga agus-usar ti landok a kas ti material a ramit ti
panagtagbat ken armas. Ti Panawen ti Landok ket isu ti maikatlo a nangruna a
paset ti panawen iti sistema ti tallo a panawen a pinartuat babaen ni Christian
Thomsen (1788–1865) pata iti panangidasig kadagiti taga-ugma a kagimongan ken
dagiti prehistoriko nga agpang iti progreso.

Iti pakasaritaan ti arkeolohia, ti taga-ugma aliteratura iti Panawen ti Landok
ket mairaman dagiti kasapaan a naipreserba a testo iti manuskrito t tradision.
Ti Sanskrito a literatura ken ti Insik a literatura ket rrimmang-ay idi Panawen
ti Landok . Dagiti sabali pay a testo ket mairaman dagiti Avesta a Gatha, ti
Veda ti India ken dagiti kaduogan a paset ti Hebreo a Bilia. Ti kangrunaan a
langa a mangilasin ti Panawen ti Landok manipud kadagiti sinarunona a panawen
ket ti panangipakaammo dagiti alpabetiko a karakter, ken ti dimtengan ti
panagrang-ay ti naisurat a sao a nangpakabael ti literatura ken ti historiko a
rehistro.

Ti rugi ti Panawen ti Landok idiay Europa ken dagiti kaarubana alugar ket
nailaslasin babaen ti naisangayan a porma dagiti implemento, dagiti armas,
dagiti persoanal nga ornamento, ken bangbanaga, ken dagiti pay sistema iti
naarkosana daremdem, a dagitoy amin ket maigiddiat manipud kadagiti sinaruno ti
panawen ti bronse. Ti obra dagiti mammanday iti panagparang-ay kadagiti
implemento ken dagiti armas ket pinannday iti sukog, ken, kas ti nagbanagan, ket
nagin-inut a pimmanaw manipud dagiti estereotipo a porma dagiti sinarunoda iti
bronse, a dagidi ket naidamili, ken ti sistema ti panagarkos, nga idi Panawen ti
Bronse ketdagidi laeng nalaka a panagul-ulit dagiti linia a tabas, ket
nakaiturongan ti sistema dagiti nasuko a linia ken dagiti agay-ayus a daremdem
Ti termino a "Panawen ti Landok" ket addaan laeng ti nababa a pateg ti
kronolohia, gaputa saan a nagpapada a nangrugi iti ballasiw ti intero a lubong
Dagit ipetsa ken dagiti kontesto ket agdumadumada depende kadagiti rehion, ken
ti panagsisinnaruno ti panpanawen ket saan nga agpayso para iti tunggal maysa a
paset ti rabaw ti Daga. Adda dagiti lugar, a kas dagiti isla ti Abagatn a
Pasipiko, ti uneg ti Aprikaa, ken dagiti paset ti Amianan ken Abagatan nga
Amerika, a ti tattao ket dagus a linabsanda ti panag-usar ti bato tapno agusarda
ti landok nga awan ti panangibaetan ti panawen ti bronse.

Ti Panawen ti Landok ket isu ti maikatlo iti sistema ti tallo a panawen iti
arkeolohia, a mangbingbingay prehistoriko a teknolohia ti tao iti tallo a paset
ti panawen:



https://ilo.wikipedia.org/wiki/Panagpudot_ti_lubong

Ti Panagpudot ti lubong (Ingles: Global warming) ket daytoy ti panagpangato ti
katimbengan a temperatura ti tangatang iti Daga ken dagiti taaw manipud idi
gibus iti maika-19 a siglo ken dagiti naipadto a panagtultuloy. Manipud idi rugi
ti maika-20 a siglo, ti katimbengan a temperatura ti rabaw ti Daga ket
nagpangato babaen ti agarup a 0.8 °C (1.4 °F), nga addaan ti agarup a dua a
pagkatlo kadagiti panagpangato ket rimsua manipud idi 1980. Ti panagpudot iti
klima a sistema ket awan dudua, ken dagiti sientista ket ad-adu ngem 90% a
sigurado a kaaduan kadagitoy ket naaramid babaen ti immadu a konsentrasion iti
inbernadero nga alingasaw a napataud babaen kadagiti aramid ti nagtagitaon a kas
dagiti panagpaawan ti kabakiran ken ti panagpuor kadagiti posil a sungrod.
Dagiti a nasukimat ket mabigbigan babaen ti nailian a siensia dagiti akademia
kadagiti amin a kangrunaan a naparang-ay a pagpagilian.[A]

Dagiti maipadpadto a modelo ti klima ket naipabuklan idi 2007 a Reporta ti
Maikapat a Panagipateg (AR4) babaen ti Intergobernmental a Sangkabenneg iti
Panagbalbaliw ti Klima (IPCC). Nangibagbagada nga iti las-ud ti maika-21 a siglo
ti rabaw a temperatura ti lubong ket mabalin nga umad-adu a ngumato iti 1.1 iti
2.9 °C (2.0 iti 5.2 °F) para iti kababaanda a Naipangpangruna a Reporta dagiti
Senario ti Sengngaw ken 2.4 iti 6.4 °C (4.3 iti 11.5 °F) para iti kangatoda.
Dagitoy a sakup kadagitoy a karkulo ket nagtaud manipud ti panagusar kadagiti
modelo nga adda dagiti aggigiddiat a sensitibidad ti konsetrasion ti alingasaw
iti inbernadero.

Dagiti masakbayan a ballag ken mainaig a panagbalbalaiw ket maigiddiat manipud
kadagiti rehion ti lawlaw ti lubong. Dagiti pagtonoyan iti panagpangato ti
temperatura ti lubong ket mangiraman ti maysa a panagpangato kadagiti lessaad ti
baybay ken ti panagbalbaliw ti kaadu ken tabas iti tudo, ken dagiti pay mabalin
a panagpadakkel dagiti subtropikal a desierto. Ti panagpudot ket manamnama a
napigpigsa idiay Artiko ken mainaigto iti agtultuloy a panagsanud dagiti
glasier, permafrost ken yelo ti baybay. Dagiti mabalin pay a pagtonoyan iti
panagpudot ket mairaman ti kankanayon nga irurumsua dagiti pasamak ti nakaro a
tiempo a mairaman dagiti allon ti pudot, igaaw ken napigsa a tudo, panag-asido
ti taaw ken pannakapukaw dagiti sebbangan gapu kadagiti agbalbaliw a rehimen ti
temperatura. Dagiti pagtonoyan a nakaro para iti tattao ket mairaman ti
seguridad ti taraon manipud kadagiti panagbabassit kadagiti maapit ken ti
pannkapukaw kadagiti pagnaedan manipud ti inundasion.

Dagiti maisingsingasing a panagsungbat nga annuroten iti panagpudot ti lubong
ket mairaman ti panagpalag-an babaen ti panagpabassit kadagiti sengngaw,
panagampon kadagiti pagtonoyanna, ken dagit mabalin a masakbayan a
heoinhenieria. Kaaduan ti pagpagilian ket partido ti Pagibatayan a Taripnong ti
Panagbalbaliw ti Klima ti Nagkaykaysa a Pagpagilian (UNFCCC), a ti dumtengan ti
gandatda ket ti panagpawil kadagiti makadangran nga antropoheniko a (a kas ti,
pinataud ti tao) a panagbalbaliw ti klima. Dagiti Partido ti UNFCCC ket
nangamponda kadagti sakup ti annuroten a naidaremdem a mangpabassit kadagiti
alingasaw a sengngaw ti inarbedero:10:9 ken ti panagtulong ti panagampon ti
panagpudot ti lubong.:13:10 Dagiti Partido ti UNFCCC ket nangitunosda nasken
dagiti panagpabassit kadagiti sengngaw, ken dagiti masakbayan a panagpudot ti
lubong ket mapatinggaan ti baba ti 2.0 °C (3.6 °F) a mainaig ti pre-industrial
nga agpang.[B] Dagiti reporta naipablaak idi 2011 babaen ti Enbironmento a
Programa ti Nagkaykaysa a Pagpagilian ken ti Ahensia ti Internasional nga
Enerhia ket mangisingsingasing a dagiti ganetget manipud ti naspsapa ngem
maika-21 a siglo a panagpabassit kadagiti sengngaw ket saan a makaanay ti UNFCCC
a puntaan ti 2 °C.

Ti natimbeng a temperatura ti rabaw ti Daga ket ngimmato babaen ti 0.74±0.18 °C
kadagit ipaset ti panawen ti 1906–2005. Ti gatad ti panagpudot kadagiti kinaudi
a gudua iti dayta a paset ti panawen ket gangani nadoble para iti dayta a paset
ti panawen a kas maysa a sibubukel (0.13±0.03 °C tunggal maysa a dekada, a
maigiddiat ti 0.07±0.02 °C tungngal maysa a dekada). Ti pagtonoyan a isla ti
urbano a pudot ket bassit laeng, a nakarkulo a pakaibilangan para iti basbassit
ngem 0.002 °C iti panagpudot iti tungngal maysa a dekada manipud idi 1900.
Dagiti temperatura iti akin-baba a tropospera ket ngimmato iti nagbaetan ti 0.13
ken 0.22 °C (0.22 ken 0.4 °F) tunggal maysa a dekada manipud idi 1979, segun
dagiti panagrukod ti satelite. Dagiti pannakbagi ti klima ket mangipakpakita ti
temperatura a relatibo a natalinaayen kadagiti maysa wenno dua ribo a tawtawen
sakbay ti 1850, nga adda dagiti maipapan ti rehion a panagduduma a kas ti
Mediebal a Napudot a Paset ti Panawen ken ti Bassit a Panawen ti Yelo.

Ti panagpudot a makitkita iti rehistro ti instrumental a temperatura ket
maitunos kadagiti nawatiwat a sakop iti panagpalpaliiw, a kas nadokumentuan
babaen dagiti adu a sientipiko a grupo. Dagiti kas pagarigan ket mairaman ti
panagpangato ti lessaad ti baybay (ti danum ket dumakkel no pumudot), ti
nawatiwat a pannakatunaw iti niebe ken yelo, pannakaipangato ti linaon a pudott
kadagiti taaw, pannakaipangato ti kadam-eg, ken ti nasapsapa a pannakaitutop
kadagiti pasamak ti primabera, e.g., ti panagsabsabong dagiti mula. Ti
probabilidad a dagitoy a panagbalbaliw ket nairana laeng a napasamak ket pudno a
sero.

Dagiti kinaudi a karkulo ti Goddard Institute for Space Studies (GISS) ti NASA
ken ti National Climatic Data Center ket mangipakpakita nga idi 2005 ken 2010
ket agpadpada para iti kapudotan a tawen ti planeta manipud idi matalekan a,
nawatwat a magun-od dagiti instrumento a panagrukod idi naladaw a maika-19 a
siglo, a linabsanna idi 1998 babaen ti basbassit a sangkagasut a grado. Dagiti
karkulo babaen ti Climatic Research Unit (CRU) ket nangipakpakita nga idi 2005 a
kas ti kapudotan a tawen, iti likudan ti 1998 a ti 2003 ken 2010 ket agpadpada
para iti maikatlo a kapudotan a tawen, nupay kasta, "ti biddut a karkulo para
kadagiti agmaymaysa a tawen ... ket saan a basbassit ngem sangapulo a beses a
dakdakkel ngem ti baetan a paggiddiatan dagitoy a tallo a tawen." Ti World
Meteorological Organization (WMO) dagiti insasao iti kasasaad ti sangalubongan a
klima idi 2010 ket nangipalpalawag a, "Ti 2010 a nominal a pateg iti +0.53 °C
ket nairanggo nga immuna kadagiti 2005 (+0.52 °C) ken 1998 (+0.51 °C), urayno
dagiti paggiddiatan a baetan dagitoy a tallo a tawen ket saan a estadistika a
nangruna..."

Dagiti temperatura idi 1998 ket saan a kadawyan a gapu ta dagiti sangalubongan a
temperatura ket napektaran babaen ti Akin-abagatan a Panagpallayog ti El Niño
(ENSO), ken ti kapigsaan nga El Niño iti napalabas a siglo ket napasamak iti
las-ud ti dayta a tawen. Ti sangalubongan a temperatura ket suheto dagiti nabiit
a termino a panagbalbaliw a maituoon kadagiti napaut a pagduyosan ken mabalin a
temporario a manglapped kaniada. Ti relatibo a katalinaay ti temperatura manipud
idi 2002 aginggana idi 2009 ket maitunos iti kastoy a pasamak. Idi 2010 ket El
Niño pay a tawen. Iti ababa a pangbaliw ti panagpallayog, ti 2011 ket maysa idi
a La Niña a tawen nga idi ket nalamlamiis ngem daytoy ket maika-11 pay a
kapudotan a tawen manipud idi nairugin ti panagirehistro idi 1880. Kadagiti 13 a
kapudotan a tawtawen manipud idi 1880, 11 kadagitoy ket tawtawen manipud idi
2001 aginggana idi 2011. Kadagiti kabarbaro a kinaudi a rehistro, ti 2011 ket
isu idi ti kapudotan a tawen ti La Niña iti paset ti panawen manipud idi 1950
aginggana idi 2011, ken maasitganna ti 1997 a saan idi a ti kababaan a puntos
iti siklo.

Dagiti panagbalbaliw ti klima ket agdumaduma iti sangalubongan. Manipud idi
1979, dagiti temperatura ti daga ket ngimmato iti agarup a mamindua a
naparpardas ngem dagiti temperatura ti taaw (0.25 °C tunggal maysa a dekada a
maigiddiat ti 0.13 °C tunggal maysa a dekada). Dagiti temperatura ti taaw ket
nabunbuntog a nagpangato ngem dagiti temperatura ti daga gapu ti dakdakkel nga
epektibo a kapasidad dagiti taaw ken gaputa ti taaw ket ad-adu a makapukaw ti
pudot baaen ti panagbawbaw. Ti akin-abagatan a Hemisperio ket masna pay a
napudpudot ngem ti akin-abagatan a Hemisperio gapu ti maipapan ti meridiano a
panangawit ti pudot kadagiti taaw nga adda dagiti paggiddiatan iti agarup a 0.9
petawatts nga agpaamianan, nga adda ti maysa a mainayon a maited manipud dagiti
albedo a paggiddiatan a nagbaetan dagiti polar a rehion. Manipud idi rugi ti
industrialisasion ti interhemisperiko a paggiddiatan ti temperatura ket
ngimmaton gapu ti pannakatunaw ti yelo ti baybay ken niebe idiay Amianan. Dagiti
natimbeng a temperatura ti artiko ket ngimmatngaton iti gangani a dua a gatad
iti sangalubongan kadagiti napalabas a 100 a tawtawen, nupay kasta dagiti
temperatura ti artko ket nakarkaroda pay nga agbalbaliw. Urayno ad-adu pay
dagiti inbernadero nga alingasaw ti naipuspusgaw iti Akin-amianan ngem ti
Akin-abagatan a Hemisperio daytoy ket saan a makaited iti paggiddiatan iti
panagpudot gaputa dagiti nangruna nga inbernadero nga alingasaw ket aganayda
laeng nga agpaput tapno mailaokda kadagiti hemisperio.

Ti termal nga inertia dagiti taaw ken dagiti nabuntog a sungbat dagiti saan a
dagus a pakaibanagan ket kaibuksilanna a ti klima ket makasapul kadagiti siglo
wenno napapaut tapno maipag-isu kadagiti panagbalbaliw. Dagiti panagadal ti
panagikeddeng ti klima ket mangipakpakita nga urayno mapatalinaay dagiti
inbernadero nga alingasaw kadagiti agpang idi 2000, ti adu pay a panagpudpudot
iti agarup a 0.5 °C (0.9 °F) ket mapasamak pay laeng.



https://ilo.wikipedia.org/wiki/Pagsasao_nga_Oksitano

Ti Oksitano (Pranses: [ɔk.si.tɑ̃]; Oksitano: [utsiˈta]), naamammuan pay a kas
lenga d'òc babaen dagiti patneng a mangisasao (Oksitano: [ˈleŋɡɔ ˈðɔ(k)];
Pranses: langue d'oc), ket pamilia ti Pagsasao a Romanse a naisasao idiay
akin-abagatan a Pransia, Ginginget ti Oksitano ti Italia, Monaco, ken Val d'Aran
ti Espania : dagiti rehion a masansan a di opisial a makunkuna a kas ti
Occitania. Daytoy ket naisasao pay iti lingguistiko nga enclave ti Guardia
Piemontese (Calabria, Italia). Ti Oksitano ket kaputotan ti naisasao a Latin a
pagsasao ti Romano nga Imperio, ken dagiti pay pagsasao a kas ti Katalan,
Pranses, Italiano, Portuges, Rumano ken Espaniol. Daytoy ket opisial a pagsasao
ti Katalonia (naamammuan iti Aranes idiay Val d'Aran). Ti kaasitgan a kabagian
ti Oksitano ket ti Katalan. Manipud idi Septiembre 2010, ti Parlamento ti
Katalonia ket inkeddengna a ti Aranes Oksitano ket isu ti opisial a kinaykayat a
pagsasao para iti panag-usar idiay Val d'Aran.

Iti pakasaritaan, dagiti termino a Limousin (lemosin), Languedociano
(lengadocian), Gascon ken kalpasanna ti Provençal (provençal, provençau wenno
prouvençau) ket inus-usaren a kas tradisional a sinonimo para iti napno nga
Oksitano; ita nga aldawen, ti “Provençal” ket nagruna laengen a maawatan a kas
maysa nga dialekto nga Oksitano nga insasao idiay Provence.

Ti napaut a panagbiag ti Oksitano ket maidudua. Segun ti Nalabbasit a Libro ti
Madanar a Sasao ti UNESCO , uppat kadagiti innem a nangruna a dialekto ti
Oksitano (Provençal, Aubernes, Limousin ken Languedociano) ket naikeddeng
dagitoy a nakaro a madanar, bayat a dagiti nabatbati a dua (Gascon ken
Vivaro-Alpino) ketnaikeddeng a nalagwagdan a madanar.



https://ilo.wikipedia.org/wiki/Pagsasao_a_Norwego

Ti Norwego (norsk) ket Amianan a Hermaniko a pagsasao a kaaduan a naisasao idiay
Norwega, nga idiay ket opisial a pagsasao daytoy. No kakuyogna ti Sueko ken
Danes, ti Norwego ket mangporma ti lugar iti ad-adu wenno basbassit a maitunos a
pannakaawat iti llokal ken dagiti rehional a karuay.

Dagitoy a sasao nga Eskandinabia a kakuyogna ti pagsasao Peroes ken pagsasao nga
Islandes, ken dagiti pay natayen a pagsasao, ket mangbukel ti sasao nga Amianan
a Hermaniko (tinawtawagan pay ti sasao nga Eskandinabia). Ti Peroes ken ti
Islandes ket saan unay a maitunos a maawatan iti Norwego ken ti naisasao a
pormana gaputa ti kontinental nga Eskandinabia ket naiyallatiwen kaniada.

Kas binagon babaen ti linteg ken ti annuroten ti gobierno, adda met dagiti dua
nga opisial a porma ti naisurat a Norwego – Bokmål (literal a "dila ti libro")
ken Nynorsk (literal a "baro a Norwego"). Ti Ti Konseho ti Pagsasao a Norwego
ket isu ti akin-rebbeng para iti panagtaripato kadagitoy dua a porma, ken
mangisingasing kadagiti termino a "Norwegian Bokmål" ken "Norwegian Nynorsk" iti
Inggles. Adda pay dagiti dua a sabali a naisurat a porma nga awan ti kasasaad,
ti nangruna ket ti Riksmål ("nailian a pagsasao"), a daytoy ket as-asideg iti
pagsasao a Danes ngem tatta nga aldaw ket kapadpada metten a pagsasao iti
Bokmål. Daytoy ket tinartaripato babaen ti Norwego nga Akademia, a mangipatarus
ti nagan a kas "Alagaden a Norwego". Ti sabali pay ket ti Høgnorsk ("Nangato a
Norwego") a daytoy ket ad-adu a purista a porma ti Nynorsk, a mangtaripato ti
pagsasao iti maysa a kasisigud a porma a kas inted babaen ni Ivar Aasen ken
mangliklikud kadagiti kaaduan a reporma manipud ti maika-20 a siglo. Daytoy a
porma ti Nynorsk ket limitado laeng ti pannaka-usarna.



https://ilo.wikipedia.org/wiki/Opera

Ti opera ket maysa a kadagiti porma ti arte a dagiti kumakanta ken dagiti
musikero agipabuya iti dramatiko nga obra a mangitiptipon ti (tinawtawagan ti
libreto) ken puntos ti musika, ken kadawyan iti tetrikal a lugar ti senario. Ti
opera ket mangiraman kadagit iadu nga elemento iti naisasao a teatro, a kas ti
panagtignay, [[Teatriko a senario|scenario], ken dagiti pagan-anayken
sagpaminsan amairamramin ti sala. Ti panangipabuya ket kadawyan a naited iti
maysa a kamara ti opera, a kakuyog babaen ti maysa nga orkestra wenno basbassit
a grupo ti musika.

Ti opera ket paset ti Lumaud a trdision ti klasiko a musika. Daytoy ket nangrugi
idiay Italia idi gibus ti maika-16 a siglo (iti napukaw a Dafne ni Jacopo Peri,
a pinataud idiay Florencia idi 1598) ken idi kuan ket naiwarwaras iti amin a
paset ti Europa: Ni Schütz idiay Alemania, ni Lully idiay Pransia, ken ni
Purcell idiay Inglatera ket isuda amin ket timmulong iti pannakaipatakder
kadagiti bukodda a tradision idi maika-17 a siglo. Idi maika-18 a siglo, ti
Italiano nga pera ket nagtultuloy a nagturturay iti kaaduan ti Europa, malaksid
idiay Pransia, nangaw-awis daytoy kadagiti ganganaet a kompositor a kas ni
Handel. Ti opera seria ket isu idi ti kadayawan a porma ti Italiano nga opera,
aginggana idi sinuppiat ni Gluck iti artipisialidadna kadagiti bukodna nga opera
a "reporma" idi tawtawen ti 1760. Ita nga aldaw ti kadayegan a pigura iti
naladaw a maika-18 a siglo nga opera ket ni Mozart, nga isuna ti nangirugi ti
opera seria ngem saan a nadayeg para kadagiti bukodna nga Italiano a komedia nga
opera, a naipangpangruna ti Ti Pannakaiasawa ni Figaro (Le Nozze Di Figaro), Don
Giovanni, ken Così fan tutte, ken ti pay Ti Naenkantado a Pluta (Die
Zauberflöte), ti maysa a dulon iti Aleman a tradision.

Ti immuna apagkatlo ti maika-19 a siglo ket nakakita ti nagato apuntos ti estilo
a bel canto, nga adda ni Rossini, Donizetti ken ni Bellini ken isuda amin ket
nagpartuat kadagiti obra a naipabpabuya pay tatta nga aldaw. Nakakita pay daytoy
ti isasangpet ti Grand Opera a pakakitkitaan kadagiti obra ni Auber ken ni
Meyerbeer. Ti tengnga aginggana ti naladaw a maika-19 a siglo ketisu idi ti
"nabalitokan a panawen" ti opera, nga indauloan ken tinurayan babaen ni Wagner
idiay Alemani aken ni Verdi idiay Italia. Ti kinadayeg ti opera ket nagtultuloy
babaen ti verismo a panawen idiay Italia ken ti kontemporaneo Pranses nga opera
babaen kenni Puccini ken ni Strauss idi nasap a maika-20 a siglo. Idi las-ud ti
maika-19 a siglo, kadagiti kapadpada nga operatiko a tradision ket rimmuar idiay
tengnga ken akin-daya a Europa, a naipangpangruna idiay Rusia ken Bohemia. Ti
maika-20 a siglo ket nakakitkita kadagiti adu nga eksperimento kadagiti moderno
nga estilo, a kas ti atonalidad ken serialismo (Schoenberg ken ni Berg),
Neoklasisismo (Stravinsky), ken ti Minimalismo (Philip Glass ken ni John Adams).
Iti ikaka-adu ti panagrekord a teknolohia, dagitikumakanta a kas ni Enrico
Caruso ket nagbalinda a naamammuan kadagiti agbuybuya iti labes ti sirkulo
dagiti nagay-ayat ti opera. Dagiti opera ketnaipabpabuyada pay iti (ken naisurat
para iti) radio ken telebision.



https://ilo.wikipedia.org/wiki/Oksiheno

Ti oksiheno ( /ˈɒksɨdʒɨn/ OK-si-jin) ket isu ti elemento nga addaan ti atomiko a
numero iti 8 ken nairepresenta babaen ti simbolo nga O. Ti naganna ket naala
manipud ti Griego a ramut a ὀξύς (oxys) ("asido", literal a "natadem", a
mangitudo ti naalsem a nanam iti asido) ken ti -γενής (-genēs) ("agpadpataud"),
gapu ta idi daytoy a nanaganan, addan ti biddut a kapanunutan nga amin nga asido
ket makasapul ti oksiheno ti panakabukelda. Iti pagalagadan a temperatura ken
presion, ti dua nga atomo iti daytoy nga elemento ket agpiansa tapno agporma ti
dioksiheno, maysa daytoy a pusasaw nga asul, awan ti ayamuom, awan ti nanam a
diatomiko nga alingasaw nga ti pormulana ket ti O2.

Ti oksíheno ket kameng iti chalcogen a grupo idiay periodiko a lamisaan ken
daytoy ket nakaro a reaktibo a saan a metal nga elemento nga aggaggagana nga
agporma kadagiti kumadua (a kas dagiti oksido) a gangani kadagiti amin a dadduma
nga elemento. Ti oksíheno ket maysa a napigsa nga oksido nga ahente ken daytoy
ket addaan ti maikadua a kangatuan ti elektronegatibidad kadagiti amin nga
elemento (ti laeng pluor ti addaan ti nagatngato nga elektronegatibidad).
Bababen ti masa, ti oksíheno ket isu ti maikatlo a kaaduan nga elemento iti
law-ang, kalpasan ti hidróheno ken helio ken ti kaaduan nga elemento babaen ti
masa iti rabaw a natangken ti daga, a makaaramid daytoy ti gangani a kagudua iit
masa ti rabaw a natangken. Ti nawaya nga Panakaaduan dagiti kimiko nga elemento
is too kimikalio unay a reaktibo iti Daga no awan ti photosintetiko nga aksion
dagiti agbibiag nga organismo, nga agusar ti enerhia ti lawag ti init tapno
agpataud ti elemental nga oksíheno nga agtaud ti danum. Ti elemental nga O2 ket
mangrugi laeng nga agpaadu idiay atmospera kalpasan ti ebolusionario a
panagparang kadagitoy nga organismo, iti agarup idi a 2.5 a bilion a tawtawen.
Ti diatomiko nga oksíheno nga alingasaw ket buklenna ti 20.8% iti tomo iti
angin.

Gapu ta buklenna ti kaaduan a masa iti danum, ti oksíheno ket buklenna ti
kaaduan a masa kadagiti agbibiag nga aorganismo (kas pagarigan, agarup a dua
pagkatlo ti masa ti bagi ti tao). Amin kadagiti kangrunaan a klase iti patakder
ti molekula iti sibibiag nga organismo, a kas dagiti protina, dagiti
karbohidrato, ken dagiti taba,ket aglaonda ti oksíheno, a kas dagiti pay
kangrunaan a kumadua nga inorganiko a mangbukel kadagit kontsa ti ay-ayup,
ngipen, ken tulang. Ti elemental nga oksíheno ket mapataud babaen ti
sianobakteria, algas ken mulmula, ken mausar dagitoy iti selular a panaglinget
para iti amin a narikut a biag. Ti oksíheno ket makasabidong kadagiti anaerobio
nga obligado nga organismo, a dagitoy ket ti kaaduan a porma dagiti nasap a biag
iti Daga aginggana ti O2 ket nangrugi nga immadu iiti atmospera. Ti maysa pay a
porma ti (alotropo) iti oksíheno, osono (O3), ket tumulong dagitoy a
mangsalaknib ti biospera manipud ti ultrabioleta a radiasion nga addaan ti
nagato a kangato ti daga nga osono a rutap, ngem daytoy ket rugitan iti asideg
ti rabaw a daytoy ket produkto iti narugit nga asuk. Iti nagatngato pay a nababa
nga orbita ti daga nga altitud nga atomiko nga oksiheno ket adu dagitoy idiay
ken daytoy ket punganay pay iti panagrunot parakadagit pagluganan ti limbang.

Ti oksiheno ket nawaya a duktalan babaen ni Carl Wilhelm Scheele, idiay Uppsala,
idi 1773 wenno nasapsapa pay, ken ni Joseph Priestley idiay Wiltshire, idi 1774,
ngem ni Priestley ket isu ti naikkan ti prioridad gapu ta ti obrana ket immuna a
naipablaak. Ti nagan nga oksíheno ket naaramid idi 1777 bababen ni Antoine
Lavoisier,a dagit panag-eksperimentona iti Oksíheno ket nakatulong a nagikkat ti
panagtalek ti nalatak idi a plogiston a teoria iti panag-uram ken panag-runot.
Ti oksíheno ket pinataud ti industria babaen ti praksional nga alambike iti
nalikido nga angin, ti panag-usar dagitiseolita nga addaan ti presion a
panag-siklo tapno mapaadu ti oksiheno manipud iti agin, elektrolisis iti danum
ken dadduma pay a pamuspusan. Dagiti us-usar ti oksiheno ket mairaman kadagiti
panagtaud iti asero, dagiti plastik ken dagiti tela; propulsor ti kuitis;
oksíheno aterapia; ken suporta ti biag kadgiti eroplano, dagiti submarino,
panagbaniaga ti limbang ken dagiti panagbatok ti adalem a danum.



https://ilo.wikipedia.org/wiki/Nairobi

Ti Nairobi ( /naɪˈroʊbi/) ket isu ti kapitolio ken kadakkelan asiudad ti Kenya.
Ti siudad ken dagiti agpalpalikmut a lugar ket mangporma pay ti Kondado ti
Nairobi. Ti nagan a "Nairobi" ket nagtaud manipud ti Maasai a balikas ti Enkare
Nairobi, a maipatarus iti "nalamiis a danum", ti Maasai a nagan yi karayan
Nairobi , nga isu daytoy ti nangipabulod ti nagan ti siudad. Nupay kasta, daytoy
ket nadaydayeg a naamammoan a kas ti "Berde a Siudad iti Init" ken daytoy ket
napalikmutan babaen kadagiti nadumaduma dumakdakkel a villa a suburbo. Dagiti
agtataeng ti Nairobi ket naamammoan a kas dagiti Nairobians.

Daytoy ket nabangon babaen ti Britaniko idi 1899 a kas maysa a nasimple nga
estasion ti perokaril a mangisilpo ti Mombasa idiay Uganda, ti iliket napardas a
dimmakkel a nagbalin a ti kapitolio ti Britaniko a Daya nga Aprika idi 1907, ken
dimteng a ti kapitolio ti nawaya republika ti Kenyan idi 1963. Idi las-ud ti
kolonia a paset ti panawen ti Kenya, ti siudad ket nagbalin a sentro ti kape ti
kolonia, tsa ken sisal nga industria. Ti Nairobi ket isu pay ti kapitolio ti
Probinsia ti Nairobi ken ti Nairobi a Distrito. Ti siudad ket naisanglad idiay
Karayan Nairobi, idia abagatn ti pagilian, ken adda ti kangato ti 1795 m ti
nagto ti lessaad ti baybay.

Ti Nairobi ket isu tikaaduan ti populasion a siudad idiay Daya nga Aprika, nga
adda ti agdama a nakarkulo a populasion ti agarup a 3 a riwriw. Segun ti 2009 a
Senso, idiay administratibo a lugar ti Nairobi, 3,138,295 kadagiti agtataeng ket
adda idiay kaunegan ti 696 km2 (269 sq mi). Ti Nairobi ket agdama nga isu ti
maika-12 a kadakkelan asiudad idiay Aprika, a mairaman dagiti populasion ti
suburbona.

Ti Nairobi ket maysa tattan kadagiti kadayegan a siudad idiay Aprika iti
politika ken pinansia.Daytoy ket ibalbalayan kadagiti rinibu a negosio ti Kenya
ken sumurok a 100 a nangrunama a sangalubongan akompania ken dagiti
organisasion, a mairaman ti Enbiromento a Programa ti Nagkaykaysa a Pagpagilian
(UNEP) ken ti nangruna a panagururnosan ken kuartel para iti Magkaykaysa a
Pagpagilian idiay Aprika ken Tengnga a Daya, ti Opisina ti Nagkaykaysa a
Pagpahilian idiay Nairobi (UNON), ti Nairobi ket maysa a naikeddengan a sentro
par aiti negosio ken kultura. Ti Nairobi Stock Exchange (NSE) ket maysa kadagiti
kadakkelan idiay Aprika ken ti maikadua a kadaanan a pagsisinnukatanm iti
kontinente. Daytoy ket mairanggo ti maika-4 iti termino a tomo ti panagilaklako
ken adda kabaelanna a nangramid ti panaglako ti 10 a riwriw ti tunggal maysa nga
aldaw.

Ti lugar ket saan idi a natataengan a kalugnakan aginggana ti maysa a pagipaayan
a depo iti Perokaril ti Uganda ket nabangon idi 1899, a nagtungpalan a
nagabalinan a kuartel ti perokaril. Ti siudad ket nainaganan iti maysa nga abut
ti danum a naamammuan iti Maasai a kas ti Enkare Nairobi, a kayatna a saoen ket
"lugar dagit nalamiis a danum". Daytoy ket kompletto a natarimaan idi nasapa a
tawtawen ti 1900 kalpasan ti panagburak itis peste ken ti pananguram ti
kasisigud nga ili. Ti lokasion ti perokaril ti Nairobi gapu ti sentral a
puestona a baetan ti Mombasa ken Kampala. Napili pay daytoy gapu kadagiti adu a
karayan a mabalin nga agipaay ti danum para iti kampo, ken ti kangatona ket
nalamiisen tapno mausar a pagtaengan. Nupay kasta, ti malaria ket nakaro a
problema idi, a gapuanan ti maysa apanagpadas ti panangiyakar ti ili.

Idi 1905, ti Nairobi ket sinukatanna ti Mombasa a kas ti kapitolio ti Britaniko
a protektorado, ken ti siudad ket dimmakkel ti lawlaw ti administrasion ken
turismo, nga idi ununana ket iti porma ti panaganup ti dakkel nga ayup. Idi
dagiti Britaniko a simmaksakup ket nangrugrugida nga nagsuksukiso iti rehion,
nangrugrugida a nagus-usar ti Nairobi a kas ti umuna a papananda a puerto.
Daytoy ti nangrugian ti lokal a gobierno ti nangbangon kadagiti adu a napintas
nga otel iti siudad. Dagiti nangruna a naggigian ket dagidi Britaniko nga
nagan-anup ti ayup.

Ti Nairobi ket nagtultuloy a dimmakdakkel babaen ti sakup ti Britaniko, ken adu
kadagiti Briton ket nagtataengda iti kaunegan dagiti suborbo ti siuda. Idi 1919,
ti Nairobi ket nairangarang a kas maysa a munisipalidad. Idi Pebrero 1926, ni
E.A.T. Dutton ket limmabas idiay Nairobi idi napan idiay Bantay Kenya, ken
kinunana iti siudad:

Ti agtultuloy a panagpadakkel ti siudad ket nangrugrugi a nakaungetan dagiti
Maasai, gaputa ti siudad ket mangal-ala kadagiti dagada iti abagatan. Daytoy ket
nakaungetan pay dagiti tattao a Kikuyu, a nagkaykayat a maisubli ti daga
kaniada. Kalpasan ti panakaipatingga ti Sangalubongan a Gubat II, daytoy a
rasras ket rimmag-ay iti maysa a Mau Mau a rebelion. Ni Jomo Kenyatta,ti
masakbayan a presidente ti Kenya, ket naibalud idi para iti pannakibiangna
urayno awan ti ebidensia a mamngisilpo kaniana iti rebelion. Ti talmeg nga
inpeksa dagit agtataeng iti Britaniko ket nagbanagan ti panakawayaway ti Kenyan
idi1963, a nagbalinan ti Nairobi a kas tikapitolio ti baro a republika.

Kalpasan ti pannakawaya, ti Nairobi ket pimmardas a dimmakkel ket daytoy nga
idadakkel ket nangtalmeg ti inprastruktura ti siudad. Dagiti pannakaputol ti
elektrisidad ken dagiti kakurangan ti danum ken kankanayon a mapaspasamak, ngem
kadagiti naplabas a tawtawen ti nasaysayaat a panagplano ti siudad ket
nakatulong a nagpasayaat kadagitoy a problema.

Ti Embahada ti Estados Unidos, a mabirukan idi idiay puseg ti ili ti Nairobi,
ket nabomba idi Agosto 1998 babaen ti Al-Qaida, a kas maysa kadagiti serie
dagiti panagbomba ti embahada ti Estados Unidos. Sumurok a dua gasut kadagiti
paisano ti natay. Daytoy tattan ket ket maysa a lugar ti parke a
pangilaglagipan.



https://ilo.wikipedia.org/wiki/Mauritania

Ti Mauritania ket maysa a pagilian idiay Maghreb idiay Laud nga Aprika.
Nabeddengan daytoy babaen ti Taaw Atlantiko iti laud, babaen ti Akinlaud a
Sahara iti amianan, babaen ti Arhelia iti amianan a daya, babaen ti Mali iti
daya ken abagatan a daya, ken babaen ti Senegal iti abagatan a laud. Nainaganan
daytoy babaen ti taga-ugma a Berber a Pagarian iti Mauretania,a kalpasan daytoy
ket nagbalin a probinsia iti Romano nga Imperio, nupay ti moderno nga estado ket
sakupenna ti teritorio nga adayo iti abagatan a laud iti dayta daan a pagarian.
Ti kapitoliona ken kadakkelan a siudad ket ti Nouakchott, a mabirukan idiay
pantar ti Atlantiko.

Ti gobierno iti Mauritania ket naipatuang idi 6 Agosto 2008, iti maysa a militar
a kudeta nga indauluan babaen ni Heneral Mohamed Ould Abdel Aziz. Idi 16 Abril
2009, Ni Heneral Aziz ket nagikkat manipud ti milisia tapno agtaray a kas
presidente iti panagbutos iti 19 Hulio, nga isu ket nangabak. Idiay Mauritania
agarup a 20% iti populasion ket agbibbiagda iti basbassit ngem US$1.25 iti
tunggal maysa nga aldaw.



https://ilo.wikipedia.org/wiki/Mata

Dagiti mata ket dagiti organo a makaduktal ti lawag ken pagbalinenna dagiti
elektro-kimiko a duron dagiti neurona. Ti kalakaan kadagiti potoreseptor a
selula iti manangrikna a panagkita ket mangikapet ti lawag ti panaggunay.
Kadagiti nangatngato nga organismo ti mata ket maysa a narikut a sistema ti
optika nga agurnong tilawag manipud kadagiti paraigid nga enbironmento,
mangtimbeng ti kapigsana babaen ti maysa nga diaprama, mangipatengnga daytoy
babaen ti mabaliwan nga asemblia dagiti lente tapno mangporma iti maysa a
ladawan, pagbaliwenna daytoy a ladawan iti maysa nga agasmang dagiti elektrikal
a senia, ken iwaragawagna dagitoy a senial iti utek babaen dagiti narikut a
dalanan a mangikapet ti mata babaen ti optiko nga urat iti sistema ti panagkita
ken dagiti dadduma pay a lugar iti utek. Dagiti mata nga adda dagiti
agresresolba a bileg ket adda kadagiti sangapulo a a kammasapulan a porma, ken
96% kadagiti sebbangan ti ayup ket addaanda ti narikut nga optikal a sistema.
Dagiti agresresolba ti ladawan a mata ket addaan kadagiti molluska, kordata ken
dagiti artropoda.

Dagiti kalakaan a "mata", a kas dagiti mikroorganismo, ket awan aramidenda ngem
ti mangduktal ti lawag urayno dagiti paraigid ket lawag wenno sipnget, a daytoy
ket makaanayen para iti panagsagat kadagiti ritmiko ti sirkadiano. Manipud
kadagiti pay narikrikut a mata, ti maipapan ti retina a potosensitibo ganglion a
selula ket agipatulod kadagiti senial kadagiti retinohipotalamiko a dalan
kadagiti suprakiasmatiko a nukleo tapno mabanaganna ti panagbaliw ti sikadiano.



https://ilo.wikipedia.org/wiki/Maris

Ti maris wennor kolor ket isu ti maipapan iti panagkita a panangipagarup ti
tagikua a kapada iti tattao kadagiti kategoria a makunkuna iti balabbasit, asul,
duyaw, berde ken daddumapay. Ti maris ket naala manipud ti bileg ti espektro iti
lawag (pannakaiwarwaras iti lawag a maigiddiat ti kaatiddog ti allon) a
makitinnignay iti mata iti espektral a sensitibidad dagiti reseptor ti lawag.
Dagiti kategoria timaris ken pisikal a pakailasinan ti maris ket mainaig dagitoy
kadagiti banag, materiales, taudan ti lawag, kdpy, a naibatay kadagiti pisikal a
tagukuda a kas ti panagsagepsep ti lawag, panagballatok, wenno pannakaipasngaw
ti espektra. Babaen tipanangipalawag ti espasio ti maris, dagitimaris ket
mabalin a numeriko a mainaganan babaen dagiti nagsasabtanda.

Gapu ti panangipagarup timaris ket nagtaud manipud kadagiti agdumaduma nga
espektral a sensitibidad kadagiti nadumaduma a kita dagiti selula a kono iti
retina kadagiti nadumaduma a paset ti espektroto, dagiti maris ket mabalin a
maipalawag ken mapataegan babaen ti degrado a panagparugsoda kadagitoy a selula.
Dagitoy a pisikal wenno sikolohiko a panangipateg ti maris, nupay kasta, ket
saan a napno a mangipalawag ti sikopisikal a panangipagarup ti langa ti maris.

Ti siensia ti maris ket masansan a tinawtawagan ti kromatika, kromatograpia,
kolometria, wenno simple laeng a siensia ti maris. Daytoy ket mamngiraman ti
panangipagarup ti maris babaen ti mata ti tao ken utek, ti taudan ti maris
kadagiti materiales, teoria ti maris iti arte, ken ti pisika ti elektromagnetiko
a radiasion inti makitkita a sakop (tisu daytoy ti sapasap a makunkuna a kas ti
lawag).



https://ilo.wikipedia.org/wiki/Magreb

Ti Magreb ket kadawyan a maipalawag a kas ti wenno ti kaaduan a rehion ti
akinlaud nga Amianan nga Aprika wenno Amianan a laud nga Aprika, iti laud ti
Ehipto. Ti tradisional a panangipalawag ket kas ti rehion a mairaman ti
Banbantay Atlas ken dagiti tanap ti aplaya ti Morocco, Arhelia, Tunisia, ken
Libya, ken kanungpalan a nabaliwan, a naipangpangruna manipud iti pannakaporma
idi 1989 ti Kappon ti Arabo a Magreb, babaen ti panangiraman ti Mauritania ken
ti naisuppiatan a teritorio ti Akinlaud a Sahara (kaaduan a tinengtengngel
babaen ti Morocco). Idi las-ud ti panawen ti Al-Andalus idiay Espania, dagiti
Magrebis nga agtataeng idiay Magreb, ket ammo idi a kas dagiti "Moro"; dagiti
lugar ti Muslim ti Espania kadagita a panawen ket kadawyan a mairaman kadagiti
konteporaneo a panangipalawag ti Magreb—isu a ti panagusar ti 'Moro' wenno
'Dagiti Moro' tapno mangipalawag kadagiti agtataeng a Muslim iti Espania babaen
dagiti Kristiano ken dadduma pay nga Akinlaud a tataudan.

Dagiti historikal a termino para iti rehion wenno dagiti nadumaduma a pasetna
ket mairaman ti Mauretania, Numidia, Libya, ken ti Aprika iti klasiko a
kinaugma. Ti termino a maghrib ket Arabiko para iti ‘laud’, manipud ti berbo a
gharaba (‏غرب, ‘ti agluas, pumanaw’), Sensu stricto ti depinitibo a porma ti
al-maghrib a naisangayan a mangibaga ti pagilian ti Morocco, ken naus-usar ditoy
a mangibaga ti lugar a paglennekan ti init: iti laud. Daytoy ket nangilasin ti
akinlaud unay a terteritorio a natnag iti Islamiko a panagrukma iti maika-7 a
siglo.



https://ilo.wikipedia.org/wiki/Luek_ti_Bengal

Ti Luek ti Bengal, ti kadakkelan a luek iti lubong, ket mangporma ti
akin-amianan a daya a parte ti Taaw Indiano. Agarup daytoy a trianggulo iti
sukogna ken kaaduan daytoy a bineddengan babaen ti India ken Sri Lanka iti laud,
ti Banglades iti amianan, ken ti Burma (Myanmar) ken ti Is-isla Andaman ken
Nicobar iti daya.

Ti Luek ti Bengal ket sakupenna ti kalawa iti 2,172,000 km². Adda met dagiti adu
a bilang dagiti karayan – ti Ganges ken dagiti distributariona a kas ti Padma
ken ti Hugli, ti Brahmaputra ken dagiti ditributariona a kas ti Jamuna ken ti
Meghna, dagiti dadduma pay a karayan a kas ti Karayan Irrawaddy, Godavari,
Mahanadi, Krishna ken Kaveri ket agayus idiay Luek ti Bengal. Kadagiti nangruna
a puerto ket ti Chennai, Chittagong, Kolkata, Mongla, Paradip, Tuticorin,
Visakhapatnam ken Yangon.

 Mangiraman daytoy nga artikulo ti teksto manipud iti pablaak nga adda itan iti
dominio a publiko: Chisholm, Hugh, ed. (1911). "Bengal, Bay of". Encyclopædia
Britannica (Maika-11 nga ed.). Pagmalditan ti Unibersidad ti Cambridge. 



https://ilo.wikipedia.org/wiki/Liberia

Ti Liberia i/laɪˈbɪəriə/, opisial a ti Republika iti Liberia, ket maysa pagilian
idiay Laud nga Aprika. Nabeddengan daytoy babaen ti Sierra Leone iti laud, ti
Guinea iti amianan ken ti Côte d'Ivoire iti daya. Ti aplaya ti Liberia ket
kaaduan a buklen dagiti kabakiran ti mangle bayat dagiti bassit ti populasionna
iti uneg ket buklen dagiti kabakiran a mapan kadagiti banak iti namaga a
karuotan. Daytoy a pagilian ket agtagikua ti 40% iti nabati a Ngato a Guinea a
kabakiran. Ti Liberia ket adda iti napudot nga ekuatorial a klima, nga adda ti
katudtuduan iti bulan ti Mayo aginggana ti Oktubre a panawen ti tudo ken
narusanger nga angin ti harmattan kadagiti nabati a paset iti tawen. Ti Liberia
ket sakupenna ti kalawa a 111,369 km2 (43,000 sq mi) ken pagtaengan dagiti 3.7 a
riwriw a tattao. Ti Ingles ket isu ti opisial a pagsasao, bayat dagiti sumurok a
30 a patneng a pagsasao ket maisasao iti uneg ti pagilian.

A mairaman ti Etiopia,ti Liberia ket maysa kadagiti dua a moderno a pagilian iti
Sub-Sahara nga Aprika nga awan ti ramut iti Europeano a kolonisasion iti Aprika.
Mangrugi idi 1820, daytoy a rehion ket tinaengan babaen dagiti nawayaan nga
Amerikano a tagabu a tinulungan iti Gimong ti Amerikano a Kolonisasion, ti maysa
a pribado nga organisasion a namatmati a dagiti tagabu idi ket adda iti
kasayaatan a panawayawayas ken ekualidad idiay Aprika. Dagiti nawayaan a tagabu
manipud kadagiti barko ket naipatulodda pay idiay ken saanda a naipasubli idiay
nagappuanda a pagilian. Idi 1847, dagiti a nagkolonia ket nagbangon iti
Republika iti Liberia, a nagbangon ti maysa a gobierno a naibatay iti Estados
Unidos ken ninaganan ti kapitolio a siudad iti Monrovia para kenni James Monroe,
ti maikalima a presidente iti Estado Unidos ken maysa a kangrunaan a nagsuporta
ti kolonisasion. Dagitoy a nagkolonia, naamamoan a dagiti Ameriko-Liberiano, ket
nangidaulo dagiti politiko ken ekonomia a paset iti daytoy a pagilian.

Daytoy a pagilian ket nangirugi ti panagmoderno idi panawen ti 1940 iti
sumaganad a panagpuonan iti Estados Unidos idi agdama ti Maikadua a
Sangalubongan a Gubat ken ti ekonomia a panagwaywayas babaen ni Presidente
William Tubman. Ti Liberia ket nagipatakder a kameng iti Nagkaykaysa a
Pagpagilian ken ti Organisasion iti Aprikano a Panagkaykaysa. Ti maysa a milisia
a kudeta ket nagibatuag ti Amerko-Liberiano a nangipangulo idi 1980, nga isu
daytoy ti panagrugi ti politiko ken ekonomiko a panagalla-alla ken dagiti
simmaruno a dua a sibil a gubat a nagibati kadagiti agarup a 250,000 a natnatay
a tattao ken nagdadael ti ekonomia iti daytoy a pagilian. Ti kappia a tulag idi
2003 ket nagiturong daytoy ti demokratiko a panagbutos idi 2005. Tatta nga
aldaw, ti Liberia ket agungungar manipud kadagiti agtaltalinaed a nagbanagan iti
sibil a gubat ken dagiti minaig a panag-ablo ti ekonomia, nga adda ti agarup a
85% iti populasion ket agbibiag iti baba ti internasional a linia ti kapanglaw.



https://ilo.wikipedia.org/wiki/Latitud

Iti heograpia, ti latitud (φ) ket ti heograpiko a koordinato a manginagan ti
puesto ti amianan-abagatan iti punto ti rabaw ti Daga. Ti latitud ket maysa nga
agnggulo (naipalawag dita baba) a sumakop manipud iti 0° iti Ekuador aginggana
iti 90° (Amianan wenno Abagatan) kadagiti ungto. Dagiti natalinaay a linia ti
latitud, wenno dagiti paralelo, ket mapan iti daya-laud a kas dagiti sirkulo a
paralelo iti ekuador. Ti latitud ket inus-usar a kakuyog ti longitud tapno
mainaganan ti husto a lokasion dagiti langa iti rabaw ti Daga. Dagiti dua nga
agpang ti abstraksion ket inus-usar iti pananngipalawag kadagitoy a koordinato.
Iti umuna nga addang ti pisikal a rabaw ket naimodelo iti geoid, ti rabaw nga
aproksimado ti natimbeng a pantar ti baybay kadagiti taaw ken dagiti
pannakaitultuloyna babaen dagiti masa ti daga. Thi maikadua nga addang ti
aproksimado ti geoid babaen ti matematiko a nalaklaka a reperensia ti rabaw. Ti
kalakaan apagpilian para it ireperensia ket ti espera, ngem ti geoid ket
hushusto a naimodelo iti maysa nga elipsoide. Dagiti panangipalawag ti latitud
ken longitud kadagiti kasta a reperensia ti rabaw ket naisalaysay kadagiti
sumaganad paset. Dagit ilinia ti natalinaay a latitud ken longitud ket agkuyogda
a mangbukel ti [[Heograpikal a nagsasabtan|gratikula] iti reperensia ti rabaw.
Ti latitud ti punto iti pudno a rabaw ket isu ti maitunos a punto iti reperensia
ti rabaw, ti pakaitunosan ket ti paraigid ti normal iti reperensia ti rabaw a
lumabas babaen ti punto iti pisikal a rabaw. Ti latitud ken longitud no
agkuyogda nga adda met dagit iespesipikasion iti katayag ket buklen ti sistema
ti heograpiko a koordinato a kas naipalawag iti espesipikasion ti pagalagadan ti
ISO 19111.

Gapu ta adu met dagiti nadumaduma nga elipsoide a reperensia ti latitud iti
langa iti rabaw ket saan a naisangayan: daytoy ket inyunay-unay ti pagalagadan
ti ISO a nangibagbaga a "no awan ti napno nga espisipikasion iti sistema ti
reperensia ti koordinato, dagiti koordinato (isu ti latitud ken ti longitud) ket
saan dagitoy a nalawag no nasayaat ken awan kaibuksilanna no madi". Daytoy ket
nasayaat unay nga importante kadagiti umiso a panangipakat, kas iti GPS, ngem
iti kadawyan a panag-usar, a ti nasayaat a pannaka-umiso ket saan a nasken, ti
elipsoide ket kadawyan a saan a naibagbaga.

Kadagiti Ingles a testo ti anggulo ti latitud , a naipalawag dita baba, daytoy
ket kadawyan a n aibagbaga babaen ti bassit a letra iti Griego ti phi (φ wenno
ɸ). Daytoy ket narukrukod kadagiti grado, minminuto ken segsegundo wenno desimal
a gradgrado, amianan wenno abagatan ti ekuado.

Ti panagrukod iti latitud ket makasapul ti maysa a pannakaawat ti grabitasional
a lugar iti Daga, para iti panangisaad kadagiti teodolito wenno para it
ipanangikeddeng kadagiti pagtayyekan ti satelite ti GPS. Ti panagadal iti porma
ti Daga a kakuyog ti grabitasional a lugar ket ti siensia ti heodesia. Dagitoy a
topiko ket saan a naitugtunga iti daytoy nga artikulo. (Kitaen ti kas pagarigan
dagiti libro babaen ni Torge ken ni Hofmann-Wellenhof and Moritz.)



https://ilo.wikipedia.org/wiki/Latin_a_sinuratan

Ti sinuratan a Latin, wenno sinuratan a Romano, ket isu ti sistema ti panagsurat
a naibatay kadagiti letra iti alpabeto a klasiko a Latin ken dagiti naipaatiddog
a pormana. Daytoy ket inus-usar a kas ti alagaden a pamay-an iti panagsurat
kadagiti kaaduan a pagsasao ti Lumaud ken Tengnga nga Europa, ken dagiti pay
pagsasao manipud kadagiti sabali a paset iti lubong. Ti Latin a sinuratan ket
isu ti batayan para iti kaaduan a bilang dagiti abesedario iti aniaman a sistema
ti panagsurat ken isu daytoy ti kaaduan a kaaduan a naampon a sistema ti
panagsurat iti lubong. Daytoy pay ti batayan iti Internasional a Ponetiko nga
Alpabeto. Dagiti 26 a kaaduan a letra a nailaon iti batayan nga alpabeto ti
Latin ti ISO.

Ti sinuratan ket mabalin a tawagan iti sinuratan a Romano wenno sinuratan a
Latin, manipud iti taudanna iti Romano nga Imperio. Iti kontesto iti
transliterasion ti termino a "romanisasion" ket kankanayon a mabirbirukan. Ti
Unicode ket agus-usar ti termino a "Latin" ken ti pay Gunglo ti Sangalubongan
para iti Panagalagad (ISO). Dagiti numerasion ket makunkuna a dagiti numerasion
ti Romano.



https://ilo.wikipedia.org/wiki/Lagos

Ti Lagos (/ˈleɪɡɒs/ LAY-gos) ket maysa a puerto a siudad ken ti kaaduan ti
populasion a siudad idiay Nigeria. Ti opisial a populasion ti Lagos ket naudi a
nairehistro idi ti 7,937,932. Ti Lagos ket isu ti maikadua a kapardasan a
dumakdakkel a siudad idiay Aprika ken ti maikapito a kapardasan iti lubong. Ti
Lagos ket dati idi a tinataengan babaen dagiti Awori a subgrupo dagiti Tattao a
Yoruba. Babaen ti panangidaulo ti bukodda nga Olofin, dagiti Awori ket immalisda
idiay maysa nga isla a tinawtawagan tattan a ti Iddo ken idi manen ti dakdakkel
nga Isla ti Lagos. Idi maika-15 a siglo, dagiti Awori a pagtaengan ket rinaut
babaen ti Benin nga IMperio kalpasan ti pannakiringgorda, ken ti isla ket
nagbalin a kampo ti gubat ti Benin a tinawtawagan ti "Eko" babaen ni Oba
Orhogba, ti Oba ti Benin iti dayta a panawen.

Ti Lagos ket maysa a metropolitano a lugar a nagtaud kadagiti isla a naisina
babaen dagiti waig, a kas ti Isla ti Lagos, a kumapkapet ti abagatan a laud a
ngarab tifringing the Alog Lagos bayat a daytoy ket nasalakniban manipud ti Taaw
Atlantiko babaen dagiti atiddog a pudgso ti darat a kas ti Bar Beach, a gumay-at
daytoy ti sumurok a 100 km ti daya ken laud ti ngarab. Manipud idi ununana, ti
Lagos ket nagpadakkel idiay laud ti nangruna a daga ti alog ken ti konorbasion,
a mairaman ti Ikeja ken Agege, a tatan ket makaabot ti adadu ngem 40 km ti
amianan a laud ti Isla ti Lagos. ADda dagiti suburbo ket mairaman ti Ikorodu,
Epe ken Badagry, ken adda pay dagiti adu a lokal a konsilo ti napartuat, a
mangited ti dagup dagiti lokal a gobierno ti Lagos iti 57.

Ti Lagos ket maysa a a kampo ti pannakigubatan para kadagiti kameng ti Benin nga
Imperio, a tinawtawaganda ti Eko. Ti Yoruba ket agus-usar pay laeng ita ti
kastoy a nagan ti Eko a mangibaga ti Lagos. Ti Lagos, a kayatna asaoen ket ti
"dandanaw", ket maysa idi a nagan a naited para iti pagtaengan babaen dagiti
Portuges. Ti agdama nga aldaw nga estado ti Lagos ket adda ti nangato a
porsiento dagiti Awori, a napan iti daytoy a lugar manipud idiay Isheri idiay
igid ti karayan Ogun. Iti amin a pakasaritaan, daytoy ket pagtaengan ti maysa a
nakiginnubgubatanga etniko a grupo a nagtaeng ti daytoy a lugar. Idi nasap a
panakataengna, daytoy ket nakakitkita pay dagiti paset ti panawen a panagturay
babaen ti Pagarian ti Benin.

Ti Portuges nga eksplorador a ni Rui de Sequeira ket binisitana ti lugar idi
1472, a nangnagan ti lugar a nagpalikmut ti siudad ti Lago de Curamo; a daytoy
nga agdama a nagan ket Portuges para iti "danaw". Ti maysa pay a panagipalplawag
ket ti Lagos ket nainaganan idi para ti Lagos, Portugal - ti maritimo nga ili
nga, iti dayta apanawen, ti kangrunaan idi a sentro ti Portuges a
panagbanbaniaga kadagiti aplaya ti Aprika, ken ti naganna ket naala manipud ti
Latin a balikas ti Lacobriga.

Ti Lagos ket pormal idi nga inkapet ti Britaniko a Kolonia ti Lagos idi 1861.
Daytoy ket adda ti dua a nagbanagan ti pnakarebba ti aadipen a komersio ken ti
pannakabangon ti Britaniko a panagtengngel kadagiti silag ken dadduma pay a
negosio. Ti tidda ti moderno nga aldaw a Nigeria ket naagaw idi 1887, ken idi ti
Kolonia ken Protektorado ti Nigeria ket nabangon idi 1914, ti Lagos ket
nairangarang nga isu ti kapitoliona, a nagtultuloy a kastoy kalpasan ti
panakawaya ti pagilian manipud ti Britania idi 1960. Nairamraman amin nga immay
manipud ti amin a lugar ti Nigeria ken dagiti dadduma pay a pagilian ti Laud nga
Aprika ket dagiti nagsubsubli a dati a tagabo a naamammoan a kas dagiti Kreol, a
naggapu manipud idiay Freetown, Sierra Leone, Brasil ken ti Laud nga Indio a
npan idiay Lagos. Dagiti Kreol ket nagparparawad ti pannkapabaro ti Lagos ken
dagiti pannakaammoda ti Portuges nga arkitektura ket makitkita pay laeng
kadagiti arkitektura idiay Isla ti Lagos.

Ti Lagos ket nakasanay ti napardas a panagdakkel kadagiti tawtawtawen ti 1960
ken tawtawen ti 1970 a kas nagbanagan ti ekonomiko a panagrang-ay ti Nigeria
sakbay ti Sibil a Gubat ti Nigeria. Ti Lagos ket isu idi ti kapitolio ti Nigeria
manipud idi 1914 aginggana idi 1991. Ti siudad ket naikkat ti kasasaadna idi ti
Teritorio ti Pederal a Kapitolio ket nabangon para iti panggep a panangipatakder
ti siudad ti Abuja. Idi 14 Nobiembre 1991, ti Presidensia ken dagiti dadduma pay
a pamay-an ti pederal a gobierno ket immalisda idiay baro a kapitolio ti siudad
ti Abuja.



https://ilo.wikipedia.org/wiki/Keso

Ti keso ket makan a nagtaud manipud ti gatas a napataud kadagiti adu a sakup
dagiti nanam, dagiti linabag, ken dagiti porma babaen ti panagtitibnok ti
protina ti gatas a makunkuna iti kaseina. Daytoy ket buklen dagiti protina ken
taba manipud ti gatas, ken kadawyan a gatas daytoy dagiti baka, nuang, dagiti
kalding, wenno karnero. Iti las-ud ti panagpataud, ti gatas ket kadawyan a
maasipikado, ken ti panagnayon ti ensima ti rennet ket isu ti pagibanagan ti
panagtitibnok. Dagiti solidoket mailasin ken maitalmeg iti kanungpalan a porma.
Adda met dagiti keso nga addaan kadagiti buot iti rabaw wenno amin-amin. Kaaduan
kadagiti keso ket matunaw iti temperatura ti panagluto.

Adda met dagiti ginasut a mapataud a kita ti keso manipud kadagiti nadumaduma a
pagilian. Dagiti estiloda, linabag ken dagiti nanam depende iti tinaudan ti
gatas (mairaman ti kinnan ti ayup), nupay dagitoy ket pasteurisado, ti linaon a
taba ti mantekilia, ti bakteria ken buot, ti proseso, ken panagkataeb. Dagiti
yerba, dagiti rekado, wenno suob ti tarikayo ket mabalin a mausar a kas dagiti
ahente ti pananginanam. Ti duyaw aginggana ti nalabbasit a maris dagiti adu a
keso, a kas ti Red Leicester, ket mapataud babaen ti panagnayon ti atsuete.

Para kadagiti dadduma met a keso, thi gatas ket maitibnok babaen ti panagnayon
kadagiti asido a kas ti suka wenno tubbog ti limon. Kaduan kadagiti keso ket
naasipikado bassit babaen ti bakteria, a pagtungpalan ti panagbaliw kadagiti
asukar ti gatas iti laktiko nga asido, kalpasanna ti panagnayon ti rennet ket
mangkompleto ti panagtibnok. Mabalin met a magun-od ti begeteriano a panagsukat
ti rennet; kaaduan kadagitoy ket napataud babaen ti panagbinubod ti Mucor miehei
a fungus, ngem dagiti dadduma met ket naiyaon manipud kadagiti nadumaduma a
sebbangan ti Cynara.



https://ilo.wikipedia.org/wiki/Karayan_Duyaw

Ti Karayan Duyaw wenno Huang He, dati a naipaletra ti Hwang Ho, ket isu ti
maikadua a kaatiddogan a karayan idiay Tsina kalpasan ti Yangtze ken ti maikanem
a kaatiddogan iti lubong iti nakarkulo a kaatiddog ti 5,464 kilometro
(3,395 mi). Daytoy ket nagtaud idiay Banbantay Bayan Har idiay probinsia ti
Qinghai ti lumaud a Tsina, daytoy ket agayus kadagiti siam a probinsia ti Tsina
ken maibusan idiay Baybay Bohai. Ti labneng ti Karayan Duyaw ket adda ti
daya-laud a pannakagay-at ti 1900 km (1,180 mi) ken ti maysa nga
amianan-abagatan a pannakagay-at ti 1100 km (684 mi). Ti dagup a kalawa ti
labnengna ket 742,443 km² (290,520 mi²).

Ti Karayan Duyaw ket makunkuna a "ti duyan ti Insik a sibilisasion" a
naisangsangayan ti labneng, ti ginget ti Wei a mangpisi ti ballasiw ti atiddog
nga Ordos a silo – ket isu idi ti nakaipasngayan ti taga-ugma a sibilisasion ti
Insik ken ti narangrang-ay a rehion iti nasapa a pakasaritaan ti Insik. Nupay
kasta, dagiti kankanayon a didigra ti layus ken dagiti panagbalbaliw ti dalan a
pinataudan babaen ti agtultuloy a panagpangato ti Kaadalem ti karayan, a
sagpamisan a nangatngato ngem ti lessad ti kaarrubana a kataltalunan ket
nakagun-od kadagiti saan a magustuan a nagnagan ti "Ladingit ti Tsina" ken
"Saplit dagiti Annak a Lallaki ni Han."



https://ilo.wikipedia.org/wiki/Karayan_Amasona

Ti Karayan Amasona (US  /ˈæməzɒn/ wenno UK /ˈæməzən/; Espaniol ken Portuges:
Amazonas) iti Abagatan nga Amerika ket isu ti maikadua a kaatiddogan a karayan
iti lubong aken ti kadakkelan babaen ti panagayus ti danum iti natimbengan a
panagayus a dakdakel ngem ti urayno itipon dagiti pito a sumaruno a kadakkelan a
karayan (saan a mairaman ti Madeira ken Rio Negro, a dagitoy ket tributario ti
Amasona). Ti Amasona, nga adda ti kadakkelan a pagayusan a labneng iti lubong,
ti agarup a 7,050,000 kuadrado kilometro (2,720,000 sq mi), a daytoy ket
mangidagup para iti agarup a maysa a panglima ti dagup a panagayus ti karayan
iti lubong.

Kadagiti kangatuan a pakagay-atanna, ti ngato ti nagsasabtan ti Karayan Negro,
ti Amasona ket tinawtawagan a Solimões idiay Brasil; nupay kasta, isiay Peru,
Colombia ken Ecuador, ken dagiti pay dadduma nga agsasao ti Espaniol a lubong,
daytoy a karayan ket sapasap a tinawtawagan ti Amasona idiay agpababa a
pagayusanna manipud ti nagsasabtan ti karayan Marañón ken Ucayali idiay Peru. Ti
karayan Ucayali-Apurímac a sistema ket naipanunotan a kas ti kangrunaan a taudan
ti Amasona.

Ti kalawa ti Amasona ket naidumadumaan ti nagbaetan ti a 1.6 ken 10 kilometro
(1.0 ken 6.2 mi) iti ababaw nga agpang, ngem daytoy ket dumakdakkel iti las-ud
ti nabasa a tiempo iti 48 kilometro (30 mi) wenno ad-adu pay. Ti karayan ket
sumrek ti Taaw Atlantiko iti nalawa a estuario ti agarup a 240 kilometro
(150 mi) a kalawa. Ti sabangan ti kangrunaan a sanga ket 80 kilometro (50 mi).
Gapu kadagiti nawatiwat a rukrukodna, daytoy ket sagpaminsan a makunkuna a Ti
Karayan Baybay. Ti immuna a rangtay ti karayan Amasona a sistema (idiay rabaw ti
Rio Negro) ket nalukatan idi 10 Oktubre 2010. Daytoy ket adda idiay ruar ti
Manaus.

Ti Labneng Amasona, ti kadakkelan iti lubong, ket sakupenna ti agarup a 30% iti
Abagatan nga Amerika, ti maysa a kalawa iti agarup a 7,050,000 kuadrado
kilometro (2,720,000 sq mi). Daytoy ket maatianan manipud ti laud a mapan iti
daya, manipud idiay Iquitos idiay Peru aginggana kadagiti dalan ti ballasiw ti
Brasil aginggana idiay Atlantiko. Daytoy ket agala kadagiti danumna manipud ti 5
a gradgrado nga amianan ti latitud aginggana ti 20 a gradgrado nga abagatan ti
latitud. Dagiti kaadaywan a taudanna ket mabirukn idiay inter-Andino a banak,
nga asideg laeng manipud ti Taaw Pasipiko.

Ti Karayan Amasona ken dagiti tributariona ket nailaslasin babaen dagiti
nawatiwat a kabakiran a lugar nga agbalin a malayusan iti tinawen a panagtutudo.
Iti tinawen ti karayan ket umadalem ti ad-adu ngem 9 metro (30 ft), a
manglaylayus kadagiti nakapalikmut a kabakiran, a tinawtawagan ti várzea
("nalayus a kabakbakiran"). Dagiti nalayusan a kabakiran ti Amasona ket dagiti
kaaduan a kas pagarigan iti daytoy a pagtaengan a kita iti lubong. Iti
katimbengan ti panawen ti kalgaw, 110,000 kuadrado kilometro (42,000 sq mi) ti
daga ket nasakupan ti danum, bayat nga iti nabasa a panawen, ti nalayusan a
lugar ti Labeng Amasona ket ngumatngato ti 350,000 kuadrado kilometro
(140,000 sq mi).

Ti kaadu ti danum nga ibbatan ti Amasona idiay Taaw Atlantiko ket adu unay:
aginggana iti 300,000 kubiko metmetro kada segundo (11,000,000 cu ft/s) iti
panawen ti katuduan, nga adda ti katimbengan ti 209,000 kubiko metmetro kada
segundo (7,400,000 cu ft/s) manipud idi 1973 agingana idi 1990. Ti Amasona ket
karebbengan para iti agarup a 20% ti nasadiwa a danum iti Daga a sumsumrek iti
taaw . Ti karayan ket agidurduron iti adu a pluma ti nasadiwa a danum iti taaw.
Ti pluma ket 400 kilometro (250 mi) ti kaatiddogna ken baetan ti 100 ken 200
kilometro (62 ken 124 mi) a kalawa. Ti nasadiwa a danum, a nalaglag-an, ket
agayus ti rabaw ti danum ti baybay, a mangnawnaw ti kaapgad ken mangbalbaliw ti
maris ti rabaw ti taaw iti kalaw ti lugar iti 1,000,000 kuadrado milia
(2,600,000 km2). Para kadagiti napalabas a siglo dagiti barko ket
nagirepreportada a ti nasadiwa a danum idiay asideg ti sabangan ti Amasona nga
adayo a makitkita manipud ti daga ket nangipagpagarupda a daytoy ket ti taaw.

Ti Atlantiko ket adda ti makaanay nga allon ken enerhia ti atab a mangawit ti
kaaduan kadagiti sedimento ti Amasona a mapan idiay baybay, isu nga ti Amasona
ket saan nga agpayso a mangporma iti maysa a delta. Dagiti nalatak a delta iti
lubong ket nasalsalakniban amin a bagbagi ti danum, bayat a ti Amasona ket dagus
a maatianan kadagiti nagulo nga Atlantiko.

Adda ti masna a panagtitipon a baetan ti Amasona ken dagiti labneng ti Orinoco,
ti nakunkuna a kanal Casiquiare. Ti Casiquiare ket maysa a karayan a
distributario ti akin ngato nga Orinoco, nga agayayus nga agpa-abagatan idiay
Rio Negro, a daytoy met ket agayus idiay Amasona. Ti Casiquiare ket isu ti
kadakelan a karayan iti planeta a makisilpo kadagiti dua a kangrunaan a sistema
ti karayan, ti nakunkuna a panagsangsanga.

Ti Karayan Amasona ket addaan kadagiti serie ti sistema ti karayan idiay
Colombia, Ecuador ken Peru, ken adda kadagitoy ket agayus idiay Marañón ken
Ucayali, ken dagiti dadduma ket dagus nga idiay maitutop nga Amasona. Dagiti
daduma pay ket mairaman dagiti sumaganad a karayan: Putumayo, Caquetá, Vaupés,
Guainía, Morona, Pastaza, Nucuray, Urituyacu, Chambira, Tigre, Nanay, Napo, ken
Huallaga.

Ti kaadaywan a taudan ti Amasona ket naammuan idi 1996, 2001, 2007, and 2008, a
kas waig ti glasier iti naniebe a pantok iti 5,597 m (18,363 ft) a tinawtawagan
iti Nevado Mismi idiay Andes ti Peru, ken agarup a 160 km (99 mi) itilaud ti
Danaw Titicaca ken 700 km (430 mi) iti abagatan a daya ti Lima. Dagiti danum
manipud ti pagsasabtan ti Nevado Mismi ket agayus idiay Quebradas Carhuasanta
ken Apacheta, ken agayus met idiay Río Apurímac a daytoy ket tributario ti
Ucayali ken kalpasanna ket tumipon iti Marañón tapno mangporma iti matutop nga
Amasona. Bayat a ti pagsasabtan ti Ucayali–Marañón ket ti puntos a kaaduan
dagiti heograpo ket ti lugar a pangikabilanda ti maitutop nga Amasona, idiay
Brasil ti karayan ket ammo iti daytoy a puntos a kas ti Solimões das Águas. Iti
ad-adayo pay a paset ti baba ti karayan manipud ti pagsasabtan ket ti pagsabatan
dagiti nangisit ti marisna a danum ti Rio Negro iti namarisan iti darat a Rio
Solimões, ken para iti sumurok a 6 km (4 mi), dagitoy a danum ket agabayda nga
agayus a saan nga aglaok.

Kalpasan ti pagsasabtan idiay Apurímac ken Ucayali, ti karayan ket panawann ti
luagar ti Andes ken palikmutan daytoy babaen ti tanap ti layus. Manipud ti
daytoy a puntos aginggana idiayMarañón, iti agarup a 1,600 km (990 mi), dagiti
kabakiran a bangkag ket asideg iti danum ken napauten a malayus sakbay a ti
karayan ket makaabot itikangatuan a gatad iti layusna. Dagaiti ababa a bangkag
ti karayan ket lapdan laeng dagiti bassit a turod, ken ti karayan ket sumrek iti
dakkel a katuduan a bakir ti Amasona.

Dagiti sistema ti karayan ken dagiti tanap ti layus idiay Brasil, Peru, Ecuador,
Colombia ken Venezuela, a dagiti danumda ket agayus idiay Solimões ken dagiti
tributarioda, ket tinawtawagan iti "Akinngato nga Amasona". Ti maitutop a
Karayan nga Amasona ket kaaduan nga agayus babaen ti Brasil ken Peru. Daytoy ket
paset ti pagbeddengan a nagbatean ti Colombia ken Perú, ken addaan kadagiti
tribuario nga umabot idiay Venezuela, Colombia, Ecuador, ken Bolivia.

Ti kaadalem ti Amason aiti nagbaetan ti Manacapuru ken Óbidos ket nakarkulo a
kas ti nagbaetan ti 20 iti 26 metro (66 iti 85 ft). Idiay Manacapuru ti kaadalem
ti danum ti Amasona ket agarup laeng iti 24 metro (79 ft) iti ngato ti natimbeng
a pantar ti baybay. Ad-adu ngem kagudua ti danum iti Amason a iti baba ti
karayan ti Manacapuru ket adda iti babab ti pantar ti baybay. Iti kabaan a
pasetna ti kaadalem ti Amasona ket agtimbeng iti 20 iti 50 metro (66 iti
164 ft), kadagiti dadduma a lugar ket ad-adu a kas iti 100 metro (330 ft).

Ti nangruna a karayan ket malayag dagiti dakkel a barko ti taaw a mapmapan idiay
Manaus, iti 1,500 kilometro (930 mi) itingato ti karayan manipud ti sabangan.
Dagiti babbabassit a barko ti taaw iti 3,000 a tontonelada wenno 9,000 a
tontonelada ken 5.5 metro (18 ft) a kalado et makaabot iti kaadayo a kas idiay
Iquitos, Peru, ken 3,600 kilometro (2,200 mi) manipud ti baybay. Dagiti
babbabassit a bangka ti karayan ket makaabot iti 780 kilometro (480 mi) iti
nangatngato ken ad-adayo a kas idiay Puntos Achual. Iti labes iti dayta, dagiti
bassit a bangka ket kankanayonda a sumalog idiay Pongo de Manseriche, iti ngato
bassit ti Puntos Achual.

Ti tinawen a panaglayus ket patauden dagiti atab dagiti allon a tinawtawagan ti
"pororoca". Dagiti allon ket mapasamak iti naladaw a paset ti panaglalam-ek
itiatab, no ti Taaw Atlantiko ket abutenna ti karayan. Dagiti pagresultaan nga
allon ket mabalin nga agtayag kadagiti 4 a metro ken mabalin a lumasat kadagiti
13 kilometro iti kaunegan a daga.

Kadagiti dadduma a puntos ti karayan ket mabingay kadagiti sanga a pumanaw iti
nangruna a dalan ti danum, wenno nadumaduma a pagayusan ti danum, ken kadawyan
nga atiddog unay, nga addaan iti akin-uneg a daga ken dagiti lateral a kanal,
nga amin ket naikapet babaen ti narikut a sistema dagiti natural a kanal, a
mangiwa ti ababa, nadalumpinas a dagdaga ti igapó, a dagitoy ket saan a ad-adu
ngem 5 metro (16 ft) iti ngato ti ababa a karayan, kadagiti adu nga isla.

Agarup laeng a sangapulo a porsiento ti danum ti Amasona ket sumrek a sumalog
idiay Óbidos, bassit laeng ti agtaud manipud ti akin-amianan a bakras ti ginget.
Ti pagayusan a lugar ti labneng Amasona iti ngato ti siudad ti Óbidos ket agarup
a 5,000,000 kuadrado kilometro (1,900,000 sq mi), ken iti baba ti agarup a
1,000,000 kuadrado kilometro (390,000 sq mi) (agarup a 20%), ken eksklusibo iti
1,400,000 kuadrado kilometro (540,000 sq mi) iti labneng ti Tocantins. Ti
Karayan Tocantins ket sumrek iti akin-abagatan a paset ti delta ti Amasona.

Kadagiti ab-ababa a gay-at ti karayan, ti amianan nga igid ket buklen dagiti
serie ti napadsok, nadalumpinas a turturod para iti agarup a 240 kilometro
(150 mi) manipud ti kasumbangir a sabangan ti Xingu ken ad-adayo a kas idiay
Monte Alegre. Dagiti a turod ket naguduagudua a kas ti [[Teresa
(agrikultura)|teresa] a mabirukan iti nagbaetanda ken ti karayan.

Iti abagatan nga igid, iti ngato ti Xingu, ti linia dagiti ababa a deraas a
nagbeddengan dagiti tanap tilayus ket gangani a gumay-at idiay Santarém kadagiti
serie ti naulumaymay a bakkog sakbay nga agsikkoda iti abagatan a laud, ken
dumenna iti akin-baba a Tapajós, ken tumipon dagiti deraas a mangporma ti
pagbaetan ti teresa ti ginget ti karayan ti Tapajós.

Ti panangipalawag no ania ti eksakto a pakabirukan ti sabangan ti Amasona, ken
kasano ti kalawana, ketbanag a pagsusuppiatan, gapu ti pekuliar a heograpia ti
luagar. Ti Pará ken ti Amasona ket naisilpo babaen dagiti serie ti pagayusan ti
danum ti karayan a tinawtawagan ti furos idiay asideg ti ili ti Breves; iti
baetanda ket mabirukan ti Marajó, ti kadakkelan a naipagtitipon a karayan/baybay
nga isla iti lubong.

No mairaman ti daga ti sanguanan ti karayan Pará ken ti isla ti taaw ti Marajó,
ti estuario ti Amasona ket agarup a 325 kilometro (202 mi) iti kalawa. Iti
daytoy a kaso, ti kaakaba ti sabangan ket kadawayn a marukod manipud idiay Cabo
Norte, ti rawis a mabirukan iti dagus a daya ti Pracuúba idiay estado ti Brasil
iti Amapá, aginggana idiay Ponta da Tijoca idiay asideg ti ili ti Curuçá, idiay
estado ti Pará.

Ti ad-adu a konserbatibo a panagrukod a mailaksid ti estuario ti Pará, manipud
ti sabangan ti Karayan Araguari aginggana idiay Ponta do Navio idiay
akin-amianan nga aplaya ti Marajó, ngem mangited pay laeng ti kaakaba ti
sabangan ti Amasona iti sumurok a 180 kilometro (110 mi). No maikeddeng laeng ti
nagruna a pagayusan ti danum ti karayan, iti nagbaetan dagiti isla ti Curuá
(estado ti Amapá) ken Jurupari (estado ti Pará), ti kaakaba ket bumassit iti
agarup a 15 kilometro (9.3 mi).

Ad-adu ngem maysa a pagkatlo kadagiti amin nga ammo a sebbangan iti lubong ket
agnanaed idiay katuduan a bakir ti Amasona, ti higante a tropikal a kabakiran
ken labneng ti karayan nga addaan iti maysa a kalawan a gumay-at iti ad-adu ngem
5,400,000 kuadrado kilometro (2,100,000 sq mi). Daytoy ti kabaknangan a tropikal
a kabakiran iti lubong kadagiti termino iti biodibersidad. Adda dagiti sumurok a
3,000 sebbanagn ti ikan nga agdama a mabigbigan iti labneng ti Amasona, ken adu
pay dagiti agdama a madukduktalan iti tinawen. Iti pay maipatinayon kadagiti
rinibu a sebbanagn ti ikan, ti karayan ket mangsuporta pay kadagiti kappi,
algas, ken dagiti pag-ong.

Sangapulo ken sangapulo ket maysa a riwriw a tawtawen iti napalabas, dagiti
danum ken nakutikotanda dagiti gubang manipud ti laud ken ti Amasona ket
nangrugin nga agayus nga agpadaya, ken nakaiturongan daytoy iti irurumsua ti
katuduan a bakir ti Amasona. Idi las-ud dagidi Panawen ti Yelo, dagiti pantar ti
baybay ket immababawda ken ti nalatak a danaw ti Amasona ket pimmardas a
naatianan ken nagbalin a karayan, ken kanungpalan a nagbalin a ti kadakkelan iti
lubong, ken nagayus ti kaaduan a gay-at iti kautuduan a bakir iti planeta.

Ti Amasona ket addaan kadagiti sumurok a 1,100 tributario, 17 kadagitoy ket
sumurok a 1,500 kilometro (930 mi) iti kaatiddog. Dagiti nangruna ket dagiti
sumaganad:



https://ilo.wikipedia.org/wiki/Jorge_Luis_Borges

Ni Jorge Francisco Isidoro Luis Borges (24 Agosto 1899 – 14 Hunio 1986), ammo a
kas ni Jorge Luis Borges (Espaniol: [ˈxorxe ˈlwis ˈborxes]  audio
(tulong·paammo)), ket maysa idi nga Arhentino a mannurat ti ababa a sarita,
manalaysay, mannaniw ken agipatpatarus a naipasngay idiay Buenos Aires. Dagiti
obrana ket arakupenna ti "karakter ti saan a kinapudno kadagiti amin a
literatura". Daggiti naindayegan a liblibrona, Ficciones (1944) ken Ti Aleph
(1949), ket ururnong dagiti ababa a sarita a naisilsilpo babaen dagiti sapasap a
tema a kas dagiti tagtagainep, labirinto, dagiti biblioteka, sarsarming,
ay-ayup, piksional a manmannurat, pilosopia, relihion ken Dios. Dagiti obrana
ket nakaiparawad iti pilosopiko a literatura ken ti pay pantasia ken dagiti kita
ti salamangka a realismo. Ti kita ti ket nagtigtay a sumupiat ti realismo
salamangka/naturalismo ti maikasangapulo ket siam a siglo. Iti kinapudno, ti
kritiko a ni Angel Flores, ket isu ti immuna a nagusar ti termino, ket nangiyuna
ti panangirugi ti daytoy a tignay iti Historia universal de la infamia (Ti
Sangalubongan a Pakasaritaan ti Inpamia) (1935) ni Borges . Adu dagiti eskolar a
nagisingasing a ti nagkarkaro a panagbulsek ni Borges ket timmulong kaniana nga
agpartuta kadagiti nipabpabaro a simbolo ti literario babaen ti panagpanpanunot.
Dagiti naladaw a panakisinnao ti daniwna nga adda dagiti kultural a pigura a kas
ni Spinoza, Camões, ken Virgil.

Idi 1914 ti pamiliana ket immalisda idiay Suisa nga idiay ket simmrek a nagadal,
a nakagun-od ti baccalauréat manipud iti Collège de Genève idi 1918. Ti pamilian
ket kanayonda a nagbanbaniaga idiay Europa, a mairamin kadagiti ipapan idiay
Espania. Idi isubsublina idiay Arhentina idi 1921, ni Borges ket nangrugrugi a
nagipabalaak kadagiti daniwna ken dagiti salaysay iti surrealista a literario a
warwarnakan. Isu ket nagtrabaho pay a kas bibliotekero ken lektor ti publiko.
Idi 1955 isu ket naidutok a kas ti direktor ti Nailian a Publiko a Biblioteka
(Biblioteca Nacional) ken propesor ti Literatura idiay Unibersdad ti Buenos
Aires. Idi 1961 isu ket naamammoan ti sangalubongan apanakaikaskaso idi nakaawat
ti immuna ken maymaysa laeng a Prix Internasional, a nakibinningay ti daytoy a
gunguna kenni Samuel Beckett. Idi 1971 isu ket nangabak ti Premio Herusalem.
Dagiti obrana ket naipatarus ken nawatiwat a naipabpablaak idiay Estados Unidos
ken idiay Europa. Ni Borges ket nalaing kadagiti nadumaduma a pagsasao. Ni
Borges ket nangiruknor ti naudi nga obrana, Los Conjurados (Dagiti Konspirador),
iti siudad ti Hinebra, Suisa, ken isu idiay, idi 1986, ti nagpilianna a
pakatayan.

Ti sangalubongan a pammadayawna ket naipagtitipon idi tawtawen ti 1960, a
tinulongan babaen ti "Latino Amerikano a Rang-ay" ken ti panagballigi ti Cien
Años de Soledad (Sangagasut a Tawtawen a Pangmaymaysa) ni Gabriel García
Márquez. Ti mannurat ken mannalaysay a ni J. M. Coetzee ket nangibaga kaniana
ti: "Isu, ngem adadu ngem sinoman, ket nagipabaro ti pagsasao ti piksion ken isu
ti nanglukat ti dalan ti maysa a naisangsangaya a sangkaputotan dagiti Espaniol
Amerikano a nobelista."

Ni Jorge Luis Borges ket naipasngay iti maysa nga na-edukado a tengnga a klasea
pamilia idi Agosto 1899. Nasayaat ti biagda ngem saanda met a nabaknang tapno
makataengda idiay puseg ti ili ti Buenos Aires. Isuda ket nagtaengda idiay
Palermo, ti napangpanglaw idi a suburbo ti siudad. Ti ina ni Borges, a ni Leonor
Acevedo Suárez, ket nagtaud ti maysa a tradisional a taga-Uruguay a pamilia iti
"puro" a criollo (Espaniol) a kaputotan. Ti pamilia ti inana ket nairamanda idi
kadagidi Europeano a panagtaeng iti Abagatan nga Amerika, ken kankanayon ti
inana a nangisarsarita kadagiti kinatured a tigtignayda. Ti 1929 a libro ni
Borges a Cuaderno San Martín ket nairaman ti daniw nga "Isidoro Acevedo," a
nangilaglagip iti apongna a lalaki, a ni Isidoro de Acevedo Laprida, ti maysa a
soldado ti Buyot ti Buenos Aires. Ti kaputotan ti Arhentino nga anogado a ni
Francisco Narciso de Laprida, Acevedo ket nakilablaban idi kadagiti gubat iti
Cepeda idi 1859, ti Pavón idi 1861, ken ti Los Corrales idi 1880. Ni Isidoro de
Acevedo Laprida ket pimmusay ti pulmunia idiay nakaipasngayan a balay ti apokona
alalalki a ni Jorge Luis Borges. Ni Borges ket dimmakkel a nakangkangeg ti
naiwagwag a maipanggep ti gloria ti pamilia. Ti ama ni Borges, a ni Jorge
Guillermo Borges Haslam, ket paset ti kaputotan ti Espaniol, paset a kaputotan
ti Portuges, ken guddua nga Ingles, ket anak pay a lalaki ti maysa a koronel. Ni
Borges Haslam, nga ti inana ket maysa nga Ingles, ket dimmakkel nga nagsasao iti
Ingles idiay balayda ken kankanayon nga innal-alana ti pamialiana a
nagbanbaniaga idiay Europa. Ti Inglatera ken Ingles kaaduan a nagusgustuan iti
balay ti pamila.

Idi agtawen ti siam, ni Jorge Luis Borges ket inpatarusna ti Ti Naragsak a
Prinsipe ni Wilde iti Espaniol. Daytoy ket naipablaak iti maysa a lokal a
warnakan, ngen dagidi gayyemna ket inpagarupanda a ti agpayso a nagsurat idi ket
ti amana. Ni Borges Haslam ket maysa idi nga abogado ken manursuro ti sikolohia
a nagsangsanglad kadagiti literario nga aspirasion. Ti kinun-kuna ni Borges iti
amana "nangpadas nga agbalin a maysa a mannurat ken napaay iti daytoy a
panagpadas." Nangisurat ti, "kaaduan kadagiti tattaok ket soldadoda ken Ammok a
saanakto a kasta, Nababainanak, iti kasapsapaan, a nagayayat iti libro a tao ken
saan a tao iti aksion."

Ni Borges ket nsursruan idi idiay balayda aginggana idi agtawen ti sangapulo ket
maysa, makasasao ti dua, nagbasbasa iti Shakespeare iti Ingles idi agtawen iti
sangapulo ket dua. Ti pamilian ket nagtataeng iti maysa a dakkel a balay nga
adda iti maysa nga Ingles a biblioteka nga adda kadagiti sumurok a sanagaribu a
tomo ti liblibro; Ni Borges ker nangibagbaga idi a "no masalsaludsod kaniak ti
kangrunaan a pasamak iti biagko, Maibagbagak a ti biblioteka ti amak." Ni
tattangna ket nagsardeng a nagsansanay iti linteg gaputa saan unayen a makakita
a dumtenganto a sakit ti anakna a lalaki. Idi 1914, ti pamilia ket immalisda
idiay Hinebra, Suisa, ken nagyanda idiay kadagiti simmaruno a dekada idiay
Europa. Ni Borges Haslam ket inagagasan idi babaen ti maysa nga espesialista iti
mata idi Hinebra, bayat a ti anakna a lalaki ken ti anakna a babai a ni Norah
ket nagbasbasada, nga idiay a nakaadal ti Pranses ni Borges junior. Isu ket
nagbasbasa ti Carlyle iti Ingles, ken nangrugrugi a nagbasbasa iti pilosopia iti
Aleman. Idi 1917, idi isu ket agtawen iti 18, naamammuanna ni Maurice Abramowicz
ken narugi ti maysa a literario a pannakaigayyem a agpautto idi amin a
kabibiagna. Isu ket nakagun-od iti baccalauréat manipud idiy Collège de Genève
idi 1918.[Nota 1] Ti Borges a pamilia ket nangikeddeng, a gapu kadagiti
politikal a riribok idiay Arhentina, nagtultuloyda a nangnaed idi Suisia idi
las-ud ti gubat, a naggigianda idiay aginggana idi 1921. Kalpasan ti
Sangalubongan a Guat I, ti pamilia ket ket naggigianda kadagiti nadumaduma a
siudad iti tallo a tawen: ti Lugano, Barcelona, Majorca, Seville, ken Madrid.

Iti dayta apanawen, ni Borges ket nakaduktal kadagiti sinursurat ni Arthur
Schopenhauer ken ti The Golem (1915) ni Gustav Meyrink a nagbalinan kadagiti
nakaimpluensiaan kadagiti obrana. Idiay Espana, ni Borges ket nagbalin a kameng
ti literario a tignay ti avant-garde, kontra-Modernista a Ultraista, nga
inpatakder babaen ni Apollinaire ken ni Marinetti, nga aside kadagiti Imagista.
Ti immuna adaniwna, "Himno iti Baybay," a naisurat iti estilo ni Walt Whitman,
ket naipablaak idi iti magasin a Grecia. Bayat nga adad idi idiay Espana, isu
ket nakasarungkar kadagiti naidayegan nga Espaniol a mannurat, a mairaman ni
Rafael Cansinos Assens ken ni Ramón Gómez de la Serna.

Idi 1921, ni Borges ket nagsubli ken ti pamiliana idiay Buenos Aires. Bassit
laeng ti pormal nga edukasionna, awan dagiti kualipikasionna ket bassit laeng
dagiti gayyemna. Nangisursurat iti maysa agayyemna a ti Buenos Aires ket
"tinurayanen babaen dagiti arriviste, babaen dagiti husto nga agtutbo nga awanan
kadagiti maipapan ti isip nga alikamen, ken dagiti balasang a
nadekorasionan".Intugotna ti doktrina iti Ultraismo ken nangirugi ti
pagsapulanna, a nagipabpablaak kadagiti sureal a daniw ken dagiti salaysay
kadagiti literario a warnakan. Idi 1930, ni Nestor Ibarra ket tinawtawaganna ni
Borges ti "Nalatak nga Apostol ti Criollismo," a nagramrambak ti rehionalismo ti
Latin nga Amerika. Ni Borges ket nangipablaak kadagiti immuna anaipablaak a
daniwna, ti Fervor de Buenos Aires, idi 1923 ken nagiparawad ti avant-garde a
panagrepaso iti Martín Fierro. Ni Borges ket kimmaddua a nangipatakder kadagiti
warnakan ti Prisma, ti warnakan a naiwarwaras babaen ti panagikabil kadagiti
kopia kadagiti diding ti Buenos Aires, ken Proa. Iti kinaudi a biagna, ni Borges
ket nagbabbabawi kadagitoy a nasapa a pablaak, ken nagpanpadas a gimmatang
kadagiti amina a naamammuan a kopia tapno dagitoy ket makednganda a madadael.

Babaen ti tengnga ti tawtawen ti 1930, isu ket nangrugrugi a nagsuksukimat
kadagiti eksistensial a saludsod ken piksion. Nagob-obra iti maysa nga estilo a
tinawtawagan ni Ana María Barrenechea iti "Irrealidad." Adu pay dagiti dadduma a
mannurat ti Latin Amerika, a kas niJuan Rulfo, Juan José Arreola, ken ni Alejo
Carpentier, ket nagsuksukimatda paya kadagitoy a tema, a naimpluensiaan babaen
ti penomolohia ni Husserl ken ni Heidegger ken ti eksistentialismo ni Jean-Paul
Sartre. Iti daytoy nga urat, ti biograpona a ni Williamson ket nangiyunayunay
iti pannakadangran iti panangibatay iti maysa a nairaem iti autobiograpiko para
iti linaon wenno tono kadagiti naisangsangayan nga obrana: liblibro, pilosopia
ken panagpanpanunot ket kaaduan a nagtaudan kadagiti pudno nga inspirasion
kaniana a kasla dagiti nasanay a panagbiagna. Manipud iti immuna a pablaak, ni
Borges ket kankanayon idi a nagparparawad iti Sur (Abagatan), a nabangon idi
1931 babaen ni Victoria Ocampo. Daytoy idi ti kangrunaan a literario a warnakan
ti Arhentina ken timmulong kenni Borges a makabiruk ti pammadayawna. Ni Ocampo
ket nangipayammo kenni Borges kenni Adolfo Bioy Casares, ti sabali pay a nadayeg
a pigura iti Arhentino a literatura, nga isu ket agbalinto a kankanayon a
kummaduan ken gayyemna. Isuda a dua nagsursuratda kadagiti adu nga obra, nga
adda babaen dagiti nom de plume H. Bustos Domecq, a mairaman dagiti serie ti
detektibo a parodia ken dagiti pantasia a sarsarita. Idi las-ud dagitoy a tawen,
ti maysa a gayyem ti pamilia a ni Macedonio Fernández ket nagbalin a nagruna nga
impluensia kenni Borges. Dagitoy dua ketnagituronda kadagiti pakisinnaritaan
kadagidi café, away a papanan, wenno idiay bassit nga apartamento ni Fernández
idiay distrito ti Balvanera district. Isu ket nagparparang iti naganna iti
"Dialogo a maipanggep ti Dialogo ni Borges," a ditoy a nakisinnarita dagitoy dua
ti immortalidad ti kararua.

Idi 1933, ni Borges ket nakagun-od ti editorial a pannkaidutok iti literario a
suplemento ti warnakan ti Crítica, nga idiay ket immuna a nangipablaak kadagiti
pirgis a kalpasanna ket naurnong a aks ti Historia universal de la infamia (Ti
Sangalubongan a Pakasaritaan ti Inpamia, 1936). Ti libro ket nangiraman ti dua
akita ti panagsurat. Ti immuna ket iti baetan dagiti salaysay a saan a piksion
ken dagiti ababa a sarita, a nagus-usar kadagiti maipapaan ti piksion a pamay-ay
a mangibaga kadagiti pudno a sarita. Ti maikadua ket buklen dagiti literario a
palso, nga immununa nga inpasa ni Borges a kas dagiti pannkaipatarus dagiti
annamong manipud iti nadayeg ngem saan unay a nabasbasa nga ob-obra. Kadagiti
simmarsaruno a tawen, isu ket nagserbi a kas maysa a literario nga agbalbalakad
para iti kamara pagipablaakan iti Emecé Editores ken linawas a nagsursurat
kadagiti pablaak para iti El Hogar, a nairuar manipud idi 1936 aginggana idi
1939. Idi 1938, ni Borges ket nakabiruk ti trabaho a kas ti umuna a katakunaynay
iti Munisipio a Bilioteka ti Buenos Aires idiay Miguel Cané, ti maysa a
nagtrabtrabaho a klase a lugar. Bassit laeng dagiti libro idiay, a naibaga
kaniana a ti papangkatologo ti ad-adu ngem sangasut a libro iti tunggal maysa
nga aldaw, ket awanen ti maibati a maaramid para kadagiti dadduma nga empleado
ken makitanto a kasla dakes daytoy. Ti trabaho ket inaramidna laeng iti maysa
nga oras iti tunggal maysa nga aldaw ken dagiti nabati nga orasna ket naggigian
idiay sirok iti biblioteka, a nagsursurat kadagiti artikulo, dagiti ababa a
sarita ken dagiti pananagipatarus.

Ti ama ni Borges ket pimmusay idi 1938. Daytoy idi ket partikular a tradehia
para iti mannurat gapu ta asideg idi dagitoy dua. Idi bisperas ti Paskua iti
dayta a tawen, ni Borges ket nagsagaba iti nakaro a dunor iti ulo; idi las-ud
iti panangagas, gangani pimmusay isuna iti sepsis. Bayat idi umim-imbag manipud
iti aksidente, ni Borges ket nangrugrugi a nangpadpadas iti baro nga estilo iti
panagsurat nga isunto iti pagbalinan a nadayeg. Ti immuna a sarita nga insurat
kalpasan ti aksidentena, "Pierre Menard, Mannurat Ti Quixote" ket naiparuar di
Mayo 1939. Maysa daytoy kadagiti kadayegan nga obrana, ti "Menard" ket mangkita
ti kasasaad ti panagsurat, ken ti pay pannakaikabagian a baetan ti maysa a
mannurat ken ti bikodna a historikal a kontesto. Ti immuna nga urnosna kadagiti
ababa a sarita, ti El jardín de senderos que se bifurcan (Ti Hardin dagiti
Tenedor ti Dalan), ket nagparang idi 1941, ken kaaduan a naisurat kadagiti obra
a dati a naipablaak idiay Sur. Ti titulo ti sarita ket maipanggep ti Insik a
propesor idiay Inglatera, ni Dr. Yu Tsun, a nag-espia para iti Alemania idi
las-ud ti Sangalubongan a Gubat I, iti maysa a panagpadas a mangpasayaat
kadagiti autoridad a ti maysa a taga-Asia a tao ket makabael a mangala ti
pakaammo a birbirukenda. Ti kombinasion ti libro ken bugbugto, daytoyket mabalin
a mabasa kadagiti adu a waya. Babaen ti daytoy, ni Borges ket awan suppiat a
nagparnuay ti hipertesto a nobela ken nangipalawag pay ti teoria iti uniberso a
naibatay iti estruktura iti kasta a nobela. Dagiti walo a sarita ket nakausar
kadagiti ad-adu ngem innem a pulo a pampanid, ti libro ket kadawyan a nasayaat a
naawat, ngem ti El jardín de senderos que se bifurcan ket napaay a nakaited
kaniana kadagiti literario a premio a ninamnama dagiti sirkulona.

Midia a mainaig kenni Jorge Luis Borges iti Wikimedia Commons Dagiti inadaw a
sasao a mainaig kenni Jorge Luis Borges iti Wikiquote (Ingles)



https://ilo.wikipedia.org/wiki/Isla

Ti maysa nga isla wenno puro ket ti aniaman a pirgis ti sub-kontinental a daga a
napalikmutan babaen ti danum. Dagiti bassit unay nga isla a kas dagiti langa ti
mangrugrugi nga agparparang a daga kadagiti atol ket mabalin a matawagan a kas
dagiti bassit a puro. Ti pannakaigrupo ti heograpiko wenno heolohiko a mainaig
nga is-isla ket tinawtawagan ti maysa a purpuro, a kas ti Filipinas.

Ti maysa nga isla ket mabalin a maipalawag a kasta urayno ti kadda ti artipisial
a rangtay ti daga, kas pagarigan ti Singapur ken ti bukodna a causeway, wenno ti
nadumaduma a delta ti is-isla ti Olanda, a kas ti IJsselmonde. Adda pay dagiti
luglugar a mangtalinaay ti "isla" kadagiti naganda para kadagiti naipakasaritaan
a rason kalpasan ti pannakaikapet iti dakdakkel a masa ti daga babaen ti nalawa
a rangtay ti daga, kas iti Isla ti Coney wenno ti Isla ti Coronado. Iti pay
pannakaibaga, no ti pirgis ti daga ket naisina manipud ti nangruna a daga babaen
ti kanal nga inaramid ti tao, kas pagarigan ti Peloponnese babaen ti Kanal
Corinth, daytoy ket kadawyan a saan a naikeddeng a kas maysa nga isla.

Adda met dagiti dua a nangruna a kita ti is-isla: kontinental nga is-isla ken
maipapan ti taaw nga is-isla. Adda pay dagiti artipisial nga isla.

Ti Greenland ket isu ti kadakkelan nga isla iti lubong nga addaan iti kalawa iti
sumorok a 2.1 a riwriw km², bayat a ti Australia, ti kabassitan a kontinente iti
lubong ket addaan iti kalawa iti 7.6 a riwriw km², ngem awan ti alagaden ti
kadakkel a mangigiddiat kadagiti isla kadagiti kontinente, wenno dagiti bassit a
puro. Adda met paggiddiatan dagiti isla ken dagiti kontinente kadagiti termino
iti heolohia. Dagiti kontinente ket nakatugawda iti kontinental a lithosperio a
paset daytoy dagiti tektoniko a plata a tumtumpaw iti ngato ti nalunag a manto
ti Daga. Ti Oseaniko a nga ukis ket paset pay dagiti tektoniko a plata, ngem
napuspusekl ngem ti kontinental a litosperio, isu a daytoy ket nababa a tumpaw
iti manto. Dagiti isla ketsaan dagitoy a pagpaatiddog ti aseaniko nga ukis (kas
ti bulkaniko nga is-isla) wenno heolohiko dagitoy a paset ti kontinente a
nakatugaw iti kontinental a litosperio (kas iti Greenland). Daytoy ket agpayso
para iti Australia, a nakatugaw iti kontinental a litosperio ken ti tektoniko a
plata.



https://ilo.wikipedia.org/wiki/Internasional_a_Sistema_dagiti_Yunit

Ti Internasional a Sistema dagiti Yunit (naipangyababaan iti SI manipud ti
Pranses: Le Système international d'unités) ket isu ti moderno a porma ti
metriko a sistema ken isu ti kaaduan a a naus-usar a sistema ti panagrukod iti
lubong, naus-usar daytoy iti inaldaw a komersio ken siensia. Daytoy ket buklen
ti sistema ti koherensia dagiti yunit ti panagrukod a naaramid iti lawlaw dagiti
pito a batayan a yunit, 22 kadagitoy ti nanaganan ken ti maysa nga intermidiente
a saan a nanaganan a koherensia dagiti naigapu nga unit, ken ti agasmang dagiti
pangsaruno nga agtinay a kas dagiti pangpaadu ti naibatay ti desimal. Daytoy ket
paset ti Internasional a Sistema dagiti Kaadu.

Dagiti alagaden ket naipablaak idi 1960 kas resulta ti maysa nga inisiatibo a
nairugi idi 1948, ken naibatay dagitoy iti sistema ti metro–kilogramo–segundo
(MKS), imbes nga iti sistema ti sentimetro–gramo–segundo (CGS), nga isu met ket
addaan kadagiti nadumaduma a karuay. Ti SI ket nairangarangen a kas maysa nga
agbalbaliw a sistema; isu a napartuat dagiti pangsaruno ken dagiti yunit ken
dagiti panangipalawag ti unit ket nabalbaliwan babaen ti internasional a tulagan
a kas dagiti progreso ti teknolohia ti panagrukod ken sumayaat ti presision
dagiti panagrukod.



https://ilo.wikipedia.org/wiki/Gabon

Ti Gabon (Panangibalikas a Pranses: [ɡabɔ̃]), opisial a ti Republika Gabones
(Pranses: République gabonaise),ket ti naturay nga estado iti laud nga aplaya ti
Tengnga nga Aprika. Mabirukan idiay ekuador, ti Gabon is ket bineddengan babaen
ti Guinea Ekuatorial iti amianan a laud, ti Kamerun iti amianan, ti Republika
iti Kongo iti daya ken abagatan, ken ti Golpo ti Guinea iti laud. Daytoy ket
addaan iti gangani a kalawa iti 270,000 kuadrado kilometro (100,000 sq mi) ken
ti populasionna ket nakarlulo iti 1.5 a riwriw a tattao. Ti kapitolion aken
kadakkelan a siudad ket ti Libreville.

Manipud ti wayawayana manipud iti Pransia idi 1960, ti Gabon ket addaanen
kadagiti tallo a presidente. Kadagiti nasapa a tawen ti 1990, nangipaammo ti
Gabon ti maysa nga adu a partido a sistema ken ti baro a demokratiko a
batay-linteg a mangpalubos iti nasaysayaat a proseso ti panagbubutos ken ti
reporma dagiti adu a patakder ti gobierno. Ti Gabon ken maysa pay idi a saan a
permanente a kameng ti Konseho ti Seguridad ti Nagkaykaysa a Pagpaglian para iti
termino iti 2010–2011.

Midia a mainaig iti Gabon iti Wikimedia Commons Pakaammo ti panagbiahe idiay
Gabon manipud iti Wikivoyage (Ingles)



https://ilo.wikipedia.org/wiki/Erwin_Schr%C3%B6dinger

Ni Erwin Rudolf Josef Alexander Schrödinger ( /ˈʃroʊdɪŋər/; Aleman: [ˈɛʁviːn
ˈʃʁøːdɪŋɐ]; 12 Agosto 1887 – 4 Enero 1961), ket maysa idi nga Austriano a pisiko
a nagparang-ay kadagiti adu a kammasapulan a nagbanagan iti pagobraan ti kuantum
a teoria, a nangporma ti batayan dagiti allon a mekanika: isu ket nangiyannugot
ti allon nga ekuasion (agtaltalinaay ken agkamkammatalek ti oras nga ekuasion ni
Schrödingern) ken nagipakita ti identidad ti daytoy a panagparang-ayna iti
pormalismo ken matris a mekanika. Ni Schrödinger ket nangisingasing ti maysa a
kasisigud a panagipatarus ti maipapan ti bagi a kayat a sawen ti allon a
pamay-an ken dagiti simarsaruno a tawen ket nagtultuloy a dinildillawna ti
panagipatarus ti taripnong ti Copenhagen iti kuantum a mekanika (a nagus-usar a
ti paradokso ti pusa ni Schrödingert). Iti pay maipatinayon, isu pay ket
nagsurat kadagiti nadumaduma apagobraan ti pisika: ti estadistika a mekanika ken
termodinamika, pisika ti dielektriko, teoria ti maris, elektrodinamika, sapasap
a relatibidad ken kosmolohia, ken nagpadpadas kadagiti adu a panagaramid ti
maysa a naipagkaykaysa a teoria ti pagobraan. Iti librona a "Ania ti biag?" ni
Schrödinger ket nangibagbaga ti parikut dagiti henetiko, a nagkitkita ti
penomeno ti biag manipud ti panirigan iti pisika. Isu ket nangikaskaso unay
kadagiti pilosopiko nga aspeto ti siensia, duog ken oriental a konsepto ti
pilosopia, etika ken relihion. Isu ket nagsurat pay iti pilosopia ken teoretikal
a biolohia.

Midia a mainaig kenni Erwin Schrödinger iti Wikimedia Commons Dagiti inadaw a
sasao a mainaig kenni Erwin Schrödinger iti Wikiquote (Ingles)



https://ilo.wikipedia.org/wiki/Ernest_Hemingway

Ni Ernest Miller Hemingway (Hulio 21, 1899 – Hulio 2, 1961) ket maysa nga
Amerikano a nobelista ken mannurat iti ababa-a-sarita. Dagiti obrana, a nagtaud
iti nasakup a padpadasna iti Umuna a Sangalubongan a Gubat, iti Sivil a Gubat
iti Espania, ken iti Maikadua a Sangalubongan a Gubat, ket ibagian ti napatak a
minimalismo ken kinagagangay; dagitoy nga obra ket nangisaknap iti napateg nga
impluensia iti pannakapatanor ti maika-20 a siglo a piksion. Dagiti agbibiag
kadagiti obra ni Hemingway ket kadawyan a natibker a lallalaki, a masansan a
maawatan kas ladawan a mismo ti karakter ni Hemingway, a nasken a mangsanay iti
kinamanangaasi iti di mapakpakadaan a gundaway ken panawen. Adu kadagiti obrana,
kas iti Sumingising met ti Init (Ingles: The Sun Also Rises), Maysa a
Panagpakada iti Ig-igam (Ingles: A Farewell to Arms) Ti Lakay ken ti Baybay
(Ingles: ken The Old Man and the Sea), ket mabigbig itan kas klasiko iti
pagrukodan ti literatura nga Amerikano.

Inawat ni Hemingway ti Premio Nobel iti Literatura idi 1954, pito a tawen
kasakbayan ti panangkettelna iti bukodna a biag idi 1961.



https://ilo.wikipedia.org/wiki/Dominikal_a_letra

Dagiti dominlal a letra a ket dagiti letra ti A, B, C, D, E, F ken G a naikkan
kadagiti aldaw iti siklo iti pito a ti letra A ket kankanayon a maisaad iti 1
Enero a kas maysa a katulong para iti panagbiruk ti aldaw ti lawas iti naited a
petsa ti kalendario iti panagkarkulo ti Paskua ti Panangungar.

Ti kadawyan a tawen ket naikkan iti agmaymaysa a dominikal a letra, a
mangibagbaga no ania a letra ti Dominggo (isu a ti nagan ket, manipud ti Latin
dominica para iti Dominggo). Isu a, ti 2011 iket B, a mangibagbaga a dagiti
aldaw ti B ket Dominggo. Dagiti bisisesto a tawen ket naikkan kadagiti dua a
letra, ti umuna ket mangibagbaga ti dominikal a letra para iti Enero 1 - Pebrero
28 (wenno Pebrero 24, kitaen dita baba), ti maikadua ket mangibagbaga ti
dominikal a letra para kadagiti nabati a paset ti tawen.

Kadagiti bisiesto a tawen, ti bisiesto nga aldaw ket mabalin wenno mabalin nga
awan iti dominikal a letra. Iti kasisigud a Katoliko a bersion ti 1582, ket
addaan daytoy, ngem iti Anglikano a bersion ti 1752 ket awan. Ti Katoliko a
bersion ket gapuanan ti Pebrero nga addaan kadagiti 29 nga aldaw babaen ti
panagdoble ti maikanem nga aldaw sakbay ti 1 Marso, inklusibo, gapu ta ti 24
Pebrero iti kadawyan a tawen ket namarkaan iti "duplex", isu a ti dua a gudua
iti nadoble nga aldaw ket addaan iti dominkal a letra iti F. Ti bersion nga
Anglikano ket nagnayon ti maysa nga aldaw iti Pebrero nga awan kadagiti kadawyan
a tawen, isu a ti 29 Pebrero ket awan itibukodna a dominikal a letra.



https://ilo.wikipedia.org/wiki/Dili

Ti Dili ket isu ti kapitolio, ti kadakkelan a siudad, kangrunaan a puerto, ken
sentro ti komersio iti Daya a Timor.

Ti Dili ket mabirukan idiay akin-abagatan nga aplaya iti Timor, ti kadayaan iti
Is-isla ti Lesser Sunda.

Isu daytoy ti pagtugtugwan iti administrasion iti distrito iti Dili, nga isu
daytoy ti administratibo a bagi iti daytoy a lugar ken mairaman ti isla ti
Atauro ken dagiti siudad nga asideg iti siudad ti Dili. Daytoy a siudad ket
nabingbinbgay kadagiti nababbaba a distrito iti Nain Feto, Vera Cruz]], Dom
Aleixo ken Cristo Rei ken nabingbingay pay ti sabsabali a sucos, a naidauloan ti
nabutosan a chefe de suco. 18 kadagiti 26 a sucos kadagiti uppat a nababbaba a
distrito ket naikategoria a kas urbano.

Awan ti administrasion ti siudad mailaksid ti distrito nga administrasion, a
naipuesto babaen ti gobierno ti estado. Ti gobierno ti Timorese ket nangrugi a
nagplano idi 2009 ti panagsukat kadagiti panakaipan ti kasasaad ti distritoto
iti munisipalidad. Dagitoy ket addaan to ti nabutosan a mayor ken konsilo.



https://ilo.wikipedia.org/wiki/Demokrasia

Ti demokrasia ket maysa a porma ti gobierno a dagiti amin a naikeddeng nga umili
ket adda ti agpapada a panagikeddeng kadagiti amin a panangipato a mabalin a
mangbaliw kadagiti biagda. Ti demokrasia ket mangpalubos kadagiti tattao a
makapada a makibinglay—no ti dagus wenno babaen kadagiti nabutosan a
representatibo—iti panagisingasing, panagrang-ay, ken panagpartuat kadagiti
linteg. Daytoy ket sakupanna dagiti kasasaad ti sosial, ekomnomiko ken kultura a
mangipalubos ti nawaya ken agpadpada a panakasanay ti politiko a kinabukbukodan
a panagikeddengl . Daytoy ket nagtaud manipud ti Griego: δημοκρατία (dēmokratía)
"turay ti tattao", a naaramid manipud ti δῆμος (dêmos) "tattao" ken κράτος
(kratos) "bileg", circa 400 BC, tapno mangibaga kadagiti politiko a sistema nga
idi ket adda kadagiti Griego siudad-estado, a naisangsangayan ti Atenas. Dagiti
dadduma a kultura kalpasan ti Gresia ket nakaiparawadda kadagiti adu para iti
ebolusion ti demokrasia a kas ti Taga-ugma a Roma, Europa, ken ti Amianan ken
Abagatan nga Amerika.

Ti demokratiko a gobierno ket maigiddiat kadagiti porma ti gobierno a ti bileg
ket tinengtengngel babaen ti maysa, a kas ti monarkia, wenno ti bileg ket
tinengtengngel babaen ti bassit a bilang dagiti tattao, a kas ti maysa nga
oligarkia wenno aristokrasia. Nupay kasta, dagitoy a suppiatan, a tinawtawid
manipud ti Griego a pilosopia, ket saanen a malaslasin gapu dagiti kontemporaneo
a gobierno ket addaanda kadagiti naglalaok a demokratiko, oligarkiko, ken
monarkiko nga elemnto. Ni Karl Popper ket inlawlawaganna ti demokrásia a
maigiddiat ti diktadura wenno tirania, a daytoy ket mangipatpatengnga ti isip
para kadagiti kalakaman dagiti tao a mangtengngel kadagiti dauloda ken ti
mangikkat kaniada nga awan ti kammassapulan para iti maysa a rebolusion.

Adda dagiti nadumaduma a kita ti demokrasia, ngem adda dagiti dua a porma,
dagitoy dua ket ket maipanggepda no kasano ti sibubukel a bagi dagiti umili—ti
naturay a bileg iti aniaman a kita ti demokrasia—ti mangtungpal ti nakemna. Ti
maysa a porma ti demokrasia ket ti dagus a demokrasia, a dagiti umili ket
addaanda ti dagus ken aktibo a pannakibinglay kadgiti panagikeddeng ti gobierno.
Kaaduan kadagiti moderno a demokrasia, ti sibubukel a bagi dagiti umili ket
agtultuloy nga isu ti naturay a bileg ngem ti politiko a bileg ket saan a dagus
a naisansanay babaen dagiti nabutosan a representatibo; daytoy ket tinawtawagan
a kas ti representatibo a demokrasia. Ti konsepto ti representatibo a demokrasia
ket kaaduan a rimsua manipud kadagiti kapanunotan ken dagiti patakder a
naparang-ay iti las-ud ti Europeano a Tengnga a Panawen ken ti Panawen ti
Panagpalpalawag ken dagiti Amerikano ken Pranses a Rebolusion.

No adda konsenso no kasono ti mangipalawag iti demokrasia, ngem ti legado nga
ekualidad, wayawaya ken ti alagaden ti linteg ket nailasin dagitoyen a kas
dagiti nangruna a panangilasin manipuden kadagiti taga-ugma a panawen. Dagitoy a
pamunganayan ket naiballatek kadagit amin a mabalin nga umili a kas agpapada
sakbay iti linteg ken addaan iti agpapada a pana-usar kadagiti lehislatibo a
proseso. Kas pagarigan, iti representatibo a demokrasia, ti tunggal maysa a
butos ket agpapada iti kadagsen, nga awan kadagiti awan gapuna a panangigawid a
mabalin a maipakat iti sinoman nga agtartaray nga agbalin a representatibo, ken
ti wayawaya dagiti mabalin nga umili ket masalaknibanda babaen kadagiti
nalintegan a karbengan ken dagiti wayawaya a kadawyan a sinalaknibanna babaen ti
batay-linteg.

Ti maysa a teoria ket agtengtengel a ti demkrasia ket makasapul kadagiti tallo a
kammasapulan a pamunganayan: 1) panagtengngel iti panagpangato, kas iti
kinaturay nga agtataeng kadagiti kababaan ng aagpang iti turay, 2) saan a
panagpapada iti politikan ken 3) dagiti kadawyan a sosisal nga inkedkeddeng
laeng a maawat babaen dagiti tattao ken instituto a mangiballatek ti immuna
kadagiti dua a pamunganayan iti panagtengngel ti panagpangato ken ti saan a
panagpapada iti politika.

Ti termino a "demokrasia" ket sagpaminsan a naus-usar a kas pangyababaan para
iti liberal a demokrasia, a daytoy ket karuay ti representatibo a demokrasia
amabalin a mangiraman kadagiti elemento a kas ti politikal pluralismo; ekualidad
sakbay iti linteg; ti karbengan iti petision kadagiti nabutosan nga opisial para
kadagiti panangirebbeng kadagiti reklamo; rumbeng a proseso; dagiti sibil a
wayawaya; dagiti karbengan ti tao; ken dagiti elemento ti sibil a kagimongan iti
ruar ti gobierno. Ni Roger Scruton ket insuppiatna a ti demokrasia laeng ket
saan a makaited ti personal ken plikal a wayawaya malaksid no adda met dagiti
instituto ti sibil a kagimongan.

Kadagiti adu a pagilian, a naipangpangruna ti Nagkaykaysa a Pagarian a
nangipaammo iti Westminster a sistema, ti kangrunaan a pamunganayan ket ti
parlamentario a kinaturay, bayat a nagtaltalinaay iti kinawaya ti hustisia.
Idiay Estados Unidos, ti panagsina dagiti bileg ket kanknayon a nadkdakamat a s
ti sentral a gupit. Idiay India, ti kadakkelan a demokrasia iti lubong, ti
supremasia ti parlamentario ket suheto iti batay-linteg a mangiraman ti
panagrepaso iti hustisia. Dagiti sabali pay nga usar ti "demokrasia" ket
mangiraman iti dagus a demokrasia. Urayno ti termino a "demokrasia" ket kadawyan
nga inus-usar iti kontesto iti politikal nga estado, dagit ipamunganayan ket
mabalin pay a maipakat kadagiti pribado a gunglo.

Ti agturay ti kaaduan ket kankanayon a nailista a kas panangilasin iti
demokrasia. Isu a ti demokrasia ket mangipalubos para kadagitiminoridad ti
politika ta maparukma babaen ti "tirania ti kaaduan" iti kaawan kadagiti legado
a panangsalaknib kadagiti tao wenno dagiti karbengan ti grupo. Ti maysa a
kammasapulan a paset ti maysa a "umno" a representatibo a demokrasia ket dagiti
kompetrtibo a panagbutos a nasayaat para kadagiti substantibo ken pamay-an. Iti
pay maipatinayon, wayawaya iti politikal a panangiyebkas, wayawaya iti bitla,
ken wayawaya iti pablaak ket naikeddeng dagitoy kadagiti kammasapulan a
karbengan a mangpalubos kadagiti mabalin nga umili tapno naskenda a mapaammuan
ken mabalinda ti agbutos segun kadagiti bukod nga interesado.

Naisingasing pay a ti batayan a langa ti demokrasia ket ti kapasidad dagiti amin
nga agbutbutos ti nawaya ken napno a pannakibinglay iti biag ti kagimonganda.
Nga ddaan daytoy iti panangiyunay-unay kadagiti panangipagarup iti sosial a
kontrato ken ti kolektibo a nakem dagiti amin nga agbutbutos, ti demokrasia ket
mabalin pay a maiasin a kas porma ti politikal a kolektibismo gapu ta naipalawag
daytoy a kas porma ti gobierno a dagiti amin a mabalin nga umili ket addaanda
iti agpapada a karbengan iti panagaramid iti linteg.

Bayat a ti demokrasia ket kankanayon a maipadpada iti republikano a porma ti
gobierno, ti termino a "republika" ket klasiko a mangsakop kadagiti demokrasia
ken dagiti aristokrasia. Adda met dagiti demokrasia a batay-linteg a monarkia, a
kas ti Nagkaykaysa a Pagarian.



https://ilo.wikipedia.org/wiki/Daan_nga_Ingles

Ti Daan nga Ingles (Ænglisc, Anglisc, Englisc) wenno Anglo-Sahon ket ti maysa a
nasapa a porma ti Pagsasao nga Ingles a naisasao ken naisursurat babaen dagidi
Anglo-Sahon ken dagiti kaputotanda kadagiti paset itan ti Inglatera ken
akin-abagatan ken akindaya nga Eskosia idi nagbaetan ti tengnga ti maika-15 a
siglo ken ti tengnga ti maika-12 a siglo. Ti nabatbati babaen ti panagsurat ket
nangruna a mangirepresenta ti ti literario a rehistro ti Anglo-Sahon.

Daytoy ket pagsasao a Laud a Hermaniko nga asideg a kabagian ti Daan a Prisio
ken Daan a Sahon. Ti daan nga Ingles ket addaan idi ti gramatika a kapada iti
adu a waya iti Klasikal a Latin. Iti kaaduan a pannakaipada, mairaman daytoy iti
gramatika, ken daytoy ket as-asideg iti moderno nga Alemann ken Islandesngem ti
moderno nga Inggles. Daytoy ket napno a maiballatek kadagiti lima a gramatikal a
kaso (nominatibo, kusatibo, henetibo, datibo, ken instrumental), dagiti tallo a
gramatikal a bilang (agmaymaysa, ad-adu ngem maysa, ken dua) aken dagiti tallo a
gramatikal a henero (maskulino, peminino, ken neuter). Dagiti dua a porma ket
rumsua iti umuna ken maikadua a persona laeng ken maibagbaga kadagiti grupo ti
iti dua.

Dagiti pangnagan ket adda kadagiti nadumaduma a deklinasion (nga adaan iti
naun-uneg a pannakaipada iti Latin, Taga-ugma a Griego ken Sanskrito). Dagiti
berbo ket addaan kadagiti siam a nangruna a kondiogasion (pito a napigsa ken dua
a nakapsut), ken iti tunggal maysa ket dagiti nadumaduma a subtipo, ken dagiti
dadduma pay a bassit a maipatinayon a kondiogasion ken bassit pay a di kadawyan
a berbo. Ti nangruna a paggiddiatan manipud ti sabali a taga-ugma nga
Indo-Europeano a sasao, a kas ti Latin, ket dagiti berbo ket mabalin a mapartuat
kadagiti berbo kadagiti dua a panangipalabas , ken awan daytoy ti sintetiko a
pasiba a boses.



https://ilo.wikipedia.org/wiki/Botswana

Ti Botswana, opisial a ti Republika ti Botswana (Tswana : Lefatshe la Botswana),
ket maysa a napalikmutan ti daga a pagilian a mabirukan idiay Akin-abagatan nga
Aprika. Dagiti umili ket tinawtawagan a kas dagiti "Batswana" (maymaysa:
Motswana), ngem adu kadagiti pagsasao nga Inggles a taudan ket agus-usarda ti
"Botswanan". Daytoy ket dati idi a Britaniko a protektorado ti Bechuanaland, ti
Botswana ket nangampon ti baro a naganna kalpasan a nagbalin a nawaya iti uneg
ti Mankomunidad idi 30 Septiembre 1966. Daytoy ket nagtengtenggel ti nawaya ken
demokratiko a panagbutbutos manipud ti panakawayana.

Ti Botswana ket nadalumpinas, ken sumurok a 70% ket nasakupan babaen ti Desierto
Kalahari.Daytoy ket nabeddengan babaen ti Abagatan nga Aprika iti abagatan ken
abagatan a daya, ti Namibia iti laud ken amianan, ken ti Zimbabwe iti amianan a
daya. Daytoy ket nabeddengan ti Zambia iti amianan idiay asideg ti Kazungula,
Zambia ken saan a nasayaat a naipalpalawag ngem ti kaaduanna ket bassit laeng a
gasut a metro.

Daytoy ket maysa a naipakatenggaan ti kadakkelna a pagilian nga adda ti sumurok
a dua a riwriw a tattao, ti Botswana ket maysa kadagiti karasayan ti
Pagarianpopulasion a pagilian iti lubong. Ti Botswana ket maysa idi kadagiti
kapanglawan a pagilian idiay Aprika idi daytoy ket nakagun-od ti panakawaya
manipud ti Nagkaykaysa a Pagarian idi 1966, nga adda ti GDP ti tunggal maysa
atao ti agarup a US$70. Ti Botswana manipud idin ket ket napabpabaro, a
nagbalbalin a maysa kadagiti kapardasan a dumakdakkel nga ekonomia iti lubong ti
maysa a GDP (paggidiiatan ti bileg a panaggatang) ti tunggal maysa a tao ti
agarup a $14,000. Ti pagilian ket adda pay ti napigsa a tawidan ti a kas maysa a
representatibo a demokrasia.

Midia a mainaig iti Botswana iti Wikimedia Commons Pakaammo ti panagbiahe idiay
Botswana manipud iti Wikivoyage (Ingles)



https://ilo.wikipedia.org/wiki/Beijing

Ti Beijing ( /beɪˈdʒɪŋ/; Insik: 北京; pinyin: Běijīng, [peɪ˨˩ t͡ɕiŋ˥]), sigud idi
a romanisado kas ti Peking ( /piːˈkɪŋ/ wenno /peɪˈkɪŋ/), ket isu ti kapitolio
iti Republika dagiti Tattao iti Tsina ken maysa kadagiti kaaduan ti populasion a
siudad iti lubong, nga adda populasionna iti 19,612,368 manipud idi 2010. Ti
metropolis, a mabirukan idiay akin-amianan a Tsina, ket tinurayan ti maysa a
dagus a natenggel a munisipalidad babaen ti nailian a gobierno, nga adda dagiti
14 nga urbano ken suburbo a distrito kendua nga away a kondado. Ti munisipalidad
ti Beijing ket napalikmutan babaen ti Probinsia ti Hebei a malaksid ti kaarruba
a Munisipalidad ti Tianjin iti abagatan a daya.

Ti Beijing ket isu ti maikadua a kadakkelan a siudad ti Tsina babaen ti urbano a
populasion kalpasan ti Shanghai ken isu daytoy ti politikal, kultural, ken
pagadalan a sentro, ken pagtaengan dagiti kuartel kadagiti kaaduan a kadakkelan
a tagikua ti estado a kompania ti Tsina. Ti Beijing ket maysa a kangrunaan a
sentro ti pagluganan iti nailian a kalsada, napardas a dalanan, perokaril ken
pagsasabtan ti napardas a perokaril. Ti Internasional nga Eropuerto ti Kapitolio
ti Beijing ket isu ti maikadua a kasingarngaran iti lubong babaen ti kaadu ti
pasahero.

Bassit laeng kadagiti siudad iti lubong a nabayagen a nagbalinen a sentro ti
politika ken kultural a sentro iti nalawa unay kalugaran. Ti Beijing ket maysa
kadagiti Nalatak nga Uppat a Taga-ugma a Kapitolio iti Tsína. Kadagiti napalabas
a siglo daytoyen ti puso ti pakasaritaan iti Tsina, ken narigat ti makabiruk
kadagiti pasdek idiay Beijing iti aniaman nga edad nga awan ti napateg bassit a
nailian a pakasaritaana. Daytoy a siudad ket nalatak kadagiti bukodna a
nasanikua a palasio, templo, ken dagiti dadakkel a bato a diding ken ruangan.
Dagiti arte a gamengna ken dagiti unibersidad ket nabayagen a sentro iti kultura
ken arte idiay Tsína.

Midia a mainaig iti Beijing iti Wikimedia Commons Pakaammo ti panagbiahe idiay
Beijing manipud iti Wikivoyage (Ingles)



https://ilo.wikipedia.org/wiki/Bara

Ti bara ket isu ti kammasapulan a respirasion nga organo kadagiti adu nga
agang-anges ti angin nga ayup, a mairaman dagiti tetrapoda, dagiti dadduma nga
ikan ken dagiti dadduma a leddeg. Kadagiti mamalia ken dagit pay narik-rikut a
porma ti biag, dagiti dua a bara ket mabirukan idiay asideg ti duri iti
sumbangir ti puso. Tikangrunaan nga annongda ket ti mangipan ti oksiheno manipud
ti tangatang iti sistema ti panagbalikuskos, ket ti mangibbet ti karbon dioksido
manipud ti pagbalikuskosan ti dara iti tangatang.Ti dakkel a rabaw tilugar ket
nasken para iti panangisinnukat kadagiti alingasaw a maaramid babaen ti mosaiko
dagiti naipangpangruna a selula a mnagporma kadagiti babassit a riniwriw, a
naingpis ti datarna a supot ti angin a tinawtawagan ti albeolo.

Tapno maawatan ti anatomia dagiti bara, ti ilalabas ti angin babaen ti agong ken
ngiwat a mapan idiay albeolo ket nasken a maadal Ti panagrang-ay ti angin babaen
ti ngiwat wenno ti angong, ket agbanniaga babaen ti nasoparinge, oropatinge,
laringe, ken ti trakea (aangsan). Ti angin ket agpabba a lumabas iti trakea, a
mangbingay iti dua a nangruna a bronkuio; dagitoy a sanga iti kanigid ken
kanawan ken ti kanawan a barbara nga idiay ti panagrang-ay a panagbingbingay iti
maysa a sistema iti bonkuio ken dagiti bronkuiolo aginggan ti pannakaabotna ti
albeolo. Dagitoy nga adu nga albeolo a ditoy ti pakaaramidan ti pagsinnukatan
dagiti alingasaw iti karbon dioksido ken oksiheno.

Ti panaganges ket pinaandar babaen ti mipapan ti pikel a tignay; kadagiti nasapa
a tetrapoda, ti angin idi ket naipan kadagiti bara babaen kadagiti maipapan ti
paringe a piskel babaen ti panagbommba ti pingping, a makitkita pay laeng
kadagiti ampibia. Dagiti reptilia, dagiti billit ken dagiti mamalia ket
agus-usarda kadagiti bukodda a muskuloeskeletal a sistema tapno makasuporta ken
mangpatan-ay ti panaganges.

Dagiti medikal a termino a mainaig iti bara ket kankanayon a mangrugi iti
pulmo-, kasla iti (pananginagan a porma: pulmonario) wenno manipud ti Latin a
pulmonarius ("kadagiti bara"), wenno iti pneumo- (manipud ti Griego ti πνεύμων
"bara").



https://ilo.wikipedia.org/wiki/Bantay_Everest

Ti Bantay Everest (Nepali: सगरमाथा, Sagarmāthā; Tibetano: ཇོ་མོ་གླང་མ, Wylie: jo
mo glang ma; Chomolungma wenno Qomolangma /ˈtʃoʊmoʊˌlɑːŋmə/ CHOH-moh-LAHNG-mə,
"Nasantuan nga Ina"; Insik: 珠穆朗玛峰; pinyin: Zhūmùlǎngmǎ Fēng; ) ket isu ti
kangatuan a bantay iti Daga, nga adda ti pantok iti 8,848 metro (29,029 ft) ti
ngato ti lessaad ti baybay. Daytoy ket mabirukan idiay Mahalangur a paset ti
Himalaya. Ti internasional a pagbeddengan a nagbaetan ti Tsina ken Nepal ket
gumay-at ti pudno a puntos ti pantok.Ti bukodna a massif ket mangiraman kadagiti
kaarrubana a pantok ti Lhotse, 8,516 m (27,940 ft); Nuptse, 7,855 m (25,771 ft);
ken Changtse, 7,580 m (24,870 ft).

Idi 1856, ti Nalatak a Trigonometriko a Panagsukimat ti Britaniko nga India ket
nangibangon ti immuna a naipablaak a kangato ti Everest, a naam-ammuan idi a kas
ti Pantok XV, iti 29,002 ft (8,840 m). Idia 1865, ti Everest ket naikkan idi ti
opisial a nagan babaen ti Naarian a Kagimongan ti Heograpiko kalpasan ti
panangisingasing babaen ni Andrew Waugh, ti Britaniko ti Heneral nga
agsuksikamat ti India. Ni Waugh ket ninagananna ti bantay manipud ti sinarununa
ti puesto, a ni Apo George Everest. Urayno dagiti Tibetano ket tinawtawaganda
idin ti Everest a kas ti "Chomolungma" kadagiti napalabasen a sigsiglo, ni Waugh
ket saanna idi nga ammo daytoy gapu ta ti Nepal ken Tibet ket narikpan idi
manipud kadagiti ganganaet.

Idi 1802, dagiti Britaniko ket nangirugi iti Nalatak a Trigonometriko a
Panagsukisok ti India tapno mangikeddeng ti lokasion ken nagnagan dagiti
katayagan a bantay iti lubong. Nangrugi idiay akin-abagatan nga India, ti
timpuyogan ti panagsukisok ket napanda nga nagpaamianan nga agus-usar kadagiti
higante teodolito, ti tunggal maysa kadagitoy ket agdagsen iti 500 kg (1,100 lb)
ken makasapul kadagiti 12 a tao a mangawit, tapno umiso ken nasayaat a mangrukod
kadagiti katayag. Naabotda ti sakaana ti bantay Himalaya babaen idi tawtawen ti
1830, ngem ti Nepal ket saan a nangipalubos kadagiti Britaniko a sumrek iti
pagilian gapu kadagiti pannakailen iti politikal nga agresion ken ti posible a
panangikapet. Dagiti nadumaduma a kiddaw a sumrek iti Nepal dagiti agsuksukisok
ket napaay.

Dagiti Britaniko ket napilitda nga nagtuloy kadagiti panagpalpaliiwda manipud
idiay Terai, ti rehion iti abagatan ti Nepal ken paralelo iti Himalaya. Narigat
dagidi kasasaad idiay Terai gapu kadagiti nakaro a panagtudtudo ken malaria.
Tallo ti natay kadagiti opisial ti panagsukisok manipud ti malaria bayat a dua
pay ti nagretiro gapu ti napapa-ay a salun-at.

Uray kasta, isi 1847, dagiti Britaniko ket nagtultuloyda iti Nalatak a
Trigonometriko a panagsukisok ken nangrugrugi kadagiti naisalaysayan a
panagpalpaliiw kadagiti pantok ti Himalaya manipud kadagiti estasion a
pagpaliiwan aginggan iti kaadayo iti 240 km (150 mi). Ti klima ket nangrestrikto
ti obra kadagiti naudi a tallo a bulan iti tawen. Idi Nobiembre 1847, ni Andrew
Waugh, ti Britaniko a Agrimensura Heneral ti India ket nagaramid kadagiti
nadumaduma a panagpaliiw manipud ti estasion ti Sawajpore a mabirukan idiay
akindaya a patingga ti Himalaya. Ti Kangchenjunga ket isu idi ti naikeddeng a
kangatuan a pantok iti lubong, ken iti kaada iti interesado nakitana ti panatok
iti labesna, iti agarup a kaadayo iti 230 km (140 mi). Ni John Armstrong, maysa
kadagiti opisial ni Waugh, ket nakitana met ti pantok manipud tilokasion iti
ad-adayo a laud ken tinawaganna it pantok "b". Ni Waugh intono kua ket sinuratna
dagiti panagpalpaliiw ket nangiturong a ti pantok "b" ket nangatngato ngem ti
Kangchenjunga, ngem gapu ti kaadayo ti distansia dagiti panagpalpaliiw, dagiti
as-asideg a panagpalpaliiw ket nasken tapno mapasaingkedan. Tisimmaruno a tawen,
nangipatulod ni Waugh ti agsukisok nga opisial nga agsubli idiay Terai tapno
agaramid kadagiti as-asideg a panagpalpaliiw iti pantok "b", ngem dagiti ulep
ket nangipasardeng met dagiti panagipadasda.

Idi 1849, ni Waugh ket inpatulodna ni James Nicolson iti dayta a lugar, ket
nagaramid met kadagiti dua a panagpalpaliiw manipud idiay Jirol, iti kaadayo iti
190 km (120 mi). Ni Nicolson ket innalana ti kadakkelan a teodolito ken napan a
nagpadaya, ken nakagun-od kadagiti sumurok a 30 a panagpalpaliiw manipud
kadagiti lima a nadumaduma a lokasion, a ti kaasitgan ket 174 km (108 mi)
manipud ti pantok.

Nagsanod ni Nicolson idiay Patna iti Ganges tapno agtignay kadagiti kammasapulan
a panagarkulo a naibatay kadagiti panagpalpaliiwna. Dagiti naata a datosna ket
nangited ti natimbeng a katayag iti 9,200 m (30,200 ft) para iti pantok "b",
ngem daytoy ket saan a nangikeddeng ti repraksion ti lawag a mangrungad kadagiti
kangato. Nupay kasta, ti numero ket nalawag a nangibaga a ti pantok "b" ket
nataytayag ngem ti Kangchenjunga. Kalpasanna, ni Nicolson nagsakit iti malaria
ken napilit idi a nagawid ken saan a nakalpas kadagiti karkulona. Ni Michael
Hennessy, maysa kadagiti katulong ni Waugh, ket nangrugrugin a nanginagan
kadagiti pantok a naibatay kadagiti Romano a numeral, a ti Kangchenjunga ket
nanagana iti Pantok IX, bayat a ti "b" itan ket nagablinen a Pantok XV.

Idi 1852, ti naestasion iti kuartel ti pagsukisokan idiay Dehradun, ni Radhanath
Sikdar, ti maysa nga Indiano a matematiko ken agrimensura manipud idiay Bengal,
ket isu idi ti immuna a nanginagan ti Everest a kas ti kangatuan a pantok iti
lubong ,ken nagusar kadagiti trigonometriko a panagkarkulo a naibatay kadagiti
rukod ni Nicolson. Ti maysa nga opisial a panangirangarang a ti Pantok XV ket
isu ti kanagtuan ket nataktak kadagiti adu a tawen gapu kadagiti panagulit
kadagiti panagkarkulo tapno mapasingkedan. Ni Waugh ket nangrugrugi a nagobra
kadagiti datos ni Nicolso idi 1854, ken kaduana met dagiti empleadona ket
gangani nakausar kadagiti dua a tawen a nagob-obra kadagiti panagkarkulo, ken
nangibanag kadagiti parikut iti repraksion iti lawag, barometriko a presion, ken
temperatura kadagiti adayo a distansia dagiti panagpalplaiiw. Kanungpalanna,
iidi Marso 1856, inrangarangna dagiti nasukimatna iti maysa a surat iti
deputadona idiay Calcutta. Ti Kangchenjunga ket nairangarang idi a kas 28,156 ft
(8,582 m), bayat a ti Pantok XV ket naikan idi iti katayag iti 29,002 ft
(8,840 m). Nangikeddeng ni Waugh a ti Pantok XV ket isu idi ti "mabalin a
kangatuan iti lubong". Ti Pantok XV (rinukod iti kadapan) ket nakarkulo idi iti
eksakto a 29,000 ft (8,839.2 m) iti katayag, ngem publiko a nairangarang a
29,002 ft (8,839.8 m) tapno maliklikan ti impresion a ti eksakto a katayag iti
29,000 kadkadapan (8,839.2 m) ket ti laeng napabukel a karkulo. Ni Waugh ket
naisarirt nga isu "ti immuna a tao a pimmaddak iti dua a saka iti Bantay
Everest".



https://ilo.wikipedia.org/wiki/Avicenna

Ni Abū ʿAlī al-Ḥusayn ibn ʿAbd Allāh ibn Sīnā (Persiano پور سينا Pur-e Sina
[ˈpuːr ˈsiːnɑː] "anak a lalaki ni Sina"; c. 980 – 1037), sapasap a naamammoan a
kas ni Ibn Sīnā wenno ti Nailatino a nagan nga Avicenna, ket maysa idi a
Persiano erudito, a nagsursurat kadagiti gangani a 450 a treatado dagiti
nawatiwat a sakop dagiti suheto, nga adda dagiti agarup 240 a nabatbati. Iti
naisangsangayan, 150 dagitoy a nabatbati a treatado ket maipatengnga ti isip iti
pilosopia ken 40 kadagitoy ket maipanggep ti medisina.

Kaaduan kadagiti nadayeg nga obrana ket Ti Libro iti Panagagas, ti maysa a
nawatiawat a pilosopiko ken sientipiko nga ensiklopedia, ken Ti Kanon iti
Medisina, nga idi ket pagalagadan ti medikal a medisina kadagiti unibersidad. Ti
Kanon iti Medisina ket naus-usar idi a kas ti maysa a testo a libro dagiti
unibersidad iti Montpellier ken Leuven idi nasapsapa ngem 1650. Ti Kanon ti
Medisina ni Ibn Sīnā ket mangite ti maysa akompleto a sistema iti medisina segun
kadagiti pamunganayan ni Galen (ken ni Hippocrates).

Ti kuerpona ket mairamraman ti panasursurat iti pilosopia, astronomia, alkemia,
heolohia, sikolohia, Islamiko a teolohia, lohiko, matematika, pisika,ken ti pay
daniw. Isuna ket naikedkeddeng a kas ti kadayegan ken kaimpluensiaan nga erudito
iti Islamiko a Nabalitokan a Panawen.

Midia a mainaig kenni Avicenna iti Wikimedia Commons Dagiti inadaw a sasao a
mainaig kenni Avicenna iti Wikiquote (Ingles)



https://ilo.wikipedia.org/wiki/Astana

Ti Astana (Kazakh: Астана Plantilia:IPA-kk) ket ti kapitolio ti Kazakhstan.
Daytoy ket mabirukan idiay Karayan Ishim idiay amianan a parte ti Kazakhstan,
iti kaunegan ti Rehion ti Akmola, urayno sabali nga inadministro babaen ti
rehion a kas siudad nga addan kadagiti espesial a kasasaad. Ti senso idi 2014
ket inreportana ti populasion itif 835,153 iti kaunegan ti siudady, ken
mangaramid daytoy a kas ti maikadua a kadakkelan a siudad iti Kazakhstan.

Napundar idi 1830 a kas pagtaengan ti Akmoly (Kazakh: Ақмолы) wenno Akmolinsky
prikaz (Ruso: Акмолинский приказ), daytoy ket nagserbi idi a pagsammakedan para
dagiti Kosako ti Siberia. Idi 1832, ti pagtaengan ket naikkan iti kasasaad iti
iti ken nanaganan manen iti Akmolinsk (Ruso: Акмолинск). Idi 20 Marso 1961, ti
siudad ket nanaganan manen iti Tselinograd (Ruso: Целиноград) tapno mamarkaan ti
ebolusion ti siudad a kas sentro ti kultura ken administrasion ti Kampania
dagiti Birhen a Dagdaga. Idi 1992, daytoy ket nanaganan manen iti Akmola
(Kazakh: Ақмола), ti nabaliwan a kasisigud a nagan a kayatna a sawen ket "ti
puraw a tabon". Idi 10 Disiembre 1997, sinukatan ti Akmola ti Almaty tapno
agbalin a kapitolio ti Kazakhstan. Idi 6 Mayo 1998, daytoy ket nanaganan manen
iti Astana, a ti kayatna a sawen ket "ti kapitolio" iti pagsasao a Kazakh.

Ti Astanaket maysa a naplano a siudad, kas ti Brasilia idiay Brasil, Canberra
idiay Australia ken Washington, D.C. idiay Estados Unidos. Ti master a plano ti
Astana ket dinisenio idi babaen ni Kisho Kurokawa ti Hapon nga arkitekto. Kas
tugaw ti Gobierno ti Kazakhstan, ti Astana ket isu ti lugar ti Kamara ti
Parlamento, ti Korte Suprema, ti Palasio ti Presidente ti Ak Orda ken dagiti
nadumaduma a departamento ken ahensia ti gobierno. Daytoy ket ayan dagiti adu
puturistiko a pasdek, dagiti hotel ken dagiti skyscraper. Ti Astana ket isu ti
sentro ti isport, ket naisaad a mangsangaili ti Expo 2017. Ti Astana ket addaan
pay kadagiti adu a pagaywanan iti salun-at ken dagiti sistema ti edukasion.

Midia a mainaig iti Astana iti Wikimedia Commons Pakaammo ti panagbiahe idiay
Astana manipud iti Wikivoyage (Ingles)



https://ilo.wikipedia.org/wiki/Apuy

Ti apuy (sabali a panangiletra - apoy), uram , wenno puor ket isu ti napardas
nga oksidasion iti materiales iti proseso ti eksotermiko a kimiko iti
kombustion, a mangibbet ti pudot, lawag, ken dagiti nadumadumapay a produkto ti
reaksion . Ti pay nabunbuntog a proseso ti oksidasion a kas ti panaglati wenno
panagkalpa ket saana nairaman iti daytoy a pannakailawlawag.

Ti gil-ayab ket isu ti makitkita a paset ti apuy. No napudoten, dagiti alingasaw
ket mabalin a maionisado tapno mangpataud ti plasma. Depende kadagiti sustansia
a mapuoran, ken dagiti amiaman a saana kinapuro iti ruar, ti maris ken ti
intensidad ti apuy ken gil-ayab ken sabalinto.

Ti apuy iti sapasap a kaaduan a pormana ket mabalin a pagbanagan iti makadadael
nga uram, nga adda ti pannakabalinna a mangpataud kadagiti pisikal a dadael
babaen ti panagpuor. Ti uram ket maysa a nangruna a proseso a makaaring kadagiti
sistema ti ekolohia iti ballasiw ti sangalubongan. Dagiti nasayaat a pakaaringan
ti uram ket mairaman ti panagpasayaat kadagiti panagtubo ken panagtaripato
kadagiti nadumaduma a sistema ti ekolohia. Ti apuy ket inus-usar idin ti tattao
para iti panagluto, panagpataod ti pudot, panagsenial, ken dagiti panggep ti
panagiduron. Dagiti saan a nasayaat a pakaaringan ti uram ket mairaman ti
pannkarugit ti danum, nurunor ti daga, panagrugit ti tangatang ken peggad iti
biag ken tagikua.



https://ilo.wikipedia.org/wiki/Antonio_Vivaldi

Ni Antonio Lucio Vivaldi (4 Marso 1678 – 28 Hulio 1741), a nabiengasan ti il
Prete Rosso ("Ti Nalabbasit a Padi") gapu ti nalabbasit a buokna, ket maysa idi
a Benesiano Barok a komposer, padi, ken birtuoso a biolinista, a naipasngay
idiay Benesia. Isu ket mabigbigan a kas maysa kadagiti kalatakan a Barok a
kompositor, ti inpluensiana ti las-ud ti kabibiagna ket nawatiwat iti kadagupan
ti Europa. Ni Vivaldi ket nagruna anamammoan para iti panagpartuat kadagiti
instrumento a tokar, a naipangpangruna para iti biolin, ken dagiti pay sagrado a
koro nga obobra ken dagiti sumorok a 40 nga opera. Ti kadayegan anaamammoan nga
obrana ket ti serie dagiti biolin a tokar a naamammoan a kas ti Ti Uppat a
Tiempo.

Adu kadagiti pinarpartuatna ket naisurat para kadagiti musika ti babbai a
kadkadua iti Ospedale della Pietà, ti kamara dagiti napanawan nga ububbing a
nagtarabahoan ni Vivaldi manipud idi 1703 aginggana idi 1715 ken manipud idi
1723 aginggana idi 1740. Ni Vivaldi ket nagballigi pay ti panakaentablada
kadagiti operana idiay Benesia, Mantua ken Vienna. Kalpasan ti pakayamammona
kenni Emperador Karlos VI, ni Vivaldi napan idiay Vienna a nagnamnama nga isu
ket maipangruna. Ti Emperador ket pimmusay kalpasan idi simmangpet ni Vivaldi,
ken ti komposer ket natay nga agpalpalama, nga awan ti natalinaay a pagtaudan ti
matgedan.



https://ilo.wikipedia.org/wiki/Anime

Ti anime (アニメ, anime?, [a.ni.me] ( denggen); Inglesi/ˈænɨmeɪ/ wenno /ˈɑːnɨmeɪ/
wenno /ˈænɨmə/; ANƏ-may wenno ANI-may) ken dagiti Hapon nga animado a pataud a
mangipakpakita ti inladawan ti ima wenno animasion ti kompiuter. Ti balikas ket
naipangyabaan a pannkabalikas ti "animasion" iti Hapon. Ti pannangibaga nga
"anime", ket saan a rimmuar aginggana idi tengnga ti tawtawen ti 1980, ken ti
naikeddeng a kaibuksilan daytoy a panangibaga ket sagpaminsan nga agdumaduma
depende iti kontesto. Kadagiti Hapon, ti termino ket pannangibaga kadagiti amin
nga animasion. Iti INggles, ti termino ket naipalawagan a kas naala ti Hapon nga
estilo ti animasion a masansan a nailaslasin babaen kadagiti namarisan a
grapiko, dagiti natinggaw a karakter ken dagiti pantastiko a tema. Ti
pannakaarngi nga estilo iti kaibuksilan ket mabalin a manglukat ti posibilidad a
ti anime ket mapataud kadagiti sabali a pagilian, malaksid ti Hapon. Ngem ita
pay, para iti kinalaka, adu kadagiti Taga-laud ket nainget a kitkitaenda ti
anime a kas animasion a produkto ti Hapon.

Bayat a ti kasapaan a naamammuan nga animasion ti Hapon ket napetsaan manipud
idi 1917, ken adu met dagiti kasisigud nga animasion ti Hapon ket napataud
kadagiti simmakbay a dekada. Ti pannakailasin ti estilo ti anime ket naparang-ay
idi tawtawen ti 1960 ken naisangayan ti obra ni Osamu Tezuka ken nagbalin a
naamammuan iti ruar ti Hapon idi tawtawen ti 1980. Adu kadagiti agbuybuya ti
anime idiay Hapon ken pannakabigbig iti sangalubongan. Dagiti agiwarwaras ket
mabalinda ti agipablaak ti anime babaen ti panagiwaragawag ti telebision, dagus
iti video, wenno iti teatro, ken ti pay online.

Ti anime ket kangrunaan nga inus-usar dagiti serie ti animado a telebision,
dagiti napili a pelikula, ken dagiti naibatay ti Internet panagipablaak. Adda
met dagitoy dua nga inladawan ti ima ken animado ti kompiuter nga anime. Ti
estilo ket inus-usar kadagiti ay-ayam ti video ken dagiti panagipaskil. Ngem
dagitoy ket saan a nalawag ti etiketana a kas anime ngem babaen met ti bukodda a
midia. Iti pay maipatinayon, ti anime ket kaaduan a buklenna, no saan nga amin,
dagiti henero ti piksion. Iti kanungpalan, ti anime ket agus-usar kadagiti
nadumaduma a midia kas tataudan, a naisangsangayan ti maimaldit a midia, kasla
ti manga, literatura, ken dagiti dadduma pay nga obra. Iti iyaadu ti
pagtagilakuan ti anime idiay Hapon, daytoy ket nakagun-od met ti kinadayeg idiay
Daya ken Abagatan a daya nga Asia. Ti anime ket agdama anadayeg kadagiti
nadumaduma a rehion iti lubong.



https://ilo.wikipedia.org/wiki/Algoritmo

Iti matematika ken siensia ti kompiuter, ti maysa nga algoritmo (i/ˈælɡərɪðəm/
AL-gə-ri-dhəm) ket isu ti nagsasaruno a pamay-anipara iti panagpattapatta.
Dagiti algoritmo ket inus-usar para kadagiti panagpattapatta, panagproseso ti
datos, ken automado a panagrason.

Ti maysa nga algoritmo ket maysa nga makabanag a pamay-an a maiyebkas a kas
listaan a mapatinggaan kadagiti nasayaat a naipalawag a pangibagbagaan para iti
panagpattapatta iti annong. Mangrugi manipud ti panangirugian a kasasaad ken ti
umuna a maikabil (mabalin nga awan linaon), dagitoy a pangibagbagaan ket
mangipalawag ti panagpattapatta, a no matungpal, ket dumagos babaen ti
mapatinggaan a bilang kadagiti nasayaat a naipalawag nga agsasaruno a kasasaad,
a kanungpalan nga agpataud ti "maiparuar" ken agpatingga iti kanungpalan a
kasasaad ti pagpatinggaan. Ti panagdaliasat manipud ti maysa a kasasaad iti
sumaruno ket saan a nasken a deterministiko; adda met dagiti algoritmo, a
naamammuan a kas dagiti pugto nga algoritmo, a manginayon ti pugto a maikabil.

Urayno ti algorismo ni al-Khwārizmī ket maibagbaga kadagiti alagaden iti
panagaramid ti aritmetiko nga agus-usar kadagiti Hindu-Arabiko a numeral ken ti
sistematiko a pakailawlawagan ti linear ken dagiti kuadratiko nga ekuasion, ti
pirgis a pormalisasion ti agbalinto a timoderno nga algoritmo ket nangrugi
kadagiti panangipadas a mangsolbar ti Entscheidungsproblem (ti "problema ti
panangikeddeng") nga insingasing babaen ni David Hilbert idi 1928. Dagiti
simmaruno a pormalisasion ket naikuadro idi a kas dagiti panangipadas a
mangipalawag ti "mapataudan a pannakaipattapatta" wenno "mapataudan apamay-an";
dagita a pormalisasion ket nangiraman kadagiti Gödel–Herbrand–Kleene a
panagsumro manen nga annong idi 1930, 1934 ken 1935, lambda kalkulo ni Alonzo
Church idi 1936, "Pormulasion 1" ni Emil Post idi 1936, ken dagiti Turing a
makina ni Alan Turing idi 1936–7 ken 1939. Ti panangited ti pormal a
panangipalawag kadagiti algoritmo, a maipada iti intuitibo a pagarup, ket
agtultuloy a kumarit a problema.



https://ilo.wikipedia.org/wiki/Aleksandr_Solzhenitsyn

Ni Aleksandr Isayevich Solzhenitsyn ( /soʊlʒəˈniːtsɨn/; Ruso: Алекса́ндр
Иса́евич Солжени́цын, panangibalikas [ɐlʲɪˈksandr ɪˈsaɪvʲɪtɕ səlʐɨˈnʲitsɨn]; 11
Disiembre 1918 – 3 Agosto 2008) ket maysa idi a Ruso a mannurat, sumupsuppiat
ken aktibista. Isu ket timmulong ti pannakaammo ti gulag ken ti kampo a sistema
ti napilit a panagobra ti Kappon ti Sobiet manipud idi 1918 aginggana idi 1956.
Bayat a dagiti sinursurat ket nalaplappedan, isu ket nagsursurat kadagiti adu a
liblibro a naisangsangayan ti Ti Gulag a Purpuro ken ti Maysa nga Aldaw iti Biag
ni Ivan Denisovich, ti dua a kadayegan nga ammo nga obrana. "Para iti etikal a
puersa nga isu ket nagsuksukimat kadagiti saan a maipaay a tawidan ti Ruso a
literatura", Ni Solzhenitsyn ket nagunggunaan ti Premio Nobel iti Literatura idi
1970. Isu ket naipatalaw manipud idiay Kappon ti Sobiet idi 1974 ngem nagsubli
met laeng idiay Rusia idi 1994 kallpasana idi narebba ti Sobiet a sistema.

Dagiti inadaw a sasao a mainaig kenni Aleksandr Solzhenitsyn iti Wikiquote
(Ingles) Midia a mainaig kenni Aleksandr Solzhenitsyn iti Wikimedia Commons



https://ilo.wikipedia.org/wiki/Akin-abagatan_a_Taaw

Ti Akin-abagatan a Taaw (tinawtawagan pay a kas ti Nalatak nga Akin-abagatan a
Taaw, Taaw Antartika, Taaw Abagatan a Polar ken Taaw Austral) ket buklen dagiti
akin-abagatan unay a danum ti Taaw ti Lubong, a sapasap a maipan nga abagatan ti
60°S latitud ken lawlawenna ti Antartika. A kas ti daytoy, daytoy ket
naipanpanunotan a ti maikapat a kadakkelan kadagiti lima a kangrunaan a
pannakabingbingay dagiti taaw (kalpasan ti Pasipiko, Atlantiko, ken Taaw
Indiano, ngem dakdakkel ngem ti Taaw Artiko). Daytoy a sona ti taaw ket isu ti
ayan ti nalamiis, agpaamianan nga agay-ayus a danum manipud ti Antartika a
nailalaok kadagiti napudpudot a subantartiko a danum.

Dagiti heograpo ket saanda nga agtutunos ti akin-amianan a pagbeddengan ti
Akin-abagatan a Taaw wenno ti kaadda daytoy ken adu dagiti nangipanpanunot a
dagiti danum ti daytoy ket paset ti Pasipiko, Atlantiko, ken Taaw Indiano.
Dagiti dadduma pay ket nangipanpanunotda a ti pagsasabtan ti Antartiko, ti maysa
a sona ti taaw nga agbalbaliw ti tiempo ti panawen, a kas mangisinsina ti
Akin-abagatan a Taaw manipud kadagiti dadduma a taaw, imbes a ti maika-60 a
paralelo. Dagiti Australiano a turay ket naipanunotanda a ti Akin-abagatan a
Taaw ket dagus a naisanglad ti abagatan ti Australia.

Ti Organisasion ti Internasional a Hidrograpiko (IHO) ket saan pay a
nangikeddeng ti 2000 a panagipalpalawagna ti taaw nga adda ti abagatan ti 60°S.
Ti kinaudi a naipablaak a panagipalplawagna kadagiti taaw ket napetsaan manipud
idi 1953; daytoy ket saan a mangiraman ti Akin-abagatan a Taaw. Nupay kasta, ti
kinaudi a panagipalpalawag ket inus-usar babaen ti IHO ken dagiti dadduma pay.



https://ilo.wikipedia.org/wiki/Adolf_Hitler

Ni Adolf Hitler (Aleman: [ˈadɔlf ˈhɪtlɐ] ( denggen); 20 Abril 1889 – 30 Abril
1945) ket naiyanak idi nga Austriano, Aleman a politiko ken ti daulo iti Nailian
a Sosialista a Partido ti Agobobra nga Aleman (Aleman: Nationalsozialistische
Deutsche Arbeiterpartei (NSDAP), kadawyan a makunkuna a ti Nasi a Partido). Isu
idi ti kansilier ti Alemania manipud idi 1933 aginggana idi 1945, ken diktador
iti Nasi nga Alemania (a kas iti Führer und Reichskanzler) manipud idi 1934
aginggana idi 1945. Ni Hitler ket kadawyana a naikumadua ti panakbangon iti
pasísta idiay Europa, Maikadua a Sangalubongan a Gubat, ken ti Holokausto.

Maysa a naarkosan a beterano iti Umuna a Sangalubongan a Gubat, ni Hitler
timmipon ti Partido ti Agobobra nga Aleman, ti nagpauna iti Nasi a partido, idi
1919, ken nagbalin a daulo iti NSDAP idi 1921. Idi 1923 nagpadas isuna ti
kudetá, ti makunkuna a Beer Hall Putsch, idiay Munich. Ti napaay a kudetá ket
isu ti nagbanagan a panakaibalud ni Hitler, nga iti daytoy a panawen ket sinurat
na ti naisurat a panglaglagip, a Mein Kampf (Ti Panagsagabak). Kalpasan ti
panakawayawayaan na idi 1924, ni Hitler ket nakaganab ti suporta babaen ti
panagiyaddang na ti Pan-Hermanismo, antisemitismo, ken kontrakommunismo nga
addaan isuna ti natagirayad a panagbitla ken Nasi a propaganda. Kalpasan ti
panakitudon na a kas ti kanselor idi 1933, binaliwan na ti Weimar a Republika
iti Maikatlo a Reich, maysa daytoy a maymaysa a partido diktadora a naibatay iti
totalitario ken autokratiko ideolohia iti Nasismo. Ti naisawangna a panggep idi
ket ti agipabangon ti maysa a Baro nga Urnos iti kapulosan a Nasi nga Aleman a
hegemonia (panagsakup) iti kontinental nga Europa.

Dagiti ganganaet ken domestiko nga annuroten ni Hitler ket addaan iti
pagtungpalan iti panaggemgem ti Lebensraum ("pagtaengan a lugar") para iti
Hermaniko a tattao. Isu ti nangiturong ti panagarmas manen ti Alemania ken ti
panagraut iti Polonia babaen ti Wehrmacht idi Septiembre 1939, a nagbanagan
daytoy ti panagrugi Maikadua a Sangalubongan a Gubat idiay Europa. Babaen ti
panagturay ni Hitler, idi 1941 dagiti puersa ti Alemani ken dagiti kumaduaan a
Europeano kaaduan a sinakopda ti Europa ken Amianan nga Aprika. Dagitoy a
naganganab naininut a naipasubli, ken idi 1945 dagiti Kumadua a buyot ket
inabakda ti buyot ti Alemania. Dagiti supremasista ken pinakapuli a pagayatan
nga annuroten ni Hitler ket nagbanagan dagiti sistematiko a panagpapatay
kadagiti sangapulo ket maysa a riwriw a tattao, a mairaman dagiti gangani nga
innem a riwriw a Hudio.

Iti panungpalan nga al-aldaw iti gubat, idi agdama ti Gubat iti Berlin idi 1945,
ni Hitler ket inasawana ti nabayagan a kamalalana, ni Eva Braun. Idi 30 Abril
1945, kalpasan ti basbassit ngem dua nga aldaw, dagitoy dua ket nagpakamatayda
tapno saanda a matiliw babaen ti Nalabbaga a Buyot, ken dagiti bangkayda
napuoran.

Ti ama ni Hitler, Alois Hitler (1837–1903), ket isu idi ti anak ti ruar ni Maria
Anna Schicklgruber. Ti pannakaipasngay a pannakapanekan ni Alois ken saan a
nanginagan ti amana, gapu daytoy ti ubing ket innalana ti apelyido ti inana. Idi
1842 ni Johann Georg Hiedler ket inasawana ni Anna. Kalpasan ti ipupusayna idi
1847 ken ti ipupusayna met idi 1856, ni Alois ket inay-aywanan ti pamilia ti
kabsat a lalaki ni Hiedler a ni Johann Nepomuk Hiedler. Saan amnipud idi 1876 a
ni Alois ket naglehitimado ken ti panagbuniagan a rehistro ket binaliwan ti
maysa a padi a nasaksian ti tallo a tao. Idi agur-uray ti tribunal idiay
Nuremberg idi 1945, ti Nasi opisial a ni Hans Frank ket nagipaltiing ti kaad
dagiti surat a nangitunton nga ti ina ni Alois ket naidakawat nga agtagibalay
para iti maysa a Hudio a pamilia idiay Graz ken ti agtawen ti 19 nga anak a
lalaki ti pamilia, a ni Leopold Frankenberger, ket isu ti nakaputot kenni Alois.
Nupay kasta, awan ti Frankenberger, Hudio wenno dagiti sabali pay, a nairehistro
idi idiay Graz iti dayta a paset ti panawen. Dagiti agipakpakasarita ket
agduduada a ti matunton nga ti ama ni Alois ket maysa a Hudio.

Iti edad a 39, ni Alois innalana ti apelyido a "Hitler", ken naipangiletra pay a
kas "Hiedler", "Hüttler", wenno "Huettler"; ti nagan ket mabalin a naipakadawyan
ti panungpalan a panangiletra babaen ti maysa a padi. Ti nagtaudan iti daytoy a
nagan ket baka ti "maysa nga agtaeng iti kalapaw" (Pagalagadan nga Aleman
Hütte), "pastor" (Pagalagadan nga Aleman hüten "ag-guardia", Ingles "heed"),
wenno manipud dagiti Eslabo a balikas Hidlar ken Hidlarcek.

Ni Adolf Hitler ket naipasngay idi 20 Abril 1889 idiay Gasthof zum Pommer, maysa
a pagdagusan daytoy idiay Ranshofen, daytoy ket maysa a purok a naikapet idi
1938 iti munisipalidad iti Braunau am Inn, Austria-Hungarai. Isu ket ti maikapat
kadagiti innem nga annak ni Alois Hitler ken Klara Pölzl (1860–1907). Dagiti
kinauna a kakabsat ni Adolf – Gustav, Ida, ken Otto – ket pimmusayda a kas
maladaga. Idi agedad ti tallo ni Hitler, tti pamilian a ket immalis idiay
Passau, Alemania. Isu idiay ti nakaadalanna ti naisangyan nga baba a Babaro a
dialekto, ngen saan a ti Austriano Aleman, a nakamarka daytoy ti panagbitlana
iti amin a kabibiagna. Idi 1894 ti pamiliana ket immalisda manen idiay Leonding
(asideg ti Linz), ken idi Hunio 1895, ni Alois ket nagretiro idiay bassit a
dagana idiay Hafeld, nga asideg idiay Lambach, nga isu ket nagpadas iti
panagtaltalon ken panagtaripato dagti uyokan. Ni Adolf ket nagbasa idiay
Fischlham. Ni Hitler ket naamanga kadagiti pannakigubat kalpasan idi nakabiruk
ti nailadawan a libro a maipanggep ti Pranko-Prusiano a Gubat manipud kadagiti
tagikua ti amana.

Ti inyaalisda idiay Hafeld ket naiparna iti panakairugi iti nakaro a
panagringgor ti ama ken anak a lalaki a gapuanan daytoy babaen ti saan a
pangsurot ni Adolf ti nainget a displina iti eskuelana. Dagiti ganetget a
panagtaltalon ni Alois Hitler idiay Hafeld ket napaay, ken idi 1897 ti pamilia
ket immalis idiay Lambach. Ni Hitler ket nagbasa iti maysa a Katoliko a
pagadalan a maika-11 a siglo a Benediktino a monasterio, a ti pulpito ket
nanakutukotan ti maysa a naestiloan a suwastika a simbolo iti eskudo ni
Theodorich von Hagen, ti sigud idi nga abad. Ti agwalo nga edad a Hitler ket
nagadal kadagiti panagkanta, nagkanta iti koro ti simbaan, ken isu ket
nagpanpanunut pay nga agbalin a maysa a padi. Idi 1898 ket agnanayonda a
nagsubli idiay Leonding. Ti ipupusay ti ububing a kabsatna a lalaki, a ni
Edmund, manipud ti sakit a kamuras idi 2 Pebrero 1900 ket nauneg nga umapay
kenni Hitler. Nagbaliw isuna manipud ti natalged ken nalaing a manakigayyem ken
nalaing nga estudiante, iti naliday, nasuktu ken nasidunget nga ubing iti amana
ken dagiti manursuro kaniana.

Ni Alois ket nagballigi iti karerna iti opisina ti aduana ken kayatna a ti
anakna ket sumurot kaniana. Ni Hitler ket nagngdrama idi ti maysa nga episodio
manipud iti daytoy a paset ti panawen nga isu ket intugot ti amana nga agbisita
ti opisina ti aduana, a nagiladawan daytoy a kas ti napasamak a nagited ti
di-makapakawan a panaggura a nagbaetan ti ama ken anak, a dagitoy dua ket
napigsa ti pakinakemda. Ti di-panakaikaskaso ti panagayat ti anakna a mapan nga
agbasa ti klasiko a pagadalan ket ti ayatna nga agbalin a maysa nga artista, idi
Septiembre 1900 ni Alois ket inpatulodna ni Adolf idiay Realschule idiay Linz.
(Daytoy ket isu met laeng ti nangato nga eskuela a nagbasaan ni Adolf Eichmann
idi kalpasan ti 17 a tawtawen.) Ni Hitler ket nagrebelde iti daytoy a keddeng,
ken iti Mein Kampf nangipakaammo nga isu ket saan a nalang ti panagadalna, nga
isu ket agnamnama a no makita ti amana "a ti bassit a panagrang-ayko idiay
teknikal a pagadalan a ti amak ket palubosannak nga agiruknoy ti arapaapko."

Ni Hitler ket nagragut iti Aleman a nationalismo manipud idi ubing pay. Ni
Hitler ket nangiyebkas ti pannakamatalekna laeng iti Alemania, nga umuyuyaw ti
maapapday a Habsburg a Monarkia ken dagiti panagturayna kadagiti adu ti
nadumaduma nga etnikona nga imperio. Ni Hitler ken dagiti gayyemna ket
inususarda ti panagkablaaw a "Heil", ken nagkankantada kadagiti Aleman a nailian
a kanta "Deutschland Über Alles" imbes nga iti Austriano nga Imperial a kanta.

Kalpasan ti kellaat nga ipupusay ni Alois idi 3 Enero 1903, ti panagadal ni
Hitler naapday. Isu ket pinalubosan ti inana nga agsardeng idi otonio ti 1905.
Simmrek isuna idiay Realschule idiay Steyr idi Septiembre 1904; simmayaat met
dagiti panagkukuana ken dagiti aramidna ken dagitoy ket nagin-inut a
rimmmang-ay. Idi otonio iti 1905, kalpasan ti pakaruarna maikadua ken
panungpalan nga eksamen, ni Hitler ket pimmanaw idiay eskuelana nga awan ti
tarigagay nga agpasayaat ti panagadalna wenno awan ti nalawag a planona para iti
masakbayan a karrerna.



https://ilo.wikipedia.org/wiki/Abagatan_a_Sudan

Ti Abagatan a Sudan (i/ˌsaʊθ suːˈdæn/ or /suːˈdɑːn/), opisial a ti Republika ti
Abagatan a Sudan ken dati a tinawtawagan ti Akin-abagatan a Sudan, ket maysa a
naseraan ti daga a pagilian idiay daya-tengnga nga Aprika a paset ti subrehion
ti Nagkaykaysa a Pagpagilian iti Akin-daya nga Aprika. Ti agdama a kapitoliona
ket ti Juba, ken isu pay ti kadakkelan a siudadna. Ti kapitolio a siudad ket
naplano ken sentronto a mabirukan idiay Ramciel iti masakbayan. Ti Abagatan a
Sudan ket bineddengan babaen ti Etiopia iti daya, ti Kenya iti abagatan a daya,
ti Uganda iti abagatan, ti Demokratiko a Republika iti Kongo iti abagatan alaud,
ti Republika ti Tengnga nga Aprika iti laud ken ti Republika ti Sudan iti
amianan. Daytoy ket mangraman ti nalawa a kalugnakan a rehion ti Sudd, a pinorma
babaen ti Puraw a Nilo ken lokal makunkuna a aks ti Bahr al Jabal.

Dagiti teritorio ti moderno nga Abagatan a Sudan ken ti Republika ti Sudan ket
paset idi ti Ehipto babaen ti Muhammad Ali a Dinastia, ken tinurayan idi a kas
maysa nga Anglo-Ehipsio a kondominio aginggan idi nakagun-od ti Sudan
pannakawayawaya idi 1956. Kalpasan ti Umuna a Sibil a Gubat ti Sudan, ti
Autonomo a Rehion ti Akin-abagatan a Sudan ket naporma idi 1972 ken nagpaut
agingana idi 1983. Nangrugi ti Maikadua a Sibil a Gubat ti Sudan ket nagpatingga
iti Komprehensibo a Tulagan ti Kappia idi 2005. Iti naladaw iti dayta met laeng
a tawen, ti akin-abagatan nga autonomia ket naipasubli idi naporma ti maysa nga
Autonomo a Gobierno ti Akin-abagatan a Sudan .



https://ilo.wikipedia.org/wiki/Winston_Churchill

Ni Winston Leonard Spencer-Churchill (30 Nobiembre 1874 – 24 Enero 1965) ket
maysa idi a Britaniko a politiko nga isu idi ti Kangrunaan a Minstro ti
Nagkaykaysa a pagarian manipud idi 1940 aginggana idi 1945 ken idi manen 1951
aginggana idi 1955. Isuket kaaduan a naikedkeddeng a kas maysa kadagiti
kalatakan a daulo iti panawen ti pannakigubat iti maika-20 a siglo, Ni Churchill
ket maysa pay idi nga opisial iti Britaniko a Buyot, historiador, mannurat, ken
maysa nga artista. Isu laeng ti Britaniko a Kangrunaan a Ministro a nagungunaan
ti Premio Nobel iti lIteratura, ken isu pay ti immuna a tao a naaramid a kas
maysa a Honorario nga Umili iti Estados Unidos.

Ni Churchill ket naipasngaay idi iti aristokratiko a pamilia dagiti Duke ti
Marlborough, ti sanga ti pamilia Spencer. Ti amana, ni Apo Randolph Churchill,
ket maysa idi a karismatiko a politiko a nagserbi a kas Kanselor ti Exchequer;
ti inana, ni Jennie Jerome, ket Amerikana a socialite. Kas ubing nga opisial ti
buyot, nakakita ti aksion idiay Britaniko nga India, ti Sudan, ken ti Maiakdua a
Gubat ti Boer. Isu ket nakagun-od iti kadayeg a kas mannurat iti gubat ken
nagsurat kadagiti a maipanggep kadagiti kampaniana.

Isu ket adda idi iti sanguanan ti politika para kadagiti limapulo a tawen, isu
ket nagtengngel kadagiti adu a puesto ti politika ken gabinete. Sakbay ti Umuna
a Gubat ti Sangalubongan, isu ket nagserbi a kas Presidente ti Opisina ken
Panagtagilako, Sekretario ti Balay, ken Umuna nga Apo ti Admiralidad a kas paset
ti 1905–1915|Liberal a gobierno ni Asquith's . Idi las-ud ti gubat, isu ket
nagtultuloy a kas Umuna nga Apo ti Admiralidad aginggana ti nadidigra a Kampania
ti Gallipoli a nagtaudan ti ipapanawna iti gobiernot. Isu ket nabiit bassit a
nagtuloy iti aktibo a serbisiona iti buyot iti Akinlaud a Sanguanan a kas
komander ti maika-6 a Batalion dagiti Pusilero ti Naarian nga Eskoses. Isu ket
nagsubli iti gobierno a kas Ministro dagiti Munision, Sekretario ti Estado para
iti Gubat, ken Sekretario ti Estado para iti Angin. Idi 1921–1922 ni Churchill
ket nagserbi a kas Sekretario ti Estado para kadagiti Kolonia, kalpasanna ti
Kanselor ti Exchequer iti Konserbatibo a gobierno ni Baldwin idi 1924–1929.



https://ilo.wikipedia.org/wiki/Vanuatu

Ti Vanuatu opisial a ti Republika ti Vanuatu (Pranses: République de Vanuatu,
Bislama: Ripablik blong Vanuatu), ket ti pagilian nga isla idiay Oceania a
mabirukan idiay Abagatan a Taaw Pasipiko. Ti purpuro ket nagtaud iti bulkan ken
mabirukan iti 1,750 kilometro (1,090 mi) iti daya ti akin-amianan nga Australia,
iti 500 kilometro (310 mi) iti amianan a daya ti Baro a Caledonia, iti daya ti
Baro a Guinea, iti abagatan a daya ti Is-isla ti Solomon, ken laud ti Fiji.

Ti Vanuatu ket immuna idi a tinagtagitao babaen dagiti tattao a Melanesia.
Dagiti immuna a Europeano a nangbisita dagiti isla ket ti ekspedision ti Espania
nga indauluan babaen ni Portuges a nabigador Fernandes de Queirós, nga isu ket
simmangpet iti kadakkelan nga isla idi 1606. Tinuntonna ti purpuro para iti
Espania, kas paset ti kolonial a Daya nga India ti Espania, ken ninagananna iti
Austrialia del Espiritu Santo.

Kadagiti tawen ti 1880s, ti Pransia ken ti Gran Britania ket nagtunton kadagiti
paset ti purpuro, ken idi 1906 nagtunosda iti alagaden para iti panagkadua a
panagtaripato ti purpuro a kas ti Baro a Hebridas babaen ti Britaniko-Pranses a
Kondominio. Ti maysa a tignay ti wayawaya ket rimsua kadagiti tawen ti 1970, ken
ti Republika ti Vanuatu ket napundar idi 1980.

Ti nagan ti Vanuatu ket naala manipud iti balikas a vanua ("daga" wenno
"pagtaengan"), a mapasamak kadagiti nadumaduma a sasao nga Austronesio, ken ti
balikas a tu ("tumakder"). No agtipon dagitoy dua a balikas ket mangibaga ti
nawaya a kasasaad ti baro a pagilian.

Midia a mainaig iti Vanuatu iti Wikimedia Commons Pakaammo ti panagbiahe idiay
Vanuatu manipud iti Wikivoyage (Ingles)



https://ilo.wikipedia.org/wiki/Urnos_(biolohia)

Iti sientipiko a pannakaidasig nga inus-usar iti biolohia, ti urnos (Latin:
ordo) ket

No ania wenno saan a tagikua iti tunggal maysa nga urnos ket ikeddeng babaen ti
maysa a taksonomo. Kapada met para iti saludsod no ti naisangayan nga urnos ket
nasken mabigbigan. Kankanayon nga awan dagiti pagitunosan, nga adda dagiti
nadumaduma ataksonomo a mangal-ala iti nadumaduma a puesto. Awan dagiti alagaden
a nasken a suroten ti maysa a taksonomo iti panangipalawag wenno panagbigbig ti
maysa nga urnos. Adda dagiti taksa taxa a unibersal a naaw-awat, bayat nga adda
dagiti dadduma a bassit laeng a mabigbigan.

Para kadagiti dadduma agrupo ti organismo, dagiti naitunos a suffixes ket
inus-usar a manginagan a ti ranggo ket maysa nga urnos. Ti Latin a suffix
-(i)formes a ti kaibuksilanna ket "adda iti porma iti" ket inus-usar para iti
sientipiko a nagan dagiti urnos dagiti billit ken dagiti ikan, ngem saan a para
kadagiti mamalia ken dagiti inbertebrata. Ti suffix -ales ket para iti nagan
dagiti urnos iti vascular a mula.



https://ilo.wikipedia.org/wiki/Union_List_of_Artist_Names

Ti Union List of Artist Names (ULAN) wenno iti Ilokano Listaan ti Kappon dagiti
Nagan ti Artista ket maysa a online a batayan ti datos nga agus-usar ti
natengngel a bokabulario nga agdama nga aglaon kadagiti agarup a 293,000 a
nagngan ken dadduma pay a pakaammo a maipanggep kadagiti artista. Dagiti nagan
iti ULAN ket mabalin a mairaman dagiti naited a nagan, dagiti seudonimo, dagiti
panagdumadumaan iti pannakailetra, dagiti nagan kadagiti sabsabali a pagsasao,
ken dagiti nagnagan a nagbalbaliwen gapau ti napalbas a panawen (a kas dagiti
pannakiasawa a nagan). Kadagitoy a a nagan, ti maysa ket naitalgedan a kas ti
kinaykayat a nagan.

Ti ULAN ket mangiraman kadagiti maitutop a nagan ken dagiti mainaig a pakaammo a
maipanggep kadagiti artista. Dagiti artista ket mabalin a dagiti agmaymaysa a
tao (tattao) wenno grupo dagiti tao a nagtitinnulong a nagob-obra (korporatibo a
bagbagi). Dagiti artista iti ULAN ket sapasap a mangirepresenta kadagiti
nagpartuat a nairaman iti pannakakonsepto wenno panagpataud kadagiti makitkita
nga arte ken arkitektura. Adda met dagiti agpabpabuya nga artista a nairaman
(ngem kadawyan a saan a dagiti aktor, dagiti agsalsala, wenno dadduma pay nga
agpabpabuya nga artista). Dagiti repositorio ken dagiti nagparparawad ket
nairamanda pay.



https://ilo.wikipedia.org/wiki/Ultrabioleta

Ti ultrabioleta ket isu ti elektromagnetiko a radiasion nga addaan ti kaatiddog
ti allon nga abab-baba ngem ti makitkita a lawag, ngem atatiddog ngem dagiti
rayo-ekis, a daytoy ket isu ti sakop a baetan ti 400 nm ken 10 nm, a maipada
kadagiti enerhia ti poton manipud ti 3 eV aginggana ti 124 eV. Daytoy ket
nanaganan ti kastoy gaputa ti espektro ket agalaon kadagiti elektromagnetiko nga
allon nga addaan kadagiti prekuensia a nangatngato ngem dagiti mailasin ti
tattao a kas ti maris a bioleta. Dagitoy a prekuensia ket saan a makita ti
tattao, ngem ti makunkuna nga asideg ti ultrabioleta ket makitkita kadagiti adu
nga insekto ken dagiti billit.

Ti ultrabioleta a lawag ket mabirukan iti lawag ti init ken maiparuar babaen
dagiti elektriko nga arko ken dagiti espesialisado a lawag a kas dagiti lampara
a merkurio ken dagit nangisit a lawag. Daytoy ket mabalin a gapuanan kadagiti
kimiko a reaksion, ket gapuanan ti panagsilnag dagiti adu a sustansia wenno
pluoresensia. Ti dakkel a pannakaibagi ti ultrabioleta, a mairaman dagiti amin a
pakaabutan ti rabaw ti Daga, ket maidasig a kas di ionisado a radiasion. Dagiti
nangatngato nga enerhia ti espektro ti ultrabioleta manipud kadagiti kaatiddog
ti allon iti agarup a 10 nm aginggana ti 120 nm ('nakaro' nga ultrabioleat)ket
dagiti ionisado, ngem gapu ti daytoy a pataud, dagitoy a kaatiddog ti allon ket
masagepsep babaen ti nitroheno ken napigpigsa pay a sagepsepen babaen ti
dioksiheno, ken isunga adda daytoy ti ababa unay a kaatiddog ti dalan babaen ti
angin. Nupay kasta, ti intero nga espektro ti ultrabioleta a radiasion ket adda
met dagiti biolohiko a langa ti ionisado a radiasion, ken ad-adu pay a
makadadael kadagiti adu a molekula kadagiti biolohiko a sistema ngem ti
naiilbilanagn babaen dagiti simple a pataud ti panagpapudot (kas pagarigan ti
pannakabilag ti init). Dagitoy a tagikua a naala manipud ti ultrabioleta a bileg
ti poton a mangbaliw kadagiti kimiko a piansa kadagiti molekula, urayno awan ti
makaanay nga enerhia a mang-ionisado kadagiti atomo.



https://ilo.wikipedia.org/wiki/Temperatura

Ti temperatura ket isu ti numeriko a panagrukod ti pudot wenno lamiis. Ti
panagrukodna ket ti panagtakuat ti radiasion ti pudot wenno partikula wenno
kinetiko nga enerhia, wenno babaen ti adu a panagkukua ti maysa a termometriko a
material. Daytoy ket mabalin a makalibrado kadagiti nadumaduma a gantingan ti
temperatura, Celsius, Fahrenheit, Kelvin, kdpy. Ti kammasapulan a pisikal a
panangipalawag ti temperatura ket maited babaen ti termodinamika.

Dagiti panagrukod babaen ti bassit a termometro, wenno babaen ti panagduktal ti
radiasion ti pudot, ket mabalin a mangipakita a ti temperatura ti maysa a bagi
ti material ket mabalin nga agdumduma manipud kadagiti panawen wenno luglugar
iti kauneganna. Kas pagarigan, ti kimat ket mabalin a mangipapudot ti bassit a
paset ti tangatang a napudpudot ngem ti rabaw ti Init. No dagiti panagbalbaliw
ket mapasamak a napardas , wenno bassit unay ti baetanda, iti kaunegan ti maysa
a bagi, daytoy ket mabalin nga imposible ti mangaiplawag ti temperaturana.

Iti kaunegan ti maysa a bagi a saan a makisinnukat ti enerhia wenno banag
kadagiti kaarubayanna, ti temperatura ket gaganay nga agbalin nga agpapada iti
espasio kadagiti mapalabas a panawen. No ti dalan a salputen laeng iti pudot ket
nakalukat ti baetan ti dua a bagbagi, ti enerhia ket kankanayon a maidagdagus a
mangiyalis a kas pudot manipud ti napudpudot a bagi iti nalamlamiis. Ti kapardas
ti pannakaiyalis ket depende iti termal a konduktibidad iti dalan wenno ti
pagbeddengan a baetanda . Ti baetan ti dua a bagbagi nga addaan ti agpada a
temperatura, awan ti agayus a pudot. Dagitoy a bagi ket makunkuna nga adda iti
termal nga ekuilibrio.

Ti kinetiko a teoria ket makaidaton ti napateg ngem limitado a pakabilangan iti
panagkukua dagiti material kadagiti mikroskopiko a sistema. Daytoy ket
mangipakita ti patingga a temperatura a kas kapadpada ti pateg ti natimbeng a
kinetiko nga enerhia dagiti pugto a mikroskopiko a panaggunay dagiti bukodda a
konstituento a mikroskopiko a partikula a kas dagiti elektron, dagiti atomo, ken
dagitimolekula.

Ti teoretiko a kalamiisan a temperatura ket makunkuna iti patingga a sero.
Daytoy ket mabalin a masabat ngem saan a mabalin amaabutan iti pudno a pisikal a
sistema. Daytoy ket maibagbaga babaen ti 0 K iti Kelvin a gantingan, −273.15 °C
iti Celsius a gantingan, ken −459.67 °F iti Fahrenheit a gantingan. Iti banag a
patingga a sero, dagiti panaggunay dagiti mikroskopiko a konstituente ket bassit
laeng .

T temperatura ket nangruna kadagiti amin a a pagobraan ti masna a siensia, a
mairaman ti pisika, heolohia, kimika, dagiti atmosperiko a siensia ken biolohia.



https://ilo.wikipedia.org/wiki/Tang_a_Dinastia

Ti Tang a Dinastia (Insik: 唐朝; pinyin: Táng Cháo; IPA: [tʰɑ̌ŋ tʂʰɑ̌ʊ]; Tengnga
nga Insik: Dâng) (Hunio 18, 618 – Hunio 1, 907) ket maysa idi nga imperial a
dinastia iti Tsina nga inunaan babaen ti Sui a Dinastia ken sinaruno babaen ti
Dagiti Lima aDinastia ken Dagiti Sangapulo a Pagarian a Paset ti Panawen. Dayto
ket binangon babaen ti Li (李) a pamilia, a nangagaw ti bileg idi las-ud ti
panakaapday ken panakarebba ti Imperio a Sui. Ti dinastian ket napasardeng
bassit babaen ti Maikadua a Dinastia ti Zhou (Oktubre 8, 690 – Marso 3, 705) idi
nangagaw ti trono ni Emperatris Wu Zetian, nga isu laeng ti Insik a nagbalbalin
nga emperatris a nagturay, a kinabukodanna ti nagturturay.

Ti Tang a Dinastia, nga adda ti kapitoliona idiay Chang'an (tatta nga aldawen a
ti Xi'an), nga iti dayta a panawen ket isu ti kapusekan ti populasion a siudad
iti lubong, ket sapasap a naikapanunotan a kas maysa a nangato a puntos iti
Insik a sibilisasion—a maipada ti, wenno labsenna iti, nasapsapa a Han a
Dinastia—ti nabalitokan a panawen iti kosmopolitano a kultura. Ti teritoriona, a
nagun-od manipud kadagiti kampania ti milisia dagiti nasapa nagturturay, ket
maipada iti Han a Dinastia. Kadagiti dua a senso itimaika-7 ken maika-8 a
sigsiglo, ti Tang ket nagirehistro ti nakarkulo a populasion babaen ti bilang
dagiti nairehistro a sangkabalayan ti agarup a 50 a riwriw a tttao.a[›] Nupay
kasta, ti pay sentro a gobierno ket nadaddadaelen ken saanen a nakaurnos ti
pudno a senso ti populasion idi maika-9 a siglo, daytoy ket nakarkulo a ti
populasion ket dimmakkel ti agarup a 80 a riwriw a tattao. Ti kaada ti dakkel a
batayan ti populasionna, ti dinastia ket nakabael a nagaramid ti propesional ken
nakonkripto a buyotan dagiti ginasut a ribribu iti tropa tapno adda makasuppiat
kadagiti nomadiko a bileg nga agturturay idiay Akin-uneg nga Asia ken dagiti
lukratino a dalan ti komersio iti igid ti Seda a Kalsada. Dagiti nadumaduma a
pagarian ken dagiti estado ket nagbaybayadda ti buis iti korte ti Tangt, bayat a
ti Tang ket pinarukamana pay ti wenno pinarmekna dagiti nadumaduma a rehion a
dagitoy ket saanna a dagus a tinengtengngel babaen ti protektorado a sistema.
Iti labes ti politikal a panagsakop, ti Tang ket nangipilit pay ti napigsa a
pannakainpluensia ti kultura kadagiti kaarrubana nga estado a kas ti Korea,
Hapon, ken Bietnam.

Ti Tang a Dinasti aidi ket kaaduan a paset ti panawen iti karang-aya ken
katalinaay, malaksid idi las-ud ti An Lushan a Rebelion ken ti pannkapaay ti
sentro a turay idi kinaudi a gudua ti dinastia. Kasla ti napalabas a Sui a
Dianstia, ti Tang a Dianstia ket nagtartaripatu ti maysa a sistema ti sibil a
serbisio babaen ti panagkintos kagiti opisial babaen naalagad nga eksaminasion
ken dagiti rekomendasion iti opisina. Daytoy a sibil nga urnos ket pinaay babaen
ti kaada irurumsua dagiti rehional a gobernador ti milisia a naamammuan a kas ti
jiedushi idi las-ud ti maika-9 a siglo. Ti Insik a kultura ket rimmang-ay ken
simmaysayaat idi las-ud ti Tang a panawen; daytoy ket naikedkeddeng a ti
kalatakan a panawen para iti Insik a daniw. Dua kadagiti kadayegan a mannaniw ti
Tsina, ni Li Bai ken ni Du Fu, ket tagikua iti daytoy a panawen, ken dagiti
dadduma pay a nadayeg a mannaniw a kas ni Han Gan, Zhang Xuan, ken ni Zhou Fang.
Adda idi dagiti nadumaduma a nabaknang a naipakasaritaan a literatura nga
inur-urnong babaen dagiti eskolar, ken dagiti pay ensiklopedia ken dagiti
heograpiko nga obra.

Adda idi dagiti nalatak nga inar-aramid idi las-ud ti Tang, a mairaman ti
panagrang-ay ti panagprenta ti muton ti kayo. Ti Budismo ket nagbalin idi a
nangruna nga impluensia iti Insik a kultura, nga adda idi dagiti patneng a sekto
ti Insik a nakagun-od ti kinadayeg. Nupay kasta, ti Budismo maiparparukmanto
babaen ti estado ken bimmassit ti impluensiana. Urayno ti dinastia ken ti
sentral a gobierno ket napapaay babaen idi maika-9 a siglo, ti arte ken kyultura
ket rimmangrang-ay. Ti napakapsut a sentral a gobierno ket kaaduan a nagikkat
manipud ti panagtaripatu ti ekonomia, ngem ti panaglaklako a pannakibiang ti
pagilian ket natalinaay a sibubukel ken ti komersio a panaglaklako ket
nagtultuloy a rimmangrang-ay.

Ti Li a pamilia ket tagikua ti amianan a laud nga aristokrasia ti milisia a
kaaduanna idi las-ud ti turay dagiti emperadr ti Sui. Nagtuntonda ti patrilineal
a kaputotan manipud ti nangruna atattao iti Insik a pakasaritaan a kas ni Laozi
(Li Er), Li Guang ken ni Li Gao. Dagiti ina ni Emperador Yang iti Sui (r.
604–617) ken ti nagnbangon nga emperador iti Tang ket agkasat idi a babbai, a
mangaramid nga agkasinsin dagitoy dua nga emperador kadagiti sabali a dinastia.
Ni Li Yuan (kalpasanna a nagbalin a ni Emperador Gaozu iti Tang, r. 618–626) ket
isu idi ti Duke iti Tang ken dati a gobernador iti Taiyuan idi dagiti dadduma
nga opiial ti gobierno ket kinalablabanda dagiti daulo ti bandito iti
pannakarebba ti Sui nga IMperio, a paset a gapuanan babaen ti maysa a napaay a
kampania ti Korea. Iti kaada tikadayaw iti milisia a panagipadas, isu ket
ngimmato kalpasan iti rebelion a kakuyogna ti anakna a lalaki ken ti nagay-ayat
pay ti milisia nga anakana a babai a ni Prinsesa Pingyang (d. 623) a nagaramid
ken nangimaton kadagiti bukodna a tropa. Idi 617, ni Li Yuan ket sinakupna ti
Chang'an ken nagtigtignay a kas ti nagturturay iti maysa a tirtiris nga ubing
nga emperador iti Sui, a nagitited kenni Emperador Yang iti puesto iti Taishang
Huang, wenno nagretiro nga emperador/ama ti agdama nga emperador. Iti damag ti
pannkapatay ni Emperador Yang babaen ti bukodna aheneral a ni Yuwen Huaji (d.
619), idi Hunio 18, 618, ni Li Yuan ket inrangrangna ti bagina a kas emperador
ti baro a dinastia ti Tang.

Ni Li Yuan ket nagturturay aginggan aidi 626 sakbay idi napilit nga inikkat
babaen ti anakna a lalaki a ni Li Shimin, Prinsipe iti Qin. Ni Li Shimin ket
nagbilbilin idin kadagiti tropa manipud idi isu ket agtawen iti 18, isu ket
nalaing iti bai, espada, pika, ken naamammuan idi para iti kinalaingna kadagiti
panagduklos ti kabaliero. Ti pannakilabanna kadagiti adadu ti bilangna a buyot,
inabakna ni Dou Jiande (573–621) idiay Luoyang iti Gubat ti Hulao idi Mayo 28,
621. Iti naranggas a panagikkat ti naarian a pamilia gapu ti buteng iti
asasinasio, ni Li Shimin ket tinambangna ken pinatayna dagiti dua a kakabsatna a
lalaki, ni Li Yuanji (b. 603) ken Nabalangatan a Prinsipe a niLi Jiancheng (b.
589), iti Pasamak ti Ruangan Xuanwu idi Hulio 2, 626. Iti nabiit a kalpasanna
daytay, nagikkat a nangiparabor kaniana ti amana ken ni Li Shimin ket naipangato
iti trono. Isu ket naitaripnongan a naamammuan babaen ti templo a naganna a
Taizong (唐太宗). Urayno ti panagpatay kadagiti dua a kabsatna a lalaki ken ti
panangikatna ti amana ket mangsuppiat ti Confuciano a pateg iti panagraem iti
nagannak ken nagputot , ni Taizong ket nangipakita kanian nga isu ket makabael a
daulo a nagdengdengngeg kadagiti balakad dagiti kasiriban a kameng iti
konsilona. Idi 628, ni Emperador Taizong ket nagtengngel iti maysa a Budista a
serbisio ti panaglagip para kadagiti nadangran iti gubat, ken idi 629, isu ket
nangipatakder kadagiti Budista monasterio kadagiti lugar ti nangruna a gubgubat
tapno agkararag dagiti monghe ket para kadagiti natnatay kadagiti nakilablaban
ti dua a bangir. Daytoy idi ket idi klas-ud ti kampania a simmuppiat ti
Akin-daya a Tujue, ti Göktürk a kanate a nadadael kalpasan ti pannakatiliw ti ni
Jiali Khan Ashini Duobi babaen ti naindayegan nga opisial ti milisia ti Tang a
ni Li Jing (571–649), a kalpasan daytoy ket nagbalin a maysa a Kanselor ti Tang
a Dinastia. Iti daytoy a panagballigi, dagdi Turko ket inawatda ni Taizong a aks
ti bukodda a Khagan, wenno Nalatak a Khan (天可汗), iti pannkaipatinayon iti
panagturayna a kas ti Anak a Lalaki iti Langit.

Ni Taizong ket nangiyasentar a mangsolbar kadagiti kinauneg a problema iti uneg
ti gobierno a kankanayon naar-aramid kadagiti napalabas a dinastia. Iti
panangipadpadakkelna iti nainkalintegan a kodigo ti Sui , isu ket nangiparuar ti
maysa a baro a nainkalintegan a kodigo a nakabatayan dagiti simmarsaruno nga
Insik a dinastia, ken dagiti pay kaarubana a gobierno idiay Bietnam, Korea, ken
Hapon. Ti kasapaan a nabati a kodigo ti linteg idi ket ti maysa a nabangon iti
tawen ti 653, a nabingbingay idi kadagiti 500 nga artikulo a nangibagbaga
kadagiti nadumaduma a krima ken dagiti dusa a sumakop manipud kadagiti sangapulo
a basnut iti maysa a bislak, sangagasut a basnut iti maysa a nadagsen a baston,
pannakapatalaw, panagserbi iti balud, wenno pannkapatay. Ti nainkalintegan a
kodigo ket nalawag a nangilaslasin kadagiti nadumaduma nga agpang ti kinakaro
iti nait-ited a panagdusa no dagiti nadumaduma a kameng iti sosial ken politikal
a pagsasarunuan ket nakaitalekda iti isu met laeng a krima. Kas pagarigan, ti
kakaro ti panagdusa ket sabali idi no ti maysa nga agserserbi wenno kaanakan a
lalaki ket pimmatay ti maysa nga master wenno ti maysa nga uliteg ngem no ti
maysa a master wenno uliteg ket pimmatay timaysa nga agserserbi wenno kaanakan a
lalaki. Ti Tang a Kodigo ket kaaduan a naitaltalinaay babaen kadagiti naududi a
kodigo a kas ti nasapa a Ming a Dinastia (1368–1644) a kodigo iti 1397, ngem
adda pay dagiti sabali a rebision kadagiti naud-udi a panawen, a kas ti
napasayaat a karbenagan ti tagikua para iti bababi idi las-ud ti Song a Dinastia
(960–1279).

Ti Tang ket addan idi kadagiti tallo a departamento (省, shěng), a naikeddeng a
mangaramid, mangrepaso, ken mangikeddeng kadagiti annuroten. Adda pay idi dagiti
innem a ministro (部, bù) babaen dagiti administrasion a nangikeddeng ti
annuroten, ti tungggal maysa ketnaidutokan ti sabali a trabaho. Dagitoy a
pannkabingbingay ti opisina ti estado ket nairaman ti personalidad ti
administrasion, pinansia, dagiti rito, milisia, hustisia, ken publiko a
pagobraan, ti maysa nga administratibo a modelo a nagpaaut aginggana ti
pannakatnag ti Qing a Dinastia (1644–1912). Urayno dagiti nangbangon ti Tang ket
nakaikabagianda iti nasapsapa a Han a Dinastia (202 BC–220 AD), ti kaaduan a
nakaibatayan para kadagiti administratibo nga gungloda ket kapadpada idi dagiti
immun-una nga Akin-abagatan ken Akin-amianan a Dinastia. Ti dibisional a milisia
(fubing) ti Akin-abagatan a Zhou (557–581) ket nagtultuloy idi babaen ti Tang a
gobierno, a mairaman dagidi mannalon a soldado a nagserserbi iti
panagsisinnublat manipud ti kaptolio wenno ti prontera tapno makaawat ti
naitited a pagtalonan. Ti sistema ti agpapada a talon iti Akin-amianan a Wei a
Dinastia (386–534) ket naibatbati pay idi, urayno adda idi dagiti bassit a
panagbalbaliw.

Midia a mainaig iti Tang a Dinastia iti Wikimedia Commons Midia a mainaig iti
Dagiti arte iti Tang a Dinastia iti Wikimedia Commons



https://ilo.wikipedia.org/wiki/Taipei

Ti Taipei (literal a kas "Amianan ti Tai(wan)"), opisial nga ammo a kas Siudad
ti Taipei (Insik: 臺北市 wenno 台北市; pinyin: Táiběi Shì; Pe̍h-ōe-jī: Tâi-pak Chhī),
ket ti kapitolio a siudad ken ti espesial a munisipalidad ti Taiwan. Mabirukan
daytoy iti akin-amianan nga ungto ti Taiwan, ti Siudad ti Taipei ket maysa nga
enclave ti munisipalidad ti Siudad ti Baro a Taipei. Daytoy ket agarup a 25 km
(16 mi) iti abagatan a laud ti akin-amian a a puerto a siudad ti Keelung. Ti
siudad ket kaaduan a mabirukan iti Labneng Taipei, ti maysa nga antigo a sirok
ti danaw a nabeddengan babaen dagiti dua nga akikid a ginget dagiti karayan
Keelung ken Xindian, nga agsilpo dagitoy tapno mangporma ti Karayan Tamsui iti
igid ti akinlaud a pagbeddengan ti siudad.

Ti matutop a siudad ket pagtaengan ti poplasion a nakarkulo iti 2,693,672 in
2009, a mangporma ti bugas a parte ti metropolitano a lugar ti Taipei–Keelung a
mangiraman kadagiti asideg a siudad ti Baro a Taipei ken Keelung nga agraman iti
populasion iti 6,900,273, ti maika-40 a kaaduan iti populasion nga urbano iti
lubong. Ti nagan a "Taipei" ket mabalin a mangibaga ti sibubukel a metropolitano
a lugar wenno ti maitutop a siudad.

Ti Taipei ket isu ti sentro ti politika, ekonomia, edukasion, ken kultura ti
Taiwan, ken maysa kadagiti kangrunaan a sentro iti lubong ti agsasao iti Insik.
Naikeddeng a global a siudad, ti Taipei ket paset ti nangruna a lugar iti
industria iti high-tech.

Ti Siudad ti Taipei ket nabingbingay kadagiti 12 nga administratibo a distrito
(區 qu). Ti tunggal maysa a distrito ket nabingbingayda manen kadagiti purok (里),
kalpasanna manbingbingayda met kadagiti kaarubaan (鄰).

Pakaammo ti panagbiahe idiay Taipei manipud iti Wikivoyage (Ingles) Midia a
mainaig iti Taipei iti Wikimedia Commons



https://ilo.wikipedia.org/wiki/Sydney

Ti Sydney ( /sɪdni/) ket isu ti estado a kapitolio ti Baro nga Abagatan a Gales
ken ti kaaduan ti populasion a siudad idiay Australia. Daytoy ket mabirukan
idiay abagatan a daya nga aplaya ti Baybaya Tasman ti Australia . Manipud idi
Hunio 2010, ti kalatakan a metropolitano a lugar ket adda ti agarup a populasion
ti 4.6 a riwriw a tattao. Dagiti agtataeng ti Sydney ket tinawtawgan a kas
dagiti Sydneysiders wenno taga-Sydney, a mangbukel ti kosmopolitano ken
internasional a populasion.

Daytoy a lugar ket isu ti immuna a Britaniko a kolonia idiay Australia, ti
Sydney ket nabangon idi 1788 idiay Luek ti Sydney babaen ni Arthur Phillip,
komodoro ti Umuna a plota a kas maysa a penal a kolonia. Ti siudad ket
naipatakder kadagiti turturod a napakalikmutan ti Puerto Jackson a sapasap a
naamammoan a kas ti Sangladan ti Sydney, nga adda idiay ti ikonoko a Kamara ti
Opera ti Sydney ken ti Rangtay ti Sangladan ket prominente a nailanglangaan. Ti
kalikudan a lugar ti metropolitano a lugar ket napalikmutan babaen dagiti
nailian a parke, ken dagiti aplaya a rehion ket mangipakpakita kadagiti adu a
luek, karayan, waig ken dagiti aplaya a mairaman ti nadayeg a Aplaya Bondi ken
Aplaya Manly. Iti kaunegan ti siudad ket adda dagiti naindayegan a parke, a
mairaman ti Parke Hyde ken ti dagiti Naarian a Botaniko a Hardin.

Ti Sydney ket kankanayon a nangato a nairangranggo kadagiti pagiranggoan t
siudad iti lubong. Daytoy ket nagisangaili kadagiti nangruna mga pasamak ti
internasional nga ay-ayam, a mairaman ti Dagiti Ay-ayam ti Britaniko nga Imperio
ti 1938 ken ti Kalgaw nga Olimpiada ti 2000. Ti kangrunaan nga eropuerto nga
agserserbi ti Sydney ket ti Eropuerto ti Sydney ken ti kangrunaan a puerto ti
siudad ket ti Sangladan ti Sydney.

Ti Radio karbon a panagipetsa ket mangisingasing a ti rehion ti Sydney ket
nataenganen babaen dagiti patneng nga Australiano kadagiti 30,000 a tawtawen.

Dagiti tawidan a patneng nga agtataeng ti Look Sydney ket dagiti Cadigal a
tattao, a dagiti dagada ket gumay-at idi manipud ti abagatan ti Puerto Jackson
aginggana idiay Petersham. Bayat a dagiti karkulo ti populasion sakbay ti
isasangpet ti Immuna a Plota idi 1788 ket agtultuloy a naisuppiatan, agarup a
4,000–8,000 nga Aborihen a ttao ket nagtaengda idiay rehion ti Sydney sakbay ti
immuna a panakaiyasideg dagiti Britaniko a nagtataeng. Ti Britaniko ket
tinawtawaganda dagiti patneng a tattao ti "Eora", gapu no damagen ti
naggapuanda, ti sungbat dagitoy a tao ket: "Eora", a kayatna asaoen ket "ditoy",
wenno "manipud ti daytoy a lugar" iti pagsasaoda. Adda idi dagiti taalo a grupo
ti pagsasao idiay rehion ti Sydney, a dagitoy ket nabingbingay kadagiti dialekto
nga insasao dagiti basbassit a sankaputotan. Dagiti kangrunaan a pagsasao idi
ket ti Darug (ti Cadigal, dagiti kasisigud a nagtaeng iti Siudad ti Sydney, ket
nagsasaoda ti aplaya adialekto ti Darug), Dharawal ken Guringai. Ti tunggal
sankaputotan ket addaanda ti teritorio, ti lokasion ti tunggal maysa ateritorio
ket maikeddeng kadagiti magun-od a rekurso. Urayno ti urbanisasion ket kaaduan a
nakadadael kadagiti ebidensia kadagitoy a pagtaengan a kas dagiti kontsa ti
pagibellengan ti rugitan, dagiti bilang dagiti kinitikit ti bato ti Sydney,
dagiti gedged ken bato nga arte ket agtultuloy a makitkita idiay Hawkesbury a
gubang ti labneng ti Sydney.

Idi 1770, ti Britaniko a kapitan ti baybay a ni Teniente James Cook ket
simmanglad idiay Luek Botaniko idiay Kurnell Peninsula. Ditoy ti immuna a
nakaiyasidegan ni Cook ti maysa nga Aborihen a komunidad a naamammoan a kas ti
Gweagal. Babaen ti panagiblin ti Britaniko a gobierno, ti pagtaengan dagiti
napabasul ket binangon idi babaen ni Arthur Phillip, wa simmangpet idiay Luek
Botaniko kadagiti plota ti 11 a barko idi 18 Enero 1788. Daytoy a sitio ket
naikeddeng idi a saan a nasayaat a pagtaengan, gapu ti nakamlat a daga ken ti
kaawan pagalaan ti mainum a danum. Ni Phillip simmaruno a binagonna ti kolonia
manipud ti maysa nga adadayo a look iti aplaya, aidiay Look Sydney idiay Puerto
Jackson idi 26 Enero 1788. Ti opisial a panangirangarang ti pannakabangon ken
panagnagan ti Sydney ket napasamak idi gangani a dua alawas idi 7 Pebrero 1788.
Ti kasisigud a nagan ket naikeddeng a kas ti Albion, ngem ni Phillip ket
ninagananna ti pagtaengan manipud ti Britaniko a Sekretario ti Kamara, a ni
Thomas Townshend, Apo Sydney, iti panakabigbigan ti papel ti Sydney ti panagited
ti dokumento a bilin a mangipalubos kenni Phillip a mangbangon ti kolonia.

Midia a mainaig iti Sydney iti Wikimedia Commons Midia a mainaig iti Akitektura
ti Sydney iti Wikimedia Commons



https://ilo.wikipedia.org/wiki/Siudad_ti_Quezon

Ti Ciudad ti Quezon ket isu ti sigud a capitolio ti Filipinas. Masarakan iti
isla ti Luzon, ti Ciudad ti Quezon ket maysa kadagiti ciudad ken il-ili a
mangbukel iti Metro Manila, ti Nailian a Kapitolio a Rehion (National Capital
Region wenno NCR). Naipanagan ken ni Manuel L. Quezon, ti presidente ti
Mankomunidad ti Filipinas, a nangbangon iti ciudad a kas sukat ti Manila a
capitolio ti pagilian.

kabeddeng ti ciudad ti Ciudad ti Manila iti abagatan-a-laud, ti Ciudad ti
Caloocan ken Ciudad ti Valenzuela iti laud ken amianan-a-laud, ti San Juan ken
ti Ciudad ti Mandaluyong iti abagatan, ken ti Ciudad ti Marikina ken Ciudad ti
Pasig iti abagatan-a-daya. Iti amianan, iti ballasiw ti Karayan Marilao, ket ti
Ciudad ti San Jose del Monte iti provincia ti Bulacan, ket iti met daya ket
dagiti ili ti Rodriguez ken San Mateo iti provincia ti Rizal.

Idi nasapa a 1900s, inarapaap ni Presidente Manuel L. Quezon ti maysa a ciudad
nga agbalinto a capitolio ti Filipinas, kas sukat ti Manila. Idi 1938, binukel
ni Quezon ti People's Homesite Corporation ket ginatangda ti 15.29 km² kalawana
a daga amnipud iti nalalawa a dagdaga iti Diliman ti familia Tuason. Impasa kas
linteg ti Nailian nga Asemblea ti Mankomunidad ti Filipinas ti Acta Mankomunidad
502 nga am-ammo kas “Annuroten ti Ciudad ti Quezon” a sigud a naisingasing a kas
Ciudad ti Balintawak. Babaen ti panangidaulo da Diputado Narciso Ramos (ama ni
sigud a Presidente Fidel V. Ramos) ken Diputado Ramon Mitra, Sr. inanamongan ti
asemblea a maipanagan ken ni Quezon ti baro a ciudad. Idi Octobre 12, 1939,
pinirmaan kas linteg ni Quezon ti gakat a namagbangon iti Ciudad ti Quezon.

kalpasan ti Maikadua a Gubat iti Sangalubongan, idi Julio 17, 1948 pinirmaan ni
Presidente Elpidio Quirino ti Acta Republica Numero 333 a namagbalin iti Ciudad
ti Quezon kas capitolio ti republica.

Idi Noviembre 7, 1975 iti pannakaipatungpal ti Decreto Presidensial Numero 824
ni Presidente Ferdinand Marcos, naipasdek ti Metro Manila ket nagbalin ti Ciudad
ti Quezon a kas maysa kadagiti 17 a ciudciudad ken il-ili ti Metro Manila. Iti
sumaruno a tawen, iti Decreto Presidensial Numero 940 ni Marcos, naisubli ti
capitolio ti republica iti Manila, idi Junio 24, 1976.



https://ilo.wikipedia.org/wiki/Sinuratan_a_Latin

Ti sinuratan a Latin, wenno sinuratan a Romano, ket isu ti sistema ti panagsurat
a naibatay kadagiti letra iti alpabeto a klasiko a Latin ken dagiti naipaatiddog
a pormana. Daytoy ket inus-usar a kas ti alagaden a pamay-an iti panagsurat
kadagiti kaaduan a pagsasao ti Lumaud ken Tengnga nga Europa, ken dagiti pay
pagsasao manipud kadagiti sabali a paset iti lubong. Ti Latin a sinuratan ket
isu ti batayan para iti kaaduan a bilang dagiti abesedario iti aniaman a sistema
ti panagsurat ken isu daytoy ti kaaduan a kaaduan a naampon a sistema ti
panagsurat iti lubong. Daytoy pay ti batayan iti Internasional a Ponetiko nga
Alpabeto. Dagiti 26 a kaaduan a letra a nailaon iti batayan nga alpabeto ti
Latin ti ISO.

Ti sinuratan ket mabalin a tawagan iti sinuratan a Romano wenno sinuratan a
Latin, manipud iti taudanna iti Romano nga Imperio. Iti kontesto iti
transliterasion ti termino a "romanisasion" ket kankanayon a mabirbirukan. Ti
Unicode ket agus-usar ti termino a "Latin" ken ti pay Gunglo ti Sangalubongan
para iti Panagalagad (ISO). Dagiti numerasion ket makunkuna a dagiti numerasion
ti Romano.



https://ilo.wikipedia.org/wiki/Samba

Ti Samba (Panangibalikas a Portuges: [ˈsɐ̃bɐ] ( denggen)) ket sala ti Brasil a
henero ti musika a nagtaud idiay Bahia, Brasil, ken adda dagiti pannakaramutna
idiay Rio de Janeiro ken Aprika babaen ti panagtagilako ti adipen ti Laud nga
Aprika ken dagiti relihioso a tradision ti Aprika. Daytoy ket mabigbigan iti
sangalubongan a kas simbolo ti Brasil ken ti Karnibal ti Brasil. Naikeddeng
daytoy a kas maysa kadagiti kadayegan a panangiyebkas iti kultura ti Brasil, ti
samba ket nagbalinen nga ikono ti nailian nga identidad ti Brasil. Ti Bahia a
Samba de Roda (sirkulo a sala),a nagbalin a Tawid ti Nagtagitaon ti UNESCO idi
2005, ket isu ti kangrunaan a ramut ti samba carioca, ti samba a tinoktokar ket
sinal-sala idiay Rio de Janeiro.

Ti moderno a samba a rimmuar idi rugi ti maika-20 a siglo ket kaaduan iti 2/4 a
tempo ket nagkaruay iti naammuan a panag-usar iti kinanta a koro iti batucada
ritmiko, nga addaan kadagiti nadumaduma nga estropa dagiti deklaratorio a berso.
Iti tradison, ti samba ket tinoktokar babaen dagiti kuerdas (ti cavaquinho ken
dagiti nadumaduma a kita ti gitara) ken dagiti nadumaduma nga instrumento ti
perkusion a kas ti tamborim.

Iti pay maipatinayon kadagiti naisangayan a ritmikona ken kompas, ti samba ket
mangiyeg ti naipakasaritaan a kultura iti makan, dagiti nadumaduma a sala
(miudinho, coco, samba de roda, and pernada), dagiti padaya, dagiti kawes a kas
dagiti lienso a kamiseta, ken ti NAIF a pinintaan dagiti naamamuanen a nagnagan
a kas ni Nelson Sargento, Guilherme de Brito, ken ni Heitor dos Prazeres. Dagiti
di amammo nga artista ti komunidad, a mairaman dagiti pintor, dagiti eskultoy,
dagiti dumidibuho, ken dagiti nagpay-paayus, ket nagar-aramidda kadagiti kawes,
dagiti pagan-anay, dagiti plota ti karnibal, ken dagiti karro, a mangluklukat
kadagiti ruangan dagiti eskuela ti samba. Adda pay dagiti nalatak a tradision
Pagsalaan ti samba idiay Brasil, ken adda met dagiti adu nga estilo. Ti Samba de
Gafieira ket isu ti estilo a nadayeg idiay Rio de Janeiro, nga idiay ti papanan
dagiti lokal a tattao kadagiti padaya ti gafieiramanipud idi tawtawen ti 30, ken
isu ti rimmuran dagiti gungunay ken identidad ti daytoy a sala, ken immad-adu a
nagbalbaliw kadagiti tinaudan ken impluensiana iti Aprika, Europa, Arhentina ken
Kuba.

Ti Nailian nga Aldaw ti Samba ket rinambakan iti Disiembre 2. Ti petsa ket
naipundar babaen ti panangirugi ni Luis Monteiro da Costa, ken ni Alderman ti
Salvador, ken pammadayaw para kenni Ary Barroso. Isu ti nangisurat ti "Na Baixa
do Sapateiro" urayno isu ket saan pay a napnapan idiay Bahia. Isunga ti
Disiembre 2 ket mangmarka ti immuna a panagbisita ni Ary Barroso to Salvador.
Iti immuna, daytoy nga aldaw ket rinambakan laeng idiay Salvador, ngem
kanungpalan daytoy a nagbalin a nailian nga aldaw.

Ti Samba ket lokal nga estilo idiay Abagatan a daya a Brasil ken idiay Amianan a
daya a Brasil, ken naipangpangruna idiay Rio de Janeiro, São Paulo, Salvador ken
idiay Belo Horizonte. Ti kinapangrunana a kas nailian a musika ti Brasil ket
sagudayanna ti rehion, nupay kasta;dagiti eskuela ti samba, dagiti musikero ti
samba ken dagiti gunglo ti karnibal a naipalawlaw iti panagbabuya iti samba ket
adda met kadagiti tunggal maysa a rehion ti pagilian ken, bayat a dagiti
rehional a musika ket umartap kadagiti amin a rehion (kas pagarigan, idiay
Akin-abagtan a Brasil, Tengnga-Laud a Brasil, ken dagiti amin nga away ti
Brasil, ti Sertanejo, wenno country a musika ti Brasil, ket isu daytoy ti
kadayegan nga estilo). Gapu ta ti Rio de Janeiro ket isu ti kadayegan a siudad
ti Brasil iti sangalubongan, kadawyan a ti samba ket inus-usar a panangilasin
kadagiti Brasiliano a kas paset ti isu met laeng a nailian a kultura.



https://ilo.wikipedia.org/wiki/Salvador_Dali

Ni Salvador Domingo Felipe Jacinto Dalí i Domènech, Umuna a Markes ti Dalí de
Pubol (Mayo 11, 1904 – Enero 23, 1989), aamo pay a kas ni Salvador Dalí
(/ˈdɑːli/; Katalan: [səɫβəˈðo ðəˈɫi]), ket maysa idi a prominente nga Espaniol a
surealista a pintor a naipasngay idiay Figueres, Espania.

Ni Dalí ket maysa a nalaing a manangiladawan, ken kaaduan nga amo para kadagiti
makasulong ken nakakaskasdaaw a ladawan iti surealista nga obrana. Ti
kinalaingna nga agpinta ket masansan a maigupgupit iti impluensia dagiti apo ti
Renasimiento Ti kalatakan nga ammo nga obrana ket ti Ti Persistansia ti Memoria,
ken nakompleto daytoy idi Agosto 1931. Dagiti adu a kita ti artistiko nga obra
ni Dalí ket mairaman ti pelikula, eskultura, ken potograpia, ken
nakitintinnulong kadagiti nadumaduma a nga artista iti nadumaduma a karuay ti
midia.

Nangigupit ti Dalí iti "panagayatna iti amin a nasayaat a banag ken nalabes, ti
panagayatko iti ramen ken ti panagayatko oriental a kawes" iti maysa nga "Arabo
a kaputotan", ken nagtunton a dagiti taudanna ket naggapo manipud kadagiti Moro.

Ni Dalí ket managpanpanunot idi, ken nagay-ayat pay ti karkarna ken nalabes a
panagkukua. Ti eksentriko nga ugalina ken dagiti tignayna a makaawis iti
pannakaikaskaso iti publiko ket sagpaminsan nga ad-adu a makaawis iti
pannakaikaskaso ngem ti obrana, ken nakadismaya met daytoy kadagiti tattao a
nagay-ayat kadagiti obrana, ken ti pannakairteng kadagiti ktritikona.

Ni Salvador Domingo Felipe Jacinto Dalí i Domènech ket naipasngay idi Mayo 11,
1904, idi bigat ti 8:45 GMT idiay ili ti Figueres, idiay rehion ti Empordà , ken
asideg idiay Pranses a pagbeddengan ti Katalonia, Espania. Ti laklakay a kabsat
a lalaki ni Dalí ket agnagan met ti Salvador (bnaipasngay idi Oktubre 12, 1901),
ken pimmusay iti gastroenteritis iti nasapsapa a siam a bulan, iti Agosto 1,
1903. Ti amana, ni Salvador Dalí i Cusí, ket tengnga a klase idi nga abogado ken
notario nga iti arngianna iti nainget a displina ket natibnokan babaen ti
asawana a ni Felipa Domenech Ferrés, a nangaw-awis kadagiti annakna a lallaki
kadagiti artistiko a panagay-ayatda.

Idi isu ket agtawen iti lima, ni Dalí ket naikuyog idiay tanem ti kabsatna a
lalaki ken inbaga dagiti nagannak kaniana nga isu ket reinkarnasion ti kabsatna,
ti konsepto a pinatpatina. Kinuna ni Dalí iti kabsatna a lalaki,
"...umaspingkami kasla dagiti tedted ti danum, ngem aggiddiatkami kadagiti
panagballatek." Isu "ket mabalin idi nga immuna a bersion iti bagik ngem
naparsua iti adu unay nga absoluto." Dagiti ladawan ti napauten a pimmusay a
kabsatna a lalaki ket agparangto a naisengngat kadagiti naudi nga obrana, a
mairaman ti Ti Ladawan ti Natay a Kasatko a Lalaki (1963).

Ni Dalí ket addaan pay iti kasat a babai, ni Anna Maria, ken tallo a tawen nga
ub-ubing. Idi 1949, isu ket nangipablaak ti libro a maipanggep kenni Dali, Ni
Dalí A Kas Nakitkita Babaen t Ti Kabsatna a Lalaki. Dagiti gayyemna idi ubing
ket mairaman dagiti nagay-ayam iti putbol a ni Sagibarba ken ni Josep Samitier
ti FC Barcelona. Idi las-ud dagiti piesta idiay pagliwliwaan iti Katalan ti
Cadaqués, dagiti tallo ket nagay-ayamda iti putbol.

Ni Dalí ket nagbasa iti eskuela ti panangiladawan. Idi 1916, ni Dalí ket
naduktalanna pay ti moderno a panagpinta iti panagbanniagana iti kalgaw a
bakasion idiay Cadaqués a kaduana ti pamilia ni Ramon Pichot, ti lokal nga
artista a kankanayon a napnapan idiay Paris. Ti simmaruno a tawen, ti ama ni
Dalí ket nagurnos iti maysa nga eksibision kadagiti inladawanna iti uging idiay
balay ti pamiliana. Isuket immuna a nangipabuya iti eksibisionna idiay Teatro ti
Munisipo idiay Figueres idi 1919, ti lugar a nagsublianna kalpasan kadagiti
napalabas a dekada.

Idi Pebrero 1921, ti ina ni Dalí ket pimmusay iti kanser ti suso. Ni Dalí ket
agtawen idi ti innem a pulo; kinunana idi a ti ipupusay ti inana "ti kakaruan
idi a disnog a nasanay iti biagko. Rinaraemko isuna... Saanak a makaibbet iti
pannakapukawko iti tao a nakanamnamaak a makaaramid kadagiti saan a makita ken
saan a maliklikan a tukki iti kararuak." Kalpasan ti ipupusay ti inana, ti ama
ni Dalí ket inasawana ti kabsat a babai ti inana. Ni Dalí ket saan met a
nangtallikud iti daytoy a pannakiasawa, gapu ta isu ket nagayat unay ket adu met
iti respetona iti ikitna.

Idi 1922, ni Dalí ket napan idiay Residencia de Estudiantes (Pagdagusan dagiti
Estudiante) idiay Madrid ken nagadal idiay Real Academia de Bellas Artes de San
Fernando. Ti nakuttong a 1.72 m (5 ft. 7¾ in.) iti katayag, Ni Dalí ket
nakaaw-awisen iti pannakaikaskaso a kas maysa nga eksentriko ken dando. Atiddog
idi ti buokna ken dagiti patilia, amerikana, dagiti medias, ken dagiti baturga
iti estilo iti Ingles nga artistiko a kawes iti naladaw a maika-19 a siglo.

Idiay Residencia, isu ket nagbalin nga asideg a gayyem ni Pepín Bello, Luis
Buñuel, ken ni Federico García Lorca. Ti pannakigayyemna kenni Lorca ket addaan
iti napigsa nga elemento iti regget, ngem ni Dalí ket nangtallikud kadagiti
panag-abanse iti sekso ti mannaniw.

Nupay kasta, dagiti pinintaanna idi, iti panageksperimentona iti Kubismo, iti
nakagun-odanna iti kaaduan a pannakaikaskaso manipud kadagiti kaduana nga
estudiante. Ti laeng pakaammona iti arte ti Kubismo ket nagtaud manipud kadagiti
artikulo iti magasin ken ti katologo nga inted kaniana babaen ni Pichot, gapu ta
awan idi dagiti artista ti Kubismo idiay Madrid iti dayta a panawen. Idi 1924,
ti saan pay a nadayeg a Salvador Dalí ket immuna a nangiladawan iti maysa a
libro iti dayta a panawen. Ti pannakaipablaak iti Katalan a daniw ti Les bruixes
de Llers ("Dagiti Bruha ti Llers") babaen ti gayyemna ken kaeskuelaanna, ti
mannaniw a ni Carles Fages de Climent. Ni Dalí ket nageksperimento pay iti Dada,
a nakaimpluensia iti obrana iti amin a paset ti panagbiagna.

Ni Dalí ket napatalaw idiay Academia idi 1926, iti nabiit kalpasan dagiti naudi
nga eksaminasionna idi napabasol a nangirugi iti riribok. Ti panangiturayna iti
kinalaing iti panagpinta iti dayta a panawen ket ebidensia babaen iti
realistikona a Ti Basket ti Tinapay, a napinta idi 1926. Iti dayta met laeng a
tawen, isu ket nagaramid ti immuna a panagbisitana iti Paris, nga idiay ket
nasarungkaranna ni Pablo Picasso, a rinaraeman met idi ti ubing a Dalí. Ni
Picasso ket nakangkangegen kadagiti nasayaat a reporta a maipanggep kenni Dalí
manipud kenni Joan Miró, ti kaduana a Katalan a nangipayammo kaniana kadagiti
adu a Surealista a gayyemna. Idi nakapardus-as iti bukodna nga estilo kadagiti
simmaruno a napalabas a tawen, ni Dalí ket nagpartuat kadagiti adu a bilang ti
obra nga adu a naimpluensiaan babaen ni Picasso ken ni Miró.

Midia a mainaig kenni Salvador Dali iti Wikimedia Commons Dagiti inadaw a sasao
a mainaig kenni Salvador Dali iti Wikiquote (Ingles)



https://ilo.wikipedia.org/wiki/Rudyard_Kipling

Ni Joseph Rudyard Kipling ( /ˈrʌdjəd ˈkɪplɪŋ/ RUD-yəd KIP-ling; 30 Disiembre
1865 – 18 Enero 1936) ket maysa idi nga Ingles a mannaniw, mannurat iti ababa a
sarita, ken nobelista a naipangpangruna a nalaglagip para iti panagrambakna iti
Britaniko nga imperialismo, iti sarsarita ken dandaniw dagiti Britaniko a
soldado idiay India, ken dagiti sarsaritana para kadagiti ubbing. Ni Kipling ket
nagunggunaan ti Premio Nobel iti Literatura idi 1907. Naipasngay isuna idiay
Bombay, idiay Bombay a Presidensia iti Britaniko nga India, ken innala ti
pamiliana idiay Inglatera idi isu ket agtawen ti lima. Ni Kipling ket kalatakan
a naam-ammuan kadagiti obrana iti piksion, a mairaman ti Ti Bakir a Libro (maysa
nga urnong dagiti sarita a mairaman ti "Rikki-Tikki-Tavi"), Isu nga Kasta dagiti
Sarita (1902) (1894), Kim (1901) (maysa asarita ti panagbanbaniaga), dagiti adu
nga ababa a sarita, a mairaman ti "Ti Lallaki nga Isunto ti Ari" (1888); ken
dagiti dandanina, a mairaman ti Mandalay (1890), Gunga Din (1890), Ti Dagsen ti
Puraw a Tao (1899) ken If— (1910). Isu ket naipanunutan a kas ti maysa a nagruna
nga "agpabpabaro ti arte iti ababa a sarita"; dagiti librona para kadagiti
ubbing ket naibturan a klasiko iti literatura dagiti ubbing; ken dagiti obrana
ket ket naibagbaga nga agipakpakita ti "maysa nga adu ti aramatna ken naraniag a
pakasaritaan a regalo".



https://ilo.wikipedia.org/wiki/Rin

Ti Rin ket maysa a karayan nga agayus manipud idiay Grisons idiay akindaya nga
Suiso nga Alpes a mapan idiay Baybay Amianan nga aplaya iti Olanda ken isu ti
maika-12 a kaatiddogan a karayan idiay Europa, nga adda ti agarup a 1,233 km
(766 mi), nga adda ti natimbengan a panagayus ti ad-adu ngem 2,300 m3/s
(81,000 cu ft/s).

Ti Rin ken ti Danube ket mangporma ti kaaduan ti akin-amianan nga uneg ti daga a
pronera ti Romano nga Imperio ken, manipud kadagita a panawen, ti Rin ket
nangruna idin ken nangruna a madaliasat a dalan ti danum nga agawit kadagiti
tagilako idiay kaunegan nga uneg ti daga. Daytoy ket nagserbi pay a kas
panagsalaknib a langa ket nagibatayan daytoy para kadagiti rehional ken
sangalubongan a pagbeddengan. Dagiti adu a kastilio ken dagiti prehistoriko a
pagsammakedan idiay igid ti Rin ket mangipakita ti kinapangrunana ka maysa dalan
ti danum. Ti trapiko ti karayan ket mabalin a maipasardeng kadagitoy a lokasion,
a kadawyan para iti panggep a panagsingir kadagiti bayad, babaen dagiti estado
nga agtengtengngel ti paset ti karayan.

Ti nagan a Rin ket naala manipud ti Daan nga Ingles ti Rīn, a nagtaud manipud ti
Proto-Hermaniko *Rīnaz. Daytoy pay ti taudan ti nagan kadagiti sabsabai a a
Hermaniko a pagsasao a kas ti Danes a balikas ti Rijn (dati pay a kas ti Rhijn),
ti Aleman a balikas ti Rhein, Romansh Rain (babaen ti Aleman) ken ti balikas ti
pranses a Rhin ken Espaniol a balikas ti Rin, a napan iti pagsasao babaen ti
Daan a Pranko. Daytoy ket nagtaudan pay manipud ti Indo-Europeano a *Reynos,
manipud ti ramut a *rey- "agayus, tumaray", nga isu pay ti ramut ti balikas a
kas ti karayan ken tumaray. Ti Keltiko/Galo a nagan para iti Rin ketRēnos, a
naala manipud ti taudan nga Indo-Europeano a kas ti Hermaniko a nagan. Daytoy
ket mabirukan pay kadagiti sabali a nagan a kas ti Karayan Reno idiay Italia, a
nakaalaan ti naganna manipud ti Galo. Ti Latin a nagan aRhēnus ken ti Taga-ugma
a Griego a Ῥῆνος (Rhēnos) ket nagtaud dagitoy manipud ti Keltiko a balikas, ken
saan a dagus a nanipud ti Indo-Europeano, gaputa dagitoy ket nakibinningayda ti
panagbalbaliw manipud ti -ei- iti -ē-, a pakailaslasinan dagiti Keltiko a
pagsasao ngem saan a Latin wenno Griego (ti Latin a nagan ket mabalinton a kas
ti *Rīnus).

Ti nagan ket nailetra nga adda ti -h- kadagiti adu a pagsasao iti tatta nga
aldaw, ngem ti panakakitkita manipud kadagiti nasapsapa a panagibagbaga ti nagan
ket awan ti -h- (a kas ti Daan nga Ingles), daytoy ket saan nga etimolohiko a
panangiletra. Daytoy ket mabalin a naibatay ti Latin transliterasion ti Griego a
porma ti nagan, a Rhenos, makitkita pay iti rheos, alog, ken rhein, agayus. Ti
Latin panakailetra ket mabalin idi a naala manipud ti Griego, ngem ti nagan ti
karayan ket mabalin nga adda idin iti Latin sakbay ti dayta. Ti moderno a
taudanna ket mabirukan iti Italiano a balikas ti Reno (ken nagan pay ti maysa a
karayan idiay Italia, a kas ti naibagbaga dita ngato).

Dagiti inadaw a sasao a mainaig iti Rin iti Wikiquote (Ingles) Midia a mainaig
iti Rin iti Wikimedia Commons



https://ilo.wikipedia.org/wiki/Qing_a_Dinastia

Ti Qing a Dinastia, ken ti pay Imperio ti Nalatak a Qing wenno Nalatak a Qing,
ket isu idi ti kinaudi nga imperial a dinastia ti Tsina, a nagturay manipud idi
1644 aginggana idi 1912 nga adda ti nabiit a, napaay a panagpabaro idi 1917.
Daytoy ket sinakbayan idi babaen ti Ming a Dinastia ken sinaruno babaen ti
Republika ti Tsina.

Ti dinastia ket binangon idi babaen ti Jurchen Aisin Gioro a sangkaputotan iti
kontemporario a Amianan a daya a Tsina. Ti Aisin Gioro a daulo, a ni Nurhachi,
nga isu idi ti immuna a basalo kadagiti Ming nga emperador, ket nangrugrugi a
nangipagkaykaysa ti sangkaputotan a Jurchen idi naladaw a maikasangapulo ket
innem a siglos. Babaen ti 1635, ti anak a lalaki ni Nurhachi a ni Hong Taiji ket
mabalinda nga agtunton a pinagtitiponda ti maysa ken nagkaykaysa a tattao a
Manchu ken nagrugrugida a nagpilpilit ti Ming a rummuar ti Liaoning idiay
akin-abagatan a Manchuria. Idi 1644, ti Ming a kapitolio ti Beijing ket
pinarukma idi babaen ti rebolto dagiti agtaltalon nga indauloan babaen ni Li
Zicheng, ti dati nga opisial ti menor a Ming a nagbalin a daulo ti rebolto
dagiti agtaltalon, nga idin ket nagirangarang ti Shun a dinastia. Ti kinaudi a
nagturay ti Ming , ti Emperador Chongzhen, ket nagpakamatay idi natnag ti
siudad. Idi napan ni Li Zicheng a simmuppiat ti Ming a heneral a ni Wu Sangui,
ti naudi ket nakikadu a kadagiti Manchu ken linukatanda ti Bessang Shanhai
kadagiti buyot ti Manchuria. Babaen ni Prinsipe Dorgon, nangagawda ti
panagtengngel ti Beijing ken pinapanawda ni nabiit a Shun a Dinastia ni Li
Zicheng . Ti kompleto a pasipikasion ti Tsina ket nagun-od idi agarup a 1683
babaen ni Emperador Kangxi.

Kadagiti napalabas a panawen ti panagturayan, ti Qing ket nagbalin nga adu a
naitiptipon ti Insika kultura. Dagiti imperial a pangsubok ket nagtultuloy ken
dagiti sibil a katulong ti Han ket nangimatmaton ti imperio a kinadduaan dagiti
Manchu. Ti Qing ket nakaabot ti kangato ti babaen ti panagturay ni Emperador
Qianlong idi maikasangapulo ket walo a siglo, a nagpadpadakkel ti labes kadagiti
kasakbayan ken kinaudi a pagbeddengan ti Tsina. Ti imperial a kinadaksan ket
inpakpakita babaen ti ministro a ni Heshen ken dagiti serie ti rebelion, dagiti
masna a didigra, ken dagiti pannakaabak kadagiti gubat kadagiti bileg ti
Europeano ket nagpakapsot ti Qing idi las-ud ti maikasangapulo ket siam a siglo.
"Dagiti Di Agpapada a Tulag" ket nangited para iti Ekstrateritorialidad ken
nagikkata kadagiti dakkel a luglugar dagiti tulagan a puerto manipud ti Insika
kinaturay. Ti gobierno ket nagpadas ti panagpabaro idi las-ud ti Tignay ti Bukod
a Panagpapigsa idi naladaw a maika-19 a siglo ket nakaiyeg laeng kadagiti bassit
a nagbanagan. Ti panakaabak ti Umuna a Sino-Hapon a Gubat ti 1894–1895 ket isu
ti taudan para iti gobierno ti Qing government ken ti nagbanagan ket
nangipakpakita a ti reporma ket nangpabaro unay ti Hapon manipud ti Meiji
Panagpabaro manen idi 1867,a naisangsangayan no maipada iti Tignay ti Bukod a
Panagpapigsa idiay Tsina.

Ti 1911 a Wuchang a Yaalsa iti Baro a Buyot ket nangipatingga iti pannakatuang
kenni emperatris Dowager Longyu ken ti kayyanak a Puyi idi Pebrero12, 1912. Uray
pay no ti panakairangarang ti Republika ti Tsina, dagiti heneral ket
nagtultuloyda a naglalaban para kadagiti simmarsaruno a dekada idi las-ud ti Apo
ti Gubat a Panawen. Ti Puyi ket nabiit idi a naipasubli ti bilegna idiay Beijing
babaen ti Zhang Xun idi Hulio 1917, ken idiay Manchukuo babaen ti Haponidi
baetan ti 1932 ken 1945.



https://ilo.wikipedia.org/wiki/Purpuro

Ti purpuro (Ingles:archipelago) wenno makunkuna pay a grupo ti isla, ket maysa a
kawar wenno ummong iti is-isla. Ti balikas iti Inggles nga archipelago ket naala
iti Griego ἄρχι- – arkhi- ("ehukotibo") ken πέλαγος – pélagos ("baybay") babaen
ti Italiano nga arcipelago. Iti Italiano, mabalin nga iti panagsurot ti
tradision ti kina-ugma, ti purpuro isu ti husto a nagan ti Baybay Eheo ken, ti
napalabas, ti panag-usar ket naiyalis iti Is-isla nga Eheo. Inus-usar daytoy
tatan iti aniaman a grupo iti isla wenno, iti sagpaminsan, iti baybay a naglaon
ti adu a bilang ti naiwarwaras nga is-isla a kas iti Baybay Eheo.

Dagiti purpuro ket mabalin a masarakan nga agmaymaysa iti bagi ti maysa a
kadanuman wenno kaarruba iti maysa a dakkel a bagi ti masa ti daga. Kas
pagarigan, ti Eskósia ket addaan ti 700 a ribo nga is-isla a palikmutenna ti
kangrunaan a daga a mangaramid iti maysa a purpuro. Dagiti purpuro ket masansan
a bulkan, a maporporma ti igid dagiti arko ti isla a naaramid iti nasasabtan a
sona wenno rehion dagiti bulkan, wenno nagbanagan pay iti pannakainurunur,
pannakanayon ti dag-daga, ken kangato ti daga.

Dagiti lima a baro a pagilian a kadawyan a purpuro ket Indonesia, Hapon,
Filipinas, Baro a Selanda, ken ti Nagkaykaysa a Pagarian. Ti kadakkelan a
purpuro a pagilian babaen ti kalawa ket ti Indonesia.Ti purpuro nga addaan ti
kaaduan nga is-isla ket ti Purpuro a Baybay idiay Pinlandia.



https://ilo.wikipedia.org/wiki/Propaganda

Ti propaganda ket maysa a porma ti pannakisarita a maigandat iti
panag-impluensia ti wagas ti maysa a komunidad para iti kaso wenno puesto babaen
ti panagpresenta laeng ti maysa a bangir ti argumento. Ti propaganda ket
kadawyan a naululit ken naiwarwaras kadagiti nadumaduma a kita ti midia tapno
makapartuat ti napili a resulta kadagiti wagas ti agbybuya.

A maigiddiat ti saan a agpilpili ti bangir a panagited ti pakaammo, ti
propaganda, iti pannakaiyunaanna a kapanunotan, ket agirepresenta ti pakaammo a
kangrunaan a mangimpluensia ti maysa nga agbuybuya. Ti propaganda ket kadawyan a
mangitited kadagiti kinapudno a napilpili (isu a mabalin a agululbod babaen ti
panangikkat) tapno paregtaenna ti naisangsangayan a sintesis, wenno agususar
kadagiti nakargaan a mensahe tapno agpataud ti nariknaan ngem ti naikeddengan a
panagsungbat iti pakaaammo a nairepresenta . Ti kinaykayat a resulta ket ti
panagbalbaliw ti wagas iti suheto kadagiti puntaan nga agbuybuya tapno mapaadu
ti politiko nga ahenda. Ti propaganda ket mabalin a mausar a kas maysa a porma
ti politiko a pannakigubat.

Bayat a ti termino a propaganda ket napaneknekan a nakaala ti napigsa a
pannkaibaga babaen ti pannakaigimongna kadagiti kaaduan a bukodna a manipulatibo
ken patriotera a kas pagarigan ti (a kas ti Nazi a Propaganda a nausar a
mangpaneknek ti Holokausto), ti propaganda iti kasisigud a kapanunutan id ket
agmangngamangnga, ken mabalin a mangitudo kadagiti panag-usar idi a sapasap nga
awan ti kababalinna wenno saan a makapadakes, a kas ti publiko a rekomendasion
ti salun-at, dagiti senial a nga agpagparegta kadagiti umili a makibinglay iti
maysa a senso wenno panagbutos, wenno dagiti mensahe nga agpagparegta kadagiti
tao nga agireprta kadagiti krima kadagiti mangipatpatungpal ti linteg, ken
dagiti daddum apay.

Midia a mainaig iti Propaganda iti Wikimedia Commons Dagiti inadaw a sasao a
mainaig iti Propaganda iti Wikiquote (Ingles)



https://ilo.wikipedia.org/wiki/Pintas

Ti pintas (tinawtawagan pay a kas ti kinapintas ket ti maysa a pakailasinan ti
maysa atao, ayup, lugar, nanag, wenno panunot a mangited ti panakapuot a
panagsanay ti rag-o wenno pannakapnek. Ti pintas ket inad-adal a kas paset ti
estetika, sosiolohia, sosial a sikolohia, ken kultura. Ti "umno a pintas" ket
maysa nga entidad a sinidsiddaawan, wenno agtagikua kadagiti langa a kaaduan
anaigupit iti pintas iti maysa a naisangsangayan a kultura, para iti
kinaperpekto.

Ti panakasanay ti "pintas" ket kanayon a mangipanggep ti panangipatarus kadagiti
entidad a kas iti natimbengan ken nai-dangngay iti katutubo, a mabalin a
mangiturong daytoy kadagiti rikna ti panakaguyugoy ken derrep ti pia. Gaputa
daytoy ket maysa a kabukbukodan a panakasanay, daytoy ket kadawyan anaibagbaga a
ti "pintas ket adda iti kumitkita."

Adda ti ebidensia a dagiti panagipagarup ti pintas ket ebolusionario a
naikeddeng, a ti banbanag, dagiti aspeto ti tao ken dagiti ladawan ti daga a
naipanpanunotan anapintas ket kayarigan a mabirukan kadagiti amin a kasasaad a
makaited ti napasayaat a panakaungar ti agipagpagarup a henero ti tao.

Ti klasiko a Griego a pangnagan para iti "pintas" idi ket ti κάλλος, kallos, ken
ti pangilasin para iti "napintas" idi ket ti καλός, kalos. Ti Koine a Griego a
baliakas para iti napintas idi ket ti ὡραῖος, hōraios, ti maysa apanangilasin
nga etimolohiko a nagtaud manipud ti balikas a ὥρα, hōra, a kayatna asaoen ket
"oras". Iti Koine a Greigo, ti pintas idi ket naitaripnong iti "napanawenan".
Isu a, ti naluom a prutas (a napanawenan) ket naipanpanunotan idi a napintas,
isu nga ti ubing a balasang nga agparparang a maysa amankman wenno ti manakman a
babai nga agparparang a kas ububing ket saan a naipanpanunotan a napintas. Iti
Atiko a Griego, ti hōraios ket adu idi ti kayatna saoen, a mairaman ti
"kina-agtutubo" ken "pannaka-manakman".

Midia a mainaig iti Pintas iti Wikimedia Commons Dagiti inadaw a sasao a mainaig
iti Pintas iti Wikiquote (Ingles)



https://ilo.wikipedia.org/wiki/Periodiko_a_lamisaan_dagiti_elemento

Ti periodiko a lamisaan dagiti elemento ket listaan dagiti amammo nga atomos.
Iti lamisaan (pakaammo) dagiti elemento ket naikabilda a naurnosan babaen dagiti
Atomiko a numero a mangrugi iti kababaan a numero. Ti atomiko a numero ti maysa
nga elemento ket kapadana ti bilang dagiti elektron wenno dagiti proton iti
dayta a maitudtudo nga atomo.

Iti lamisaan ti periodiko dagiti elemento ket naur-urnosda kadagiti punto ken
grupo.

Ti maysa nga aray dagiti elemento iti labes ti lamisaan ket makunkuna a maus a
punto. Ti tunggal maysa a punto ket addaan dagiti numero:manipud ti 1 aginggana
ti 7. Ti umuna a punto ket addan laeng ti 2 nga elemento dagitoy ket ti
hidróheno ken helio. Ti maika-2 a punto ken maika-3 a punto ket addaan dagitoy a
dua kadagiti 8 nga elemento. Dagiti dadduma ken sumaganad a punto ket atatiddog
da.

Ti maysa a tukol dagiti elemento a pababa ti lamisaan ket makunkuna a grupo.
Adaan dagiti 18 a grupo iti pagalagadan a periodiko a lamisaan. Ti tunggal maysa
a grupo ket addaan ti maysa a numero manipud ti 1 aginggana ti 18. Dagiti
elemento iti maysa a grupo ket addaanda kadagiti elektron nga agpapada a
naurnos, a daytoy ket mangited kaniada ti agpapada a kimiko a tagikua. Kas
pagarigan, ti grupo nga 18 ket naamamuan a kas ti natakneng nga alingasaw gapu
ta dagitoy ket alingasaw da amin ken saanda a mabalin a mairaman kadagiti
sabsabali nga atomo.

Ti periodiko a lamisaan ken mabalin nga usaren dagiti kimiko tapno mapaliiwanda
dagiti pagtulada, ken dagiti minaig a nagbaetan dagiti elemento. Kas pagarigan,
dagiti elemento iti baba ken ti adayo a kanigid iti lamisaan ket kaaduan
kadagitoy ket metaliko, ken dagiti elemento iti ngato a kanawan ket isuda ti
kabassitan a metaliko.

Adda tallo a sistema dagiti grupo a numero; ti maysa ket agus-usar ti Arabiko a
numero ken dagiti sabali a dua ket agus-usarda Romano a numero. Ti Romano a
numero a nagnagan ket isu dagitoy ti immuna nga inus-usar ken dagitoy to
tinawtawid a nagnagan; ti Arabiko a nagnagan ket isu dagitoy ti kabarbaro a
nagnagan a nga ususaren ken inampon ti Internasional a Kappon iti Puro ken
Naidangep a Kimika (Ingles: International Union of Pure and Applied Chemistry
((IUPAC)). Ti IUPAC a nagnagan ket kinabuksilan a panagsukat ti dan a Romano a
numero a sistema gapu ta dagitoy ket agus-usar da ti agpapada a nagnagan nga
agipalpalawag ti sabsabali a banbanag a dagitoy ket kadawyanda a makaallilaw.

Ti periodoko a lamisaan ket pinarnuay ken inurnos babaen ti Ruso a kimiko a ni
Dmitri Mendeleev idi 1869.

Daytoy a kadawyan a panakaurnos ti periodiko a lamisaan ket ilasinna dagiti
Dagiti lantanido (lanthanoids) ken Dagiti aktinido (actinoids) (ti f-a lapped)
manipud kadagiti sabsabali nga alemento. Ti nalawa a periodiko a lamisaan ket
iramanna ti f-a lapped. Ti naigay-at a periodiko a lamisaan ket agnayon ti
maika-8 ken maika-9 a puntos, agiraman ti f-a lapped ken aginayon ti teoriko a
g-a lapped.



https://ilo.wikipedia.org/wiki/Partido_Republikano_(Estados_Unidos)

Ti Partido Republikano ket maysa kadagiti dua a kangrunaan a politiko a partido
idiay Estados Unidos, a kaduana ti Partido Demokratiko. Daytoy ket binangon
dagiti kontra-tagabu nga aktibista idi 1854, daytoy ket kaaduan a nangituray
kadagiti nailian a politika idi paset ti panawen ti 1860-1932. Agnanayon nga
ammo iti Iggles a kas ti GOP (Grand Old Party), adda dagiti 18 a presidente ket
Republikano.

Iti agdama ti plataporma ti partido ket sapsap a mangiballatek ti Amerikano a
konserbatismo iti espektro ti politiko iti Estados Unidos. Ti Amerikano a
konserbatismo ti Partido Republikano ket saan a sibubukel a naibatay ti
panaglikud ti politiko nga ideolohia iti liberalismo, a kaaduan kadagiti
pamunganayan ti Amerikano a konserbatismo ket naibatayda ti klasiko a
liberalismo. Ngem ti panakakonserbatismo ti Partido Republikano ket kaaduan a
naibatay par iti panangisuportana iti klasiko a pamunganayan a sumuppiat
kadagiti moderno a liberalismo iti Partido Demokratiko a naikapanunotan nga
Amerikano a liberalismo iti kontemporario nga Amerikano a diskurso.

Iti maika-112 a Kongreso, a nabutosan iti 2010, ti Partido Republikano ket
agtengtengngel kadagiti kaaduan a tugaw idiay Kamara dagiti Pannakabagi ken
dagiti minoridad atugaw idiay Senado. Ti partido ket agdama nga agtengtengngel
kadagiti kaaduan kadagiti panakagobernador ken ti pay kaaduan kadagiti estado a
lehislatura.



https://ilo.wikipedia.org/wiki/Papua_Baro_a_Guinea

Ti Papua Baro a Guinea (Tok Pisin: Papua Niugini; Hiri Motu: Papua Niu Gini),
opisial a ti Nawaya nga Estado ti Papua Baro a Guinea, ket ti maysa a pagilian
ti Oceania a mangsakop ti akinday a kagudua ti isla ti Baro a Guinea ken dagiti
adda iti baybay nga isla idiay Melanesia, ti rehion iti akin-abagatan a laud a
Taaw Pasipiko iti amianan ti Australia. Ti kapitoliona ket ti Puerto Moresby ken
mabirukan daytoy iti akin-abagatan a daya nga aplaya. Ti akinlaud a kagudua ti
Baro a Guinea ket mangporma dagiti probinsia ti Indonesia ti Papua ken Laud a
Papua.

Ti Papua Baro a Guinea ket maysa kadagiti kaaduan iti panagdumaduma iti kultura
a pagilian iti lubong; adda dagiti 852 a nailista a pagsasao para iti pagilian,
ken 12 kadagitoy ket awan ti ammo a sibibiag a mangisasao. Kaaduan ti populasion
dagiti sumurok a 7 a riwriw a tattao ket agtataeng kadagiti kustomario a
komunidad, nga agdumaduma met a kas dagiti pagsasao. Daytoy pay ket maysa
kadagiti kaaduan nga away, gapu ta 18 porsiento laeng iti tattaona ket agtataeng
kadagiti sentro nga urbano. Ti pagilian ket maysa kadagiti saan unay a
nasuksukisok, no maipapan iti kultura ken heograpia; adu dagiti saan pay a
naduktalan a sebbangan dagiti mula ken dagiti ayup a naipagpagarup a mabirukan
iti interior, ken dagiti pay grupo ti saan a nakontak a tattao.

Naidasig ti Papua Baro a Guinea a kas agrangrang-ay nga ekonomia babaen ti
Sangalubongan a Pundo ti Panguartaan. Napigsa ti irarang-ay ti sektor ti
panagmina ken rekurso ken nakaiturongan daytoy ti pagilian a nagbalin a ti
maikanem a kapardasan a dumakdakkelnga ekonomia iti lubong idi 2011, urayno ti
idadakkel ket manamnama a bumuntog kalpasan idi mangrugi dagiti nangruna a
proyekto ti rekurso idi 2015.



https://ilo.wikipedia.org/wiki/Papa_Juan_Pablo_II

Ni Papa Juan Pablo II (Mayo 18, 1920—Abril 2, 2005), naipasngay kas Karol Józef
Wojtyła (/KA-rol YU-zef voy-TI-wa/), ket maysa a Papa manipud Oktubre 16, 1978
agingga iti ipupusayna idi 2005. Isu ti maika-264 a Papa iti pakasaritaan ti
Simbaan a Katoliko. Isu met ti kaunaan a Papa a saan nga Italiano kadagiti
napalabas a 455 a tawen. Isu idi ti maikadua a kapautan a nagserbi a papa iti
moderno a pakasaritaan, kas maysa a Polako, ti immuna a saan nga Italiano
manipud idi ni Papa Adriano VI, a pimmusay idi 1523. Isu ket opisial a nagbalin
a ni Santo Juan Pablo II idi Abril 2014.

Ni Papa Juan Pablo II ket isu pay ti nangselebrar iti kanonisasion ti umuna a
santo a Pilipino a ni San Lorenzo Ruiz, kasta met ken ni Pedro Calungsod.

Ni Papa Juan Pablo II ket mabigbigan a kas timmulong a nangipatingga ti turay ti
komunista idiay patnengna a Polonia ken kanungpalan iti amin nga Europa. Ni Papa
Juan Pablo II ket kaaduana a nagparang-ay kadagiti relasion ti Simbaan a
Katoliko iti Hudaismo, Islam, ti Akindaya a Simbaan ti Ortodokso, ken ti
Komunion ti Anglikano. Isu ket nangitakder kadagiti insursuro ti Simbaan
kadagiti artipisial a kontrasepsion ken ti ordinasion ti babbai, sinuportaranna
ti Maikadua a Konseho ti Batikano ti Simbaan ken ti repormana, ken nagtengngel
kadagiti nainget a takder iti ortodokso a Katoliko.

Iti pakasaritaan, isu ket maysa kadagiti kaaduan a nagbanbanniaga a daulo iti
lubong, ken nagbisbisita kadagiti 129 a pagilian idi las-us ti kinapapana. A kas
paset ti nangruna a panangiyunay-unayna iti unibersal a panagtawag iti
kinasanto, isu ket nagbiatipikadao ti 1,340 a tattao ken nangkanoninado kadagiti
483 a santo, ken ad-adu ngem ti naipagtitipon a dagup dagiti sinarunona idi
las-ud dagiti napalabas a lima a siglo. Babaen idi panawen ti ipupusayna, isu
ket nanginaganenn ti kaaduan iti Kolehio dagiti Kardinal, nangkonsekrado wenno
katulong a nangkonsekrado ti adu a bilang dagiti obispo iti lubong, ken
nagordinado kadagiti adu a bilang dagiti padi. Ti maysa a kangrunaan a gandat ti
kinapapana ket ti mangbaliw ken ti pannakaipuesto manen ti Simbaan a Katoliko.
Ti kalikagumanna idi ket ti "pannakaikabil ti Simbaanna iti puso dagiti baro a
elihioso a kumaduaan a mangitipon Hudio, Muslim ken Kristiano iti nalatak nga
[relihioso] armada."

Ti gapuanan ti kanonisasion ni Papa Juan Pablo II ket nangrugi idi 2005 idi
kalkalpas ti ipupusayna nga addaan iti naiwagsak a tradisional a lima a tawen a
panagur-uray. Idi 19 Disisembre 2009, ni Juan Pablo II ket nairangarang a
Naranga babaen ti simamruno kaniana a ni Papa Benedicto XVI ken nabiatipikado
idi 1 Mayo 2011 kalpasan ti Kongregasion para kadagiti Gapuanan dagiti Santo ket
nangigupit ti maysa a mirakulo kaniana, ti pannakaagas ti maysa a Pranses a
madre manipud ti sakit ni Parkinson. Ti maikadua a mirakulo a naigupit iti
naladaw a papa,ket naaprobaran idi 2 Hulio 2013 ken pinasingkedan babaen ni Papa
Francisco kalpasan ti dua nga aldaw. Ni Papa Juan Pablo II ket nakanonisado idi
27 Abril 2014 ken kakuyogna met ni Papa Juan XXIII. Kasla met kenni Juan XXIII,
ti aldaw ti rambakanna ket kadawyan a naselebraran iti petsa iti ipupusayna,
ngem iti anibersario iti inaugurasion iti kinapapana, 22 Oktubre 1978.



https://ilo.wikipedia.org/wiki/Pannakaadipen

Ti pannakaadipen ket maysa a sitema a ti tattao ket natrato kas tagikua tapno
magatang ken mailako, ken dagitoy ket napilitda nga agtrabaho. Dagiti aadipen
ket mabalin a napilpilitda a naigagam manipud idi natiliwda, nagatang wenno
naipasngay, ken naikkatanda ti karbengan a pumanaw, ti agmadi nga agtrabaho,
wenno ti agidemanda ti tangdan. Iti naipakasaritaan, ti pannakaadipen ket
naipatakderan a mabigbigan babaen dagiti adu a kagimongan; kadagiti kinaudi
apanawen ti pannakaadien ketnaipariten kadagiti kaaduan a kagimongan ngem
agtultuloy babaen kadagiti panagsanay iti panagpiansa ti utang, nakontrata a
panagserbi, adipen, domestiko a katulong a naikulkulong, dagiti naisangayan a
panagampon a dagiti ubbing ket napilit a nga agtrabo a kas adipen, dagiti ubbing
a soldado, ken napilit a pannakiasawa. Ti pannakaadipen ket maipatit iti amin a
pagilian iti lubong ngem adda pay laeng dagiti nakarkulo a 27 a riwriw nga
adipen iti sangalubongan; adda dagiti sumupsuppiat ket nakanamnamada a ti
pannakaadipen ket mabalin a mapukawen intono 2042.



https://ilo.wikipedia.org/wiki/Pagsurotan_ti_Panagrang-ay_ti_Nagtagitaoan

Ti Pagsurotan ti Panagrang-ay ti Nagtagitaoan (Ingles: The Human Development
Index (HDI)) ket naibuklan ti estadistika nga inususar ti panagi-ranggo babaen
ti agpang ti "panagrang-ay ti nagtagitaoan" ken ilasin na ti "nangato unay a
panagrang-ay ti nagtagitaoan", "nangato a panagrang-ay ti nagtagitaoan",
"katimbengan a panagrang-ay ti nagtagitaoan", ken "nababa a panagrang-ay ti
nagtagitaoan" kadagiti pagilian. Ti Pagsurotan ti Panagrang-ay ti Nagtagitaoan
ket maysa a panagipadpada a panagrukod itikabayag ti panag-biag, literasia,
edukasion, ken pagalagadan iti panagbiag para kadagiti pagilian ti
sangalubongan. Maysa daytoy a panagrukod ti kasasaad ti biag, nangnangruna
kadagiti nam-ay ti ubbing. Ususaren ti pinagilasin no ti maysa a pagilian ket
narang-ay, agrangrang-ay, wenno saan unay a narang-ay, ken ti panagrukod dagiti
nagbanagan dagiti annuroten ti ekonomia iti kababalin ti biag. Adaan pay dagiti
HDI dagiti estado, siudad, ken dadduma pay babaen dagiti lokal nga oeganisasion
wenno kompania.



https://ilo.wikipedia.org/wiki/Pagsasao_nga_Arameo

Ti Arameo (Klasiko a Siriako: ܐܪܡܝܐ Aramaya) ket pamilia dagiti pagsasao
(tradisional a naibagbaga a kas dagiti "dialekto") a tagikua ti pamilia ti
Semitiko. A naisangsangayan daytoy, daytoy ket paset ti subpamilia ti Amianan a
laud a Semitiko, a mangirama pay ti sasao a Kananea a kasla ti Hebreo ken
Penisio. Ti Arameo a sinuratan ket kaaduan idi nga inam-ampon para kadagit
sabali a pagsasao ken kaputotan dagiti alpabeto ti Arabiko ken moderno a
Hebreo].

Iti las-ud dagiti 3,000-a tawtawen ti naisurat a pakasaritaan, Ti Arameo ket
nagserbi kadagiti nadumaduma a kas pagsasao ti administrasion dagiti imperio ken
kas pagsasao iti nainlangitan a panagkararag. Daytoy idi ket lingua franca ti
Neo Asirio nga Imperio, Neo-Babilonio nga Imperio ken Akuemenida nga Imperio, ti
inaldaw a pagsasao ti Israel iti paset ti panawen ti Maikadua a Templo (539 SK –
70 AD), ti pagsasao a a mabalin a kaaduan nga inus-usar babaen ni Hesus ti
pagsasao ti dakkel a paspaset ti biblikal a liblibro ti Daniel ken Ezra, ken isu
ti nangruna apagsasao ti Talmud ken Siriako a Kristianidad, a naisangayan ti
Asirio a Simbaan ti Daya, ti Katoliko a Simbaan ti Kaldea, ti Taga-ugma a
Simbaan ti Daya, ti Kristiano a Simsimbaan ni Santo Tomas iti India, ti Siriako
nga Ortodokso a Simbaan ken ti Maronita a Simbaan. Nupay kasta, ti Hudio Arameo
ket maigiddiat idi manipud kadagiti sabali a porma iti panagiletra ken
gramatika. Dagiti paset dagiti Nalukot a Manuskrito ti Natay a Baybay ket adda
dagitoy iti Hudio ken Arameo a mangipakpakita ti naindumaan a panangiletra iti
Hudio, a mainaig iti naindumaan a Hebreo a sinuratan. Ti Arameo ket isu pay idi
ti kasisigud a pagsasao ti indihenio a tattao ti Bahrain sakbay tiIslam.

Ti atiddog a pakasaritaan ti Arameo ken ti adu a pakaidumaan ket ti adu a
pannakaus-usar ket nakaiturongan ti panagrang-ay kadagiti adu a sanga a
karkaruay a sagpaminsap dagitoy a makunkuna kadagiti dialekto, urayno dagitoy
ket sabalida metten ken sagpaminsan a naikedkeddengda a kas dagiti pagsasao.
Isunga awan ti agmaymaysa, agtaltalinaay a pagsasao nga Arameo; iti tunggal
maysa a panawen ken lugar timbes ket nga addaan iti bukodna a kita. Ti ARameo
ket naitalinaay a kas liturhika a pagsasao babaen dagiti simbaan ti Dumaya a
Kristiano, iti porma iti Siriako, ti karuay nga Arameo a nakaalaan ti Dumaya a
Kristianidad, no mabalin wenno saan a dagitoy a omunidad ket nagsasaoda idi
wenno ti sabali a porma ti Arameo a kas ti bukodda a bernakular, ngem
nagbalbaliw metten it isabali a pagsasao a kas ti nangruna a pagsasao ti
komunidad.

Ti Moderno nga Arameo ket naisasao tatta nga aldaw a kas umuna a pagsasao babaen
dagiti adu a naiwarwara, kaaduan a bassit, ken kaadun a dagiti nisinsina a
komunidad dagiti nagigiddiat a Kristiano, Hudio, ken dagiti Mandeo nga etniko a
grupo ti Laud nga Asia—a kaaduan kadagitoy iti Asirio iti porma iti Asirio a
Neo-Arameo ken Kaldea Neo-Arameo—nga amin dagitoy ket nangitalinaay ti
panag-usar iti kaaduan idi a lingua franca urayno dagiti simmarsaruno a
panagsukat ti pagsasao a nasanay kadagiti amin a paset ti Tengnga a Daya. Dagiti
pagsasao nga ARameo ket naikeddeng tattan a naisagmak.



https://ilo.wikipedia.org/wiki/Pagsasao_a_Serbio

Ti Serbio (Serbio a Siriliko: српски, Latin: srpski, panangibalikas [sr̩̂pskiː])
ket dagiti naiyalagad a karuay ti pagsasao a Serbo-Kroata a kaaduan nga
inus-usar babaen dagiti Serbio idiay Serbia, Montenegro, ken Bosnia ken
Herzegovina. Iti pay maipatinayon, daytoy ket mabigbigan a kas minoridad a
pagsasao idiay Kroasia, Macedonia, Romania, Hungaria, Eslobakia, Republika a
Tseka, Albania ken Gresia.

Ti Alagaden a Serbio ket naibatay iti kaaduan a dialekto ti Serbo-Kroata, ti
Shtokavian (nga ad-adu a naisangsangayan iti Šumadija-Vojvodina ken dagiti
dialekto ti Akin-daya a HerzegovinaFILOZOFSKI FAKULTET NOVI SAD
|url=http://digitalnabiblioteka.tk/digitalna-biblioteka?task=view&id=56&catid=90
3}}</ref>), nga isu pay ti batayan ti Alagaden a Kroata, Bosnio, ken
Montenegrino Ti sabali pay a dialekto nga isasao dagiti Serbio ket ti Torlak
idiay akin-abagatan a daya a Serbia, ken transisional daytoy ti Masedonio ken
Bulgaro.

Ti Serbio ket praktikal nga isu-isu ti Europeano nga alagaden a pagsasao nga
addaan ti kompleto a sinkroniko a digrapia, nga agus-usar kadagiti alpabeto ti
Siriliko ken Latin; dagiti agsasao ket nalaingda a basaenda dagiti dua nga
eskritu. Ti alpabeto ti Serbio Siriliko ket naaramid idi 1814 babaen ti Serbio a
lingguista ani Vuk Karadžić, nga isu ket nangpartuat ti alpabeto kadagiti
pamunganayan ti ponemiko. Ti Latin nga alpabeto ket dinaremdem babaen ti Kroata
a lingguista a ni Ljudevit Gaj idi 1830.



https://ilo.wikipedia.org/wiki/Pagsasao_a_Kanares

Ti Kanares (ಕನ್ನಡ kannaḍa, IPA:[ˈkʌnːəɖɑː]) wenno Kanarese /kænəˈriːz/, ket
pagsasao a naisasao idiay India a kaaduan idiay estado ti Karnataka. Dagiti
patneng nga agsasao ti Kanares ket tinawtawagan kadagiti Kannadiga (Kannaḍigaru)
ken agarup dagitoy iti 40 a riwriw daytoy ket maysa kadagiti 40 kaaduan a
maisasao a pagsasao iti lubong. Daytoy ket maysa kadagiti opisial a kasasaad a
pagsasao idiay India aken ti opisial ken administratibo a pagsasao iti estado ti
Karnataka.

Ti pagsasao a Kanares ket naisurat babaen ti panag-usar ti Kanares a sinuratan,
a nagtaud manipud tiw maika-5 a siglo a Kadamba a sinuratan. Ti Kanares ket
epigrapiko a naamammuanen kadagiti napalabas a gudua a milenio, ken ti literario
a Daan a Kanares ket rimmang-ay idi maika-6 a siglo a Ganga a diastia ken idi
las-ud ti maika-19 a siglo a Rashtrakuta a Dinastia. Ti kanares ket addaan iti
maysa a di napugpugsay a literario a pakasaritaan kadagiti napalabas a rinibo a
tawen. ket inkeddengna ti Kanares a klasiko a pagsasao ti India. Idi Hulio 2011,
ti sentro para iti panagadal ti klasiko a Kanares ket naipatakder a kas paset ti
Sentral nga Instituto dagiti Pagsasao ti India idiay Mysore tapno mapakabaelan
ti panagsukisok iti mainaig iti pagsasao.



https://ilo.wikipedia.org/wiki/Otto_von_Bismarck

Ni Otto Eduard Leopold, Prinsipe iti Bismarck, Duke iti Lauenburg (1 bril 1815 –
30 Hulio 1898), naamammoan a kas ni Otto von Bismarck, ket maysa idi a
konserbatibo nga Aleman nga estadista a nagituray kadagiti Europeano a
pannakibiang manipud idi 1860 aginggana ti pannakaikkatna idi 1890. Kalpasan
kadagiti ababa a panagballigi ti gubgubat isu ket nagipagkaykaysa kadagiti
nadumaduma nga estado iti maysa a nabileg nga Imperio nga Aleman babaen ti
Prusiano a panangidaulo, ken nagpartuat ti maysa a "gantingan iti bileg" a
nagpreserba ti kappia idiay Europa manipud idi 1871 aginggana idi 1914.

A kas ti Ministro Presidente ti Prusia idi 1862–90, ni Bismarck ket
nanagipaunget ti gubat a nagaramid ti Prusia a nagturay iti Austria ken Pransia,
ken nangilinia kadagiti ti likud ti Prusia dagiti babbabassit nga estado ti
Aleman. Idi 1867 isu ket nagbalin pay a Kansilier ti Konpederasion ti Amianan
nga Alemania. Ni Bismarck ket nangidaremdem ken nagpartuat ti Aleman nga Imperio
idi 1871, nga isu ti immuna a nagbalin a Kanselor ken kaaduan a nagtengtengngel
kadagiti pannakibiangna aginggana idi inikkat babaen ni Kaiser (Emperador)
William II idi 1890. Ti diplomasiana iti Realpolitik ken ti nabileg a
panagturayna ket nakaala kaniana ti parbo a nagan a kas ti "Landok a Kanselor".
A kas ti inbaga ni Henry Kissinger, "Ti tao iti 'dara ken landok' nagsurat ti
prosa iti naisangsangayan a panakaidagus ken kalawag, a maipadpada ti
panakaidumdumana kenni Churchill ti panagus-usarna ti pagsasao nga Ingles."

Isu ket nagusar ti gantingan iti bileg a diplomasia tapno agtultuloy nga
agkappia ti Europa idi panawen nga 1870 ken panawen nga 1880. Isu ket nagpartuat
ti baro a pagilian ken nagiturong ti nanam-ay nga estado. Dina kinayat ti
kolonianismo ngem nagmaredmed a nangipatakder ti ballasiw taaw nga imperio idi
indemanda dagiti napilpili a tattao ken pamanunotan ti masa. Ni Bismarck, ket
maysa a nagraraem a Luterano ket natalek para iti arina, a gaputi daytoy ket
nagited kenni Bismarck ti napno a suportana. Bayat a ti baro nga Aleman nga
Imperio ket unibersal a kalintegan a panagbutos ti lallaki, dagiti nabutosan nga
opisial ket awan ti agpayso a panagtengngelda ti gobierno. Ni Bismarck
di-nagtaltalek ti demokrasia ken nagturay babaen ti napigsa, nasayaat a nasanay
a burokrasia nga adda ti bileg a tinegtengngel ti maysa a Junker a napili a
tattao a nagirepresenta kadagiti naisanglad nga aristokrasia ti daya.

Ni Bismarck, ket maysa met laeng nga aristokratiko a Junker, nga isu ket adda ti
nakarit unay ken mangiturturay a personalidad. Isu ket nagtagikua ti saan laeng
a ti napaut a nailian ken internasional a pannakasirmata, ngem ti pay ababa nga
abilidad a naigiddanan a mangsalamangka kadagiti adu a narikut a panagrang-ay. A
kas ti daulo a kinunkuna dagiti historiador a kas ti "rebolusionario a
konserbatismo" ni Bismarck ket nagbalin a bannuar kadagiti Aleman a
nationalista; nagipatakderda kadagiti ginasut a monumento a mangidaydayaw ti
ikonko a simbolo ti bnabileg a konserbatibo a dauloan. Dagiti historiador ket
dinaydayawda isuna a kas maysa nga estadista timoderasion ken gantingan a
nangipatpatuloy ti kapia idiay Europa ken kangrunaan nga akinrebbeng para iti
panagkaykaysa ti moderno nga Alenania.

Ni Bismarck ket naipasngay idi idiay Schönhausen, iti nabaknang nga estado ti
pamilia a naisanglad idiay laud ti Berlin idiay Prusiano a Probinsia iti Saxony.
Ti amana, a ni Karl Wilhelm Ferdinand von Bismarck (Schönhausen, 13 Nobiembre
1771 – 22 Nobiembre1845), ket maysa idi nga agtagtagikua ti estado a Junker ken
dati a Prusiano nga opisial ti milisia; ti inana, a ni Wilhelmine Luise Mencken
(Potsdam, 24 Pebrero 1789 – Berlin), ti nasayaat nga inadalan nga anak ti
nangato nga opisial ti gobierno idiay Berlin. Ti lubong ket nakakita kenni
Bismarck a kas maysa a tipiko a Prusiano a Junker —ti maysa apanakailadawan nga
isu ket nangawawis babaen ti panagkawwes kadagiti uniporme ti militar. Ni
Bismarck ket nasayaat idi a naadalan ken kosmopolitano, a nadatonan para iti
panakisinnao. Isu ket natarus ti panagsaritana ti Ingles, Pranses, Italiano,
Polako, ken Ruso.

Ni Bismarck nagadal idiay elementaria a pagadalan ti Johann Ernst Plamann, ken
ti sekondaria a pagadalan ti Friedrich-Wilhelm ken Graues Kloster . Manipud idi
1832 aginggana idi 1833 isu ket nagadal ti linteg idiay Unibersidad iti
Göttingen nga isu idiay ket kameng ti Kuerpo Hannovera sakbay a simmrek idiay
Unibersidad iti Berlin (1833–35).

Idiay Göttingen, ni Bismarck ket nakigayyem ti maysa nga Amerikano nga
estudiante a ni John Lothrop Motley.Kalpasan daytoy ni Motley ket nagbalin nga
eminente a historiador ken dilomatiko, ken maysa kadagiti kaasitgan a gayyem ni
Bismarck. Idi 1839 ni Motley ket nagsurat ti maysa a nobela, ti Namnama ni
Morton, wenno ti Laglagip ti maysa a Probinsial a maipanggep ti biag idiay
Aleman nga unibersidad nga isu ket nagilanad kenni Bismarck a kas maysa a
nadarusodos ken naguapo nga eksentriko, ngem isu pay ket narangkapan unay ken
natagirayad nga agtutubo.

Nupay nagnamnama ni Bismarck nga agbalin a diplomata, isu ket nangirugi ti
praktikal a panagsanayna a kas maysa nga abogado idiay Aachen ken Potsdam, ken
iti nabiit isu ket nagikkat, nga isu ket immuna a nakaidangran ti karerrna
baaben ti pnagalan ti saan a naipalubosan a panagbakasion tapno masasurot
kadagiti dua nga Inggles a bababai, nga immuna ni Laura Russell, ti kaanakan a
babai ti Duke iti Cleveland, kenni Isabella Loraine-Smith, anak a babai ti
nabaknang a padi. Isu ket saan a nangasawa ti daytoy a panawen. Isu ket ket
nagserbi pay ti maysa atawen idiay buyot ket nagbalin nga opisial iti Landwehr
(reserba), sakbay a nagsubli tapno mangtaripato dagiti estado ti pamiliana idiay
Schönhausen idi pimmusay ti inana idi agtawen ti beinte.

Idi agtawen ti agarup a tallopulo ni Bismarck ket adda ti nakaro a
pannakigayyemna kenni Marie von Thadden, ti kabarbaro nga asawa ti maysa a
gayyemna. Babaen ti panagimpluensia ni Marie, ni Bismarck ket nagbalin a
Pietista a Luterano, ken nagisurat kalpasan daytoy ti panawen nga ipupusay ni
Marie (manipod ti tipos) isu ket immuna nagkarkararag manipud idi ket ubingpay
laeng. Ni Bismarck ket inasawana ti kasinsin a ni Marie', ti nasudi a babai a ni
Johanna von Puttkamer (Reinfeld, 11 Abril 1824 – Varzin, 27 Nobiembre 1894)
idiay Alt-Kolziglow (moderno a Kołczygłowy) idi 28 Hulio 1847. Ti atiddog ken
naragsak a panagassawada ket nagpataud ti tallo nga annakda, ni Herbert (b.
1849), Wilhelm (b. 1852) ken Marie (b. 1847). Ni Johanna ket managbabain, a
nagretretiro ken naraem a relihioso a babai—nupay isu ket naam-ammuan para iti
natadem a dilana iti naladaw a biagna—ken iti publiko a biag ni Bismarck,
sagpaminsan a kinadkadua babaen ti kabsatna a babai a ni Malwine ("Malle") von
Arnim.



https://ilo.wikipedia.org/wiki/Osaka

Ti Osaka (大阪市, Ōsaka-shi?) (Panangibalikas a Hapon: [oːsaka];  dengngen
(tulong·paammo)) ket ti naidesignado a siudad idiay Rehion ti Kansai ti Hapon.
Daytoy ti kapitolio a siudad ti Prepektura ti Osaka ken ti kadakkelan a
komponente ti Metropolitano a lugar ti Keihanshin, ti maikadua a kadakkelan a
metropolitano a lugar idiay Hapon ken maysa kadagiti kadakkelan iti lubong nga
agraman kadagiti sumurok a 19 a riwriw nga agtataeng. Mabirukan iti sabangan ti
Karayan Yodo idiay Luek Osaka, ti Osaka ket ti maikadua a kadakkelan a siudad
babaen ti populasion ti panawen ti aldaw kalpasan ti dagiti 23 a barrio ti Tokyo
ken ti maikatlo a kadakkelan a siudad babaen ti populasion ti panawen tirabii
kalpasan dagiti 23 nga espesial a barrrio ti Tokyo ken Yokohama idiay Hapon, ken
agserbi a kas sentro ti ekonomia.

Naipakasaritaan daytoy a kas pagtagilakuan a siudad, ti Osaka ket ammon a kas ti
"kusina ti pagilian" (天下の台所, tenka no daidokoro?) ken nagserbi a kas sentro ti
panagtagilako ti bagas idi las-ud ti Paset ti panawen ti Edo.

Midia a mainaig iti Osaka iti Wikimedia Commons Pakaammo ti panagbiahe idiay
Osaka manipud iti Wikivoyage (Ingles)



https://ilo.wikipedia.org/wiki/Mitolohia

Ti termino a "mitolohia" ket mabalin a mangitudo ti panagadal kadagiti mito
(e.g., komparatibo a mitolohia), wenno ti maysa a bagi wenno urnong dagiti mito
(ti mythos, a kas ti, Inca a mitolohia). Kadagiti polkloristika, ti myito ket
maysa a sagrado a naratibo a kadawyan a mangipalplawag no kasano ti lubong wenno
nagtagitaoan ket rimsua iti agdama a porma, nupay kasta, iti nawatiwat a
kapanunotan, ti balikas ket mabalin a mangitudo ti aniaman a tradisional a
sarita. Ni Bruce Lincoln ket nangipalpalawag ti mito a kas ti "ideolohia iti
naratibo a porma". Dagiti mito ket kadawyan a mangiraman dagiti datdatlag a
karakter ken bigbigen babaen dagiti agturturay wenno dagiti padi. Dagitoy ket
rimsua manipud kadagiti nakaro unay a pannakaibagbaga kadagiti nalaglagip wenno
naipakasritaan a paspasamak, a kas ti alegoria para iti wenno personipikasion ti
masna a penomena, wenno ti maysa a panangipalplawag ti ritos. Dagiti ket
naiyebekas a mangibagbaga ti relihioso wenno naipanpanunotan a pannkasanay,
tapno mangipatakder kadagiti panagkukua a modelo, ken ti panagisuro.

Dagiti nasapa a kasuppiat a pannakaidasig ti Griego amitos babaen ni Euhemerus,
Phaedrus ni Plato , ken Sallustius ket naparang-ay idi babaen ti neoplatoniko
ken pina-ungar babaen dagiti Renasimeineto a mitograpo a kas iti Theologia
mythologica (1532). Ti maika-19 a siglo a komparatibo a mitolohia ket
nangipatpatarus manen ti mito a kas ti ebolusion para iti siensia (E. B. Tylor),
"sakit ti pagsasao" (Max Müller), wenno ti madi a pannakaipatarusan ti
nasalamangkaan a ritos (James Frazer). Dagiti naud-udi a pannakaipatpatarus ket
nanglikud ti nangsuppiatan a baetan ti mito ken siensia, a kas dagiti Jungiano
nga arkeotipo, ti "metapo rti espiritual a potensialidad" ni Joseph Campbell,
wenno ti natalna a mental nga arkitektura ni Lévi-Strauss. Ti irteng a nagbaetan
ti komparatibo a pangbiruk para iti monomito ni Campbell wenno Ur-mito
keneskeptisimo ti taudan ti laww-ang ti antropolohikal a mitolohista ket
nangmarka ti maika-20 a siglo. Ti pay maipatinayon, ti moderno a mythopoeia a
kas dagiti pantasia a nobela, manga, ken urbano a sarita, nga adda dagiti
makibinglay kadagiti artipisial a mito a nabigbigbigan a kas piksion, ket
mangsuporta ti kapanunotan ti mito a kas agtultuloy a sosial a panagsanay.



https://ilo.wikipedia.org/wiki/Militar

Ti militar wenno milisia ket maysa a gunglo a pinalubosan babaen ti nalatlatak a
kagimongan tapno agusar ti makadangran a puersa, a kadawyan a mangiraman ti
panag-usar kadagiti armas, iti panagsalaknib ti pagilianna babaen ti
panang-gubat ti pudno wenno dagiti naipagpagarup a pangta. Ti militar ket
mabalin nga adda dagiti maipatinayon a rebbeng iti panag-usar iti bukodna a
nalatlatak a kagimongan, a kas ti panangiyaddang ti politikal nga ahenda a kas
ti militar a hunta, nga agsupsuporta weno mangiyad-addang ti ekonomiko a
panagpadakkel babaen ti imperialismo, ken kas maysa a porma ti akin-uneg a
sosial a panagtengngel. A kas maysa a panangilasin ti termino a "militar" ket
naus-usar pay a mangitudo ti aniaman a tagikua wenno aspeto iti maysa a militar.
Dagiti militar ket kankanayonda nga agtignay a kas dagiti kagimongan iti
kaunegan dagiti kagimongan, babaen ti ka-adda dagiti bukodda a komunidad ti
militar.

Ti propesion iti panagsoldado a kas paset ti maysa a militar ket naduduog ngem
ti nairehistro apakasaritaan. Adda dagiti kapautan a ladawan iti klasiko a
kinaugma ket mangipakpkaita ti bileg ken dagiti panangabak dagiti bukodna a
daulo ti militar. Ti Gubat ti Kadesh idi 1274 BC ket maysa idi kadagiti
nangipalplawag a puntos ti panagturay ni Paraon Ramesses II ken rinamrambakan
=kadagiti nauneg a pannakaikitikit kadagiti monumentona. Kalpasan ti sangaribu a
tawtawen ti immuna nga emperador ti naipagkaykaysa a Tsina, a ni Qin Shi Huang,
ket nangikeddeng idi a mangipasnek kadagiti dios iti kinapigsa ti millitarna isu
nga isu ket nangikali iti maysa a buyot dagiti terakota a soldado. Dagiti Romano
ket nagirukruknoydad kadagiti banag iti militar, a nangibatbatida para kadagiti
masakbayan dagiti adu a treatado ken dagiti sinursurat ken dagiti pay adu a
bilang dagiti nasayaat a naikitikit a panagballigi nga arko ken dagiti
panagballigi nga adigi.



https://ilo.wikipedia.org/wiki/Masa

Iti pisika, ti masa (manipud ti Griego μᾶζα "sebada a bibingka, tukel [iti
masa]") ket tagikua ti pisikal a sistema wenno bagi, a mangited ti irurumsua ti
penomena ti resistansia iti bagi iti pannakaipardas babaen ti puersa ken ti
kapigsa iti agsinnaranay a maipapan ti grabidad a panagawis dagiti bagi. Dagiti
instrumento a kas dagiti balanse ken gantingan ti masa ket agus-usar kadagita a
penomena a panagrukod ti masa. Ti SI unit ti masa ket isu ti kilogramo (kg).

Para kadagiti inaldaw a banag ken dagiti enerhia a nasayaat nga inpalplawag
babaen ti Newtonio a pisika, ti masa ket naibagbaga payen a mangirepresenta ti
maysa a dagup ti banag, ngem daytoy a panirigan agbalin a madi, kas pagarigan,
kadagiti napardas unay wenno dagiti subatomiko a partikula. Iti sapasap daytoy
ket agpaypayso met, ti aniaman a bagi nga addaan ti masa ket addaan ti maysa a
kapada a dagup ti enerhia, ken dagiti amin a porma ti enernia ket likudanna ti
akselerasion babaen ti puersa ken addaan ti maipapan ti grabidad a panagawis; ti
pannakaibaga a banag ket awan ti sapasap a naitunos a pannakaipalawag babaen ti
daytoy a moderno a panirigan.

Ti maipapan ti enerhia a masa ket isu ti kaadu a panagrukod ti resistansia
kadagiti panagbalbaliw iti kapardas ti maysa a banag, (akselerasion).

Ti maipapan ti grabidad a masa ket isu ti kaadu a panagrukod a maibagay ti
kakaro ti maipapan ti grabidad a puersa a daytoy ket

Dita ngato iti maikadua a pagarigan ti masa, mangidurog kadagiti panagbalbaliw
iti gunay; kasla ti maipapan ti grabidad a puersa ti Daga ket mangidurog
kadagiti panagbalbaliw iti gunay iti inaldaw a biag, kasla ti nagtinnag a
mansanas ni Newton wenno ti gapuanan ti arko ti beisbol. Daytoy ket maipakat
kadagiti amin nga adda iti daga a banag, manipud kadagiti dutdot ken dagiti
kutonn dagiti bato ti banbantay ken dagiti elepante.



https://ilo.wikipedia.org/wiki/Martin_Luther

Ni Martin Luther (Nobiembre 10, 1483–Pebrero 18, 1546) ket maysa a teologo nga
Aleman, maysa nga Augustiniano a monghe, ken maysa nga eklesiastiko a
repormista. Dagiti pannursurona ti nangtignay iti Protestante a Repormasion ken
nanggubuay kadagiti doktrina ken kultura dagiti tradision a Luteranismo ken
Protestantismo. Ti awag ni Luther iti Simbaan a panagsubli kadagiti pannursuro
ti Biblia ti nangitunda iti pannakabukel dagiti baro a tradision iti uneg ti
Kristianidad ken iti Repormasion a Katoliko, ti pasungbat ti Romano Katoliko
kadagitoy a tignay.

Dagiti kontribusion ni Luther iti Lumaud a sibilisasion ket nasursurok pay ngem
iti biag ti Simbaan a Kristiano. Dagiti patarusna ti Biblia ti nangirubuat iti
pannakabukel ti maysa nga alagaden a bersion iti pagsasao nga Aleman, ken
nakanayon iti sumagmamano a prinsipio iti arte ti panagipatarus. Dagiti met
himno ni Luther ti nanginspirar iti pannakabukel ti kongregasional a panagkanta
iti Kristianidad. Ti panangasawana idi Hunio 13, 1525 ken ni Katharina von Bora,
maysa a madre a nangitandudo met iti Protestantismo, ti nangirugi met iti tignay
ti klerikal a panagasawa iti uneg ti adu a tradision a Kristiano.



https://ilo.wikipedia.org/wiki/Manama

Ti Manama (Arabiko: المنامة‎ Al Manāma) ket ti kapitolio ken kadakkelan a siudad
ti Bahrain, daytoy ket addaan iti agarup a populasion iti 157,000 a tattao.
Napauten daytoy a nangruna a sentro ti pagtagilakuan idiay Golpo Persiano, ti
Manama ket pagtaengan dibersio a populasion. Kalpasan dagiti paset ti panawen ti
turay dagiti Portugal ken Persia ken dagiti panagrukma manipud kadagiti
agturturay a dinastia ti Saudi Arabia ken Oman, bukod a nangbangon ti Bahrain
iti maysa a nawaya a pagilian idi las-ud ti maika-19 a siglo.

Uray no dagiti agdama a singin a siudad ti Manama ken Muharraq ketagparangda a
naggiddan a napundar kadagiti tawen ti 1800, nadaydayeg ti Muharraq gapu ti
depensa a lokasionna ken isu nga idi ti kapitolio ti Bahrain aginggana idi 1921.
Ti Manama ket nagbalin a kapitolio ti pagtagilakuan, ken isu idi daytoy ti
ruangan iti nangruna nga Isla Bahrain. Idi maika-20 a siglo, ti baknang iti lana
ti Bahrain ket timmulong a nagpapardas nga idadakkelna ken dagidi tawen ti 1990,
ti naituntunos a ganetget iti dibersipikasion ket nakaiturongan ti panagpadakkel
dagiti sabali nga industria ken timmulong a nangbaliw ti Manama iti maysa a
nangruna a sentro idiay Tengnga a Daya. Ti Manama ket naidesignado idi a kas
maysa a kapitolio ti kutura ti Arabo para idi tawen ti 2012 babaen ti Liga ti
Arabo.



https://ilo.wikipedia.org/wiki/Louvre

Ti Musée du Louvre (Panangibalikas a Pranses: [myze dy luvʁ])—iti Ilokano, ti
Museo ti Louvre wenno simple laeng a Ti Louvre—ket maysa kadagiti kadakkelan a
museo iti lubong, ken maysa a naipakasaritaan a monumento. Ti sentral a dulon ti
Paris, Pransia, daytoy ket mabirukan idiay Kanawan nga Igid ti Seine iti umuna a
distrito ti Pransia. Adda dagiti gangani a 35,000 a banbanag manipud ti
prehistoria aginggana ti maika-21 a siglo ti naipabpabuya iti kalawa iti 60,600
kuadrado metro (652,300 kuadrado pie). Adda dagiti 8 a riwriw a bumisbisita iti
daytoy iti tunggal maysa a tawen, ti Louvre ket isu ti kaaduan a mabisbisita a
musseo iti lubong.

Ti museo ket naibalbalayan idiay Palasio Louvre (Palais du Louvre) a ti
nangruggianna ket maysa apagsammakedan a nabangon idi naladaw a maika-12 a siglo
babaen ni Felipe II. Dagiti tidda ti pagsammakedan ket mabalin pay laeng a
makita idiay sirok ti museo. Ti pasdek namin adun a naipadakkel manipud ti
agdama a Palasio Louvre. Idi 1682, ni Louis XIV ket pinilina ti Palasio ti
Versailles para iti bukodna a balay, ken inbatina ti Louvre a kas maysa a
nangruna a lugar a pagipabuyaan ti naarian nga urnong , a mairaman ti urnong ti
1692 ti taga-ugma a Griego ken Romano nga eskultura. Idi 1692, ti pasdek ket
inaramat babaen ti Académie des Inscriptions et Belles Lettres ken ti Académie
Royale de Peinture et de Sculpture, a nagtengngel idi 1699 kadagit immuna a
serie dagiti salon. Ti Académie ket nagtultuloy a naggigian idiay Louvre
kadagiti napalabas a 100 a tawtawen. Idi las-ud ti Pranss a Rebolusion, ti
Nailian nga Asemblia ket nagbilin a ti Louvre ket nasken a mausar a kas maysa a
museo, tapno maidaya dagiti maestra obra ti pagilian.

Ti museo ket nalukatan idi Agosto 10 1793 iti panangipabuya kadagiti 537 a
pinintaan, ti kaaduan kadagitoy nga obra ket naarian ken dagiti tiniliw a
tagikua ti simbaan. Gapu kadagiti problema ti estruktura ti pasdek, ti museo ket
narikpan idi 1796 aginggana idi 1801. Ti kadakkel ti urnong ket immadu babaen ni
Napoleon ken museo ket nabaliwan ti naganna iti Musée Napoléon. Kalpasan ti
pannakaabak ni Napoleon idiay Waterloo, adu kadagiti obra a tiniliw babaen
dagiti buyotna ket naipulang kadagiti kasisigud a nagtagikua. Ti urnong ket
naipa-adu pay idi las-ud kadagiti panagturturay ni Louis XVIII ken ni Carlos X,
ken idi las-ud ti Maikadua nga Imperio ti Pransia ti museo ket nakagun-od
kadagiti 20,000 a piraso. Dagiti tinengtengngel ket in-inut nga immad-adu babaen
dagiti donasion ket dagiti regalo manipud ti Maikatlo a Republika. Manipud idi
2008, ti urnong ket nabingbingay kadagiti walo a departamento: dagiti Ehipsio
nga Antikuidad; dagiti Antikuidad ti Asideg a Daya; Griego, Etruskano, ken
dagiti Antikuidad ti Romano; Islamiko nga Arte; Eskultura; Dagiti dekoratibo nga
Arte; dagiti Pinintaan; Dagiti Prenta ken dagiti Panangiladawan.



https://ilo.wikipedia.org/wiki/Lordi

Ti Lordi ket maysa a Pinlandes a hard rock banda, a naporma idi 1992 babaen ti
daulo ti banda a kumakanta, mannurat ti kanata ken ti nagdidibuho ti kawwes, a
ni Mr. Lordi. Ti banda ken naamammuan a nagus-usar kadagiti nakabutbuteng a
maskara ken agus-usar kadagiti palibang kadagiti las-ud ti panagdangdangngay ti
tokar. Naindayeganda ti lokal a panagballigi idi 2002 iti immuna nga agmaymaysa
a tokarda, iti "Would You Love a Monsterman?" (literal a pannakaipatarus ti
Ilokano: Ayatem Kadi ti Nakabutbuteng a tao).

Ti Lordi ket nakaaramid ti pakasaritaan idi 2006 babaen ti panangabak ti 2006
Eurovision a Salisal ti Kanta nga adda idi ti kanagtuan a puntos iti 292, nga
isuda ti immuna nga Pinlandes nga agpabpabuya a nangabay iti daytoy a salisal.
Ti Lordi ket naipabuya idi 2006 Dagiti Gungguna ti Musika ti MTV Europa idiay
Copenhagen idi ti daulo ti banda, a ni Mr. Lordi, ket nangitanggaya ti gungguna
para iti rock. Isuda pay ti naudi a nagpabuya, a nagtoktokar ti kantada iti
"Hard Rock Hallelujah". Nagpabuyada pay iti Panagbalbaliw ti Isipmo ti Britaniko
para iti Eurovision a Salisal ti Kanta.



https://ilo.wikipedia.org/wiki/Listaan_dagiti_Bise_Presidente_ti_Filipinas

Daytoy ket kompleto a listaan dagiti Bise Presidente ti Filipinas, nga
inaugarado a kas Bise Presidente ti Filipinas kalpasan ti pannakapasingked ti
batay -linteg a nalawag a nangirangarang ti kaadda idiay Filipinas. Naisuppiatan
ti pannakairaman ni Mariano Trías iti daytoy a listaan, gaputa ni Trias ket
napili idi a kas bise presidente iti Konbension Tejeros, ken kas bise presidente
manen para iti nabiit ti biagna a Republika ti Biak-na-Bato, nga idi ket
nawaswas kalpasan ti pannakapirma ti Tulagan ti Biak-na-Bato ken ti eksilo ni
Aguinaldo. Ti Saan a ti pannakaituloy ti turay babaen ni Emilio Aguinaldo idi
naituloy ti rebolusion idi Mayo 1898 wenno ti kadawyan a proklamasion ken
inaugarasion a kas Presidente babaen ti Umuna a Republika ti Filipinas idi 1899
ket dagidi turay a nangited para iti kina-bise presidente. Ti kina-bise
presidente iti kaunegan ti kontesto ti gobierno ti Filipinas ket pormal idi a
napartuat babaen ti batay-linteg idi 1935.

Dagiti bise presidente idi las-ud ti Mankomunidad iti Filipinas ket addaan idi
iti turay iti Amerikano, ken awan idi ti opisina ti bise presidente idi las-ud
ti Maikadua a Republika, ken naikeddeng idi a tirtiris a gobierno ti Imperial a
Hapon idi las-ud ti Maikadua a Sangalubongan a Gubat.

Idi inrangarang ni Ferdinand Marcos ti linteg militar, ti nakatugaw a bise
presidente, a ni Fernando Lopez, ket naikkat idi iti opisina. Ni Marcos ket
nagturay nga awan ti bise presidente aginggana idi 1986. Ti batay-linteg ti 1973
ket immuna idi a saan a nangited ti bise presidente, ngem dagiti simmarsaruno a
panagbalnaliw ti batay-linteg ket nangisubli ti opisina. Ti maysa a bise
presidente ket napakabaelan a nagtugaw kalpasan ti panagbutos idi 1986 idi ti
etiketa ni Marcos-Arturo Tolentino ket nairangarang nga isuda dagiti nangabak
babaen ti Batasang Pambansa.

Adda met dagiti tallo a bise presidente a nagbalin a presidente gapu ti ipupusay
dagiti presidente - ni Sergio Osmeña (1944), Elpidio Quirino (1948) ken ni
Carlos P. Garcia (1957). Isuda ket saan a nanginominado ti baro a bise
presidente, gaputa ti batay-linteg ti 1935 ket silensio iti daytoy a banag; ti
baro a bise presidente ket maipatugaw kalpasan a naammuan dagiti resulta dagiti
panagbutos. Ni Gloria Macapagal-Arroyo ket nagbalin a presidente kalpasan idi
inkeddeng ti Kangatuan a Korte a ni Joseph Estrada ket nagikkat. Ni Arroyo ket
indutokna ni Teofisto Guingona kalpasan ti manmano nga aldaw kalpasan ti
pannakaipangatona iti bileg. Ti batay-linteg ti 1987 ket nagbilin a ti
Presidente ket manginominado ti bise presidente manipud ti kameng ti Kongreso ti
Filipinas, nga idiay dagiti dua a kamara ket agbutosda para iti pannakaikeddeng
babaen ti kaaduan a butos.

Ni Fernando Lopez ket isu ti kapautan a nagserbi a bise presidente, isu ket
nagserbi iti dagup ti gangani a 11 a tawtawen. Ni Arturo Tolentino ket nagserbi
ti 11 nga al-aldaw sakbay a naikkat idi 1986 babaen ti Rebolusion ti Bileg ti
Tattao. Ni Noli de Castro ket isu idi ti immuna a bise presidente a saan a
kameng ti ania man a partido ti politika ngem mainaig iti kumaduaan nga
indauluan babaen ti Lakas-CMD.



https://ilo.wikipedia.org/wiki/Leon

Ti leon (Panthera leo) ket maysa kadagiti uppat a dakkel a pusa iti henero ti
Panthera ken kameng ti pamilia ti Felidae. Adda met dagiti lallaki a sumurok iti
250 kg (550 lb) iti kadagsen, daytoy ti maikadua a kadakkelan a sibibiag a pusa
kalpasan ti tigre. Dagiti naatap a leon ket agdama nga adda idiay sub-Sahara nga
Aprika ken idiay Asia (nga adda met ti naisagmak a tidda ti populasion nga
agtataeng idiay Nailian a Parke ti Kabakiran ti Gir idiay India) bayat a dagiti
sabali a kita ti leon ket napukawen manipud idiay Amianan nga Aprika ken
Abagatan a laud nga Asia kadagiti naipakasaritaan a panawen. Aginggana idi
naladaw a Pleistoseno, idi agarup a 10,000 a tawtawen iti napalabas, ti leon ket
isu idi ti kaaduan a naiwarwaras a dakkel a mamalia iti daga kalpasan ti tattao.
Mabirukan idi dagitoy iti kaaduan ti Aprika, iti ballasiw ti Eurasia manipud ti
akinlaud nga Europa aginggana idiay India, ken idiay Kaamerikaan manipud ti
Yukon aginggana idiay Peru. Ti leon ket madanar a sebbanagan, a nakakita
daytoyen iti nakaro a panagbapassit iti populasion iti sakopna iti Aprika iti
30–50% para kadagiti dua a dekada idi las-ud ti maikadua a gudua ti maika-20 a
siglo. Dagiti populasion ti leon ket saan a magay-at iti ruar dagiti
naidesignado a reserba ken dagiti nailian a parke. Urayno ti taudan ti
pannakapaay ket saan unay a napno a maawatan, ti pannakapukaw ti habitat ken
dagiti suppiat iti tattao ket isu dagiti agdama a kakaruan a gapuanan iti
pakadanagan. Iti kaunegan ti Aprika, ti populasion ti leon ti Laud nga Aprika
ket naisangayan a naisagmak.

Dagiti leon ket agbiagda kadagiti 10–14 a tawtawen iti kaatapan, bayat nga iti
kulong agbiag dagitoy iti at-atiddog ngem 20 a tawtawen. Iti kaatapan, dagiti
lalaki ket manmano met nga agbiag iti at-atiddog ngem 10 a tawtawen, gapu
kadagiti maal-ala a sugat manipud kadagiti kankanayon a panagkakabil kadagiti
kasuppiat a lalaki ket adu met a mangpabassit ti kapaut ti biagda.

Ti nagan ti leon, kapada kadagiti adu a sasao a Romanse, ket naala manipud ti
Latin leo, ken ti Taga-ugma a Griego ti λέων (leon). Ti Hebreo a balikas ti
לָבִיא (lavi) ket mabalin pay a kabagianna daytoy. Daytoy ket maysa idi kadagiti
sebbangan a kasisigud nga inpalawag babaen ni Linnaeus, a nagited iti nagannna
iti Felis leo, iti obra idi maika-18 a siglo, ti Systema Naturae.



https://ilo.wikipedia.org/wiki/La_Union

Ti La Union ket maysa a probinsia iti Filipinas, iti Rehion ti Ilocos (Rehion I)
iti Luzon. Masarakan iti amianan-laud a paset ti isla ti Luzon. Ti Siudad ti San
Fernando ti kapitolio ti probinsia ken kapitolio ti Rehion I, sentro iti
administrasion ken busbos. Kaariping ti La Union dagiti probinsia ti Ilocos Sur
iti amianan, Abra iti daya, ken Pangasinan iti abagatan. Iti laudna ket ti
Baybay Abagatan a Tsína.

93 porsiento ti populasion ti probinsia ket Ilokano. Kaaduan kadagitoy ket
Romano Katoliko. Adda bassit a gimong dagiti Pangasinense iti abagatan, dagiti
Igorot iti kabanbantayan, ken dagiti Intsik iti siudad.

Nabangon ti probinsia ti La Union idi Abril 18, 1854, idi pinagtipon ti Espania
dagiti umamianan nga ili ti Pangasinan ken umabagatan nga ili ti Ilocos Sur, isu
paggapuananna iti nagan a "La Union".

Nepnep ti kaaduan a tiempo ti La Union, a kapada ti amianan ti Luzon, kas
mariknana iti kalgaw ti Nobiembre agingga Abril ken iti panagtutudo ti Mayo
agingga Oktubre. Agrikultura, iti talon ken apit ti bagas, tabako, ken
bungbunga, ti punganay iti ekonomiana. Iti turismo ket nakabatay iti igid ti
baybay a pagaliwaksayan.



https://ilo.wikipedia.org/wiki/Karnero

Ti karnero (Ovis aries) ken dagiti uppat ti saka, managngalngal a mamalia a
kadawyan a natartaraken a kas dingoen. Kasla dagiti amin met laeng a
managngalngal, ti karnero ket kamkameng ti urnos ti Artiodactyla, dagiti paris
ti ramay ti saka nga ungulata. Urayno ti nagan a "karnero" ket maipakat kadagiti
sebbanagn ti henero ti Ovis, iti inaldaw a panag-usar daytoy ket kankanayon a
mangibagbaga iti Ovis aries. Dagitoy ket addaan ti sumurok bassit iti maysa a
bilion,ti napaamo a karnero ket isu dagitoy ti kaaduan a sebbangan ti karnero.

Ti karnero ket mabalin a nagtaud manipud ti naatap a mouflon iti Europa ken
Asia. Maysa daytoy kadagiti kasapaan ng aayup a napaamo para kadagiti panggepen
ti agrikultura, ti karnero ket natartaraken para iti lana, karne ken gatas. Ti
lana ti karnero ket isu ti kaaduan a naus-usar a sagut ti ayup, ken kankanayon a
naap-apit babaen ti panagpukis. Ti karnero ket agtultuloy a nangruna para iti
lana ken karne ita nga aldaw, ken sagpaminsan pay a natartaraken para kadagiti
lalat, kas dagiti paggatasan nga ayup, wenno kas dagiti modelo nga organismo
para iti siensia.

Midia a mainaig iti Karnero iti Wikimedia Commons Midia a mainaig iti Karnero
iti Wikimedia Commons



https://ilo.wikipedia.org/wiki/Karayan_Indus

Ti Karayan Indus (Sanskrito: सिन्धु Sindhu; دریائے سندھ; Urdo: Daryā-e Sindh‎;
Hindi: सिन्धु नदी Sindhu; Sindhi: سنڌو Sindhu‎; Punjabi: سندھ Sindh; Gujarati:
સિંધુ નદી Sindhu; Pashto: اباسين Abāsin "Ama ti Karkarayan"‎; Persiano: رود سند
Rūd-e Sind‎; Arabiko: السند Al-Sind‎; Tibetano: སེང་གེ།་གཙང་པོ Sênggê Zangbo
"Karayan Leon"; Griego: Ἰνδός, Indós; Turki: Nilab) ket maysa a nangruna a
karayan nga agayus idiay Pakistan. Adda pay dagiti dalannna babaen ti lumaud a
Tibet (idiay Tsina) ken Akin-abagatan nga India.

Daytoy ket nagtaud idiay Tibetano a banak idiay asideg ti Danaw Mansarovar, ti
karayan ket agayus babaen ti rehion ti Ladakh ti Jammu ken Kashmir, Gilgit,
Baltistan ken agayus babaen ti Pakistan iti maysa a turong nga agpaabagatan
idiay intero a kaatiddog ti Pakistan a tumipon idiay Baybay Arabiano idiay
asideg ti puerto a siudad ti Karachi idiay Sindh. Ti dagup a kaatiddog ti
karayan ket 3,180 km (1,980 mi). Daytoy ti kaatiddogan a karayan idiay Pakistan.

Daytoy a karayan ket adda ti dagup a kalawa ti panagayus ti sumurok a
1,165,000 km2 (450,000 sq mi). Ti nakarkulo a tinawen a panagayusna ket agarup a
207 km3 (50 cu mi), isu daytoy ti makaaramid ti maika-21 a kadakkelan a karayan
iti lubong iti termino ti tinawen a panagayus. Ti Zanskar ket isu ti akin
kanigid a tributario ti igidna idiay Ladakh. Kadagidiay tanap, ti akin kanigid
nga igidna a tributario ket ti Chenab ket adda met daytoy kadagiti uppat a
nangruna a tributario, a nanaganan ti, Jhelum, Ravi, Beas ken Satluj. Ti
kangrunaan nga akin-kanawan nga igidna a tributario ket ti Shyok, Gilgit, Kabul,
Gomal ken Kurram. Daytoy ket agtaud manipud kadagiti karayan ken dagiti glasier
ti Himalaya, ken ti karayan ket mangsuporta kadagiti ekosistema dagiti
kalalainganna ti temperatura a kabakiran, dagiti tanap ken dagiti namaga nga
igid ti away.

Ti Indus ket mangporma ti delta ti Pakistan a naibagbaga idiay Vedic Rigveda a
kas ti Sapta Sindhu ken ti Iraniko a Zend Avesta a kas ti Hapta Hindu (ti
kayatna a sawen dagitoy dua ket Pito a Karkarayan). Ti karayan ket isun ti
taudan ti panakaskasdaaw idi las-ud ti Klasiko a Paset ti Panawen. Ni Ari Darius
ti Persia ket inpatulodna ni Scylax ti Caryanda tapno sukimatenna ti karayan idi
510 BCE.

Ti Sanskrito a balikas ti Sindhu ket kaibuksilaan ti karayan, alog wenno taaw,
mabalin a nagtaud daytoy ti ramut a sidh a kayatna a saoen ket "saan a mapan".
Ti Sindhu ket isu pay laeng ti lokal a panangibagbaga ti Karayan Indus.

Idiay Rigveda, ti "Sindhu" (Sanskrito: सिन्धु) ket isu ti nagan ti Karayan
Indus. Ti Sindhu ket naibagbaga iti mamin 176 a beses iti Rigveda, mamin 95 a
beses iti adadu ngem maysa, nga adadu a naus-usar iti sapasap a kaibuksilan.
Idiay Rigveda, a naisangsangayan kadagiti naud-udi a himno, ti kayat a saoen ti
balikas ket naipabassit a mangitudo ti Karayan Indus, kas pagarigan ti listaan
dagiti karayan ti Nadistuti sukta. Daytoy ket ti nagbanagan ti anomalia ti
karayan nga adda ti maipapan ti lalaki a henero: amin a dadduma a karkarayan ti
Rigvedic ket maipapan ti babai a henero, saan laeng nga iti gramatika, ngem
naipanpanunotan a kas dagiti diosa ken maipadpada kadagiti nuang ken kabalio a
babbai nga agpatpataud ti gatas ken mantekilia.

Ti balikas a Sindhu ket nagbalin a Hindu iti Daan a Persiano. Ti Taga-ugma a
Griego a Ἰνδός (Indós, bunulod manipud ti Latin a kas ti Indus) ket maysa a
bibulbulod iti Daan nga Iraniani a balikas. Ti nagan nga Indós ket naus-usay iti
libro nga Indica ni Megasthenes para iti naingel a karayan a linasat babaen ni
Alejandro a naibatay iti nakaitawenan a pannkalaglagip ni Nearchus.

Dagiti taga-ugma a Griego ket nanginagnagan kadagiti Indiano (a ti agdama nga
India iti labes ti Karayan Indus) a kas Ἰνδοί (Indói), ti tattao ti Indus.

Iti Urdu, ti opisial a pagsasao ti Pakistan, ti Indus ket naamammuan akas ti
درياۓ سِندھ (Daryā-e Sindh). Kadagiti sabsabal a pagsasao iti rehion, ti karayan
ket naamammuan a kas ti सिन्धु नदी (Sindhu Nadī) iti Hindi, سنڌو (Sindhu) iti
Sindhi, سندھ (Sindh) iti Punjabi, સિંધુ નદી (Sindhu) iti Gujarati; اباسين
(Abāsin, lit. "Ama ti Karkarayan") iti Pashto, رود سند (Rūd-e Sind) iti
Persiano, نهر السند (Naḥar al-Sind) iti Arabiko, སེང་གེ།་གཙང་པོ (Sênggê Zangbo,
lit. "Karyan Leon") iti Tibetano, ken Nilab iti Turki.

Ti Karayan Indus ket pakanenna ti Indus a paid ti submarino, nga isu daytoy ti
maikadua a kadakkelan a sedimento a bagi iti Daga iti agarup a 5 riwriw a kubiko
kilometro kadagiti materiales a nainurunor manipu kadagiti bantay. Ti
panagad-adal kadagiti sedimento iti moderno a karayan ket mangipakpakita a ti
Karakoram a Kabambantayan iti akin-amianan a Pakistan ken India ket isu ti
agmaymaysa a kangrunaan a taudan ti material, a ti Himalaya ti kaaduan a
mangit-ited, kaaduan a babaen kadagiti dakkel a karayan ti Punjab (Jhelum, Ravi,
Chenab, Beas ken Sutlej). Ti panagusig kadagiti sedimento manipud ti Baybay
Arabo ket nangipakpakita a sakbay idi lima a riwriw a tawtawen ti Indus ket
naisilpo kadagiti karayan ti rehion ti Punjab nga idi ket nagay-ayus nga
agpadaya idiay Ganges ken natiwtiliw kalpasan ti dayta a panawen. Ti nasapsap
anga obra ket nangipakpakita a ti darat ken lan-ak manipud idiay akinlaud a
Tibet ket aba-butenna ti Baybay Arabop babaen idi 45 a riwriw a tawtawen, a
mangipakpakita nga adda ti rimsua idi a duog a Karayan Indus ti dayta a panawen.
Ti delta ti daytoy a karayan ti roto-Indus ket dimteng a nabirukan idiay Labneng
Katawaz, idiay pagbeddengan ti Apgano-Pakistan.

Idiay rehion ti Nanga Parbat, ti kaadu ti panagkukot babaen ti Karayan Indus
kalpasan ti pannakatiliw ken panangibaw-ing iti kaunegan ti dayta a lugar ket
naipanpanunotan a nangiyeg kadagiti tengnga ken akin-baba nga ukis ti batbato
iti rabaw.

Nagsasabtan: 24°18′43″N 67°45′49″E﻿ / ﻿24.312059°N 67.763672°E﻿ / 24.312059;
67.763672﻿ (Sabangan ti Indus)



https://ilo.wikipedia.org/wiki/John_Tyler

NI John Tyler (29 Marso 1790 – 18 Enero 1862) ket isu idi ti maikasangapulo a
Presidente iti Estados Unidos (1841–1845), kalpasan nga isu ti maikasangapulo a
Bise Presidente iti Estados Unidos (1841). Isu ket natibo iti Virginia, ni Tyler
ket nagserbi a kas maysa a lehislador ti estado, gobernador, pannakabagi ti
E.U., ken senador kalpasana a nabutosan aks Bise Presidente idi 1840. Isu idi ti
immuna a simmaruno ti opisina ti Presidente kalpasan ti ipupusay ti agdama. Ti
panagsuppiat ni Tyler ti nationalismo ken empatiko a panagsuporta kadagiti
karbengan ti estado ket nakaayayat kaniana dagiti kailianna ti Virginia ngen isu
ket linislisian dagiti politiko a kumaduaanna a nangited kaniana ti bileg idiay
Washington. Ti panaka-presidentena ket nabaldado babaen ti panagsuppiat manipud
kadagiti dua a partido. Iti asideg ti gibus ti biagna, isu ket nagsuporta
kadagit panagsina a tignay dagiti estado ti abagatan, ket isu ket nabutosan
idiay Kongreso iti Konpederado nga Estado iti Amerika.



https://ilo.wikipedia.org/wiki/Ilocos_Norte

Ti Ilocos Norte ket maysa a probinsia iti Filipinas a karaman iti Rehion ti
Ilocos (Rehion I) iti Luzon. Ti Siudad ti Laoag ti ngulona. Kaabayna dagiti
probinsia ti Cagayan ken Apayao iti daya, ti Abra ken Ilocos Sur iti abagatan
Sangsanguen ti Ilocos Norte iti laud ti Baybay Abagatan Tsina ken iti amianan,
ti Lingsat ti Luzon.

Addaan ti Ilocos Norte iti 21 nga ili ken dua a siudad. Nasurok nga 97 porsiento
iti katataona ket Ilokano. Romano Katoliko ken Aglipayano iti kangrunaan nga
relihion iti probinsia.

Nairuam iti amianan ti Luzon nga makita dagiti gangannaet a tattao aggapu
kadagiti negosiante iti Tsína, Hapon, India, ken iti peninsula ti Malaysia
sakbay nga dimmisaag dagiti Kastila iti maika-16 nga siglo. Dagiti agnaed nga
Ilokano ken Tinggian iti masasao nga Ilocos Norte tatta ket managsinnukatda iti
balitok para seda, dagiti nadamili, ken nadumaduma pay a banbanag. Manipud idi,
iti Laoag ti kadakkelan nga pagilian iti amianan, kaduana iti Vigan iti
probinsia ti Ilocos Sur.

Nagbalin nga Ilocos Norte idi Pebrero 2, 1818, idi ginuddua dagiti Kastila iti
rehion nga Ilocos. Iti abagatan ket nanaganan iti Ilocos Sur.



https://ilo.wikipedia.org/wiki/Herusalem

Ti Herusalem ( /dʒəˈruːsələm/; Hebreo: יְרוּשָׁלַיִם‎‎ Yerushaláyim   ; Arabiko:
القُدس‎ al-Quds    ken/wenno أورشليم Ûrshalîm)[i] ket isu ti kapitolio ti
Israel, ngem daytoy ket saan a sangalubongan a mabigbigan,[ii] ken maysa
kadagiti kadaanan a siudad iti lubong. Mabirukan daytoy idiay Banbantay Hudea, a
nagbaetan ti Baybay Mediteraneo ken ti akin-amianan nga igid iti Baybay Natay.
No mairaman ti populasion ti lugar iti Daya a Herusalem, daytoy ket ti
kadakkelan a siudad ti Israel iti populasion ken kalawa, nga add ti populasion
iti 763,800 nga agtaeng iti kalawa ti lugar iti 125.1 km2 (48.3 sq mi).[iii] Ti
Herusalem ket nasantuan pay a siudad kadagiti tallo a kangrunaan a Dagiti
Abraham a relihion—Hudaismo, Kristianidad ken Islam.

Iti panawen ti atiddog a pakasaritaanna, ti Herusalem ket naminduan a nadadael,
nalakuben iti namin 23, naraut iti namin 52, ken natiliw ken natiliw manen iti
namin 44. Ti kadaanan a paset ti siudad ket natagtagitaoidi maika-4 a milenio
BCE. Idi 1538, dagitit diding ket naipatakder iti likmut ti Herusalem babaen ni
Suleiman ti Nadaeg . Tatta nga aldaw dagiti a didding ket mangipalpalawag ti
Daan a Siudad, a daytoy ket tinawtawid a nabingbingay iti uppat a pagkapat
manipud idi nasapa a maika-19 a siglo a kas dagiti pagkapat ti Armenio,
Kristiano, Hudio, ken Muslim. Ti Daan a Siudad ket nagbalin a Lubong a
Tinawtawid a pagsaadan idi 1981, ken adda iti Listaan iti Lubong a Tinawtawid a
Napeggad. Ti moderno a Herusalem ket dimmakkelen iti labes nga adayo kadagiti
pagbeddenganna.

Iti Hudaismo, ti Herusalem ket isun ti kasantuan a siudad manipud idi, segun ti
Hebreo a Biblia, ni Ari David iti Israel ket immuna a nagipatakder iti daytoy a
kas ti kapitolio iti nagkaykaysa a Pagarian ti Israel idi c.1000 BCE, ken ti
anakna a lalaki, ni Ari Solomon, kinomisionna ti panangipatakder iti Umuna a
Templo iti daytoy a siudad. Iti Kristianidad, ti Herusalem ket isun ti nasantuan
a siudad manipud idi, segun ti Baro a Testamento, nailansa iti krus ni Hesus
idiay, seguro idi c.33 CE, ken 300 a tawtawen kalpasan ni Santo Helena ket
nainagananna ti peregrinasion a luglugar ti biag ni Hesus. Iti Sunni nga Islam,
ti Herusalem ket isu ti maikatlo a kasantuan a siudad. Nagbalin daytoy ti immuna
a Qibla, ti naipakatengngaan ti isip a puntos para iti Muslim a kararag ti
(Salah) in 610 CE, ken, segun ti tinawtawid nga Islamiko, ni Mahoma ket
inaramidna ti immuna a Rabii a Panagbanniaga idiay kalpasan ti sangapulo a
tawen. A kas ti nagbanagan daytoy, nupay adda laeng tio kalawa iti 0.9 kuadrado
kilometro (0.35 sq mi), ti Daan a Siudad ket pagtaengan kadagiti adu a lugar iti
relihioso a pannakaipangpangruna, a mairaman ti Bantay Templo, ti Akinlaud a
Diding, ti Simbaan ti Nasantuan a Sepulkro, ti Simborio iti Bato ken Meskita
al-Aqsa.

Ita nga aldaw ti kasasaad ti Herusalem ket maibatbati a maysa kadgiti bugas a
parikut iti Israeli–Palestina a suppiat. Idi las-ud ti Arabo-Israeli a Gubat ti
1945, ti Laud a Herusalem ket maysa idi kadagiti lugar a natiliw ken insilpo
babaen ti Israel bayat a ti Daya a Herusalem, a mairaman ti Duog a Siudad, ket
natiliw ken kalpasanna ket insilpo babaen ti Hordania. Ti Israel ket natiliwna
ti Daya a Herusalem manipud ti Hordania idi las-ud ti Innem nga Aldaw a Gubat ti
1967 ken nagtungpalan a nangisilpo daytoy. Iti agdama, ti Batayan a Linteg ti
Israel ket ket mangibagbaga ti Herusalem a kas ti "saan a nabingbingay a
kapitolio" iti pagilian. Ti sangalubongan a komunidad ket limmikud ti kinaudi a
panangisilpo a kas saan a nainkalintegan ken nangtrato ti Daya a Herusalem a kas
teritorio ti Palestinia a sinakop babaen ti Israel. Ti sangalubongan a komunidad
ket saanna abigbigen ti Herusalem a kas kapitolio ti Israel, ken ti siudad ket
saan a mangsangsangaili kadagiti ganganaet nga embahada.

Segun ti Sentral nga Opisina ti Estadistika ti Palentina, 208,000 kadagiti
Palestinio ket agtateng idiay Daya a Herusalem, nga isu daytoy ket binirbirukan
babaen ti Turay ti Palestina a kas ti kapitolio iti masakbayan a estado ti
Palestina.

Amin a sanga ti gobierno ti Israel ket mabirukan idiay Herusalem, a mairaman ti
Knesset (parlamento ti Israel), dagiti pagtaengan ti Kangrunaan a Ministro ken
ti Presidente, ken ti Kangatuan a Korte. Ti Herusalem ket isu ti pangibalayan ti
Hebreo nga Unibersidad ken ti Museo ti Israel nga addaan iti Altar iti Libro. Ti
Bibliko a Pagtarakenan ti ayup ti Herusalem ket natalinaay a nairangranggo a kas
ti kasayaatan a papanan dagiti turista idiay Israel para kadagiti Israeli.

Ti siudad a tinawtawagan idi ti Rušalim dagiti testo ti eksekrasion iti Tengnga
a Pagarian ti Ehipto (c. maika-19 a siglo BCE) ket adu, ngem saan nga unibersal
a nailaslasin a kas ti Herusalem. Ti Herusalem ket tinawtawaga iti Urušalim iti
sursurat ti Amarna iti Abdi-Heba (1330s BCE).

Ti nagan a “Herusalem” ket nadumaduma a nanaganan tapno kaibuksilanna ti
"pundasion (Sumerian yeru, ‘pagtaengan’/Semitiko yry, ‘tapno bangonen, tapno
mangikabil ti pundasion’) iti dios a ni Shalem", ti dios a ni Shalem ket isuna
idi ti kasisigud a mangay-aywan a dios iti siudad ti Bronse a Panawen.

Ti porma a Yerushalem wenno Yerushalayim (Herusalem) ket immuna a nagparang iti
Biblia, iti libro ni Joshua. Segun ti Midrash, ti nagan ket ti panagtiptipon ti
Yhwh Yir'eh ("Kitaento ti Dios", ti nagan nga inted babaen ni Abraham ti lugar
nga ayan ti nagrugianna nga insakripisio ti annakna a lalaki) ken ti ili a
"Shalem".

Ti Shalim wenno Shalem ket isu idi ti nagan ti dios ti sumipnget iti relihion ti
Kananea , daytoy a nagan ket naibatay iti isu met laeng a ramut ti S-L-M manipud
ti nakaalanna a Hebreo a balikas para iti "kappia" (Salam wenno Shalom iti
moderno nga Arabiko ken Hebreo). Isunga ti nagan ket bukod a mangited kadagiti
nagan a "Ti Siudad ti Kappia", "Pagtaengan ti Kappia, "pagyanan ti kappia"
("napundar iti seguridad"), ken mabalin pay a ti "Pakaimatangan ti Kappia"
kadagiti dadduma a Kristiano a mannurat. Ti pagpatingaan ti -ayim ket
mangipakita ti dua, isunga mangiturong daytoy ti panangisingasing a tinagan a
Yerushalayim ket mangitudo ti kinapudno a ti siudad ket adda kadagiti dua a
turod. Nupay kasta, ti panangibalikas ti kinaudi a silaba a kas -ayim ket
agparparang a naladaw a panagrang-ay, ken daytoy ket saan pay idi a nagparang
iti panawen ti Septuaginta.

Ti kaduogan a pagtaengan idiay Herusalem, ket nabangon a nasapsapa ngem ti
Bronse a Panawen idiay turod a ngato ti Gihon Spring, a segun idi ti Biblia ket
nanaganan ti Jebus. Tinawtawagan daytoy ti "Pagsammakedan ti Zion" (metsudat
Zion), daytoy ket ninaganan manen babaen ni David a kas ti Siudad ni David, ken
naamammuan idi babaen ti naganna iti kina-ugma.Ti sabali pay a nagan a "Zion",
ket immun-una a mangitudtudo iti maysa a naisangayan a paset ti siudad, ngem
kanungpalan daytoy a mangitudtudo ti sibubukel a siudad ken tapno
mangirepresenta ti bibliko a Daga ti Israel. Iti Griego ken Latin ti nagan ti
siudad idi ket naipatarus a naisurat iti Hierosolyma (Griego: Ἱεροσόλυμα; iti
Griego hieròs, ἱερός, a kaibuksilanna ket nasantuan), urayno ti siudad ket
nanaganan manen idi ti Aelia Capitolina para iti paset ti panawen ti
pakasaritaan ti Roma.

Iti Arabiko, ti Herusalem ket kaaduan a naam-ammuan a kas ti القُدس, a
naipatarus a naisurat iti al-Quds ken ti kaibuksilanna ket "Ti Nasantuan" wenno
"Ti Nasantuan a Santuario". Ti opisial nga annuroten ti gobierno ti Israeli ket
agbilbilin a ti أُورُشَلِيمَ, a naipatarus a naisurat iti Ūršalīm, a kapadpada
dagiti nagan ti Hebreo ken Ingles, ket nasken a mausar a kas ti nagan siudad ti
pagsasao nga Arabiko ket kakuyogna iti القُدس. أُورُشَلِيمَ-القُدس.



https://ilo.wikipedia.org/wiki/Hawaii

Nagsasabtan: 21°18′41″N 157°47′47″W﻿ / ﻿21.31139°N 157.79639°W﻿ / 21.31139;
-157.79639

Ti Hawai‘i wenno Hawaii, Hawai (iti pakasaritaan ket isu ti Is-isla ti Sandwich)
ket ti purpuro dagiti Is-isla ti Hawaii iti Taaw Pasipiko. Ti Hawaii ti maika-50
nga estado ti Estados Unidos iti Amerika, iti pannakaawatna idi Agosto 21, 1959.
Ti Honolulu ti kaddakelan a siudadna ket isu met ti kapitoliona.

Ti Hawai‘i ti kaudian a naawat kas estado ti kappon. No dagiti puli ti
pagsasaritaan, ti Hawai‘i laeng ti kakaisuna nga estado nga addaan mayoria a
grupo dagiti saan a puraw ken addaan iti kadakkelan a porsiento dagiti Asiano
nga Amerikano.

Segun iti 2000 a Senso, 6.6% ti populasion ti Hawaii ket inyam-ammoda ti
bagbagida kas Patneng a Hawayano, 24.3% ket Puraw wenno Kaukasiano, a
pakairamanan dagiti Portuges; ken 41.6% ket Asiano, a pakairamanan ti 0.1% nga
Asiano Indiano, 4.7% nga Intsik, 14.1% a Filipino, 16.7% a Hapon, 1.9% a Koreano
ken 0.6% a Vietnamese. Ti 1.3% ket sabsabali pay a Pacific Islander a
nakairamanan dagiti Samoan, Tongan, Tahitian, Maori ken Micronesian. Ti 21.4%
ket inyam-ammoda ti bagida kas naglaok (dua wenno ad-adu pay a kaputotan/etniko
a grupo). 1.8% met ket Nangisit wenno Aprikano nga Amerikano ken 0.3% ket
Patneng nga Amerikano ken Patneng nga Alaskano.



https://ilo.wikipedia.org/wiki/Hamburg

Ti Hamburg ( /ˈhæmbɜrɡ/; Panangibalikas nga Aleman: [ˈhambʊɐ̯k], lokal a
pannakabalikas [ˈhambʊɪç]; Ababa nga Aleman/Ababa a Sahon: Hamborg [ˈhaˑmbɔːx]),
opisial a ti Nawaya ken Hanseatiko a Siudad ti Hamburg, ket isu ti maikadua a
kadakkelan a siudad idiay Alemania, ti maikasangapulo ket lima nga Alemania nga
estado, ken ti maikanem a kadakkelan a siudad iti Kappon ti Europa. Ti siudad
ket pagtaengan dagiti sumurok a 1.8 a riwriw a tattao, bayat a ti Hamburg
Metropolitano a Rehion (a mairaman dagiti paset dagiti kaarruba a Pederal nga
Estado ti Ababa a Sahonia ken Schleswig-Holstein) ket adda ti sumurok a 5 a
riwriw nga agtataeng. Daytoy ket mabirukan idiay karayan Elbe, ti pouerto ti
Hamburg ket isu ti maikadua a kadakkelan a puerto idiay Europa (kalpasan ti
puerto ti Rotterdam) ken maikasangapulo ket maysa iti lubong.

Ti opisial a nagan ti Hamburg, a Nawaya ken Hanseatiko a Siudad ti Hamburg
(Aleman: Freie und Hansestadt Hamburg), ket mangitudtudo ti pakasaritaan ti
Hamburg a kas kameng ti mediebal a Hanseatiko a Liga, a kas maysa a nawaya nga
imperial a siudad ti Nasantuan a Romano nga Imperio, ken ti Hamburg maysa a
siudad-estado ken maysa kadagiti sangapulo ket innem nga Estado ti Alemania.

Ti Hamburg ket maysa a kangrunaan a sentro ti pagluganan idiay Akin-amianan nga
Alemania ken maysa kadagiti kabaknangan a siudad idiay Europa. Daytoy ket
nagbalin a ken industria a sentro, nga adda dagiti paktoria ket pasdek a tagikua
ti Airbus, Blohm + Voss ken Aurubis. Ti agiwarwaragawag ti radio ken telebision
a Norddeutscher Rundfunk ken agipabpablaak a kas ti Gruner + Jahr ken
Spiegel-Verlag ket mangipatakder ti kangrunaan a media nga industria idiay
Hamburg. Iti dagup, adda dagiti sumurok a 120,000 a negosio.

Ti siudad ket maysa a kangrunaan a para kadagiti domestiko ken ballasiw taaw nga
agbisbisita; ti Hamburg ket mairanggo ti maika-16 iti lubong para iti
pannakatagtagitao idi 2011, ken, idi 2010, ti siudad ket nairanggo a maika-10
iti lubong.



https://ilo.wikipedia.org/wiki/Hafez

Ni Khāja Shamsu Dīn Muhammad Hāfez-e Shīrāzī (Persiano: خواجه شمس‌ دین محمد حافظ
شیرازی‎), naam-ammuan babaen ti parbo a naganna Hāfez (1325/1326–1389/1390), ket
maysa idi a Persiano a lirika a mannaniw. Dagiti naurnong nga obrana a binuklan
dagiti serie ti Persiano a daniw (Divan) ket mabirbirukan kadagiti kaaduan a
pagtaengan dagiti mangisasao ti Persiano idiay Iran, Apganistan ken Tajikistan ,
ken dagiti pay nadumaduma a lugar iti lubong, a naadadalda a naikabkabesa dagiti
daniwna ken inus-usarda a kas pronerbio ken sinasao ti tatta pay laeng nga
aldaw. Ti biagna ket dagiti daniwna ket suheto idi ti adu a panagus-usig,
komentario ken panagipatpatarus, nga adadu a nakaimpluensia ngem ti ania man a
mannurat kadagiti kalpasan ti maikasangapulo ket uppat a siglo a Persiano a
sinursuratan.

Dagiti temana kadagiti ghazal ket inayayatan, pammati, ken mangipakpakita ti
hipokarsia. Ti inpluensiana ti kabibiag dagiti Irani ket mabirukan kadagiti
"Hafez a mabasbasa" (fāl-e hāfez, Persiano: فال حافظ‎), dagiti kankanayon a
panagus-usar kadagiti daniwna iti Persiano a tawidan a musika, makitkita nga
arte ken Persiano a kaligrapia. Ti panteonna idiay Shiraz ket adu kadagiti
kankanayon a mangbisbisita. Dagiti panangampon, mangtultulad ken patpatarus a
dandaniw ni Hafez ket adda kadagiti amin a kangrunaan a pagsasao.



https://ilo.wikipedia.org/wiki/Gunglo_ti_Sangalubongan_para_iti_Panagalagad

Ti Gunglo ti Sangalubongan para iti Panagalagad (Ingles: International
Organization for Standardization, Pranses: Organisation internationale de
normalisation, Ruso: Международная организация по стандартизации, tr.
Myezhdunarodnaya organizatsiya po standartizatsii),ken naamammuan pay iti ISO,
ket maysa a bagi a mangidisso ti sangalubongan a pagalagadan a buklen dagiti
representatibo manipud kadagiti nadumaduma a nailian a gunglo ti pagalagadan.

Daytoy ket napundar idi Pebrero 23 1947, ti gunglo ket mangiragpat ti
sangalubongan a panagtagikua, sangalubongan a pagalagadan ti industria ken
komersio. Daytoy ket naikuartel idiay Geneva, Suisa.

Daytoy idi ket maysa kadagiti immuna a gunglo a naikkan ti sapasap a pannakiuman
a kasasaad iti Konseho ti Ekonomia ken Sosial ti Nagkaykaysa a Pagpagilian.

Dagiti tallo nga opisial a pagsasao ti ISO ket Ingles, Pranses ken Ruso. Ti
nagan ti gunlo ket nagbalin koman a nadumaduma nga akronimo kadagiti sabali a
pagsasao – a kas ti IOS iti Ingles, OIN iti Pranses – isunga nangampon ti ababa
a nagan iti ISO, a naibatay iti Griego a balikas iti isos (ἴσος, a ti
kaibuksilanna ket agpada).

Ti nagan nga ISO ken ti tatak ket dagiti nairehistro a marka ti pabrika, ken ti
panag-usar kadagitoy ket maigawidan.

Tatta nga aldaw ti gunglo ket naamammuan a kas ti ISO ken nangrugi idi 1926 a
kas Sangalubongan a Pederasion dagiti Gunglo ti Panagalagad (ISA), nga idi ti
nakaipatengngaan ti isipna ket ti mekanikal nga inhenieria. Daytoy ket nawaswas
idi 1942 idi las-ud ti Sangalubongan a Gubat II ngem naurnos manen babaen ti
agdama a nagan nga, ISO, idi 1946, idi dagiti delagado ti 25 a pagpagilian ket
nagsasabatda iti Instituto dagiti Sibil nga Inhenniero idiay Londres; ti baro a
gunglo ket opisial a nagrugi ti operasionna idi Pebrero 1947.

Ti ISO ket addaan kadagiti 162 a kameng, manipud kadagiti 205 a dagup ti
pagpagilian iti lubong.



https://ilo.wikipedia.org/wiki/Gubat_ti_Tallopulo_a_Tawen

Ti Gubat ti Tallopulo a Tawen (1618–1648) ket maysa idi a serie ti gubgubat a
nagnangru a linabanan idiay Tengnga a Europa, a nakairamanan dagiti kaaduan
apagilian iti Europa. Daytoy ket maysa kadagiti kapautan ken nakadadael a
suppiatan iti Europeano a pakasaritaan, ken ti maysa a kapautan a nagtultuloy a
gubgubat iti moderno a pakasaritaan.

Dagiti puonan ti suppiat ken dagiti gandat dagiti nakibingbinglay ket narikut
dagitoy, ken awan ti agmaymaysa a puonan a husto a mangipalawag ti kangrunaan a
panggep para iti panagilablaban. Iti rugina, daytoy ket kaaduan a labanan a kas
maysa a relihioso a gubat a nagbaetan dagiti Protestante ken Katoliko idiay
Nasantuan a Romani nga Imperio, nupay dagiti suppiatan a maipanggep ti kaunegan
a politika ken ti panakatimbeng ti bileg iti kaunegan ti imperio ket adda ti
naisangsangayan a paepelna ti daytoy a suppiat. Iti panakaininut, daytoy ket
dimmakkel iti sapasap a suppiat a kaaduan a naikaramanan dagiti nalatak a bileg
iti dayta a panawen. Iti dayto a sapasap a paset ti gubat ket bimmasbassit a
nagbalbalin a kapanggepan ti relihion ken immaddu a panagtultuloy ti
Bourbon–Habsburg a suppiatan para iti panagituray ti Europeano a politika, a
nagiturong daytoy ti immadadu a pannakakigubatan anagbaetan ti Pransia ken ti
Habsburg a kabilegan.



https://ilo.wikipedia.org/wiki/Gobierno

Ti gobierno ket nalawa a naipalplawag a kas ti administratibo nga organisasion
nga addaan iti katurayan a mangituray ti maysa a politikal nga estado. Iti
Britaniko nga Ingles (ken dagiti Mankomunidad ti Pagpagilian), ti gobierno ket
naak-akikid a mangitudtudo ti naisangsangayan nga administratibo a burokrasia
nga agtengtenggel iti maysa nga estado iti naited a panawen—ket naam-ammuan iti
Amerikano nga Ingles a kas maysa nga administrasion. Iti Amerikano nga Ingles,
ti gobierno ket mangitudtudo ti dakdakkel a sistema baaen pannakaurnos kadagiti
ania man nga estado. Iti adu pay a maipatinayon, ti gobierno ket sagpaminsan pay
nga inus-usar iti Ingles a kas maysa a sinonimo para iti panagturay.

Iti kaso ti nalawa a pannakaipalplawag, ti gobierno ket buklen dagiti
lehislador, dagiti administrador, ken dagiti arbitrador. Ti gobierno ket isu ti
kabuksilan panangipatungpal ti annuroten ti estado, ken isu pay ti mekanismo
para iti panangikeddeng ti annuroten ti estado. Ti porma ti gobierno, wenno ti
porma ti panagturay ti estado, ket mangitudtudo ti agasmang dagiti politikal a
patakder babaen ti pannaka-urnos ti gobierno.

Dagiti estado ket sinerian babaen ti maysa nga agtultuloy a panagsasaruno
kadagiti nadumaduma a gobierno. Kadagiti tunggal maysa nga agsasaruno a gobierno
ket buklen ti maysa abagi dagiti agmaymaysa a tattao nga agtengtenggel ken
agsansanay ti panagtengnggel ti politikal a panagaramid ti keddeng. Dagiti
tignayda ket ti panagaramid ken pannanngipatungpal kadagiti linteg ken
mangkappia kadagiti suppiatan. Kadagiti dadduma a kagimongan, daytoy a grupo ket
sagpaminsan a kabukbukodan a matagtaginayon wenno tinawtawid a klase. Kadagiti
dadduma pay a kagimongan, a kasla dagiti demokrasia, ti politikal a papel ket
agtaltalinaay, ngem adda dagiti kanayon a panagsisinnukat ti tattao a
mangpunpunno kadagiti puesto.

Ti ania man a kita ti gobierno ket agdama maapektaranna dagiti tignay ti tattao
kadagiti adu a nangruna a waya. Gapu ti daytoy a rason, dagiti politikal a
sientista ket sapasapda nga agsupsupiat a ti gobierno ket nasken a saan a
kabukbukodan a maadadal. Nagsisinnupiatda a ti gobierno ket nasken a maadal a
mairaman ti antropolohia, ekonomia, pakasaritaan, pilosopia, siensia, ken
sosiolohia.



https://ilo.wikipedia.org/wiki/Glottolog

Ti Glottolog ket bibliograpiko a database dagiti saan unay nga ammo a pagsasao
iti lubong ken nataripato daytoy iti Max Planck Institute for Evolutionary
Anthropology idiay Leipzig, Alemania. Adda dagiti dua a komponente: Ti katologo
Languoid, ti katologo dagiti pagsasao ken dagiti pamilia ti pagsasao iti lubong;
ken ti Langdoc, ti bibliograpia. Daytoyket maigiddiat manipud iti ad-adu nga
ammo nga Ethnologue kadagiti nadumaduma a positibo a waya: Daytoy ket mangpadas
laeng a mangawat kadagiti pagsasao a napasingkedanen nga adda ken naidumduma
babaen dagiti editor (dagiti karuay a saan pay a napasingkedan, ngem tinawid
manipud iti sabali a taudan, ket mamarkaan a kas "spurious" wenno "unattested");
daytoy ket mangpadas laeng a mangidasig kadagiti pagsasao kadagiti pamilia a
naipakitan nga umiso; naited dagiti adu a bibliograpiko a pakaammo, a
naipangpangruna para kadagiti saan unay nga ammo a pagsasao; ken, iti limitado a
gay-at, dagiti alternatibo a nagan ket nailista segun ti dagiti taudan nga
agusar kaniada. Kadagiti dadduma a kaso, dagiti nagan ti pagsasao kadagiti
naikabil iti bibliograpia iti Langdoc ket nainaganan dagitoy babaen ti kodigo ti
ISO wenno Glottolog; daytoy ket banag nga agdama a mapadpadakkel. Ti Glottolog
ket maigiddiat met kadagiti nadumaduma a negatibo a waya: Ti kangrunaan,
malaksid ti agmaymaysa a punto a lokasion iti mapa ket iti heograpiko a
sentrona, awan ti maited nga etnograpiko wenno demograpiko a pakaammo. Dagiti
akin-ruar a silpo ket maited iti ISO, Ethnologue, ken dagiti dadduma nga online
a database ti pagsasao.

Ti edision 2.2 ket naipablaak iti online idi 2013, ken nalisensiaanbabaen ti
Creative Commons Attribution-Sharealike 3.0 Unported License. Ti edision 2.4 ket
naipablaak idi 2015.



https://ilo.wikipedia.org/wiki/Ethnologue

Ti Ethnologue: Dagiti Pagsasao iti Lubong ket naibatay ti web apablaak nga
aglaon kadagiti estadistika para kadagiti 7,105 a pagsasao ken dagiti dialekto
iti maika-17 nga edision, a naipablaak idi 2013. Aginggana idi maika-16 nga
edision idi 2009, ti pablaak ket naiprenta idi a tomo. Ti Ethnologue ket
mangited kadagiti pakaammo iti bilang dagiti agsasao, lokasion, dagiti dialekto,
dagiti lingguistiko a pakainaigan, pannakagun-od ti Biblia iti pagsasao, ken ti
maysa a karkulo iti nakarkulo a biabilidad ti pagsasao nga agus-usar ti EGIDS.
Manipud idi Hulio 2013, daytoy ti kaaduan a komprenhesibo ken maserrekan a
katologo ti pagsasao, urayno adda met dagiti pakaammo a baak wenno madi a
pakaammo. Ti proyekto nga adda met ti kapada a gandat a naipanrparang-ay pay
laeng ket ti Rehistro ti Obserbatorio ti Linguaesperio.

Ni William Bright, ti editor idi ti Pagsasao: Warnakan ti Lingguistika a
Kagimongan ti Amerika, ket nangisurat iti Ethnologue a daytoy "ket naserbi para
kadagiti aniaman a reperensia a samang dagiti pagsasao iti lubong." SEgun kenni
Ole Stig Andersen iti Radio Danmarks, urayno ti "Ethnologue ket dimmakkelen a
nagbalin a kakompletuan iti lubong ken autoratibo a panagsukimat kadagiti
pagsasao iti lubong," ti datos ket adu kadagiti biddut. Kas pagarigan, ti
panangipada a reperensia ket mabalin a mangisilpo iti madi a kodkodigo ti ISO
639, bayat a dagiti puon ti pamilia ket automatiko a napataud, a pagresultaan ti
problematiko a mabalin a manbakkawen dagiti pannakaikabagian ti pagsasao.

Ti Ethnologue ket inpablaak babaen ti SIL Internasional (dati a naamammuan a kas
ti Kalgaw nga Instituto ti Lingguistika), ti Kristiano a gunglo ti serbisio ti
lingguistika, which studies numerous dagiti minoridad a pagsasao, tapno mapalaka
ti panagdur-as ti pagsasao ken maki-obra kadagiti agsasao kadagiti kasta a
komunidad ti pagsasao tapno maipatarus dagiti paset ti Biblia iti bukodda a
pagsasao.

Idi 1984, ti Ethnologue ket nagipablaak ti sistema ti panagkodigo a sistema iti
tallo a letra, a tinawtawagan ti maysa a "kodigo ti SIL", tapno mainaganan ti
tunggal maysa a pagsasao nga ipalawagna. Dagitoy nga agasmang ti kodigo ket
nalabsanna ti sakop dagiti dati nga alagaden, a kas ti ISO 639-1. Ti maika-14
nga edision, a naipablaak idi 2000, ket nangiraman kadagiti 7148 a kodigo ti
pagsasao a kadawyan a saan a naitumbas kadagiti kodigo ti ISO 639-2. Idi 2002 ti
Ethnologue ket dinamag idi a maki-obra iti International Organization for
Standardization (ISO) tapno maitipon dagiti kodigona iti burador nga
internasional nga alagaden. Ti Ethnologue ket agus-usar tattan iti daytoy nga
alagaden, a tinawtawagan iti ISO 639-3. Ti maika-15 nga edision, a naipablaak
idi 2005, ket mangiraman kadagiti 7299 a kodigo. Ti maika-16 nga edision ket
naipablaak idi tengnga ti 2009, ken ti maika-17 idi 2013.

No ania ti pakaibilangan ti pagsasao ket depende iti sosio-lingguistiko a
panangipategan: kitaen ti Dialekto. A kas inbagbaga ti pangyuna, "Saan amin
dagiti Eskolar ket makibinningay ti isu met laeng a kriteria no ania ti
pannakabukel iti 'pagsasao' ken no ania dagit ilanga a mangipalawag ti dialekto.
Ti Ethnologue ket surotenna ti kriteria nga inus-usar babaen ti ISO 639-3, a
kangrunaan a naibatay iti mutual a pannakiinnawat. Ti nagbibingayan a langa
dagiti pannakiinnawat ti pagsasao ket kompleks, ken kadawyan a mangiraman ti
etimolohiko ken gramatika nga ebidensia a nagtutuosan dagiti ekspertoa. Ti
tipolohiko a panagusig ti pagsasao ket pakaiturongan dagiti eksperto iti sapasap
a pannakitunos (wenno saan) kadagiti dadduma a panagkakabagian ti pagsasao. No
adda mabirukan a baro a mangsuporta nga eksperto nga ebidensia para iti pagsasao
ken dagiti editor ti Ethnologue ket maawatda ti pakaammo, mabalin a baliwanda ti
pannakaidasig ti pagsasao, ken baliwanda dagiti pananginagan. Dagiti
panangikeddeng ti panangidasig ti ISO ket inaramid babaen ti sabali a proseso
ken timpuyog.

Iti pay maipatinayon iti panagpili ti nangruna a nagan para ti pagsasao, ti
Ethnologue ket mangited pay kadagiti nagan babaen no ania ti panagtawag dagiti
agsasao iti pagsasaoa, babaen dagiti gobierno, babaen dagiti ganganaet ken
babaen dagiti agkakaarruba, ken no kasano pay a nanaganan idi ken
naipakasaritaan a naireperensia, uray ania ti designasion ken naikeddeng nga
opisial, politikal a husto wenno makapagura. Ti pananginagan ti tattao babaen
dagiti akin-ruar a grupo ket agtultuloy a kontrobersial.



https://ilo.wikipedia.org/wiki/Dagiti_karbengan_ti_tao

Dagiti karbengan ti tao ket dagiti "sapsap a naaw-awatan a di maipaidam a
kammasapulan a karbengan a pannakaikeddeng a tawidan timaysa a tao gapu ta isu
ket maysa tao a parsua." Dagiti karbengan ti tao ket naaramid a kas unibersal
(maipakat sadinoman) ken egalitariano (agpapada para iti amin). Dagitoy a
karbengan ket mabalin nga adda a kas masna a karbegan wenno kas nainkalintegan a
karbenagn, iti lokal, rehional, nailian, ken sangalubongan a linteg. Ti doktrina
ti karbenagn ti tao iti sangalubongan a panagsanay, iti kaunegan ti
sangalubongan a linteg, dagiti globo ken rehional a patakder, iti annuroten
dagiti estado ken kadagiti tignay iti saan a gobernamental a gunglo, ket isu
dagitoyen ti batayan iti publiko nga annuroten iti lawlaw iti lubong. Ti
kapanunotan ti karbengan ti tao ket mangibagbaga, "no ti publiko a diskurso iti
panawen ti kappia iti sangalubongan a kagimongan ket mabalin a maibaga nga adda
iti maysa a sapasapa a moral a pagsasao, isu daytoy ti karbengan ti tao." Uray
pay no kastoy, dagiti napigsa a pangtunton nga inaramid babaen ti doktrina iti
karbengan ti tao ket agtultuloy a mangkasir kadagiti adu a pangdudua a
maipanggep ti linaon, kasasaad ken pannakalinteg ti karbengan ti tao iti agdama
nga aldaw. Isu a ti saludsod no ania ti kaibuksilanna babaen ti maysa a
"karbengan" ket kontrobersia met laeng ken suheto daytoy kadagiti agtultuoy a
pilosopiko a suppiatan.



https://ilo.wikipedia.org/wiki/Bruselas

Ti Bruselas (Pranses: Bruxelles, [bʁysɛl] ( denggen); Olandes: Brussel,
[ˈbrʏsəl] ( denggen)), opisial a ti Bruselas a Rehion wenno Bruselas-Kapitolio a
Rehion (Pranses:  Région de Bruxelles-Capitale (tulong·paammo), Danes:  Brussels
Hoofdstedelijk Gewest (tulong·paammo)), ket isu ti kapitolio ti Belhika ken tide
facto a kapitolio ti Kappon ti Europa (KP). Daytoy pay ti kadakkelan nga urbano
a lugar idiay Belhika, a mangbukel kadagiti 19 a munisipalidad, a mairaman ti
munisipalidad ti Siudad ti Bruselas, nga isu ti de jure a kapitolio ti Belhika,
a maipatinayon ti tugaw ti Pranses a Komunidad ti Belhika ken ti Plamenko a
Komunidad.

Ti Bruselas ket dimmakkelen manipud ti maika-10 a siglo a pagsammakedan nga ili
a binangon babaen ti maysa a kaputotan ni karlomagno iti pagtaengan ti riniwriw
nga agtataeng. Ti siudad ket adda ti populasion ti 1.1 a riwriw ken ti
metropolitano a lugar ket adda ti populasion ti sumurok a 1.8 a riwriw, a
dagitoy dua ket maaramidda a kadakkelan idiay Belhika. Manipud idi gibus ti
Maikadua a Sangalubongan a Gubat, ti Bruselas ket isu idin ti kangrunaan a
sentro para kadagiti internasional a politika. A nagsangsangaili kadagiti
kangrunaan a patakder ti Kappon ti Europa ken dagiti pay kuartel ti NATO (NATO),
ti siudad ket nagbalinen a ti poligloto a pagtaengan kadagiti nadumaduma nga
internasional nga organisasion, politiko, diplomatiko ken dagiti sibil nga
agseserbi.

Ti Bruselas ket opisial a bilingual, a ti Pranses ken Danes ket naisasao iti
siudad. Amin a senial ti kalsada, nagnagan ti kalsada, dagiti pakdaar ken
kaaduan kadagiti serbisio ket naipakpakita iti dua a pagsasao. Adda met dagiti
agtultuloy a panakairteg ti pagsasao, ken dagiti pagsasao a linteg dagiti
munisipalidad a mangpalpalikmut ti Bruselas ket banbanag nga adda dagiti adu a
kontrobersia idiay Belhika.



https://ilo.wikipedia.org/wiki/Borneo

Ti Borneo (Indones: Kalimantan, Malayo: Borneo) ket ti maikatlo a kadakkelan nga
isla iti lubong ken ti kadakkelan nga isla idiay Asia. Iti heograpiko a sentro
ti Maritimo nga Abagatan a daya nga Asia, no mainaig kadagiti kangrunaan nga
isla ti Indonesia, daytoy ket mabirukan iti amianan ti Java, iti laud ti
Sulawesi, ken iti daya ti Sumatra.

Ti isla ket nabingbingay kadagiti tallo a pagilian: ti Malaysia ken Brunei iti
amianan, ken Indonesia iti abagatan. Sumurk-kumurang a 73% iti isla ket
teritorio ti Indonesia. Iti amianan, dagiti estado ti Daya a Malaysia ti Sabah
ken Sarawak ket mangbukel ti agarup a 26% iti isla. Iti pay maipatinayon, ti
pederal a teritorio ti Malaysia iti Labuan ket mabirukan iti bassit nga isla
idiay asideg ti aplaya ti Borneo. Ti naturay nga estado ti Brunei, a mab irukan
idiay amianan nga aplaya, ket buklen ti agarup a 1% iti kalawa ti daga ti.
Kasumbangir daytoy iti maysa a lugar iti katuduan a bakir ti Amasona, ti Borneo
ket pagtaengan ti maysa kadagiti kaduogan a katuduan a bakir iti lubong.

Ti isla ket ammo kadagiti adu a nagan; iti sangalubongan daytoy ket ammo a kas
Borneo, manipud iti Brunei, a naala manipud iti Europeano a historikal a
pannkaiyasideg iti pagarian idi maika-16 a siglo idi las-ud ti Panawen ti
Eksplorasion. Ti nagan a Brunei ket mabalin nga immuna a naala manipud iti
Sanskrito a balikas ti "varuṇ" (वरुण), a ti kayatna a sawen ket "taaw" wennno ti
mitolohiko a Varuna, ti "dios ti taaw." Dagiti patneng a taga-Indonesia ket
tinawtawagnda daytoy iti Kalimantan, a naala idi manipud iti Sanskrito a balikas
ti Kalamanthana, a ti kayatna a sawen ket "isla ti makauram a klima" (tapno
maipalawag ti napudot ket naangep a tropikal a klima).

Sakbay iti dayta, ti isla ket ammo kadagiti sabali a nagan. Idi 977, dagiti
rehistro ti Insik ket nagrugrugida a nagus-usar iti termino ti Po-ni tapno
maibaga ti Borneo wenno Imperio ti Brunei. Idi 1225n daytoy ket naibaga pay
babaen ti Insik nga opisial a ni Chau Ju-Kua(趙汝适). Ti manuskrito ti Habanes iti
Nagarakretagama, nga insurat babaen ti mannaniw ti korte ti Majapahit a ni Mpu
Prapanca idi 1365, ket inbagbagana ti isla a kas ti Nusa Tanjungnagara, a ti
kayatna a sawen ket ti isla ti Pagarian ti Tanjungpura.

Ti Borneo ket napalikmutan babaen ti Baybay Abagatan Tsina iti amianan ket
amianan a laud, ti Baybay Sulu iti amianan a daya, ti Baybay Celebes ken ti
Lingsat Makassar iti daya, ken ti Baybay Java ken ti Lingsat Karimata iti
abagatan. Iti laud ti Borneo ket ti Peninsula Malaya ken Sumatra. Iti abagatan
ken iti daya ket dagiti isla ti Indonesia: ti Java ken Sulawesi. Iti abagatan a
daya ket ti is-isla ti Filipinas.

Addaan daytoy iti kalawa iti 743,330 kuadrado kilometro (287,000 sq mi), daytoy
ti maikatlo a kadakkelan nga isla iti lubong, ken ti kadakkelan nga isla idiay
Asia (ti kadakkelan iti kontinente). Ti kangatuan a puntona ket ti Bantay
Kinabalu idiay Sabah, Malaysia, ket addaan daytoy iti kangato iti 4,095 m
(13,435 ft).

Ti kadakkelan a sistema ti karayan ket ti Kapuas iidiay Laud a Kalimantan, ken
addaan daytoy iti kaatiddog iti 1,143 km (710 mi). Dagiti dadduma a nangruna a
karayan ket mairaman ti Mahakam idiay Daya a Kalimantan (980 km iti kaatiddog
(610 mi)), ti Barito iidiay Abagatan a Kalimantan (880 km iti kaatiddog
(550 mi)), ken Rajang idiay Sarawak (562.5 km iti kaatiddog (349.5 mi)).

Ti Borneo ket addaan kadagiti adu a sistema ti kueba. Kas pagarigan ti Kueba
Clearwater, ket addaan kadagiti kaatiddogan a sistema iti sirok ti daga a
karkarayan iti lubong. Ti Kueba Deer ket pagtaengan dagiti sumurok a tallo a
riwriw a kurarapnit, ken addan kadagiti bunton ti guano iti sumurok a 100 metro
(330 ft) iti kapuskol.

Sakbay a ngimmato dagiti pantar ti baybay iti naudi a Panawen ti Yelo, ti Borneo
ket paset idi ti nangruna a daga ti Asia, a nagporma nga agraman iti Java ken
Sumatra, kadagiti nangato a rehion a gimmay-at iti daya manipud iti agdam nga
aldaw nga Indotsina. Ti Baybay Abagatan Tsina ken ti Golpo ti Tailandia ket
nagilenned itan ti dati nga ababaw a luglugar ti peninsula. Dagiti ad-adalem a
danum a mangisina ti Borneo manipud kadagiti kaaruba a Sulawesi ket nagpawil iti
daga a panankaikapet ti isla, ken nangpartuat daytoy ti pananakaisina dagiti
biolohikal a rehion a pagbaetan ti Asia ken Australia-New Guinea, nga ammo akas
ti Linia ni Wallace.



https://ilo.wikipedia.org/wiki/Bibcode

Ti bibcode ket maysa a panagilasin nga inususar babaen dagiti astronomiko a
sistema ti datos tapno inagananna dagiti reperensia ti literatura. Ti bibcode
ket naiparang-ay a mausar iti SIMBAD ken ti NASA/IPAC Ekstragalaktiko a Batayan
ti datos (NED), ngem daytoy ket nawatwatiwaten a maus-usar, kas pagarigan, iti
NASA nga Astropisika a Sistema ti Datos. Ti kodigo ket adda ti naipatingga a
kaatiddog dagiti 19 a karakter ken adda ti porma iti

a ti YYYY ket isu ti uppat a numero a reperensia ti tawen ken ti JJJJJ ket isu
ti kodigo a mangipakita ti nakaipablaakan ti reperensia. Iti kaso ti warnakan a
reperensia,ti VVVV ket isu ti numero ti tomo,ti M ket mangipakita ti paset ti
warkanakan a naikapablaakan ti reperensia (a kas ti, L para kadagiti paset ti
letra), ti PPPP ket mangited ti pangrugian anumero ti panid, ken ti A ket isu ti
umuna a letra ti apelyido ti immuna a mannurat. Dagiti tuldek (.) ket inus-usar
tapno mapunuan dagiti saan a maususar a pagikabilan ken tapno maisagapa dagiti
pagikabilan kadagiti naitalinaay a kadakelda no dagitoy ket ababa unay; ti
panagisagapa ket maaramid iti kanawan para iti panagipabalaak a kodigo ket iti
kanigid para iti numero ti tomo ken numero ti panid. Dagiti kas pagarigan ti
kodigo ket dagiti sumaganad:



https://ilo.wikipedia.org/wiki/Baybay_Amianan

Ti Baybay Amianan ket maysa a pingir a baybay iti Taaw Atlantiko a mabirukan
idiay nagbaetan ti Gran Britania, Eskandinabia, Alemania, ti Olanda, Belhika,
ken Pransia. Daytoy ket maysa nga uneg ti daga a baybay (wenno "samang") a
baybay idiay kontinental a samang ti Europa, daytoy ket maikapet ti taaw babaen
ti Kanal Ingles iti abagatan ken ti Baybay Norwego iti amianan. Daytoy ket adadu
ngem 970 kilometro (600 mi) ti kaatiddogna ken 580 kilometro (360 mi) ti
kalawana, nga adda ti kalawa ti agarup a 750,000 kuadrado kilometro
(290,000 sq mi).

Ti Baybay Amianan ket napauten a lugar dagiti Europeano a pagdaliasatan ken
tipay nangruna a pagkalapan. Ti baybay ket nadayeg a papanan para kadagiti
panagliwliwa ken turismo kadagiti naibeddeng a pagilian ken ti kinaudi datoy ket
nakarang-ay iti maysa a nabaknang a rekurso ti enerhia a mairaman dagiti posil a
sungrod, angin, ken dagiti nasapa a panagikeddeng ti allon abileg.

Iti naipakasaritaan, ti Baybay Amianan ket nakaipakita ti kinaprominente iti
heopolitiko ken dagiti milisia a panakibiang, a naisangsangayan idiay
Akin-amianan nga Europa ngem ti pay sangalubongan babaen dagiti agtigtignay a
bileg ti akin-amianan nga Europa a naipan iti sangalubongan idi kaaduan a las-ud
ti Tengnga a Panpanawen ken moderno a panawen. Ti Baybay Amianan ket sentro idi
ti pannakabangon ti Vikings ken dimtengan , ti Hanseatika a Liga, ti Olanda, ken
ti Britaniko a ti tunggal maysa ket nagsuksukisok a mangituray ti Baybay Amianan
ken babaen ti panagtengngel ti sumrekan dagiti pagtagilakuan ken dagiti rekurso
iti lubong. A kas ti is-isu a rummuaran idiay taaw ti Alemania, ti Baybay
Amianan ket nagtultuloy nga estratehiko a nangruna kadagiti dua a Gubat ti
Sangalubongan.

Ti aplaya ti Baybay Amianan ket mangited ti dibersidad ti heolohiko ken
heograpiko a langlanga. Idiay amianan, dagiti adalem a piordo ken nasalagasag a
derraas ket mangmarka kadagiti aplaya ti Norwega ken Eskoses, bayat nga idiay
abagatan ket nangruna a buklen dagiti kadaratan nga playa ken dagiti nalawa a
naakaba a kapitakan. Gapu ti kapusek ti populasion, ti adu unay nga
industrialisasion, ken ti nakaro a panag-usar ti baybay ken ti naipalawlaw a
luglugar, adda dagiti adu nga enbiromental a parikut a nakabanagan dagiti
ekosistema ti baybay. Dagiti enbironmento a pakadanagan—a sapasap a mairaman ti
nakaro unay a panagkalkalap, industria ken agrikultura a panagay-ayus, dragado,
panagibelleng ken dagiti dadduma pay—a nakaiturongan kadagiti panagikeddeng a
panagpawil ti pannakaapday ti baybay bayat a mausay pay laeng kadgiti ekonomiko
a pannakabalinna.

Ti Baybay Amianan ket bineddengan babaen ti Is-isla Orkney ken ti daya nga
aplaya ti Gran Britania iti laud ken ti akin-amianan ken ti nangruna a daga ti
Sentral nga Europa iti daya ken abagatan, mairaman daytoy ti Norwega, Dinamarka,
Alemania, ti Olandas, Belhika, ken Pransia. Idiay abagatan a laud, iti labes ti
Linglingsat Dover, ti Baybay Amianan ket agbalin a ti Kanal Ingles a maisilpo
iti Taaw Atlantiko. Iti daya, daytoy ket maisilpo iti Baybay Baltiko babaen ti
Skagerrak ken ti Kattegat, dagiti lingsat a mangisina ti Dinamarka manipud ti
Norwega ken Suesia. Iti amianan, daytoy ket bineddengan babaen ti Is-isla
Shetland, ken maisilpo iti Baybay Norwego, a naisanglad iti akin-amian a daya
unay a paset ti Atlantiko.

Ti Baybay Amianan ket nasursurok ngem 970 kilometro (600 mi) iti kaatiddog ken
580 kilometro (360 mi) iti kalawa, ken addaan daytoy iti kalawa iti 750,000
kuadrado kilometro (290,000 sq mi) ken tomo iti 94,000 kubiko kilometro
(23,000 cu mi). Iti likmut dagitiigid ti Baybay Amianan ket dagiti dakkel nga
isla ken dagiti purpuro, a mairaman ti Shetland, Orkney, ken ti [[Is-isla
Frisia]. Ti Baybay Amianan ket makaawat ti nasadiwa a danum manipud kadagiti
nadumaduma a a kontinental a pagayusan iti danum ti Europa, ken ti pay Is-isal
Britanika. Ti dakkel a paset ti pagayusan a labneng ti Europa ket maibusan idiay
Baybay Amianan ken mairaman ti danum manipud ti Baybay Baltiko. Ti kadakkelan
ken dagiti kangrunaan a karayan nga agay-ayus iti Baybay Amianan ket ti Elbe ken
ti Rin – pagayusan ti danum ti Meuse. Agarup a 185 a riwriw a tattao ti
agtataeng iti pagayusan a labneng dagiti karayan nga agay-ayus iti Baybay
Amianan ken sakupenna ti industrialisado unay a luglugar.

Dagiti ababaw nga epikontinental a baybay a kas ti agdama a Baybay Amianan ket
adda dagitoy idin iti kontinental a samang ti Europa. Ti panagrengngat a
nangporma ti akin-amianan apaset ti Taaw Atlantiko idi las-ud dagiti paset ti
panawen ti Hurasiko ken Kretasiko, manipud idi agarup a 150 a riwriw a tawtawen
iti napalabas, ket nagpataud iti tektoniko nga isasalto idiay Is-isla Britanika.
Manipud idin, ti ababaw a baybay ket ganganin nga nagtultuloy nga adda iti
nagbaetan dagiti nangato a Fennoscandia a kalasag aken ti Is-isla Britanika.
Daytoy taudan ti agdama a Baybay Amianan ket dimmakkelen ken bimmassit iti
panagpadur-as iti eustatiko a lessaad ti baybay iti las-ud ti heolohiko a
panawen. Sagpaminsan daytoy a naikonekta kadagiti sabali nga ababaw a baybay,
kas ti baybay ti ngato ti Labneng ti Paris iti abagatan-laud, ti Baybay
Paratetis iti abagatan-daya, wenno ti Taaw Tetis iti abagatan. Idi las-ud ti
Naladaw a Kretasiko, idi agarup a 85 a riwriw a tawtawen iti napalabas, amin iti
moderno a nangruna a daga ti Europa malaksid ti Eskandinabia ket dagidi
naiwarwaras nga isla. Babaen ti Nasapa nga Oligoseno, idi 34 aginggana ti 28 a
riwriw a tawtawen iti napalabas, ti irurumsua ti Akinlaud ken Sentral nga Europa
ket gangani nangisina ti Baybay Amianan manipud ti Taaaw Tetis, ken nagin-inut
dagitoy a bimmassit ken nagbalin daytoy iti Mediteraneo idi ti Akin-abagatan nga
Europa ken ti Abagatan a laud nga Asia ket nagablin a nagmaga a daga. Thi Baybay
Amianan ket nalappedan manipud ti Kanal Ingles babaen ti akikid a rangtay a daga
aginggana idi daytoy ket nawasang babaen ti saan a basbassit ngem dua a
katastropiko a layus idi baetan ti 450,000 ken 180,000 a tawtawen ti napalabas.
manipud idi rugi ti paset ti panawen ti Kuaternario idi agarup a 2.6 a riwriw a
tawtawen iti napalabas, ti eustatiko nga agpang ti lessaad ti baybay ket simmuek
idi las-ud ti tunggal maysa a ppaset ti panaswen ti glasier ken kalpasanna
ngimmato manen. Iti tunggal maysa a panawen a makaabot ti kalatakan a gay-at ti
sabanas ti yelo, ti Baybay Amianan ket nagbalin a gangani a kompleto a nagmaga.
Ti agdama nga aldaw nga aplaya a naporma kalpasan ti Kinaudi a Kangatuan a
Glasier idi ti bayaby ket nangrugi a manglayus ti samang ti kontinente ti
Europa.

Idi 2006 adda nabirukan idi a tipping ti tulang bayat a nagkulukol iti lana
idiay Baybay Amianan. Ti panangusig ket nangibaga a dayta ket Plateosaurus
manipud idi 199 aginggana idi 216 a riwiriw a tawtawen iti napalabas. Daytoy idi
ti kaunegan a posil ti dinausoro a nabirukan ken ti immuna para iti Norwega.



https://ilo.wikipedia.org/wiki/Bagio

Ti bagio (Proto-Hermaniko *sturmaz "daranudor, riruk") ket ti aniaman a
nadisturbo a kasasaad ti astronomiko a bagi ti tangatang, a naipangpangruna a
mangbaliw ti rabawna, ken napigsa amangibagbaga ti nakaro a tiempo. Daytoy ket
mabalin a mamarkaan ti napigsa nga angin, uraro, gurruod ken/wenno kimat (ti
maysa a bagio ti gurruod), ti napigsa a tudo (bagio ti niebe, bagio ti tudo), ti
napigsa a agyelo a tudo (bagio ti yelo), dagiti napigsa nga angin (tropikal nga
alipugpog, bagio ti angin) wenno angin nga agaw-awit kadagiti sustansia babaen
ti tangatang (a kas ti maysa a bagio ti tapok|, napigsa a bagio ti niebe, bagio
ti darat, kdpy.). Dagiti bagio ket kadawyan a pangiturongan dagiti negatibo nga
impakto kadagiti biag ken tagikua, a kas ti panagato a bagio, napigsa a tudo
wenno niebe (a punganayan ti panaglayus wenno di mapasaan a kalsada), kimat,
dagiti naatap nga uram, ken ti agpakatakder a puted nga angin; nupay kasta,
dagiti sisitema nga adda dagiti napigsa a tudo ket makatulong kadagiti igaaw
kadagiti paglabsanda a luglugar.



https://ilo.wikipedia.org/wiki/Australasia

Ti Australasia, ket rehion ti Oceania, ken ti mangbukel ti Australia, Baro a
Selanda, ti isla ti Baro a Guinea, ken dagiti agkakaarruba nga isla ti Taaw
Pasipiko. Ni Charles de Brosses ket isu ti nagaramid ti termino (kas iti Pranses
iti Australasie) iti Histoire des navigations aux terres australes (1756). Isu
ket nangala daytoy manipud ti Latin para iti "abagatan ti Asia" ken nangigiddiat
ti lugar manipud ti Polinesia (iti daya) ken manipud ti Mikronesia (iti amianan
a daya). Ti kaaduan ti Australasia ket adda iti Plata ti Indo-Australia, a
kakuyogna met ti India.

Iti heopolitiko, ti Australasia ket sagpaminsan a pangikuyogan a pannakaibagbaga
iti Australia ken Baro a Selanda - iti kaawan ti sabali a lubong a limitado
laeng kadagita a dua a pagilian. Sagpaminsay pay a ti termino ket buklenna ti
isla ti Baro Guinea (Papua Baro a Guinea ken ti isla apaset ti Indonesia. Adu
met dagiti gunglo a dagiti naganda ket mangiraman ti pangsaruno iti "[Naarian]
nga Australasiano a Kagimongan iti ..." ken manglimitado ti sakop ti operasionda
iti laeng Australia ken Baro a Selanda.

Iti napalabas, ti Australasia ket naus-usar idin a kas ti nagan para kadagiti
naitipon a timpuyog ti ay-ayam ti Australia ken Baro a Selanda. Dagiti kas
pagarigan ket mairaman ti tenis idi nagbaetan ti 1905 ken 1915, idi ti Baro a
Selanda ken Australia ket nagtiponda a nagsalisal iti internasional a torneo ti
Kopa Davis, ken dagiti Ay-ayam ti Olimpiada idi 1908 ken 1912.

Manipud ti maysa a perspektio iti ekolohia pti ekosona ti Australasia ket
mangporma ti naisangayan a rehion nga addaan iti kadawyan a heolohiko ken
ebolusionario a pakasaritaan ken ti adu a naisalsalumina a flora ken fauna. Iti
daytoy a kontesto, ti Australasia ket limitado iti Australia, Baro a Guinea,
Baro a Selanda, Baro a Caledonia, ken dagiti kaarruba nga isla, ken mairaman
dagiti isla ti Indonesia maniud iti agpaday a pset ti Lombok ken Sulawesi. Ti
Linia Wallace ket mangmarka ti biolohiko a panangisina manipud ti ekosona ti
Indomalaya ti tropikal nga Asia – Borneo ken Bali a naisanglad iti lumaud n
bangir ti Asia.

Ti Australia, Baro a Selanda ken Baro a Caledonia ket pirgis amin dagitoy ti
taga-ugma a superkontinente ti Gondwana, a dagiti marka ket makitkita pay laeng
idiay Probinsia ti Seamount Isla ti paskua ken dagiti dadduma pay a heopisikal
nga entidad. Dagitoy tallo a masa ti daga ket naisinsinan manipud kadagiti
sabali a kontinente, ken manipud kaniada, kadagit inapalabasen a riwriw a tawen.
Almin ti Australasia ket makibinningay iti flora ti Antartiko, urayno ti
akin-amianan a tropikal nga is-isla ket makibinningay met kadagiti adu a mula
iti Abagatan a daya nga Asia.

Ti Australia, Baro a Guinea, ken Tasmania ket naisinsinada pay manipud babaen ti
maysa nga ababaw a kontinental samang, ken naisilpoda idi nabab-baba ti lessaad
ti baybay kadagiti las-ud ti Panawen ti Yelo. Makibinningay dagitoy ti agpada a
fauna a mangiraman kadagiti mamalia ti marsupial ken monotreme ken dagiti billit
a ratite. Ti Eucalypt ket isu dagit iadu kayo iti kaaduan a paset ti Australia
ken Baro a Guinea. Ti Baro a Selanda ken awan kadagiti patneng a mamalia iti
daga, ngem adda met idi kadagiti billit a ratite, a mairaman ti kiwi ken ti
awanen a moa. Ti ekosona ti Australasia ket mangiraman kadagiti asideg a grupo
ti isla, kasla ti Wallacea, ti Purpuro ti Bismarck, Is-isla ti Solomon, ken
Vanuatu ken saan idi dagitoy a dati a paset ti Gondwana, ngem makibinningay met
kadagiti adu a pakailasinan dagiti mula ken dagiti ayup iti Australasia.



https://ilo.wikipedia.org/wiki/Atomo

Ti atomo ket isu ti kangrunaan a paset iti banag a mangbuke ti napuskol a
tengnga nga katengngaan a napalikmutan babaen ti maysa nga ulep dagiti negatibo
a kargo nga elektron. Ti atomiko a katengngaan naglaon ti aglalaok a positibo a
kargo dagiti proton ken nakuriente nga agmangngamangnga a dagiti neutron
(malaksid ti kaso iti hidróheno-1, a daytoy laeng ti natana a which is the only
stable nukleido nga awanan dagiti neutron). Dagiti elektro ti maysa nga atomo
ket naipiansada iti katengngaan babaen ti elektromagnetiko a bileg. Kasta met
ti, maysa a grupo dagiti atomo ket mabalinda nga agbati a naipiansa iti tunggal
maysa kaniada, a mangbukel ti maysa a molekula. Ti maysa nga atomo a naglaon ti
agpadpada a bilang dagiti proton ken elektron ket agmangngamangnga a nakuriente,
wenno saan ket addan ti positibo a kargo no addaan ti basbassit a bilang ti
elektron (agkurang ti elektron) wenno negatibo a kargo no addaan dagiti adadu
nga elektron (sumurok nga elektron). Ti maysa a positibo wenno negatibo a
nakargo nga atomo ket naamammoan a kas ti maysa nga ion. Ti maysa nga atomo ket
naidasig babaen ti bilang dagiti proton ken neutron iti katengngaanna: ti bilang
dagiti proton ket ikeddengna ti kimiko nga elemento, ken ti bilang dagiti
neutron ket ikeddengna ti isotopo iti elemento.



https://ilo.wikipedia.org/wiki/Arkea

Ti Arkea ket buklen ti domimio wenno pagarian dagiti agmaymaysa a selula a
mikroorganismo. Dagitoy a mikrobio ket awananda ti pagtengngaan a selula wenno
dagiti dadduma pay a mangbedbed a kulanit nga organulo iti kaunegan dagiti
selula.

Iti napalabas ti Arkea ket naiklase idi kadagiti bakteria a kas dagiti
prokaryote (wenno Pagarian ti Monera) ken nanganan iti arkeabakteria, ngem
daytoy a pannakaidasig ket naikeddengen a duog. Iti kinapudno, ti Arkea ket adda
ti nawaya nga ebolusionario a pakasaritaan ken mangipakpakita kadagiti adu a
paggigiddiatan kadagiti bukodda a biokimika manipud kadagiti sabali a porma ti
biag, ken isu a tattan ket naidasigda a kas maysa a nailasin a dominio iti
sistema ti tallo a dominio. Iti daytoy a sistema, ti maipapan ti pilohenetiko a
naisangayan a sangsanga iti ebolusionario a tinaudan ket ti Arkea, Bakteria ken
ti Eukaryota. Itan ket ti Arkea ket nabingbingay pay kadagiti uppat a mabigbigan
a pilo; mabalin pay nga adu kadagiti pilo ti mabangon manipud kadagiti
masakbayan a panagsukisok. Kadagitoy a grupo, ti Crenarchaeota ken ti
Euryarchaeota ket isuda dagiti kaaduan a naad-adal. Ti panagidasig ket narigat
pay laeng, gaputa tikaaduan ket saan pay a naad-adal iti laboratorio ken
naduktalan laeng babaen ti panagusig kadagiti bukodda a nukleiko nga asido
dagiti wadan manipud ti enbironmento.



https://ilo.wikipedia.org/wiki/Ariwanas

Ti ariwanas ket mays a nawatiwat, a grabitasion a panakaibedbed a sistema a
buklen dagiti bituen ken dagiti estelar a tidda, maysa a interestelar a pamay-an
iti alingasaw ken tapok, ken nagruna ngem saan unay a maawawatan a komponente a
pangpadasanna a nanaganan ti nangisit a banag. Ti balikas nga ariwanas ket naala
manipud iti Griego a galaxias (γαλαξίας), literal a kayatna a sawen ket
"nagatasan", ti maysa a panagreperensia ti Nagririmpuok a Bitbituen nga
ariwanas. Dagiti kas pagarigan dagiti ariwanas ket sumakop manipud dagiti
ansisit nga adda dagiti basbassit ngem sangapulo a riwriw(107) a bitbituen
aginggana kadagiti higante nga addaan dagiti ginasut a trilion (1014) a
bitbituen, a ti tunggal maysa ket palpalikmutanna ti bukod ti ariwanasna a
tengnga iti masa.

Ti ariwanas ket agloan kadagiti nadumaduma a bilang dagiti bituen a sistema,
dagiti bituen a rimpuok ken ti kita dagiti interestelar nga ulep. Iti nagbaetan
dagitoy a banbanag ket ti maysa a naingpis nga interestelar a pamay-an iti
alingasaw, tapok, ken dagiti kosmiko nga anaraar. Ti nangisit a banag ket
agparang ti pannakaibilang para iti agarup a 90% iti masa kadagiti kaaduan nga
ariwanas. Dagiti napalpaliiw a datos ket agipaltiing a dagiti nawatiwat unay a
nangisit nga abot ket baka rumsuada iti tengnga kadagiti adu, wenno baka amin,
nga ariwanas. Naipanunotan dagitoy a nagnangruna a mangiturturong iti aktibo a
galaktiko a tengnga a mabirukan iti bugas kadagiti ariwanas. Ti Nagririmpuok a
Bitbituen nga ariwanas ket agparang a mangisanglad iti maysa a kastoy a banag.

Ti ariwanas ket naipakasaritaan a naikategoria segun kadagiti makitkita a
sukogda; a kadaywan a maitudtudo kadagiti bukodda a makitkita a morpolohia. Ti
kadaywan a porma ket ti eliptiko nga ariwanas, nga adda ti basikaw nga immitlog
a sukog a lawag a bariweswes. Dagiti agkusikos nga ariwanas ket nasukogda a
kasla disko nga adda ti natapokan, nga agkilkillo a dagiti ima. Dagiti rinagis
wenno karnarna a sukog ket naamammon dagitoy a kas dagiti rinagis nga ariwanas
ken kadaywan a nagtaud manipud iti panaggulo babaen ti grabitasional a
panagguyod kadagiti kaarubana nga ariwanas. Dagiti kastoy a pannakitignay a
nagbaetan dagiti ariwanas, a mabalin a pagbanagan dagiti panagtitipon, a
sagpaminsan nga inaramid ti naisangsangayan a panagpaadu dagiti aramid a
panagporma ti bituen a magipapan dagiti agbettak a bituen nga ariwanas. Dagiti
basbassit nga ariwanas ket awananda kadagiti nasupnet a patakder a maipadpatudo
a kas dagiti rinagis nag ariwanas.

Adda ngata dagiti agarup a 170 bilion (1.7 × 1011) nga ariwanas a mapalpaliiw a
law-ang, ken posible nga ad-adyu pay kadagiti nawatwatiwat a teoretiko a
multiberso. Kaaduan ket 1,000 to 100,000 a dagiti parsec iti diametro ken
kadaywan a naisina babaen ti kaadayo iti urno s iti riwriw iti parsecs (wenno
megaparsecs). Ti Intergalaktiko a limbang (ti limbang a nagbaetan dagiti
ariwanas) ket napnoda kadagiti naingpis nga alingasaw iti natimbengan a densidad
iti basbassit ngem maysa nga atomo iti tunggal maysa a kubiko metro. Kaaduan
kadagiti ariwanas ket naurnosda kadagiti pagurnosan iti asosasion nga ammo a kas
dagiti grupo ken rimpuok, a daytoy ket, a kadawyan daytoy nga agbalin dagiti
dakdakkel a nalatak a rimpuok. Iti kadakkelan a gantingan, dagitoy nga asosasion
ket sapasap dagitoy a maur-urnos kadagiti sabanas ken pilamento, a napalikmutan
babaen dagiti nakadakdakkel a vkodapsi.

Ti balikas nga ariwanas ket nagtaud iti Griego a termino para iti bukodtayo nga
aríwánas, galaxias (γαλαξίας, "milky one"), wenno kyklos ("sirkulo") galaktikos
("nagatasan") para iti langana iti langit. Iti Griego a mitolohia,, ni Zeus ket
inkabilna ti anakna a lalaki a naipasngay babaen ti mortal a babai, ti maladaga
Herakles, iti suso ni Hera bayat nga isu ket nakaturturog tapno ti maladaga ket
inumenna ti nadiosan a gatas ti mortal a babai ken iti gapu daytoy ket agbalinto
a saan a matay. Ni Hera ket nakariing bayat nga agsussuso ken nakitana nga
agayaywan ti dina ammo a maladaga: induronna ti maladaga ken pimmsuak ti gatasna
iti rabii a langit, a nagpataud daytoy ti nakusnaw a lawag a natawtawaganen a
kas ti Nagririmpuok a Bitbituen.

Iti astronomiko a literatura, ti naipadakkel a balikas ti 'Ariwanas' ket
maus-usar a mangitudo ti bukodtayo nga ariwanas, ti Nagririmpuok a Bitbituen,
tapno mailasin manipud kadagiti bilion a sabsabali nga ariwanas. Ti Ingles a
termino a Milky Way ket masurot manipud iti sarita babaen ni Chaucer:

Idi inaramid ni William Herschel ti bukodna a katologo dagiti nauneg a banag iti
langit idi 1786, isu ket nagusar tinagan a agkusikos a nebulosa para kadagiti
naisangayan a banag aka ti M31. Dagitoy ket mabigbiganto a dagiti nakadakdakkel
a nagtitiponan dagiti bitbituen, idi ti husto a kaadayo dagitoy abanag ket
narugian a maiyamanan, ken materminodanto a ka dagiti iisla a law-ang. Nupay
kasta, ti balikas a Law-ang ket naawawatan a ti kayatna a sawen ket ti intero
nga irurumsua, so nga daytoy nga insao ket saan unayen a maus-usar ken dagiti
banbanag ket nagbalin nga ammo a kas dagiti ariwanas.

Ti realisasion a datayo ket agtaeng iti maysa nga ariwanas, ken adda idi, iti
kinapudno, nga adda dagiti sabsabali nga ariwanas, dagiti paralelo a
panakaduktalan a naaramid a maipanggep ti Nagririmpuok a Bitbituen ken dagiti
dadduma a nebula iti rabii a langit.

Ti Griego a pilosopo a ni Democritus (450–370 BC) ket nagipaltiing a dagiti
naraniag a banda iti rabii a langit a tinawtawagan a Nagririmpuok a Bitbituen
ket baka buklen dagiti adayo a bitbituen. Aristoteles (384–322 BC), nupay kasta,
namatmati a ti Nagririmpuok a Bitbituen ket naaramid babaen ti "ti panaggangat
iti immapuy a panagisang-aw kadagiti bituen a dagitoy ket dadakkel, adu ken
nagiinnnasidegda" ken ti "panaggangat ket maaramid idiay ngato a paset iti
tangatang, idiay rehion iti lubong nga agtultuloy kadagiti panaggunay dagiti
nainlangitan." Ti Neoplatonista a pilosopo a ni Olympiodorus the Younger (c.
495–570 AD) ket sientipiko idi a kritiko iti daytoy a kapanunutan, a sumupsupiat
a no ti Nagririmpuok a Bitbituen ket sublinario daytoy ket nasken nga agparang a
sabali kadagiti sabsabali a panawen ken luglugar iti Daga, ken daytoy ket nasken
nga adda iti paralahe, na daytoy ket awan. Iti panunutna, ti Naririmpuok a
Bitbituen ket maysa a nailangitanl. Daytoy a kapanunotan ket kalpasanto a
makaimpluensia iti Islamiko a lubong.

Segun kenni Mohani Mohamed, ti Arabiano nga astronomo a ni Alhazen (965–1037)
ket nagaramid ti immuna a panagpalpaliiw ken panagrukod paralahe ti Nagririmpuok
a Bitbituen, ken isu ket "naikeddengna a ti gapuanan ti Nagririmpuok a Bitbituen
ket awan ti paralahe, adayo unay iti Daga ken saan a tagikuaen ti tangatang." Ti
Persiano nga astronomo a ni Abū Rayhān al-Bīrūnī (973–1048) ket nagipaltiing a
ti Nagririmpuok a Bitbituen nga ariwanas ket dagiti "umnong dagiti adu a tidda
iti masna iti nebulosa a bitbituen." Ti Andalusian nga astronomo a ni Ibn Bajjah
("Avempace", d. 1138) ket nagipaltiing a ti Nagririmpuok a Bitbituen ket
naaramid kadagiti adu a bitbituen a gangani nga agaasideg ken agparang
ngaagtultuloy nga imahen gapu ti nagbanagan ti to be a repraksion manipud
kadagiti sublunario a materiales, a nagdakamat kadagiti panagpalpaliiwna iti
pangsilpo iti Hupiter ken Marte a kas ebidensia iti daytoy nga irurumsua no ti
dua a banag ket aginnasidegda. Idi maika-14 a siglo, ti Taga-Siri a naipasngay a
ni Ibn Qayyim Al-Jawziyya ket nagipaltiing a ti Nagririmpuok a Bitbituen nga
ariwanas ket "reprep dagiti babassit a bitbituen a naipenpen iti maysa a globo
dagiti natalinaed a bitbituen".

Ti pudno a paneknek ti Nagririmpuok a Bitbituen a buklen dagiti adu a bitbituen
ket manipud idi 1610 idi ni Galileo Galilei ket nagusar ti maysa a teleskopio
tapno maadalna ti Nagririmpuok a Bitbituen ken naduktalanna a daytoy ket buklen
dagiti adu unay a bilbilang dagiti nakusnaw a bitbituen. Idi 1750 ni Thomas
Wright, iti bukodna a Maysa a kasisigud wenno baro a hipotesis iti Law-ang, ket
nagsirmata a (napudno) ti ariwanas ket mabalin a agliklikmut a bagi dagiti
nawatiwat a bilbilang dagiti bituen a tinengtengngel babaen ti grabitasional a
puersa, a kaparis ti sistema a solar iti dakdakkel a gantingan. Ti nagbanagan
dagiti disko dagiti bitbituen ket makita a kas banda iti langit manipud iti
perspektibo iti uneg ti disko. Iti maysa a tratado idi 1755, ni Immanuel Kant
inpasayaatna ti kapanunotan ni Wright a maipanggep ti patakder iti Naririmpuok a
Bitbituen.

Ti immuna a panagpadas ti panagipalpalawag ti sukog iti Nagririmpuok a Bitbituen
ken ti puestona iti Init ket inaramid ni William Herschel idi 1785 babaen ti
naannad a panagbilang dagiti bituen kadagiti sabsabali a rehion iti langit. Isu
ket napakataud iti diagrama iti sukog iti ariwanas iti sistema a solar nga
asideg ti tengnga. A nagusar iti napasayaat nga arngian, ni Kapteyn idi 1920 ket
nakasangpet iti ladawan iti bassit nga (diametto ti agarup a 15 kiloparsecs)
basikaw nga immitlog nga ariwanas nga adda ti Init nga asideg ti tengnga. Ti
sabali pay a pamay-an ket babaen ni Harlow Shapley a naibatay ti panagkatologo
dagiti globular a rimpuok a nagiturong daytoy ti naisangsangayan a sabali a
ladawan: ti maysa a dalumpinas a disko nga adda ti diametro ti agarup a
70 kiloparsecs ken ti Init ket adayo manipud iti tengnga. Dagitoy dua a
panagusig ket napaay ti panangala ti panagsagepsep iti lawag babaen ti
interestelar a tapok nga adda ti galaktiko a dalumpinas, ngem kalpasan ni Robert
Julius Trumpler ket inbilangna daytoy a nagbanagan idi1930 babaen ti panagadalna
dagiti nalukatan a rimpuok, ti agdama a ladawan ti bukod tayo nga ariwanas, ti
Nagririmpuok a Bitbituen, ket rimsua.

Idi maika-10 a siglo, ti Persiano nga astronomo, a ni Abd al-Rahman al-Sufi
(naamammoan iti laud a kas ni Azophi), ket nangaramid ti kasapaan a nairehistro
a panagpalpaliiw iti Andromeda nga Ariwanas, a nangipalpalawag a daytoy ket
"bassit nga ulep". Ti Andromeda nga Ariwanas ket nawaya a naduktalan manen
babaen ni Simon Marius idi 1612. Ni Al-Sufi ketnainagananna pay ti Dakkel a
Magallanes nga Ulep, a makita daytoy manipud idiay Yemen, ngem saan a makita
idiay Isfahan; daytoy ket saan a nakita dagiti Europeano aginggana idi
nagbaniaga ni Magellan idi maika-16 a siglo. Dagitoy ti immuna nga ariwanas a
saan a ti Nagririmpuok a Bitbituen a napalpaliiw manipud iti Daga. Ni Al-Sufi
ket nagipablaak kadagitoy a panagsukusokna iti librona a Libro dagiti Natalinaed
a Bituen idi 964.

Idi 1750 ni Thomas Wright, iti bukodna a Maysa a kasisigud a teoria wenno baro a
hipotesis iti Law-ang, naisipanna (a husto) a ti Nagririmpuok a Bitbituen ket
nadalumpinas a disko dagiti bituen, ken adda dagiti nebulosa a makita iti rabii
a langit ket mabalin a dagiti sabsabali a Naririmpuok a Bitbituen. Idi 1755, ni
Immanuel Kant ket nangipaammo ti termino nga "isla a law-ang" para kadagitoy a
adayo a nebulosa.

Ti pakaipanan ti maika-18 a siglo, ni Charles Messier ket nagumnong ti maysa a
katologo a naglaon kadagiti 109 a karanigan a nebulosa (nainlangitan a banbanag
nga agparang a kasla nebulosa), kalpasan daytoy ket sinaruno ti dakdakkel a
katologo dagiti 5,000 a nebulosa nga inurnong babaen ni William Herschel. Idi
1845, ni Apo Rosse ket nagaramid ti maysa a baro a teleskopio ken nakabael a
nangilasin ti paggiddiatan ti basikaw nga immitlog ken agkusikos a nebulosa. Isu
ket nakabael pay a nakakita ti agmaymaysa a punto a nagtaudan kadagitoy a
nebulosa, a daytoy ket nangted ti panagpasingked kadagiti nasapa kapanunutan ni
Kant.

Idi 1912, ni Vesto Slipher ket nagaramid kadagiti espektrograpiko a panagadal
kadagiti karanigan a nagkusikos a nebulosa tapno maikeddengna no dagitoy ket
naaramid manipud kadagiti kimiko a manamnama kadagiti planetario a sistema.
Nupay kasta, ni Slipher ket naduktalanna a ti nagkusikos a nebulosa ket adda
dagiti nagato a nalabbaga panagsukat, a daytoy ket mangitudo a dagitoy ket
umadadayo iti naparpardas a gatad ngem ti panagtalaw a kinapardas ti Naririmpuok
a Bitbituen. Nga isu ngarod a dagitoy ket saan a naibedbed ti grabidad ti
Nagririmpuok a Bitbituen, ken dagitoy mabalin a saan a paset iti ariwanas.

Idi 1917, ni Heber Curtis ket nakapalpaliiw ti nova a S Andromedae ti kaunegan
ti "Nalatak nga Andromeda Nebulosa" (a kas ti Andromeda nga Ariwanas, ti Messier
a banag a M31, nga ammo). Iti panagbirbirukna kadagiti potograpiko a rehistro,
isu ket nakabiruk pay kadagiti 11 a nova. Ni Curtis ket napaliiwna a dagiti nova
ket, iti katimbengan, a 10 kinadakkel a nakuskusnaw ngem dagiti rimsua iti
bukodtayo nga ariwanas. A kas ti nagbanagan daytoy isu ket nakapabael a
nakaaramid ti panagkarkulo ti kaadayo kadagiti 150,000 a parsec. Isu ket
nagipatakder kadagiti makunkuna a "isla a law-ang" a hipotesis, nga agibagbaga a
ti agkusikos a nebulosa ket dagiti nawaya nga ariwanas.

Idi 1920 ti nakunkuna a Nalatak a Suppiat ket naaramid a naggiddiatan ni Harlow
Shapley ken Heber Curtis, ti kaipapanan ti kasasaad iti Nagririmpuok a
Bitbituen, ti agkusikos nebulosa, ken dagiti rukod iti law-ang. Tapno
masuportaranna iti daytoy a pangtunton a ti Nalatak nga Andromeda Nebulosa ket
maysa nga akin-ruar nga ariwanas, ni Curtis ket nagisurat a ti langa dagiti
nagisit a bet-ang a kapadpada dagiti tapok nga ulep idiay Naririmpuok a
Bitbituen, ken ti pay naisangsangayan a Doppler a panagsukat.

Daytoy a banag ket naipatingga a naikeddeng idi nasapa a panawen ti 1920. Idi
1922, ti astronomo a ni Ernst Öpik ket nagited ti kaadayo a panangikeddeng a
nagsuporta ti teoria a ti Andromeda Nebulosa ket maysa nga adayo a
naisangsangayan a galaktiko a banag. Ti panagus-usar ti 100 a pulgada a Bantay
Wilson a teleskopio, ni Edwin Hubble ket nakapabael a mangsulbar dagiti
akin-ruar a paset dagiti agkusikos a nebulosa a kas urnong dagiti nagmaymaysa a
bituen ken nanginagan kadagiti Cepheid a panagdumaduma, a daytoy ket nangpalubos
kaniana ti panagkarkulo ti kaadayo dagiti nebulosa: dagitoy ket adayoda unay nga
sabali a paset iti Naririmpuok a Bitbituen. Idi 1936 ni Hubble nagpataud ti
maysa a pannakaidasig ti sistema para kadagiti ariwanas a maus-usar iti tatta
pay nga aldaw, ti Hubble a panagsasaruno.

Idi 1944, ni Hendrik van de Hulst ket nagipadto a ti mikroaanda a radision iti
kaatiddog ti allon iti 21 sm a nagbanagan manipud iti interestelar nga atomiko a
hidroheno nga alingasaw; daytoy a radiasion ket napaliiw idi 1951. Daytoy a
radiasion ket nangpalubos para iti naiparang-ay a panagdal ti Ariwanas ti
Naririmpuok a Bitbituen, gapu ta daytoy ket saan a naapektaran babaen ti
panagsspsep ti tapok ket ti bukod a Doppler a panagsukat ket mabalin nga usaren
ti panangimapa dagiti panaggunay ti alaingasaw idiay Ariwanas. Dagitoy a
panagpalpaliiw ket nangiturong ti postulasion iti agtaytayyek a baras a patakder
iti tengnga ti Ariwanas. Nga adda dagiti napasayaat a radio a teleskopio, ti
alingasaw a hidroheno ket mabalin a masurot kadagiti sabsabali nga ariwanas

Idi panawen ti 1970 naduktalan kadagiti panagadal ni Vera Rubin iti kapardas ti
panagtayyek iti alingasaw kadagiti ariwanas nga adda dagiti dagup a makita a
masa ket (manipud kadagiti bituen ken alingasaw) saan nga husto ti panakaibilang
para iti pardas iti agtaytayyek nga alingasaw. Daytoy a problema ti ariwanas a
panagtayyek ket naikapanunotan a naipalpalawag babaen ti kaadda kadagiti adu a
kantidad iti saan a makita a nangisit a banag.

Iti rugi ti panawen ti 1990, ti Hubble a Teleskopio ti Limbang ket nakapataud
kadagiti napasayaat a panagpalpaliiw. Ken dagiti pay nadumaduma a banbanag,
daytoy ket nangipatakder a ti napukaw a nangisit a banag iti bukod tayo nga
ariwanas ket saan a buklen laeng dagiti nakusnaw ken babassit a bituen. Ti
Hubble a Nauneg a Lugar, ti maysa nga atiddog unay a panangiparang iti maysa nga
awan ti linaon a paset iti langit, ket nakaited ti ebidensia nga adda dagiti
agarup a 125 bilion (1.25×1011) nga ariwanas iti law-ang. Ti panagpasayaat ti
teknolohia ti panagduktal ti espektra a saan a makita ti tao (radio a telekopio,
inpraroho a kamera, ken x-ray a teleskopio) ket mangpalubos ti panagduktal
kadagiti sabsabali nga ariwanas a saan a maduktalan babaen ti Hubble. A
naisangsangayan ti, panagsukisok ti ariwanas idiay Pagliklikan a Sona (ti rehion
iti langit a nalapdanbabaen ti Naririmpuok a Bitbituen) ket nagpakita kadagiti
adu a baro nga ariwanas.



https://ilo.wikipedia.org/wiki/Antigua_ken_Barbuda

Ti Antigua ken Barbuda (i/ænˈtiːɡə ænd bɑrˈbjuːdə/; Espaniol para iti
"taga-ugma" ken "nabarbasan") ket maysa a singin nga isla a pagilian a
naisanglad ti nagbaetan ti Baybay Karibe ken ti Taaw Atlantiko. Nabuklan daytoy
ti dua a kangrunaan a nataengan nga is-isla, ti Antigua ken ti Barbuda, ken
dagiti pay babbabassit nga is-isla (a mairaman ti Great Bird, Green, Guinea,
Long, Maiden ken Isla ti York ken ti adadayo nga abagatan, ti isla iti Redonda).
Ti permanente abilang ti populasion ket agarup a 81,800 (manipud iti 2011 a
Senso) ken ti kapitoliona ken kadakkelan a siudad ket ti St. John's, idiay
Antigua.

Dagitoy ket naisina babaen ti bassit a nautiko a milia, ti Antigua ken ti
Barbuda ket adda dagitoy iti tengnga iti Is-isla ti Leeward, a paset iti Lesser
Antilles, ti agarup a 17 nga amianan a grado iti Ekuador. Ti parbo a nagan
daytoy a pagilian ket "Daga dagiti 365 nga Aplaya" gpu kadagiti kaadu ti aplaya
a nakapalikmut kadagiti isla. Ti panagturayna, pagsasao, ken kultura ketkaaduan
a naimpluensiaan babaen ti Britaniko nga Imperio, a daytoy ket paset idi iti
daytoy a pagilian.



https://ilo.wikipedia.org/wiki/Animasion

Ti animasion ket isu ti napardas a panangiparang ti panagsasaruno dagiti saan
nga agkutkuti a ladawan ken/wenno dagiti banag tapno makapartuat ti maysa nga
ilusion ti panaggunay. Ti kadawyan a pamay-an ti panangirepresenta ti animasion
ket ti maysa a pelikula wenno programa ti video, urayno adda met dagiti sabali
pay a pamay-an. Daytoy a kita ti presentasion ket kadawyan a matungpal iti
panag-usar ti kamera ken ti maysa a pagbuyaan ti proyektor wenno kompiuter a
makabael a mangpapardas ti siklo babaen dagiti ladawan iti maysa apanagsasaruno.
Ti animasion ket mabalin a maaramid itiinaramid ti ima nga arte, inaramid ti
kompiuter a ladawan,wenno tallo a dimension a banbanag, a kas dagiti tirtiris
wenno dagiti pugura a naaramid ti pila, wenno panagtitipon kadagitoy a pamay-an.
Ti puesto ti tunggal maysa a banag iti naisangayan a ladawan ket mainaig
tipuesto iti dayta banag kadagiti napalabas ken dagiti sumaganad a ladawan tapno
ti tunggal maysa a banag ket nawaya nga agparang a nasayaat ti kuti ti ayosna
iti tunggal maysa. Ti pramit a panagbuya ket agiparang kadagitoy a ladawan iti
napardas a panagsasaruno, kadawyan dagitoy a 24, 25, wenno 30 a kuadro tunggal
maysa a segundo.

Ti balikas nga animasion ket nagtaud manipud ti Latin a balikas ti animātiō, "ti
tignay a panangiyungar iti biag"; manipud ti animō ("mangited ti biag") ken
-ātiō ("ti tignay").



https://ilo.wikipedia.org/wiki/Ampibia

Dagiti ampibia ket dagiti ektotermiko, tetrapoda a bertebrata iti klase ti
Amphibia (Griego ἀμφí, amphi, "dua" + βíος, bios, "biag"). Dagitoy ket agnaedda
kadagiti nadumaduma a pangtaengan a kaaduan kadagiti sebbangan ket agnanaed iti
kaunegan ti naindagaan, posorial, arboreal wenno dagiti nasadiwa a danum nga
akuatiko nga ekosistema. Dagiti ampibia ket kadawyan a mamngrugida a kas dagiti
dangandangan nga agbibiag iti danum, ngem adda met dagiti sebbangan a
nakaparang-ay ti naampon a panagkukua tapno maliklikan dagitoy. Ti ubing ket
sapasapa mapan iti young generally undergo metamorposis manipud ti dangandangan
nga awan ti asang aginggana iti porma a manakman nga agang-anges iti angin
kadagiti barada. Dagiti ampibia ket usarenda dagiti kudilda a kas maysa a
sekondario a rabaw ti panagangesan ken adda met dagiti bassit a naindagaan a
bannasak ken dagiti tukak nga awan dagitibarana ken interoda a mangikeddeng iti
kudil. Dagitoy ket superpisial a kapada dagiti reptilia ngem, no kakuyogda
dagiti mamalia ken dagiti billit, dagiti reptilia ket [amniota]] ken saan a
makasapul kadagiti bagi ti danum tapo agpataudda. Iti kaadda ti narikut a
kammasapulanda iti panagpataud ken sumagepsep a kudkudil, dagiti ampibia ket
kankanayon a dagiti ekolohiko a panagibaga ken dagiti kinaudi a dekada, addan
dagiti dramatiko a pannakaapday dagiti populasion ti ampibia para kadagiti adu a
sebbangan iti lawlaw ti lubong.



https://ilo.wikipedia.org/wiki/Alkohol

Iti kimika, ti maysa nga alkohol ket ti maysa a organiko a kompuesto a ti
hidroksilo a makaannong a grupo (-OH) ket napiansaan iti maysa nga atomo ti
karbon. Iti naisangayan, daytoy a tengnga ti karbon ket nasken a nasagepsepan,
nga addan ti agmaymaysa kadagiti bed piansa kadagiti tallo a sabali nga atomo.

Ti maysa a nangruna a klase dagiti alkohol ket dagiti simple nga asikliko nga
alkohol, ti sapasap a pormulana ket CnH2n+1OH. Kadagita, ti etanol (C2H5OH) ket
isu ti kita ti alkohol a mabirukan kadagiti mainum nga alkohol, ken iti kadawyan
a panasao ti balikas nga alkohol ket naisangayn a manguto iti etanol.

Dagiti daddumapay nga alokohol ket kadawyanda anaipalplawah nga addaan ti
mangipalawag a pangilasin, a kas iti isopropil nga alkohol (propan-2-ol) wenno
alkohol ti kayo (metil nga alkohol, wenno metanol). Ti suldong nga -ol ket
agparang iti kimiko a nagan ti IUPAC kadagiti amin a sustansia nga ayan ti
hidroksilo a grupo ket isu timakaannong a grupo nga addaan ti kangatuan a
prioridad; kadagiti sustansia nga dagiti kangatuan a grupo ti prioridad ket adda
ti panagisaruno ket hydroxy- ket agparangto ti nagan nga IUPAC . Ti suldong nga
-ol kadagiti saan a sistematiko a nagan (kas ti parasetamol wenno colesterol)
ket kadawyan pay a manginagan a ti sustansia ket mangiraman ti hidroksilo a
makaannong a grupo ken isunga mabalin a maibaagaan a kas maysa nga alkohol. Ngem
adu met dagiti sustansia, a naisangsangyan kadagiti asukar (kas pagarigan
glukosa ken sukrosa) ket aglaon ti hidroksilo a makaannong a grupo a saan nga
agus-usar ti suldong.

Iti inaldaw a biag ti "alkohol" nga awan ti aniaman a kualipikasionna ket
kadawyan a mangibaga ti etanol, wenno ti naibatay ti etanol a mainum (a kas iti
panangibaga iti "abuso ti alkohol").



https://ilo.wikipedia.org/wiki/Alexander_Pushkin

Ni Alexander Sergeyevich Pushkin (Ruso: Алекса́ндр Серге́евич Пу́шкин, tr.
Aleksandr Sergeyevich Pushkin; IPA: [ɐlʲɪˈksandr sʲɪˈrɡʲejɪvʲɪtɕ ˈpuʂkʲɪn] (
denggen); 6 Hunio [D.E. 26 Mayo] 1799 – 10 Pebrero [D.E. 29 Enero] 1837) ket
maysa idi a Ruso a mannurat ti Romantiko a panawen nga isu ti naipanpanunotan
babaen dagiti adu a ti kalatakan a Ruso a mannaniw ken ti nangbangon ti moderno
a Ruso a literatura.

Isu ket naipasngay iti Ruso a nobilidad idiay Moscow, ni Pushkin ket
nangipablaak ti immuna a daniwna ti tawen a sangapulo ket lima, ken nawatiwat a
nabigbigan babaen ti literario a patakder babaen ti panawen apanagturposna
manipud ti Liseo Tsarskoye Selo.

Dayta ti nainget a panagsisiim ti politikal a polis ti Sar ken saan idi a
makaipablaak, ni Pushkin ket nagsurat ti kadayegan a pabuyana, ti drama a Boris
Godunov. Ti nobelana iti berso, a Eugene Onegin, ket naserialisado idi nagbaetan
ti 1825 ken 1832.

Isu ket arsagid no maipanggep ti dayawna, ni Pushkin ket nakilablaban idi
kadagiti duapulo ket siam a duelo, ken nakaroa nasugatan iti kastoy a pasamak
kenni Georges-Charles de Heeckeren d'Anthès. Ni D'Anthès, ti maysa a Pranses nga
opisial a nagserserbi ti Rehimento ti Kabaliero a Guardia, ket nagpadpadas a
nagsulisog ti asawa ni mannaniw, a ni Natalya Pushkina. Ti nasapa nga ipupusay
ni Pushkin ti tawen a 37 ket naipammategan a kas maysa a didigra para iti Ruso a
literatura.

Ti ama ni Pushkin, a ni Sergei Lvovich Pushkin (1767–1848), ket nagtaud manipud
kadagiti nalatak a pamilia ti Ruso a nobilidad a nakasurot ti kaputotanna
manipud idi maika-12 a siglo.

Ti ina ni Pushkin a ni Nadezhda (Nadya) Ossipovna Gannibal (1775–1836) ket
nagtaud manipud ti apongna a baket manipud ti amana a nagtaud manipud ti Aleman
ken Eskandinabo a nobilidad. Isu ket anak a babai ni Ossip Abramovich Gannibal
(1744–1807) ken ti asawana, a ni Maria Alekseyevna Pushkina (1745–1818).

Ti ama ni Ossip Abramovich Gannibal, ti nalatak nga apong a lakay ni Pushkin,
ket ni Abram Petrovich Gannibal (1696–1781), ti nangisit nga Aprikano nga ayaban
a pinadakkel ni Pedro ti Natan-ok. Ni Abram ket nagsurat kenni Empresa
Elizabeth, ti anak a babai ni Pedro ti Natan-ok, nga isu ket manipud idi idiay
ili ti "Lagon". Dagiti Ruso a biograpo ket nangipatinggada manipud iti rugi
daytoy a ti Lagon ket adda idiay Etiopia, ti maysa a pagilian nga adda ti
panakaitaripnong ti Ortodokso a Kristiano a ni Vladimir Nabokov, idi
agsuksukimat ti Eugene Onegin, daytoy ket nakaipakita ti panagdudua iti daytoy a
teoria ti Etiopiano a taudan. Idi 1995 ni Dieudonné Gnammankou ket nagipakita ti
napigsa a kaso a ti "Lagon" ket maysa nga ili idi a mabirukan idiay
akin-abagatan nga igid ti Danaw Chad, nga itan ket idiay akin-amianan a Kamerun.
Nupay kasta, awan ti naipatingga nga ebidensia para kadagitoy a teoria. Kalpasan
ti panagadalna idiay Pransia a kas maysa a milisia nga inheniero, ni Abram
Gannibal ket nagbalin a gobernador ti Reval ken nagbalin nga isu ti Général en
Chef (ti maikatlo a kangatuan a ranggo ti buyot) a nangidadaulo ti panagpatakder
kadagiti puerto ti baybay ken dagiti kanal idiay Rusia.

Naipasngay idiay Moscow, ni Pushkin ket nangipablaak ti immuna a daniwna idi
agtawen ti limapulo ket lima. Babaen ti panawen a panagturposna a nagadadal a
kas paset ti immuna a panagturpos ti klase ti prestihioso nga Imperial a Liseo
idiay Tsarskoe Selo idiay asideg ti San Petersburgo, ti kalaingna ket nawatiwat
idin a nabigbigan iti kaunegan a buya ti Ruso a literario. Kalpasan ti
panagadalna, ni Pushkin ket napan iti narag-o ken nariri nga intelektual a
kultura dagiti katutubo iti kapitolio, ti San Petersburgo. Idi 1820 isu ket
nangipablaak ti immuna nga atiddog a daniwna, ti Ruslan ken Lyudmila, iti
katengngaan ti adu a kontrobersia a maipanggep ti suhetona ken estilo.

Ni Pushkin ket nagin-inut a nagbalin a nangitalek iti sossial a reporma ket
rimmuar a ngiwat para kadagiti literario a radikal. Daytoy ket nangpaunget iti
gobierno, ken nakaiturongan iti pannakaiyalisna manipud ti kapitolio (1820). Isu
ket napan idiay Kaukaso ken idiay Krimea, ken kalpasanna idiay Kamenka ken
Chişinău, nga idiay ket nagbalin a Nawaya a Mason.

Ditoy ket timmipon iti Filiki Eteria, tisekreto nga organisasion a ti panggepna
ket ti mangituang ti turayti Otomano idiay Gresia ken mangipatakder ti maysa a
nawaya nga estado ti Gresia. Isu ket nareggetan babaen ti Griego a Rebolusion
ken idi nangrugi ti gaubat kadagiti Otomano a Turko isu ket nagsursurat iti
diario kadagitipasamak iti nalatak a nailian nga yaalsa. Isu ket nagyan idiay
Chişinău aginggana idi 1823 ken nasurat kadagiti dua a Romantiko a daniw a
nakaiyeg kaniana iti adu a pammadayaw; Ti Kaptibo ti kaukaso ken Ti Burayok ti
Bakhchisaray. Idi 1823 Ni Pushkin ket immalis idiay Odessa, nga iday manen ket
nakisuppiat iti gobierno, a nagi-eksilo kaniana idiay away nga estado ti inana
Mikhailovskoe (idiay asideg ti Pskov) manipud idi 1824 aginggana idi 1826.

Idiay Mikhailovskoe, ni Pushkin ket nagsurat kadagiti nostalhi a daniw ti ayat
ken indedikadona kenni Elizaveta Vorontsova, ti asawa ni Heneral-Gobernador ti
Malorossia. Kalpasannan ni Pushkin ketnagtultuloy a nagobra iti berso-nobelana
iti Eugene Onegin.

Dagiti obra a mainaig kenni Alexander Pushkin iti Wikisource (Ingles) Dagiti
inadaw a sasao a mainaig kenni Alexander Pushkin iti Wikiquote (Ingles) Midia a
mainaig kenni Alexander Pushkin iti Wikimedia Commons



https://ilo.wikipedia.org/wiki/Abagatan_nga_Osetia

Ti Abagatan nga Osetia wenno Rehion ti Tskhinvali[nb 1] ket ti sangkapaset a
mabigbigan nga estado idiay Abagatan a Kaukaso, ken mabirukan daytoy idiay
teritorio ti Autonomo Oblast ti Abagatan nga Osetia iti kaunegan ti dati a
Republika ti Sosialista a Sobiet ti Georgia.

Nangirangarang ti pannakawaya ti Abagatan nga Osetia manipud iti Georgia idi
1990, ken bukod a tinawtagan iti Republika ti Abagatan nga Osetia. TSimmungbat
ti gobierno ti Georgia babaen ti panagwaswas ti autonomia ti Abagatan nga Osetia
ken ti panagpadas a mangtengel manen ti rehion babaen ti puersa. Ti panagpakaro
ti didigra ket nakaiturongan ti Gubat ti Abagatan nga Osetia 1991–92. Ti
pannakilaban ti Georgia kadagiti agtengtengel ti Abagatan nga Osetia ket
napasamak kadagiti dua nga okasion, idi 2004 ken 2008. Ti naud-udi a suppiat ket
nakaiturongan ti Gubat ti Rusia–Georgia, nga iti dayta a las-ud ket nakaala
dagiti puersa ti Osetia ken Rusia iti napno a de facto a panagtengngel ti
teritorio ti dati nga Autonomo Oblast ti Abagatan nga Osetia.

Midia a mainaig iti Abagatan nga Osetia iti Wikimedia Commons Pakaammo ti
panagbiahe idiay Abagatan nga Osetia manipud iti Wikivoyage (Ingles)



https://ilo.wikipedia.org/wiki/Yerevan

Ti Yerevan (Armenio: Երևան, Panangibalikas nga Armenio: [jɛɾɛˈvɑn]) ket isu ti
kapitolio ken kadakkelan a siudad iti Armenia ken maysa kadagiti kadaanan nga
agnanayon a nataengan a siudad. Naisanglad daytoy ti igid ti Karayan Hrazdan, ti
Yerevan ket isu ti administratibo, kultural, ken industria a sentro iti pagilian
ti Armenia. Isu daytoyen ti kapitoliona manipud idi 1918, ti maikasangapulo ket
tallo ti pakasaritaan iti Armenia.

Ti pakasaritaan iti Yerevan ket napetsado manipud idi maika-8 a siglo BC, a ti
panakabangon ti pagsammakedan iti Erebuni idi 782 BC babaen ni Ari Argishti I
idiay kalaudan nga ungto iti Tanap ti Ararat.Kalpasan ti Umuna a Sangalubongan a
Gubat, ti Yerevan ket nagbalin a kapitolio iti Demokratiko a Republika iti
Armenia gapu kadagiti ribribo a nagbiag iti Armenio a Genosidio ket nagtaeng iti
daytoy a lugar. Napardas a dimmakkel daytoy a siuadad idi maika-20 a siglo a kas
ti Armenia ket nagbalian a maysa kadagiti sangpulo ket lima a republika idiay
Kappon ti Sobiet. Iti limapulo a tawtawen, ti Yerevan ket nabaliwan a kas maysa
nga ili nga addaan laeng ti bassit a ribo a nagtaeng iti uneg ti Ruso nga
Imperio, iti kangrunaan a kultural, artistiko, ken industria a sentro, ken
nagbalin pay a tugaw ti nailian a gobierno.



https://ilo.wikipedia.org/wiki/Wayback_Machine

Ti Wayback Machine ket ti dihital nga arkibo iti World Wide Web ken ti sabali a
pakaammo iti Internet a pinartuat babaen ti Internet Archive, ti saan nga
agganganansia a gunglo, a naikuarte idiay San Francisco, California, Estados
Unidos. Daytoy ket inrugi da Brewster Kahle ken Bruce Gilliat, ken tinartaripato
nga addaan iti linaon manipud iti Alexa Internet. Ti serbisio ket mangpakabael
kadagiti agar-aramat ti mangkita kadagiti naarkibo a bersion ti panid ti web
kadagiti napalabas a panawen, a tinawtawagan daytoy ti archive iti "tallo iti
dimensionna a pagsurotan."

Manipud idi 1996, nagar-arkibodan kadagiti na-cache a pampanid kadagiti sitio ti
web kadagiti dakkel a rimpuok dagiti nodo ti Linux. Bisitaaenda manen dagiti
sitio iti tunggal mamin-ano a lawas ken mangarkibo iti baro a bersion no
nabaliwan ti linaon. Ti keddeng ket ti mangala ken mangarkibo ti linaon a
mapukawto no ti sitio ket mabaliwan wenno marikpan. Ti dakkel a sirmatada ket ti
mangarkibo ti intero nga Internet.

Ti nagan nga Wayback Machine ket napili idi a kas makaang-angay a reperensia iti
alikamen a mangiparang-ay ti sarita iti serye ti animado a kartoon, ti The Rocky
and Bullwinkle Show. iti maysa a paset iti dayta nga animado a kartoon, ti
Peabody's Improbable History, dagiti bida a karakter a ni Mr. Peabody ken ni
Sherman ken kankanayonda a nagus-usar iti makina ti panawen a tinawtawagan iti
"WABAC machine" (naibalikas iti wayback) tapno masaksian, makisalisal iti, ken,
iti masansan ngem iti saan, baliwanda dagiti nadayeg a pasamak iti pakasaritaan.



https://ilo.wikipedia.org/wiki/Vientiane

Ti Vientiane (Panangibalikas a Pranses: [vjɛ̃ˈtjan]; Lao: ວຽງຈັນ, Viang chan,
IPA: [ʋíəŋ tɕàn]) ket ti kapitolio ken kadakkelan a siudad ti Laos, iti igid ti
Karayan Mekong iti asideg iti pagbeddenganna iti Tailandia. Ti Vientiane ket
nagbalin a kapitolio idi 1563 gapu kadagiti panagbutbuten iti panagrukma dagiti
Birmano. Ti Vientiane ket isu idi ti administratibo a kapitolio idi las-ud ti
panaturay ti Pransia, ken gapu iti idaddakkel ti ekonomia kadagiti kaudian a
panawen, daytoy itan ti sentro ti ekonomia ti Laos.

Ti nakarkulo a populasion ti siudad ket 760,000 (2015). Ti siudad ket
nangsangaili ti maika-25 a Southeast Asian Games idi Disiembre 2009 ken
nangrambak kadagiti 50 a tawen ti Southeast Asian Games.

Ti nagan ti siudad ket naala manipud iti Pali, ti pagsasao a liturhiko ti
Buddismo ti Theravada. Urayno ti kasisigud a kaibuksilan ti nagan ti siudad ket
"siudad ti sanatlum", a kas naipakita ti taga-ugma a sinuratan ti Lao a naisurat
segun ti etimolohia, ken saan a maipada iti moderno a Lao a naisurat iti
ponetiko, iti moderno a Lao, tti kaibuksilan ti nagan ti Vientiane ket saan a
nalawag.

Adu, no saan a ti kaaduan, ti tattao a Lao ket tuntonenda a ti kaibuksilan ti
nagan ti siudad ket "siudad ti bulan, bayat nga adu met dagiti husto a
mangtunton a ti kaibuksilan ti nagan ti siudad ket "siudad ti santulum" gapu ta
dagiti balikas ti "bulan" (ຈັນ wenno ຈັນທຣ໌ manipud iti chandra चन्द्र iti
Sanskrito) ken "santulum" (ຈັນ or ຈັນທນ໌ manipud iti chandana चन्दन iti
Sanskrito) ket naisuratda ken maibalikas a kapada iti "chan" iti moderno a Lao.
Kaaduan dagiti akademiko ken dagiti historiko a taudan iti Lao ket mangtunton a
ti nagan ti siudad ket pudno a ti kaibuksilanna ket "siudad ti santulum", ken
pasingkedan met daytoy babaen dagiti nagan iti Tailandesi (เวียงจันทน์) ken
Khmer (វៀងចន្ទន៍) nga isuda a dua ket mangtalinaay ti eimolohiko a panangiletra,
a mangibaga iti siudad ti santulum".

Ti nairomanisado a panangiletra ti "Vientiane" ket Pranses ti taudanna, ken
mangipaltiing ti rigat idi dagiti Pranses a manbgibalikas iti uni ti "ch" iti
pagsasao a Lao. Ti kadawyan a panagiletra a naibatay iti Ingles ket "Viangchan",
wenno sagpaminsan a "Wiangchan".

Midia a mainaig iti Vientiane iti Wikimedia Commons Pakaammo ti panagbiahe idiay
Vientiane manipud iti Wikivoyage (Ingles)



https://ilo.wikipedia.org/wiki/Ulysses_S._Grant

Ni Ulysses S. Grant (naipasngay a kas ni Hiram Ulysses Grant; Abril 27, 1822 –
Hulio 23, 1885) ket isu idi ti Maika-18 a Presidente iti Estados Unidos
(1869–1877) kalpasan ti naturay a papelna iti gudua a paset iti Sibil a Gubat.
Babaen ni Grant, ti Buyot ti Kappon ket inabakda ti Konpederado a Milisia ken
nangiturong daytoy ti panakalpas ti gubat ken ti panagsuko ti buyot ni Robert E.
Lee idiay Appomattox. A kas presidente isu ket nangidaulo dagiti Radikal a
Republikano kadagiti ganetgetda a mangikkat amin a tugot iti Konpederado a
nationalismo ken panagtagabu; isu ket nagballigi a nangdadael ti Ku Klux Klan
idi 1871. Ti dayawna ket napaalas babaen kadagiti panakaulit a panagsalaknibna
kadagiti naidutok, ken babaen ti nauneg a pangrigrigat ti ekonomia (a
tinawtawagan ti "Derraaw iti 1873") a nangturay daytoy ti maikadua a terminona.
Nupay ti bukodna a Partido Republikano ket nakisina idi 1872 ken dagiti
nagreporma ket nangipabasol kaniana, ni Grant ket nalaka a nabutosan manen.
Babaen idi 1874 dagiti kasuppiatna ket nakaalada ti kapigsa ken idi mangrugrugi
a pimanaw ti White House idi Marso 1877, dagiti konserbatibo a puraw a
Taga-abagatan, a kas dagiti pederal a tropa ket sumansanod, ket nagun-odda nga
agtengngel kadagiti amin nga estado iti Abagatan ken ti Panagpatakder manen ket
napaay a kas dagiti sibil a karbengan dagiti nangisit ket saan a natalgedan.



https://ilo.wikipedia.org/wiki/Torre_Eiffel

Ti Torre Eiffel (Pranses: La Tour Eiffel, [tuʁ ɛfɛl]) ket maysa a landok a torre
a mabirukan idiay Champ de Mars idiay Paris, nanaganan daytoy kenni inhenniero
Gustave Eiffel, a tikompanian aket isu ti nagdaremden ken nanngbangon ti torre.
Daytoy ket nabangon idi 1889 a kas pastrekan nga arko iti 1889 a Piesta ti
Lubong, daytoy ketnagbalinen a sangalubongan ken kultural a simbolo ti Pransia
ken maysa kadagiti mabigbigan nga estruktura iti lubong. Ti torre ket isu ti
katayagan nga estruktura idiay Paris ken ti kaaduan a nabisbisita a mabayadan a
monumento tii lubong; 7.1 a riwiriw a tattao ti kimmalay-at iti daytoy idi 2011.
Ti obserbatori ti maikatlo a lessad ket adda iti 279.11 m (915.7 ft) ti
kangatuan a mastrekan ti publiko iti Kappon ti Europa. Ti torre ket nakagun-od
ti 250 a riwriw a bisitana idi 2010.

Ti torre ket agtakderr ti katayag iti324 metro (1,063 ft) , agarup nga isu met
laeng a katayag ti pasdek nga adda ti kadsaaran iti 81. Idi las-ud ti
pannakabangonna, ti Toore Eiffel ket nalabsanna ti Monunento Washington tapno
mangala ti titulo iti katayagan nga estruktura nga inramid ti tao iti lubong; ti
Torre Eiffel ket isu ti nangtengngel daytoy a titulo para kadagiti napalabas a
41 a tawtawen, aginggana idi nabangon ti Pasdek Chrysler idiay Siudad ti New
York idi 1930. Gapu ti pannakanayon ti antena ti tuktok ti Torre Eiffel idi1957,
daytoy ket nataytayagen ngem ti Pasdek Chrysler babaen ti 17 kadkadapan (5.2 m).
No saan amairaman dagiti panangirangarang nga antena, daytoy ket isu ti maikadua
a katayagan nga estruktura idiay Pransia, kalpasan ti Millau Viaduct.

Ti torre ket addaan ti tallo a kadsaaran para kadagiti agbisbista. Dagiti
biliete ket mabalin a magatang para iti panagkalay-at, babaen dagiti agdan wenno
makina a pangipangato, kadagiti umuna ken maikadua a kadsaaran. Ti pannagna
manipud ti baba a kadsaaran aginggana ti umuna a kadsaaran ket sumurok a 300 a
tuktukad, ken ti pay pannagna manipud ti umuna aaginggan ti maikadua a
kadsaaran. Ti maikatlo ken kangatuan a kadsaaran ket mastrekan laeng babaen
kadagiti panagawit nga agdan ngem kadawyan dagitoy a narikpan iti publiko. Adda
met dagiti panganan kadagiti umuna ken maikadua a kadsaaran.



https://ilo.wikipedia.org/wiki/Theodore_Roosevelt

Ni Theodore "Teddy" Roosevelt ( /ˈroʊzəvɛlt/ ROH-zə-velt; Oktubre 27, 1858 –
Enero 6, 1919) ket isu idi ti Maika-26 a Presidente iti Estados Unidos
(1901–1909). Isu ket naipaammoan para iti nakaragragsak a personalidadna, dagiti
adu a kakaykayatanna ken dagiti nagun-odna, ken ti panagidaulona ti Narang-ay a
Tignay, ken ti pay "bakero" nga ugali ken nalungpo a maskulinidad. Isu ket daulo
iti Partido Republikano ken ti nangbangon ti ababa ti biagna a Narang-ay ("Bull
Moose") Partido iit 1912. Sakbay a nagbalin a Presidente, isu ket nagtengngel ti
opisina iti siudad, estado, ken pederal nga agpang. Dagiti nagun-od ni Roosevelt
a kas maysa a naturalista, eksplorador, mangnganup, mannurat, ken soldado ket
kaaduan kadagitoy ket paset ti bukodna a dayaw a kas ti aniaman nga iopisina a
tinengngelna a kas maysa a politiko. Ni Roosevelt ket agtawen ti 42 idi
naisapata a kas Presidente iti Estados Unidos idi 1901, a nagaramid kaniana ti
kaubingan a presidente; inabakna ti ti kaubingan a nabutusan a presidente, a ni
John F. Kennedy, babaen ti maysa a tawen laeng. Ni Roosevelt ket maysa pay
kadagiti tallo a nakatugaw a kas presidente ti nagunggunaan ti Premio Nobel ti
Kappia, dagiti sabali pay a dua ket ni Woodrow Wilson ken Barack Obama.

Naipasngay ti maysa a nabaknang a pamilia idiay Siudad ti New York, ni Roosevelt
ket managsakit idi nga ubing a nagsagsagaba ti angkit ken naggigian idiay
balayna a nagadadal ti masna a pakasaritaan. Tapno matangdananna para iti
maipapan ti bagi a kakapsutna, isu ket nagarakup ti nasiglat a panagbiag.
Naadala iti balay, isu ket nagbalin a nagagar nga estudiante ti katutubo. Isu
ket nagadal idiay Unibersidad ti Harvard, nga idiay ket nagadal ti bilohia,
naikahon ken nakaparang-ay ti panagayat kadagiti marina a panakibiang. Idi 1881,
kalpasan ti maysa a tawen ti iruruarna ti Harvard, isu ket nabutusan iti Estado
nga Asemblia ti New York, nga isu idiay ket nagbalin a daulo iti reporma
asangkatiponan ti bukodna a partido Republikano (ti "GOP"). Ti bukodna a Ti
Paipapan ti Baybay a Gubat iti 1812 (1882) ket nangipatakder ti bukodna a
propesional a dayaw a kas maysa a naganetget a historiador; isu ket nagsursurat
kadagiti adu a liblibro ti panaganup, ti kalnaawan, ken dagiti agdama a sanaysay
ti politiko, ken ti pay pakasaritaan ti prontera. Idi 1884, ti asawana ken ti
inana ket pimmusay ti agpadpada nga aldaw. Isu ket rimmuar ti politiko ken napan
idiay prontera, ken nagbalin a maysa a rantsero idiay "Paramos" iidiay lugligar
ti Dakota. Idi nagsubli, isu ket timmaray para iti mayor idi 1886, nga isuket
nabutusan amaikatlo nga adda kadagiti 60,000 a butos. Kalpasan daytoy isu ket
nakagun-od ti dayaw babaen ti panagala ti nakaro a panagibasol iti polis ti
siudad. Iti nailian ng agpang, isu ket daulo ti sibil a serbisio a reporma. Ti
Gubat ti Espaniol–Amerikano ket angrugi idi 1898 idi ni Roosevelt ket, epektibo,
a nagimatmaton ti Departmento iti Marina. Isu ket napardas a nagikkat ken
nagporama ti Dagiti narusanger nga Agsaksakay – ti maysa a boluntario a
kabaleria a nakilaban idiay Kuba. Ti banuar ti gubat ket nabutosan a kas
gobernador idi 1898 ken idi 1900 isu ket nainominado para iti bise presidente.
Isu ket nagballiga a nagpasiglat ti GOP a kas maysa a napatak nga agkamkampania
ti panakabutos manen ni Presidente William McKinley iti entablada dagiti nagato
a taripa, ti balitok a pagalagadan, imperialismo, rang-ay ti pagilian ken ti
panagballigi ti ballasiw taaw.

Idi 1901, ni Presidente William McKinley ket naasasinado ken nagbalin a
Presidente ni Roosevelt iti tawen a 42; isu pay laeng tatta a panawen ti
kaubingan a presidente. Ni Roosevelt ket pinadasna nga inyalis ti Partido
Republikano (GOP) a mapan ti Progressibismo, a mairaman ti panagdadael ti
panagtalek ken ti panagpaadu kadagti regulasion ti negosio. Ni Roosevelt ket
nagarami d ti maisao a "Square Deal (Ilokano: Kuadrado a Tulag)" ti
panagipalawag ti domestiko a programana, a nagiyunayunay a ti promedio nga umili
ket makaala ti nasayaat a binagy babaen kadagiti annurotenna. A kas maysa a
agkalkalnaaw ken naturalista, isu ket nagiragpat ti panagaywan a tignay. Iti
entablado ti lubong, dagiti annuroten ni Roosevelt ket naidasid idi babaen ti
bukodna apagsasao, "Naalumaymay nga agsao ken agawiti ti dakkel a bislak". Ni
Roosevelt ket isu iditipuersa ti likud ti panakalpas ti Kanal ti Panama ;
nanpatulod ti Nalatak a Puraw a Plota iti panagbanbaniaga tilubong a mangipakita
ti Amerikano a kabilegan; ken nakitinnulag ti gibus ti Ruso-Hapon a Gubat, nga
isu daytoy ti panakagunggunaanna ti Premio Nobel ti Kappia.

Iti gibus ti maikadua a terminona, ni Roosevelt ket inpangatona ti gayyemna a ni
William Howard Taft para iti 1908 a nominasion ti Republikano. Isu ket
nagbanbaniaga idiay Aprika ken Europa. Idi nagsubli idi 1910 napait a nakisina
kenni Presidente Taft kadagiti sayasay iti progressibismo ken dagiti
personalidad. Iti 1912 a panagbutos ni Roosevelt ket nagpadas ken napaay a
naglapped ti panakarenominado manen ni Taft. Isu ke nangirugi ti Partido ti Bull
Moose a nagtawag kadagiti adu a panagreporma ti rang-ay. Isu ketinabak ti
Demokrata a ni Woodrow Wilson, a kas dagiti Taft a konserbatibo ket nakagun-od
ti panagtengngel ti Partido epublikano para kadagiti sumakbay a dekada. Ni
Roosevelt ket nangdaulo ti panagbanbaniaga ti kabakiran ti Amasona ngem nakaala
met kadagiti sakit ken nagpaay daytoy ti salun-atna. Isu ket pimmusay nga ubing
pay iti tawen a 60. Ni Roosevelt ket maitunos anairanggo dagiti ekolar a kas
maysa kadagiti kalatakan a presidente ti Estados Unidos.



https://ilo.wikipedia.org/wiki/Tengnga_nga_Europa

Ti Tengnga nga Europa wenno Sentral nga Europa ket rehion ti kontinente ti
Europa a naisanglad kadagiti nadumaduma a naipalawag a lugar iti Akindaya ken
Akinlaud nga Europa. Ti termino ken ti kaadu ti interesado iti rehion ket
naingayedan manen babaen idi patingga ti Nalamiis a Gubat nga isu met ti
politikal a nangbingbingay ti Europa iti Daya ken Laud, a nangbingbingay ti
Tengnga nga Europa iti gudua.

Ti konsepto ti Tengnga nga Europa, ken ti sapasap a kultural nga identidad, ket
saan met unay a maawatan.

Nupay kasta, dagiti eskolar ket nangiyunay-unayda a ti naisangayan a "kultura ti
Tengnga nga Europa, urayno daytoy ket kontrobersial ken naidebato a
naipagpagarup, ket adda met daytoy". Daytoy ket naibatay kadagiti "pannakaipada
a nagtaud manipud ti pakasaritaan, sosial ken dagiti kultural a pannakaidasig",
ken nainagananen nga addaan idin ti "maysa kadagiti kabaknangan a taudan ti
kreatibo a kalaing" idi baetan ti maika-17 ken maika-20 a sigsiglo.

Midia a mainaig iti Tengnga nga Europa iti Wikimedia Commons Dagiti inadaw a
sasao a mainaig iti Tengnga nga Europa iti Wikiquote (Ingles) Pakaammo ti
panagbiahe idiay Tengnga nga Europa manipud iti Wikivoyage (Ingles)



https://ilo.wikipedia.org/wiki/Tengnga_nga_Amerika

Ti Tengnga nga Amerika wenno Sentral nga Amerika (Espaniol: América Central,
América del Centro wenno Centroamérica) ket ti akin-abagatan unay, nga ismo a
paset ti kontinente ti Amianan nga Amerika, a mangikapet iti Abagatan nga
Amerika iti abagatan a daya. Ti Tengnga nga Amerika bineddengan babaen ti Mehiko
iti amianan, ti Colombia iti abagatan a daya, ti Baybay Karibe iti daya, ken ti
Taaw Pasipiko iti laud. Ti Tengnga nga Amerika ket buklen dagiti pito a
pagilian: ti Belis, Costa Rica, El Salvador, Guatemala, Honduras, Nicaragua, ken
Panama. Ti naipagkaykaysa a populasion ti Tengnga nga Amerika ket ti nagbaetan
ti 41,739,000 (2009 karkulo) ken 42,688,190 (2012 karkulo).

Ti masa ti daga ti Tengnga nga Amerika ket addaan iti kalawa iti 523,780
kuadrado kilometro (202,230 sq mi), wenno gangani a 0.1% iti rabaw ti Daga.
Daytoy ket paset ti hotspot ti biodibersidad ti Mesoamerika, a gumay-at manipud
ti akin-amianan a Guatemala aginggana ti sentral a Panama. Gapu ti kaadda dagiti
nadumaduma nga heolohiko nga aktibo a tukki ken ti Bulkaniko nga Arko ti Tengnga
nga Amerika, adu dagiti seismiko nga aktibidad iti daytoy a rehion. Kanayon a
mapaspasamak dagiti panagbettak ti bulkan ken dagiti gingined; dagitoy a masna a
didigra ket nagresultaan dagiti adu a pannakapukaw iti biag ken adu a tagikua.

Idi panawen ti sakbay ti Colombiano, ti Tengnga nga Amerika ket natagtagitao
babaen dagiti patneng a tattao ti Mesoamerika, a naipangpangruna dagiti Mayan
ken dagiti Aztec. Kalpasan kadagiti panagbanbanniaga iti Kaamerikan ni
Christopher Columbus, dagiti Espaniol ket nangrugrugida a nangkolonia ti
Kaamerikaan. Manipud idi 1609 aginggana idi 1821, kaaduan ti teritorio ti uneg
ti Tengnga nga Amerika—malaksid dagiti daga nga agbalinto iti Belis ken
Panama—ket tinurayan idi a kas ti Kapitania Heneral ti Guatemala. Kalpasan ti
pannakagun-od iti wayawaya manipud ti Espania idi 1821, ti dati a Kapitania
Heneral ket naisilpo idi iti Umuna nga Imperio ti Mehiko, ngem intono kuan ket
pimmanaw manipud ti Mehiko tapno mangporma iti Pederal a Republika ti Tengnga
nga Amerika, ken nagpaut daytoy manipud idi 1823 aginggana idi 1838. Dagiti pito
a pagilian a kanungpalan a nagbalin a nawaya nga autonomo a pagpagilian, a
nangrugi iti Nicaragua, Honduras, Costa Rica, ken Guatemala (1838), ken sinaruno
babaen ti El Salvador (1841), kalpasanna ti Panama (1903), ken ti Belis (1981).
Ita nga aldaw, kalpasan ti ad-adu ngem dua gasut a tawtawen iti sosial a
riribok, naranggas a suppiat ken rebolusion, panglaw, sosial nga inhustisia ken
ranggas ken nakaro pay laeng iti amin a paset ti Tengnga nga Amerika.



https://ilo.wikipedia.org/wiki/Tel_Aviv

Ti Tel Aviv-Yafo (Hebreo: תל אביב-יפו‎ panangibalikas [tel a'viv ˈjafo],
Arabiko: تل أبيب يافا‎) wenno Tel Aviv (Hebreo: תל אביב‎ panangibalikas [tel
a'viv], Arabiko: تل أبيب‎) ket ti siudad idiay Israel, ti maikadua a kaaduan ti
populasion nga inadministro babaen iti dayta a gobierno kalpasan ti Herusalem.
Mabirukan idiay aplaya ti Mediteraneo idiay sentral-laud ti Israel, ti Tel Aviv
ket addaan iti populasion iti 426,138. Ti kalatakan a Metropolitano a lugar ti
Tel Aviv, ammo pay a kas Gush Dan, ket buklenna ti kadakkelan a konurborasion ti
Israel nga agraman kadagiti 3,713,200 nga agtataeng, 42% iti populasion ti
pagilian. Ti Tel Aviv ket turayan ti munisipalidad ti Tel Aviv-Yafo, ken
idauluan babaen ti mayor, ken ayan dagiti adu a ganganaet nga embahada.

Ti Tel Aviv a kas baro a siudad ket napundar idi 1909 babaen dagiti imigrante a
Hudio kadagiti kaarrubayan ti taga-ugma a puerto a siudad ti Jaffa (Hebreo: יפו‎
Yafo). Ti immuna a kaarrubaan ti moderno a siudad ket nabangonen idi 1886, ti
immuna ket tiNeve Tzedek. Ti migrasion babaen dagiti kaaduan a tao a nagkamang a
Hudio ket isu ti gapu ti idadakkel ti Tel Aviv ken inatienan ti Jaffa', ken
kaaduan idiay ket dagiti populasion ti Arabo iti dayta a panawen. Ti Tel Aviv
ken Jaffa ket naitiponda iti maymaysa a munisipalidad idi 1950, iti dua a tawen
kalpasan ti pannakapundar ti Estado ti Israel. Ti Puraw a Siudad ti Tel Aviv ket
naidesignado a Lugar ti Tawid iti Lubong ti UNESCO idi 2003, ken mangbukel iti
kadakkelan a konsentrasion dagiti Internasional nga Estilo dagiti pasdek
(Bauhaus ken dagiti mainaig a modernista nga arkitektural nga estilo).

Ti Tel Aviv ket global a siudad, ken ti maika-duapulo ket lima a kangrunaan a
sentro ti pinansia iti lubong. Ti Tel Aviv ket addaan iti maikatlo a kadakkelan
nga ekonomia iti ania man a siudad idiay Tengnga a Daya kalpasan ti Abu Dhabi
ken Tehran, ken addaan iti maika-31 a kanginaan iti panagbiag lubong. Makaawat
ti siudad kadagiti sumurok iti maysa a milion nga internasional a bisbista iti
tinawen. Ammo a kas ti "Ti Siudad a Saan a Matmaturog" ken ti "kapitolio ti
pagdayaan", daytoy ket addaan iti nasayaat a biag iti rabiii, dinamiko nga
atmospera ken ti nadayeg a 24 nga oras a kultura.

Midia a mainaig iti Tel Aviv iti Wikimedia Commons Pakaammo ti panagbiahe idiay
Tel Aviv manipud iti Wikivoyage (Ingles)



https://ilo.wikipedia.org/wiki/Tambor

Ti tambor wenno bombo ket kameng ti perkusion a grupo dagiti instrumento ti
musika. Iti pannakaidasig a sistema ti Hornbostel-Sachs, daytoy ket maysa a
membranopono. Dagiti tambor ket buklen ti saan a basbassit ngem maysa nga
akustiko a kulanit, a makunkuna iti ulo ti tambor weeno kudil ti tambor , a
nabennat iti maysa a kontsa ken tamboren, babaen ti ima ti agtambor, wenno iti
maysa a bislak ti tambor, tapno makapatud ti uni. Adda ti kadawyan nga ulo ti
awen iti bangir ti tambor, a kadawyan a natempla iti ab-ababa bassit nga awen
ngem ti ngato nga ulo ti tambor. Adda dagiti dadduma a pamay-an nga inus-usar
tapno mapauni dagiti tambor, a kas ti panagtulid ti tangan. Dagiti tambor ket
isu dagitoy ti kaduogan ken kaaduan a mabirukan iti lubong nga instrumento ti
musika, ken ti batayan a daremdem ket gangani a saan a nagbalbaliw kadagiti
napalabas a rinibu a tawtawen.

Amin a kita ti tambor, kas pagarigan a kasla ti timpani , ket natempala iti
naisangayan nga awen. Kankanayon nga adda dagiti nadumaduma a tambor, malaksid
dagiti tambor ti timpani, ket mabalin a maurnos tapno mapartuat ti aruaten ti
tambor.



https://ilo.wikipedia.org/wiki/Taga-ugma_nga_Ehipto

Ti taga-ugma nga Ehipto ket maysa idi a taga-ugma a sibilisasion ti Akin-amianan
a daya iti Aprika, a kaaduan ti igid ti baba a gay-atan ti Karayan Nile nga iti
tatta nga aldaw ket ti pagilian iti Ehípto. Ti Ehipsio a sibilisasion ket
nabukel idi panawen ti 3150 BC (babaen ti binnagbagaan nga Ehipsio a kronolohia)
a ti politikal a panagtitipon iti Ngato ken Baba nga Ehipto babaen ti immuna a
paraón. Ti pakasaritaan iti taga-ugma nga Ehipto ket rimsua kadagiti serie
dagiti natalna a Pagarian, a naisina babaen dagiti panawen dagiti mainaig a
yaalsa a makunkuna a dagiti Agtengnga a Panawen: ti Daan a Pagilian iti Nasapa a
Gambang a Panawen, ti Tengnga a Pagarian iti Tengnga a Gambang a Panawen ken ti
Baro a Pagarian iti Naladaw a Gambang a Panawen. Ti Ehipto ket nakagaw-at ti
patingga ti kabileganna iti panawen ti Baro a Pagarian, idiay Ramesside paset ti
panawen, kalpasan daytoy simrek iti maysa a paset ti panawen iti nabuntog a
panagapday. Ti Ehipto ketnaparukma babaen kadagiti agsasaruno a ganganaet a
kabilegan ( amairaman ti Persiano a panagturay) iti daytoy a Naladaw a Paset ti
Panawen. Iti nagbanagan ti ipupusay ni Alehandro ti Natan-ók, maysa kadagiti
heneralna, ni Ptolemy Soter, ket inbangonna ti kenkuana a kas ti agturay iti
Ehipto. Daytoy a Ptolemaiko a Dinastia ket nagturay iti Ehipto aginggana idi
30 BC, idi daytoy ket nabatuag iti Romano nga Imperio ken nagbalin a Romano a
probinsia.

Ti panaballigi ti taga-ugma a sibilisasion ti Ehipto ket nagun-od babaen ti
abilidadna nga umampon kadagiti kasasaad iti Tanap ti Karayan Nilo. Dagiti
maipadto a panaglayus ken dagiti natengngel a panagsibog iti nalames a tanap ket
nagpataud kadagiti apit, a daytoy ket nangsungrod ti sosial a panagrang-ay ken
kultura. Gapu ti kaadu ti nabatbati a rekurso, ti administrasion ket nagitalged
ti panagala kadagiti mineral iti tanap ken dagiti nakapalikmut a rehion a
desierto, ti nasapa a panagrangrang-ay iti maysa a nawaya a sistema ti
panagsurat, ti organisasion dagiti naurnong a panagbangon ken dagiti agrikultura
a gandat, komersio kadagiti nakapalikmut a rehion, ken ti maysa a milisia a
naipanggep a mangatiw dagiti ganganaet a kabusor ken pagipatalgedan panagturay
ti Ehipto. Ti panagpaayat ken panag-urnos kadagitoy nga araramid ket burokrata
dagiti napili a tattao nga eskriba, dagiti relihioso a daulo, ken dagiti
administrador a tinengtengngel babaen ti Paraon a nagpatalged ti
panagtitinnulong ken panagkaykaysa dagiti Ehipsio a tattao iti kontesto iti
napasayaat a sistema dagiti relihioso a pammati.

Dagiti adu a naitungpal dagiti taga-ugma nga Ehipsio ket mairaman ti
panagipagbatuan, panagtukod ken dagiti pamay-an ti panagbangon a dagitoy ket
nangipakabael ti panagaramid dagiti nagdakkel a piramida, dagiti templo, ken
dagiti obelisko; ti maysa a sistema dagiti matematika, ti maysa a naipakat ken
naisumamay a sistema iti medisina, panagsibog a sistema ken dagiti pamay-an ti
panagpataud ti agrikultura, dagiti immuna a naamammoan a barko, dagiti Ehipsio a
porselana ken dagiti pamay-ay ti sarming, dagiti baro a porma iti literatura,
ken ti kasapaan a naamammoan a tulag ti kappia. ti nabati ken kabayagan a legado
ti Ehipto. Dagiti bukodna nga arte ken arkitektura ket kaaduan dagitoy a
kinopkopia, ken dagiti tagikuana nga antigo ket inaw-awit kadagiti adayo a suli
iti lubong. Dagiti nagdadakkelan a dadael ket nagparegget kadagiti kapanunutan
dagiti agbanbaniaga ken mannurat kadagiti napalabas a siglo. Ti baro a
panagrespeto para kadagiti antigo ken naitukiten iti nasapa a moderno a paset ti
panawen ket nangiturong iti sientipiko a panag-usig iti Ehipsio a sibilisasion
ken nalatlatak a panagyaman kadagiti bukodna a legado ti kultura.

Ti Nilo ket isu ti patataudan ti pagbiagan iti daytoy a rehion para iti kaaduana
a pakasaritaan ti nagtagitaoan. Ti nalames a paglayusan a tanap iti Nilo ket
nagited kadagiti nagtagitaoan ti oportunidad nga agparang-ay ti nataengan nga
agrikultura nga ekonomia kenti maysa a nsaysayaat, naisentro a kagimongan a
nagpakabael a pasuli iti pakasaritaan ti sibilisasion ti nagtagitaoan. Dagiti
nomadiko a moderno a tao nga agananup-agburburas ket nagrugida a nagnaed idiay
tanap ti Nilo ti agtarus ti gibus iti Tengnga a Pleistoseno idi agarup a 120 a
tawtawen. Idi naladaw a Paleolitiko a paset ti panawen, ti namaga a klima iti
Akin-amianan nga Aprika ket pimmudmudot ken nagmagmaga, a nangpilit ti
populasion iti daytoy a lugar ti agkonsentrado iti igid iti daytoy a rehion.

Dagiti Predinastiko ken Nasapa a Dinastiko a panawen, ti Ehipsio a klima ket
saan a namagmaga ngem iti tatta nga aldaw. Dagiti dadakkel a rehion iti Ehipto
naabbongan kadagiti kakaykayoan a sabana ken laslasaten babaen dagiti pangen iti
agararab nga ungulata. Dagiti rukbos ken ayup ket adaduda kadagiti amin a
kapalikmutan ken ti rehion ti Nile ket nagsuporta kadgiti dakkel a populasion
kadagiti agtaytayab nga ayup nga agnanaed iti danum. Ti panagananup ket kadawyan
nga aramid para kadagiti Ehipsio, ken daytoy pay ti paset ti panawen a dagiti
adu nga ayup ket immuna a napaamo.

Idi agarup a 5500 BC, dagiti bassit a tribu nga agnanaed idiay tanap tyi Nilo
ket nagrang-ay kadagiti serie iti kultura nga agiparparang ti natalinaed a
panagtengngel iti agrikultura ken ayup a panagtaltalon, ken mailasinda kadagiti
seramika ken dagiti banag a tagikuada, a kas ti sagaysay, pulseras, ken dagiti
abolario. Ti kadakkelan kadagitoy a kultura iti ngato nga (Akin-amianan) Ehipto,
ti Badari a daytoy ngata ket nagtaud idiay Lumaud a Disierto, ket naamammoan
daytoy kadagiti nasayaat a seramiko, dagiti bato a ramit, ken ti panag-usarna
iti gambang.

Idiay Akin-amianan nga Ehipto, ti Badari ket sinaruno babaen dagiti Amratian ken
Gerzean, a nagisangpet kadagiti napasayaat a teknolohia. Iti Gerzian a panawen,
adda dagiti nasapa nga abidensia a panakaammoan ti Asideg a Daya, a
naisangsangayan ti Kanaan ken ti Biblos pantar.

Idiay Akin-amianan nga Ehipto, ti Naqada a kultura, a kapadpada ti Badari, ket
nagrugi a nagpadakkel iti igid ti Nilo idi 4000 BC. A kas kasapsapa ti Naqada I
a Paset ti Panawen, dagiti predinastiko nga Ehipsio ket gimmatang kadagiti
obsidiano manipud idiay Ethiopia, nga inususar a panagsukok kadagiti dapig ken
sabsabali a banag manipud ti alipaga. Iti agarup a paset ti panawen iti 1,000 a
tawtawen, ti Naqada a kultura ket nakaparang-ay manipud kadagiti bassit a
komunidad ti agtaltalon iti maysa a nabileg a sibilisasion a dagiti daulona ket
kompleto nga agtengtengngel kadagiti tattao ken rekursos iti tanap ti Nilo.
Nagbangbangon ti maysa a sentro ti bileg idiay Hierakonpolis, ken kalpasan
daytoy idiay Abidos,dagiti daulo ti Naqada III ket nagpadakkel ti
panagtengngelda iti agpa-amianan nga Ehipto iti igid ti Nil. Nakiginnatangda pay
kadagiti Nubia iti abagatan, ti oasis iti lumaud a desierto iti laud, ken dagiti
kultura iti dumaya a Mediteraneo ken Asideg a Daya iti daya. Ti naaria a Nubian
a pannakaitabon idiay Qustul ket nagpataud kadagiti artipakto a nagawit kadagiti
kas pagarigan a dinastiko a simbolo ti Ehipsio, a kas ti balangat iti Ehipto ken
palkon.

Ti Naqada a kultura ket nagaramid kadagiti nadumaduma a pagpilian kadagiti
materiales a tagilako, a mangipakpakita ti panagdakdakkel ti bileg ken kabaknang
dagiti napili a tattao, ken dagiti pay inususar ti kangimongan a banbanag,
amairaman dagiti sagaysay, bassit nga estatua, napintaan a bangbanga, dagiti
napintas a naarkosan a bato a putik, dagiti kosmetiko a paleta, ken dagiti
alahas a balitok, lapis, ken marpil. Nagparang-ayda pay kadagiti seramiko a
pagpasileng a naamammoan a kas ti porselana, a dagitoy ket inusar iti Romano a
Paset ti Panawen a panagarkos kadagiti tasa, anting-anting, ken dagiti pigurina.
Idi panawen ti kinaudi a predinastiko a paset, ti Naqada a kultura ket
nangrugrugi nga agususar kadagiti naisuusrat a simbolo a dagitoy ket nagbanagan
ti napno a sistema dagiti heroglipiko para iti panagsurat ti taga-ugma nga
Ehipsio a pagsasao.



https://ilo.wikipedia.org/wiki/Tabako

Ti tabako ket maysa nga agrikultural a produkto a naaramid kadagiti bulbulong
dagiti mula iti henero a Nicotiana. Daytoy ket mabalin nga ibusen, uusaren a kas
pestisidio ken, iti porma a nikotina a tartrato, ket maus-usar kadagiti
medisina. Daytoy ket kadawyan a maus-usar a kas maysa a druga, ken maysa a
napateg a matgedan nga apit para kadagiti pagilian a kas ti Kuba, India, Tsina,
ken ti Estados Unidos. Ti tabako ket nagan para iti aniaman a mula iti henero a
Nicotiana iti pamilia a Solanaceae (linong ti rabii a pamilia) ken para iti
produkto a mapartuat manipud ti bulong ken maus-usar kadagiti pinadis ken
sigarilio, masaep a tabáko (Ingles: snuff), ken suako ken maimamma a tabako. Ti
tabako ket maus-usar pay iti mula a bioinheniera, ken adda kadagiti agarup a 60
a sebbanagna naipatpatubo a kas dagiti panagarkos. Dagiti kangrunaan a sebbangan
ti komersio, N. tabacum, ket namatmatian a patneng idiay tropikal nga Amerika,
kasla ti kaaduan kadagiti nicotiana a mula, ngem ngem daytoy ket nabayagen a
tinaltalon nga isu a daytoy ket saanen a naamamoan iti kaatapan. Ti N. rustica,
ket maysa a kalalaengan ti nanamna, napardas a masilmutan a sebbangan, nga isu
idi daytoy ti tabako a kasisigud a naimulmula idiay Virginia, ngem daytoy ket
nangruna tattan a naitaltalon idiay Turkia, India, ken Rusia. Ti alkaloid a
nikotina ket isu ti kangrunaan a nakaidasigan a pakabuklan ti tabako ken isu
daytoy ti gapuanan para iti makairuam a katutubona. Ti makadangran a pagibanagan
ti tabako ket maala kadagiti rinibu a nadumaduma a kompuesto a maaramid ti asok,
a mairaman dagiti polikikliko nga aromatiko hidrokarburo (a kas ti bensopireno),
pormaldehido, kadmio, nikel, arseniko, radioaktibo polonio-210, dagiti
pannakaisangsangayan ti tabako a nitrosamina (TSNAs), penol, ken dagiti dadduma
pay.



https://ilo.wikipedia.org/wiki/Svalbard

Ti Svalbard ket maysa a purpúro idiay Artiko, a nagbuklan ti kaamianan a paset
iti Norwega. Mabirukan daytoy iti amianan iti kangrunaan a daga ti Europa, ti
tengnga a nagbaetan ti kangrunaan a daga ti Norwega ken ti Amianan nga Ungto.
Dagitoy a grupo ti is-isla ket nakasakup da manipud ti 74° aginggana ti 81°
amianan a latitud (ti kaunegan ti Sirkulo ti Artiko), ken manipud ti 10°
aginggana ti 35° daya longitud. Ti Spitsbergen ket isu ti kadakkelan nga isla, a
sarunuen babaen ti Nordaustlandet ken Edgeøya. Ti administribo a sentro ket ti
Longyearbyen, ken dagiti pagtaengan ket mairaman ti Ruso a pagminaan a komunidad
ti Barentsburg, ti pagsukisokan a komunidad iti Ny-Ålesund ken ti pagminaan a
lugar iti Sveagruva. Ti purpuro ket tinurayan babaen ti Gobernador iti Svalbard.

Dagit isla ket immunada a maus-usar a kas balienero a kampo idi maika-17 ken
maika-18 a siglo, a ti kalpasanna ket pinanawan da dagitoy. Ti Panagmina ti
karbon ket nangrugi iti damo ti maika-20 a siglo, ken addaan dagiti permanente a
komunidad ti naipabangon. Ti Tulag a Spitsbergen iti 1920 ket maibigbigan na ti
Noewego a panakaturay, ken ti 1925 Svalbard a Tignay ket nagpabalin ti Svalbard
a napno a paset iti Pagarian iti Norwega. Daytoy a tignay ket isu pay ti
nagpabangon ti Svalbard a kas nawaya a sona ti ekonomia ken maysa a
demilitarisado a sona. Ti Norwego a Store Norske ken ti Ruso nga Arktikugol ket
isuda laeng dagiti agminmina a kompania ti nabati kadagitoy nga is-isla. Ti
panagsukisok ken turismo ket isun ti nagbalin a kangrunaan nga industria. Dagiti
dua a kangrunaan a pasilidad ti panagsukisok ket ti Unibersidad a Sentro idiay
Svalbard ken ti Svalbard Global Seed Vault. Awan dagiti kalkalsada a mangisilpo
kadagitoy a pagtaengan; imbes ket agususarda iti niebe a pagluganan, eroplano,
ken banbanka nga agserserbi a pagluganan kadagitoy a komunidad. Ti Eropuerto ti
Svalbard , Longyear ket agserserbi a kas ti kangrunaan a pagsangladan kadagiti
dadduma a paset ti Europa.



https://ilo.wikipedia.org/wiki/Sub-Sahara_nga_Aprika

Ti Sub-Sahara nga Aprika no maipapaan iti heograpia, ket ti lugar ti kontinente
ti Aprika a mabirukan iti abagatan ti Desierto ti Sahara. No maipapan iti
politika, daytoy ket buklen amin dagiti pagilian ti Aprika a napno wenno
sangkapaset a mabirukan iti abagatan ti Sahara (malaksid ti Sudan, urayno ti
Sudan ket adda iti Akindaya a paset ti desierto ti Sahara). Daytoyket maigiddiat
iti Amianan nga Aprika, a naikeddeng a paset ti Arabo a lubong. Ti Somalia,
Djibouti, Komoros, ken ti Mauritania ket heograpiko a paset ti Sub-Sahara nga
Aprika, ngem paset pay ti Arabo a lubong.

Ti Sahel ket ti transisional a sona a pagbaetan ti Sahara ken ti tropikal a
sabana (ti rehion ti Sudan) ken ti mosaiko ti kabakiran a sabana iti abagatan.

Mabalin a manipud idi 3500 B.C.E, dagiti rehion ti Sahara ken Sub-Sahara ti
Aprika ket naisinsinan babaen ti narusanger unay a klima iti manmano ti
populasionna a Sahara, ken mangporma iti maysa nga epektibo a bangen a
pasardengen laeng babaen ti Karayan Nilo idiay Sudan, ngem ti Nilo ket
nalappedan idi babaen dagiti katarata. Ti Teoria ti Bomba ti Sahara ket
mangipalawag no kasano a ti flora ken fauna (mairaman tiHomo sapiens) ket
pimmanaw idiay Aprika ken naserrekanna ti Tengnga a Daya ken iti labes daytoy.



https://ilo.wikipedia.org/wiki/Sicilia

Ti Sicilia (Italiano Sicilia [siˈtʃiːlja]; Siciliano: Sicilia
Palermitano: [sɪˈʃʲɪːljʌ]) ket isu ti kadakkelan nga isla idiay Baybay
Mediteraneo; a mairaman dagiti nakapalikmut a babassit nga isla, daytoy ket
mangbukel ti naturay a rehion ti Italia, ti Regione Autonoma Siciliana (Naturay
a Rehion ti Sicilia).

Ti Sicilia ket mabirukan idiay tengnga a Mediteraneo. Daytoy ket gumay-at
manipud ti ungto ti Apennine a peninsula a nakasinaan daytoy babaen ti akikid a
Ilet ti Messina, a mapan idiay aplaya ti Amianan nga Aprika. Ti kangrunaan a
dulon daytoy ket ti Bantay Etna, nga iti 3,320 m (10,890 ft) ket isu ti
katayagan nga aktibo a bulkan idiay Europa ken maysa kadagiti kaaktiboan iti
lubong. Ti isla ket adda ti kayarigan a Mediteraneo a klima.

Ti kasapaan nga arkeolohiko nga ebidensia ti panagtaeng ti tao ti isla ket
napetsaan manipud idi kasapaan ti 8000 BC. Iti agarup a 750 BC, ti Sicilia ket
nagbalin a maysa a Griego a kolonia ken para kadagiti sumaganad a 600 a tawtawen
daytoy ket sitio idi ti Griego-Punico ken Romano-Punico a gubgubat, a
naipatingga nga adda ti Romano a panakadadael ti Kartago. Kalpasan ti panakatnag
ti Romano nga Imperio idi maika-5 a siglo AD, ti Sicilia ket kankanayon a
nabalbaliwan kadagiti nagtengtengngel, ken idi las-ud ti nasapa a Tengnga a
Panpanawen daytoy ket tinurayan babaen dagiti Bandalos, Ostrogodos, dagiti
Bisantino, dagiti Arabo ken dagiti Normano. Iti kaladawan, ti Pagarian ti
Sicilia ket nagpaut ti baetan ti 1130 ken 1816, a pinarparukma kadagiti balangat
ti Aragon, Espania, ti Nasantuan aRomano nga Imperio, ken ti kanunpalan dagiti
Borbones, idi ti Pagarian dagiti Dua a Sicilia. Daytoy idi ket naipagkaykaysa
kadagiti amian a paset ti Italia idi 1860, ngem ti simmarsaruno a panakarebba ti
ekonomiko ket nangiturong ti maysa nga allon ti emigrasion, separatismo, ken ti
irurumsua ti Mapia, a dagiti kriminal anga araramidda ket nangikaso kadagiti
parikut aginggana ti tatta nga aldaw. Kalpasan ti pannakaipasngay ti Italiano a
Republika idi 1946, ti Sicilia ket naikkan ti naipangpangruna a kasasaad a kas
maysa a naturay a rehion.

Ti Sicilia ket adda ti nabaknang ken naisalsalumina a kultura, a naipangpangruna
iti kapanggepan dagiti arte, musika, literatura, panagluto, architektura ken
pagsasao. Ti Sicilia ket agtengtengngel pay ti kinapangruna para iti arkeolohiko
ken dagiti taga-ugma a sitio a kas ti Necropolis ti Pantalica, ti Ginget dagiti
Templo ken ti Selinunte.

Ti ekonomia ti Sicilia ket adu a nadumaduma. Ti agrikultura a paset ket
naisangsangayan kadagiti sitrus a prutas, olibas ken lana ti olibas, ub-ubas ken
bino. Ti turismo ken panagilaklako ti daga ket ekonomiko a nangrunam para iti
isla. Urayno adda ti dagup ti domestiko a produkto ti tunggal maysa a tao iti
agarup a €17,000, daytoy ket adda ti dua a pagkatlo laeng ti katimbengan ti
Kappon ti Europa ken maysa kadagiti kabassitan a naparang-ay a rehion ti Italia.



https://ilo.wikipedia.org/wiki/Sasao_nga_Austronesio

Ti sasao nga Austronesio ket dagiti pamilia ti pagsasao nga adu a naiwarwaras
iti amin a paset ti Maritimo nga Abagatan a daya nga Asia, Madagascar ken dagiti
isla ti Taaw Pasipiko, nga adda met dagiti bassit a kameng iti kontinental nga
Asia. Ti sasao nga Austronesio ket naisasao babaen dagiti agarup a 386 a riwriw
a tattao, a mangaramid daytoy iti maikalima a kadakkelan a pamilia ti pagsasao
babaen dagiti bilang ti agsasao, kalpasan laeng ti sasao nga Indo-Europeano, ti
sasao a Sino-Tibetano, ti sasao a Niger-Kongo, ken ti sasao nga Aproasiatiko.
Daytoy ket maipada iti Indo-Europeano, Niger–Kongo, ken Aproasiatiko a kas maysa
kadagiti kasayaatan a nabangon a pamilia ti pagsasao. Dagiti kangrunaan a sasao
nga Austronesio nga addaan iti kaaduan a bilang dagiti agsasao ket ti Malayo
(Indones ken Malaysio), Habanes, ken Filipino (Tagalog).

Ni Otto Dempwolffket isu idi ti immuna a nagsukisok nga ekstensibo a nagsukimat
iti Austronesio babaen ti panagusar ti komparatibo a pamay-an. Ti sabali pay nga
Aleman, ni Wilhelm Schmidt, ket isu ti nagaramid ti balikas ti Aleman iti
austronesisch a nagtaud manipud iti Latin iti auster "abagatan nga angin" ken
mainayon ti Griego iti nêsos "isl". Ti nagan nga Austronesio ket naporma idi
manipud kadagiti isu met laeng a taudan. Ti pamilia ket naitunos a nanaganan,
gapu ta ti kaaduan a sasao nga Austronesio ket naisasao kadagiti isla: bassit
laeng dagiti pagsasao, a kas ti Malayo ken ti sasao a Chamiko, ket dagiti
indihenio iti nangruna a daga ti Asia. Adu kadagiti sasao nga Austronesio nga
addaan iti bassit unay nga agsasao, ngem dagiti kangrunaan a sasao nga
Austronesio ket insasao babaen dagiti sangapulo a riniwriw a tattao ken ti maysa
a pagsasao nga Austronesio, ti Malay, ket insasao babaen dagiti 250 a riwriw a
tattao, a mangaramid daytoy iti maika-8 a kaaduan ti nangisasao a pagsasao iti
lubong. Duapolo wenno ad-adu pay kadagiti pagsasao nga Austronesio ket opisial
kadagiti respektibo a pagilianda (kitaen ti listaan dagiti kangrunaan ken
opisial a sasao nga Austronesio).

Dagiti nadumaduma a taudan ket aggigiddiatda nga agbilang, ngem ti Austronesio
ken Niger–Kongo ket dagiti dua a kadakkelan a pamilia ti pagsasao iti lubong,
iti tunggal maysa ket addaan iti maysa a pagkalima iti dagup dagiti pagsasao a
nabilang iti lubong. Ti heograpikal a gay-at ti Austronesio ket maysa idi a
kadakkelan iti ania man a pamilia ti pagsasao sakbay ti pannakaiwarwaras ti
Indo-Europeano iti kolonial a paset ti panawen, a mangsakop manipud iti
Madagascar aginggana idiay akin-abagatan a daya nga aplaya ti Aprika aginggana
iti Isla ti Paskua ti Panagungar idiay akindaya a Pasipiko. Ti Hawayano, Rapa
Nui, ken Malagasi (a naisasao idiay Madagascar) ket dagiti adda iti ruar ti
heograpia ti pamilia ti Austronesio.

Segun kenni Robert Blust (1999), ti Austronesio ket nabingbingay kadagiti
nadumaduma a nangruna a sangsanga, amin malaksid iti maysa kadagitoy ket
eksklusibo a mabirukan idiay Taiwan. Ti sasao a Formosano ti Taiwan ket
naigrupoda kadagiti ad-adu ngem siam nga umuna nga urnos dagiti subgrupo ti
Austronesio. Amin dagiti pagsasao nga Austronesio ket naisasao iti ruar ti
Taiwan (mairaman iti pagsasao a Yami) ket tagikua ti sanga ti Malayo-Polinesio,
a sagpaminsan a tinawtawagan iti Ektra-Formosano.



https://ilo.wikipedia.org/wiki/Phnom_Penh

Ti Phnom Penh (Khmer: ភ្នំពេញ, Panangibalikas a Khmer: [pʰnum peɲ]) ket ti
kapitolio ken kadakkelan a siudad ti Cambodia. Mabirukan kadagiti igid ti Tonlé
Sap ken Karayan Mekong, ti Phnom Penh ket nailian a kapitolion manipud idi
kinolonia ti Pransia ti Cambodia, ken dimmakkel ken nagbalinen a sentro ti
ekonomia ken dagiti aktibidad ti pagilian, ken kas sentro pay ti seguridad,
politika, tawid a kultura, ken diplomasia ti Cambodia.

Ammo idi a kas "Perlas ti Asia," naikeddeng daytoy a kas maysa kadagiti
nakaay-ayat a siudad a binangon ti Pransia idiay Indotsina kadagiti tawen ti
1920. Ti Phnom Penh a kakuyogna ti Siem Reap ken Sihanoukville, ket nangrunada
iti global ken domestiko a papanan dagiti turista idiay Cambodia. Napundar idi
1434, ti siudad ket ammo para kadagiti napintas ken historikal nga arkitektura
ken dagiti pagpassiaran. Adda dagiti bilang dagiti nabati a Pranses a kolonial a
pasdek a naiwarwaras kadagiti igid ti nalatak nga abenida.

Mabirukan kadagiti bangkag ti karayan Tonlé Sap, Mekong ken Bassac, ti
metropolitano a lugar ti Phnom Penh ket pagtaengan dagiti agarup a 2.2 a riwriw
iti populasion ti Cambodia iti sumurok a 14.8 a riwriw ken immadu daytoy manipud
iti 1.9 a riwriw idi 2008.



https://ilo.wikipedia.org/wiki/Papa_Juan_XXIII

Ni Santo Papa Juan XXIII (Latin: Ioannes XXIII), naipasngay a kas ni Angelo
Giuseppe Roncalli (Panangibalikas nga Italiano‎: [ˈandʒelo dʒuˈzɛppe roŋˈkalli];
25 Nobiembre 1881 – 3 Hunio 1963), ket maysa a Papa manipud idi 28 Oktubre 1958
aginggana ti ipupusayna idi 1963.

Ni Angelo Giuseppe Roncalli ket isu idi ti maikapat kadagiti sangapulo ket uppat
nga annak a naipasngay a nagtataeng idiay purok ti Lombardia. Isu ket naordinado
a kas padi idi 10 Agosto 1904 ken nagserbi kadagiti nadumaduma a puesto, a
mairaman ti papal nuncio idiay Pransia ken delegado idiay Bulgaria, Gresia ken
Turkia. Iti kosistorio idi 12 Enero 1953, ni Papa Pio XII ket inaramidna ni
Roncalli a kardinal ken kas ti Kardinal-Padi ti Santa Prisca ken maipatinayon
pay a nainaganan pay a kas ti Patriarka ti Benisia.

NI Roncalli ket nabutosan a kas papa idi 28 Oktubre 1958 iti edad ti 76 kalpasan
kadagiti 11 a balota. Saan a nanamnama ti pannakabutosna, ken ni Roncalli ket
napan idiay Roma nga addaan iti biliete ti tren nga agsubliidiay Benisia. Isu ti
immuna a papa nangala ti nagan ti papa iti "Juan" kalpasan ti pannakabutosna
kadagiti ad-adu ngem 500 a tawen, ken ti pannakapilina ket nakaikeddengan ti
komplikado a saludsod ti opisial a pannakaibilang a pannakaikapet iti naganna a
papa gapu ti antipapa iti daytoy a nagan.

Ni Papa Juan XXIII ket nangsurpresa kadagiti nangnamnama kania a kas maysa a
mamngimaton a papa babaen ti panagtawag ti historiko a Maikadua a Konseho ti
Batikano (1962–65), ti immuna a gimong a nailukat idi 11 Otubre 1962. Isu ket
saan a nagbiag a nakakita ti pannakakompletona. Ni JUan ket pimmusay iti kanser
ti tian idi 3 Hunio 1963, uppat ken kagudua a tawen kalpasan ti pannakabutosna
ken dua a bulan kalpasan ti pannakakompleto ti kanungpalan ken naindayegan nga
ensiklikalna, Pacem in Terris.

Dagiti naregget a pannakaimatanganna iti panagpapada ket naipakpakita iti
naindayegan nga insaona: 'Naaramidtayo amin iti langa ti Dios, isu nga agpapada
tayo amin kenni Apo Dios.' Ni Juan XXIII ket nagaramid kadagiti adu a naregget a
bitla iti las-ud ti kinapapana, ti maysa ti aldaw a panangirangarangna ti
Maikadua a Konseho ti Batikano iti tengnga ti rabii kadagiti naurnong a tattao
idiay Kuadrado ti San Pedro: "Naemma nga Annak, iti panagawidyo, makabiruk kayo
kadagiti ubbing: appukuenyo dagiti annakyo ken kunayo ket: Daytoy ti appukuen ti
Papa!"



https://ilo.wikipedia.org/wiki/Panagsurat

Ti panagsurat ket pagsasao iti maysa a tekstual a pamay-an babaen ti panag-usar
iti maysa nga agsmang dagiti senial wenno dagiti simbolo (naamammuan a kas ti
panagsurat a sistema). Daytoy ket nailaslasin manipud ti ilustrasion, a kas ti
rukib a panangiladawan ken pinintaan, ken ti simboliko a pannkapreserba ti
pagsasao babaen ti saan a ttekstual a midia , a kas ti magnetiko a sintas ti
audio.

Ti panagsurat ket mabalin a nairugi a kas nagbanagan iti politikal
apanagpadakkel kadagiti taga-ugma a kultura, a nakasapulda kadagiti nasayaat a
pamay-an para iti panagited kadagiti pakaaammo, panangimaton kadagiti
pakabilangan ti pinansia, panagidulin kadagiti naipakasaritaan a rehistro, ken
dagiti kapada dagitoy nga ar-aramid. Idi agarup a maika-4 a milenio BC, ti
kinarikuti panagtagilako ken administrasion iti Mesopotamia ket nadakkelanna ti
memoria ti tao, ken ti panagsurat ket nagbalin a makeddengan a pamay-an iti
panagrehistro ken panangirepresenta kadagiti transaksion iti maysa a permannente
a porma. Iti Taga-ugma nga Ehipto ken Mesoamerika ti panagsurat ket mabalin a
nagtaud manipud kadagiti kalendriko ken politikal a kammasapulan para iti
panagrehistro dagiti naipakasaritaan ken enbironmental a paspasamak. Ti kaduogan
a naamammuan a idiay Tsina ket iti dibinasion iti naarian a korte.



https://ilo.wikipedia.org/wiki/Palawan

Ti Palawan ket maysa nga isla a probinsia iti Filipinas a masarakan iti rehion
ti Lumaud a Visayas. Ti kapitoliona ket ti Siudad ti Puerto Princesa. Dagiti
isla ti Palawan ket nayurnos manipud iti dumna ti Batangas agingga iti Borneo
iti abagatan-a-laud, iti nagbaetan ti Baybay Abagatan Tsína iti amianan-a-laud
ken ti Baybay Sulu iti abagatan-a-daya.

Sigud a paset ti rehion ti Abagatan a Katagalogan (Rehion IV) ti Palawan,
partikular iti (MIMAROPA) wenno Rehion IV-B iti Luzon. Ngem idi Mayo 23, 2005
babaen ti Bilin Ehekutibo Bilang 103 ni Presidente Gloria Macapagal Arroyo,
nayakar ti Palawan iti Rehion VI (Laud a Visayas). Saan a kinayat ti kaaduan a
Palaweños daytoy a panangyakar iti Palawan, ta saanda a nakonsulta maipapan
itoy. Kaaduan nga ili agraman ti Siudad ti Puerto Princesa ket inkeddengda ti
agtalinaed iti Rehion IV-B ngem ti umakar iti Rehion VI. Idi Agosto 19, 2005,
inyetnag ti Malacañang ti Administratibo a Bilin Bilang 129 tapno marisut ti
parikut ken tapno mawayat ti proseso ti pannakayalis ti Palawan manipud iti
MIMAROPA iti Lumaud a Visayas.

Addaan ti Palawan iti 23 nga ili ken 1 a siudad. Adda met iti babaen ti sakup ti
Palawan ti Is-isla ti Spratly wenno Grupo ti Is-isla a Kalayaan iti Baybay
Abagatan Tsína, nga iruprupir ti gobierno ti Filipinas kas sakup ti teritoriona
.



https://ilo.wikipedia.org/wiki/Pagsasao_a_Yidis

Ti Yidis (ייִדיש, יידיש wenno אידיש, yidish/idish, literal a "Hudio"; kadagiti
pay daan a taudan ket "Yiddish-Taitsh" (Hudio-Aleman)) ket ti historikal a
pagsasao dagiti Ashkenazi a Hudio. Daytoy ket nagtaud idi las-ud ti maika-19 a
siglo idiay Tengnga nga Europa, a nangited iti kayyanak a komunidad ti Ashkenazi
iti bernakulo a kaaduan a naibatay iti Hermaniko a nalaokan kadagiti elemento a
naala manipud iti Hebreo ken Arameo, ken manipud pay iti sasao nga Eslabo ken
dagiti tugot ti sasao a Romanse. Ti Yidis ket naisurat iti alpabeto iti napno a
bokal a naibatay iti sinuratan a Hebreo.

Ti kasapaan a nabatbati a petsa ti reperensia ket manipud idi maika-12 a siglo
ken tinawtawagan ti pagsasao iti לשון־אַשכּנז (loshn-ashknaz = "pagsasao dagiti
Ashkenaz") wenno טײַטש (taytsh), ti sabali a kita ti tiutsch, ti kontemporaneo a
nagan ti Tengnga a Nangato nga Alemann. Iti kadawyan a panagusar, ti pagsasao
ket tinawtawagan iti מאַמע־לשון (mame-loshn, literal a "ina a dila"), ken
mangisalumina daytoy iti Hebreo ken Arameo, a kolektibo dagitoy a naitermino iti
לשון־קודש (loshn-koydesh, "nasantuan a dila"). Ti termino a "Yidis" ket saan a
nagablin a kaaduan a naus-usar a designasion iti literatura aginggana idi
maika-18 a siglo. Idi naladaw a maika-19 a siglo ken idi maika-20 a siglo, ti
pagsasao ket kadawyan idi a tinawtawagan iti "Hudio", a naipangpangruna kadagiti
saan a Hudio a konteksto, ngem ti "Yidis" manen ti kaaduan a kadawyan a
designasion.

Ti moderno a Yidis ket addaan kadagiti dua a porma. Ti Akindaya a Yidis ket
adadu a kadawyan ita nga aldaw. Daytoy ket mangiraman kadagiti dialekto ti
Akin-abagatan a daya (Ukraniano–Romaniano), Akintengnga a daya
(Polako–Galego–Akinday a Hubgaro), ken Akin-amianan a daya (Lituano–Bieloruso).
Maigiddiat ti Akindaya a Yidis manipud iti Akinlaud babaen iti kadakkelna ken ti
kaadu iti pannakairaman dagiti balikas a nagtaud iti Eslabo. Ti Akinlaud Yidis
ket nabingbingay kadagiti (Suiso–Alsatiano–Akin-abagatan nga Aleman),
Akintengnga a laud (Tengnga nga Aleman), ken dagiti dialekto ti Akin-amianan a
laud (Olandiko–Akin-amianan nga Aleman). Ti Yidis ket naus-usar iti adu a bilang
dagiti komunidad ti Ortodokso a Hudio iti sangalubongan ken isu ti umuna a
pagsasao iti pagtaengan, eskuela, ken dagiti adu a saad iti sosial kadagiti
kaaduan a Hasid a Hudio. Ti Yidis ket isu pay ti akademiko a pagsasao ti
panagadal iti Talmud segun ti tradision kadagiti Lituano a yeshiva.



https://ilo.wikipedia.org/wiki/Pagsasao_a_Leton

Ti Leton (latviešu valoda) ket isu ti opisial nga estado a pagsasao ti Letonia.
Daytoy ket sagpaminsan a tinawtawagan a kas ti Lettish. Adda dagiti agarup a 1.4
a riwriw a patneng a Leton a mangisasao idiay Latvia ken agarup a 150,000 iti
ballasiw taaw. Ti pagsasao a Leton aket adda dagiti adu a bilang dagiti saan a
patneng a mangisasao, a kadawyan daytoy ti bassit a pagsasao. Agarup a 1.9 a
riwriw wenno 79% ti Leton a populasion ketmakasao ti Leton. Kadagitoy adda ti
agarup a 1,165,000 ti agus-usar a kas ti kangrunaan a pagsasaoda idiay balayda.
Ti panag-usar ti pagsasao a Leton kadagiti nadumaduma a luglugar ti sosial a
biag idiay Latvia ket umadadon.

Ti Leton ket maysa a pagsasao a Baltiko ken asideg a maikabagian ti Lituano,
nupay dagitoy dua ket saanda nga agsinnaranay a maawatan.

Ti Leton ket immuna a nagparang iti Lumaud a panakaimaldit idi tengnga ti
maika-16 a siglo nga adda ti panakakopia ti Kararag ti Dios iti Leton idiay
Cosmographia Universalis ni Sebastian Münster , iti Latin a sinuratan.



https://ilo.wikipedia.org/wiki/Pagsasao_a_Kirundi

Ti Kirundi, ammo pay iti Rundi, ket pagsasao a Bantu nga insasao babaen dagiti
siam a riwriw a tattao idiay Burundi ken dagiti kadennana a paset ti Tanzania
ken Kongo-Kinshasa, ken idiay pay Uganda. Daytoy ket isu ti opisial a pagsasao
ti Burundi. Ti Kirundi ket agsinnaranay a maawatan iti Kinyarwanda, ti opisial a
pagsasao ti Rwanda, ken ti dua a porma a paset ti nalawlawa a dialekto a lugar a
naamammuan a kas ti Rwanda-Rundi.

Dagiti agtataeng idiay Rwanda ken Burundi ket tagikua dagiti nadumaduma nga
etniko a grupo: dagiti Hutu (84%), Tutsi, a mairaman dagiti Hima (15%), ken
dagiti Twa (1%) (ti pigmeo a tattao). Gapu ta dagitoy nga etniko a grupo ket
makibinningayda iti isu met laeng a pagsasao ket naikedekeddeng a resulta daytoy
pannaka-adu ti bilang dagiti Hutu kadagiti naudi a naibagbaga a grupo (kitaen ti
Hutu para iti ad-adu a kompleto a naipakasaritaan a perspektibo).

Dagiti kaarruba a dialekto ti Kirundi ket agsinnaranay a maawatan iti Ha, ti
pagsasao a naisasao idiay akinlaud a Tanzania.

Ti Kirundi ket kankanayon a nadakdakamat a kas ti pagsasao nga ayan ti alagaden
ni Meeussen, ti alagaden a mangipalplawag ti naisangayan a tabas ti ayug a
panagbalbaliw dagiti pagsasao a Bantu ket aktibo.



https://ilo.wikipedia.org/wiki/Pagsasao_a_Galego

Ti Galego (galego IPA: [ɡaˈleɣo]) ket pagsasao ti sanga ti Lumaud nga
Ibero-Romanse. Daytoy ket insasao babaen dagiti 3 million a tattao, a
naipangpangruna idiay Galicia, ti maysa nga autonomo a komunidad a mabirukan
idiay amianan a laud ti Espania, nga idiay ket opisial a kakuyogna ti Espaniol.
Ti pagsasao a naisasao pay kadagiti sona ti pagbeddengan dagiti kaaruba a rehion
ti Espania ti Asturias ken Kastila ken León, ken babaen pay dagiti imigrante a
komunidad ti Galicia iti dadduma pay a paset ti Espania, in Latin nga Amerika,
ti Estados Unidos, Suisa ken dagiti dadduma pay a lugar idiay Europa.

Ti Galego ket paset ti isu met laeng a pamilia dagiti pagsasao a kas ti Pagsasao
a Portuges, ken isuda a dua ket makibinnigayda ti agpada a taudan. Ti
nagbingayan a Galego-Portuges a lirika (maika-13 ken 14 a sigsiglo) ket isu idi
kadagiti naisangayan a literatura a napataud idiay Europa iti Tengnga a
Panpanawen. Dagiti alagaden dagiti dialekto ti Portuges ken Galego ket
nagrugrugi a nagbalbaliw idi maika-13 ken maika-14 a sigsiglo.

Ti leksikon ti pagsasao ket kaaduan a naala iti Latin, urayno daytoy ket aglaon
met kadagiti nangrun a abilang dagiti balikas ti Hermaniko ken Keltiko a taudan,
ken dagiti dadduma pay a sustrato ken dagiti adstrato ket naawatda pay, a
naipangpangruna babaen ti Espaniol ken Portuges, ti adu a bilang dagiti
pangnagan manipud kadagiti Arabo nga idi Tengnga a Panpanawen ket isuda ti
nagturay iti akin-abagatan nga Iberia.

Ti pagsasao ket opisial a timbengen babaen idiay Galicia babaen ti Naarian nga
Akademia ti Galicia. Nupay kasta, dagiti nawaya a gunglo a kas ti Gunglo ti
Pagsasao ti Galicia ken ti Akademia ti Galicia iti Pagsasao a Portuges ket
mangiraman ti Galego a kas paset ti pagsasao a Galego-Portuges.



https://ilo.wikipedia.org/wiki/Pagsasao_a_Bulgaro

Ti Bulgaro (български език, panangibalikas [ˈbɤ̞ɫɡɐrski ɛˈzik]) ket pagsasao nga
Indo-Europeano, a kameng ti Akin-abagatan a sanga ti pamilia ti pagsasao ti
Eslabo.

Ti Bulgaro, a kakuyogna ti asideg a kabagianna a pagsasao a Macedonio (naurnong
a mangporma iti sasao ti Akin-daya nga Abagatan nga Eslabo), ket addaan kadagiti
nadumaduma a pannakailasin a mangigiddiat daytoy kadagiti sabali a Sassao nga
Eslabo: dagiti panagbalbaliw ket mairaman ti pannakaikkat ti gramatikal a kaso,
ti panagdur-as iti suldong a depinitibo nga artikulo (kitaen ti pagsasao a lugar
ti Balkan), ken ti kaawan ti berbo nga inpinitibo, ngem mangitalinaay ken addaan
ti ad-adu a panagdur-as ti Proto-Eslabo a sistema ti berbo. Dagiti nadumaduma
nga ebidensial a berbo ket adda tapno mangiyebkas ti saan a nasaksian, maibaga
manen, ken ti madudua a tignay.

Idi naibatay ti 2011 senso, ti Ethnologue ket kinarkulona a ti Bulgaro ket
insasao a kas patneng a pagsasao babaen dagiti 6.8 a riwriw a tattao. Idi 1999,
ti World Almanac ket kinarkulona iti 9 a riwriw.



https://ilo.wikipedia.org/wiki/Pagsasao_a_Bengali

Ti Bengali (Bengali: বাংলা Bangla [ˈbaŋla] ( denggen)) ket maysa a dumaya nga
Indo-Aryan a pagsasao. Daytoy ket patneng ti rehion ti dumaya nga Abagatn nga
Asia a naamammoan a kas ti Bengal, a mangbukel ti agdama nga aldaw a Bangladesh,
ti Indiano mga estado ti Laud a Bengal, ken dagiti paset ti Indiano nga estado
ti Tripura ken Assam. Daytoy ket naisursurat nga inususar ti Bengali a
sinuratan. Daytoy ket adda dagiti agarup a 193 a riwriw a patneng ken agarup a
230 a riwriw a dagup dagiti mangisasao, Ti Bengali ket maysa kadagiti kaaduan a
mangisasao a pagsasao (nairanggo ti maikanem) iti lubong. Ti Nailian a kanta ken
ti Nailian a kanta ti India, ken ti Nailian a kanta ti Bangladesh ket napartuat
iti Bengali.

Mairaman kadagiti dadduma a pagsasao ti Dumaya nga Indo-Aryan, ti Bengali ket
nagtaud manipud kadagiti Magadhi Prakrit ken Sanskrito a pagsasao. Daytoy tattan
ti kangrunaan a pagsasao a naisasao idiay Bangladesh ken isu ti maikadua a
kaaduan a maisasao idiay India. Amin kadagiti Indo-Aryan a pagsasao a mairaman
ti Bengali, Hindi, Marathi, Gujarati, Oriya, Assames ket tinawtawagan dagitoy a
kas ti annak ti Sanskrito. Para kadagiti suppiat a panakaimatangan a maipanggep
kadagiti kastoy a panagilasin ti nailinia a pakasaritaan a nangiturong ti
historisismo (kitaen ti Althusser), mabalin nga agbiruk kadagiti sabal nga
artikulo.

Ti kaadda ti nabaknang a literario a tawidan a timmaud manipud ti Bengali a
Renasimiento, ti Bengali ket nairaman a naibedbed ti maysa a naindumadumaan ti
kultura a rehion ken maysa a nangruna a nagiparawad ti Bengali a nationalismo.
Idiay dati a Daya a Bengal (tattan ket ti Bangladesh), ti napigsa a pannakaammo
ket nangiturong ti Tignay ti Pagsasao a Bengali, nga idi las-ud ti 21 Pebrero
1952, adda dagiti tattao a natnatay kaditi las-ud ti panag-welga tapno
makagun-od ti panakabigbig daytoy a kas maysa nga estado a pagsasao idi ti
Turayan ti Pakistan ken tapno mataripatu ti panakaisursuratna iti Bengali a
sinuratan. Ti aldaw a rinamrambakan a kas ti Aldaw ti Tignay ti Pagsasao idiay
Bangladesh, ken nairangarang a kas ti Aldaw ti Sangalubongan nga Ina a Pagsasao
babaen ti UNESCO idi 17 Nobiembre 1999.

Kasla dagiti dadduma nga Akin-daya nga Indo-Aryan a pagsasao, ti Bengali ket
rimsua manipud kadagiti akin-daya a dialekto ti Tengnga nga Indo-Aryan iti
Indiano subkontinente. Ti Magadhi Prakrit kenPali, dagiti kasapaan a nairehistro
a naisasao a pagsasao iti rehion ken ti pagsasao ni Gautama Buddha, ket nagbalin
a ti Jain Prakrit wenno Ardhamagadhi "Gudua a Magadhi" iti nasapa a paset ti
immuna a milenio CE. Ti Ardhamagadhi, a kas kadagit amina a Prakrit ti Amianan
nga India, ket nangrugrugi a nagpagpaigid kadagiti nakunkuna nga Apabhraṃśa
("Naddael a gramatika") a pagsasao idi kasakbayan ti immuna amilenio. Ti lokal
nga Apabhraṃśa a pagsasao ti akin-daya a subkontinente, ti Purvi Apabhraṃśa
wenno Abahatta ("AWan kaipapananna nga Un-uni"), ket dimteng a nagbalin kadagiti
rehional a dialekto, a dagitoy met laeng ket nangporma kadagiti tallo a grupo:
dagiti Bihari a pagsasao, dagiti Oriya a pagsasao, ken dagiti Assames-Bengali a
pagsasao. Adda dagiti agsupsuppiat a dagiti nagsasabtan apuntos ket nasapsapa a
napasamak a mabalin nga idi pay laeng 500 ngem ti pagsasao ket saan a
nagtaltalinaay: adda dagiti naggigiddiat a kitkita ken dagiti mannurat ket
kankanayonda a nagsursurat kadagiti nadumaduma a dialekto. Kas pagarigan, ti
Magadhi Prakrit ket naipampamattian a nagbalbalin iti Abahatta idi agarup a
maika-6 a siglo a nakibingbinglay iti tinaudan ti Bengali para kadagiti
napalabas a paset ti panawen.

Kadawyan a dagiti tallo a paset ti panawen ket nainagnaganan iti pakasaritaan ti
Bengali:

Naipakasaritaan nga asasideg iti Pali, ti Bengali ket nakakitkita ti iyaadu ti
Sanskrito nga impluensia idi las-ud ti Tengnga a Bengali (Chaitanya Mahaprabhu a
panawen) ken idi pay las-ud ti Bengal a Renasimiento. Kadagiti moderno nga
Indo-Europeano a pagsasao idiay Abagatan nga Asia, ti Bengali ken dagiti
kaarrubana, ti Oriya ken Asames (Ahomiya), idiay daya ket nangruna a
nagtartaripatu ti Pali/Sanskrito a batayan ti bokabulario, a kas met ti Marathi
idiay tengnga-laud.

Aginggana idi maika-18 a siglo, awan kadagiti panagipadpadas a panagdokumento ti
gramatika ti Bengali. Ti immuna anaisurat a Bengali a diksionario/gramatika,
Vocabolario em idioma Bengalla, e Portuguez dividido em duas partes, ket sinurat
idi babaen ti Portuges a misionario a ni Manuel da Assumpção idi baetan ti 1734
ken 1742 bayat idi agserserbi idiay Asienda ti Bhawal. Nathaniel Brassey Halhed,
ti Britaniko a gramatiko, ket nagsurat ti moderno a gramatika ti Bengali (Ti
Gramatika ti Pagsasao a Bengal (1778)) nga immununa a nagus-usar kadagiti
Bengali a kaha iti panagmaldit. Ni Ram Mohan Roy, ti nalatak a Bengali repormer,
ket nagsursurat pay ti maysa a "Gramatika ti Pagsasao a Bengali" (1832).

Iti las-ud ti daytoy a paset ti panawen, ti porma ti Choltibhasha , a nagus-usar
kadagiti napalaka nga inpleksion ken dadduma pay a panagbalbaliw, ket rimrimsua
manipud iti Shadhubhasha (naduduog a porma) a kas ti porma a napilpili para iti
naisurat a Bengali.

Ti Bengali ket isu idi ti nakapaitengngaan ti isip, idi 1951–52, iti Tignay ti
Pagsasao a Bengali (Bhasha Andolon) idiay idi Daya a Bengal (itan ket ti
Banglades). Urayno ti pagsasao a Bengali ket insasao ti kaaduan a populasion ti
Daya a Bengal, ti Urdu ket nailehislado idi a kas ti is-isu a nailian apagsasao
ti Dominion ti Pakistan. OIdi Pebrero 21, 1952, dagiti nagproprotesta nga
estudiante ken dagiti aktibista ket pinaltugan babaen ti milisia ken polis idiay
Unibersidad ti Dhaka ken tallo nga ubbing nga estudiante ken dadduma pay a tao
ti natnatay. Idi 1999, ti UNESCO ket nangirangarang ti 21 Pebrero a kas ti Aldaw
ti Internasional nga Ina a Pagsasao para iti panagbigbig kadagiti natnatay. Iti
sabali pay a pasamak idi Mayo 19, 1961, dagiti polis idiay Silchar, India, ket
pimmatayda ti sangapulo ket maysa a tattao a simmupsuppiat a nagdemonstrado ti
lehislasion a nangikeddeng ti panag-usar ti pagsasao nga Asames.



https://ilo.wikipedia.org/wiki/Pag-ong

Dagiti pag-ong ket reptilia ti superorder a Chelonia. Kaaduan kadagitoy ket
nakabaklay ti tulang wenno kalkallaniog nga aggapu ti paragpagda a maaramatda a
pangikanawa. Ti sao a pag-ong ket masansan a mausar kadagiti pag-ong nga
aggigian iti danum ti baybay (pawikan) wenno kadagiti danum-tamnay a kas iti
karayan (maawagan ti terrapin). Mainayon pay dagiti tortoise a nairuam ti namaga
a daga.

Dagiti pag-ong iti baybay wenno pawikan ket agbibiagen ti lubong iti nasuroken a
100 riwriw a tawtawen, maysa kadagiti kadaanan nga ay-ayup iti lubong.
Linabsanda iti ipapatay dagiti dinosauro ket addada a biag agingga iti agdama,
ngem aganay a 300 a sebbangan laengen ti mabatbati gapu iti nadaras a
pannakadadael ti pagnanaedanda ken gapu iti sobra a pannakaanupda.

Amin nga pag-ong ket nakakagay ti shell nga mangsaranay iti bagida. Ti ngato nga
paset ket matawagan nga carapace, ket ti babana nga nakasilpo ket plastron.
Agsasabali ti kadakkel dagiti pag-ong, manipud sagmamano nga centimetro dagiti
pag-ong iti kabakiran agingga dagiti dua metro wenno dakdakkel pay nga pawikan
iti baybay ken pagpag-ong iti daga. Atiddog iti biagda. Ti kabaketan a maammuan
ket nagbiag iti 188 a tawen.



https://ilo.wikipedia.org/wiki/Nunavut

Ti Nunavut /ˈnuːnəˌvʊt/ (manipud ti Inuktitut: ᓄᓇᕗᑦ) ket isu ti kadakkelan, akin
amianan unay ken kabaruan a teritorio ti Kanada. Daytoy ket opisial a naisina
manipud kadagiti Amianan a laud a Teritorio idi Abril 1, 1999 babaen ti Nunavut
a Tignayken ti Tignay ti Panagtunton ti Daga a Tulagan ti Nunavut, urayno dagiti
pudno a pagbeddengan ket naippundaren manipud idi 1993. Ti pannakapartuat ti
Nunavut ket nagbanagan iti immuna a nangruna a panagbalbaliw ti politika a mapa
ti Kanada manipud idi naitipon ti baro a probinsia ti Newfoundland ken Labrador
idi 1949.

Ti Nunavut ket buklen ti nangruna apaset ti Akin-amianan a Kanada, ken ti
kaaduan iti Artiko a Purpuro ti Kanada. Ti nawatiwat a teritoriona ket
mangaramid daytoy ti maikalima a kadakkelan a pannakabingbingay ti pagilian iti
lubong, ken ti pay kadakkelan idiay Amianan nga Amerika. Ti kapitoliona nga
Iqaluit (dati a "Luek Frobisher") idiay Isla Baffin, iti daya, ket napili idi
babaen ti kapitolio a plebesito ti 1995. Dagiti dadduma pay a nangruna
akomunidad ket mairaman dagiti rehional a sentro ti Rankin Inlet ken Luek
Cambridge. Ti Nunavut ket mangiraman pay ti Isla Ellesmere idiay adayo nga
amianan, ken ti pay dumaya ken akin-abagatan a paset ti Isla Victoria iti laud
ken Isla Akimiski idiay Luek James idiay adayo nga abagatan. Daytoy llaeng ti
is-isu a heo-politikal a rehion ti Kanada a saan a naikapet kadagiti pasei ti
Amianan nga Amerika babaen ti kalsada.

Ti Nunavut ket isu ti kabassitan ti populasion ken ti kadakkelan ti lugar
kadagiti amin a probinsia ken teritorio ti Kanada. Maysa kadagiti kaadaywan,
kabassitan ti nagtataeng a rehion iti lubong, daytoy ket adda ti populasion iti
31,906, a kaaduan ket dagiti Inuit, a naiwarwaras iti lugar a kapadpada a
kadakkel ti Lumaud nga Europa. Ti Nunavut ket pangibalbalayanna pay ti Alert, ti
akin-amianan unay nga agtultuloy a nataengan a lugar iti lubong.



https://ilo.wikipedia.org/wiki/Nelson_Mandela

Ni Nelson Rolihlahla Mandela (Panangibalikas a Xhosa: [xoˈliːɬaɬa manˈdeːla];
(18 Hulio 1918 – 5 Disiembre 2013) nagserbi a kas Presidente iti Abagatan nga
Aprika manipud idi 1994 aginggana idi 1999, ket isu idi ti immuna nga Abagatan
nga Aprikano a presidente a nabutosan ti maysa nga napno a pannakabagi a
demokratiko a panagbutos. Sakbay a nagbalin a presidente, ni Mandela ket maysa
idi a mannakigubat a kontra-aparteid nga aktibista, ken ti daulo ken kumadua a
daulo iti Umkhonto we Sizwe, ti siigam a payyak iti Nailian a Kongreso ti
Aprikano (ANC). Idi 1962 isu ket naibalud ken napadaksan iti sabotahe ken
dadduma pay apabasol, ken nasentensiaan a maibalud ti napno a panagbiagna. Ni
Mandela ket nagserbi iti 27 a tawtawen iti pagbaludan, ken nagyan kadagiti
kaaduan a tawen idiay Isla ti Robben. Kalpasan ti panakawayana iti pagbaludan
idi 11 Pebrero 1990, Ni Mandela ket nangidaulo ti partidona para kadagiti
negosasion a nagbanagan ti demokrasia idi 1994. Kas iti presidente, kankanayonna
nga inpauna dagiti panagtunos, bayat nga nangipakaammo kadagiti annuroten para
kadagiti panagkontra ti kapanglawan ken dagiti di-katimbengan idiay Abagatan nga
Aprika.

Idiay Abagatan nga Aprika, ni Mandela ket kadawyan a naamammuan a kas ni Madiba,
daytoy ket ti Xhosa a sangkabagi a nagan; wenno kas ni tata (Xhosa: ama). Ni
Mandela ket nakaawat kadagiti ad-adu ngem 250 a premio kadagiti sumurok a uppat
a dekado, a mairaman ti 1993 a Premio Nobel ti Kappia.



https://ilo.wikipedia.org/wiki/Nailian_a_Biblioteka_ti_Republika_a_Tseka

Ti Nailian a Biblioteka ti Republika a Tseka (Tseko: Národní knihovna České
republiky) ket ti sentral a biblioteka ti Republika a Tseka. Daytoy ket imatonan
babaen ti Ministro ti Kultura. Ti nangruna a pasdek ti biblioteka ket mabirukan
idiay historikal a pasdek ti Clementinum idiay Prague, ket idiay ti nakaikabilan
dagiti agarup a kagudua dagiti librona. Ti sabali a gudua ti urnong ket
naipenpen idiay distrito ti Hostivař. Ti Nailian a Biblioteka ket isu ti
kadakkelana a biblioteka idiay Republika a Tseka, ken addaan daytoy kadagiti
agarup a 6 a riwriw a dokumento. Ti biblioteka ket addaan kadagiti agarup a
60,000 nakarehistro nga agbasbasa. Ti bibliotek aket agipenpen kadagiti tseko a
testo ken dagiti pay naduduog a materiales manipud idiay Turkia, Iran ken India.
Ti biblioteka ket mangibalay kadagiti libro para iti Unibersidad ti Carolina iti
Prague.

Ti biblioteka ket nangabak iti internasional a pannakabigbig idi 2005 gapu ta
nakaawat daytoy ti immuna a Premio Jikji manipud ti UNESCO babaen ti
Pannakalaglagip ti Programa ti Lubong para kadagiti ganetgetna iti
panangidihitado kadagiti duog a testo. Ti proyekto a nangrugi idi 1992, ket
nangirebbeng ti panangitihitado kadagiti 1,700 a dokumento kadagiti immuna a 13
a tawtawenna.



https://ilo.wikipedia.org/wiki/Nabato_a_Banbantay

Ti Nabato a Banbantay (Ingles: Rocky Mountains wenno the Rockies) ket ti
kangrunaan a kabambantayan idiay lumaud nga Amianan nga Amerika. Ti Nabato a
Banbantay ket gumay-ay ti adadu ngem 3,000 milmilia (4,830 km) manipud ti
akin-amiananan a paset ti Britaniko a Columbia, idiay lumaud a Kanada, aginggana
idiay New Mexico, idiay abagatan a laud ti Estados Unidos. Iti kaunegan ti
Kabambantayan ti Amianan nga Amerika, ti Nabato a Banbantay ket kasla
naisangsangayan manipud ti Kabambantayan ti Aplaya a Pasipiko ken ti Sariap a
Kabambantayan ken ti Sierra Nevada nga amin dagitoy ket adadayo a naisanglad iti
laud.

Ti Nabato a Banbantay ket naporma manipud idi 80 a riwriw aginggan idi 55 a
riwriw a tawtawen babaen ti Laramide orohenesis. Manipud idin, ti nuruno babaen
ti danum ken dagiti glasier ket nakitikit ti kabambantayan kadagiti dramatiko a
ginget ken panpantok. Iti kagibusan ti kinaudi a panawen ti yelo, ti tattao ket
nagrugrugida a tinataengan dagiti kabambantayan. Kalpasan dagiti Europeano, a
kas ni Apo Alexander MacKenzie ken ti Lewis ken Clark ekspedision, ket
nagrugrugida a nagsuksukimat ti kabambantayan, dagiti minerales ken dagiti dudot
ket nagpaandar ti immuna nga ekonomiko a panasuksukimat kadagiti banbantay,
urayno dagiti kabanbantayan ket saanda napusek a natataengan.

Iti agdama, kaaduan ti kabambantayan ket nasalakniban babaen kadagti parke ken
kabakiran a dagdaga, ken daytoy ket nadayeg a papanan dagiti turista, a
naipangpangruna ti panagpagpagna, panagkampo, panagkalkalay-ay ti bantay,
panagkalap, panaganup, panagbisikleta ti bantay, panag-iski, ken snowboard.



https://ilo.wikipedia.org/wiki/Monarkia

Ti monarkia ket maysa a porma ti gobierno nga iti kinaturay ket pudno wenno
bassit a naipatagikua iti agmaymaysa a tao (ti monarka).

Dagit porma ti monarkia ket adu kadagiti paggiddiatanda babaen ti nakaibatayn ti
agpang ti legado nga autonomia a panakatengngel ti panagturay ti monarka, ti
pamay-an apanagpili ti monarka, ken kadagiti amin a naisakbayan a naikeddeng a
patingga ti kapaut ti panagturayda. No ti maysa a monarka ket awan wenno bassit
a pannakaatipa iti estado ken dagiti politikal a banag, daytoy ket makunkuna a
kas ti awan patinggana monarkia ken daytoy ket maysa aporma ti autokrasia.
Kadagiti kaso a ti diskresion ti monarka ket pormal a napatinggaan (kadawyan
tatta nga aldaw) dagitoy ket makunkuna a kas dagiti batay-linteg a monarkia.
Kadagiti tawidan a monarkia, ti opisina ket naipaspasa babaen ti pannakatawid
iti kaunegan ti grupo ti pamilia, ngem dagiti napilpili a monarkia ket napilpili
babaen ti sistema panagbutos. Iti naipakasaritaa dagitoy a sistema ket
kadawyanda a naitiptipon ti, pormal wenno saan apormal. (Kas pagarigan, kadagiti
nabutbutosan a monarkia dagiti laeng adda ti naisangsangayan a puli ti
naikedkeddeng a mabalin a mapili, ngem dagiti tinawtawid a monarkia ket addaanda
ti legado a kammasapulan a maipanggep ti relihion, edad, henero, kapasidad ti
isip, ken dagiti dadduma pay a banag a mangtignay a kas ti de facto a
panagbutbutos ken ti panagpartuat kadagiti kasasaad dagiti makibinninglay a
mangtunton a ti pannakaiyanaup ti linteg ket suheto ti epektibo a pannakapili.)
Iti kanungpalan, adda dagiti banag a ti panagpaso ti turay ti monarkia ket
agasmang a naibatay iti kalendario wenno dagiti naisangsangayan a nagunodani a
gangandat (kas pagarigan ti panagpawil ti panagraut.) Ti pagbanagan ti
pannkaisaritaan ken heograpiko a paggiddiatan iti paraigid dagitoy tallo a wasay
ket ti panagpartuat ti adu ti pagdumadumaanna nga estruktura ken dagiti tawidan
a mangipalpalawag ti “monarkia.”

Dagiti inadaw a sasao a mainaig iti Monarkia iti Wikiquote (Ingles) Midia a
mainaig iti Monarkia iti Wikimedia Commons



https://ilo.wikipedia.org/wiki/Mahabharata

Ti Mahabharata (Sanskrito Mahābhārata महाभारत, IPA: [məɦaːˈbʱaːrət̪ə]) ket maysa
kadagiti dua a kangrunaan a Sanskrito nga epiko iti taga-ugma nga India, ti
maysa pay a sabali ket ti Ramayana.

Malaksid ti epiko apanakasalaysay ti Kurukshetra a Gubat ken ti nakaikarian
dagiti prinsesa ti Kaurava ken ti Pandava, ti Mahabharata ket aglaon kadagit adu
a pilosopikol ken panagraem a banag, a kas ti pannakitungtungan dagiti uppat a
"gandat ti biag" wenno purusharthas (12.161). Kadagiti kangrunaan nga obra ken
sarsarita ti Mahabharata ken ti Bhagavad Gita, ti sarita ti Damayanti, ken ti
naipangyababaan a bersion ti Ramayana, ken ti Rishyasringa, a kanayon a
naipanunotan a kas obra a kinabukbukodanda.

Iti panaikatawtawid, ti panakaisurat ti Mahabharata ket naipammadayaw kenni
Vyasa. Adu dagiti naipadpadas a mangwaswas ti naipakasaritaan nga idadakkelna
ken dagiti pakabuklanna a tuon. Dagiti kadaanan a paset ti testo ket saan a
naipanunotan a nadadaan ngem 400 BCE, ngem ti taudan ti sarita ket mabalin a
mapan ti nagbaetan ti maika-8 ken maika-9 a siglo BCE. Ti testo ket mabalin a
nakaabot ti kanungpalanna a porma babaen ti nasapa a Guptaa paset ti panawen
(ca. maikapat a siglo CE). Ti titulo ket mabalin a maipatarus a kas "ti nalatak
a sarsarita ti Bhārata a dinastia". Segun ti Mahabharata, ti sarsarita ket
naipaatiddog manipud ti ababa abersion ti 24,000 a berso ti tinawtawagan a
Bhārata.

Ti Mahabharata ket isu ti kaatiddogan a Sanskrito nga epiko. Ti kaatiddogan
abersionna ket sumurok a 100,000 shloka wenno sumurok a 200,000 tunggal maysa a
linia ti berso (ti tunggal maysa a shloka ket maysa a kopla), ken dagiti atiddog
a prosa ti pasahe. Agarup a 1.8 a riwriw a dagup dagiti balikas, ti Mahabharata
ket agarup a mamin sangapulo nga at-atiddog no pagtiponen ti Iliad ken Odyssey,
wenno agarup a mamin uppat nga at-atiddog ngem ti Ramayana.Ni W. J. Johnson ket
nangipadpada ti kinapangruna ti Mahabharata iti sibilisasion ti lubong iti
Biblia, dagiti obra ni Shakespeare, dagiti obra ni Homer, Griego a drama, wenno
ti Koran.



https://ilo.wikipedia.org/wiki/Listaan_dagiti_naturay_nga_estado_ken_agkamkammatalek_a_teritorio_iti_Asia

Daytoy ti listaan dagiti naturay nga estado ken agkamkammatalek a teritorio iti
Asia. Daytoy ket mangiraman kadagiti napno a mabigbigan nga estado, dagiti
estado nga addaan iti limitado a pannakabigbig, ken dagiti agkamkammatalek a
teritorio iti Asia ken dagiti saan nga estado ti Asia. Daytoy ket ilistana
dagiti 48 a naturay nga estado ken dagiti 6 nga agkamkammatalek a teritorio ken
dadduma pay a teritorio. Parte ti Rusia ket adda idiay Asia, ngem ti Rusia ket
teknikal nga adda idiay Europa gapu ta ti kapitoliona iti Moscow ket adda idiay.

Dagiti dibision a pagbaetan ti Asia ken Europa ket mapasamak iti Banbantay Ural,
Karayan Ural ken Baybay Kaspio iti daya, ti Banbantay Kaukaso ken ti Baybay
Nangisit ken dagiti rummuaranna, ti Bosporo ken Dardanelo iti abagatan. Ti
Azerbaijan, Georgia, Kazakhstan, Rusia ken Turkia ket addaanda amin iti
teritorio idiay Asia ken Europa. Ti Armenia ken Cyprus ket interoda nga adda
idiay Akinlaud nga Asia ngem dagitoy ket sosiopolitikal a pagpagilian ti Europa.

Ti dibision a pagbaetan ti Asia ken Aprika ket kadawyan a naikeddeng a ti Kanal
Suez ken mangikabil ti peninsula Sinai idiay Asia, ken isu a ti Ehipto ket
mabalin a mairaman a kas estado ti Asia.

Ti dibision a pagbaetan ti Asia ken Australasia (Oceania) ket masuppiatan, ken
maikabil iti ayan a pagbaetan ti Java ken Baro a Guinea. Ti Indonesia ket
gay-atenna dagitoy dua a lugar, ngem naikeddeng a paset ti Asia. Ti Daya a Timor
ket sagpaminsan a naikeddeng a kas parte ti Australasia, ngem gapu ti
pannakalikmutna babaen ti Indonesia ken gapu ta parte idi ti Indonesia, daytoy
ket naikeddeng a paset ti Asia. Ti Papua Baro a Guinea ket sagpaminsan a
naikeddeng a paset ti Asia gapu ti kaarubana nga Indonesia, ngem manmano laeng
daytoy, ken kadawyan amaawat a kas paset ti Australasia. Ti dibision a pagbaetan
ti Asia ken Amianan nga Amerika ket naikeddenga nga iti Lingsat Bering. Adda
dagiti Is-isla ti Aleutia ket mabalin a maikeddeng a kas Asia.

Ti naturay nga estado ket ti politikal a pannakainaig iti epektibo a kinaturay
iti populasion a panagramidanna dagiti pannangikeddeng iti nailian nga
interesado. Segun ti Kombension ti Montevideo, ti estado ket nasken nga addaan
iti permanente a populasion, ti naipalawag a teritorrio, ti gobierno, ken ti
kapasidad a sumrek kadagiti relasion kadagiti sabali nga estado.

Adda dagiti 48 nga estado ti Asia ti daytoy a listaan. Aminda ket kameng ti
Nagkaykaysa a Pagpagilian malaksid ti Palestina, maysa daytoy a agpalpaliiw nga
estado ken saan pay unay a nagtengngel iti kaaduan iti tinuntonna a teritorio.

Dagiti innem nga estado iti daytoy a listaan ket addaan kadagiti agdumaduma nga
agpang iti pannakabigbig, ngem saanda a kameng ti Nagkaykaysa a Pagpagilian.
Amin ket naipalawagda a kas dagiti estado babaen ti deklaratibo a teoria ti
pannakaestado.



https://ilo.wikipedia.org/wiki/Leonhard_Euler

Ni Leonhard Euler (Panangibalikas nga Aleman: [ˈɔʏlɐ],  Suiso Aleman a
pannakabalikas (tulong·paammo),  Alagaden nga Aleman a pannakabalikas
(tulong·paammo), Ingles a kapadpada, "Oiler"; 15 Abril 1707 – 18 Septiembre
1783) ket maysa idi a pionero a Suiso a matematiko ken pisiko. Isu ket
nakaaramid kadagiti nangruna a pannakaduktal kadagiti paset a naindumadumaan a
kas ti inpinitesimal a kalkulo ken grapiko a teoria. Isu pay ti nangipaammo ti
kaaduan ti moderno a matematiko a terminolohia ken notasion, a naisangsangay a
para iti matematiko a panagusig, a kas ti panagipagarupan ti maysa a matematiko
a pamay-an. Isu ket ammo pay para iti obrana iti mekanika, agayus a dinamiko,
optika, ken astronomia. Ni Euler kaaduan a naggigian iti manaman a kabibiagna
idiay San. Petersburgo, Rusia, kenidiay Berlin, Prusia. Isu ket naipanpanunotan
a nangrugian ti preeminente a matematiko ti maika-18 a siglo, ken maysa kadagiti
kalatakan a matematiko a nagbiag. Isu pay ti maysa kadagiti polipiko a
matematiko iti amin a panawen; dagiti naurnong nga obrana ket punnuenna dagiti
60–80 a kuarto a tomo. Ti maysa sinao a naigapu kenni Pierre-Simon Laplace ket
nagiyebebkas ti impluensia ti matematika kenni Euler: "Basaen ni Euler, basaen
ni Euler, isu ti apo kadatayo amin."

Midia a mainaig kenni Leonhard Euler iti Wikimedia Commons Dagiti inadaw a sasao
a mainaig kenni Leonhard Euler iti Wikiquote (Ingles) Dagiti obra a mainaig
kenni Leonhard Euler iti Wikisource (Ingles)



https://ilo.wikipedia.org/wiki/Leo_Tolstoy

Ni Lev Nikolayevich Tolstoy (Ruso: Лев Никола́евич Толсто́й,
panangibalikas [lʲev nʲɪkɐˈlaɪvʲɪtɕ tɐlˈstoj] ( denggen); ammo kadagiti agsasao
iti Ingles a kas ni Leo Tolstoy) (Septiembre 9, 1828 – Nobiembre 20, 1910) ket
maysa idi a Ruso a mannurat a kaaduan a nagsursurat kadagiti nobelal ken dagiti
ababa a sarita. Iti naladaw a kabibiag, isu ket nagsurat pay kadagiti pabuya ken
dagiti salaysay. Ti dua a kadayegan nga obrana, ket dagiti nobel ati Gubat ken
Kappia ken Anna Karenina, ket nabigbigan a kas ti dua a kalatakan a nobela iti
amin a panawen ken ti kapantokan ti realista a piksion. Adu kadagiti
nangipanpanunot kenni Tolstoy a maysa kadagiti kalatakan a nobelista ti lubong.
Ni Tolstoy ket ammo pay para kadagiti komplikado ken pradokso a personalidadna
ken para ti nangato a moralistiko ken asetiko a pamanunotan, nga inamponna
kalpasan ti moral a didigra ken naikararuan a pannakariing idi panawen ti 1870,
a kalpsanna ket nagbalin pay a nalaglagipan a kas maysa a moral nga agpanpanunot
ken sosial nga agrepreporma.

Ti literal a panangipatarusna kadagiti etiko a insursuro ni Hesus, a
naipatengngaan ti Sermon idiay Bantay, ket nangipuonan kaniana ti naladaw a
kabibiagna a nagbalin a maysa a nasged a Kristiano nga anarkista ken
anarko-pasipista. Dagiti kapanunotanan iti di naranggas a resistansia, ket
naiyebkas kadagiti obra a kas ti Ti Pagarian ti Dios ket Adda Kenka, ket adda
dagitoy ti mangliwengliweng nga impakto kadagiti nagitayyekan kadagiti maika-20
a siglo a pigura a kas ni Mohandas Gandhi ken ni Martin Luther King, Jr.

Ni Tolstoy ket naipasngay idi idiay Yasnaya Polyana, ti asienda ti pamiliana
idiay rehion ti Tula iti Russia. Dagiti pamilia a Tolstoy ket nalatak a
naamaamuan iti daan a Ruso a nobilidad. Isuna ti maikapat kadagiti lima nga
annak ni Konde Nikolai Ilyich Tolstoy, maysa a beterano iti Patriotiko a Gubat
iti 1812, ken ni Kondesa Mariya Tolstaya (Volkonskaya). Dagiti nagannak kenni
Tolstoy ket pimmusayda idi isu ket ubing pay laeng, isu nga isu ken dagiti
kakabsatna ket pinadsakkel dagiti kabagianda. Idi 1844, isuna ket nangrugi a
nagadadal iti linteg ken dahgiti oriental a pagsasao idiay Unibersidad ti Kazan.
Dagiti nangisursuro kaniana ket ket inbagbagada nga isu a kas "a saan ken dina
kinayat ti agadal." Ni Tolstoy ket pinanawanna ti unibersidad iti tengnga dagiti
panagadadalna, nagsubli idiay Yasnaya Polyana ken kaaduan a naggigian idiay
Moscow ken San Petersburgo. Idi 1851, kalpasan ti pannkaala kadagiti adu nga
utan iti panagsugsugal, isuna ken kaduana ti kasatna alalaki ket napanda idiay
Kaukaso ken timmiponda iti buyot. Iti daytoy idi a panawen nga isu ket
nangrugrugi a nagsursurat.

Ti panagbalbaliwna manipud ti maysa a di nasayaat a panagbibiag ken priblihio ti
kagimongana a mannurat iti di naranggas ken espiritual nga anarkista kadagiti
naud-udi nga aldawna ket inyeg babaen dagiti panagpadpadasna iti buyot ken
dagiti pay dua a panagbanbaniagana iti lawlaw ti Europa idi 1857 ken 1860–61.
Dagiti dadduma pay a simmurot iti daytoy a dalan ket ni Alexander Herzen,
Mikhail Bakunin, ken ni Peter Kropotkin. Idi las-ud ti panagbisitana idi 1857,
ni Tolstoy ket nakasaksi idi ti publiko a panagpapatay idiay Paris, ti maysa a
traumatiko a padas a mangmarka ti kamin a kabibiagna. Iti panagsursurat ti iti
gayyemna a ni Vasily Botkin: "Ti kinapudno ket ti Estado ket maysa a kumplot a
nadaremdem a saan laeng a managal ti gundaway, ngem iti amin ket padaksenna
dagiti umilina ... Isunga, Saanakton nga agserbi ti aniaman a gibierno iti
aniaman a lugar."

Ti Europeano a panagbanniagana idi 1860–61 ket nangsukog ti politikal ken
literario a panagbalbaliw idi naamammuanna ni Victor Hugo, a dinaydayaw ni
Tolstoy dagiti literario a kalaingna kalpasan ti pannakabasan ti kalkalpas a Les
Miserables ni Hugo. Ti panagipada ti nobela ni Hugo ken ti Gubat ken Kappia ni
Tolstoy ket mangipakpakita ti impluensia iti pannakaibagbaga kadagiti gubat a
senariona. Ti politikal a pilosopia ni Tolstoy ket naimpluensiaan pay idi Marso
1861 a panagbisitana ti Pranses nga anarkista a ni Pierre-Joseph Proudhon, nga
isu idi ket agnanaed a naipatalaw iti sabali a nagan idiay Bruselas. No
maisinsina manipdi ti panagrepasona ti masakbayan a pannakaipablaak ti, La
Guerre et la Paix (Gubat ken Kappia iti Pranses), a ti titulona ket binulod ni
Tolstoy para iti maestra obrana, dagitoy dua a lallaki ket nagsinsinnaritada iti
edukasion, a kas ti insursurat ni Tolstoy kadagiti edukasional a kuadernona: "No
malaglagipko daytoy a pakisinnarita kenni Proudhon, daytoy ket mangipakita a,
iti personal a panagpadasko, isu laeng ti tao a nakaaw-awat ti kinapangruna ti
ken ti pagmalditan iti panawen tayo."

Naregreggetan iti kinagagar, ni Tolstoy ket nagsubli idiay Yasnaya Polyana ken
nangbagon kadagiti sangapulo ket tallo nga eskuela para kadagiti annak ti
adipenna, iti nakaibatayan kadagiti pamunganayan ni Tolstoy a nailawlawag iti
bukodna a salaysay idi 1862 "Ti Eskuela idiay Yasnaya Polyana". Dagiti
panagsubsubok ti edukasion ni Tolstoy ket ken saan a nagpaut, gapu ti
panariribok babaen ti Tsarista a sekreto a polis. Nupay kastar, a kas maysa a
dagus a kasaruno ti Summerhill nga Eskuela ni A. S. Neill, thi eskuela idiay
Yasnaya Polyana ket mabalin a mangikeddeng a mangtunton daytoy nga isu ti immuna
a kas pagarigan iti maysa a nalawag a teoria iti demokratiko nga edukasion.

Idi 23 Septiembre 1862, ket inasawana ni Sophia Andreevna Behrs, nga isu idi ket
16 a tawtawen nga ububing kanaian ken ti maysa nga anak a babai ti mangngagas
iti korte. Tinawtawagan isuna iti Sonya, ti naiyababa iti Ruso iti Sofya, babaen
ti pamiliana ken dagiti gayyemna. Add dagiti tallopulo ket tallo nga annakda:

Ti pannakiasawa ket namarkaan idi ununana babaen ti seksual a regget ken derrep
a di managrikna idi ni Tolstoy, idi rabii a masakbayan ti pannagkallaysana,
intedna ti diariona a nangisalsalaysay kadagiti seksual a napalabasna ken iti
kinapudno a ti maysa nga aadipenna idiay asiendana ket nangipasnagay iti maysa
nga anakana a lalaki. Urayno isu daytoy, ti nasapa a biagda a nagassawa ket
naragsak ken nangpalubos kenni Tolstoy ti kawayaan a nagsurat ti Gubat ken
Kappia ken ti Anna Karenina a ni Sonya ti nagtigtignay a kas ti sekretariana,
nangipaspasingked a nagbasbasa ken nangimaton ti pinasia. Nupay kasta, ti
kinaudi a kimmadduanda a panagbiag a kas inpalpalawag babaen ni A. N. Wilson ket
maysa kadagiti kaladingitan iti literario a pakasaritaan. Ti relasion ni Tolstoy
iti asawana ket nadadael kadagidi pammatina ket immad-adu a nagbalbalin a
radikal. Daytoy ti nagpabalin kaniana a nanglikud kadagiti tinawtawid ken
nasapulanna a kabaknang, a mairaman ti panangitalikudanna kadagiti karbengan ti
kopia dagiti nasapsapa nga obrana.



https://ilo.wikipedia.org/wiki/Komunismo

Ti Komunismo (manipud ti Latin communis - sapasap, sangalubongan) ket maysa a
rebolusionari a sosialista a tigmnay tapno makapartuat ti maysa nga awan klase,
awan kuarta, ken awan estado a sosial nga urnong a naipatakder babaen ti sapasap
a panagtagikua dagiti pamay-an ti panagpataud, ken ti pay sosial, politiko ken
ekonomiko nga ideolohia a mangipaturong ti panakabangon iti daytoy a sosial nga
urnos. Daytoy a tignay, kadagiti Marxista-Leninista a panakaipatarus, ket
kaaduanna a naimpluensian ti pakasaritaan tti maika-20 a siglo, a nakakita ti
nakaro a panagsasalisal a nagbaetan ti "sosialista a lubong" (dagiti sosialista
nga estado a tinurayan babaen dagiti partido komunista) ken ti "lumaud a lubong"
(dagiti pagilian ng aadda dagiti tiendaan nga ekonomia).

Iti Marxista a teoria, puro a komunismo ket maysa a naisangsangayan nga agpang
iti naipakasaritaan a panagrang-ay a dimteng manipud ti panagrang-ay dagiti
produktibo a puersa a nangiturong ti kaaduan unay kadagiti kabaknang ti
materiales, a mangpalubos para iti naibatay ti panagiwarwaras a kammasapulan ken
dagiti sosial a panakibiang a naibatay kadagiti nawaya a naigambang a tattao. Ti
husto a panangilawagan ti komunismo ket agdumaduma, ken kanayon naibiddutan, iti
sapasap a politika a ballaag, a maisinnukatan nga inususar iti sosialismo; nupay
kasta, ti Marxista a teoria ket makisuppiat a ti sosialismo ket panagdaliasat
nga agpang laeng iti dalan a mapan ti komunismo. Ti Leninismo ket aginayon ti
Marxismo a pakinakem ti maysa nga umun-una a partido tapno mangidaulo ti
proletario a rebulosion ken mangitalged kadagiti amain a bileg ti politiko
kalpasan ti rebolusion para kadagiti agob-obra a klase, para iti panagrang-ay
iti sangalubongan a panakarikna ti klase ken pagbinglayan ti agob-obra, iti
agpang a panagdaliasat a nagbaetan ti kapitalismo ken sosialismo.

Dagiti konsilo a komunista ken dagiti saan a Marxista a libertariano a komunista
ken anarko-komunista ket suppiatenda dagiti kapanunotan ti umun-una a partido
ken ti maysa nga agpang a panagdaliasat, ken mangitakderda para iti panakabangon
ti napno a komunismo tapno dagus a amngrugi kalpasan ti panakaikkat ti
kapitalismo. Adda dagiti nawatiwat a sakop dagiti teoria kadagiti
naisangsangayan a komunista iti pammateg a kasano ti mangbangon kadagiti kita ti
intitusion a mangsukat kadagiti nadumaduma a makina ti ekonomia (a kas ti
panagiwarwaras ti makmakan, edukasion, ken dagiti ospital) a kas ti irurumsuada
babaen kadagiti kapitalista a sistema—wenno saan nga aramiden dagitoyen. Adda
kadagitoy a komunista ket addaanda ti naisangsangayan a plano para kadagiti kita
ti administrtibo a bagbagi a mangsukat kadagiti agdama, bayat nga agnanayon a
mangikarkari a dagitoy a bagi ket saan a naipatengnga ken tagikua ti agob-obra,
a kasla ti agdama ti uneg dagiti aktibista a tignay. Dadgiti dadduma ket awan
dagiti konkreto a planoda kalpasan ti rebolusion, embes ket agtuntonda nga
agtaltalek kadagiti agob-obra ti lubong ken ti napanglaw ket kabukbukodanda a
maammoanto dagiti husto a moda iti panagiwarwaras ken nawatiwat a panagpataud,
ken dagiti pay koordinasion, nga awan ti kammasapulan para kadagiti aniaman a
naipatakder a "panagsukat" para iti kapitalista a naibatay ti estado a
panagtengngel.

Iti moderno a panagisao a makunkuna dagiti adu nga agkomkomento a sosiologo ken
politiko a kas ti "sapasap a politiko", ti komunismo ket kankanayo a maususar ti
panagitudo kadagiti annuroten dagiti komunista nga estdo, a kas, dagiti dagup a
tinengtengngel babaen dagiti komunista a partido, urayno ti aniaman a naipakat a
linaon ti pudno nga ekonomiko a sistema a sursurotenda. Dagiti kas pagarigan
kadagitoy ket dagiti annuroten ti Sosialista a Republika iti Bietnam a ti
ekonomiko a sistema ket agitiptipon ti "doi moi", ti Republika dagiti Tattao iti
Tsina (PRC) a ti ekonomiko a sistema ket agitiptipon ti "sosialista a tiendaan
ti ekonomia", ken ti ekonomiko a sistema ti Kappon ti Sobiet a naipalawag a kas
ti "estado a kapitalista" babaen dagiti saan a Leninista a sosiologo ken
kalpasan daytoy babaen dagiti komunista nga umadadu a sumupsupiat ti kalpasan ti
Stalin a panawen a modelo ti Sobiet a naparang ti panawen ti maika-20 a siglo (a
kas, dagiti Maoista, dagiti Trotskista ken dagiti libertariano a komunista)—ken
ti maysa pay a puntos babaen ni Vladimir Lenin.

Ti komonunismo ket nagtaud manipud ti Latin a balikas a communis, a kayatna a
saoen ket "biningayan" wenno "tagikua ti amin".

Iti kapanggepan ti naipakasaritaan a materialismo, ti komunismo ket isu ti
kakapanunotan iti maysa a nawaya a kagimongan nga awan ti panakabingbingay wenno
panakaisinsina, a ti sangkataoan ket nawaya tipanakairurumen ken pagkurangan. Ti
maysa a komunista a kagimongan ket awan kadagiti gobierno, pagilian, wenno klase
apanakabingbingay. Iti Marxista a teoria, ti diktadura ti proletariado ket isu
ti agtengnga a sistema anagbaetan ti kapitalismo kenkomunismo, no ti gobierno
ket adda ti pamay-an ti panagbalbaliw kadagiti pamuspusan ti panagtagikua
manipud ti pribatismo a mapan ti naurnong a panagtagikua. Iti politkal a
siensia, ti termino a "komunismo" ket sagpaminsan a naus-usar a mangitudo
kadagiti komunista nga estado, ti porma ti gobierno a ti estado ket agtigtignay
babaen ti maysa a maysa a partido a sistema ken mangirangarang ti panakaitalek
iti Marxismo-Leninismo wenno ti kapadpada kadagiti kastoy.

Iti moderno a panag-usar, ti balikas a "komunismo" ket maus-usar pay laeng a
mangitudo kadagiti annuroten dagiti nagbukbukodan a nagirangarang a sosialista
agobierno a buklen dagiti maysa a partido nga estado nga isuda idi ket maysa
alegado a partido ti politika asistema nga agtigtignay babaen dagiti naisentro a
naplano ang ekonomia ken ti maysa nga estado a panagtagikua kadagiti pamuspusan
ti panagpataud, nga adda iti estado, nga itigapuna, ket mangitunton a
nangirepresenta ti kakaykayatan dagiti agobobra a klase. Ti naisangsangayan a
paset ti moderno a tignay ti komunista ketagipabpabasol a dagitoy nga estado ket
saanda anangipadas a lumasat ti komunista a kagomongan, bayat a dagiti dadduma
pay ket makisinnupiat a saanda a nakagunod ti lehitimado a sosialismo. Kaaduan
kadagitoy a gobierno ket ibatayanda kadagiti ideolohiadaiti Marxismo-Leninismo,
ngem saanda a tinawtawagan ti sistema nga inpatakderda a kas ti "komunismo",
wenno nagituntonda iti anianan a panawen a ti ideolohia ket is-usa laeng ti
nagpapaandar ti puersa kadagiti annurotenda: Ni Mao Zedong, kas pagarigan, ket
nagsukimat ti Baro a Demokrasia, ken ni Vladimir Lenin idi nasapa a panawen ti
1920 ket nangipatakder ti gubat a komunismo; ken kalpasan daytoy, ti Bietnames
ket nangipatakder ti doi moi, ken dagiti Insik ket nagsublida ti sosialismo nga
adda dagiti Insik a pakaidumdumaan. Dagiti gobierno a nanginagnagan babaen
dagiti sabali a gobierno a kas "komunista" ket sapasapda a tumounton a
nangipatakderda ti maysa a panaglasat a sosialista a sistema. Daytoy a sistema
ket sagpaminsan a nakunkuna akas ti estado a sosialismo wenno babaen dagiti
kapadpada a nagnagan.

Ti "puro a komunismo" ket maysa atermino a sagpaminsan anaus-usar a mangitudo
iti agpang ti pakasaritaan kalpasan ti sosialismo, urayno adu met laeng dagiti
komunista a simple nga agus-usar ti termino a "komunismo" tapno mangitudo ti
dayta nga agpang; ti termino ket kapadpada ti "Napno a komunismo". Ti awan
klase, awan estado a kagimongan a naigandat a panakaidumduma ti daytoy a
komunismo ket ti maysa kadagiti panagikeddeng no aniaman ti mapataud ken ania
dagiti annuroten a sukimaten ket naararamid para iti kasayaatan ti sibubukel a
kagimongan—a kas iti 'iti, babaen, ken para iti agobobra a klase', a saan
adagiti nabaknang ti agtengtengngel ti kabaknanagan ket dagiti dadduma ket
agobobra para kaniada iti matgedan a pakaibatayan. Iti daytoy a komunismo dagiti
interesado ti amina kameng ti kagimongan ket maikkan ti agpapada a kadagsen iti
sumaruno, iti praktikal a panagaramid ti pamay-an apanagikeddeng iti politika
ken ekonomiko a panagbuklan ti biag. Ni Karl Marx, ken dagiti pay sabsabali a
komunista apilosopo, ket nagigagarada a saan a nangited ti naisalaysayan a
pangipalpalawag no kasano ti pamay=an ti komunismo a kas maysa a sosial a
sistema, wenno dagiti husto a dalan a mangpakabael dagiti agobobra wenno kasano
ti tumakder, wenno dagiti nainaganan a materiales no kasano ti mapan ti
komunismo manipud ti kapitalismo. Iti Komunista a Warragawag, ni Marx ket saan a
nagibagbaga ti maysa a 10-a puntos a palano ti panagbalakad ti panakaiwarwaras
manen dagiti daga ket panagpataud tapno mairugi ti panaglasat iti komunismo,
ngem isu ket nangikari a daytoy ket sapasap ken magsakup kadagiti aain. Daytoy
ket kanayon a naipagpagarup a ni Marx iket nangikeddeng a dagitoy a teoria ket
mabasa ti kastoy tapno dagiti sumaruno a teorista iti naisangsangayan a saad ket
ket makaamponda ti komunismo kadagiti bukodda a lokalidad ken kasasaad.



https://ilo.wikipedia.org/wiki/Komoros

Ti Komoros i/ˈkɒməroʊz/ (Arabiko: جزر القمر‎, Ǧuzur al-Qumur/Qamar), opisial a
ti Kappon iti Komoros (Komoriana: Udzima wa Komori, Pranses: Union des Comores,
Arabiko: الاتحاد القمري‎ al-Ittiḥād al-Qumurī/Qamarī) ket maysa a naturay, a
purpuro nga isla a pagilian idiay Taaw Indiano, a mabirukan idiay daya nga
aplaya iti Áprika, iti akin-amianan a gibus iti Kanal Mozambique,a nagbaetan ti
amianan a daya ti Kanal Mozambique ken amianan a laud ti Madagascar. Dagiti
dadduma pay a pagilian nga asideg ti Komoros ket ti Tanzania iti amianan a laud
ken ti Seychelles iti amianan a daya. Ti kapitoliona ket ti Moroni idiay Grande
Comore.

Iti 1,862 km2 (719 sq mi) (malaksid ti Mayotte), ti Komoros ket isu ti maikatlo
a kabassitan a pagilian iti Aprika babaen ti kalawa. Ti populasion ket (malaksid
ti Mayotte) ket nakarkulo iti 798,000. Ti naganna ket naala manipud ti Arabiko a
balikas a قمر qamar ("bulan"). Ti purpuro ket nalatak kadagiti nadumaduma a
kultura ken pakasaritaan, a kas maysa a pagilian a naporma iti nagsasabtan
kadagiti adu a sibilisasion. Isu daytoy ti akin amianan unay a kameng ti estado
iti Liga ti Arabo. Bayat nga idiay naisuppiatan nga isla iti Mayotte ti opisial
a pagsasao laeng ket ti Pranses, ti "Kappon iti Komoros" ket adda dagiti tallo
nga opisial a pagsasao: Komoriano, Arabiko, ken Pranses.

Daytoy a pagilian ket opisial a mangbukel kadagiti uppat nga isla idiay
bulkaniko a Komoros a purpuro: iti akin-amaianan a laud unay ti Grande Comore
wenno Ngazidja, Mohéli wenno Mwali, Anjouan wenno Nzwani, ken ti akin abagatan
unay a ti Mayotte wenno Maore, ken dagiti daduma pay a babassit nga isla. Nupay
kasta, ti gobierno iti Komoros (wenno dagiti sinarunona, manipud ti
panakawayawayas) ket saanda pay a naiturayan ti isla iti Mayotte, a ti Pransia
ket turayanna akas ti maysa a ballasiw taaw a departamento. Ti Mayotte ket isu
laeng ti isla ti purpuro a nasaan a bimmutos para ti panakawayawaya manipud ti
Pransia idi 1974; ti kinaudi ket bineto dagiti Konsilo ti Salaknib ti
Nagkaykaysa a Pagpagilian a resolusion a mangpasingked iti Komoriano a katurayan
iti dayta nga isla. Ken mairaman pay ti, 29 Marso 2009 a panagbutos iti
panagbalin ti Mayotte ti maysa a ballasiw taaw a departamento iti Pransia idi
2011 ket binutosan babaen dagiti tattao iti Mayotte.

Ti Komoros ket isu laeng ti estado a kameng dagiti sumaganad: Aprikano a Kappon,
Prankoponia, Organisasion iti Islamiko a Panagtitinnulongan, Liga ti Arabo, ken
Komision ti Taaw Indiano. Daytoy a pagilian ket adda ti pakasaritaan babaen
dagiti adu a kudeta manipud ti pannakawayawayas idi 1975. Manipud idi 2008
agarup a kagudua ti populasion ket agbibiag iti baba ti internasional a linia ti
kapanglaw iti US$1.25 ti maysa nga aldaw.



https://ilo.wikipedia.org/wiki/Kolkata

Ti Kolkata /kɒlˈkætə/, wenno Calcutta /kælˈkʌtə/, ket isu ti kapitolio ti
Indiano nga estado ti Laud a Bengal. Daytoy ket mabirukan idiay daya nga igid ti
karayan Hooghly, daytoy ti kangrunaan a sentro ti komersio, kultura, ke
edukasion ti Daya nga India, bayat a ti Puerto ti Kolkata ket isu ti kaduogan
nga agtigtignay a puerto ti India ken ti pay is-isu a kangrunaan a puerto ti
karayan. Manipud idi 2011, ti siudad ket adda dagiti 4.5 a riwriw nga agtataeng;
ti urbano nga aglomerasion, a buklen ti siudad ken dagiti suburbona, ket
pagtaengan idi dagiti agarup a 14.1 riwriw a tattao, a makaaramid daytoy ti
maikatlo a kaaduan ti populasionna a metropolitano a lugar idiay India. Manipud
idi 2008, ti ekonomia a mapataudna a rinukod babaen ti dagup ti domestiko a
produkto ket nairanggo a maikatlo kadagiti siudad ti Abagatan nga Asia, kalpasan
ti Mumbai ken Delhi. A kas maysa a dumakdakkel a metropolitano a siudad iti
maysa nga agrangrang-ay a pagilian, ti Kolkata ket sangsanguenna dagiti adu a
panagrugit ti urbano, kapusek ti trapiko, kinapanglaw, kaadu unay ti populasion,
ken dagiti dadduma pay a lohistiko ken sosioekonomiko a parikut.

Idi naladaw a maika-17 a siglo, dagiti tallo a purok a sinaruno nagtaudan
Kolkata ket tinurayan idi babaen ti Nawab ti Bengal babaen ti Mughal a
suzerainty. Kalpasan ti panangited ti Nawab ti Kompania ti Daya nga India ti
lisensia ti panagplaklako iid 1690, ti lugara ket naparang-ay idi babaen ti
Kompania iti immadadu a napasammakedan a kuartel ti tagtagilako. Ti Nawab Siraj
ud-Daulah ket sinakupna ti Kolkata idi 1756, ken ti KOmpania ti Daya nga India
ket naalana manen ti simmaruno a tawen ken babaen idi 1772 daytoy ket
nagipagarup ti napno a kinturay. Babaen ti Kompania ti Daya nga India ken
kalpasan daytoy babaen ti Britaniko a Raj, ti Kolkata ket nagserbi a kapitolio
ti India aginggana idi 1911, idi dagiti naipagarup a heograpiko a pakaatiwan, a
mairaman ti dumakdakkel a natinalismo idiay Bengal, ket nangiturong ti
panakaiyalsi ti kapitolio idiay Baro a Delhi. Ti siudad ket sentro idi ti
Indiano a tignay ti panagwayawaya; daytoy ket agtultuloy a lugar dagiti
kontemporario a politika ti estado. Kalpasan ti panakaway ti India idi 1947, ti
Kolkata—nga isu idi ti sentro ti moderno nga Indiano nga edukasion, siensia,
kultura, ken politika ket nakasaksi kadagiti dekada ti relatibo a
pannakatalinaay ti ekonomiko. Manipudidi nasap a tawtawen ti 2000, ti maysa a
panagrugso ti ekonomiko ket nangipapardas ti panagpadakkelna.

A kas ti pakatengngaan ti maika-19 ken nasapa a maika-120 a siglo ti Bengal a
Renasimiento ken ti maysa nadumaduma a relihioso ken etniko a sentro ti kultura
idiay Bengal ken India, ti Kolkata ket nakabangon kadagiti lokal a tradision iti
drama, arte, pelikula, teatro, ken literatura a nakagun-od kadagiti adu nga
agbuybuya . Adu kadagiti tattao manipud idiay Kolkata—kadagitoy ket dagiti adu a
laureado ti Nobel kadagiti arte, dagiti siensia, ken dagiti dadduma a a
paspaset, bayat a ti Kolkata a kultura ket mangilanglanga kadagiti idiosinkrasia
a mangiraman ti naisangsangayan nga asideg nga agkakaarruba (paras) ken nawaya
nga estilo a a pannakisinnukat ti saririt (adda). Ti bingay ti Laud a Bengal iti
Bengali nga industria ti pelikula ket naikuartel ditoy a siudad, a
mangsangsangaili pay kadagiti adda ti nailian a kinapangruna a nararaeman a
patakder ti kultura, a kas ti Akademia dagiti Napino nga Arte, ti Victoria a
Paglaglagipan, ti Asiatiko a Kagimongan, ti Indianpo a Museo, ken ti Nailian a
Biblioteka ti India. Urayno daytoy ket pagtaengan dagiti nangruna a pasamak ken
negosio ti kriket, ti Kolkata ket maigiddiat manipud kadagiti sabali a siudad ti
India babaen ti panakaitedna ti kinapnagruna ti pútbol ken dagiti dadduma pay
nga ay-ayam.

Ti balikas aKolkata ket naala manipud ti Bengali a tern=mino ti Kolikata
[ˈkolikat̪a] (কলিকাতা), ti nagan ti maysa kadagiti purok a a naam-ammuan idi
sakbay ti isasangpet dagiti Britaniko, idiay lugar a dimtengan a nakabangonan ti
siudad; dagiti dua pay a sabali a purok ket ti Sutanuti ken Govindapur. Ti
termino a Kolikata ket naipanpanunotan a sabali a kita ti Kalikkhetro
[ˈkalikʰːet̪ro] (Bengali: কালীক্ষেত্র), a kayatna asaoen ket "Talon ni[ti diosa]
Kali". Iti pay pagpilian, ti nagan ket mabalin a naala manipud ti Bengali a
termino ti kilkila (Bengali: কিলকিলা), wenno "dalumpinas a lugar". Ti nagan ket
mabalin a nagtaud kadagiti balikas ti khal [ˈkʰal] (Bengali: খাল) a kayatna a
saoen ket "kanal", a sinaruno babaen ti kaṭa [ˈkata] (Bengali: কাটা), a kayatna
asaoen ket "nakali". Segun ti sabali pay a teoria, ti lugar ket
nangipangpangruna ti panagpataud ti apog wenno koli chun [ˈkolitɕun] (Bengali:
কলি চুন) ken coir wenno kata [ˈkat̪a] (Bengali: কাতা); isu nga, daytoy ket
tinawtawagn ti Kolikata [ˈkolikat̪a] (Bengali: কলিকাতা). While the city's name
has always been pronounced Kolkata [ˈkolkat̪a] (Bengali: কলকাতা) or Kolikata
[ˈkolikat̪a] (Bengali: কলিকাতা) iti Bengali, ti nainggles a porma ti Calcutta
ket isu idi ti opisial a nagan aginggana idi 2001, idi daytoy ket nabaliwan ti
Kolkata tapno maipada ti Bengali a pannakabalikas.



https://ilo.wikipedia.org/wiki/Kanta

Iti musika, ti kanta ket maysa a komposision para iti timek wenno dagiti timek,
nga inar-aramid babaen ti panagkanta. Ti koro wenno insao a kanta ket mabalin a
kuyogan dagiti instrumento ti musika, wenno saan a makuyogan, a kas iti kaso
dagiti a cappella a kanta. Dagiti liriko (balikas) dagiti kanta ket kadawyan a
poetiko, agrima, ngem mabalin met a dagitoy ket relihioso a berso wenno nawaya a
prosa.

Ti kanta ket mabalin pay a maymaysa a kumakanta, maysa a dueto (dangngay-dua),
trio, wenno dakdakkel a grupo a mairaman ti ad-adu a boses. Dagiti kanta nga
adda ti ad-adu ngem maysa a boses ket makunkuna a dagiti koro. Dagiti kanta ti
nawatiwat a mabingbingay kadagiti nadumaduma a porma, depende iti panagilasin a
maus-usar. Ti maysa a pannakabingay ket ti baetan dagiti "arte a kanta",
"nadayeg a kanta", ken "folk a kanta". Dagiti sabali pay a pamay-an iti
panangidasig ken babaen dagiti panggep (sagrado a maigiddiat iti sekular),
babaen ti estilo (sala, balada, Lied, kdpy.), wenno babaen ti panawen a
nagtaudan (Renasimiento, Kontemporaneo, kdpy.).



https://ilo.wikipedia.org/wiki/Kamote

Ti kamote (Ipomoea batatas), am-ammo pay kas kamotit wenno kamotig, ket maysa a
maap-apit a mula a dagiti dadakkel ken nasam-it ti ramanna a bagasna ket maysa a
napateg a nateng a ramut wenno bagas. Ti naganus a bulbulong ken ug-uggot ti
kamote ken masida pay. Adayo a kabagian ti kamote ti patatas (Solanum
tuberosum).

Segun iti estadistika iti 2004 ti FAO, ti China ti agparparnuay iti 83% ti apit
a kamote iti lubong babaen ti aganay 105,000,000 a tonelada a makali iti 4.9
milion nga ektaria a pagmulaan. Agarup kagudua ti apit a kamote dagiti Intsik
ket maus-usar a pagpakan iti dingo.

Idinto a naimas a masida kas nateng dagiti bulong ken uggotna, ti bagas ti
kamote ti kapategan a produkto. Iti sumagmamano a tropical a lugar, ti kamote ti
kangrunaan a taraon. Malaksid iti gawgaw, nabaknang ti kamote iti dietary fiber,
vitamin A, vitamin C, ken vitamin B6. Gagangay a dagiti bagas ti kamote ket
malingta, maprito, mayurno, wenno maituno. Mabalin pay a maaramid kas gawgaw ken
arina.

Maaramid pay kas kendi ken sinam-it ti kamote ken ramen iti nadumaduma a luto
ken taraon. Iti Filipinas, nalatak ti bagas ti kamote a saramsam a liningta,
naiprito iti tagapulot wenno asukar (maawagan iti camote cue) wenno maaramid a
kendi ken jam ken kas chips. Iti Kailokuan, ti bagas ti kamote ti kangrunaan a
ramen ti baradibud, maysa a luto nga Ilokano.



https://ilo.wikipedia.org/wiki/John_F._Kennedy

Ni John Fitzgerald "Jack" Kennedy  pannakabalikas (tulong·paammo) (Mayo 29,
1917 – Nobiembre 22, 1963), kankanayon a maibagbagaan babe kadagiti immuna
aletra ti naganna a JFK, ket isu idi ti maika-35 a Presidente iti Estados
Unidos, a nagserbi manipud idi 1961 aginggana idi naasasinado idi 1963.

Kalpasan ti panagserbisiona ti milisia a kas agbilbilin iti Motor Torpedo a
Bangbangka PT-109 ken PT-59 idi panawen ti Maikadua a Sangalubongan a Gubat
idiay Abagatan a Pasipiko, ni Kennedy ket nagirepresenta ti maika-11 a distrito
ti kongreso ti Massachusetts idiay Kamara dagiti Pannakabagi ti E.U. manipud idi
1947 aginggana idi 1953 a kas maysa a Demokrata. Kalpasan dagitoy, isu ket
nagserbi idiay Senado ti E.U. manipud idi 1953 aginggana idi 1960. Inabak idi ni
Kennedy ti Bise Presidente ken Republikano a kandidato a ni Richard Nixon iti
1960 a panagbutos ti presidente ti E.U.. Isu ti kaubingan a nabutosan para iti
opisina ti presidente, iti tawen a 43,[a] ti maikadua a kaubingan a Presidente
(kalpasan ni Theodore Roosevelt), ken ti immuna a tao a naipasngay idi maika-20
a siglo a nagserbi a kas presidente. Ni Kennedy ket isuisu laeng ti Katoliko a
presidente, ken isisu laeng ti presidente a nangabak ti Premio Pulitzer. Dagiti
napaspasamak ti kinapresidentena ket mairaman ti Panagraut ti Luek dagiti Baboy,
ti Didigra ti Kubano a Misil, ti panagipatakder ti Diding ti Berlin, ti Lumba ti
Limbang, ti Aprikano-Amerikano a Tiganay ti Sibil a Karbengan, ken dagiti rugi
nga agpang ti Bietnam a Gubat.

Ni Kennedy ket naasasinado idi Nobiembre 22, 1963, idiayDallas, Texas. Ni Lee
Harvey Oswald ket napabasol ti daytoy a krima, ngem isu ket napaltogan ken natay
kalpasan ti dua nga aldaw babaen ni Jack Ruby sakbay a nairugi ti tribunal. Ti
FBI, ken ti Warren a Komision ket opisialda a nagiturpos a ni Oswald ketisu idi
ti nagmaymaysa a asesino. Ti Kamara a Napili a Komite dagiti Panakaasasinado
(HSCA) ket nagiturpos kadagitoy nga panagtaluntun ket napiltakan ken nagipagarup
a ni Kennedy ket naasasinado a aks nagbanagan ti pannakikumplot. Tatta nga
aldaw, ni Kennedy ket agtultuloy a nagato a nairangngo iti publiko a
pammanunotan a panakairanggo dagiti presidente ti E.U..



https://ilo.wikipedia.org/wiki/James_K._Polk

Ni James Knox Polk ( /ˈpoʊk/ "poke"; Nobiembre 2, 1795 – Hunio 15, 1849) ket isu
idi ti maika-11 a Presidente iti Estados Unidos (1845–1849). Ni Polk ket
naipasngay idiay Kondado ti Mecklenburg, North Carolina. Isu ket nagtaeng ken
nangirepresenta pay ti Tennessee. Isu ket maysa a Demokratiko, ni Polk ket
nagserbi a kas ti maika-17 a Tagabitla iti Kamara dagiti Pannakabagi iti Estados
Unidos (1835–1839) ken Gobernador iti Tennessee (1839–1841). Ni Polk ket isu ti
surpresa a (nangisit a kabali) kandidato para iti presidente idi 1844, nga
inabakna ni Henry Clay iti kasuppiatna a Partido Whig babaen ti panagikarina a
mangikapet ti Texas. Ni Polk ket daulo idi ti Jacksoniano a Demokrasia iti
panawen ti Maikadua a Partido a Sistema.

Ni Polk ket isu ti naudi a napigsa a sakbay ti Sibil a Gubat a presidente, ken
isu ti kaasapaan nga adda dagiti nabati a naala a retrato idi agdama a nagtaken
ti opisina. Isu ket naamammoan para iti panagbalballigina iti ganganaet a
panakibiang. Isu ket nangipangta ti gubat iti Britania iti kapanggepana a banag
no sino ti agtagikua ti Pagilian ti Oregon, ngem nagsanod met laeng ken
nakbinningbingay ti panagtagikua iti daytoy a rehion iti Britania. Idi linikudan
ti Mehiko ti panagikapet ti Amerika ti Texas, ni Polk ket nangidaulo iti puro a
panagballigi iti Mehikano-Amerikano a Gubat, a daytoy ket nakaited ti Estados
Unidos kadagiti kaaduan ken agdama a Abagatan a laud. Isu ket nagtalged ti
panakaipasa iti Walker taripa iti 1846, nga adda kadagit nababa a gatad a
nagpaayat iti patnengna nga Abagatan, ken isu ket nangipatakder ti panguartaan a
sistema a nagpaut aginggana idi 1913.

Ni Polk ket namatmati a ti panaglukat iti Akademia ti Marina E.U. ken ti
Smithsonian Institution, ti panangrugi para iti Washington a Monumento, ken ti
panakairuar kadagiti immuna a selio idiay Estados Unidos.

Isu ket nagikari nga agserbi laeng iti maysa a termino ken saan a timmaray a
mapabutosan manen. Isu ket pimmusay iti bayabgubong idi ti tallo a bulan a
pannakalpas ti terminona.

Dagiti eskolar ket kinaykayatda nga inranggo iti listaan dagiti kalatakan a
presidente para iti abilidadna nga agidisso kadagiti panungpalan ken ti
panaggun-odna iti amin. Ni Polk tinawtawagan a ti "di amammo unay a naibanagan
presidente" iti Estados Unidos.



https://ilo.wikipedia.org/wiki/Interlingua

Ti Interlingua (/ɪntərˈlɪŋɡwə/; kodkodigo ti pagsasao ti ISO 639 ia, ina) ket
maysa nga internadional a katakunaynay a pagsasao (Ingles: Internasional
Auxialliary Language (IAL)), ti moderno a bersion ti Latin, a napadur-as idi
baetan ti 1937 ken 1951 babaen ti Gunglo ti Internasional a Katakunaynay a
Pagsasao (Ingles: International Auxiliary Language Association (IALA)). Daytoy
ketmairanggo kadagit itallo a kaaduan a maus-usar a katakunaynay a pagsasao
(kalpasan ti Esperanto ken mabalin a ti Ido), ken isu daytoy ti kaaduan a
maus-usar a naturalistiko nga IAL: iti sabali a kaibuksilan, ti bokabulariona,
gramatiko ken dagiti sabali a pannakaidasig ket naala manipud kadagiti masna a
pagsasao. Ti Interlingua ket naidur-as idi tapno maipagtitipon ti nalaka ken
dagiti kaaduan a kadawyan a gramatika nga addaan iti gramatika a kadawyan
kadagiti kaaduan a mabalin a sakop dagiti pagsasao, a makaaramid daytoy iti
nalaka a panagadal kadagiti agsasao ti patneng a pagsasao a tinaudan ti
bokabulario ken gramatika ti Interlingua. Daytoy ket naus-usar pay iti napardas
a panangipakaaamo kadagiti adu a masna a pagsasao. Ti literatura ti Interlingua
ketmangitalinaay a ti (naisurat) Interlingua iket maawatan dagiti ginasut a
sanagriwriw a tattao nga agsasao iti pagsasao a Romanse, ngem daytoy ket aktibo
laeng nga insasao dagiti bassit a gasut.

Ti nagan nga Interlingua ket nagtaud manipud kadagiti Latin a balikas ti inter,a
ti kaibuksilanna ket nagbaetan, ken lingua, a ti kaibuksilanna ket dila wenno
pagsasao. Dagitoy a morpema ket agpapada iti Interlingua. Isu a ti Interlingua
ket "nagbaetan a pagsasao", wenno intermediario a pagsasao.



https://ilo.wikipedia.org/wiki/Indotsina

Ti Indotsina wenno Indo-Tsina ket ti peninsula idiay Abagatan a Daya nga Asia a
mabirukan iti agarup nga abagatan wenno abagatan a laud ti Tsina, ken daya ti
India. Ti nagtaudan ti naganna iti Pranses nga Indochine a kas ti panagtitipon
iti nagnagan ti "India" ken "Tsina", a mangibagbaga ti lokasion iti teritorio a
nagbaetan dagiti dua a pagilian. Daytoy ket maibagbaga pay a kas ti nangruna a
daga ti Abagatan a daya nga Asia. Ti termino ket mabalin pay a mausar iti
bioheograpia para iti "Rehion ti Indotsina", ti nangruna a bioheograpiko a
rehion iti uneg ti ekosona ti Indomalaya.

Dagiti pagilian ti nangruna a daga ti Abagatan a daya nga Asia, nupay kasta ket
nakaala iti impluensia manipud ti India ken Tsina kadagiti agdumaduma a kaadu.
Adda met dagiti kultura, a kas ti Cambodia, Laos, ken Tailandia ket kangrunaan a
naimpluensiaan babaen ti India nga adda met iti basbassit a pannakaimpluensia
babaen ti Tsina. Dagiti dadduma, a kas ti Bietnam, ket kaaduan a naimpluensiaan
babaen dagiti kultura ti Insik nga addaan laeng iti bassit a pannakaimpluensia
iti kultura manipud ti India, ken kaaduan babaen ti sibilisasion ti Champa a
pinarukma idi ti Bietnam idi las-ud ti nagpaabagatan a panagpadakkel.

Iti bioheograpia ti termino a Rehion ti Indotsina ket inus-usar a kaibuksilan ti
nangruna a bioheograpikol a rehion idiay ekosona ti Indomalaya, ken ti pay
pitoheograpiko a ploristika a rehion iti Paleotropikal a Pagarian. Daytoy ket
mangiraman ti patneng a flora ken fauna iti amin a pagpagilian dita ngato . Ti
kadenna a Rehion ti Malesia ket sakupenna dagiti pagilian ti Maritimo nga
Abagatan a daya nga Asia, ken askawenna dagiti ekosona ti Indomalaya ken
Australasia.



https://ilo.wikipedia.org/wiki/Ilokano

Dagiti maawagan nga Ilokano ket isu dagiti kaputotan dagiti simmanglad a tattao
idi kanikamanon a ribu a tawtawen idiay amianan ti Luzon, iti maaw-awagan ita
iti Ilocos wenno Kailokuan (buklen dagiti probinsia ti Ilocos Norte, Ilocos Sur,
La Union ken dadduma pay). Kuna dagiti antropolohista a binallasiw dagitoy a
kaputotan ti baybay, babaen ti bilog wenno viray, manipud idiay Taiwan. Inrugida
ti baro a panagbiag kadagiti lolook wenno waywayang iti amianan, nga isu ti
nakapanaganda—dagiti “tattao iti loök,” wenno "Ilooko." Ngem kadakuada, nairuam
nga awaganda ti bagbagida a Samtoy, manipud iti "saö mi ditoy." Awaganda pay ti
bagbagida kas “Saluyot,” manipud iti maysa a mula nga imasen a sidaen dagiti
Ilokano.

Timmubo dagiti Ilokano iti amianan-laud a suli ti Luzon, daga a nakipet ken
ragangirang, naisengngat iti kabambantayan ti Kordiliera ken ti Baybay Abagatan
a Tsína. Kastoy a heograpia ti nangpataud iti tattao a nagaget, nasalimetmet,
ken managakar nga agbirok iti gundaway ken gasat iti sabali a daga. Dagiti
probinsia ti Ilocos Norte, Ilocos Sur, ken paset iti La Union ken Abra ti sigud
a teritorio ti Kailukoan.

Dinappatan dagiti Ilokano dagiti natabtaba a dagdaga ti Cagayan ken Pangasinan
ken iti kabambantayan ti Apayao idi maika-18 ken 19 a sigsiglo. Iti maika-20 a
siglo, adu met a pamilia nga Ilokano iti immakar a napan nagdappat idiay
Mindanao. Dagiti Ilokano ti umuna a grupo a nagbaniaga iti ballasiw-taaw iti
kontinente ti Amerika, nangruna kadagiti estado ti Hawaii, California,
Washington, ken Alaska. Iti agdama, umad-adu latta dagiti Ilokano iti Saudi
Arabia, Hong Kong, Hapon, Singapore, Canada, Australia, ken pagpagilian iti
Europa.

Iti agdama, adda aganay a 9,136,000 nga Ilokano. Nagtaud dagiti Ilokano iti puli
nga Austronesiano, kapada met laeng dagiti dadduma pay nga etniko a grupo a
Filipino. Nupay tradisional a kaaduan ket nakayumanggi ti maris ti kudilda, adu
met ti napupudaw nangruna dagiti addaan kaputotan nga Intsik. Adu met nga
Ilokano nga agnanaed kadagiti kabambantayan a paset ti Luzon ti addaan dara a
Kordilierano. Kaaduan kadagiti Ilokano ket Romano a Katoliko, ti dadduma ket
Protestante a kaaduanna ket kameng ti Simbaan nga Aglipayano, maysa a relihion a
nangrugi iti Ilocos Norte.

Dagiti Ilokano a nagbiag sakbay ti panangsakup dagiti Kristiano a Kastila ket
ammoda ti agsurat iti bukodda a sistema iti abesedário. Kapadana met laeng ti
alibata a surat dagiti Tagalog ken Pangasinense, kas koma iti Doctrina Cristiana
iti 1621, maysa a kasapaan ken kadaanan a naipablaak iti Iloko. Nailasin laeng
ita ti surat Ilokano ket adda veramana, naikur-it a kuros tapno mabasa dagiti
konsonante.

Ti kultura nga Ilokano ket napno iti burburtia, dandaniw, pammagbaga, daldallot,
salsala, bucanegan, ken sarsarita.

Ti epiko a Biag ni Lam-ang ti nabati nga estoria a saan nalipatan dagiti
Ilokano. Adu pay iti pampammati a naitawid iti Kailokuan ita, kas iti estoria ni
Aran ken Angalo, ni Namarsua wenno Apo Lung-aw, a nangbukel iti lubong dagiti
tao ken dadduma pay.



https://ilo.wikipedia.org/wiki/Honshu

Ti Honshu (本州, Honshū?, literal a ti "Kangrunaan a Probinsia") ([hoɴɕuː] (
denggen)) ket isu ti kadakkelan nga isla iti Hapón. Ti kangrunaan nga isla iti
daytoy a pagilian, daytoy ket adda idiay abagtan ti Hokkaido a ballasiw ti
Nailet a Baybay ti Tsugaru, amianan iti Shikoku a ballasiw ti Kinauneg a Baybay,
ken amianan a daya iti Kyushu a ballasiw ti Nailet a Baybay ti Kanmon. Isu
daytoy ti maikapito a kadakkelan nga isla iti lubong, ken ti maikadua kaaduan ti
populasion kalpasan ti Haba idiay Indonesia.

Addaan daytoy ti populasion iti 103 a riwriw idi 2005, (98,352,000 manipud idi
1990; idi 1975 ket 89,101,702), a kaaduan kadagiti magun-od a tanap, a
naipangpangruna ti tanap ti Kantō nga adda 25% ti agtaeng iti dagup ti
populasion iti [Kalatakan a Tokyo a Lugar]], a mairaman dagiti siudad ti Tokyo
kenYokohama, Kawasaki, Saitama ken Chiba. Kaaduan ti industria iti daytoy a
pagilian ket maburikan iti igid ti barikes a maigay-at manipud ti Tokyo ti igid
ti abagatan a pantar dagiti siudad ti Honshu, a mairaman ti Kyoto, Osaka,
Nagoya, Kobe, ken Hiroshima, a kas paet iti Taiheiyo a Barikes.

Ti ekonomia tiigid ti amianan a laud a pantar babaen ti Baybay iti Hapón ket
kaaduan a panagkalap ken agrikultura; Ti Niigata ket naipaammoan a kas maysa a
nangruna nga agpadpataud iti bagas. Dagiti tanap ti Kantō ken Nōbi ket
agpadpataudda ti bagas ken natnateng. Ti Yamanashi ket maysa a kangrunaan a
lugar a pagtalonan kadagiti prutas, ken ti Aomori ket nalatak para kadagiti
prutasna a mansanas.

Dagiti nailatakan a naipakasaritaan a sentro ket mairaman ti Kyoto, Nara, ken
Kamakura.

Daytoy nga isla ket aganay a 1,300 kilometro (810 mi) i kaatiddog ken sumakop
manipud ti 50 iti 230 km (31 iti 143 mi)a kalawa, ken ti dagup a kalawana ket
227,962.59 km2 (88,016.85 sq mi), 60% iti dagup ti Hapon. Dakdakkel daytoy ngem
ti Gran Británia, ken dakdakkel bassit ngen tiAmerikano nga estado iti
Minnesota. Daytoy a lugar ket naipadpadakkel babaen ti reklamasion ti daga ken
ti panagpangato ti pantar iti amianan, ngem ti sangalubongan a panagpangato ti
pantar ti baybay ket nagpabassit ti banagna daytoy. Ti Honshu ket addaan ti
aplaya iti 5,450 kilometro (3,386 mi).

Gapu ta banbantay ken bulkaniko, ti Honshu ket addaan ti kanayon a
gingined(tiNalatak a Kantō a gingined ket napisa a nakadadaek iti Tokyo idi
Septiembre 1923, ken ti gingined iti Marso 2011 ket inyalisna ti sibubukel nga
isla babaen ti 2.4 m (7.9 ft) a daytoy ket nagpataud ti didigra a sunami); ti
kangatuan nga ungto ket ti aktiboa bulkan a Bantay Fuji iti 3,776 m (12,388 ft),
a mangipabalin daytoy ti maika-7 a kangatuan nga isla. Adu pay dagiti karayan, a
mairaman ti Karayan Shinano, ti kaatiddogan iti Hapón. Ti klima ket temperado,
ngem adda dagiti adu a paggiddiatan ti nagbaetan ti dumaya wenno akin-abagatan
(Pasipiko wenno pantar ti Kinauneg a Baybay) a bakrang, ken ti lumaud wenno
akin-amianan (pantar ti Baybay iti Hapón) a bakrang. Ti kabanbantayan ket
gumay-at iti igid ti kaatiddog iti Honshu manipud ti rugi aginggan ti patingga.
Ken mainayon pay ti Bantay Fuji, ti Hapón nga Alpes ket dagiti langa pay ti
Honshu.

Ti Honshu ket naikapet kadagiti isla iti Hokkaido, Kyushu ken Shikoku babaen
dagiti tunel wenno rangtay. Dagiti tallo a baro a rangtay a sistema ket
naipatakder ti ballasiw kadagiti isla iti Kinauneg a Baybay a nagbaetan ti
Honshu ken Shikoku (Rangtay Akashi Kaikyō ken ti Rangtay Ōnaruto; Rangtay
Shin-Onomichi, Rangtay Innoshima, Rangtay Ikuchi, Rangtay Tatara, Rangtay
Ōmishima, Rangtay Hakata-Ōshima, ken ti Rangtay Kurushima-Kaikyo; Rangtay
Shimotsui-Seto, Rangtay Hitsuishijima, Rangtay Iwakurojima, Rangtay Yoshima,
Rangtay Kita Bisan-Setoe, ken ti Rangtay Minami Bisan-Seto), ken ti Tunel Seikan
ket mangikapet ti Honshu iti Hokkaido.

Ti isla ket nominal a naibingbingay iti lima a rehion ken buklen dagiti 34 a
prepektura, a mairaman ti metropolitano a Tokyo. Dagiti rehion ket ti Chūgoku
(lumaud), Kansai (akin-abagatan, daya iti Chūgoku), Chūbu (tengnga), Kantō
(dumaya), ken Tōhoku (akin-amianan). Adda dagiti babassit nga isla a mairaman
kagitoy a prepektura, dagit naisangayan ket ti Is-isla ti Ogasawara, Isla ti
Sado , Izu Oshima, ken Isla ti Awaji.

Ti akin-amaianan unay nga ungto idiay Honshu ket ti murdong iti Shimokita a
Peninsula idiay Ōma, Aomori. Ti akin-abagatan unay a patingga ket naisanglad
idiay Rawis a Kure idiay Kushimoto, Wakayama. Daytoy nga isla ket nabeddengan
iti daya babaen ti Todogasaki idiay Miyako, Iwate ken iti laud babaen ti
Bishanohana idiay Shimonoseki, Yamaguchi. Sumakop daytoy ti sumurok a walo a
grado iti latitud ken 11 a grado iti longitud.



https://ilo.wikipedia.org/wiki/Hawai%27i

Nagsasabtan: 21°18′41″N 157°47′47″W﻿ / ﻿21.31139°N 157.79639°W﻿ / 21.31139;
-157.79639

Ti Hawai‘i wenno Hawaii, Hawai (iti pakasaritaan ket isu ti Is-isla ti Sandwich)
ket ti purpuro dagiti Is-isla ti Hawaii iti Taaw Pasipiko. Ti Hawaii ti maika-50
nga estado ti Estados Unidos iti Amerika, iti pannakaawatna idi Agosto 21, 1959.
Ti Honolulu ti kaddakelan a siudadna ket isu met ti kapitoliona.

Ti Hawai‘i ti kaudian a naawat kas estado ti kappon. No dagiti puli ti
pagsasaritaan, ti Hawai‘i laeng ti kakaisuna nga estado nga addaan mayoria a
grupo dagiti saan a puraw ken addaan iti kadakkelan a porsiento dagiti Asiano
nga Amerikano.

Segun iti 2000 a Senso, 6.6% ti populasion ti Hawaii ket inyam-ammoda ti
bagbagida kas Patneng a Hawayano, 24.3% ket Puraw wenno Kaukasiano, a
pakairamanan dagiti Portuges; ken 41.6% ket Asiano, a pakairamanan ti 0.1% nga
Asiano Indiano, 4.7% nga Intsik, 14.1% a Filipino, 16.7% a Hapon, 1.9% a Koreano
ken 0.6% a Vietnamese. Ti 1.3% ket sabsabali pay a Pacific Islander a
nakairamanan dagiti Samoan, Tongan, Tahitian, Maori ken Micronesian. Ti 21.4%
ket inyam-ammoda ti bagida kas naglaok (dua wenno ad-adu pay a kaputotan/etniko
a grupo). 1.8% met ket Nangisit wenno Aprikano nga Amerikano ken 0.3% ket
Patneng nga Amerikano ken Patneng nga Alaskano.



https://ilo.wikipedia.org/wiki/Gustav_Mahler

Ni Gustav Mahler (Panangibalikas nga Aleman: [ˈɡʊstaf ˈmaːlɐ]; 7 Hulio 1860 –
18 Mayo 1911) ket maysa idi a naladaw a Romantiko nga Austriano a kompositor ken
maysa kadagiti mangidadaulo a konduktor iti kaputotanna. Isu ket naiyanak idiay
purok ti Kalischt, Bohemia ken isu idi ti Austriano nga Imperio, nga itan ket ti
Kaliště iti Republika a Tseka. Ti pamilia idin ket immalis idiay asideg ti Iglau
(nga itan ket ti Jihlava) nga idiay ti dimakkelan ni Mahler.

A kas maysa a kompositor, isu ket nagtignay a kas rangtay ti nagbaetan ti
maika-19 a siglo nga Austro-Aleman a tawidan ken ti modernismo ti nasapa
amaika-20 a siglo. Bayat nga iti kabibiagna ti kasasaadna a kas maysa a
konduktor ket naibangon nga awan ti maisalsaludsod, ti bukodna amusika ket
nagagun-od ti nawatiwat a kinadayeg kalpasan laeng kadagiti paset ti panawen a
saan a pannakabaybay-an a mairaman ti panakaiparit ti panakaipabuyana iti
kaaduan nga Europa idi las-ud ti Nazi a panawen. Kalpasan ti 1945 ti musika ket
naduktalan ket kinaykayatan babaen dagiti agdengdengngeg a baro a kaputotan; ni
Mahler kalpasan daytoy ket nagbalin a maysa kadagiti matten kankanayon a
naipabpabuya ken nairekord kadagiti amin a kompositor, ti maysa a puesto a
naitultuloy kaniana aginggana ti maika-20 a siglo.



https://ilo.wikipedia.org/wiki/Ferdinand_Marcos

Ni Ferdinand Edralin Marcos (Septiembre 11, 1917–Septiembre 28, 1989), maysa nga
Ilokano, ti maikasangapulo a Presidente ti Filipinas a nagserbi manipud idi 1965
agingga iti 1986. Nagbalin a diktador idi mangrugi iti maikadua a panagakemna
iti kinapresidente tapno maiturayanna ti pagilian, babaen ti panangipaulogna iti
Linteg Militar idi 1972 ken panangipasdekna iti "Baro a Kagimongan" (Ingles: New
Society), (Tagalog: Bagong Lipunan). Ngem napatakkias ni Marcos iti puesto idi
1986 babaen ti Rebolusion iti Edsa kalpasan a nagrebelde ti dua nga Ilokano a
nangangato nga opisial ti turay, ti Ministro ti Salaknib a ni Juan Ponce Enrile
ken Heneral Fidel V. Ramos, ket kimmapponda kenni Corazon Cojuangco Aquino (balo
ni dati a Senador Benigno S. Aquino a napapatay idi 1983), a nagbalin a
presidente kalpasanna.

Naipasngay ni Marcos idiay Sarrat, Ilocos Norte, anak da Mariano Marcos ken
Josefa Edralin. Idi 1937, bayat ti panageskuelana iti kinaabogado idiay
Universidad ti Filipinas, naidarum ni Marcos ta napabasol a nangpapatay ken ni
Diputado Julio Nalundasan, maysa a karibal ni tatangna a Mariano iti politika.
Naibalud idi Nobiembre 1939, ngem nagkiddaw iti Korte Suprema iti Filipinas a
depensaanna a bukod ti bagina, ket nangabak iti kasona iti sumaruno a tawen.

Nagturpos idiay Unibersidad iti Filipinas, ken nakaala iti kangatuan nga average
iti panag-eksamen para kinaabogado (bar) iti Filipinas idi 1940.

Iti ud-udi a paset ti Maikadua a Sangalubongan a Gubat, nagserbi ni Marcos a
soldado iti Siiigam a Buyot iti Filipinas. Kalpasan ti gubat, nagbalin a
katulongan ni Presidente Manuel Roxas manipud 1946 agingga iti 1947, ken miembro
pay iti Kamara dagiti Pannakabagi (1949-59), ken kas senador (1963-65) a
nangidauluanna iti Senado iti Filipinas kas presidente. Idi 1954, nagkasarda
kenni Imelda Romualdez, maysa a Bisayana a tubo iti Leyte, a timmulong ken ni
Marcos iti naballigi a panagkampaniana para iti presidente.

Kalpasan a saan nga innaganan ti Partido Liberal ni Marcos a kas opisial a
kandidatoda para iti presidente, immakar isuna iti Partido Nacionalista, a
nangpili kenkuana a kandidatoda a kadua ni Fernando Lopez a para iti bise
presidente. Inabakda ti situtugaw idi a pangulo ken kandidato manen a ni
Diosdado Macapagal kasta met ti para bise presidente a ni Genaro Magsaysay, iti
eleksion idi 1965.



https://ilo.wikipedia.org/wiki/Elepante

Dagiti elepante wenno gadia ket dagiti dakkel a mamalia iti pamilia nga
Elephantidae ken ti urnos a Proboscidea. Iti tawidan, dua a sebbangan ti
mabigbigan, ti elepante ti Aprika (Loxodonta africana) ken ti elepante ti Asia
(Elephas maximus), urayno adda dagiti ebidensia a mangisingsingasing a dagiti
Kamul-mulaan ti Aprika nga elepante ken dagiti Kabakiran ti Aprika nga elepante
agsinada a sebbangan (L. africana ken L. cyclotis). Dagiti elepante ket
naiwarwarasda kadagiti amin a sub-Sahara nga Aprika, ken Abagatanh ken Abagatan
a daya nga Asia. Isu laeng dagitoy ti nabatbati a probosideo; dagiti awanen a
sebbangan a mairaman dagiti mamut ken dagiti mastodon. Dagiti kadakkelan a
naidagaan nga ayup, ti lallaki nga elepante ti Aprika ket makaabotda ti katayag
iti 4 m (13 ft) ken agdagsen iti 7,000 kg (15,000 lb). Dagitoy nga ayup ket
addaanda kadagiti naduduma a langa a pakailasinan, a mairaman iti atiddog a
proboscide para kadagiti adu a pamay-an, a nangruna iti panagrakmen kadagiti
banag.



https://ilo.wikipedia.org/wiki/Ebolusion

Ti Ebolusion ket ti aniaman a panagbalbaliw iti ballasiw dagiti agsasaruno a
kaputotan iti tinawtawid a panakaisdasig dagiti biolohiko a populasion. Ti
ebolusionario a yaaddang ket nakaited ti pannakparsua ti dibersidad kadagiti
agpang iti biolohiko ngal organisasion, a mairaman dagiti sebbangan, agmaymaysa
nga organismo ken molekula a kas ti DNA ken dagiti protina.

Ti Biag iti Daga ket nagtaud ken nagbalbaliw manipud ti mays a sangalubongan a
sapasap a tinaudan idi agarup a 3.7 bilion a tawtawen. Ti panagulit a
espesiasion ken ti pagkaadaywan iti biag ket mabalin a naamammoan manipud ti
nagbibingayan nga agasmang iti biokimiko ken and morpolihika a pakailiddingan,
wenno babaen ti nagbibingayn a DNA a nagsasarunuan. Dagitoy a homologo a
pakailiddingan ken dagiti nagsasarunuant ket agpapada kadagiti sebbangan a
nakibinningay itay nabiit a sappasap a tinaudan, ken mabalin a mausar daytoy ti
panagpabaro dagiti ebolusionario a pakasaritaan, a panagusar kadagiti adda
tattan a sebbangan ken ti nairehistro a posil. Dagiti adda tattan a tabas iti
biodibersidad ket sinukog dagitoy babaen ti espesiasion ken babaen ti panagawan.

Ni Charles Darwin ket isu idi ti immuna a nangannurot ti maysa a sientipiko a
suppiat para iti teoria iti ebolusion babaen ti kaibuksilan iti masna a
panagpili. Ti ebolusion babaen ti masna a panagpili ket maysa a yaaddang a naala
manipud iti tallo a kinapudno a maipanggep kadagiti populasion: 1) adadu dagiti
maiyanak ngem dagitanto agbiag, 2) dagiti pakailiddingan ket naidumaduma
kadagiti agmaymaysa, a pagturongan dagit sabsabali a grado panagbiag ken
panagpartuat, ken 3) dagiti paggidditan ti pakailiddingan ket tinawtawid. Isu a,
no dagiti kameng iti maysa a populasion ket matay dagitoy ket sukatan babaen ti
annak dagiti nagannak a nasaysayaat ti iruruam ti panagbiag ken panagpartuat iti
enbironmento a nagtaudan ti masna a panagpilian. Daytoy a yaaddang ket agpartuat
ken agpreserba kadagiti pakailiddingan a a kasla maibagay para iti karebbengan a
papel nga aramidenda. Ti masna a panagpili ket isu laeng ti naam-ammuan a gapu
iti pannakaruam, ngem saan a daytoy laeng ti gapu iti ebolusion. Adda pay
dagiti, saan a naruam a gapu iti ebolusion a mairaman ti panagbalbaliw
kenhenetiko a daluson.

Idi nasapa a maika-20 a siglo, dagiti henetiko ket naitiptipon iti teoria iti
ebolusion ni Darwin babaen ti masna a panagpili babaen ti displina dagiti
henetiko ti populasion. Ti kinapangruna ti masna a panagpili a kas gapuanan iti
ebolusion ket nawawat idi kadagiti sangsanga iti biolohia. Santo maysa, dagiti
sigud a kapanunutan a maipapan iti ebolusion, a kas ti ortohenesis ken
"progreso" ket nagbalin a daanen. Dagiti sientista ket agtultuloyda ti panagadal
kadagiti nadumaduma nga agpang iti ebolusion babaen ti panagporma ken panagsubok
kadagiti hipotesis, nga agipakpatakder kadagiti sientipiko a teoria, nga
agus-usar iti dato sti panagpalpaliiw, ken panagaramid kadagiti eksperimento iti
pagtaengan ken ti laboratorio. Dagiti biologo ket umannurotda a ti tinaudan nga
adda dagiti panagbalbaliw ket maysa kadagiti kapudnoan a naipatakderan a
kinapudno iti siensia. Dagiti naduktalan iti ebolusionario a biolohia ket
nakaaramid kadagiti nangruna a nagbanagan a saan laeng kadagiti tinawtawid a
sanga iti biolohia, ngen dagiti pay dadduma a disiplina ti akademia (a kas ti,
antropolohia ken sikolohia) ken iti pay sapasap a kagimongan.

Ti singasing a ti maysa a kita ti ayup ket mabalin a nagtaud manipud ti maysa
nga ayup iti sabali a kita ket naggapu kadagiti immuna a sakbay ti Sokratiko a
Griego a pilosopo, a kas ni Anaksimandro ken Empedokles. No maigiddiat kadagitoy
a materialistiko a kapanunutan, noni Aristoteles ket naawatanna nga amin a masna
a banbanag, a saan laeng a dagiti sibibiag a banbanag, a kas saan a perpekto a
kinaagpayso kadagiti sabsabali nga agtagtaginayona masna a posibilidad, a
naam-ammuan a kas ti "porporma", "kapanunutan", wenno (iti Latin a
panagipatarus) "sebbangan". Daytoy ket paset ti bukodna a teleolohiko a
panakaawatan iti katutubo nga amin a banbanag ket adda dagiti naisangayan a
papel iti panagay-ayam iti maysa a nailangitan a kosmiko nga urnos. Dagiti
pannakadumaduma iti daytoy a kapanunutan ket nagbalin a pagalagadan kadagiti
panakaawat iti Tengnga a Panpanawen, ken naitipon dagitoy iti Kristiano a
panagadal, ngem ni Aristoteles ket saan a nangitonton a dagiti agpayso a kita
dagiti ayup ket maipada iti tunggal maysa nga adda ti agpayso a metapisikal a
porma, ken naisangsangayan a nagited kadagiti kas pagarigan no kasano ti
irurumsua dagiti baro a kita ti sibibiag a banbanag.

Idi maika-17 a siglo ti baro a pamayan iti moderno a siensia ket linikudanda ti
pamay-an ni Aristoteles, ken nagbirukda kadagitipanagilawlawag iti masna a
penomena iti termino dagiti linteg iti katutubo a dagitoy ket agpapada kadagiti
amin a makitkita a banbanag, ken saanda a nasapulan anga agipagarup kadagiti
aniaman nga agnanayon a masna a kategoria, wenno aniaman a nainlangitan a
kosmiko nga urnos. Ngem daytoy baro a pamay-an ket nabuntog nakaramut kadagiti
biolohiko a siensia, a dagitoy ket ti naudi a lugar iti konsepto iti agnaynayon
a masna a kitkita. Ni John Ray ket nagusar kadagiti sigud nga ad-adu a sapasap a
termino para kadagiti agnanayon a masna a kitkita, a "sebbangan", a mangidangep
kadagiti kita ti ayup ken mula, ngen saan a kasla ni Aristoteles, isu ket
nainget a nanginagan iti tunggal maysa a kita iti sibibiag a banag a kas dagiti
sebbangan, ken nagipaltiing a ti tunggal maysa a sebbangan ket mabalin a
maipalpalawag babaen kadagiti langa a rumsua kaniada iti tunggal maysa a
kaputotan. Dagitoy a sebbangan ket dinaremdem babaen ti Dios, ngem agipakpakita
kadagiti paggiddiatan a gapuanan baben dagiti lokal a kasasaad. Ti biolohiko a
pannakaidasig ket inpakaammo babaen ni Carolus Linnaeus idi 1735 nga isu ket
pinanunutna pay a dagiti sebbangan a kas agnanayon babaen ti nainlangitan a
plano.

Dagiti dadduma a naturalista iti daytoy a panawen ket nagipagpagarupda iti
ebolusionario a panagbalbaliw dagiti sebbangan kadagiti napalabas a panawen
segun kadagiti masna a linteg. Insurat ni Maupertuis idi 1751 dagiti masna a
panagbalbaliw a napasamak iti lasud ti reproduksion ken nagur-urnong kadagiti
adu a kaputotan tapno agpataud kadagiti adu a sebbangan. Ni Buffon ket
nangisingasing a dagiti sebbangan ket mabalinda nga agbaliw kadagiti sabali nga
organismo, ken ni Erasmus Darwin ket nangisingasing nga amin a nabara ti darana
nga ayup ket mabalin a nagtaud manipud ti agmaymaysa a mikro-organismo (wenno
"pilamento"). Ti immuna a napno nga ebolusionario a plano idi ket ti teoria ti
"transmutasion" idi 1809 ni Lamarck a nagpanpanunot ti kellaat a kaputotan a
nagtultuloy a nagpatpataud kadagiti simple a porma iti biag ken nangparang-ay ti
nalatlatak a kinarikut kadagiti paralelo a tinaudan nga adda iti maysa a
tinawidan a progresibo a tendensia, ken iti dayta a lokal nga agpang dagitoy a
tinaudan ket nangampon ti enbironmento babaen ti panagtawid kadagiti
panagbalbaliw a gapuanan babaen ti panagusar wenno saan a panagusar kadagiti
nagannak. (Ti naud-udi a proseso ket kanungpalan a tinawagan ti Lamarckismo.)
Dagitoy a kapanunotan pinabasbasol babaen ti dagiti sigud a kas panagipagpagarup
ken agkuran ti emperiko a suporta. Naisangsangayan idi daytoy ni Georges Cuvier
a nagiyunayunay a dagiti sebbangan ket saan nga agkakabagian ken natalinaay,
dagiti panagpapadada ket mangipakpakita ti nainlangitan a daremdem para kadagiti
kammasapulan nga annong. Iti agdama, dagiti kapanunotan ni Ray iti managayta a
daremdem ket naparang-ayen babaen ni William Paley iti maysa a natural a
teolohia a nagisingasing kadagiti narikut a panagampon a kas ebidensia iti
nainlangitan a daremdem, ken dinaydayawan idi Charles Darwin.

Ti kritikal a panagsina manipud ti konsepto dagiti natalinaay a sebbanagn iti
bilolohia ket nangrugi iti teoria ti ebolusion babaen ti masna a panagpili, nga
inannurotan babaen ni Charles Darwin. Gapu ti impluensia babaen ti Maysa a
Salaysay iti Pamunganayan ti Populasion babaen ni Thomas Robert Malthus,
inbagbaga ni Darwin a ti idadakkel ti populasion ket pakaituronganto iti maysa a
"salisal ti kaadda" a dagiti nasayaat a panagdudumaan ken agballigi ken dagiti
dadduma ket mapaay. Iti tunggal maysa a kaputotan, adu kadagiti putot ti saan
nga agbiag iti tawen ti reproduksion gapu kadagiti limitado a rekurso. Daytoy
ket mabalin nga isu ti nangipalawag ti dibersidad dagiti ayuop ken mulmula
manipud ti sapasap a tinaudan babaen ti panagobra dagiti masna a linteg nga isu
met laeng para kadagiti amin a kita ti parsua. Ni Darwin ket nagparparana-ay idi
ti teoriana iti "masna a panagpili" manipud idi 1838 ken ti masakbayan aginggana
idi ni Alfred Russel Wallace ket nangipatulod kaniana ti agpadpada met laeng a
teoria idi 1858. Dagitoy dua lalaki ket inpresentada dagiti nailasin a pappapel
idiay Linneo a Kagimongan ti Londres. Idi gibus ti 1859, ti pablaak ni Darwin
iti Iti Tinaudan dagiti Sebbangan ket nasayaat a nangipalawag ti masna a
pangpili ken iti waya a nakaiturongan ti immad-adu a panagawat ti Darwinio nga
ebolusion. Inpakat ni Thomas Henry Huxley dagiti kapanunotan ni Darwin iti
tattao, nagus-usar ti paleontolohia ken komparatibo nga anatomia tapno makaited
ti napigsa nga ebidensia a ti tattao ken dagiti bakes ket nagbibingayda kadagiti
sapasap a tinaudan. Adda dagiti dadduma a nadisturbo babaen ti daytoy gaputa
daytoy ket nangibagbaga a ti tattao ket awan ti naisangayan a lugar iti
uniberso.

Dagiti apag-isu a mekanismo iti tawidan ti reproduktibo ken ti taudan dagiti
baro a kababalin ket nagtultuloy a misterio. Iti pannakaipan ti daytoy a
patingga, nagparang-ay ni Darwin kadagiti probisional a teoriana iti pangenesis.
Idi 1865 ni Gregor Mendel ket nangireporta a dagiti kababalin ket tinawtawid iti
maipadto pamay-an babaen ti nawaya pagpilian ken panaglalasin dagiti elemento
(kanungpalan a naam-ammuan iti gen). Dagiti linteg ni Mendel iti panagtawid ket
kanungpalan a nangsukat kadagiti kaaduan a teoria ti pangenesis ni Darwin. Ni
August Weismann ket nagaramid ti nagruna a panagilasin a baetan ti dagiti selula
ti mikrobio (kassit ken dagiti itlog) ken dagiti somatiko a selula iti bagi,
nagipakpakita a ti tawidan ket lumabas babaen ti laeng ti linia ti mikrobio.
Insilpo ni Hugo de Vries ti teoria ti pangenes ni Darwin iti teoria ti ti
panagilasin ti selula ti mikrobio/soma ni Weismann ken nangisingasing a ti
pangenesis ni Darwin ket naikapet dagitoy kadagiti tengnga ti selula ken no
iyebkas mabalin a dagitoy ket umalisda iti sitoplasma tapno baliwanda ti
estruktura dagiti selula. Ni De Vries ket maysa pay kadagiti nagsuksukimat a
nagpadayeg kadagiti obra ni Mendel, a namatmati a dagiti Mendelio a kababalin
ken maipada kadagiti maiyakar a matawid a pagdumadumaan a kakuyog ti linia ti
mikrobio. Tapno maipalawag dagiti tinaudan ti pagdumadumaan, ni De Vries ket
nagparang-ay ti teoria ti mutasion a nakaiturongan ti temporario a
panagriringgor dagiti namatmati ti ebolusion ni Darwin ken dagiti biometriko a
kimmuyog kenni de Vries. Idi sikko ti maika-20 a siglo, dagidi pionero iti
pagobraan ti populasion dagiti henetiko, a kas ni J.B.S. Haldane, Sewall Wright,
ken ni Ronald Fisher, ket nangipatakderda kadagiti pundasion ti ebolusion
kadagiti adu ti estadistiko a pilosopia. Ti saan a pudno a kontradiksion a
baetan ti teoria ni Darwin, dagiti henetiko a mutasion, ken ti Mendelio a
tawidan ket naitunos.

Idi tawtawen ti 1920 ken tawtawen ti 1930 ti sintesis ti moderno nga ebolusion
ket nangikapet ti masna a panagpili, teoria ti mutasion, ken ti Mendelio a
tawidan iti nagkaykaysa a teoria a sapasap a maipakat iti aniaman a sanga ti
biolohia. Ti moderno a sintesis ket nakabael a nangipalawag dagiti tabas a
napalpaliiw kadagiti amin a sebbangan kadagiti populasion, babaen dagiti
pagdalisatan a posil iti palaeontolohia, ken uray dagiti narikut a mekanismo ti
selula iti maparang-ay a biolohia. Ti pannakaipablaak ti estruktura ti DNA
babaen ni James Watson ken ni Francis Crick idi 1953 ken nangipakita ti pisikal
a batayan para iti tawidan. Ti Molekular a biolohia ket nangpasayaat ti
panagawattayo ti pannakaikabagian a baetan ti henotipo ken penotipo. Naramid par
dagiti panagpasayaat iti pilohenetika a sistemika, a mangimapa dagiti
panagdaliasat a kababalin iti komparatibo ket masubokan a batayan babaen ti
pannakaipablaak ti panagusar dagiti ebolusionario a puon. Idi 1973, ti
ebolusionario a biologo a ni Theodosius Dobzhansky ket sinuratna ti "awan ti
nasayaat a kaipapanan iti biolohia malaksid iti pannakaipalawag ti ebolusion",
gaputa daytoy ket nangiyeg ti pannakaipalawag kadagiti pannakaikabagian dagiti
immuna nagsisina a kinapudno itimasna a pakasaritaan iti maysa a nasayaat a
maawatan a pannakaipalpalawag ti bagi ti pannakaammo a mangipalawag ken
mangipadto kadagiti adu a mapaliiw a kinapudno a maipanggep ti biag iti daytoy a
planeta.

Manipud idi, ti moderno a sintesis ket immad-adun a napasayaat tapno
mangipalawag ti biolohiko a penomena kadagiti amin a napno ken panangitipon a
gatad ti biolohiko a pagsasarunuan, manipud kadagiti gene aginggana kadagiti
sebbangan. Daytoy a pagpaatiddog ket tinawtawagan iti "eco-evo-devo".



https://ilo.wikipedia.org/wiki/Copenhagen

Ti Copenhagen ( /ˈkoʊpənheɪɡən/ or /ˈkoʊpənhɑːɡən/; Danes: København
panangibalikas [kʰøb̥m̩ˈhɑʊ̯ˀn] ( denggen), Latin: Hafnia) ket isu ti kapitolio
iti Dinamarka ken isu pay daytoy ti kaaduan ti populasion a siudad, nga adda ti
urbano a populasion iti 1,213,822 (manipud idi 1 Enero 2012 (2012
-01-01)[pabaroen]) ken adda ti metropolitano a populasion iti 1,931,467 (manipud
idi 1 Enero 2012 (2012 -01-01)[pabaroen]). Ti pinakalpas iti transnasional
Øresund a Rangtay idi 2000, ti Copenhagen nagbalin a sentro iti umadadu a
panagtitipon iti Øresund a Rehion. Iti uneg ti daytoy a rehion, ti Copenhagen
ken ti Suéko a siudad iti Malmö ket dumakdakkelda kadagiti naitipon a
metropolitano a lugar. Ti Copenhagen ket naisanglad kadagiti isla iti Zealand
ken Amager.

Immuna a nadokumentuan idi maika-11 a siglo, ti Copenhagen ket nagbalin a
kapitolio iti Dinamarka iti pakauna iti maika-15 a siglo. Idi agdama ti maika-17
a siglo, babaen ti turay ni Kristiano IV, daytoy ket nagbalin a naipangruna a
rehional a sentro.

Ti Copenhagen ket maysa a naipangpangruna a rehional a sentro iti kultura,
komersio, midia, ken siensia, a kas naibaga babaen dagiti nadumaduma a sunda ken
panakairanggo (kitaen ti Internasional a panakairanggo dita baba). Ti Siensia ti
kabibiag, pakaammo ti teknolohia ken pagipatpatulod ket dagitoy ti naisangayan a
paset, ken ti panagsukisok ken panagrang-ay ket agitited ti nagruna a papel ti
ekonomia ti siudad. Dagiti nasayaat a lokasionna ken dagiti nasayaat a patakder,
nga adda ti kadakkelan nga eropuerto iti Eskandinabia, Kastrup, nga adda ti
kaadayo a 14 a minutos babaen ti perokaril manipud ti sentro ti siudad, ket
nagpakabael daytoy a maysa a rehional a sentro ken nalatak a lokasion para
kadagiti rehional a kuartel ken dagiti pagbibinnagbagaan.

Ti Copenhagen ken kanayon a naipammadayawan a kas maysa kadagiti siudad nga adda
ti nasayaat a kita ti kabibiag. Daytoy ket naikapanunutan pay a maysa kadagiti
gayyem ti katutubo a siudad. Ti danum iti uneg ti sangladan ket nadalus ken
natalged a paglangoyan. 36% kadagiti umili ket mapanda agtrabaho nga agusar
babaen ti bisikle. Iti inaldaw, agbisikletada iti dagup nga 1.2 a riwriw a km.

Manipud ti kalpasan iti mileneia, ti Copenhagen ket nakakita ti napigsa nga
urbano ken kultural a panagrangrang-ay. Daytoy ket gapu kadagiti adu a puonan
dagiti kultural a pasilidad ken dagiti pay imprastraktura ken dagiti baro nga
allon dagiti narang-ay nga agdardaremdem, dagiti kosinero ken dagiti arkitekto.



https://ilo.wikipedia.org/wiki/Baybayin

Ti baybayin ket maysa a kita ti panagsurat (nga ammo iti Unicode (Ilokano:
Nagkaykaysa a kodigo) a sinuratan a Tagalog; kitaen dita baba),sakbay ti panawen
dagiti Kastila, daytoy ket kameng ti sinuratan a Brahmiko nga inus-usar idi
maika-16 a siglo.Agtultuloy daytoy nga inus-usar idi agdama a panaglolonisado
dagiti Kastila inggana idi maika-19 a siglo.

Ti sao a Baybay ket kayatna a sawen a kas "panangiletra" iti pagsasao a Tagalog.
Adu ti panaka-dokumentasionna daytoy babaen dagiti Kastila. Adu pay dagiti
agkunkuna a daytoy ket nagtaud iti Alibata, ngem daytoy a nagan ket saan a
husto. (Ti sao nga "Alibata" ket pinartuat babaen ni Paul Rodríguez Verzosa
kalpasan ti panagurnosna dagiti letra iti alpabeto nga Arabiko alif, ba, ta
(alibata), nga inikkat ti letra nga “f”." )

Dagiti barbaro a sinuratan idiay Filipinas ket naulogan manipud iti Baybayin, ti
Hanunó'o, Buhid, Tagbanwa ken sinuratan a Kapampangan.

Ti Baybayin ket maysa kadagiti sanga-dosena wenno agmaymaysa a sistema ti
panagsurat nga inus-usar idiay Abagatan a daya nga Asia, a ganggani amin ket
abugida.

Ti Baybayin ket nalatakan dagiti Kastila a padi a ni Pedro Chirino idi 1604 ken
Antonio de Morga idi 1609 a naamamoan ti kaaduan, ken sapasap nga inus-usar
kadagiti kinabukod a sinur-surat, dandaniw, ken dadduma pay. Babaen kenni
William Henry Scott, addaan dagiti datu manipud idi 1590 a saan a makapirma
kadagiti pangpasingked wenno dagiti sapata, ken dagiti saksi a saan a makapirma
kadagiti kasuratan ti daga iti panawen a 1620.Awan dagiti pakakitaan no kaano
idi ti ania nga akbang iti panakaaamo da ti agkurdit, ken awan dagita
pakasaritaan ti sistema ti panagsurat. Addaan dagiti innem a teoría a maipanggep
dagiti nagtaudan iti Baybayin.

Ti Kawi ket nagtaud idiay Java, ken inus-usar iti labes a kaaduan iti Malay a
Purpuro.

Ti Gambang a plato ti Laguna a Naisuratan ket isu ti kasapaan a nasuratan a
dokumento a nabirukan idiay Filipinas.

Daytoy ket maysa a nainkalintegan a dokumento a naisuratan iti petsa a Saka iti
panawen a 822, nga agpadpada iti Abril 21, 900 AD . Naisurat daytoy iti Kawi a
sinuratan iti sabsabali a Daan a Malay a naglaon kadagiti dinawat a balikas
manipud iti Sanskrit ken addan pay ti bassit a saan a Malay a bokabulario a ti
nagtaudan ket saan a nalawag iti baetan ti Daan a Habanes ken Daan a Tagalog.
Maysa a kapanunotan iti kasta, yantangay ti Kawi ket isu ti kasapaan a nasaksian
iti panagsurat idiay Filipinas, ngarud ket baka nagtaud manipud iti Kawi.

Ti maikadua a kas pagarigan iti Kawi a sinuratan ket makita idiay Marpil a Selio
ti Butuan, ngem saan a napetsado daytoy.

Adda maysa a burnay a pakaipupónan , a makunkuna a "Calatagan a Banga" a
mabirukan idiay Calatagan, Batangas ket naisuratan kadagiti karakter a
nakakapasdaaw a kapadpada ti Baybayin, ken natuntonan a naisurat idi 1300 AD.
Yantangay ti kapudno iti daytoy ket saan pay a napasingkedan.

Ti maysa pay a kapanunutan ket naibagbagana a ti sinuratan wenno dagiti
sinuratan nga inusar ti panagsurat kadagiti maysa a Malay a pagsasao ket naampon
ken nagbalin a Baybayin. Ti mays a naisangayan ket ti Pallava a sinuratan
manipud idiay Sumatra ket nasaksian a manipud iti maika-7 a siglo [1].

Ti [[Sinuratan a Lontara|sinuratan a Bugis-Makassarese] ket isu ti nagtaudan ti
Devanagari. Ti nakapanunotan iti daytoy ket addaan ti bersion iti daytoy a
sinuratan nga inpakaammo idiay Filipinas babaen ti Bengal a naparang-ay a kas
Baybayin.

Kanungpulanna, addaan ti nasapa a Cham a sinuratan manipud idiay Champa nga
tattan ket isu ti abagatan a Bietnam ken abagatan a daya a Cambodia ket baka
naipaammo wenno dinawat ken naampon a Baybayin.

Daytoy a sistema ti panagsurat ket maysa nga abugida a sistema nga agus-usar ti
pagkaduaen a konsonante ken bokal. Ti tunggal maysa a karakter, a naisurat iti
naibatayan kaniana a porma, ket addaan ti konsonante a naggibusan nga addaan ti
bokal nga "A". Tapno makaaramid ti konsonante a naggibusan nga addaan ti sabali
a bokal nga uni, ti maysa a marka ti ket maikabil ti ngato wenno ti baba ti
konsonante (ti agaramid ti "E" wenno "I" nga uni) wenno iti baba ti konsonante
(ti agaramid ti "O" wenno "U" nga uni). Daytoy a marka ket makunkuna a kudlit.
Ti kudlit ket saan a maidagep kadagiti agkaykaysa a bokal. Dagiti bokal ket
addan da kadagiti bukod da a marka ti sinuratan. Addaan laeng maysa a tanda para
iti D wenno R, isu da amin ket maysa a disso kadagiti mabalin nga uni ti
panagbalikas ti panagsao nga us-usaren ti pannakaibalikas ti maysa a rukod ti
uni, daytoy iti kaaduan a pagsasao iti Filipinas, nga ti D ket rumsua nga umuna,
kanungpulan, mangrugian ti konsonante wenno lippasan ti konsonante a pagiananda
ken ti R iti nagyan ti katengngaan. Daytoy nga alagaden ti gramatika ket addaan
pay a naususar iti agdama a pagsasao a Filipino, no ti d ket nagbaetan ti dua a
bokal, agbalin a r, a kas iti balikas a dangál ken marangál, wenno dunong ken
marunong, ken ti pay raw para iti daw ken rin para iti din a kalpasan dagiti
bokal. Daytoy a sabsabali a sinuratan ket saan nga maus-usar para iti Ilokano,
Pangasinan, Bikolano, ken sabsabali a pagsasao iti Filipinas, ngamin ket dagitoy
a pagsasao ket addan da ti nailasin a tantanda para iti D ken R.

Iti kasisigud a porma ti Baybayin a sinuratan, ti agkaykaysa a konsonante ket
saan a mainaganan a maisangsangayan; yantangay, ti kasta a konsonante ket saan a
naisursurat, ken ti agbasbasa ket agikabil ti awan a konsonante babaen ti
linaon. Kas pagarigan, dagiti letra a n ken k iti balikas a bundók ket naikkat
da, tapno ti panangiletra ket bu-do.

Ti kasisigud a panagsurat ket narigat unay para kadagiti Kastila a padi nga
agipatpatarus ti liblibro iti nakayanakan a pagsasao. Ngamin iti daytoy, ni
Francisco López ket nagpaamo ti bukod na a kudlit idi 1620 a nangikkat ti bokal
nga a. Daytoy a kudlit ket addaan ti porma a "+" a senial,a naibantay iti
Kristianidad. Daytoy krus a kudlit ket agrebbeng a kas iti virama iti Devanagari
a sinuratan iti India. Iti kinapudno, ti Unicode ket tawtawagen na ti kudlit iti
Tagalog a Senial a Virama. Kitaen dita ngato iti paset ti Pakaidumaan.

Maysa a karakter ti nagdagep ti "nga". Ti agdama a bersion iti abedesario a
Filipino ket addaan pay laeng ti "ng" dua a letra a mangisaup iti maysa a
balikas (Ingles:digraph), viz ti maysa a letra a nabuklan ti ti dua a karakter.

Dagiti balikas a naisurat iti Baybayin ket naisurat iti agsasaruno a panagayos,
ken ti addan a tuldek ket ti maysa a nakatakder a linia, wenno dagiti agparis a
dua a nakatakder a linia. Dagitoy a linia ket maus-usar a kas maysa a koma,
tulnek, wenno dua a sabsabali a balikas.

Ti Baybayin ket napakasaritaan nga inus-usar kadagiti lugar nga agsasao iti
Tagalog ken iti basbasit iti Kapampangan. Ti panaka-usarna ket nagsaknapna iti
Ilokano idi dagiti Kastila ket indegdeganda ti panagusar ti Biblia. Dagiti
maikabagian a sinuratan a kas iti Hanunóo, Buhid, ken ti Tagbanwa ket agdama pay
a maus-usar iti daytoy nga aldaw, a mairaman ti Kapampangan a sinuratan.

Idiay Doctrina Cristiana, dagiti letra ti Baybayin ket naisurat a kastoy A O/U
E/I H P K S L T N B M G D/R Y NG W.

Ti Baybayin ket nainayon iti Unicode a Pagalagadan idi Marso, 2002 iti
panakaipablaak ti bersion a 3.2.



https://ilo.wikipedia.org/wiki/Bavaria

Ti Nawaya nga Estado ti Bavaria (Aleman: Freistaat Bayern, panangibalikas
[ˈfʁaɪʃtaːt ˈbaɪ.ɐn] ( denggen)), ket maysa nga estado ti Alemania, a mabirukan
idiay abagatan a daya ti Alemania. Daytoy ket addaan iti kalawa iti 70,548
kuadrado kilometro (27,200 sq mi), daytoy ket isu ti kadakkelan nga estado
babaen ti kadakkel ti lugar, a mangporma iti gangani a 20% iti dagup a kalawa ti
daga ti Alemania. Ti Bavaria ket isu ti maikadua a kaaduan ti populasion nga
estado ti Alemania (kalpasan ti Amianan a Renania-Wespalia), nga addaan kadagiti
12.5 a riwriw nga agtataeng, nga ad-adu ngem dagiti tallo a naturay a pagilian a
kabeddengna. Ti kapitolio ken kadakkelan a siudad ti Bavaria ket ti Munich, ti
maikatlo a kadakkelan a siudad idiay Alemania.

Daytoy ket maysa kadagiti kaduogan nga estado idiay Europa, daytoy ket nabangon
a kas maysa a dukado idi tengga ti umuna a milenio. Idi maika-17 a siglo, ti
Duketi Bavaria ket nagbalin a maysa a Prinsipe-elektor ti Nasantuan a Romano nga
Imperio ti Aleman a Pagilian. Ti Pagarian ti Bavaria ket rimsua manipud idi 1806
aginggana idi 1918, ken ti Bavaria manipud idin ket maysan a nawaya nga estado
(republika). To moderno a Bavaria ket mangiraman pay kadagiti paset ti
naipakasaritaan a rehion ti Franconia, Akin-ngato a Palatinado ken Swabia.



https://ilo.wikipedia.org/wiki/Baro_a_Tawen

Ti Baro a Tawen ket ti panawen a pangrugian ti baro a tawen ti kalendario ken ti
bilang ti tawen ti kalendario ket madegdegan. Kadagiti adu a kultura, ti pasamak
ket marambakan kadagiti nadumaduma a tabas. Ti Baro a Tawen ti kalendario a
Gregoriano, iti sangalubongan a panagusar ita nga aldaw, ket mapasamak iti Enero
1 (Aldaw ti Baro a Tawen), a kas isu met laeng a kaso ti kalendario a Romano ken
ti kalendario a Huliano a simmaruno iti daytoy. Thi urnos dagiti bulan idi ket
Enero aginggana iti Disiembre iti Daan a kalendario a Romano idi las-ud ti
panagturay ni Ari Numa Pompilius idi agarup a 700 BC, segun kada Plutarch ken
Macrobius, ken nagtultuloyen a naus-usar manipud iti dayta a panawen. Kadagiti
adu a pagilian, a kas ti Tseka a Republika, Italia, Espania, ti Nagkaykaykaysa a
Pagarian, ken ti Estados Unidos, ti Enero 1 ket nailian a piesta.

Idi las-ud ti Tengnga a Panpanawen idiay akinlaud nga Europa, bayat a ti
kalendario a Huliano ket nagdama pay laeng idi a naus-usar, ti Aldaw ti Baro a
Tawen ket nagdumaduma a naiyak-akar, depende iti lokasion, iti maysa kadagiti
nadumaduma nga aldaw, kadagitoy ket: 1 Marso, 25 Marso, Paskua ti Panangungar, 1
Septiembre, ken 25 Disiembre. Dagitoy a panagbalbaliw ti Aldaw ti Baro a Tawen
ket kadawyan a naipaspasubli iti Enero 1 iti sakbay wenno iti las-ud dagiti
nadumaduma a panangampon ti kalendario a Gregoriano, a nangrugi idi 1582. Ti
panagbaliw manipud ti Marso 25 – Aldaw ti Balasang, maysa kadagiti uppat a
pagkapat nga al-aldaw – aginggana iti Enero 1 ket napasamak idiay Eskosia idi
1600, sakbay ti pannakaipangato iti trono ni Jaime VI ti Eskosia ti Inglatera
idi 1603 wenno ti pannakaporma ti Nagkaykaysa a Pagarian idi 1707. Idiay
Inglatera ken Gales (ken amin dagiti dominio ti Britaniko, a mairaman dagiti
kolonia ti Amerika, ti 1751 ket nangrugi idi Marso 25 ken nagpaut kadagiti 282
nga aldaw, ken ti 1752 ket nangrugi idi Enero 1.



https://ilo.wikipedia.org/wiki/Ashoka

Ni Ashoka (Devanāgarī: अशोक, IAST: Aśoka, IPA: [aˈɕoːkə], ca. 304–232 BC),
makunkuna pay a Ti Kalatakan nga Ashoka, ket maysa idi a Indiano nga emperador
iti Maurya a Dinastia a nagturay ti nagistayan amin iti Indiano a subkontinente
manipud idi ca. 269 BC to 232 BC. Maysa kadagiti kalatakan nga emperador iti
India, ni Ashoka ket nagturay ti kaaduan kadagiti agdama tatta nga India
kalpasan kadagiti adu a panagsusuppiat ti militar. Ti imperiona ket nasakupan
tatta nga aldaw ti Pakistan ken Apganistan iti laud, ti tatta nga aldaw a
Banglades ken ti Indiano nga estado iti Assam iti daya, ken ti kaadaywan pay nga
abagatan ti akin-amianan a Kerala ken Andhra Pradesh. Sinakopna ti pagarian nga
agnagan ti Kalinga, a sinakop idi ti maysa kadagiti puonan a nagtaudanna a
nangrugi manipud idiay Chandragupta Maurya. Ti turayna ket naikuartel idiay
Magadha (ti agdama nga aldaw tatta a Bihar). Inarakupna ti Budismo kalpasan idi
nasaksianna dagiti adu a natnatay iti Gubat a Kalinga, nga isuna met laeng ti
nangirugi para iti essemna nga agala kadagitoy a daga. Nagiruknoy isuna iti
panagparang-ay iti Budismo ti ballasiw nga Asia ken nagipatakder kadagiti
monumento nga agimarmarka kadagiti naimudingan a luglugar a panagbiag ni Gautama
Buda.



