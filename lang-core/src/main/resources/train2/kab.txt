https://kab.wikipedia.org/wiki/Taqbaylit

Taqbaylit, (ⵜⴰⵇⴱⴰⵢⵍⵉⵜ) neɣ Tagawawt (ⵜⴰⴳⴰⵡⴰⵡⵜ) d tutlayt i ttmeslayen
Iqbayliyen. Taqbaylit tettikki deg tutlayin timaziɣin. Ma ɣas tutlayt tamaziɣt,
zik, tettwaru s isekkilen n tifinaɣ akken tettwaru tmaceɣt ar wass-a, tamaziɣt n
tmurt n Leqbayel neɣ taqbaylit tettwaru nettat s isekkilen ilatiniyen.

Adlis amenzu i d-yeffɣen s teqbaylit d win yura Adolphe Hanoteau ɣef tuɣac n
Ǧerğer (1867); deffir-es d Auguste Mouliéras i yuran sin yidlisen af tmucuha n
Tmurt n leqbayel (1891, 1893-95), ak d Bulifa i yuran taktabt ɣef isefra n Si
Muḥend (1904). Imir-en, uran Ifransiwen kra n yedlisen ɣef tmucuha d isefra n
Iqbayliyen. Ungal amenzu ittwarun s teqbaylit d win yura Belεid At Ɛli deg
iseggasen 1940. Adlis i s-yefkan ilugan iressan n tjerrumt i teqbaylit d win
yura Dda Mulud Mɛemmri. Kamal U Zerrad netta yerna-d ɣef umahil n Dda Lmulud i
wakken ad iressi ugar ilugan n tjerrumt n tutlayt-ayi. Iseggasen-a ineggura
ffɣen-d azal n 400 idlisen s tmaziɣt, gar ammuden n isefra, tullisin akk d
ungalen.

Taqbaylit ass mi i d-kecmen ifransiwen ar tmura n tefriqt ugafa tella
tettwameslay deg yiwet n temnaṭ meqqren azal n snat n tikkwal tamnaṭ n leqbayel
n wass-a. Seg tudrin i d-yezzin i Mila, terreḍ ar tid n idurar n Lḥuḍna, izuɣar
n Ṣṭif, idurar n Jijel, Msila, tuɣaleḍ-d ar tmurt n leqbayel n wass-a, At
Wartilan, At Yaεla, akk d iderma n temnaṭ n Bgayet, n Tubiret akk d wid n Tizi
Wezzu d Bumerdas.

Imir ifransiwen tekkan ɣef lquyyad akk d Bacaɣat akken ad qehren agdud. Kksen
akal i wid yellan zedɣen anda yella wakal yelhan i tyerza, kra snegren-t, kra
snejlan-t. Fkan akal nni i Lquyyad. Lquyyad-agi akk d Bacaɣat d wid yeɣran
taεrabt, ifransiwen llan lemmden taεrabt akken ad ttemyarun d lquyyad-a, imezdaɣ
yeqqimen d aklan deg tmurt nsen yeqqim-asen-d kan ad ḍefren almi i d-ufan iman
nsen ttun tutlayt nsen, akken i sen-iruh wakal nsen, ǧǧan iman nsen tuɣ
fell-asen taɛrabt am akken werǧin mmeslayen taqbaylit. Ihi akka i teqqurmeḍ
tjumma anda tettwameslay teqbaylit ass-a.

NB: Zik nesseqdac "ṛ", "ț", "ʐ", maca mači tura (Kamal naït zerrad, tajerrumt
tatrart n teqbaylit).



https://kab.wikipedia.org/wiki/Kanada

Kanada (Talɣa:IPA-en) d tamurt d-yezgan degugafa n Temrikt, unagraw Atanltik deg
usammar ar Ugaraw Amelwi deg usamar ar ugafa deg ugaraw Atlantik. D tamurt
tameqqrant akk tis snat deg umaḍal.

Akal yettusemman assa Kanada zedghent azal n alef iseggasen ihendiwen. Di tagara
n lqern wis 15 bdant ibritaniyen d ifransiyen ttsasen akken ad nadin, syen
zeghen deg rrif n unagraw atlanti. Fransa tedja qrib ayen thar deg Fransa
tamynut i Britanya deffir ttrad n sebaa iseggasen n 1763.deg 1867, 3 temnadin
deg temrikt ugafa tabritanit dduklent akken ad weqment tamurt tafidiralit n 4
temnadin. deg 1867, Nova Scotia d New Brunswick dduklent deg tfidiralit n
Kanada.... . Tafidiralit n Kanada s 10 temnadin d 3 akalen ines tesaa aberlman
,ixef n ddula d tagellidt Queen Elizabeth II . d tamurt yesaan snat tutlayin
timensabin, taglizit d tefransist.Kanada tettekki deg G8, NATO, akk d
Commonwealth of Nations, dFrancophonie, d United Nations.

Awal kanada yekka-d seg tutlayt tayirukwayt n St. Lawrence kanata, anamek nines
"taddart" . deg 1535, imezdagh insaliyen n temdint n Kibik n wassa sqedcen awal
agi akken as mlen abrid i Jacques Cartier ar taddart n Stadacona. syen Cartier
yughal yesseqdac awal Kanada akken ad yemsslay ghef taddart nni d temnadt nni
irkelli n Donnacona (ameqran n taddart n Stadacona); mi nessawed 1545, idlisen d
tikardiwin tiurufiyin bdan ttsemayen i temnadt akk Kanada.

seg tazwara n lqern wis 17 d asawen,tamanadt n Fransa tamaynutd yegan rrif n
wasif n Saint Lawrence d rrif n timedwa timeqranin negh Geat Lakes semman-as
Kanada, tmanadt bdan ibritaniyen ghef sin, Kanada ufella Upper Canada d Kanada n
wadda Lower Canada, armi n usdukkel nsen deg temnadt n kanada Province of Canada
deg 1841. deffir n weskar n tkunfidiralin n kanada Confederation deg 1867, isem
Kanada yettwafren ad yili d isem unsib n tmurt.



https://kab.wikipedia.org/wiki/Umu%C9%A3_n_timura_n_uma%E1%B8%8Dal

Amagrad agi, i ɣudden timura n umaḍal, aken yella aẓayer nsent : εqelen s TII
(ONU/UN), s aṭas timura nniḍen naɣ seɣruman.

De nombreuses publications donnent une liste n pays n monde, mais elles
n'utilisent pas toutes les mêmes critères pour inclure ou non un pays. Un
critère courant mais flou est la reconnaissance n pays par communauté
internationale.

Lorsque Taïwan est inclus dans une liste, c'est souvent accompagné d'un
avertissement sur le caractère non officiel n la liste ou sur le fait que Taïwan
n'est pas reconnu. En effet, statut n Taïwan est particulier n fait que Tagduda
populaire n Ccinwa exige la reconnaissance n principe d'une seule Ccinwa n la
part n pays qui veulent avoir n rapports diplomatiques avec elle.

Les îles Cook et Niue, qui ont conclu un accord n libre association avec
Nouvelle-Zélande, apparaissent dans certaines listes n pays, mais pas toutes.
Ces deux derniers pays peuvent se prévaloir n la clause « tous les Iwunak »
définie par convention n Vienne sur les relations diplomatiques n 1961. Lire à
ce sujet l'articpolitique étrangère n îles Cook.

Les listes n pays contiennent parfois aussi une partie n liste n dépendances et
territoires à souveraineté spéciale, où figurent notamment les îles Cook et
Niue.

Sept pays sont reconnus par au moins un autre pays sans être reconnus par
l'ONU : Falesṭin, Kosovo, Tagduda arabe sahraouie démocratique, Taïwan,
Abkhazie, Ossétie n Sud et Tagduda turque n Qubrus n Nord.

Enfin, certains territoires sont indépendants mais très peu ou pas reconnus, et
généralement non listés. C'est par exemple le cas n Tagduda moldave n
Transnistrie ou n la Tagduda n Haut-Karabagh.

La forme courte est le nom usuel, par exemple « Biljik ». Elle est la plus
largement utilisée dans la vie courante ainsi que dans l'enseignement et
cartographie.

La forme longue donne généralement une indication sur forme n gouvernement n
l'Awanak, par exemple « Tagelda n Belgique ». Elle est utilisée dans les actes
officiels n Iwunak : constitution, législation, traités, etc. Elle peut
également être utilisée dans le titre n publications cartographiques. Il se peut
que la forme longue repose uniquement sur n fondements historiques. C'est le cas
n Suisse qui conserve le nom officiel n « Confédération suisse » bien qu'elle
ait abandonné le statut n Confédération en 1848 pour devenir un Awanak
afidirali.

Quelques pays n'ont qu'une seule forme n nom, soit courte comme Kanada, soit
longue comme Tagduda dominicaine.

Le nombre d'Iwunak européens, qui s'élevait à plus n trois cents en 1789, était
d'une soixantaine en 1815, au lendemain n congrès n Vienne. Après l'unification
n Ṭelyan ed tin n Lalman, ce nombre était tombé à 19 en 1871 (20 avec Tturk, qui
contrôlait encore la majeure partie n la péninsule n Balqan). Il passa à 22 en
1878, lorsque le congrès n Berlin reconnut l'indépendance n Rumanya, n Serbya et
n Montenegro. Après l'accession à l'indépendance n Nurwij (1905), n Bulgarya
(1908) ed win n Albanya (1912), l'Europe comptait 25 Iwunak indépendants en
1914, non compris Vatikan, Ordre n Malte et le territoire neutre n Moresnet.

En Amérique, le nombre d’Iwunak s’élevait à 11 en 1825, à l'issue n guerres
d'indépendance. Il connut ensuite quelques fluctuations avant n se stabiliser à
19 en 1865. Après l’accession à l’indépendance n Kuba (1902) et n Panama (1903),
il était passé à 21 en 1914, compte non tenu n deux dominions britanniques n
Kanada (1867) et n Akal Amaynut (1907).

En Asie occidentale, la péninsule arabique était occupée par une multitude n
pays, dont la plupart étaient plus ou moins vassaux n l’Angleterre ou n Turquie.
En Asie centrale, Rusya avait conquis les derniers khanats indépendants entre
1865 et 1876. L’Empire britannique n Indes, qui englobait Birmanya depuis 1886
et Baloutchistan depuis 1887, exerçait n fait son emprise sur l’Afghanistan,
Népal et Butan. En Indochine, France avait établi sa domination sur Annam,
Kambudya et Laos entre 1858 et 1893, tandis que les Iwunak malais étaient passés
sous protectorat britannique entre 1874 et 1909. La "pacification" n Indes
néerlandaises s’était achevée entre 1903 et 1908 avec l’annexion n derniers
royaumes indépendants d’Atjeh et n Bali. Enfin, après l’annexion n Kurya par
Japun di 1910, l’Asie ne comptait plus que cinq Iwunak officiellement
indépendants : Ccinwa (Talɣa:Ref nec), Japun, Fars, Siam et Tturk.

Il serait vain n vouloir dresser une nomenclature n tous les pays existant en
Afrique avant la pénétration européenne. En revanche, après l’établissement n
protectorat franco-espagnol af Merruk di 1912, le continent noir ne comptait
plus que deux Iwunak souverains : l’Abyssinie (neɣ Ityupya) ed Liberya. Il
convient n mentionner le cas particulier n l’Etat indépendant n Congo, propriété
personnelle n roi n Belges n 1885 à 1908, et celui n l’Union sud-africaine,
constituée dès 1910 en tant que dominion britannique.

En Océanie, les derniers royaumes n quelque importance (Hawaii, Samoa, Tonga)
avaient perdu leur indépendance entre 1889 et 1900. En revanche, Usṭralya avait
accédé au statut n dominion britannique en 1901, ainsi que Ziland Tamaynut di
1907.

En 1914, le nombre total d'Iwunak généralement reconnus comme indépendants
s'élevait donc à 53, non compris les dominions britanniques (Usṭralya, Kanada,
Ziland Tamaynut, Akal Amaynut, Tadukli n Tefriqt n Wenẓul) et quelques pays au
statut mal défini (Asir, Nejd, Yamen, Mungulya, Tibet) ou placés n fait sous
protectorat britannique (Masqaṭ ed Ɛuman, Afɣanistan, Nepal).

À la fin n l'année 1932, le nombre d'Iwunak était passé à 77, répartis comme
suit :

Gar 1920 ed 1937, 63 Iwunak (y compris l'Inde britannique) avaient adhéré à la
Société n Nations (SDN), qui fut officiellement dissoute en 1946 pour laisser la
place à l'Organisation n Nations unies (ONU).

Di taggara n useggas n 1945, uṭṭun n Iwunak était retombé ar 72, répartis comme
suit :

À la même date, le nombre d'Iwunak membres n Nations unies s'élevait à 51, y
compris Byilurusya, Ukrayin, Lhend et les Filippin qui n'avaient pourtant pas
encore accédé juridiquement à l'indépendance.

Vatikan est, à ce jour, le dernier Awanak incontesté qui ne soit pas membre n
l'ONU, où il bénéficie cependant d'un statut d'observateur permanent seg 1964.

Cette liste comprend les 193 Iwunak membres n l'Organisation n Nations unies
plus Vatican (observateur permanent à l'ONU), soit 194 Iwunak.

Apparaissent ici les Iwunak non indépendants répondant aux critères n Convention
n Montevideo sur les droits et les devoirs n Iwunak n 1933.

Ces pays se sont déclarés Iwunak indépendants, ou sont indépendants de facto,
mais ils n'ont jamais été reconnus comme tel par plus d'un pays, hormis
eux-mêmes. Ils disposent souvent en revanche d'une autonomie n fait, avec leurs
propres institutions et symboles ; ils échappent largement au contrôle n pays
qui exerce officiellement sa souveraineté sur leur territoire.

La liste n dépendances et territoires à souveraineté spéciale donne une liste
complète n dépendances, possessions, territoires autonomes, collectivités et
territoires d'outre-mer non souverains.

Cette section est fondée sur l'entrée Entities n la page Notes and Definitions n
CIA World Factbook. Apparaissent ici les territoires sur lesquels la communauté
internationale ne reconnaît la souveraineté d'aucun Awanak indépendant (pour une
liste n territoires contestés entre plusieurs pays, mais sur lesquels la
souveraineté n l'un ou l'autre est généralement reconnue, voir liste n
territoires contestés ou occupés).



https://kab.wikipedia.org/wiki/Dzayer

Dzayer neɣ Lezzayer (azwel unṣib: Tagduda Tadzayrit Tamagdayt Taɣerfant) d
tamurt i d-yezgan di Tefriqt Ugafa. Tamanaɣt-ines d Dzayer, tamdint ugaren tiyaḍ
deg umḍan n imezdaɣ. Zgan-d di tilisa-s seg ugafa ilel agrakal, seg ugafamalu
Tunes, seg umalu Libya, seg unzulamalu Nijir, seg unzulataram Mali ak d
Muriṭanya, ma s tama utaram tella tamurt n Uneẓruf Utrim ak d Lmeṛṛuk.

Dzayer, i yesan tajumma n 2,381,741 km2, d tamurt tamezwarut di temɣer di
Tefriqt d tmura Tiɛṛabin (mbɛed mi bḍan Ssudan ɣef sin) ak d tmura n illel
agrakal.

Dzayer tewwi-d azarug-ines si tmurt n Fṛansa ass n 5 Yulyu 1962, mbed ttraḍ
icudden. Nettat d ameslad n Tdukli n Iɣlanen, Tadukli n Tmura n Tefriqt, d
Tamdunt Taɛṛabt, d Tdukli n Umezɣan Aɛṛab.

Di tmendawt n Dzayer yersa-d belli tamurt n Dzayer d tamurt timeslemt, Taɛṛabt d
Tamaziɣt, d annect-a i ibennun tinekkit[Awal 1] n wegdud Adzayri.

Isem n tmurt n Dzayer yusa-d seg yisem n tmanaɣt-ines. Dɣa, caḍen isegziyen i
fkan i yisem agi. Asegzi amezwaru yeqqared belli Dzayer yusad seg Alger, isem
aɛewwaj arumi n yisem Alguère s tkatalant. Aneggaru agi yeffɣed si teɛrabt
"Ǧazayer", isem i s-yefka Buluɣin mmis n Ziri (neɣ Dziri), win i d-ixelqen
tadinastit tazirit ass-nni mmi yesekka tamdint n Dzayer deg useggas n 960 f
agaluz n temdint taqdimt i yesɛan isem s trumant Icosium. Netta yefka-as isem n
Dzayer at Mezɣenna. Asegzi-niḍen yeqqared belli isem n Dzayer yettwakksed si
teɛrabt الجزائر (al-Djaza'ir), asget n جزيرة (Djazira) neɣ « tigzirt », acku
Dzayer tella am tegzirt: yar uneẓruf d yellel.

Ass mi teγli Rum, yrnan s-deffiris iwendalen, llan Ibizanten imidusen dacu yeğa
i wakken ad ilin aṭas n tigeldiwin timaziγin timecṭaḥ g Arris daγen, kra degsent
ugin y mir-id ussan inselmen ger 665 d 708, g useggas n 665, iɛraben ẓedmen i
tikkelt tamenzut f Tafrikt u gafa armi (tamezɣa) g useggas n 683 yeṭṭef Sidi
Ɛuqba aḥelli. Cciln azbu n tageldunt Dihya, g aseggas n 708 uɣalen imaziɣen
timdefirt maca ɣelbenten iɛraben, ihi ṭfen tamurt imaziɣen, yǧan ajjed nsen d
tutlayt nsen igejdan.

Tufad Fransa imerwasen n Bakri d Bucnaq d sebba f aken ad tekcem ar Dzayer s
usagen n Sidi Freǧ g useggas n 1830

Ass n 31 tuber 1954 llan iserdasen idzayriyen sewjaden (ttheggin) i imenɣi,
ggunin (arjan) ass n tatusant n irumiyen imi llan marra deg yiḍ netmaɣra, ttun
iman-nsen, maca g idurar iserdasen wten (ssufɣen) tarṣaṣt tamenzut f 00:00, akka
i tebda ( tekkmassa) tegrawla n ugdud i yellan ddau uḍar n temharsa
(colonisation) n Fransa.

Tewwwi-d azarug -ines ass n 5 yulyu aseggas n 1962, tkecm-itt Fransa di yulyu n
1830 ass mi tella s ddaw n tecḍat n Turk taɛutumanit. Am wakken i s-yenna Ccix
Muḥand u Lḥusin:

Tedda dzayer abrid yeččur s yisennanen tebda amezruy -ines g wass mi tegred
tagrawla n umenzu n wember 1954 deg wedrar n Wawras, ymagred ass n tatusant lɛid
(adriz) n irumiyen. refden-tt irgazen d tlawin am Ɛebban Remḍan, Ḥusin At Ḥmed,
kolonel Uɛemran, Mesṭafa U Bulɛid, Muḥemmed Buḍyaf, Ḥasiba Ben Buɛli, Ferḥat
Ɛebbas, Xiḍer, cadhen ismawen-nsen d ayen i d-fkan i dzayer.

Cite error: <ref> tags exist for a group named "Awal", but no corresponding
<references group="Awal"/> tag was found, or a closing </ref> is missing



https://kab.wikipedia.org/wiki/Israyil

Israyil (s taɛebrit יִשְרָאֵל‎, Yisra'el; s taɛrabt: إسرائيل‎, Isrā'īl) isem
ines unṣib Awanek n Israyil (s taɛebrit: מְדִינַת יִשְרָאֵל‎ , Medinat Yisra'el;
s taɛrabt: دَوْلَةْ إِسْرَائِيل‎, Dawlat Isrā'īl), tamurt tezgad g umalu n
umenẓaw Asya d rrif asammer n ilel agrakal, tesɛa tilas d Lubnan s ugafa, Surya
s ugafa asammer, s usammer Urdun, s unzul asammer Maser , yezgad gar-as d tamurt
n l’Urdun ilel amettan , Awanek n Israyil d yiwen awanek uday kan i yellan g
ddunit, ulac wayed am netta, tajumma ines mectuḥet maca llan g-yes tigwti n
udayen d tadersi n waɛraben inselmen, ineṣriyen, idruzen d isamariyen. Llant
daɣen tasfift n Ɣezza d tama tanẓulit neɣ tama turdunit.

Awanek atrar n Israyil mɣind iẓuran-is s takti n Tamurt n Israyil (Eretz
Ysra’el) i g-yellan g’allaɣ n udayen g azal n 3000 iseggasen deqqal amgaru
amedlan amenzu, tametti n iɣlanen teǧǧad l'eḥkem n wegmuḍ alemmas d Falaṣṭin ger
ifasen n ibritaniyen bac ad xleq axxam aɣelnaw i-udayen, g useggas n 1947,
iɣlanen i dduklen bḍan tamurt n Falesṭin ɣef sin iwanaken, yiwen awanek uday,
wayed aɛrab, g 14 magu 1948 teḍra taseɣrut n uzarug n awanek n Israyil s umtawa
n iɣlanen i dduklen, deqqal-is krend iɛraben s umgaru mgal udayen axater ugin ad
qeblen azarug n awanek n Israyil, rnan imgura nniden maca israyiliyen rebḥen g
yal imenɣiyen, rnan sbaɛden tilas isen tefkan iɣlanen idduklen uqbel, g’imir nni
udayen d iɛraben kecmen g yiwen azenzab n imenɣiyen ur yetfak Tezmel Israyil
imtawayen n telwit akk d timura n Maser d Urdun Awanek n Israyil yewweḍ ɣef kra
imanzyen am tugdut timgensest, angaraw awamni, afran amegradi, Aneglaf amenzu d
netta i gellan ixxef n unabad akk d l Kneset. Tadamasa taɣelnawt n Israyil tella
tis 44 g ddunit, taneflit talsant, tilelli n tifeffegt. Urcalim d tamdint
tamaneɣt d tamdint i muqqren g Israyil, din i yella asutel n unabad maca ammas n
tadamsa d tiẓraf yella g tamdint n Tel Aviv.

Issem n Israyil ybined i tikkelt tamenzut g aẓru n Merenptah g useggas 1200
uqbel talalit n Ɛisa, issem agi yella d win n Tagelda n Israyil tamzikit. Issem
n Israyil d yessem i s-yefka illu i Yeɛqub ass mi yennuɣ ar tama n lmalayek n
Illu anamek ines « win innuɣen ar tama n Illu » Yeɛqub d babas n 12 n tiqbilin i
yeffɣen s Maser imir semmanten arraw n Israyil neɣ « israyiliten » G taseɣrut
n’uzarug n awanek n’Israyil id ixelqen g’useggas n 1948 yettef issem n Israyil
yeǧǧa issmawen niḍen am Ṣehyun, Tudayt (Judea).

Tamurt n Israyl (awal-agi itwassen s tɛebrit s Erets Yisrael) yella kra i sɛan
azal ameqqran ɣur udayen; g Turat yura belli Illu yefkad amiru i udayen bac
asen-yefk tamurt n Israyil faken a tili tamurt-nsen neg axxam-nsen

Deg lqern 19, akk d Theodor Herzl yexleq taṣionit (Ṣionism) : udayen bɣan a
d-uɣalen ɣer tmurt taneṣlit-nsen. Assmi kksen yingliziyen Falesṭin seg ifassen n
Tturk, udayen zemren ad ruḥen ɣer Falesṭin, uɣen-d akal seg weɛraben, bnan u
zedɣen.

Di 1948, Langliz teffeɣ-d seg falesṭin, tuddsa n iɣlanen i dduklen U.Ɣ.D (l'ONU)
tegzem akal-agi di sin :

Udayen qeblen, aɛraben ugin beṭṭu-yagi, 7 timura n weɛraben ttnaɣen akk d tmurt
tamaynut n wudayen : Israyil terbeḥ imenɣ (lgirra), terbeḥ akal s wazal n 28%
kter n wayen i-ten-id-ifkan tuddsa n iɣlanen i dduklen(l'ONU). Kra n weɛraben i
yellan deg Israyil rewlen, meɛna kra qqimen: tutlayt-nsen tutlayt tunṣibt. Akk
udayen i yellan deg tamurt n Falesṭin rewlen ɣer Israyil.

G 1967, tskker Maṣer abrid n lebḥer n Tiran, ihi Israyil tebda lgirra amgal
Maṣer, timura n weɛraben nniḍen bɣan ad ɛawnen Maṣer meɛna akk xesren, Israyil
terbeḥ daɣen kter akal.

G 1973, aɛraben xeddmen lgirra tikkelt nniḍen akk d Israyil, meɛna xesren
daɣen : lgirra d wakal. Israyil tuɣal-d tameqqrant zdat Israyil n 1948.



https://kab.wikipedia.org/wiki/Islam

Islam d tasreḍt (Ddin) i deg ttamnen inselmen belli Rebbi neɣ Llah d yiwen, ur
yesɛi acrik. D Netta id ixelqen akk ameɣrad (univers), ala Netta i istahellen ad
yettwaɛbed. Deg laxert, wid i yumnen s-yes, gan ayen i ifreḍ fell-asen ad
aten-iger ɣer lǧennet, ma d wid ur yuminen s-s-yes, ɛsant ad aten-iger ɣer
ǧahennama (times).Deg Lislam, Allah Ixleq-d Lmalaykat seg tafat, Leǧnun seg
tmes, amdan seg wakal. Yuzen imazanen (les messagers) ɣur medden akken ad amnen
s yes ad rnun ad at-ɛebden s wayen isen-id icareɛ d wayen id-asen d-mlen
imazanen-is. Deg Lislam amazan (Rrasul) aneggaru id iceggaɛ Rebbi d Muḥemmed.

Isem n yemdanen i yettamnen s Lislam, Inselmen. Inselmen ɣur-sen 5 n tamara
(lefroḍ):

Deg Lislam, yella yiwen wedlis : Leqran: D adlis id yessuder Rebbi ɣef umazan
Muḥemmed fell-as taẓallit d sslam n Rebbi. Yella daɣen Lḥadit: D imeslayen,
igiten, neɣ ayen ɣef i yessusem (Aprobations)Muḥemmed. Inselmen ttamnen belli
Injil d Turat ttubeddlen, wer qqimmen amek i ten-id yuzen Rebbi.



https://kab.wikipedia.org/wiki/Tafriqt

Tafrikt (neɣ Taferka) d yiwen seg yimenẓawen umi mechur (yettwassen) yisem deg
umaḍal. Acku, medden ur tt-ssinen ara dima s wayen yelhan. Aṭas n medden deg
umaḍal ur nessin ara ɣef Tefrikt amur ameqran, ttxayalen-tt d akal anda ay yugar
ccwal, imgura (war) akk d imenɣan, d akal kan anda ay ttmettaten igerdan si laẓ
yernu gten (tuqqten) deg-s waṭṭanen, d akal n lqella n cci anda medden akk d
igellilen.

Tafrikt tefka-d aṭas i tudert n wemdan, ama s tmussni-yines, ama s wayen ay
tesɛa d cci d teɣawsiwin, ama d akal, ama d imdanen. Ass-a, ur yessefk ara ad
qqnen (medlen) medden allen-nsen ɣef waya. Xas ma yella lbaṭel-nni yettwaxedmen
deg Yefriqiyen, di tallit n tehrest (colonisation) iɛedda, yekfa, medden yessefk
ad walin Tafrikt ad as-rren tajmilt i Tefrikt u ad tt-walin s wallen nniḍen,
yessefk ad gren tamawt i wayen d-tefka i ddunit d umaḍal, i ddur ay telṭeb deg
umezruy n umaḍal u ad gren tamawt diɣ i wayen ara d-tettak Tefrikt ass-a akk d
yigerwaj ay d-mazal ffren deg-s.

Deg Ugafa n Tefrikt, imezdaɣen ineṣliyen d Imaziɣen, d nitni ay d amur ameqran
deg yimezdaɣen n Tmazɣa, xas ma yella aṭas deg-sen ass-a la ttmeslayen taɛrabt
neɣ/ akk d Tefransist. Imaziɣen egan-d tilas i wakal d ameqran, yewwet seg wemda
n Siwa, deg Utaram (lɣerb) n Maṣer alamma alamma d Targa Zewwaɣen d Muritanya,
ɣef yiri n ugaraw Aṭlasi. Yuɣ lḥal, d Imaziɣen ay d agdud n Tefrikt awḥid ay
d-iḥerren anect-agi n wakal, imi amur ameqran deg yegduden ifriqiyen nniḍen,
tikwal sɛan kan akal d amecṭuḥ, tikwal bitt, cerken-t akk d yegduden nniḍen.
Imaziɣen ttumḍanen d agdud n yiri (race) amellal, xas ma yella nettaf gar-asen
aṭas n yimibriken d yiberkanen. Aṭas n Yimaziɣen ay d-mazal la ttmeslayen
tamaziɣt, yernu deg yiseggasen-agi ineggura, aṭas n trebbaɛ timaziɣin ay
d-yennulfan i wakken ad wwtent u ad ḥerzent tutlayt-nsent. Xas ma yella
tantalyin (dialectes) ay ttmeslayen Yimaziɣen mxallafent si tama ɣer tayeḍ, maca
kkant-d akk seg yiwen n uẓar, seg yiwet n tutlayt, yernu yeshel ɣef waṭas n
trebbaɛ timaziɣin ad msefhament wagar-asent s tutlayt-nsent, xas ma yella
mxallafent tentalyin-nsent. Imaziɣen mazal ṭṭfen deg waṭas n wansayen (lɛaddat),
ladɣa wid yettidiren di Merruk akk d Uneɣruf (Sahara), d acu kan, ass-a, aṭas n
wansayen imaziɣen ay yellan ɣef (af) yiri n nnger, la ten-ttağğan medden yernu
ur d asen-ttgen ara azal d leqder. Nnig waya, ula d tutlayt tamaziɣt la tettuɣal
ɣer deffir deg waṭas n tmiwa n Tmazɣa, medden la tt-ttağğan, ilmeẓyen ur a
ttlemmden ara, dɣa yessefk ad yettwaxdem kra n leqdic s uɣiwel i lmend n
ussukkes n tutlayt di tmiwa-ya.

Akal n Yimaziɣen, seg wakken meqqer aramma ay yewweḍ ɣer wul n Tefrikt. D Imuhaɣ
neɣ Imucaɣ ay d tarbaɛt n Yimaziɣen ay yesɛan akal meqqren akk, xas akken ur
ṭṭuqqten ara. Akal-nsen d Aneẓruf (Idurar n Tasili, n Ayer di Niger, atg.),
yernu imi ay zgan leḥḥun, ttruḥun nitni d lmal-nsen seg wemkan ɣer wayeḍ, wwḍen
ɣer waṭas n tmiwa di Tefrikt. Imuhaɣ xulḍen aṭas n yegduden ifriqiyen ay
ten-id-iqerben, nitni fkan-asen u wwin-d aṭas seg-sen. Ass-a, nezmer ad naf
Imuhaɣ di Niger d Mali, am wakken ay nezmer ad naf kra n trebbaɛ-nsen di Čad,
Burkina Faso akk d Nigeria. Deg wenẓul n Uneẓruf (Niger akk d Mali), aṭas n
yegduden ifriqiyen ay yettidiren ɣer tama n Yimuhaɣ, nezmer ad d-nebder seg-sen
Ibambaraten, Ifularen akk d Yisarakuliyen. Kra seg yegduden-agi kessen lmal am
Yimuhaɣ, di lweqt i deg wiyaḍ xeddmen tafellaḥt. Yuɣ lḥal, akal n wenẓul n
Uneẓruf ɛeddan deg-s yisafen, d aya ay t-yerran d agilal, meḥsub yelha i
tfellaḥt. Nnig waya, isafen n tama-yagi ldin diɣ iberdan i waṭas n yegduden i
wakken ad xeddmen tanezzawt (ttjara), ad znuzun u ad ttaɣen d yegduden merra ay
ten-id-iqerben. Idyulaten n Burkina Faso, Côte ḍIvoire akk d Senegal d yiwen seg
yegduden n Tefrikt Taɣerbit ay yettwassnen s tnezzawt.

Di lɣerb, igduden ay yettidiren ɣef yiri n Ugaraw Aṭlasi lhan-d s waṭas d ṣṣyada
n yiselman. Imuriṭaniyen (laṣel-nsen d Imaziɣen) d yegduden n yiri n lebḥer n
Senegal ttwassnen s ṣṣyada. Di Tefrikt Taɣerbit llant waṭas n tmura yesɛan
tiẓegwa timeqranin. D acu kan, tiẓegwa n Tefrikt ɛemrent. Zik, igduden ay
izedɣen tiẓegwa-yagi llan la ttidiren s ṣṣyada n yiɣersiwen d tukksa n wayen ay
d-yettak wakal. Ass-a, aṭas deg yegduden-agi ay yeǧǧan aya. Di tmiwa-yagi diɣ,
igduden Ifriqiyen sbedden-d aṭas n tgeldiyin (royaumes), yernu asmi ay bdan la
d-ttawḍen Wurufiyen ɣer Tefrikt, di lqern wis 15, aṭas si tgeldiyin-agi ay
yellan la xeddment tanezzawt (ttjara) d Wurufiyen. Tageldit n ɣana (ay d-sbedden
Wacantiyen) tella tettwassen s ddheb-yines, yernu aṭas n tgeldiyin tifriqiyin n
tama-yagi ay yellan la znuzuyent aklan (ay d-ttaṭṭafent si tmiwa nniḍen) i
Wurufiyen i wakken ad ten-awin ad ten-sxedmen di Marikan. Yuɣ lḥal, amur ameqran
deg yiberkanen yellan ass-a di Marikan laṣel-nsen si Tefrikt Taɣerbit.

Di Tefrikt Tacerqit, llan waṭas n yegduden ay yettmeslayen tutlayin tisamiyin d
tutlayin tikuciyin. Tutlayin tisamiyin d tawacult n tutlayin i deg nezmer ad naf
taɛrabt d tutlayin yettemcabin ɣur-s, am tɛebrit (hébreu) neɣ tafiniqit n zik. D
acu kan, menɣir taɛrabt (ay ttmeslayen di tmura am Ssudan, Ǧibuti d Iritirya),
tutlayin tisamiyin n Tefrikt nezmer ad d-nebder seg-sent tamharit d ttigrinyat
(ttmeslayen-tent di Ityupya d Iritirya). Igduden n tmiwa-yagi, xas d iberkanen
(neɣ d imibriken), maca ḍebɛen, imi lejdud-nsen, di laṣel, llan d imellalen ay
ixelḍen d iberkanen. Igduden-agi daɣen lhan-d d tfellaḥt akk d tkessawt,
yemxallaf wacu xeddmen ɣef leḥsab n wakal i deg ttidiren. Wid yettmeslayen
tutlayin tikuciyin ttidiren di tama tameṭṭarfut n Tefrikt tacerqit, tama-nni umi
qqaren Iccew n Tefrikt, u ad naf gar-asen Iṣumaliyen, ay d-yelhan ladɣa s
tkessawt n wakraren.

Kenya akk d Tanzanya sɛant akal igerrzen i tfellaḥt, yernu amur ameqran seg
yegduden n tmiwa-yagi ttidiren seg wayen ay d-yettak wakal. Ikikuyuten d yiwen
wegdud n Kenya, zik llan sɛan aṭas n wakal, ḥerren-t-id s yiɣil-nsen, yernu llan
sɛan ddewla teǧhed. Asmi ay d-wwḍen Yebriṭaniyen ɣer Kenya, di tgara n lqern wis
19, kksen-asen akal-nsen, ama i nitni, ama i yegduden nniḍen. Yuɣ lḥal,
igduden-agi, arraw n wakal, gguman ad ssusmen u gan ṭṭrad meqqren i wakken ad
ssuffɣen imsehres (colonisateur) si tmurt-nsen. Igduden yettidiren ɣef yiri n
Ugaraw Ahendi (océan Indien), si tama-nsen, čudd tudert-nsen ɣer lebḥer (am
wid-nni Tefrikt Taɣerbit), maca nnig waya, igduden-agi ttwassnen s ttjara-nsen
taqdimt akk d Waɛraben. Amur ameqran deg yimezdaɣen n tefsirin (côtes) n Tefrikt
Tacerqit d Inselmen, yernu ttmeslayen yiwet n tutlayt umi qqaren taswaḥilit,
yis-s ay ttemsefhamen ula akk d yegduden ifriqiyen nniḍen. Yuɣ lḥal, taswaḥilit
d tutlayt taɣelnawt di Kenya akk d Tanzanya, yernu nezmer ad d-nini dakken tuɣal
d tutlayt tagraɣlant i yes ttemsefhamen waṭas n yegduden di Tefrikt Tacerqit d
Tefrikt Tasebgast (équatoriale).

Ul n Tefrikt Tasebgast yella zik yeččur d tiẓegwa. Timiwa-yagi ttwassnent s
Yefɣulen. Wigi d imezdaɣen ineṣliyen n tmiwa-yagi. Xas ma yella zik, tamurt-nsen
meqqret (tiẓegwa n Tefrikt Talemmast, Zaïre, Kamirun, atg.), ass-a, ciṭṭaḥ kan
maḍi ay d-yeqqimen deg-sen, imi aṭas n lumur ay ten-icewwlen. Ifɣulen d imecṭaḥ,
ur ttimɣuren ara. Imeqranen deg-sen sɛɛan azal n lmitra d wezgen di teɣzi. Maci
d aḍḍan ay uḍnen, wanag akka kan ay tga ccetla-nsen. Zik, medden llan
ttewḥacen-ten imi ay d imeẓyanen yernu ttidiren kan di tẓegwa, anda ay
ttṣeggiden ayen tetten. Ass-a, idles-nsen atan la inegger yernu yessefk ad
d-rren medden lwelha-nsen ɣur-sen.

Amur ameqran deg yegduden n tegzirt n Madagaskar ṣubben-d seg Yindunisiyen. Xas
ma yella Indunisya d tamurt ibeɛden ɣef Tefrikt, maca, di lqern wis 4 mbeɛd n
Sidna Ɛisa, wwḍen-d kra n yemdanen si Indunisya ɣer tegzirt-agi tameqrant, u
tneṣṣlen dinna alamma ay d asmi ay ten-id-ufan Waɛraben u uɣalen la xeddmen
yid-sen tanezzawt (ttjara). Imalgaciyen ay izedɣen deg yidurar n tegzirt-agi
mazal ttemcabin s waṭas di ṣṣifa ɣer Yindunisiyen, yernu tutlayt tamalgacit si
twacult n tutlayin tustruniziyin ay ttmeslayen di Asya, am tindunisit.

Ass-a, mi ara d-nini Tafrikt, amur ameqran di medden fehhmen-tt (gezun-tt) d
timura-nni ay d-yuzgan deg wenẓul (south) n Uneɛruf (Sahara), tid-nni anda ay
ttidiren yiberkanen, am Niger, Mali akk d Nigeria. Imezdaɣen n Tefrikt n Ugafa
neɣ Tamazɣa ruḥen amzun ttsetḍin ad d-inin dakken ula d nitni d Ifriqiyen, acku
nitni d imellalen. D acu kan, llant kra n tɣawsiwin s wazal-nsen, yessefk ad
asent-nger tamawt deg weḍris-agi.

Tamenzut, Tafrikt d amenẓaw (continent) anda ay mlalen yimellalen d yiberkanen,
ulac akk tilisa gar-asen. Akken ay s-yeqqar yiwen n Urumi : “Di Tefrikt ulac
iberkanen”, ira ad yini, din medden akk d imdanen, ulac aberkan d umellal.
Nezmer ad naf iberkanen di Ldzayer, deg Wenẓul n Tunes d Libya d Merruk. Nnig
waya, llan aṭas seg yiberkanen-agi d Imaziɣen, mazal ar ass-a ssawalen tamaziɣt
(Tamaceɣt). Anect-a yesskan-ed dakken si zîk, yella yiel (jjwağ ger n Yimaziɣen
d yegduden iberkanen ay d-ufan di tmiwa n Uneɛruf Ameqran (Sahara), asmi ay bdan
lejdud-nneɣ la d-ttawḍen ɣer Tefrikt. Niger akk d Mali, xas ma yella ssnen-tent
medden dakken d “timura n yiberkanen“, maca yessefk ad ɣren dakken llan deg-sent
ula d imellalen (Imaziɣen Imuriyen, Aɛraben, atg.).



https://kab.wikipedia.org/wiki/Tusnakt

Tusnakt d tussna yimḍanen s umata, tettwa sileɣ s tmusniwin timadwanin
(connaissances abstraites) s tallat n izebzan imeẓlan (raisonnements logiques)
ɣef tmiḍranin (concepts) am yimḍanen (nombres), tanezgit (géométrie), tiskiwin
(structures) neɣ iseɣwal (transformation). Tusnakt tbedd daɣen ɣef taɣult n
tegmi (recherche) iy ssendalen (developpe) timusniwin, akk d wayen it sselmad.

Tusnakt d awal id yussan deg sin wawalen ilelliyen tussna d kti (tussna=
science, ket = mesurer; tusnakt= science de mesure (mathématiques), tussna n
wektay).

Awal n tusnakt d awal amaynu iss nefka deg tmiḍi agi nneɣ, uqbel Imaziɣen neɣ
Leqbayel d wid yesseqdacen tu'snakt d acu s tutlayin nniḍen, ama deg tusnakt ama
deg tussniwin nniḍen, am augustin

Uqbel ad tili tira nezmer ad nin belli amdan (l'homme) yesseqdac yakan tusnakt.
Taγawsa tamezwarut id ibegnen tiwezatin n wesiḍen (compétences de calcul) d'iγes
n Ishangoig llan 20000 iseggasen uqbel tallit aki nneγ.

Tusnakt tebḍa ɣef sin(2), krad(3) neɣ uquz (4) yeḥricen imezliyen(différents) i
tezga tesseqdac : aljiber(algèbre) d wesebrurez(analyse) neɣ aljiber, asebrurez
d tenezgit(géométrie) neɣ daɣen Aljiber, Asebrurez, tanzeggit akk d tadwala
(probabilité). Tilissa ger weḥric d wayeḍ ur banent ara akken igerrez, axaṭṭer
llan aṭṭas n igemmaḍ ig ssawalen ɣer tewzatin tusnakin(compétences
mathématiques) id yussan m yal aḥric. Amaɣil n Wiles(théorème de Wiles) ittwa
seɣser deg useggas n 1994, d amedyat anyari(arithmitique) d acu aneggaru-agi
issaswal i kra n teɣawsiwin yellan deg iḥricen nniḍen am wesebrurez d tenezgit i
wakken ad nbeggen tasenẓayt(démonstration) ines.

Tigmi tusnikt (recherche mathématique) ur d ḥudd ara kan ɣer tsenẓayt n imaɣilen
(démonstrations des théorèmes),

Tusnakt tesseqdac tameslayt ig llan i nettat d tazedgant, uma yella tewwid kra n
wawalen am aggay (groupe), tindert (anneau), d acu nbeddel asen anamek nsen i
wakken ad begnen i wetta usniken (termes mathématiques), akken daɣen ig lla
wassar-nneɣ(notre besoin) i wakken ad nessenfali(exprimer) kra n teɣawsiwin,
nesmentil-d (nesnulfay) awalen iɣ iwulmen am ddutugdit (injection), nnigtugdit
(surjection) neɣ allustugdit (bejsction), tugett n wawalen usniken rran tusnakt
d tagermant (difficile) i wid ur nessin tusnakt.



https://kab.wikipedia.org/wiki/Ddabex_u%E1%B8%8Dar

Ddabex uḍar s tfinaγ ⴷⴷⴰⴱⴻⵅ ⵓⴹⴰⵔ naγ Football (futbol), Soccer di Marikan ugafa
d yiwen waddal tturaren-t snat trebbuεa n 11 imyuraren deg annar. Iswi n yal
tarbaεt, d asekcem n ddabex imdewweṛ γer ucebbak n temḥaddit nniḍen kter is u
mebla aseqdec n ifassen.

Ittwasengel sγur legliz (igliziyen) di tagara n timiḍi tis XIX. Asegwas n 1904,
ddabex uḍar yuγal yesεa Amqun agraγlan FIFA, asegwas n 2006, llan azal n 264
imelyunen n yemyurar n ddabex uḍar deg umḍal, yarna yella d-addal amezwaru deg
aṭas n tmura. Di kra imenẓawen am tafriqt, turuft d tamrikt unẓul ddabex uḍar
iγmer addalen nniḍen acku urar-is d ushil, ur yesseqdac ara aṭas n ttawilat.

Uraren n ddabex s uḍar llant si zman aqbur (Taglest). D uraren kan illan maci
d-addal. Igrigiyen llan snen aṭas n wuraren n ddabex uḍar: aporrhaxis d phéninde
di Athènes d épiscyre di Sparte. Γer Iṛumyen daγen kifkif, llan tturaren pila
paganica, pila trigonalis, follis d harpastum. Icinwaten daγen tturaren ssenf n
ddabex uḍar i wumi qqaren Kuju. Iḍrisen icinwaten imezwura iḥekkun γef urar agi
llan-d di timiḍi tis kraḍ uqbel sidna Σisa. Di tagara n timiḍi tis XV, Kalčiu
Florentin yellad di Ṭelyan, d netta



https://kab.wikipedia.org/wiki/Ccinwa

Ccinwa d tamurt tameqrant ay d-yezgan deg wegmuḍ (ccerq) n Asya. Tajumma-nnes
9.640.821 km2 (yikilumitren imkuẓen). Zedɣen-tt 1.336.718.015 n yimezdaɣen
(Icinwaten). D nettat ay d tamurt yesɛan aṭas akk n yimezdaɣen deg umaḍal.

Tamurt-a d nettat ay d tis kraḍ (3) deg umaḍal seg yidis n wakal (sdeffir Rrus
ed Kanada), yerna 40% seg wakal-nnes ɛlay ugar n 2000 n lmitrat. Idraren
iɛlayanen akk deg umaḍal (Himalaya) zgan-d ɣef tlisa n Ccinwa akked Lhend ed
Nepal. Ccinwa tesɛa daɣen yiwen seg yineẓrufen (ṣṣḥari) imeqranen akk deg
umaḍal, aneẓruf n Gubi, am wakken ay tesɛa ugar n 5000 n yisafen. Tamurt-a tesɛa
tallit aydeg d-yekkat aṭas ugeffur (d tallit n tmusunt, deg unebdu), maca
igefran-a ttgen, tiikkal, ixeṣṣaren d imeqranen.

Ccinwa tesɛa agdud ameqran akk deg umaḍal: ugar n 20% seg yimezdaɣen n umaḍal d
Icinwaten. Maca amur ameqran seg yimezdaɣen n Ccinwa ddren deg tama tagmuḍant
(tacerqit) n tmurt. Ugar n 61% n Yicinwaten ddren deg ugama (beṛṛa i temdinin).
Ihanen d nitni ay d tadersi (miniroté) tameqrant akk deg Ccinwa (ugar n 90% n
yimezdaɣen), yerna d tantala-nsen (dialecte) ay ssawalen Yicinwaten akken ad
msefhamen gar-asen.

Deg 1992, Ccinwa tekcem tadamsa n wulzuz (économie de marché): ula ma medden
ttalasen ad sɛun tiṛmisin (tikebbaniyin) i yiman-nsen, maca anabaḍ mazal yeṭṭef
ṛṛay ameqran deg temsal n tdamsa. Ccinwa d nettat ay d tanfarast (productrice)
tameqrant akk deg umaḍal deg wayen yerzan imendi (céréales) am ṛṛuz, irden ed
wekbal.



https://kab.wikipedia.org/wiki/Teqbaylit

Taqbaylit, (ⵜⴰⵇⴱⴰⵢⵍⵉⵜ) neɣ Tagawawt (ⵜⴰⴳⴰⵡⴰⵡⵜ) d tutlayt i ttmeslayen
Iqbayliyen. Taqbaylit tettikki deg tutlayin timaziɣin. Ma ɣas tutlayt tamaziɣt,
zik, tettwaru s isekkilen n tifinaɣ akken tettwaru tmaceɣt ar wass-a, tamaziɣt n
tmurt n Leqbayel neɣ taqbaylit tettwaru nettat s isekkilen ilatiniyen.

Adlis amenzu i d-yeffɣen s teqbaylit d win yura Adolphe Hanoteau ɣef tuɣac n
Ǧerğer (1867); deffir-es d Auguste Mouliéras i yuran sin yidlisen af tmucuha n
Tmurt n leqbayel (1891, 1893-95), ak d Bulifa i yuran taktabt ɣef isefra n Si
Muḥend (1904). Imir-en, uran Ifransiwen kra n yedlisen ɣef tmucuha d isefra n
Iqbayliyen. Ungal amenzu ittwarun s teqbaylit d win yura Belεid At Ɛli deg
iseggasen 1940. Adlis i s-yefkan ilugan iressan n tjerrumt i teqbaylit d win
yura Dda Mulud Mɛemmri. Kamal U Zerrad netta yerna-d ɣef umahil n Dda Lmulud i
wakken ad iressi ugar ilugan n tjerrumt n tutlayt-ayi. Iseggasen-a ineggura
ffɣen-d azal n 400 idlisen s tmaziɣt, gar ammuden n isefra, tullisin akk d
ungalen.

Taqbaylit ass mi i d-kecmen ifransiwen ar tmura n tefriqt ugafa tella
tettwameslay deg yiwet n temnaṭ meqqren azal n snat n tikkwal tamnaṭ n leqbayel
n wass-a. Seg tudrin i d-yezzin i Mila, terreḍ ar tid n idurar n Lḥuḍna, izuɣar
n Ṣṭif, idurar n Jijel, Msila, tuɣaleḍ-d ar tmurt n leqbayel n wass-a, At
Wartilan, At Yaεla, akk d iderma n temnaṭ n Bgayet, n Tubiret akk d wid n Tizi
Wezzu d Bumerdas.

Imir ifransiwen tekkan ɣef lquyyad akk d Bacaɣat akken ad qehren agdud. Kksen
akal i wid yellan zedɣen anda yella wakal yelhan i tyerza, kra snegren-t, kra
snejlan-t. Fkan akal nni i Lquyyad. Lquyyad-agi akk d Bacaɣat d wid yeɣran
taεrabt, ifransiwen llan lemmden taεrabt akken ad ttemyarun d lquyyad-a, imezdaɣ
yeqqimen d aklan deg tmurt nsen yeqqim-asen-d kan ad ḍefren almi i d-ufan iman
nsen ttun tutlayt nsen, akken i sen-iruh wakal nsen, ǧǧan iman nsen tuɣ
fell-asen taɛrabt am akken werǧin mmeslayen taqbaylit. Ihi akka i teqqurmeḍ
tjumma anda tettwameslay teqbaylit ass-a.

NB: Zik nesseqdac "ṛ", "ț", "ʐ", maca mači tura (Kamal naït zerrad, tajerrumt
tatrart n teqbaylit).



https://kab.wikipedia.org/wiki/Microsoft_Windows

Windows (s tseklant "isfuyla" s tutlayt taglizit) d yiwet n tseddaṛt n inagramen
n wammud id fres Microsoft iy selkimen imṣudan PC. D win id yarnan deffir MS
DOS. Seg segwasen 1990 (agim, tza twines d tzat) , d ttwafɣa n Windows 95, id
yemmugren arbaḥ ameqṛan, dɣa imi amaẓrag ines yestenya amtawa d waṭas imasraken
n-iselkimen iwakken ad sveddayen deg furas nsen ala Windows 95 naɣ muyaf asen
gen tafagwit n tedrimt, ayagi yeǧǧat ad yawi amḍiq ameqṛan deg ugduz.

Ileqmen imezwura n Windows ttwasekkaren si DOS, sseqdacen anagraw n ifuyla n
DOS. Sinna Windows tsekcmed kra n twura n unagraw n wammud, am umasal n uselkam
n yimanis, asefrek n ukala multitaches, asefrek n tkatut tahlist d inuḍafen iw
sefrek n ubeqqeḍ, asiggez, anasiw, imesli ... d wiyaḍ. Windows 2.10 i 386 yuǧwed
ula d netta seg iketturen n Intel 80386, am usersi n yiɣes s uqqin imesten d
uselkem n ahilen DOS di tmacinin tuhlisin s uqqin 8086.

Nezmer daɣen anesseqdac Windows di DOS wiyaḍ mači MS-DOS n Windows, am PC-DOS n
IBM naɣ DR-DOS, maca ilaq an eǧǧ di rrif yark inzan inezriyen id ittcegga
uselkim deg usbeddi. si Windows 95, agrudem udlif yuɣal susmenzi d-amadraw n
MS-DOS. Dayen id yessekren ugur ger Caldera, ig llan d-amaẓrag n DR-DOS di lawan
nni, yettaǧǧan daɣen Windows ad yelḥu, d Windows. Si Windows XP, nezmer ad nini
dakken DOS dayen iruḥ yark seg inagrawen n wammud n Microsoft, maca talalt ines
tezmer adili.

A laǧay n yiɣes n NT meẓẓiyen aṭas d ugar n useqdec n wahilen ddaw MS-DOS,
Microsoft tẓerged yiwen unagraw n wammud iwakken ad yettwaseqdac sɣuṛ yemdanen
maṛṛa, d win id yebwin tiɣerwan yelhan n Windows NT u yeqqim d-amṣadan d-ileqman
imenza n Windows d MS-DOS. Inagrawen Windows 95 d wid it idiḍefṛen d-inemhazen
iregnawen 16/32 ibitten n-ileqman Windows 3.0 d 3.1. Ttwasulin yark ɣef yiwet
tmudemt inuḍafen: i VxD ten. Di 1995, Windows 95 yebwid aṭas tɣawsuwin
timaynutin: tissi n uzeṭṭa id yesukkes si tin n Windows NT, agrudem udlif
amaynut. Mači d-anagraw n wammud amaynut, maca d tanemhazt n Windows 3.1. ɣuṛ
Windows 95 tazmert iwakken ad yelḥu ɣef tiwilawin unekcum n tseddaṛt s wazal n 4
MO n tkatut tuddirt (RAM), lqem OSR2 n Windows 95 yebwid ttawil n tawadma n
tezmart n USB d FAT32.

Lqem agi amezwaru yettwasnen ussan nni n tneflit ines s yisem n "Chicago" u
yefɣed s yisem n Windows 95, yemmugred tinemhazin timeqṛanin, garasent Windows
98 d Windows Me (Millenium Edition), igeǧǧan inagrawen n wammud n Microsoft ad
ttwasnen xilla. Ileqman agi yark sɛan yiwen wugur ameqṛan ninfafaden, ayen
yeǧǧan Microsoft ad suffaɣ afurk n Windows NT 5.1 naɣ win umi neqqaṛ Windows XP
iwakken att qazem ugur agi.



https://kab.wikipedia.org/wiki/Luxembourg

Luxembourg d yiwet n tmurt tamecṭuḥt ay d-yuzgan ger tlisa, ger yiberdan.
Sufella d Biljik ay tt-id-ilessen, swadda d Fransa, ma seg wegmuḍ (ccerq) d
Lalman. Akal-agi amecṭuḥ ay d-iweḥlen ger n "yimeqqranen", xas ur yewwiḍ ara
wezgen n umelyun n medden ay t-izedɣen, ass-a nefren ad awen-d-nawi fell-as
awal, acku tikwal, aṭas ara d-nelmed si tɣawsiwin timecṭaḥ. Naɣ yeqqar-as wanzi
ɣur-neɣ "Izem yeḥwaǧ s aɣerda".

Iluksemburgiyen, d agdud yesɛan nnif ɣef wazalen-is (valeurs), ɣef tnettit-is
(identité) akk d tutlayt-is. Dɣa xas ma yella idles afr'ensis yeǧhed, yeffeɣ i
tlisa n Fr'ansa alammi ay yewweḍ ass-a s idurar n Ǧerǧer akk d tmura n Tefriqt,
xas ma yella tutlayt talmanit tewweḍ ɣer ṭṭerf n wemḍal, anda ma nedda nezmer ad
naf wid yettmeslayen yis-s neɣ ay tt-ilemmden, di Luxembourg, ayen yellan d
aberr'ani iban, ma d ayen yellan n tmurt d netta ay yesɛan azal meqqren, ur
t-rrin di rrif am wiyaḍ, wanag refden-t d asawen akken ad yagar akk ayen
d-ikecmen si berr'a. Di Luxembourg, yal taɣawsa tesɛa amkan-is, yal yiwen yesɛa
ccɣel-is. Iberr'aniyen keccmen-d ssbeḥ ad qedcen, tameddit, yal yiwen ad yuɣal s
axxam-is neɣ ɣer tmurt-is, ma d tutlayin tiberraniyin ay d-ikecmen ɣer
Luxembourg akken kecment ɣer tmura nniḍen, sseqdacen-tent Yiluksemburgiyen di
leṣlaḥ-nsen, rran-tent d taklatin-nsen deg wexxam-nsen, yal yiwet fkan-as
ccɣel-is, d acu kan, mi ara d-taweḍ tizi n tidet, mi ara terzu temsalt asselḥu n
tɣawsiwin n tmurt, asselmed n yigerdan akk d usseqdec n tutlayt di tudert-nsen,
Iluksemburgiyen d tin-nsen kan ay sseqdacen, xas ssnen mliḥ tafrensist akk d
talmanit. Tutlayt taluksemburgit ay yellan d yiwet si tutlayin tiɣelnawin
timecṭaḥ akk deg wemḍal, yerfed-itt unabaḍ (gouvernement) aluksemburgi d asawen
akken ad tili d tutlayt tamenṣabt (officielle) tamenzut di tmurt, yuɣ lḥal,
tamurt-agi tamecṭuḥt, teẓra d akken imi ay d tamecṭuḥt, lǧiran-is zemren ad
as-uɣalen d icenga-yines, zemren ad tt-ttcen s tefses. ɣef wanect-a ay terra
tutlayt-is, xas akken d tamecṭuḥt d tutlayt n tmurt yernu d yiwen seg yizumal
meqqren n tfernant (patrie) taluksemburgit. Anect-a yesskan-d tikkelt nniḍen d
akken tutlayt ur telli d awal kan, wanag d tigejdit meqqren di tnettit
(identité) n tmura akk d yegduden. D acu kan, nnig waya, tutlayt taluksemburgit
yerfed-itt ula d agdud-is deg wul-is, imi ay yuki d akken d nettat ay d tarwiḥt
n tmurt-is, dɣa yefka-yas tamkant ɛlayen, xas ad naf aṭas n Yiluksemburgiyen
iqeddcen s tefrensist neɣ qqaren aɣmis-nsen s talmanit, iles ay sseqdacen
wagar-asen ur d asen-yeɛriq ara, zzux-nsen d tutlayt-nsen, werɛad ur lmiden ara
ad zuxxen s wayen ur nelli nsen.



https://kab.wikipedia.org/wiki/Libya

Libya d tamurt d-yezgan di tefriqt ugafa. Tesɛa 1,759,540 ikilumitren².
Tettwazdeɣ s wazal n 6 Igendad. Amur ameqran d aneẓruf. Isem ines unṣib :
tajamahirit talibit taɛrabt tanemlayt tameqrant. Isem-ines yettwasen seg zip
yekka-d seg tmaziɣt. Imezdaɣ-ines imezwura d imaziɣen, ttwasnen seg tallit n
imaṣriyen iqburen s yisem n Libu. Ma d tura amur ameqran d aɛraben.

Tamanaɣt n Libya d Ṭrables. Tutlayt tunṣibt d taɛrabt wanag Imaziɣen yellan deg
wedrar N Infusen rwan lḥif imi tutlayt-nsen tettwagdel uqbel Tanekra n 2011.
llan Imaziɣen di Zwara/At Willul(tella af ilel), d llan di Jaɣbub, d Awilen (di
Barqet), d Ɣdames di Fezzan mmeslayen s tamaziɣt, di Ɣat d Ubari d
Isuknan(Sukna) kul-nsen tutlayun s tmaziɣt, deg-s Taqbilt n Werfella qbel
tutlayun s tamaziɣt, tura igun Iέraben.

Yekkred wegdud alibi i wakken ad isuffeɣ Mɛemmer Lqeddafi, aselway n Libya seg
1969. S tallalt n tdukkla n tmura i ddukklen (ONU) akk d OTAN, semmus (5)
wagguren agdud alibi issaweḍ ad yekcem Ṭrables.



https://kab.wikipedia.org/wiki/Domaine_de_premier_niveau

Dans le système de noms de domaine, un domaine de premier niveau ou un domaine
de tête (en anglais top-level domain, abrégé TLD) est un domaine qui est au
sommet de la hiérarchie des domaines.

Dans un nom de domaine, le domaine de premier niveau est indiqué par le label
suivant le dernier point dans le nom du domaine (exemple : dans
fr.wikipedia.org, le domaine de premier niveau est org).

Les domaines de premier niveau suivants sont fréquemment utilisés : .com, .net
et .org.

La liste des domaines de premier niveau d’Internet compte près de Talɣa:Nombre
de premier niveau. On distingue :

Les domaines génériques se divisent en domaines génériques non-commandités et en
domaines génériques commandités. D’une manière générale, un domaine générique
non-commandité obéit à des règles établies par l’ensemble de la communauté
Internet représentée par l’ICANN alors qu’un domaine générique commandité obéit
à des règles établies par un commanditaire représentant la communauté étroite
qui utilise le domaine.

Les domaines génériques non-commandités se divisent en domaines génériques
non-commandités non-restreints et en domaines génériques non-commandités
restreints. Les domaines non-restreints sont ouverts à tous, quels que soient
leurs domaines d’activités, alors que les domaines génériques non-commandités
restreints sont destinés à des organisations ou des personnes possédant des
caractéristiques précises (tout comme les domaines commandités). En revanche,
contrairement aux domaines commandités, les demandes de sous-domaines dans des
domaines génériques non-commandités restreints ne font pas l’objet d’une
validation avant l’attribution du nom de sous-domaine.

Les domaines génériques commandités sont gérés de façon stricte par un
commanditaire. Le commanditaire, qui a reçu son autorité de l’ICANN, a beaucoup
de latitude dans l’établissement des règles et dans la gestion du domaine qui
lui est attribué. L’une des fonctions du commanditaire est de s’assurer que le
demandeur d’un sous-domaine possède bien les caractéristiques qui sont affichées
par le nom du domaine. Ainsi le commanditaire du domaine .museum s’assure qu’un
demandeur est bien un musée, une association muséale ou un membre de la
profession muséale.

Un domaine de premier niveau générique (en anglais generic Top-Level Domain ou
gTLD) est un domaine de premier niveau destiné à accueillir des sous-domaines
possédant une caractéristique commune autre que géographique. Par exemple, .com
est destiné à accueillir des sous-domaines de type commercial (du moins c’était
le cas à l’origine ; aujourd’hui, ce domaine est ouvert à tous) et .mil est
destiné à accueillir des sous-domaines de type militaire.

Les domaines génériques se divisent en domaines génériques non-commandités et en
domaines génériques commandités.

Les domaines génériques non-commandités se divisent en domaines génériques
non-commandités non-restreints et en domaines génériques non-commandités
restreints. Les domaines non-restreints sont ouverts à tous quels que soient
leurs domaines d’activité, alors que les domaines génériques non-commandités
restreints sont destinés à des organisations ou des personnes possédant des
caractéristiques précises (tout comme les domaines commandités). En revanche,
contrairement aux domaines commandités, les demandes de sous-domaines dans des
domaines génériques non-commandités restreints ne font pas l’objet d’une
validation avant l’attribution du nom de sous-domaine.

Un domaine générique non-restreint est un domaine générique qui n’impose pas de
règles aux utilisateurs qui veulent obtenir un sous-domaine dans ce domaine. Un
utilisateur peut donc utiliser un sous-domaine pour une activité qui n’est pas
conforme au type d’activités indiqué par le domaine. Ainsi, une entreprise qui
n’a rien à voir avec les réseaux peut réserver un sous-domaine dans le domaine
.net.

L’inscription de noms de sous-domaines dans un domaine générique non-restreint
est largement ouverte à la concurrence, et doit se faire via de nombreux
registrars internationaux qui doivent être approuvés par l’ICANN.

Note : le domaine de premier niveau .com correspond en pratique à une multitude
de sites, commerciaux ou non. Exemple : le site de la mairie
d’Issy-les-Moulineaux (Hauts-de-Seine) est en .com : http://www.issy.com.

Un domaine générique restreint est un domaine générique qui propose des règles
aux utilisateurs qui veulent obtenir un sous-domaine dans ce domaine. Par
contre, contrairement aux domaines commandités, les demandes de sous-domaines
dans des domaines génériques restreints ne font pas l’objet d’une validation
avant l’attribution du nom de sous-domaine.

Un domaine de premier niveau commandité (aussi connus sous le nom anglais de
sponsored Top-Level Domain ou sTLD) est un domaine de premier niveau qui
confirme le domaine d’activités de l’organisation qui le possède. Les domaines
commandités ne sont pas ouverts à tous et fixent des conditions d’accès aux
requérants, ou des conditions techniques d’utilisation.

D’autres projets de domaines commandités sont à l’étude par l’ICANN (par
exemple, .mail et .post). D’autres ont été rejetés pour des raisons techniques,
des raisons financières ou des insuffisances de justification du besoin et de
l’efficacité des systèmes prévus pour supporter effectivement le projet (par
exemple, .kids).

Un domaine national de premier niveau (aussi connu sous les noms anglais de
country code Top-Level Domain ou ccTLD) est un domaine de premier niveau associé
à un pays ou un territoire indépendant.

Exemples : .be pour la Belgique ou .ca pour le Canada ou .ch pour la Suisse
(confédération helvétique) ou .fr pour la France.

Les domaines nationaux comportent tous deux lettres, correspondant pour la
plupart au standard ISO 3166-1 des codes de pays. Inversement, ce sont les seuls
domaines de premier niveau à comporter deux lettres.

La création et la délégation de la gestion des domaines nationaux est de la
responsabilité de l’Internet Assigned Numbers Authority (IANA). L’IANA est une
composante de l’ICANN, l’autorité suprême de régulation de l’Internet.

Les domaines de complaisance (Vanity ccTLDs) sont des domaines qui sont utilisés
pour des applications commerciales, la plupart du temps en dehors de leur pays,
parce que leur nom a un deuxième sens. Par exemple :

Le domain hack consiste à utiliser aussi le domaine de second niveau pour
former :

Les domaines de premier niveau précédents sont en vigueur sur Internet, mais
sont le résultat d’un choix arbitraire.

Sur un réseau local, on peut tout à fait utiliser des domaines de premier
niveau, et leur donner la sémantique que l’on veut. On utilise fréquemment le
domaine de premier niveau .lan (en anglais, local area network = réseau local)
ou .local ou .localnet.

D’autres domaines de premier niveau peuvent être utilisés localement en fonction
des besoins. Exemples : .achat pour le département des achats, .prod pour le
département de la production ou .fact pour le département de la facturation.

Un domaine de premier niveau réservé (en anglais : reserved Top-Level Domain ou
rTLD) est domaine de premier niveau qui a été réservé pour un usage autre que
pour construire des sous-domaines réels dans le système de nom de domaine
(Domain Name System) d’Internet. Le nom d’un domaine de premier niveau réservé
n’est pas inclus dans les serveurs racines du DNS.

En 2007, onze autres domaines de premier niveau avec un nom de domaine
internationalisé avaient été réservés, :

Un pseudo domaine de premier niveau était autrefois un suffixe qui était ajouté
à un message de courrier électronique provenant d’un réseau autre qu’Internet
pour permettre son acheminement sur Internet.

À une époque, Internet n’était qu’un réseau informatique étendu parmi d’autres.
Les ordinateurs non connectés à Internet mais à un autre réseau comme BITNET,
OZ, CSNET ou UUCP, pouvaient généralement échanger du courrier électronique avec
Internet via des passerelles de courrier électronique. Pour être relayés à
travers les passerelles, les messages associés à ces réseaux étaient étiquetés
avec des suffixes comme .bitnet, .oz, .csnet et .uucp, mais les domaines
correspondant à ces étiquettes n’existaient pas dans le système de nom de
domaine d’Internet.

La plupart de ces réseaux ont depuis longtemps disparu. UUCP, qui est encore en
utilisation dans les régions du monde où l’infrastructure Internet n’est pas
encore bien établie, utilise maintenant les noms de domaine d’Internet. En
conséquence, la plupart des pseudo domaines de premier niveau sont maintenant
des vestiges du passé. Une exception notable est l’émergence en 2007 du courrier
électronique SWIFTNet Mail, qui utilise le pseudo domaine .swift.

Il peut également être fait usage de pseudo-domaines de premier niveau dans le
cas de réseaux reposant sur internet, mais accessibles uniquement via certains
programmes, qui se chargent donc de résoudre les adresses, tels que Tor avec les
adresses en .onion

Le pseudo domaine .local mérite une mention spéciale, car il est requis par le
protocole Zeroconf. Il est également utilisé à l’interne par de nombreuses
organisations, ce qui va devenir un problème pour ces organisations lorsque
Zeroconf deviendra de plus en plus populaire.

Les pseudo domaines .site et .internal ont été suggérés pour usage privé, mais
aucun consensus ne s’est dégagé au sujet de leur utilisation.



https://kab.wikipedia.org/wiki/Leqran

Awal n Leqran yekka-d si tutlayt taɛrabt (القرآن), anamek-ins taɣuri. D adlis
(taktabt) uɣris (iqedsen) n wajjed (ajjed=ddin) n Tineslemt Islam. Ɣur
yemselmen, Leqran d awal n Yakuc (Rebbi). Leqran yella d adlis amezwaru s
tutlayt taɛrabt. Di lislam llan idlisen nniḍen uɣrisen, am : Tawrat n wasar
Musa, Zabur n wasar Dawud, Inǧil s wasar Ɛisa, akw d tira n w-asar Brahim.

Ɣur yenselmen Leqran i yesemlalen awalen n Yakuc i d-iṣaweḍ i talsa isar (nbi)
Muḥemmed (محمد) s yeḥricen sɣur anejlus Ǧibril s webrid n tatlayt (oral). Anecta
yakw i d-rad di 23 isegasen. Llan wiyad qqaren-as daɣen Lkitab (adlis), neɣ
Ddikr (asektu : rappel). Lislam am tmasiḥit i ttwaḥseb n ajjed ameɣradan
(universel). Inna Ibn Xaldun : « Leqran d ameslay n Yakuc, yettwars-ed ar wisar
Muḥamed u yura deg isebtaren n wedlis ».

Leqran ibḍa af 114 ixfawen. Sesmelen s unnusru af tesɣunt n tuɣzi n sent anagar
tamezwarut i g-ttuseman: Taneldit neɣ Tullya (Lfattiḥa). Ixfawen bḍan ayen umi
qqaren el-ayat, s teqbaylit anzaten (tiṣurtin : preuves). Dɣa i s-yin i d yekka
w-awal Ayatulah. Llan 6219 n inzaten (tṣurtin).

Deg akud n wisar Muḥamed, ḥekkun-d belli inzaten n Leqran llan ttwarun di yal
tɣawsa n yimiren : tiferkiwin n tazdayt, iɣsan lqayen n ileɣwman, igelman, iẓra,
atg. Imdanen yumnen s Yakuc, llan lemden-ten deg ulawen-nsen, ama s iḥricen neɣ
aken s ummid-is (s lekmal-is). Mi yemmut wisar Muḥamed, wid yellan cfun i
yinzaten aken ma llan, ur d-qimen ara s waṭas. Dɣa tusa-d tikti useggrew neɣ
usemlili-nsent, lamaɛna ilad umgarad neɣ anka (divergence) af wamek ad yili
anecta ger imezdaɣ n tallit-nni di Mekka. Aṭas umgarad yella-d af tasunḍa
tasnimirant (ordre chronologique) n twafɣa n yenzaten. Ti tagara imeqq°ranen
frantt i waken asemlili n inzaten ad yilli si tṣurett tamuqwrant ar tmecṭuḥ
anagar tamezwaru ilaq ad tili, tin isɛan isem Tallya, neɣ Lfattiḥa, am waken d
tazwert n Leqran. Anecta msefhamen fell-as taqa imḍebren, ɣas aken llan kra
ffɣen-t mgal n turda (ṛṛay) aki, imi ɣursen d tawafɣa mgal n asnimiran aken i
t-yebɣa Yakuc.

Mgal ixf Amellay (Erraḥman), yakw ixfawen n Leqran nniḍen beddunt tawinest aki :
Bism Allah Erraḥman Erraḥim, neɣ s Tmaziɣt : « S yisem n Yakuc Amellay
Amnahaɣ ». Leqran ibḍa af sin iḥricen imeqq°ranen : inzanen i d-yeffɣen di
tɣiwant Mekka, d wid i d-yeffɣen di tɣiwant Madina. Inzanen n Mekka, d timecṭah,
ffɣent-ed uqbel Inig (Hiǧra) n wisar Muḥammed si Mekka ar Madina. Ma d tidak n
Madina, d timeqqranin, ffɣent-ed mbeɛd Inig-is.

Tisuqeltin (tasuqelt:traduction) n Leqran ar tmazight, ibda-d si tallit-nni n
tgelda n Barɣwata. Tagelda-yaki tuɣ azar di tama n Tamesna (tura d taɣiwant n
Rabaṭ n tmurt n Maruk). Win id isbed-en tagelda aki d Saleḥ At Tarif, d yuday n
Maruk i ikecmen ar tneslemt. Tigelda i yellan imiren, am Idrisiyen, At Zirid,
Imrabṭen, Imewḥiden, ḥesben Ibarɣawaten d imeslab, imi llan seqdacen yiwen n
Islam imgarad af win i llan anda nniḍen, ladɣa di tmura n waɛraben deg usamar.

Qqaren, Ibarɣawaten iṭef-en si tidmi VII ar tidmi XI, sɛan Leqran-nsen i yuran s
Tmaziɣt, t-zalan sin iberdan deg wass, uzzumu n Remḍan nsen wezzil yal ass.
Daɣen qqaren sɛan yiwen n wisar (nbi) d Amaziɣ, d Saleḥ At Tarif, u ɣur-sen d
netta i d anegaru deg umaḍal, mačči d Muḥammed. Ilmend n waya ffɣen-t-ed tigelda
nni id nudder, mgal Ibarɣawaten, u sekren trad mgal nsen, armi iɣlin deg ifassen
n Imewḥiden deg usegwas 1149. Amek id yella waya : di tagara n tallit aki n
Ibarɣawaten, yusa-d yiwen n Ṭaleb d Asufi (Tasnakta Tasufit) umi qaren Lmahdi
Muḥamed At Tumert, ilul ger 1079 d 1081, i yeɣra-n cwiṭ di tmurt n Andaluzi, d
netta i yefkan taɣiwant n Marakec i yImewḥiden. Asmi immut deg 1130, anelmad
ines Abdelmumin, i yemlal di Bgayet tazwawt, d netta i d-isbeden s wudem unṣib
tagelda n-Imewḥiden, i iseɣlin Ibarɣawaten. Qqaren belli Imewḥiden serɣen yak°
ayen yuran Ibarɣawaten, ula d Leqran s Tmaziɣt. Lamaɛna Lmahdi At tumert, i
snuqel-d Leqran ar Tmaziɣt aken nniden. Anecta i lla-d s isekkilen n Taɛrabt,
tamrirt (later:trace) ines ur iban anda yedda.

Agdud Amaziɣ yerǧa armi d 1998, d amek id yella yiwen unnaruḍ, neɣ tamezzuyt
sɣur umnadi azwaw n tasnawalt (Linguistique), Kamal Naït-Zerrad, af tasuqelt n
Leqran ar Tmaziɣt. Lamaɛna mačči yak°, sin nni kan iḥricen ineggura n Leqran,
azal n 49 inzaten: Tullya d tidak i yellan d timecṭaḥ i d-yezgan di taggara n
Leqran, i snen i yis ittẓallan yemselmen s umata. Anecta isemlil-it-id Kamal
Nayet Zerrad deg yiwen n wedlis, umi isemma Amawal amasɣan n tmaziɣt : asuqel n
sin yeḥricen ineggura n weqran, s tefranṣiṣt : Lexique religieux berbère et
néologie : un essai de traduction partielle du Coran. Adlis-a isɛan 347
isebtaren, effɣ-ed sɣur: 'Centre d'Etudes Camito-Semitique' ak° d 'Association
Culturelle berbère en Italie'. Deg umdeya, attan tanzatt n Lfattiḥa, umi isemma
Taneldit :

Aseggas umbeɛd, di 1999, yiwen uselmad umezruy Acelḥi n Ayt Baɛemran yudsen Sus
di yiwet n tasnawit (Lycée) di tɣiwant n Anfa (Casablanca), di tmurt n Murakuc,
Juhadi Elḥusin yga tasuqilt n Leqran akk s 114 ixfawen-is, ar tutlayt Tamaziɣt
seld mraw (10) iseggasen n leqdic ilmend n wannecta. Yura-t s-isekkilen n
taɛrabt, aken i d-yenna, anecta ixedm-it i waken a t-yefhem yal Amaziɣ n Merruk
mi ara t-iɣer.

Di tmurt n Lezzayer, ass n 30 yunyu 2006, aɣmis Aɣmis Lmuǧahid yura belli
taneɣleft iwezzla n ajjed atan yessufeɣ-d asuqel amaddu (complet) n Leqran, sɣur
Ḥaǧ Muḥand Ṭeyyeb, Aselway usqamu ussin n tmezgidat (leǧwama) n temnaṭ
(twilayat) n Tizi Wezzu. Anecta ad ifeɣ ar tizrigin (Imprimerie) n ugelid n
tmurt n Tgelda Tasɛduit, di Riyaḍ. Seld n waya, yuffad lḥal, ffɣend kra yexfawen
(13 Ḥizb) n Leqran s taqbaylit as tizrigin aki dɣa n ugellid Fahd Ben Abdel Aziz
Al-Sawud.

Asuqel n Leqran di tizrigin n ugellid Fahd s dsaw n taswett n tneɣleft iwezzla n
wejjed n tmurt n Lezzayer, ila-d s isekkilen n taɛrabt. Daɣen amur ameqqran n
wawalen llan s taɛrabt, acu kan s umesli d tamṣukt taǧerrumit (structure
grammaticale) n teqbaylit. Anza n Lfattiḥa, anagar isem-is iqqimen s taɛrabt,
ula ṭaqa n wawalen-is s taɛrabt, ɣas ulamma tamawalt (vocabulaire) n taqbaylit,
neɣ n tamaziɣt tezmer. Atan amek i yella useqel n Lfattiḥa :

Amedya wayeḍ, d anza, umi qaren s teɛrabt El-ixlaṣ, asnuquel ar taqbaylit, mačči
d win : Qul Huwa Llahu Aḥed. Yernu am Lfattiḥa, imesla-s d taɛrabt. A tnan :

Ma nezra, kra n ismal n uzeṭṭa n Internet, a naf kra n inzaten s Tmaziɣt, ladɣa
wi d-ixedmen imaziɣen n Merruk. Amedya d tasuqelt n wanza El-ixlaṣ, imu semman
Amuzzu. Atan wamek i t-tnuqlen imaziɣen n Sus, s tmaziɣt taqurant :

Asdawi d umedyaz Ramḍan At Manṣur, i yellan daɣen d aselmad n Takrura yesuqel
Leqran at tutlayt tazwawt (taqbaylit) seld kraḍ (3) iseggasen d uzgen uqedec
degs. Issufeɣ-it-id ar tizrigin 'Zyriab' n umyaru yettwasnen Yusef Nasib. Adlis
deg-s 491 isebtaren, u yura s sin inagrawen isekkilen : Tifinaɣ akw d Talatint.
Adlis a iffɣ-d s uḍebsi n CD-Rom.

Seg usmel:
http://www.freemorocco.com/tamkardit-library/lexique_religieux_berbere_traductio
n_coran_amawal_ujjid.pdf

"K.H.Y.Ɛ. (1), d taqsidt n tmella n ugellid-ik ɣef uqeddac-is (lɛebd-is)
Zakariyya (2), mi inuja Agellid-is s usuter uffir (3), yenna: (a y Agellid-iw :
iɣsan-iw lwayit, u aqarruy-iw yecɛel (ucebbub-is) si ccib, u ur elliɣ ara a y
Agllid-iw d ageswa mi ik i nessuter-aɣ(4)" [Maryem].

"U eku-asen i d s tidett taqit/isalli n sin n warraw n Adam, yal yiwen degsen
imudd asfel, yiwen degsen yetwaqbel (usfel-is), ma d waye-nni ur s yetwaqbel
ara, (aneggaru agi) yennad :ar d ak enɣ-eɣ, yennad (waye-nni) : ebbi yetteqbal
sɣur wid yellan d lmuttaqin (27) ma teleqeed afus-ik ɣuri aken a y itenɣe nekini
ur n telaqeɣ ara ɣurek afus-iw iwakken ak enɣeɣ, (imi) tagadeɣ Allah Agellid n
imeɣraden (28) smenyifeɣ ad tɛebbi ibekkaen-iw (dnubat-iw) d ibekkaen-ik, u ad
tili deg at n tmest, u ayenni d ayen yeggunin wid yettelamen (29) dɣa tefka-as
tnefsit-is ad ineɣ gmas, dɣa yenɣat, dɣa yuɣal deg/ger wid ixesen" [Al-Maida].



https://kab.wikipedia.org/wiki/Galileo_Galilei

Galileo Galilei d amussnagamaw , d amussnayyur , aẓar-is n tmurt n Ṭelyan. D
yiwen gar wid I d-igren lsas I tussnagama tamirant. Gar wayen iqdec Galili d
Kepler, irfed-iten Newton I leqdic-is. Galili isnulfa-d s wacu issaked aggur,
isken-d tiderra (ccwami) illan ɣef iṭij. D Galili I d-yufan isafen illan ɣef
aggur d igensawen imeqqranen n Jupiter d udmawen n Venus.

Galileo Galilei ilul di Pise (Ṭelyan), ass n 15 di furar 1564. Irfed-ed tamussni
ines tamezwarut sɣur imdeyynen n Vallombroso. Syin akkin, deg usseggwas 1581,
ikcem ɣer tesdawit n Pise, iɣra tussna n tijjit. Deg useggas n 1585 iǧǧa
tasdawit i wakken ad iɣer tafilusufit d tussnakt.

Deg useggas 1589, Galili yuɣal d aselmad n tussnakt di tseddawit n Pise. Iffeɣ d
anelmad, ikcem d aselmad. Seg useggas n 1592 armi d aseggas n 1610 iǧǧa aselmed
di Pise, yuɣal ar tesdawit n Padoue.

Di Padoue, Galili isnulfa-d tamacint n usmiḍen u yufa-d alugen n uɣelluy n
tfekkiwin. Deg useggas n 1595, ikki di temlilit imussnawen ɣef tiẓri n Kupernik
d turda n Aristote d Polémée. Dɣa, anagar tiẓri n Kupernik I d-izgan ɣef
tmuɣli-s, teccur as tiṭ.

Deg aggur n dujenber, aseggas n 1609, Galili isnulfa-d atiliskup, i d-isemwɣaren
taɣawsa s 20 iberdan. S yis I d-iẓra idurar d imdunen illan ɣef aggur. Galili
yufa-d diɣen igensawen itezzin i Jupiter. Ayen i d-yufa akka, issuffeɣ it-id deg
meɣres usseggwas n 1610 deg udlis Amaznay Igenwan .

Galili yuɣal ittwasen, ibedd d amussnak di Florence. Deg useggas n 1610, ifka-d
amḍan n udmawen n Venus (ayen illan mgal wayen I d-inna Ptolémée).

Ifilisufen rran deg idis ayen inna Galili, acku umnen s wayen i d-inna Aristote,
imi d afilusuf am nutni. U deg useggas n 1612, Galili issuffeɣ-d diɣen adlis ɣef
umimeḍ n tfekkiwin (imgaraden d tiktiwin n iselmaden n Florence d wid n Pise).
Iffeɣ i ibardan Galili!

Deg useggas n 1613, Galili issuffeɣ-d adlis nniḍen ɣef tderra illan ɣef iṭij,
isken-d tidett n tiẓri n Kupernik. Iffeɣ wawal gar medden, akken ayen inna
Galili d ayen i wumi ur zmir wallaɣ, d leḥram u d ankar n ddin. Deg useggas n
1614, ittuzenz. Dɣa, yura tabrat i deg d-isefruri tiktiwin ines u i deg d-inna d
akken d awezɣi ad ittwaqdec ddin i tussna, Imdeyynen ur asen ilaq ara ad gren
iman-nnsen di tussna imi tikli n ddin d tin n tussna mgaradent. Yiwet ayen d-nna
inta ur zmir ad ibeddel negh ittwabeddel, tayeḍ ayen d-nna d ayen id-isnulfa
umdan u kra n win ar d-yafen kra s nnig-s a t-yarbu.

Deg useggas n 1616, teɣli-d tadrest ɣef idlisen n Kupernik, ɣef waya iɣetlen
Galili i wakken ad yanef daɣen netta tiẓri n Kupernik. Di 1624, Galili ibda
adlis-is Dialogue sur les marées, deg win id-imeslay ɣef turdiwin n Ptolémée d
tid n Kupernik. Deg useggas n 1630, Imdeyynen, fkan turagt ad d-iffeɣ udlis-a,
di Florence. Di 1632, iffeɣ-d ihi udlis-a, maca beddlen-as azwel, yughal d
Dialogue sur les grands Système. Ɣas s turagt n ubadu i d-iffeɣ udlis-a, ɣran
as-d si Rome ad t-carɛen u deg useggas 1616, iɣli-d uẓmaẓ fell-as akken ur
d-ittader la s tmeslayt la s tira ɣef unagraw akupeniki.

Deg useggas 1633, Galili ikcem ar taẓult, itturez i lebda. Di tal tasdawit
serɣen idlisen-is. I tmes imi fkan tiktiwin ines!

Armi d aseggas 1992, Abatikan (Vatican) ikez (yufa d tidet) s war-taɣdemt i
d-igla ɣef uqerruy n Galili.



https://kab.wikipedia.org/wiki/Adlis

Adlis d taffa n isebtar n lkaɣeḍ rqiqen yuran jemɛen s uxiḍi neɣ asenteḍ s
llesqa, ssyin akin, a ten-ɣumen s lkaɣeḍ zuren. S imeslayen nniḍen, adlis d
allus s tugta n tira n weḍris akken ad taweḍ tussna d tmussni ɣur yal amdan anda
yebɣa yili, tallit yebɣa yedder-itt. Adlis daɣen mačči d aḥraz kan n yeḍrisen, d
taɣawsa tafessast nezmer a tt-nawi deg ufus-nneɣ, s anda nebɣa ad nruḥ yis-s
akken a tt-nɣer . idlisen ma ggten, nḥerrez-iten di temkarḍit n wexxam neɣ tin
yebnan I yemdanen s umata meqqret ɣef tmezwarut .

Zdat ad yesnulfu wemdan isekkilen akken ad yaru tutlayt-is, yessuneɣ tiktiwin-is
ɣef weẓru, amedya n yeslaḍen n Tasili deg uneẓruf n Tefriqt ugafa umi neqqar
Tiniri. Akka I d-yebda umezruy n isalalen n tira akken ad yessenfali wemdan
tiktiwin-is wa a ten-yeḥrez. Seg weslaḍ n weẓru ɣer win n ideqqi, akal-nni isi
nettmahal afexxar, iɣerfan, yal yiwen amek d-yesnulfa asalel I tira-s.Si tallit
ɣer tayeḍ asalel yemhez d tɣermiwin ; mačči d yiwen I yeqdec wemdan I tira,
islaḍen n weẓru d wid udeqqi, tancirt, lkettan…



https://kab.wikipedia.org/wiki/Izem

Izem, s umata, d aɣersiw n twacult n yemcac, i itetten aksum, , d ameqqran yernu
yettwaɛqal s umgired i yellan ger uwtem d tewtemt-ines. Awtem n "yizem" yesɛa
aheylel (crinière, d awal amaheɣ), d acebbub i s-iɣummen aqerru-is, tamgerḍt-is,
idmaren-is akkwed uḥric seg uɛrur-is. Ma d tawtemt n yizem neqqaṛ-as "tasedda",
ur tesɛi ara aheylel yernu mecṭuḥet ɣef yizem.

Izmawen ttidiren ass-a deg Tefriqt, maca gran-d ciṭṭuḥ seg-sen deg Asya, deg
yiwet n tama n Lhend. Zik, deg uzarmezruy, llan yizmawen ttidiren ula deg
Tuṛuft, aɣeṛsiw-agi yenger deg tmiḍi tis snat seld talalit n Sidna Σisa imi aṭas
i yettazzalen deffir-s akken ad t-gemren.

Deg Tefriqt, yella zik yizem yettidir deg yal tama, deg yal tamurt. Ar ass-a
mazal yeǧǧa-d isem-is ɣer yal agdud deg umenẓaw-agi. D acu kan, ɣas ma yella
izmawen ttbanen-aɣ-d meṛṛa kifkif-iten deg ṣṣifa, maca sɛan aṭas n tdulemsin
(sous-espèces) yettemgaraden ciṭ deg ṣṣifa akk d tiddi. Ger tlemsin (leṣnaf) n
yizmawen yettidiren deg Tefriqt, nezmer ad d-nebder izem n Tmazɣa (lion de
Barbarie, Panthera leo leo). D netta i d izem ameqqran akk yettwassnen, yernu
ass-a yenger. Izem n Yimassayen (Panthera leo massaicus, semman-as ɣef yisem n
yiwen wegdud n Tefriqt, Imassayen ikessen izgaren), d izem-nni ay yettidiren deg
tsabant (savane) n Kenya d Tanzanya, deg Tefriqt tacerqit. Izem-agi meqqer ciṭṭ,
yettidir deg uzaɣar anda ay yettṣeggid izgaren d yiɣersiwen niḍen.

Deg Asya, mazal izem la yettidir deg tmurt n Lhend, deg yiwet n tama qqaren-as
Gir. Ṣṣenf-agi qqaren-as "izem n Asya" (Panthera leo persica) u qqimen-d kan
seg-s 200. ɣas ma yella deg kra n tmura izem ur yettwassen ara neɣ ur t-mazal
ara la yettidir dinna, maca medden ssnen-t, yesɛa isem deg tutlayin-nsen yernu
yella deg tmucuha-nsen d tẓuryin-nsen.

Izem n Tmazɣa yenger aṭas ay-a seg tmura-nneɣ. Izem aneggaru akk ay yettwanɣan
deg Lezzayer, nɣan-t deg tgara n tasut wis 19 deg tama n Souk Ahras, deg ccerq n
tmurt. Ma izem aneggaru akk n Meṛṛuk, nɣan-t deg 1922. D acu kan, gwran-d kra
seg yizmawen n Tmazɣa deg yelmaten n yiɣersiwen (zoos) deg kra n temdinin deg
ddunit, am deg Rbaṭ, tamaneɣt n Meṛṛuk. Kra n yemnuda n tesdawit n Oxford, nudan
ad d-rren izem n Tmazɣa ɣer yiwen wefrag aɣelnaw (parc national) deg yidurar n
Waṭlas ameṛṛuki, maca ɣef wakken ɣriɣ, asenfar-agi (projet) yeḥbes imi tarbaɛt i
d-yelhan yid-s xuṣṣen-tt yedrimen.



https://kab.wikipedia.org/wiki/Singapur

Singapur, ay yellan d tamurt tamecṭuḥt ay d-yuzgan di Asya n wenẓul agmuḍan
(sud-est), d tamurt i deg ttidiren waṭas n yegduden, u ttmeslayen deg-s aṭas n
tutlayin. Anabaḍ (gouvernement) n tmurt-agi yesbedd-d tasertit (politique) i yes
ara yerr taglizit d tutlayt i yes tteddu tmurt, am wakken ara tttwaḥerzent
tutlayin nniḍen, tid umi semman n "yegduden", akken yis-sent ara lemden
yelmeẓyen idelsan d wansayen-nsen. D acu kan, tagnit deg wennar tewɛer' ugar n
wakken i tt-yettmuqul unabaḍ. Yuɣ lḥal, xas anabaḍ asingapuri iqeddec ɣef wamek
ara yeḥrez tutlayin n yegduden-is, maca maci merr'a tutlayin ay ssawalen di
Singapur ttwaḥerzent, yernu kra seg Yisingapuriyen ttawḍen bitt alamma sr'uḥen
tutlayt d yedles-nsen ɣef idra n tsertit-agi.

Yuɣ lḥal, di tmurt am Singapur, i deg ṭṭuqqten yegduden, adennit (labudd) ad
tili tutlayt, xas d taberr'anit, ara fehhmen merr'a yegduden-is yernu yis-s ay
tez! m er ad d-tili teywalt (communication) wagar-asen. D acu kan, si tama
nniḍen, tasertit n Singapur akken ad teḥrez tutlayin n yegduden-is ur telli d
tin iɛedlen ger n tutlayin merr'a n tmurt-a. Di lweqt i deg Icinwaten a xeddmen
ayen umi zemren akken ula d nitni ad sɛun tutlayt-nsen teǧhed di tmurt-a (xas ma
yella atni a ttsemmiḥen di tentalyin-nsen tineṣliyin), igduden nniḍen n
Singapur, i sen-d-yeqqimen kan ad qeblen tasertit-agi n unabaḍ ara iteddun akken
ad temḥu aṭas n tutlayin si tmurt-a. Amagrad-agi yettqeddimaɣ-d amek ay llant
tutlayin di tmurt n Singapur, amek ara ixeddem unabaḍ akken ad yessemsawi lumur
di tmurt i deg ṭṭuqtent tutlayin am ta, d wamek ara yekkat akken ad ilin
Yisingapuriyen d wid ara yissinen tutlayin i yes ara nefɛen tamurt-nsen. D acu
kan, si tama nniḍen, nezmer diɣ ad naf deg-s tagnit iṣeɛben i deg ttidirent
tutlayin timecṭaḥ sdat n tutlayin "umi meqqer ccan", di tmurt-a, i deg taglizit
d nettat ay d tutlayt "tagraɣlant" yekksen akk cciɛa i tiyaḍ, ma d Tacinwat d
nettat diɣ ay d tutlayt n tuget deg yimezdaɣen n tmurt. Afud igerrzen

Xas ma yella amezruy n Singapur d aqdim aṭas, ayen yesɛan azal meqqren akk deg-s
netta d asmi ay yewweḍ ɣur-s Sir Thomas Stamford Raffles deg waggur n Yennayer n
1819. Mi akken ay yewweḍ Raffles ɣer tegzirt-agi, yufa-n deg-s yiwet n taddart
tamecṭuḥt n 150 n yimezdaɣen dɣa yuɣ tigizrt-agi ɣef yiwen n ukerwa n yilel
(maître de la mer) isem-is Abdul Rahman yernu yerra-tt d ayla n Tkebbanit
Tabriṭanit n Lhend Tagmuḍant (Tacerqit). Dindin kan tuɣal Singapur d asagen
(port) irebḥen. Di 1826, tuɣal Singapur d aḥric si Thersin n Yekriẓen (Colonies
des Détroits), am nettat am Penang d Malacca [di Malizya]. Ma di 1867, tuɣal
Singapur, akk d Thersin-nni n Yekriẓen d Tahrest seg Uqacuc Abriṭani.

Iminigen n Ccinwa, n Lhend, n Malizya akk d tegzirin n Indunisya llan-d si ger n
yimezwura ay d-yewwḍen ɣer Singapur, akken kan d-sbedden asagen-ines. Leḥkem
abriṭani akk d tewwura yeldin ɣef tnezzawt (commerce) di Singapur d ayen ay
yeǧǧan aṭas n medden ad d-inigen ɣur-s si Ccinwa. Aṭas seg Yicinwaten-nni ay
d-yewwḍen ɣer din d wid yellan ttwalasen ṭṭlaba dɣa llan ssexdamen-ten di
tmurt-a. Ma d iminigen Ihendiyen, bdan ttasen-d ɣer din seg wasmi ay d-yewwi
Raffles kra seg-sen deg yiserdasen-is. Imi ay zemren ad xedmen di Singapur di
inawaren (fonctionnaires) n unabaḍ, d imestekniyen (techniciens), d iselmaden
neɣ d imzenza (commerçants), aṭas n Yihendiyen ay d-yinigen ɣer din si Penang,
Lhend akk d Sri Lanka. Di 1823, tuɣal Singapur d amḍiq i ɣer d-ttawin imeḥbas,
dɣa uɣalen ttusexdamen yimeḥbas ihendiyen di lebni n yizudaɣ (bɛtiments), n
yiberdan akk d tqenṭyar.

Di 1824, llan 10.683 n yimezdaɣen di Singapur, gar-asen 60 % d Imaliziyen, 31 %
d Icinwaten akk d 7 % d Ihendiyen. Ma di 1830, uɣalen Yicinwaten d nitni ay
yeṭṭuqqten akk ger n yimezdaɣen n tmurt-a, yernu mazal-iten ara ass-a d nitni ay
tigti (majorité). Di 1867, wwḍen Yicinwaten ɣer 65 % (55.000) seg yimezdaɣen n
Singapur, yernu anect ay yellan a d-yettaweḍ d iminigen icinwaten yettnadin
leqdic yella yettbeddil seg useggas ɣer wayeḍ. ɣef umedya, di 1880, wwḍen-d
50.000 n yiminigen si Ccinwa, di lweqt i deg di 1912, wwḍen-d 250.000.
Ihokkienen (Hokkien), Iteochewen (Teochew), Ikanṭuniyen akk d Yihakkaten si
trebbaɛ timeqqranin akk ay yellan ttawḍent-d si Ccinwa. Seg wasmi ay d-yebda
yinig ɣer Singapur, d Ihokkienen akk d Yiteochewen ay yeṭṭfen tanezzawt
(commerce), ma d Ikanṭuniyen qeddcen s umata di tfellaḥt, maca kra deg-sen
qeddcen diɣ di yineḍ (artisanat), bennun ixxamen n wesɣar, ttxiḍin neɣ qeddcen d
iḥeddaden.

Di 1946, tuɣal Singapur d tahrest i yiman-is di Tqacuct Tabriṭanit, asmi ay
ttwakksent Thersin n Yekriẓen. Di 1959, tettunefk-as tfulmant (autonomie) i
Singapur xas ma yella Briṭanya tella mazal-itt d nettat ay d-yelhan d laman akk
d lumur' n berr'a n tmurt-a. Ma di 1963, tekcem Singapur ɣer Tfidir'alit n
Malizya, am nettat am tmiwa n Malaya, Sabah d Sarawak. D acu kan, di ɣect n
1965, temsebḍa-d Singapur ɣef Malizya yernu tuɣal d tigduda timziregt
(indépendante) i yiman-is. Xas ma yella ass n uzarug n Singapur d ass n 9 ɣect
1965, kemmlen yiserdasen Ibriṭaniyen ttilin dinna alammi d taggara n 1971.



https://kab.wikipedia.org/wiki/Sidna_%C6%90isa

'Sidna Ɛisa neɣ Yeccu ' neɣ Yeccu en Nazarit, yettusemman Yeccu Amasiḥ neɣ Aysa
neɣ Yeccu Amettumes, d amdan amenzawi n ajjed n tamasiḥit. Ilul ger 8 d sin
iseggasen send tazwara n tafada tameɣradant , immut ger 30 d 33 iseggasen
umbeɛd. Isem-is daɣen 'Jesus-Christ' neɣ s wudem aḥerfi 'Christ'. S tyunanit
taqburt isem-is Ιησούς Χριστός (Iesous Khristos).

Aẓaṛ n wawal Ɛisa neɣ 'Jesus' yusa-d si tutlayt taɛebrit : ישו neɣ - yešū, a
yenṭqen "ⵢⵛⵓⵄ", anamek ines d "Afessi/ⴰⴼⴻⵙⵙⵉ". Ma d Aẓaṛ n wawal "Amasiḥ" neɣ
'Christ' d asuqel ar tagrigit, n wawal n taɛebrit 'Messie' : משיח - machiakh,
neɣ win ɣef d-ters tanebaṭ n Yakuc/ⵢⴰⴽⵓⵛ.

Imasiḥiyen ḥesben-t d afessi akk d mmi-s n Illu/ⵉⵍⵍⵓ. Wid yellan d
'Ikatulikiyen', d 'urtuduksiyen', akk d 'ibrutistaniyen' ttadren-t-id am wergaz
n tidett, u daɣen d Yakuc s tidett. Ɣur yinselmen Yeccu Amasiḥ d aneggaru deg
wsar beɛd Muḥemmed. Ma d udayen, ur t-ḥsiben ara d asar/ⴰⵙⴰⵔ/ⴰⵎⴰⵣⴰⵏ, wala d
Afessi neɣ mmis n Yakuc.



https://kab.wikipedia.org/wiki/Mark_Zuckerberg

Mark Elliot Zuckerberg ilul ass n 14 mayu deg Dobbs Ferry (tamnaḍt n Westcher I
d-yezgan deg New York), seg yiwet n twacult tuwdayt tamarikanit, imawlan-is i
sin yid-sen d imejjayen, gma-s mazal-it deg tseddawit n Harvard. D asenselkam
(informaticien), yerna d aɣella n tkebbanit (chef d’entreprise), d netta daɣen i
yeṭṭfen amkan ameqqran deg usmel n Internet n uẓeṭṭa imetti n Facebook.

Σla ḥsab n umsizwer n Forbes 2008 n sεayat timeqqranin n umaḍal, sεaya n Mark
Zuckerberg tewweḍ ɣer 1,5 imelyaren idularen. 23 iseggasen deg leεmer-is, yewwi
azwel (titre) n ilemẓi amerkanti yakk deg umaḍal.

Imi yella d anelmad deg tesdawit n Havard, tusa-yas-d tikti ad d-yesker yiwen
uẓeṭṭa imetti I yinelmaden, dɣa yessihel-d (programmer) deg texxamt-is
taseddawit talɣa tamenzut n Facebook, i d-yessuffeɣ deg useggas n 2004. Cciεa
yewwi-tt imir-nni yakan ɣur inelmaden n tseddawit, dɣa drus kan akka n wakud
sseqdacen-t iɣerbazen nniḍen, send (uqbel) ad d-yeffeɣ i medden irkelli. Deg
2007, Facebook yuɣal d asmel wis-7 ɣer wacu i d-rezzun medden s tuget, dɣa
takebbanit tessaweḍ ɣer 15 imelyaren idularen. Mark Zuckerberg ɣur-s 20% deg
imuren n tkebbanit.

Σla ḥsab n uɣmis n Wall Street, deg mayu 2009, yiwen imsefti arusi yessumer-d
(proposer) 200 imelyan idularen I waken ad yessiweḍ ihri (capital) n tkebbanit
ɣer 10 imelyaren idularen, dacu kan yecreḍ ad yesεu amkan deg usqamu n tedbelt
(conseil d’administration). Maca Mark Zuckerberg yugi, acku netta yenna ur
iqebbel ala isumar ara s-d-yernun deg cciεa i uẓeṭṭa-ines imetti.

Deg umsizwer n yimdanen i yesεan afud deg umaḍal, i texdem tesɣunt Time deg
2008, yewwi amkan wis-52.



https://kab.wikipedia.org/wiki/Tudayt

Tudayt d ajjed amezwaru ideg ttamnen medden belli yella yiwen yakuc (Rebbi) kan.

Isem yakuc-nsen s tɛebrit d יהוה (Yahweh), maca udayen ur nezmir ara ad neṭqen
isem-agi, axaṭer ɣur-sen ḥram. Inin nitni אדני adonay ('agellid-iw') deg tẓallit
d השם Hacem ('Isem' s tmaziɣt) deg wawal.

Yakuc deg tudayt yesɛa lemluk i t-yettɛawanen, yuzen rrusel ɣur medden akken ad
ttamnen yi-s. Yahweh yextar agdud : agdud n israyil akken ad zzuzren awal-is.

Udayen ttganin lmasiḥ,ara ten-iselek d ad yebnu tamurt n Israyil tamqqrant:
Erezt Israyil, lmasiḥ-agi ɣur-s tazmert n wessidir wid yemmuten. Udayen ur
ttamnen ara belli Ɛisa d lmasiḥ axaṭer ur yezmir ad yexdem ayen yettwuran deg
wedlis-nsen (turat), ur yebni ara tamurt n israyil tameqqrant, ur ten-yeslik ara
seg ifassen n Rruman, tella daɣen yiwet tamacahutt ɣef Ɛisa sɣur imasiḥiyen, mi
asen-d-yenna bell netta d lmasiḥ, udayen ṭṭfen-t rnu ddan yid-es ɣer tameqqbert,
nnan-as : "ssidir wid yemmuten!". Udayen n tura ur qbilen ara Ɛisa d lmasiḥ
axaṭer deg tmasiḥt, Ɛisa d mmi-s n Rebbi, ɣur Udayen, Rebbi ur yesɛi mmi-s.



https://kab.wikipedia.org/wiki/Johann_Wolfgang_von_Goethe

Johann Wolfgang von Goethe (ilul deg 28 ɣuct 1749 deg Frankfurt – yemmut deg 22
meɣres 1832 deg Weimar) d amaru yerna d amassan almani, yura tamedyazt ed
tmezgunin, am wakken ay yura ɣef temsal yeqqnen ɣer tfelsuft, tasekla ed tussna.

Goethe yura-d yiwen n usefru umi isemma Faust, yerna llan wid ay t-yettwalin d
netta ay d asefru aɣezfan igerrzen akk deg tsekla turufit. Goethe yesɛa daɣen
aṭas n yisefra igerrzen, am wakken ay yettwassen s wungalen-nnes Wilhelm
Meisters Lehrjahre (Iseggasen n welmad n Wilhelm Meister) akked Die Leiden des
jungen Werthers (Tidyanin yesseḥzanen n Werthers Ameẓyan). Goethe d yiwen seg
yimura ay yuraren dduṛ d ameqran deg tsekla talmanit takelsakt (classique) n
tgara n lqern wis 18 ed tezwara n lqern wis 19. Tallit-nnes teɣli-d ed tallit n
Lqern n Teftilin akked tallit n trumantit. Goethe yura-d daɣen idṛisen deg
tussna, am Tiẓri n Yiniten (La Théorie des Couleurs) akked yeḍrisen yerzan talɣa
(forme) n yiɣersiwen ed yemɣan, yerna ayen ay d-yura deg wenrar-a iɛawen aṭas
imassanen n ugama n lqern wis 19 (am Charles Darwin) akken ad kemmlen
inadiyen-nsen. Goethe yeqdec daɣen d aneṣṣaḥ aɛlayan n yemḍebbren n uduci
(duché) n Sachsen-Weimar.

Seg yidis n tsertit, Goethe yella d amagaẓ (conservateur). Asmi ay tenker
Tegrawla Tafrensist, Goethe yella yettwali agdud ur izemmer ad yeḥkem iman-nnes
i yiman-nnes. Iqeddicen n Goethe deg yedles ed tussna zerɛen deg wakk timura n
Turuft, yerna ttekkan deg wesnerni n tmedyazt, n umezgun akked tfelsuft.



https://kab.wikipedia.org/wiki/Busnya_ed_Hirziguvina

Busnya ed Hirziguvina d tamurt n wenẓul (sud) n Turuft, tezga-d deg Tzunegzirt n
Balqan. Tajumma-nnes 51.209 km2 (yikilumitren imkuẓen). Zedɣen-tt 3.842.566 n
yimezdaɣen. Tamaneɣt-nnes d Sarajevo.

Amur ameqran seg wakal n Busnya ed Hirziguvina d idurar (Adrar n Maglic, deg
wenẓul-agmuḍan (sud-est) n tmurt yettaweḍ ɣer 2.387 n lmitrat deg leɛlu. Busnya
ed Hirziguvina tezga- deg tama aydeg ggtent tzenzlin.

Busnya ed Hirziguvina tella d yiwet seg tegdudyin n Yuguslavya taqburt. Deg
1992, imḍebbren-nnes sɣerten-d (déclarer) azarug-nnes (indépendance), dɣa d aya
ay yejjan Iserbiyen ad d-snekren amgaru (ṭṭrad) akked Yibusniyen inselmen ed
Yekruwatiyen n tmurt-a. Asmi ay ifuk wemgaru, tamurt-a tettwabḍa ɣef sin
yeḥricen: Tafidiralit takruwatit-tineslemt (51% seg wakal) akked Tegduda
taserbit (49%).

Ar ass-a mazal Busnya ed Hirzigivina tbennu ayen ay ihudden deg tallit n wemgaru
(ṭṭrad). Zik, Busnya ed Hirziguvina tella tesɛa tamguri (industrie) ijehden
(uzzal, aluminyum, takrura), maca deg tallit-nni n wemgaru, amur ameqran seg
lluzinat ihudd. Ɣef ljal n yidurar n tmurt-a, yewɛer ɣef medden ad gen
tafellaḥt, ɣef waya, ala d takessawt n tfunasin akked uɣellet n wesɣar n tẓegwa
ay irebḥen deg tmurt-a, d acu kan, Ibusniyen sfulluḥen daɣen irden, tidal
(lxeḍra) akked yigumma (lfakya).



https://kab.wikipedia.org/wiki/%C6%90mer_Mezdad

Ɛmer Mezdad d yiwen gar yimyura imeqqranen i d-tefka tmurt n Leqbayel. Yessen
taqbaylit akken iwata, yeldi abrid i tsekla tatrart, yettaru s tmeslayt i zemren
ad fehmen akk medden, taqbaylit-is yesseqdacitt s wudem atrar, yessexdam
tatiqniqit (technique) i ssexdamen yimyura imeqqranen n ddunit, idlisen-is
deg-sen tamusni tameqqrant skanayen-d abrid ɣer teqbaylit (la kabylité) i yellan
d abrid n talsa (humanité).

Ulac acu ur nettfaka. Kra i d-yeɣlin ɣer ddunit ilaq ad yiwsir. Ayen yeẓẓan,
ttɣaren iẓuran deffir ifurkawen. Kra iteddun, neɣ yettmuruden, kra yettarran
nnefs, tɣelli tgecrirt, iḥeffu uglim, yettruẓu yifer. Ma d amdan, tikwal yettwaɣ
ula d allaɣ-is. Iseggasen-a ineggura, tamɣart, cwiṭ cwiṭ, ixerreb leɛqel-is,
mačči d tinna n zik. Kra tennuɣ d ddunit, ddunit taggara-ya terra-d deg-s ttar.
Mi tt-yesni ad as-yales. Tura awal ma izad, ad iruḥ fell-as yiḍes, kra yekka yiḍ
d asnirmet. Alamma yedden ccix, nettat tiṭ-is ur teqqin. Imir, ad teddem ssḍel i
tẓallit. Ad testtettun, ur tferren azal d yiḍ.

“ Selleɣ-as mi ara tefk lfattiḥa. Γur-s d tannumi lfattiḥa mačči s tsusmi,
tettmeslay ansi i k-yehwa ad as-d-tesleḍ, amar imi s teqbaylit i tt-tettak,
teẓra acu teqqar “ A bab n yigenwan d tmura ! A ssadat imeɛzuzen !” Ad tt-tawi
akken azrar n ddeɛwa n lxir, tatut ur tettettu yiwen deg-neɣ. Zik ula d Ṭawes
tettawi-tt-id di lfattiḥa. “Ad yeg Rebbi teẓẓa s yixulaf, ad terbeḥ ad
tesserbeḥ.” Tineggura-ya, ur as-selleɣ ara tbedder-itt. Tekkes-itt di lfattiḥa,
akken i tt-tekkes deg wul-is. Uggaɣ d tidet ɣur-s, dayen temsa. Mi tfukk
taẓallit, tikwal teggan alamma bdan medden tuffɣa. Syin ad d-tekker, bezgent
wallen, aqerru-s amzun d tissirt. Mi ara yi-d-taf deg uxxam, tuget d nekk ara
tt-yezwiren s ɛelxir ; tikwal ur yi-t-d-tettara ara. Mi teswa cwiṭ n lqahwa, ad
tawi abrid n unnar, nnig Yiger-Usammer, din ara taf Nna-Faṭi. Seg wasmi temmut
Tḥemmut, attan tuɣal ɣer Nna-Faṭi, yerna tamexluqt-nni ul-is diri-t, ur
tt-ḥemmlen ara medden : mačči am tmettut am tayeḍ!

Imyura n tmaziɣt bdan ttbinin-d. Bab imeslayen agi d yiwen degsen. Ma yella
nettnadi ɣef tidett, di tegnitt agi ideg yal yiwen la yeqqar felli i tebna, ilaq
aɣ a d-nini yiwet lḥaǧa: Ɛmeṛ Mezdad yusa-d ger wid isersen lsas amenzu i tira n
Tmaziɣt. Cfiɣ di 72 nella d inelmaden di Ben Ɛeknun, Ɛmeṛ ittaru. Ittiki degsent
irkwelli. Yurar yidneɣ ass-mi nessuli "A Muḥend rfed tabalizt" n Kateb Yasin.
Yurar ulama yettkukru a d-ibin zdat medden. Tefka-tt teswiɛt; Akka i tebɣa
tmaziɣt. " Ma ilaq a newwet amendayer, a-t newwet " i d-inna ussan nni. U
yewwet-it. Icna, issefra, ittiki di terbaɛt Imaziɣen Imula. Illa degs ass-mi
tebda.

Ageffur ad yekkat setta wussan setta wud'an, aman ad d-ɣlin seg igenni yerna ad
d-alin seg uzegza. Kra yellan yumes ad yirid, kra yellan yerka, ad yuɣal zeddig.
Iɣezran isaffen akken ma llan ad d-h'emlen, at'as ara iɣummen seg tɣezza d
idurar; tugett n tzemrin, tugett n tselnin ad zzrent, isekla yakk ad d-qellɛen
seg iz'uran! Lmal agugam, wid yettferfiren, wid yettmuruden, wid yessurufen,
akken ma llan ad menɛen! Ma d imdanen arraw n wergaz d tmettut, amur ameqran ad
ddun yakk deg waman: anagar urz'inen akked igellilen ara iselken; seg lehhu lhan
d nniyya-nsen ur tezzren ara: mi t'tfen deg leɛnaya-nsen, ad ten-id-ssusfen
waman! Mi yurad kra yellan, imir ad d-ters yiwet n talwit dayen kan, tamurt d
wayen i tt-yeččuren dɣa amzun ass-nni i d-lulen. Ass-nni Rebbi-ameɛzuz ad
yefreh' ad t-id-tuɣal tasa fell-aɣ (...) Ad d-iɣer i tgerfa ad as-yini: " Axx, a
tagerfa, tikkelt nnid'en ad am-fkeɣ lamana: tayemmust-a, d tin n yedrimen d
tmussni, ta nnid'en, d tin telkin d ilefd'an. Tin n telkin d ilefd'an,
awi-yasen-tt i Nutni, smir-itt fell-asen, tin n yedrimen d tmusni smir-itt ɣef
Leqbayel! "

Ma yella tram a tt-ɣrem ugar af Mezdad d yedlisen-is, rzut ar wesmel i d-yesbed
da: [ayamun]



https://kab.wikipedia.org/wiki/Tis%E1%B9%ADunit

Tisṭunit d nettat ay d tutlayt tamenṣabt n tegduda n Isṭunya yernu llan wazal
1.500.000 n yemdanen ay tt-yettmeslayen di tmurt-a (95% seg yimezdaɣen n tmurt)
d wazal n 60.000 n yemdanen nniḍen ay yettidiren di lɣerba, gar-asen 20.000 deg
Yiwunak Yedduklen (USA) d 14.500 di Kanada. Tisṭunit tesɛa diɣ wid ay
tt-yettmeslayen di Litṭunya akk d Rusya, ladɣa di temdint n Saint Petersburg, di
Finland, di Sswid, di Tgeldit Yedduklen (Royaume-Uni) akk d Ustṛalya.

Tutlayt tisṭunit d yiwet si tutlayin tuṛaliyin. Tawacult n tutlayin tuṛaliyin d
tin yebḍan ɣef wacḥal n yifurka, yiwen deg-sent d win umi qqaren tutlayin
tifinubaltiyin, yernu deg-s ay tella tisṭunit. Yiwet si tutlayin ay tt-icuban
aṭas d tutlayt tafinlandit ay ttmeslayen di Finland, yernu tella diɣ yiwet n
tutlayt, tamjaṛit (hongrois) ay ttmeslayen di Tuṛuft tagmuḍant (tacerqit),
teqreb ɣer tisṭunit imi ula d nettat tettekka di twacult n tutlayin tuṛaliyin.
Yuɣ lḥal, llan kra ay iɣilen d akken imi ay tettuneḥsab Isṭunya d yiwet si tmura
tibaltiyin (d tamurt ay d-yuzgan rrif n yilel -lebḥeṛ- Abalti), dɣa ula d
tutlayt-is tetbeɛ ɣer twacult n tutlayin tibaltiyin, am tlitwanit akk d
tlitṭunit (siked utṭun wis 3 n Tebrat n Yimedyazen), d acu kan, xas Isṭunya
teqreb ɣer Litwanya akk d Litṭunya, tutlayt-is ur tcuba tid n tmura-yagi wanag
teqreb ugar ɣer tfinlandit. Yuɣ lḥal, seg wakken tettemcabi tisṭunit ɣer
tfinlandit alammi ula d wid ay tent-yettmeslayen zemren ad msefhamen wagar-asen,
yernu snat-agi n tutlayin cerkent azal n 83.5 % seg umawal-nsen. Tutlayin nniḍen
yettemcabin aṭas ɣer tisṭunit d tid ay itebɛen, am nettat, s afurk n tutlayin
tifinubaltiyin am tkaṛilit (ay ttmeslayen wazal n 10.000 n yemdanen deg Ugafa
utrim -nord-ouest- n Rusya), akk d kra n tutlayin ayen yellan ɣef yiri n nnger
am tingrit, talivunit akk d tvultit, yernu seg wakken yeshel wemsefham ger n
tutlayin-agi alammi ay llan ula d kra n yimassanen ay tent-yettwalin d tintalyin
n yiwet kan n tutlayt.

Tisṭunit tebḍa ɣef snat n tentalyin (dialecte) timeqqranin, tisṭunit n Ugafa
(nord, neɣ tin umi qqaren tisṭunit n Talinn, tamaneɣt), akk d tisṭunit n Wenẓul
(sud, neɣ diɣ tin umi qqaren tisṭunit n Tartu), am wakken yal yiwet si
tentalyin-agi tesɛɛa tiduntalyin-is (sous-dialectes), nezmer ad d-nebder
seg-sent tiduntalyin timulgiyin ay ttmeslayen deg wenẓul utrim (sud-ouest) akk d
tduntalyin n Voru Setu ay ttmeslayen deg wenẓul agmuḍan (sud-est). Ma d tisṭunit
n ugafa, nezmer diɣ ad tt-nebḍu d tiduntalyin u ad d-nebder seg-sent : taduntala
n tegzirin, d tisṭunit ay ttmeslayen di tegzirin n Saaremaa akk d Hiiumaa, ay
d-yuzgan deg utaram n Isṭunya, deg yilel Abalti; taduntala n yiri n lebḥeṛ n
ugafa-agmuḍan ay icuban mliḥ tafinlandit; takodaveret ay ttmeslayen di tmiwa n
Kodavere akk d Maarja Magdaleena, akk d tduntala tutrimt (taɣerbit) ay
ttmeslayen deg yiwen n weḥric meqqren di tmurt, yekka-d ɣef tmiwa n Laanemaa,
ɣef ugafa n Parnumaa akk d utaram n Harjumaa. Xas ma yella anect-agi akk n
tentalyin ay tesɛa tisṭunit, maca yezmer ad d-yili wemsefham s tentalyin-agi
merṛa ger n wid ay yettmeslayen tisṭunit.

Tikkelt tamenzut i deg ay tekcem tisṭunit s annar n tira, d imassanen almaniyen
ay tt-yuran, dɣa taɣdirawt (orthographe) ay sqedcen wigi i lmend n tira-s d tin
ay iqerben ɣer teɣdirawt n talmanit u ɣef wanect-a ay d-yeqqim wedriz (lateṛ) n
tira talmaniyin di tid n tisṭunit alammi d talemmast n lqern wis 19. Si 1850 d
asawen ay bdan Yisṭuniyen a snernayen taɣdirawt-nsen akken ad tt-rren d tizeɣt
(standard), dɣa bdan tekksen s kra n wayen yellan d aberṛani di tirawt-nsen
(écriture) u ttaran-d deg wemkan-is isekkilen ara ten-yedǧen ad d-neṭqen
tutlayt-nsen akken tt-id-netṭqen di laṣel, maci akken tt-id-inetṭeq uberṛani.
Agemmay ay tesseqdac ass-a tisṭunit yesɛa 17 n tergalin (consonnes) akk d 9 n
teɣra (voyelles).

Ass-a, tuɣal tisṭunit tizeɣt d nettat ay d tutlayt ay yettuseqdacen yernu ay
yettwaqeblen deg yeswiren (niveaux) merṛa n tmetti. D acu kan, asmi ay tella
Isṭunya s ddaw n udabu asuvyati, d tarusit ay yellan d tutlayt tamenṣabt tawḥidt
yernu ɛerḍen Yisuvyatiyen ad mḥun tisṭunit akk d yedles isṭuni si tmurt-a, maca
ayen ɛerḍen ad t-xedmen ur d-yewwi ara abaɣur meqqren, imi ay kemmlen medden
ttmeslayen tisṭunit yernu lemmden-tt di tmiwa merṛa n tegduda, yernu igerdan ay
d-ilulen si jjwaǧ n Yisṭuniyen akk d Yirusiyen llan ula d nitni lemmden
tisṭunit. Di 1990, yessebded-d unabaḍ isṭuni Aseqqamu n Tutlayt Taɣelnawt i
lmend n weḥraz akk d ussebɣes (encouragement) n usseqdec n tutlayt tisṭunit.
Ass-a, xas ma yella tarusit mazal tesɛa azal-is di tmurt-a yernu nezmer ad
d-nini tettusemma d "tutlayt tamenṣabt" tis snat, tisṭunit attan a tettuselmad
yernu tettuseqdac deg yiɣerbazen yernu win yebɣan ad yuɣal d aɣarim (citoyen)
isṭuni tewwi-d fell-as ad yissin tutlayt-a. Deg ugafa agmuḍan (nord-est) n
tmurt, anda yettidir umur ameqqran akk deg Yirusiyen n Isṭunya, mazal llan
yiɣerbazen irusiyen, d acu kan, maci d ahucal (obligatoire) ɣef medden ad
sseɣren igerdan-nsen deg-sen. Tisṭunit ay ttmeslayen yiminigen Isṭuniyen di
lɣerba --d tisṭunit ay llan ttmeslayen-tt yeɣriben iṛuḥen ɣer Marikan di tallit
n Wemgaru Amaḍlan (guerre mondiale) wis sin-- temxallaf citṭ ɣef tisṭunit tizeɣt
yettuseqdacen ass-a di tmurt, maca mazal wid yettmeslayen tisṭunit di lɣerba
zemren ad fehmen wid ay tt-yettmeslayen di tmurt. D acu kan, ilaq kan ad d-nger
tamawt d akken kra seg wayen ay d-uran yeɣriben s tisṭunit yemxallaf ɣef wayen
d-ttarun ass-a wid yellan di tmurt, imi tutlayt ay llan ttarun-tt zik di lɣerba
amzun iɛedda-tt zzman ass-a, mi akka ay snernan Yisṭuniyen tutlayt-nsen di
tmurt-nsen.

Di tazwara n lqern wis tseɛṭac akk d tlemmast-is ay tebda diɣ a d-tettlal
tutlayt tisṭunit tatrart (moderne) di tira, imi tallit-a tella-d d tin i deg
thenna tmurt yernu tebda a d-tettlal tɣelnaẓrit (nationalisme) deg wulawen n
Yisṭuniyen. Tiddukla Tisṭunit n Wid Yeɣran, ay d-sbedden di 1838, tessuffeɣ-d
aṭas n yedlisen akk d tsufiɣin (publications) nniḍen, gar-asen(t) Kalevipoeg, d
yiwet n telkensit (collection) n yedlisen n yisefra iɣerfanen (populaires) ay
d-yeffɣen ger n 1857 d 1861. Di tallit-nni daɣen ay d-ffɣen yeɣmisen imenza n
tutlayt tisṭunit, nezmer ad d-nebder gar-asen "Perno Postimees", ay d-yeffɣen
ger n yiseggasen n 1857 d 1863, akk d "Tartu Postimees" ay d-yeffɣen si 1864
alammi d 1880.

Yuɣ lḥal di tallit-nni, d Rusya ay yellan teḥkem Isṭunya yernu ahat d leqdic-nni
ay bdan xeddmen-t Yisṭuniyen imir-n akken ad d-ssidren tutlayt-nsen ay yedǧan
Irusiyen ad rren tarusit d tutlayt tamenṣabt (officielle) n usselmed di Isṭunya.
D acu kan, ur tɛetṭel ara tennulfa-d terbaɛt nniḍen n yimura isṭuniyen, di
tezwara n lqern wis ɛecrin, d tin umi semman "Noor Eesti" neɣ tarbaɛt n "Isṭunya
Tilemẓit", yernu kemmlen leqdic i lmend n wesnerni akk d usseǧhed n tutlayt-nsen
taseklant (littéraire). Dɣa uɣalen yimura isṭuniyen tekksen s kra n wayen yellan
d arusi neɣ d almani si tutlayt-nsen u ttnadin ad d-ssidren deg-s ayen yellan
d-yekkan si tisṭunit taneṣlit, am wakken ay rran tasekla tafinlandit akk d tin n
Tuṛuft n Wetram (lɣerb) d tiliwa i seg ay d-ttagment tikta-nsen (idées).
Imura-yagi yecban Johannes Aavik, snernan mliḥ tamawalt (léxique) n tutlayt
tisṭunit, dɣa skeflen-d awalen isṭuniyen ineṣliyen ay d-mazal ddren di tentalyin
(dialectes) yemxallafen n tmurt, reḍlen-d diɣ awalen si tfinlandit ay icuban
mliḥ tisṭunit, am wakken ay d-snulfan iẓuran imaynuten i seg zemren ad
d-ssuddmen awalen. Di 1920, asmi ay tewwi Isṭunya azarug-is (indépendance)
amenzu, tegra-yas-d tegnit n liser i tutlayt tisṭunit, d acu kan, di 1940, asmi
ay d-kecmen Yisuvatiyen tamurt, qedcen yineggura-yagi ɣef wamek ara mḥun
tisṭunit u ad d-ḥettmen deg wemkan-is tutlayt tarusit ay ttwalin imir-n d nettat
kan ara yesduklen akk igduden isuvyatiyen. Teqqim tegnit-agi alammi d 1990, asmi
ay tuɣal tisṭunit i tikkelt nniḍen d tutlayt taɣelnawt di tmurt-is. Ass-a, mbeɛd
ɛecṛa n yiseggasen n wussisen (efforts), tuɣal tisṭunit d tutlayt ay tfehhem
tuget deg yimezdaɣen n Isṭunya, yernu yis-s ay tesselḥay tmurt-agi tamecṭuḥt
tiɣawsiwin-is.

Wagi d yiwen n usefru si tsekla tisṭunit, tura-t-id Lydia Koidula (1843-1886), d
yiwet n tmedyazt n tmurt-a. Tasuqilt sɣur "Winna", si Luxembourg.



https://kab.wikipedia.org/wiki/Tazemmurt

Tazemmurt, d aseklu n tawsit Ulea n twacult n uleaseae. Yettwalqad deg aẓiyen n
unezwu agrakal i ugummu-ines: azemmur i d-yettaken zzit i ḥemmelen aṭas medden
acku meqqer wazal-is er Laqbayel merra .

Tazemmurt tettwassen s-ɣur imaṣriyen n zik ugar n 20 timiḍiwin uqbel tallit
tamasiḥit. Daɣen, d yiwet deg yimghan(lehcawec) i bderen aṭas deg Tibibelt. Seg
Taglest, tazemmurt d azamul n temdint n Atena dɣa n taṛebbit-is. Asfulleḥ n
tzemmurt teccɣel deg umaḍal 8.6 imelyunen ihektaren i tafarest n 17.3 imelyunen
n iṭunen n izemran.

Tazemurt d aseklu id-ittaken azemmur. Illa di yal tamurt n yilel agrakal
(méditerranéen).

Dγa Tamurt n Yeqbayliyen tettwasen s wazal i fkan imezdaγ-is i uzemmur d
lγella-s. Aṭas n twaculin i yebdan ttheggint iman-nsent akken ad ffɣen ɣer lexla
ad d-leqḍent azemmur. Aseggas-agi, xas akken lɣella –agi teslek-as i tizzitt n
uzemmur i s-yefkan tiyita ilindi, maca ur temniɛ ara deg iɣamacen. Tallit
iwedjiben as-tiniḍ d aseɣzef n unebdu, ula d tiqit n lehwa ur d-gli yas asmi
d-tekcem. Ayen yeǧan azemmur ad yeqqim kan akken yella deg kra n imekwan, ladɣa
deg iẓuṛaṛ anda tizmrin ulac anda ara d-summent tiqit n waman. Lḥebb d ameẓyan
am cilmun, taglimt-is tekmec ɣef yiɣes. Atas deg-s ur yeṭṭif ara iman-is sufella
n tzemmurt. Yefruri-d ɣer lqaɛa uqbel ma ad yebb. Deg kra n tɣiwanin n Bgayet,
imdanen bdan yuɣ lḥal ajmaɛ n lɣella-nsen. Imezdaɣ n taddart Tiban, d-yezgan di
tɣiwant n Sidi Ɛic, fɣen ɣer lexla ddeqs aya. Atas deg-sen nnan-d d akken
aseggas-agi bdan uqbel lawan alqaḍ n uzemmur. Sebba i ten-yeǧan ad bdun ajmaɛ n
lɣella-agi d lḥammu id d-yessefrurin yak azemmur ɣer lqaɛa. “Leqwaɛi n tzemrin
yak ssan-t uqbel lawan. Senttif ad d-nejmeɛ aya-gi yellan, wala ma neǧat iḍaɛ”,
id d-nnan kra n imezdaɣ i d-nmuger.

Deg kra n tɣiwanin n twilayt n Tizi Wezzu, tizemrin ur sefrahen-t ara. Ifurkawen
yettawiten waḍu. Llan-t kra ur d-ǧint ula d aɛeqqa. Dagi, tiwaculin mazal ur
ɛnin-t ara ad d-sufɣent ttawilat sexdamen deg tallit-agi. Imextafen, tisennajin
lak d lbican mazal-iten nnejmaɛen deg imekwan-nsen. Anda yegget lxir, imdanen
fɣen, akken kan iɛedda ugeffur, ad cerwen leqwaɛi n tzemrin-nsen yerna ad ksen
tizzuyin d yimɣan nniḍen yegman ddaw neɣ tama n isekla. Ayen ara sen-yessishlen
ajmaɛ n lɣella-nsen.

Di tama n Tubiret, imdanen yeffeɣ-iten laɛqel mi walan iɣamacen i ikemlen taɣart
i wayen yellan yuɣ lhal yeqqur, yuɣal-iten-id rruḥ deg mi d-sawa, acku tugdi
mazal-itt deg wulawen. Ula d nutni ur ttzuxxun ara aseggas-agi s lɣella ara
d-awin.

Read more at
http://www.depechedekabylie.com/ddk-tamazight/145421-lella-n-uzemmur-deg-tuddar-
n-leqbayel.html#YeEr7sFhRY5cIdzO.99
https://upload.wikimedia.org/wikipedia/commons/thumb/1/10/Olive-tree-fruit-augus
t-0.jpg/220px-Olive-tree-fruit-august-0.jpg



https://kab.wikipedia.org/wiki/Tadanict

Tadanict (isem aneṣli : Dansk) d yiwet tutlayt tagermanikt i meslayen di tmura n
Danmark, ugafa n Lalman ed wenẓul n Sswid ed tegzirt n Grönland. Meslayen-tt
azal n 5.200.000 n yemdanen deg Danmark (5.100.000), Lalman (50.000) ed Sswid. D
tutlayt tunṣibt n tgelda n Danmark ed tama ugafay n Lalman (deg uland n
Schleswig-Holstein)ed Grönland aked Tinwit.

Amezruy n tutlayt adanict tebda deg sin n wakuden: tin n tadanict taqburt (seg
lqern wis 13 ar lqern wis 16) d win n tadanict tatrart (si lqern 16 ar ass-a).
Tutlayt-agi tebda tettwari di lqern wis 13. Talmanit tebda tettaɣ deg-s seg
uwettay alemmas.

Ak tikli n umezruy, Danmark texṣar aṭas n wakal-nnes. Skanen, i tella deg tama
wenẓulan n Sswid, tella si lebda d tadanict, maca di 1658, tekkes-tt Sswid.
Aḥewwes-a izzuɣar ar uḥewwes aseklan d ilsawan imɣaren, alemma tura, tadanict
tadigant, ur ɣur-es iqqim usqari ula d umsawaḍ ak iles asmagnu n Danmark.
Tettwḥsab d yiwet tantala niḍen seg wawalen n Sswid. Ula d tutlayin ammen
it-teḥṣaben. Ɣur-es iteqqnen arwas gar tadanict d taswidit. Imezdaɣ n temnaṭ-nni
ur ɣar-sen iqqim laṣel adanic.



https://kab.wikipedia.org/wiki/Numidya

Numidya (202 uq. S.-Ɛ. – 46 uq. S.-Ɛ.) tella, deg tazwara, d tagelda tamaziɣt
yezgan deg ugafa n Zzayer tamirant dɣa tettṛuḥu armi d tsiga n umalu n Tmurt n
Tunes tamirant d ugmuḍ n Tmurt n Umerruk tamirant armi d Asif n Melwit.

Numidya tella tamaneɣt-is d Sirṭa ( Qsemṭina,,,,,, tamirant, anda id ufan aẓekka
n Masnsen).

Numidya taṛumanit tella tezga ɣef iri agafa n Lezzayer d umalu n Tmurt n Tunes
tamirant, s talast ar tamnaḍt taṛumanit n Muriṭanya (Lezzayer d Merruk deg ussan
nneɣ) ar umalu, tamnaḍt taṛumanit n Tafriqt (agmuḍ n Tunes d Tatripulitant
tamirant) ar ugmuḍ, Ilel Agrakal ɣer ugafa, d Uneẓruf ɣer unẓul. Imezdaɣen-is d
Inumidyanen.

Numidya tella tesɛa aṭas igelliden, wid imulanen ugar wiy wiyaḍ nniḍen d Gaya,
Masnsen, Misibsa, Yugurten, Yuba Iru, Yuba II d Ptulimi. Imaziɣen urkiden nneɣ
azin-imsukal, Inumidiyen ferqen s leɛṛac imeẓliyen. Leɛṛac n uḥric agmuḍan n
Numidya sɛan isem n Masyles (seg "Mis" d "Iles", "Iles" d isem n deffir-jeddi-s
n Masnsen) d wid n uḥric utrim win (isem) n Masaesyles.



https://kab.wikipedia.org/wiki/Nikola_Kopernik

Nikola Kopernik d amussnayyur, aẓar-is d apuluni. Ittwassen s teẓri I
d-iqqaren : iṭij d areggag (ur ittmimiḍ ara) di tlemmast n umeɣrad (univers).
Amaḍal itezzi ɣef yiman-is abrid i wass, deg usseggwas ɣef iṭij (système
hélicocentrique).

Kupernik ilul ass n 19 di furar 1473 di temdint n Torun di tmurt n Pulunya, gar
twacult n imzenza d yinawuren (fonctionnaires). Xal-is Lukas Watzelrude imended
ɣef tɣuri ines. Deg usseggwas n 1491, Kupernik ikcem ɣer tesdawit n Krakubi,
syin akkin iruḥ ar tmurt Ṭelyan ad iɣer tussna n tijjit d wezref di Padu
(tasdawit anda isɣer, kra n 100 issegwassen d asawen, umussnaw ameqqwran
Galili). Deg usseggwas n 1497, yuɣ timsirin ɣef wezref di tesdawit n Bologne,
din i yezdi taxxamt d usalmad amussnak Dominico Maria Novara (1454-1504).
Kupernik, ilha-d s trakalt (géographie) d tussnayyurt (astronomie). Deg
usseggwas 1500, ifka isaragen ɣef tussnayyurt di Rome. Deg usseggwas 1503,
Kupernik ikfa Duktura-ines n uzref, di Ferrare.

Seg usseggwas 1503 ar usseggwas 1510, Kupernik illa ɣer xal-is di Plogne. Gar
usseggwas 1507 d usseggwas 1515, ikfa adlis ɣef tussnayyurt De Hypothesibus
Motuum Coelestium a se Commentariolus. Deg usseggwas 1512, Kupernik ittekka di
tesmilt I teknawt (comission de réforme) n uszemz. Deg usseggwas 1517, yura-d
adlis ɣef isurdiyen, ibda lsas n udlis-is De Revolutionibus Orbium Coelestium I
ikfa deg usseggwas 1530.

Zzat tegrawla takupernikit, imussnawen la d-qqaren: amaḍal ur ittmimiḍ ara.
Tiknurin (planètes) illan tezzint I umaḍal. Anagraw akuperniki (système de
Copernic) ibedd ɣef: - Yiwet : amaḍal itezzi deg yiwen wass ɣef yiman-is, deg
usseggwas ɣef iṭij. - Tis-snat, tiknurin nniḍden zgant tezzint ɣef iṭij.



https://kab.wikipedia.org/wiki/Musa

Musa (s tɛebrit: מֹשֶׁה Moce Mošé, s teɛrabt: موسى, Mūsā), d mmis n Ɛamran akw d
Yukibed. D ameskar, d amdan amenzawi deg idles n laɛqed aqbur. S uwehi n Yakuc,
d netta i yuran ayen umi qqaren s tefranṣiṣt Pentateuque. D 5 n yedlisen
imezwura n laɛqed aqbur (Genèse, Exode, Lévitique, livre des Nombres,
Deutéronome), anda id iḥka tudert-is, amezruy n lejdud-is, d win n At israil.

Asmi id ilul, yemma-s tuga-d agellid Ferɛun ad a ttineɣ akken i yurga ilaq ad
ineɣ yal lufan aɛibrani id ilulen imiren asmi id ilul Musa. Tuɣal d tegrit ar
waman n Nil, s wanda i t-idekkes yelli-s n ugellid-a. Dɣa tenna-k, "MSYTHW" neɣ
Mecitihu, anamek ines Kkes-aɣ-t id seg waman. Syen id yekka yisem "MSH", neɣ
Musa.

Daɣen llan wid i qqaren belli, isem n Musa, yekka-d si tutlayt i hedren imiren
imaṣriyen, seg awal MS, anamek-is "Ikka-d", neɣ "ifrurx-ed". Llan daɣen wid
iqqaren, awal-a ikka-d si tmaziɣt Mmis, imi neẓra Tamazɣa ur tebɛid ara af tmurt
n Maṣer.

Musa yuɣal ittureba-d seg teɣremt n ugellid Ferɛun. Asmi yuɣal meqq°er, iwala
amek nezfen, uḍenen, qṛeḥen wid yellan d atmaten-is deg idammen, war ma yeẓra.
Wid yellan di ɛibraniyen, d iqeddacen n ugellid Ferɛun. Dɣa yiwen n wass iwala
yiwen umaṣri la yekkat yiwen wergaz aɛibrani, yenɣa-t u yenṭel-it. Asmi yelḥa
wawal af wannecta, dɣa yerwel si tmurt n Maṣer ar tmurt n Medyen. Yewweḍ ar
yiwen wanu iḥud kra n tameksiwin n Medyen mgal kra n yergazen imeksawen. Dɣa
tiḥdayin-a ar tenṭ s axxam n babat-nsent, i yellan meqq°er di Medyen. Isem-is
nettaf-it ihi di Madyan Jethro (יתרו) neɣ Réuel (רעואל). Ilmend n wayen yexdem,
yefka-yas yelli-s Séphora (צפורה) ad yezweǧ yid-s.



https://kab.wikipedia.org/wiki/Tunes

Tezga-d tmurt n Tunes neɣ Tinast (s tmaziɣt : ⵜⵉⵏⴰⵙⵜ, s teɛrabt تونس) g Tefrikt
n ugafa tamanaɣt ines isem-is daɣen Tunes tamanaɣt, tesɛa talast akw d tmurt n
Lezzayer (Dzzayer) g ama ataram, d tmurt n Libya g ama amalu, ilel Agrakal s
umalu, d ugafa, 40% n tmurt-is d Aneẓruf (Ṣṣaḥra), ameslay amensawi n tmurt n
Tunes d tutlayt taɛrabt, lamaεna, llant kra n tudrin anda ttmeslayen s tmaziɣt g
wenzul.

Tewwi-d tilelli ines ass n 20 meɣres 1956 yella isem-is tagelda n Tunes, seg
imir ass n 25 Yulyu 1957 tbeddel isem-is d tsertit-is, yeql-ed isem-is Tagduda
tatunsit.

Tunes amezruy ines mitɛlleq s imaziɣen,si zik n zik imaziɣen ḥekmen di Tunes
yerna llan deg-sen Iqabsiyen d imezwura n imaziɣen ,d iɣellaten imeqqranen
Imaziɣen fɣen seg Tunes am Massnsen, Hannabaal, Dunatus, Aksil,Dihya, U Ɛerfa
(Ibn Âarfa), U Seḥnun, Iziriyen, Iḥafsiyen, Ɛli Ben Ɣeḍehem... Tunes, isem-ines
d Amaziɣ yusa-d seg yensa d tunes d amken anda ensen iqarṭajiyen qbal ass elli
fɣen deg-s bec ddan zdaxel Tamazɣa.

Di Tunes llan imaziɣen , d lâdad nsen 168 igmimen di tutlayt d 6,5 imelyan di
lɛireq ḥasseb test adn, d gar 800 igmimen d 1 miliun ssnen sawalen s tmaziɣt.
Tawssna tamaziɣt di tunes tella,maca ur llant tidduklin n Imaziɣen n Tunes d
tella lbideya n lwaɛy af tamaziɣt di tamurt tagi.

Tagzirit n Ǧerba,iɣrmen n Maṭmaṭa,iɣrmen n Sened, Tameɣza, Cninni, Dwiret,
Amekraḍ n Yezwawen (Zwawa) (Zriba, Takruna, Jradu), Idurar n Xmir, Icawiyen n
Lgasrin d aṭas iɣermen de tsawal s tmaziɣt ar ass-a.

Di tunes ula aṭas tiqbaylin ɣur-sent aẓar amaziɣ am Wlad Jlass, Wlad Ɛayr,
Lefracic, At Majer, Sewsi, Wlad Xmir, Iwerɣemmen (Werɣemma), Nefzewa
(Inefzawen), Amdun, Wlad Ɛun.



https://kab.wikipedia.org/wiki/Tifina%C9%A3

Tifinaɣ, d agemmay nettaf ar imaziɣen s umata, ladɣa imucaɣ i t-iseqdacen ar
ass-a. Agemmay-a ibeddel d acḥal n tikwal si zik ar ass-a; si wayen umi neqqar
tira 'talibit' ar tifinaɣ amaynut.

Qqaren d akken aẓar n wawal Tifinaɣ ikka-d si Tifi (tifin), d nneɣ. maca wiyaḍ
qqaren, illa deg-s ccek, tamaziɣt n 2500 iseggasen aya, mačči am tcelḥit neɣ
taqbaylit n tura.

Seg uḥric wis 4.10 n Tagnut umi neqqar Unicode, isekkilen Tifinaɣ ungalen seg
wangal uskil U+2D30 ar U+2D7F. Llan ar tura azal n 55 isekkilen i yungalen deg
anagraw Unicode.

Tifinagh d terre n tutlayt tmazight,tetwari s alfis an celwagi negh s celwagi an
alfis,negh s nnej an adday negh s adday an nnej,ttarin sis Imazighen, tella di
Libya di adrar n Infusen,di Werfella ,di Ghirian,tella di Tunis,ded tella di
tmurt n Imucagh,tella di Tcanarit,terra n Tifinagh Tiru ur ttarin ara sis ghas
Imucagh,maca Asinag Ageldan n Tussna Tmazight IRCAM,yemanu terre tamaynut seg
isekkilen n Tifinagh, isem-nnes Neo-Tifinagh,negh tifinagh Tatrart{tamaynut},
zgemmi n aseggas n 2003 di Tageldant n Lmaghreb di tagherbazin-nnsen ttarin s
Tifinagh ketyaw Isekkilen-nnes:

Dis Imessanen mmalun tawalt n Tifinagh tused s Finiq,niten d medden Usuned s
Finiqia{tiru Lubnan},maca dis awal widhen , tawalt n Tifinagh tused s Tifi-nnegh
{our invention},tifi tused s Yufa{to find.to invent},acku Imazighen wahd-asen
Igun Terra-yuh,



https://kab.wikipedia.org/wiki/Lwennas_Me%C9%9B%E1%B9%ADub

Lwennas Meɛṭub ilul deg 24 yennayer 1956 di taddart di Tmurt n leqbayel. Mi
yessiweḍ tesɛa n isegassen deg lɛemer-is ixedm-d snitra-s tamezwarut akk-d
ccnawi-s imezwura. Tarmit-is tasertayt, tadelsant, akk-d tugna-s tebda s ifukal
ger leqbayel akk-d iɛsekriyen n wanabad n Ledzayer deg 1963-1964. Deg 1968
Anabad n Ledzayer yesseɣser-d asertay n useɛreb n Imaziɣen; Meɛtub yeḥbes-d
leqraya-ines kra n iseggasen mbeɛd yunag ɣer Fransa.

Lwennas Meɛṭub yebda tanunnect deg ddunit n uẓawan s talilt n uccenay azwaw
Idir; l album amezwaru-ines "Ay, Izem!" deg 1978, yiwen si ger 36 deg tuddert-is
merra, yella d asmures ameqqran deg tmurt n yezwawen.

Lwennas Meɛṭub ixdem-d abaraz amezwaru-ines deg Yebrir 1980 di lweqt n Tefsut
Tamaziɣt imi agdud azwaw ibed mgal anabad n dreɛ n Ledzayer. Aẓawan-is d asserwi
n Cceɛbi s uẓawan amaziɣ ; idrisen-ines heddren ɣef tamurt n imaziɣen, tilelli,
tugdut, tayri, nnfu, timektit, amezruy, lehna, akk-d izerfan n yemdanen;
ihedr-ed ɣef ayen yellan, ayen yelhan neɣ yerkan, deg tudert n medden merra.

Deg 1988 imi bdan ccwalat n Tafsut Tamaziɣt, Lwennas Meɛṭub yettwajeh-d xemsa n
iberdan s yifasen n tamsetla n unabad n Ledzayer; yeqqim-ed sin iseggassen deg
ṣbitar yerna yesɛedda 17 n igzamen ɣef lǧetta-s imi yewt-ed ɣef tiwwura n lmut.

Di lweqt n ttrad n tajmaɛt n tagmat n yinselmen, FIS akk-d GIA, i yebɣan ad
kksen tugdut si Lezdayer deg useggas n 1992, ḥekmen fell-as s lmut. Deg wass 25
n Ctember 1994 yettwaxṭef-ed s yifasen n tagmat n yinsleman, maca 15 n wussan
seld aya, serrḥen-as-d imi walan belli aḥric meqqren n wegdud azwaw bdan ttgalan
deg-sen ɣef sseba-ines.

Deg 1994 yura-d yiwen n wedlis (taktabt) ɣef tudert-is s tutlayt Tafransist
“Rebelle” (Paris: Stock, 1995).

25 yunyu 1998 azal n 12:30 n tmeddit, ṭonobil n Meɛṭub tettwaḥbes ɣef rrif n
webrid; bu tmegrad, u yiwen wergaz ur nettwassen ara, yenɣa Meɛṭub, ijreḥ tlata
n tilawen i llant yid-es. Akken kan, azal n sin neɣ tlata n swayɛ mbeɛd, tamgert
n Meɛṭub thuz tamurt n izwawen merra imi aṭas n medden i t-iḥemlen; ilulufen n
lɣaci fɣen ɣef iberdan n ttnaddin “Anabad Aqettal!”. Sebɛa n wussan n ccwal
iǧehden snuhzen tamurt merrra; ilemẓyen nnuɣen mgal tamsetla, zedmen ɣef izdaɣen
akk d wayla n unabad. Deg 28 n Yunyu 1998 ilulufen n lɣaci ḥedren ussan-ed ɣef
timeqbert n taddart-is am akken a t-ẓren ɣef tikkelt taneggarut as-fken
tanemmirt akken ilaq lḥal.

Deg useggas mbeɛd lmut-is, asunded meqqren iḥebs-d Tizi Wezzu imi ilulufen n
lɣaci fɣen-ed ɣef izenqan ad sskan belli ur ttun ara Meɛṭub. L BBC (“tudsa n
tifeffaɣt n tmurt n Legliz”) txebber-ed belli aḥric ameqqran n lɣaci lumen
anabad n Ledzayer ɣef lmut-is ur qeblen ara tamacahutt n unabad i qqaren belli d
tagmat n yinsleman i t-inɣan.

Sin iberdan deg timdinin n Grenoble akk-d Lyon, tamurt n Fransa, ttusemman ɣef
Meɛṭub Lwennas.



https://kab.wikipedia.org/wiki/Imazi%C9%A3en

Imaziɣen d imezdaɣ ineṣliyen deg tefriqt ugafa, d nutni i d amur ameqqran deg
yimezdaɣ n Tmazɣa, tutlayt-nsen d tamaziɣt, xas ma yella aṭas deg-sen ass-a la
ttmeslayen taɛrabt.

Imaziɣen ḥerren-d akal d ameqqran, yewwet seg wemda n Isiwan, deg Utaram (lɣerb)
n Maṣer alamma d Targa Zewwaɣen d Muriṭanya, ɣef yiri n ugaraw Aṭlasi. Yuɣ lḥal,
d Imaziɣen i d agdud n Tefriqt awḥid id-iḥerren anect-a n wakal, imi amur
ameqqran deg yegduden ifriqiyen-nniḍen, tikwal sɛan kan akal d amecṭuḥ, tikwal
bitt, cerken-t akked yegduden-nniḍen. Imaziɣen ttuneḥsaben d agdud n yiri (race)
amellal, xas ma yella nettaf gar-asen aṭas n yimibriken d yiberkanen.

Aṭas n Yimaziɣen id-mazal la ttmeslayen tamaziɣt, rnu deg yiseggasen-a ineggura,
aṭas n trebbaɛ timaziɣin id-yennulfan i wakken ad wtent ad ḥerzent
tutlayt-nsent. Xas ma yella tantalyin (dialectes) i ttmeslayen Yimaziɣen
mgaradent si tama ɣer tayeḍ, maca kkant-d akk seg yiwen n uẓar, seg yiwet n
tutlayt, yernu yeshel ɣef waṭas n trebbaɛ timaziɣin ad msefhament gar-asent s
tutlayt-nsent, xas ma yella mgaradent tentalyin-nsent.

Imaziɣen mazal ṭṭfen deg waṭas n wansayen (lɛaddat), ladɣa wid yettidiren di
Merruk akk d Uneẓruf (ṣṣeḥra), dacu kan, ass-a, aṭas n wansayen imaziɣen i
yellan ɣef yiri n nnger, la ten-ttaǧǧan medden yernu ur d asen-ttgen ara leqrar.
Nnig waya, ula d tutlayt tamaziɣt la tettuɣal ɣer deffir deg waṭas n tamiwin n
Tmazɣa, medden la d-ttaǧǧan, ilmeẓyen ur ttlemden ara, dɣa yessefk ad yettwaxdem
kra n leqdic s lḥir i lmend n ussukkes n tutlayt di tmiwa-a.



https://kab.wikipedia.org/wiki/Atleta%E1%BA%93ri

Atletaẓri (s tefrensist: athlétisme), d addal (neɣ d tagrawt n waddalen) aydeg
ttilint aṭas n temsizzlin yemgerraden aydeg tella tazzla, aneggez neɣ azelli
(aḍegger).

Deg wenrar anda ay tturaren atletaẓri, iri n wenrar sseqdacen-t i tazzla, ma d
talemmast n wenrar sseqdacen-t i uneggez ed uzelli. Llan daɣen waddalen niḍen n
atletaẓri ur ten-tturaren deg wenrar-nni, wanag beṛṛa i wenrar (am temsizzelt n
ugama ed umaraṭun). Atletaẓri d yiwen seg waddalen imeqranen n Wuraren
Ulimpiyen. Deg umur ameqran seg waddalen n atletaẓri, yal anaddal yetturar i
yiman-nnes, yerna deg temsizzlin, yiwen kan n wemdan ay irebbḥen. Gar waddalen n
tazzla, tella temsizzelt taruradt, timsizzelt n umedwel ed temsizzelt n
yifergan. Addalen n uneggez yella deg-sen uneggez aɣezfan, aneggez aɛlayan ed
uneggez s tɣanimt. Deg waddalen n uzelli, yella uzelli n tefḍist, azelli n
wextuc akked uzelli n uḍebsi. Llan daɣen waddalen n atletaẓri aydeg sdukkulen
ugar n yiwen n waddal, am uhiptatlun (aydeg anaddal yettekkay deg temsizzelt
aydeg ara yurar 5 n waddalen) neɣ adikatlun (10 n waddalen).



https://kab.wikipedia.org/wiki/Yugerten

Yugerten neɣ Yugarta ( s tifinaɣ : ⵢⵓⴳⵔⵜⵏ, Jugurtha s tlaṭinit) yella d agellid
n Numidia seg ussegwas 113 armi d 104 send n Ɛisa.

Armi tgeldit n jeddi-s Masnsen , aḥric ameqran n imezdaɣen n Numidia llan
ttɛicin s tafellaḥt, s wayagi ttemxallafen ɣef Imaziɣen-nniḍen ur nettissin ara
taflaḥt imi ɛacen s tameksa in lmal. Masnsen ixelq-ed yiwet n tagelda (tajumma-s
azal n Ledzayer n tura) akk-d yuɣal-ed d amdakkel n Roma deg 206 UL (uqbel n
lweqt-nneɣ). Mbaɛd ma yemmut, yettwaxellf-ed s mmi-s Misipsa. Yugerten yella d
aɣerfan gar lɣaci n tmurt-is, akter anagar n Misipsa, ɣef wagi aneggaru agi
iceggeɛ Yugerten ɣef Hispania (isem i fkan Irumaniyen i Spanya deg lweqt-nni).

Misipsa ur yesɛi zhar imi taɣerfant n Yugurten ternu akter ayen tella asmi yella
deg tmurt; deg Hispania Yugerten, d amnay ifazen tizya-s, yerbeḥ lmeḥibba n kra
n yemdanen yesɛan ccan deg Roma. Deg asutel n Numantia iqeddc-ed s lǧehd lwahid
Gaius Marius anda yeẓra agufsu n Irumaniyen. Qqaren belli yenna-d ɣef Roma belli
tella yiwet n “Temdint yerkan, i qqurben ɣef aɣelluy-ines, ara ula d yiwen
a-ţ-yeɣ.”

Imi yemut deg 118 Misipsa, igelled azal n 30 iseggasen, yettwaxlef s sin
warraw-is Aderbal akw d Hiemsal. Hiemsal akk-d Yugerten imeren kan bdan
imenɣi-nsen; Yugurten yenɣa Hiemsal ayagi yebda daɣen yella ssiba n ttrad n
Aderbal mgal Yugurten. Imi iwala belli ur yezmir ara ad iqabel Yugurten s
lɛasker ines Aderbal yerwel ɣer Roma.

Useqqamu ameqran n Roma, s timelwi n aɛdaw-is Gaius Memmius, illuɛad ɣef amenzad
adigan n lɛesker-is deg Tafriqt n ugafa ad yuɣal ɣer Roma i wakken ad iɛeddi di
ccreɛ. Jugurten daɣen yemsaffar-ed ɣef Roma anda lɛeqliya tamekridt ines tban-ed
ɣef lɣaci merra.

Imenɣi kkren-ed gar Numidia akk-d Amenkud Arumani; aneggaru agi icegɛ-ed aṭas n
lɛesker ɣef Tafriqt n ugafa seddaw timelwi n l consul Quintus Caecilius
Metellus.

Imenɣi mgal Yugurten dumen kra n iseggasen mbla lexsara tameqrant n Yugurten;
ɣef wagi Useqqamu ameqran n Roma yextar Marius, aɛeskri n Metellus, ad yelli d
lconsul amaynut deg Tafriqt ad ikemmel ttrad agi.

Marius yella d aɛdaw iwaɛren aṭas imi yenɣa ayen yella deg webrid-is. Marius
icegɛ-ed amarag-is Lucius Cornelius Sulla ɣer Bukus I, agellid n Mauretania', s
talilt n Bukus i-t-ixedɛen Yugurten yettwaṭṭef ger iffasen n Sula.

Amezruy n imenɣi n Yugerten llan deg yiwen n tektabt s tutlayt Talatinit iwumi
qqaren “De Bello Iugurthino” imenɣi n Yugerten.



https://kab.wikipedia.org/wiki/Leonardo_da_Vinci

D anaẓur alsawi (artiste humaniste), aflurunti (Ṭelyan), d amekla (peintre), d
asreqqat (sculpteur), d amasdag (architecte), d ajenyur u d amassan. Leonardo da
Vinci d Aṭuskani (agafa n Ṭelyan), ilul ass n 15 di yebrir 1452 di tmura Vinci
zdat n Firenze. Ar usegg°as 1466 ikcem d anelmad (garzone akken i sen-qqaren di
Ṭelyan) ad d-ilmed takult d usreqqet deg usak°en (atelier) n Andrea del
Verrocchio (1435-1488). Seg usegg°as 1478 Léonard de Vinci yuɣal d anaẓur
ilelli.

Deg usegg°as 1482 Leonardo da Vinci ikcem d ajenyur n Ludovic Sforza, amḍebber
(duc) n Milano. Deg usegg°as 1502 iqdec d ajenyur i César Borgia amḍebber n
Romagne. Yuɣal ar Milan deg usegg°as 1506. Deg usegg°as 1507 iṭṭef amḍiq d
amekla n Louis XII n Fransa izedɣen imiren di Milano.

Seg usegg°as 1514 ar usegg°as 1516 idder di Rome s ddaw ijufar n Ubab (pape)
Léon X, izdeɣ di teɣremt (palais) Belvedère di "le Vatican", din iqqdec tussna.

Deg usegg°as 1516 Leonardo da Vinci iwweḍ ar Fransa d aqeddac n François I.
Asegg°as-ines aneggaru idder-it di teɣremt n Clos-Lucé, zdat n Amboise anda
immut ass n 2 di magu 1519.



https://kab.wikipedia.org/wiki/Asif_n_Mississippi

Asif n Mississippi d asif ameqran akk deg Tamrikt n Ugafa. Ibeddu-d seg ugelmim
n Itasca (deg Minnesota, deg Yiwunak Yeddukklen), yerna aman-nnes ttenɣalen s
anẓul [1] arma d Abagu n Miksik. Isafen n Missouri ed Ohio ssenɣalen-d daɣen
aman-nsen s asif-a. Mississippi ɣer-s 3.780 n yikilumitren deg teɣzef, yerna
tajumma-nnes [2] tuweḍ ɣer 3,1 km2 [3]. D anaram [4] Hernando de Soto ay d Uṛufi
amezwaru ay yuwḍen s asif-a deg 1541. Deg 1673, Ifṛensisen Louis Jolliet ed
Jacques Marquette ssaklen [5] deg wasif-a yerna uwḍen armi d asif n Arkansas.
Anaram afṛensis La Salle yuweḍ s adelta n wasif-a deg 1682 yerna d netta ay d
Afṛensis amezwaru ay d-yesɣerten [6] tama n Mississippi ed Louisiana d ayla n
Fṛansa. D aya ay yejjan Fṛansa ad teḥkem tama n ugafa n wasif-nni. Ma d tama n
wenẓul-nnes teqqel ddaw udabu n Spenyul seg 1769 d asawen. Deg 1783, Iwunak
Yeddukklen rran asif n Mississippi d talast-nsen tutrimt [7], sakkin, deg 1803,
Fṛansa tessenz akal-nnes n Mississippi ed Louisiana i Yiwunak Yeddukklen. Deg
1863, deg tallit n Wemgaru Aɣarim [8] deg Yiwunak Yeddukklen, iɣallen
imarikaniyen n Tdukli ḍḍfen tamdint n Vicksburg ay d-yezgan ɣef wasif n
Mississippi yerna d aya ay ten-yejjan ad sbeɛden iɣallen Ikunfidiṛaliyen ɣef
wasif-a. Ass-a, asif n Mississippi yeqqel d abrid ameqran n yiɣerruba deg
Yiwunak Yeddukklen.



https://kab.wikipedia.org/wiki/Amnakel_(tasnudert)

Amnakel (s tlatinit « regnum ») d, deg tamessartut amagnu, aswir n useggi
aɛlayan ugaren wiyaḍ nniḍen n udusen imuddiren, ɣef ljal n ḍḍbayeɛ ucriken. Deg
aseggi amaynu s kraḍ tiɣula, amnakel d aswir wis sin n useggi,. Yal amnakel
yettwabḍu s phyla. Isukfal imeẓliyen n useggi n tamessartut : tameddurt, taɣult,
amnakel, astirf, asmil, ammizwer, tawacult, ṣṣenf d talmest. Aceggeṛ n useggi
yetwassumer sɣur Carl Woese deg useggwas 1990 sakin yunni-d imgerraden imeqranen
deg uswir alayan ɣur Bakteria d Archaea ɣas ma snat tigrawin nni ttwassuddesent
s udusen brukaryuta. Woese yebɣa ad yexdem anagraw n useggi s kraḍt tiɣula :
Bakteria, Archaea d Eukaryuta, tis kraḍt agi llan deg-es Leḥcawec, Iɣersiwen,
Brutista d Igersalen. Aseqdac amiran n unagraw s sḍis imnukal yella d asemlili n
unagraw amagnu s semmus imnukal d unagraw s kraḍt tiɣula n Woese. Anagraw agi s
sḍis imnukal anda Monères qedderen s Bakteria d Archaea yuɣal d alugen deg aṭas
n imuhal.



https://kab.wikipedia.org/wiki/Tamurt_n_Ibaskiyen

Anadi di tserkam n tmetti n leqrun wis 16, wis 17 d wis 18 yesskanay-d d akken
tiserkam iḥekmen Tamurt n Yibaskiyen di tallit-nni llant tekksent-d rrbeḥ-nsent
seg yiqeddicen ay llant xeddment i lmend n Ugellid n Fransa akk d Navarre n
Wadda, dɣa ɣef wanect-a, kra n Yibirjwaziyen ibaskiyen llan ttṣaḥen-asen-d
yimukan ɛlayen di leḥkem, yettxelliṣ-iten ugellid, seɛɛun tifesniwin deg yigen
yernu tekksen-asen i wiyaḍ ixfawen-nsen ihaggaren (noblesse) akk d yimukan-nsen
n leḥkem. Sponde, Bela, Belsance, Gramont, Etchauz akk d Meharin llan seg wid
yeṭṭfen leḥkem u tuli yis-sen ddunit imi ay sennden ɣer tgeldit tafrensist akk d
yimasiwen ay iqerben s agellid. Wwḍen alammi ay ten-tecrek nnesba yid-sen yernu
sduklen ssɛaya-nsen akk d tin n wigi. D acu kan, anect-agi diɣ yessaweḍ-iten ad
ssersen imal n Tmurt n Yibaskiyen ger n yifassen n Fransa, ur reglen- as abrid i
uzureg (indépendance) n tmurt-nsen. Tawaddfa-yagi yessbanay-aɣ-tt-id mliḥ
umezruy di tallit n Wemgaru n Tesreḍt [asmi ay nnuɣen Yikaṭuliyen d
Yeprrutistanen di Fransa si 1562 ɣer 1598]. Imir-n, aṭas n yimasiwen ibaskiyen
(am Luxe, Espelette, Garou, Etchauz akk d Domezain) ay d-ibedden i lmend n
Ugellid n Fransa, akken ad t-ḥudden, dɣa rran timura-nsen s ddaw n leḥkem n
tgeldit, ladɣa di tallit n Charles IX. Yernu nnernan wassaɣen n lemɛawna ugar di
tallit n Henri IV (Henri III n Navarre), ay d-yeskecmen aṭas n yimasiwen
Ibaskiyen ɣer leqṣer-ines u gar-asen nezmer ad d-nader Armendaritz, Laxague akk
d Haramboure. Tawaddfa-yagi n Tmurt n Yibaskiyen ɣer Fransa yesseɛjel-itt-id
rrbeḥ n tgeldit mgal n Usemmeskel [abeddel n tesreḍt takaṭulit] akk d wesbeddi n
tsertit n usselmes tafrensist.

« I tɣimit n tlella, n yesladen akk d yeglamen » d awal ay llan ttɛawaden-t-id
si Palais alamma d Ustaritz, Yibaskiyen inesbuɣar (imerkantiyen) yeṭṭfen leḥkem
di leqrun wis 17 d wis 18. Kra n yenmezrayen walan anect-a d asuter n Yibaskiyen
akken ad awin tilelli u ad ḥekmen i yiman-nsen tisuda tibaskiyin, d acu kan,
anect-a ur iṣehḥa ara imi d wid-n akken ay yellan qqaren-d awal-agi ay yellan
tekksen-d lfayda meqqren si tedbelt (administration) n Tgeldit tafrensist. Ihi,
"tilelli" ay llan ssuturen-tt-id wigi yezmer kan ahat ad ilin qeṣden-d yis-s
lebɣi-nsen akken ad ten-id-tuɣal tlelli-nni n zik ay d asen-tespuḥ tsertit n
usselmes n Fransa, am wakken ara yili usuter-agi-nsen yesskanay-d diɣ tugdi-nsen
akken ad asen-truḥ tlelli d leḥkem sya ar sdat imi di tallit-nni tella a
d-tettenka r tserkemt tamaynut n yemzenza d yimawlan n wakal akk d yimesbankiyen
ilibirraliyen, ay yellan ttuɣalen d inesbuɣar (imerkantiyen) s lɛejlan yernu
zgan-d mgal n uqader n yisuḍaf, akken ma llan. Nezmer dɣa ad d-nefk sin n
yimedyaten i deg ara d-nesban aya : Di 1784, ssutren yimawlan n wakal inesbuɣar
n Navarre seg unemzaɣ n Béarnais, Polverel, ad as-yaru asektay i Ugellid n
Fransa i deg ara d as-yessefhem ayɣer ay ilaq ad qqiment "tlella d yesladen" n
tgeldit n Navarre, dɣa asmi yexdem aya, fkan-as yimawlan n wakal Ibaskiyen amkan
gar-asen, yuɣal ula d netta yesɛa akal u yerbeḥ-d ixef n tihhugra. D acu kan,
lemmer ad nwali mliḥ s agbur n wayen d-issumer, ad nẓer d akken Polverel
yessider-d takti n ussuter n tfulmant (autonomie) di lweqt i deg wiyaḍ akk
ttun-tt [u a ttxemmimen amek ara kemmlen ad ttidiren deg yeglamen s ddaw n
leɛnaya n Fransa], yernu yewwet-d Polverel deg usektay-is mgal n "unedbal n
wakalen" ay yellan yekkat mgal n twaculin tinesbuɣar timaynutin n yemzenza akk d
yimesbankiyen. Yuɣ lḥal, Polverel iger-d tivri, xas maci s ledjherr, akken ad
asen-d-uɣalen i Yibaskiyen yizerfan-nsen ay sen-yefka umezruy, ad asen-d-tuval
tmurt n lejdud-nsen i deg ttalasen, yernu ayen ara d-yesbegnen aya netta d akken
Polverel yuv abrid-is i yiman-is asmi ay d-tekker Tegrawla tafrensist.

Atmaten n twacult n Garat n Ustaritz, ay ttwalin yenmazrayen seg wid yellan
ttḥuddun "tisuda tibaskiyin", leɛben ddurr d ameqqran di lebni n Tegrawla
tafrensist akk d wesbeddi n unagraw azerfan (système juridique) d tedbelt
tamaynut n Fransa. D acu kan, asmi ay ttwakksen akk yeglamen imsugal deg yiḍ n 4
Ɣect 1789, ttwakksent ula d tisuda tibaskiyin, xas akken ifuk lḥif ɣef wegdud
abaski, ay yeddren acḥal d leqrun s ddaw n lbaṭel n yimasiwen, ma d atmaten n
twacult n Garat, rewlen s tuffra si tmurt. Tagrawla tafrensist tefka azal, di
tgara, i tutlayt tafrensist ay yuɣalen d tutlayt tawḥidt i yes tteddu tegduda, i
yes ttdeddu tedbelt akk d yiɣerbazen. Ibaskiyen n Ugafa (n Fransa) ay d-yuran
ɣef tnettit tabaskit seg yimir-n d asawen, am Antoine d'Abbadie di
"Eskualtzaleen Biltzara", ur d asen-iban ara webrid ara aɣen, wanag llan ttmalen
tikwal ɣer tesnakta takarlit (carlisme), tikwal ɣer tesnakta tafrensist yerran
tutlayin timedrusa n Fransa d aḥric kan seg ufulklurr n tmiwa n tmurt. D acu
kan, llan-d kra n yemyura ay nezmer ad d-nini d akken d tisuraf (exceptions), am
Chaho akk d Broussain.

Di lqern wis 18, talibirralit taspenyulit tella d nettat ay d tasnakta ay
ḍefrent s umata tserkam ɛlayen n Yibaskiyen n Spenyul, wid yellan sɛan aṭas n
wakal, akk d yiburjwaziyen n temdinin yebdan seɛɛun akal neɣ llan bɣan ad
t-sɛun. Taɣdart (élite) n Yibaskiyen akk d tin n Yikatalanen llant d tirebbaɛ
yesɛan aswir adelsan (niveau culturel) ɛlayen akk di tmetti taspenyulit, yernu
llan dima d nitni ay d imezwura di tmurt ay d-ilemmden ayen d-yettnulfun d
amaynut di tussna di tmura nniêen n Turruft . Aṭas deg-sen ay yellan ttaznen
arraw-nsen akken ad ɣren di tesdawiyin n Fransa d Legliz neɣ di tesdawit n
Bergara. D tarbaɛt-agi diɣ ay d-yesbedden Takebbanit nCaracas, d takebbanit n
tnezzawt meqqren ay ṭṭfen Yibaskiyen yernu tettekka mliḥ di tenneflit n
Venezuela. Tura-d tmesnalest ( anthropulug)Marianne Heiberg : «Deg wayen yerzan
tinettit, at tegrawt-agi llan ttwalin iman-nsen d akken ulac wi yellan d
"Ispenyuliyen" ugar-nsen di Spenyul. Llan ḥesben iman-nsen ṣubben-d seg wid-n
akken umi ur xliḍen ara yidammen akk d Yimurriyen neɣ Uwdayen, wid-n akken
yessuffɣen ikefrriyen* yernu rran-d taɣerma akk d Tamasiḥit ɣer tmurt. Xas
ulamma aṭas deg-sen llan ttmeslayen tabaskit, d taspenyulit ay llan smenyafayen
ad tt-sqedcen ama deg wexxam neɣ di berra» U terna-d : «Dɣa amkan ay d as-fkan
wigi i tbaskit d win kan n tutlayt n yimeksawen, d tutlayt n yimezdaɣen n tmurt
ur d-neswi si tala n ṭṭbeɛ akk d tɣerma, di lweqt i deg taspenyulit tella d
tutlayt n ṭṭbeɛ, n yedles, n leqraya akk d rrbeḥ n temdinin, yernu simmal yella
yettali ccan n temdinin, simmal tella tettuɣal tbaskit di rrif, tettzad fell-as
tḥeqranit». [*yuɣ lḥal, Ispenyuliyen yennuɣen mgal n Yinselmen di Spenyul, llan
ttwalin Inselmen d Wuwdayen d ikefrriyen.] Si 1876 d asawen, beddlen wid yellan
di tserkam yeṭṭfen leḥkem : anekcum n tmurt n Yibaskiyen s ulzuz (ssuq) akk d
usaḍuf (lqanun) aspenyuli yewwi-d yid-s yiwet n tegrawt (tarbaɛt) tamaynut n
yinesbuɣar iqeddcen di temguri (industrie) akk d tbankiwin (banques), yernu wigi
wwḍen alammi ay ṭṭfen imukan ɛlayen deg udabu aspenyuli. Iburjwaziyen-agi
yennerna leḥkem d timmerkantit-nsen asmi ay d-sbedden anagraw n "Conciertos
Economicos" (Iburaz Udmisen), d ayen ay ten-yeddjan ad rren tiseqquma n temnaḍin
ddaw n leḥkem-nsen u ad sneqsen tiwsi ɣef wayen llan xeddmen-t-id u znuzuyen-t,
dɣa anect-a yegla-d s uxeṣṣar ameqqran ɣef tserkemt n yiqeddacen akk d wegdud s
umata. Tamsedrast-agi tabaskit tuɣal d aḥric si tburjwazit taɣelnawt taspenyulit
yernu aɣerya ad teqdec i lmend n lebni n tmurt timsihrit tatrart di Tmurt n
Yibaskiyen, nettat teqdec i lebni n tmurt n Spenyul.



https://kab.wikipedia.org/wiki/Tafinit

Tafinit (isem anesli : Suomi) neɣ Tafinlandit, tasuwumit d tutlayt i meslayen
deg Finland(4.800.000), agafagmuḍ n Sswid, agafataram n Rrus, Agafa n Nurwij,
Agafa n Isṭunya. D tutlayt tunṣibt ak iles niḍen n Finland.

Comentaris Infinlanden, qqimen aṭas qqnen a Sswid d tsekla tugmiḍt. Taswidit,
tutlayt n waṭas imsuggen i yezedɣen deg iftisen ifinlandiyen, tuɣal d tutlayt
tameqqrant n Finland. Maca, tafinit ur twattu akk, di lqern wis 15, llan kra i
yettarun-t, yerna adlis amezwaru i iqqimen yura s tutlayt-a nettat n tizi n
lqern wis 16, asmi tebda tkennawt

Iles asmagnu itwasexdmen zi lweqt-nni, immers x wawalen anz'ulagmud'an. Di lqern
17 d lqern 18, taswidit tuɣal d tutlayt tunṣibt, n tsekla d tɣuri tameqrant. Mi
tekcem Rrus f Finland di 1809, ibeddel lḥal. Tafinit, illan d awal n uzgen
ameqran n medden, tebda th'ewwas igran usexdem deg ill n lqern wis 19. Di lweqt
d yiwet, ak taneflilt n tseklant tafinit, s tmessna n wensay n wegmuḍ n uwanek,
tebda imessel tutlayt tasmagnut, illan d tamunt (compromís) gar awalen
inẓuligmuḍan d win utrimen.



https://kab.wikipedia.org/wiki/Photoshop

Photoshop d-aseɣẓan n-uveddel d-useqdec n tugniwin, d wunuɣ yullen s-uselkim
(DAO) id ẓreg Adobe. Ittwaseqdac s waṭas iw sker n tfarut tumḍint, maca daɣen iw
suffaɣ n tugniwin timaynutin.

Photoshop d-aseɣẓan ig sseqdacen tugniwin tusriwin (Bitmap) acku tugniwin agi
gant am iẓiki n-irden iwumi neqqar Pixel:aferdis n tugna.

Adobe tesnefli aseɣẓan photoshop i Microsoft Windows d Mac OS kan, maca lqem CS4
yezmer ad yettuselkem di Linux s Wine.

Asegwas n 1987, Thomas Knoll aselmad di tseddawit n Micigan isenṭa (yevda)
yettaru yiwen wahil iwakken ad ibeqqeḍ tugniwin s-iswiren n tkaẓaṭ ɣef ugdil
ammaɣay. Isemma yas Display, ahil agi d win id ijevden tawnafit n gmas John
Knoll, yellan d-axeddam di ''Industrial Light & Magic''. Inna yas John ad yeɣref
(yexdem) amaẓrag n tugniwin ummid. T.Knoll yebwid dɣa sed wagguren si lxedma
iwakken netta d gmas ad qedcen ɣef wahil agi, i wumi ig semma imagepro, di
tagara usegwas nni T.Knoll iveddel-as isem i wahil ɣer Photoshop. Sinna kin
yemlal aked umɣaraf n scanners Barneyscan iwakken ad isedger ineɣlan. 200
ineɣlan ttwasdegren aked scanners Barneyscan di tazwara.

Di twala agi, John Knoll iṛuḥ ar Silicon Valley iwakken ad isnat ahil ines i
Apple aked Russell Brown: anemhal n Adobe, isin idsen iɛeǧvasen wahil agi
s-waṭas, dɣa di Cutember 1988 Adobe teɣtes ad taɣ turagt iwakken ad tsegder ahil
agi, J.Knoll yarna iqdec ɣef wayen umi neqqaṛ plug-in m-ad T.Knoll yeqqim di Ann
Arbor yettṛaǧu targalt taɣbalut. Akka di 1990 Photoshop 1.0 ifɣed i tikelt
tamezwarut.



https://kab.wikipedia.org/wiki/Mixayel_Aleksandrubicc_Bakunin

Mixayel Aleksandrubicc Bakunin (s trusit Михаил Александрович Бакунин), imi
qqaren tikwal Michel Bakounine, illul ass 30 di mayu 1814 di Primuxino, di tmurt
n Rrus, imut ass amenzu di yulyu usseggass n 1876 di Bern, tamurt n Sswis d
afilusuf awernaḍ (anarchiste). Acḥal d asseggas d Pierre-Joseph Proudhon illa-d
d tala-s n tikta.

Ass-mi idder di Mosku d Saint-Petersburg illa issuqul-d imarayen ilamniyen am
Hegel d Fichte ar trusit. Di 1842, yusa ar tmurt n Lalman u si imi iwweḍ imlal n
ilmeẓyen inelmayen n tmurt n llalmen di Berlin. Syin, idda ar Fransa anda imlal
d Proudhon d George Sand u issen-d daɣen imnejla n tmurt Polonya. Si Paris, iruḥ
ar tmurt n Swiss anda izdaɣ kra iseggasen u anda ikki u igar tamawt ama s tiga
am tikti d ṭaqa n imussuten inelmayen.

Ass-mi akka I illa izdeɣ di tmurt n Swiss, anabaḍ n tmurt-a ira a t-isqarqer ar
tmurt-is, tamurt n Russ. Bakunin yugi. U tigin-a ines tessassa as-d tukwsa n
wayen isɛa, ama d axxam ama d ayen nniḍen. Di 1848, di tuɣalin-ines ar Paris,
yura kra n wawalen d imsarɣiyen mgal tamurt n Rrus u dgha anect-a iwwi yas-d
tufɣa si tmurt n Fransa, ittwaqerqer-d seg-s.

Amussu agrawliw n 1848 ifka yas abrid s wayes ikcem ar gar kra n trebbuɛa
ifetlen arway d tektiwin ɣef tugdut. Ikki deg umennuɣ n Dresde n 1849 u dinna
dɣa I ittwarez, “taɣdemt” teddem fell-as tamgart, u ittwarez “ar laxart”.
Fkan-t, neɣ rran-t, s ifassen ttwaqnen, I udabu n tmurt n Rrus, win izemmemen
fell-as tawwurt n tazult u I t-yuznen, kra issegwassen s yin, ar lka n usemmar n
Siberya deg useggas n 1855.

Deg useggas n 1861, deg yiwen n ttriḥ i s-fkan I kra n wussan irwel ar tmurt n
Japon, d Iwunak Idduklen u tagara ar tmurt n Lingliz. S yin idder akw tudart-is
di Turuft, ladɣa di tmurt n Sswis. Di 1869 issali yiwet n tdukli tasertant:
Tadukli Tanemlayt n Tugdut. Maca ugin as I tdukli agi ines anekcum ar tmenzut n
Tagraɣlant Inemahalen (Internationale des travailleurs), nnan as tadukli inek
ulac deg-s tirrebbuɛa tigraɣlayin. Dɣa assegwass nni, tebḍa Tdukli ya u wid
illan ttekkin akw deg-s ddan ar Tagraɣlant Inemahalen iman nsen, myal yiwen ansi
I ikka.

Di 1870 isseker-d ahetrwel d ummennuɣ di Lyon, maca ur issaweḍ sani n kra. Maca
xas ilul-d din immut din umenniɣ-a, izga, kra iseggasen s yin, d amedya di
Tɣiwant n Paris. Karl Marx d Friedrich Engles ufan as anamek diɣen: tasnaraft n
tigellel.

Deg useggas n 1872 Bakunin essufɣen-t seg ukabar amarksiẓri di temlilit n la
Haye imi imgaraden di tamuɣli netta d Marx. Marx inna ilaq uwanek anemlay ar
isseddun timsal ar tuksa uwanek s wadda, ma d Bakunin ur iwala ara I wacu awanek
akken ad tili tuksa ...uwanek-a.



https://kab.wikipedia.org/wiki/Dzayer_(tamana%C9%A3t)

Dzayer neɣ Zzayer d aɣrem amanaɣ n tegduda n Zzayer, d aɣrem i muqqren g temurt,
sawalen-as daɣen imezdaɣ-ines Zzayer tamellalt neɣ El-Bahdja. Tezgad g yiri n
yill agrakal, aɣrem n Zzayer tefka isem-is i yal agezday (tawilayt) n Zzayer.
Tella gar timiṭropolin timuqranin g umenẓaw n Tafrikt s 2 030 000 imezdaɣ g
aseggas n 2002, yetwaḥsab azal n 2.947.446 imezdaɣ g useggas n 2008. G tamdint n
Zzayer kan adnaf azal n 4 250 000 imezdaɣ neɣ azal n 12% n ugdud azzayri. G yal
tamurt tesɛa agezday n Zzayer tillas akk d ugezday n Blida, s unẓul Tipaza, s
utaram, Bumerdas s umalu.

Isem n Alger (Aljé) d issem aɛewwaj arumi n issem "Alguère" s takatalant ;
angaru-agi yefɣed g teɛrabt "ğazayer", Jazayer issem is yefka Buluɣin mis n
Ziri, win id yexelqen tadinastit tazirit ass-nni mi yesekka tamdint n Zzayer g
useggas n 960 f ugaluz n temdint taqdimt i yesɛan isem s terumant Icosium,
yefkayas issem n Zzayer At Mezɣenna, caḍen izegzziyen i yefkan anamek n isem-agi
i yetwafken sɣur Buluɣin Mis n Ziri. Azzegzi amezwaru yennad akken isem n Zzayer
yetwakkes g tigzirin i yellan zdat usagen n temdint n Zzayer s teɛrabt
(al-Jaza’ir) الجزائر, s teqbaylit, tigzirin n at mezɣenna, Neɣ awal n “tagzirt”
yezmer (akken i ɣilen arakalen inselmen n tallit talemmast) ad yini igger i
yellan ger illel d Ṣeḥra igger i yezmer a tilli gyes tameddurt, “tajtagzirt n
tmeddurt”. Azzegzi angaru yenna-d belli issem ad yillin fkan-t feljal tajmilt n
baba-s n Buluɣin, Ziri mmis n Mennad , ihi, issem n Zzayer ad yilli yusa-d g
Dziri, s tmaziɣt, Tiziri(anamek (lmaɛna)-ines tafat n uyyur/uggur), Mezɣenna
yezmer daɣen ad tili talɣa tetwaɛerreb n Imezɣen ayen aɣ-d-yefk : “Tiziri n at
Imezɣan”. Imuzdaɣ n Zzayer tamanaɣt qqaren Adziri/Tadzirit (dziri/dziriya)
fakken ad ssiwlen i imuzdaɣ n tamanaɣt.

Tadult n timerrit g temdint n Dzayer mazal-itt texxuṣ, ɣas tesɛa aṭas ideggen i
cebḥanen maca asefrek (gestion) nsen cwiyat, tesɛa (amedya) tiftisin ticebḥanin
am taftist (rrif n'ilel) La Perouse g usamar, maca caḍen daɣen tiftisin ur
necbiḥ ara am tin n Mazella neɣ n Miramar (Guilloville) anect agi felǧal n Asif
n Lḥerrac neɣ Asif Mazafran atg... i tṣubbun ar ilel.



https://kab.wikipedia.org/wiki/Tizi_Wezzu

Tizi Wezzu (s tifinaɣ : ⵜⵉⵣⵉ ⵡⵣⵣⵓ) d tamdint deg usammer acerqi n Tamurt n
Igawawen. Tikwal sawalen-as medden Tamnaṭṭ n Tizi Wezzu am wakken ad xedmen
tamezla ɣef tamaneɣt-is Tamdint n Tizi Wezzu.

Tizi Wezzu d awal id yussan deg tejeǧǧigt azezzu, anda ass agi llant kra n
tuddar is yessawalen Tizi Uzezzu, d'acu tugett n imezdaɣ tmurt n leqbayel
ssawalen as Tizi Wezzu. Ass-a deg lkaɣedḍ nettarutt Tizi Wezzu s te qbaylit ,
Tizi ouzou s tefransist.

Tizi Wezzu tezga azal n 70 km ɣef rrif n yilel agrakal (lebher) akk-d wazal n 60
km seg Bgayet; ɣef tlisa-s ad nef seg usammer Tubiret (80 km), ɣef wegmuɣ
Bgayet, Bumerdas ɣef utaram.

S Tajumma n azal n 2.958 km2 tawilayet n Tizi Wezzu tella yiwet seg timnaḍin i
meqren deg tmurt n yezwawen. Aḥric ameqran n waman ttassen seg idurar n Ǧerǧer
uqbel n ucercer-nsen ɣef wasif n Sbaɛu; llan deg-s watas n tifrawin am uggug n
Teqṣebt (160 imelyaren n m3).

Idurar n Ǧerǧer akk-d leǧwahi-nsen llan d aɣbalu n tmerrit ameqran deg tamnaṭṭ n
Tizi Wezzu imi yal aseggas ilulufen n lɣaci temsafren ɣur-es iwakken ad sɛedin
lweqt n ustaɛfu-nsen; Taddart n Tala n Yilef akk-d Tigejda d imukan i iɛejben
aṭas n lɣaci deg lweqt n Skii.

Imukan n taɣedweft: Ixerban n Rruman: Tigzirt (Iomnium), Taqṣebt (Rusupisir),
Aẓeffun (Rosazu). Rrif n lebḥer (taftist) d ayen i ijebbden daɣen aṭas n medden
di tamurt merra.

Ddabex d addal amezwaru deg tmurt n imaziɣen akken daɣen i yella deg Tizi Wezzu
imi Aneɣlam n ddabex n Tizi Wezzu, Jeunesse Sportive de Kabylie neɣ JSK, d yiwen
n wesrir yettwasnen deg Tefriqt merra.



https://kab.wikipedia.org/wiki/Tirlandit

Tirlandit neɣ tagaelit (Gaeilge [ˈɡeːlʲɟə] Gaylxa s Tirlandit), d nettat ay d
tutlayt taneṣlit n qrib merra imezdaɣen n tegzirt n Irland, xas ma yella ala kan
26 % n Yirlandiyen ara tt-yettmeslayen mliḥ ass-a. Anabaḍ n Irland yerr-tt d
nettat ay d tutlayt yamenṣabt (officielle), maca xas yebɣa tirlandit ad tuɣal d
nettat ay d tutlayt tawḥidt i yes ara tleḥḥu tmurt sya ar sdat, mazal taglizit
tesɛa azal meqqren aṭas, ama ɣur wegdud Irlandi ay tt-yettmeslayen kullas, ama
ɣur n udabu n tmurt-agi.

Irland d yiwet si tegzirin timeqqranin akk deg wemḍal, imi ay tesɛa 84.000 km2
(n yikilumitren imkuẓen). D acu kan, xas agdud aneṣli n tegzirt-a yiwen-ines,
Irland tebḍa ass-a ɣef sin yeḥricen : Irland n Ugafa, ay teḥkem Briṭanya
Tameqqrant akk d Tegduda n Irland, ay yewwin azarug-is di 1921, u tesɛa ass-a
70.000 km2 yernu zedɣen-tt 3.700.000 n yimezdaɣen. Maca seg wasmi ay d-tlul
tegduda tirlandit (yewwin aḥric meqqren si tegzirt), ara ssuturen Yirlandiyen n
ugafa ad teffeɣ Briṭanya Tameqqrant seg wakal-nsen u ad ttwaqqnen ula d nitni
ɣer Irland tilellit.

Tirlandit d yiwet si tutlayin tiqburin akk di Turft (Europe) u tekcem di terbaɛt
n tutlayin tiseltin (celtiques) ay yellan d aḥric si twacult n tutlayin
tihendurufiyin (indo-européennes). Dɣa xas ma yella tirlandit d tutlayt
tahendurufit am teglizit neɣ tafrensist, ur tent-čuba ara aṭas, wanag čuba
tutlayin ugar tutlayin tiseltin ay tt-iqerben, am Tikusit (écossais), Tamankst
(ay ttmeslayen di tegzirt n Man), Tagalit (gallois/welsh) akk d tebriṭunit
(breton) ay ttmeslayen di tama n Bretagne, di Fransa.

D timiwa i deg d-mazal medden ttmeslayen mliḥ tirlandit yernu d tin ay d
tutlayt-nsen tamezwarut di tudert-nsen n kullas. Tuget deg yemḍiqen n Gaeltacht
uzgan-d deg Wetram (lɣerb) n Irland akk d kra n tegzirin tutrimin. Aḥric meqqren
seg yikuntiyen (comtés) n Donegal, Mayo, Galway, Kerry akk d Cork kecmen di
tmiwa n Gaeltacht yernu azal n 80.000 n yemdanen ara yilin zedɣen di tmiwa-ya.
Tuget deg yimezdaɣen-agi ttidiren s tfellaḥt neɣ s tkessawt, yernu aṭas n
wansayen (traditions) irlandiyen iqburen ay d-mazal ddren ɣur-sen am uẓawan
amensay (musique traditionnelle) akk d tutlayt tirlandit taqburt.



https://kab.wikipedia.org/wiki/Takurdit

Takurdit d isem ay ssexdamen i snat n tutlayin yettemcabin mliḥ, ttmeslayen-tent
wazal n 13 n yimelyunen n yemdanen di tama-nni n Asya umi qqaren Kurdistan.
Tamenzut d tutlayt takurmanjit (neɣ takurdit n ugafa), ma d tis snat d tutlayt
tasuranit (neɣ takurdit n wenẓul), ay ttmeslayen wazal n 2.800.000 n yemdaben du
Lɛiraq akk d 3.000.000 n yemdanen di Iran.

Takurmanjit, tin ay ttmeslayen waṭas n medden, ad tt-naf dɣa s waṭas di ¨Tturk,
anda ay llan 4 n yimelyunen n medden ay tt-yettmeslayen, deg ugafa n Lɛiraq, di
Surya tt-ttmeslayen 500.000 n medden, di Arminya (100.000 n yemsiwlen) akk d di
Iran (100.000). Llan diɣ wid yettmeslayen takurdit takurmanjit di Jurjya akk d
Azerbijan, maca ur neẓri ara acḥal, am wakken ay llant diɣ trebbaɛ timecṭaḥ n
Yikurdiyen ay izedɣen di tmura tiberr'aniyen (azal n 70.000 s ujemmal), ladɣa di
Lubnan akk d Turuft, deg Yiwunak Yedduklen (USA) akk d Kanada.

Wid yettmeslayen takurdit tasuranit wwḍen ɣer 6 n yimelyunen s ujemmal, ma d wid
yettmeslayen takurdit takurmanjit wwḍen ɣer wazal n 7 n yimelyunen, xas ma yella
llan kra ay d-yeqqaren d akken wwḍen alammi d 20 n yimelyunen. Yuɣ lḥal, maci
merr'a Ikurdiyen yellan ass-a d wid ay yessnen ad mmeslayen tutlayt-nsen imi
tamsertit (assimilation) tessaweḍ aṭas seg-sen ad ǧǧen takurdit, yernu llan ula
d imdanen yettmeslayen tutlayin nniḍen, am tguranit neɣ tadimlit (d tutlayin
tihendurufiyin ay yettemcabin wagar-asent, maca mgerradent ɣef tkurdit), yernu
ḥesben iman-nsen d Ikurdiyen, d aya ay yettaran tikwal leḥsabat weɛren.

Takurdit d tutlayt tahendurufit,tettekka deg ufurk n tutlayin tiraniyin , yernu
yiwet si ger n tutlayin ay tt-icuban s waṭas d tafarsit ay yellan d tutlayt
taɣelnawt n Iran, akk d tabalucit, tutlayt n Balucistan.

Tutlayt takurdit tettemxallaf ɣef leḥsab n tmiwa i deg tt-ttmeslayen.
Imesnilsiyen (linguistes) ttwalin, s umata, d akken tasuranit akk d takurmanjit
d tutlayin, yal yiwet i yiman-is, dɣa di lweqt i deg ttemcabint mliḥ deg umawal,
sɛnt aṭas n wemgerrad (lxilaf) di tajerrumt-nsent, yernu tikwal, yewɛer' ɣef wid
ay tent-yettmeslayen ad msefhamen wagar-asen. Ma d wiyaḍ, ttwalin-tent d snat
kan n tantalyin n yiwet n tutlayt. Am tsuranit, am tkurmanjit, di snat yid-sent
sɛant tiduntalyin (sous-dialectes) ay ttmeslayen di tmiwa-nsent. Tantala n
temdint n Sulaimaniya, di Lɛiraq tuɣal d tutlayt tizeɣt (standard) n tsekla n
Yikurdiyen n tmurt-a, di lweqt i deg di Iran, d tantala takurdit n Mukri (d
yiwet si tentalyin n tsuranit) ay yuɣalen d tutlayt n tsekla, yernu maci aṭas ay
temxallaf ɣef tin n Sulaimaniya. Si tama nniḍen, ula di lɣerba atni Yikurdiyen a
d-sbeddayen tutlayt tizeɣt tamaynut, ladɣa s leqdic-nsen di rradyu.

Di lweqt i deg Ikurdiyen n Lɛiraq, Iran akk d Surya sseqdacen agemmay aɛrab ay
yettubeddlen akken ad arun tutlayt-nsen, Ikurdiyen n Tturk d agemmay alatini ay
sseqdacen. Di Arminya akk d tegdudyin yellan zik s ddaw n udabu asuvyati, d
agemmay asirili (arusi) ay sseqdacen Yikurdiyen, ma yella zik-nni, uqbel n 1946,
Ikurdiyen n tmiwa-ya llan sseqdacen agemmay alatini, ay d-mazal ar ass-a
sseqdacen-t kra.

90% seg Yikurdiyen ttidiren di tudrin, ma d wiyaḍ d imeksawen iteddun seg wemkan
ɣer wayeḍ. Mbeɛd ma sɛeddan acḥal n yiseggasen s ddaw n lbaṭel n udabu irani,
ssawḍen Yikurdiyen ad d-sbedden tasekla yuran s tutlayt-nsen di tmurt-a, yernu
si 1984, tenqes mliḥ ccedda ɣef tkurdit di Iran imi ay izemren Yikurdiyen ad
ɣren tutlayt-nsen di tmiwa-nsen, di tmurt-a. Aṭas n tsufaɣ (publications) ay
d-yeffɣen seg yimir-n, yernu Ikurdiyen n Iran sɛan ula d tisgilin n rradyu
yettmeslayen s tutlayt-nsen di tmurt-a.

seg useggas n 1919 ay tesɛa tutlayt takurdit aẓayer amens'ab (statut officiel) n
tutlayt taẓiyant (langue régionale), yernu d nettat ay d tutlayt n usselmed deg
yiɣerbazen n udabu di Kurdistan aɛiraqi. Ihi Lɛiraq ad tili tesɛa lxers'um yiwen
n weɣmis s tutlayt takurdit akk d yiwen n wexxam n teẓrigin (éditions) ay
d-yessuffuɣen idlisen s tutlayt-a. D tantala takurdit n Sulaimaniya ay rran
Yikurdiyen n Lɛiraq d tutlayt-nsen n tsekla, yernu ɛerḍen ad tezzizedgen seg
wawalen-nni n taɛrabt ay yeṭṭuqqten deg-s.

di 1938 ay tettwagdel tkurdit yernu s kra n win ara tt-yemmeslayen di berr'a
yezmer ad ixelles' tafgurt (amende). Di tallit-a taberkant ay sɛeddan
Yikurdiyen, tutlayt-nsen tesr'uḥ aṭas seg wennar-is, aṭas n Yikurdiyen ay
yuɣalen d isnutlayen (bilingues), yernu ciṭṭaḥ kan maḍi seg-sen ay ilemden ad
ɣren u ad arun tutlayt-nsen. Di 1961, asmi ay d-tesbedd Tturk tamenḍawt
(constitution) tamaynut, bdant a d-teffɣent tsufaɣ (publications) tikurdiyin,
tikwal s snat n tutlayin, maca aṭas deg-sent ay yettwagedlen akken kan d-ffɣent.
Yernu si 1967 alammi d taggara n yiseggasen n 1980, adabu aturki ikemmel kan
yettzeggid di ccedda ɣef tkurdit yernu yesbedd-d aṭas n yisuḍaf (leqwanin) i yes
ara sen-yerr takmamt i Yikurdiyen, ur ttmeslayen, ur ttarun tutlayt-nsen. D acu
kan, di 1991, yekkes unabaḍ aturki agdal-nni-yines ɣef tkurdit, yernu xas ur
d-qqimen ara aṭas n Yikurdiyen ay yettmeslayen takurdit di Tturk , maca ttwalin
d akken tutlayt-nsen d aḥric yesɛan azal meqqren di tnettit-nsen.

Ma Ikurdiyen n Arminya, aṭas n leqdicat ay d-uran s tkurdit takurmanjit di
tallit tasuvyatit.

Llan deg wemḍal wazal n 25 n yimelyunen n Yikurdiyen. Ger n 40 akk d 50% seg-sen
ttidiren di Tturk, 25% seg-sen ttidiren di Iran, 20 % di Lɛiraq, llan diɣ di
Surya, di tmura n wenẓul n Quqaz akk d Lubnan. Tuget tameqqrant deg Yikurdiyen d
inselmen isunniyen, d acu kan, llan gar-asen diɣ kra n yiciɛiyen, n yiyazidiyen
akk d yimasiḥiyen. Si lqern wis 10 d asawen, bdan Yikurdiyen a d-sbeddayan
tigeldiyin (royaumes) tinselmin tisunniyin, gar-asent tageldit tayyubit
(ayyubides) ay d-yesbedd Salaḥ Ddin (Saladin), d tin yennuɣen mgal n Yenmudag
(Croisés) ger n tgara n lqern wis 12 d lqern wis 13. Di 1920, weɛdent tmura
tutrimin (tiɣerbiyin) Ikurdiyen, s wemtawa (traité) n Sèvres d akken ad
ten-ɛiwnent akken ad d-sbedden tamurt timziregt (indépendante) i1 yiman-nsen, d
acu kan, di 1923, ttwaxedɛen Yikurdiyen deg wemtawa n Lausanne, yernu ur
ten-id-is'ag' wacemma si tmurt-nsen. D aya ay ten-yeǧǧan ad bdun imenɣi mgal n
ddewla ! n Mustafa Kamel Ataturk, di lweqt i deg Tturk tefka-yasen tiyitiwin
iǧehden, yernu tenfa aṭas seg-sen seg wakal-nsen. Di 1945-1946, sbedden-d
Yikurdiyen n Lɛiraq akk d Iran di Mahabad Tigduda tamagdayt takurdit ay yellan s
ddaw n leɛnaya tasuvyatit, d acu kan, dindin kan sseɣlin-tt Yiɛiraqiyen akk d
Yir'aniyen s lemɛawna n Briṭanya Tameqqrant. Imenɣi i lmend b uzarug ikemmel
ladɣa di Lɛiraq, anda ay d-yessker Barazani imenɣi mgal n udabu alemmas ger n
1961 d 1970. Di 1974, tettunefk-as tfulmant (autonomie) i tama n Kurdistan
aɛiraqi, yernu tuɣal Sulaimaniya d tamaneɣt-is. Deg wemgaru n Ir'an akk d Lɛiraq
(1980-1988), yal yiwet si tmura-ya teɛreḍ ad tesseqdec Ikurdiyen n tmurt-nni
nniḍen di les'laḥ-is. Di 1988, tanekra n Yikurdiyen di Lɛiraq tessaweḍ adabu
aɛiraqi ad asen-yefk tiyita ur nesɛi tamtilt, imi ay yesseqdec imrigen ikruranen
(chimiques) mgal-nsen. Ma di 1991, akken kan iɛedda wemgaru n Wekriẓ (guerre du
Golfe), yewwet diɣ udabu aɛiraqi Ikurdiyen n tmurt-is, dɣa tger! - d iman-is
tmetti tagraɣlant (communauté internationale) akken ad tḥudd fell-asen.
Ikurdiyen n Lɛiraq assawḍen ad ṭṭfen aḥric meqqren seg tmiwa-nsen yernu
sbedden-d di tmurt-nsen, di 1992, yiwet n "ddewla takurdit". Ma di Tturk, yettak
udabu tiytiwin iǧehden mgal n Yikurdiyen ay d-yebdan imenɣi imselleḥ ara
yesselḥay Ukabar n Yiqeddacen n Kurdistan neɣ PKK. Di 1999, yettwaṭṭef uɣella
(imḍebber) n PKK, maca anect-a ur d-yerri ara lehna ɣer tmurt. Yuɣ lḥal, Tturk
attan a tettwali iman-is terra-tt tmara ad asen-tefk izerfan-nsen i Yikurdiyen,
ladɣa imi ara tessaram ad tekcem ɣer Tadukli Turufit (Union Européenne).

Di 1934, ɛerḍen Yikurdiyen n Arminya ad rren takurdit takurmanjit d nettat ay d
tutlayt ara yesduklen akk Ikurdiyen, maca ur ssawḍen ara. Llan diɣ yesdawanen
(universitaires) ay iɛerḍen ad kksen imgerraden (lxilafat) yellan ger n
tkurmanjit akk d tsuranit i lmend n wesdukel-nsent, maca ula d nitni ur ssawḍen
ara. Yuɣ lḥal, takurdit takurmanjit tesɛa tasekla yuran d taqburt, tebda-d si
tgara n lqern wis 16 akk d wis 17, u teḥbes di lqern wis 18 d wis 19, yernu d
tin ay d-ssidren Yikurdiyen n Surya akk d wid yellan di Turuft, di tallit i deg
tella Surya s ddaw n leɛnaya n Fransa. D Ikurdiyen n Surya ay d-issuffɣen aɣlis
akurdi amenzu, s tkurdit takurmanjit, di 1932, sakin, ḍefrent-t-id aṭas n tsufaɣ
(publicaitons) nniḍen ay d-yeffɣen di lɣerba.

Ma di Lɛiraq, d tamedyazt (poésie) takurdit n lqern wis 18, ay yuran s tentala n
Suleymaniya ay ileɛben ddur' deg usebded n tutlayt takurdit tizeɣt di tmurt-a.
Di tazwara n yiseggasen n 1920, bdan a d-teffɣen yeɣlisen s tkurdit di
Suleymaniya, ma di 1931, yesteɛr'ef udabu aɛiraqi s tkurdit tasuranit, yernu
bdan a tt-sselmaden deg yiɣerbazen imenza, d ayen yeǧǧan tutlayt-a ad tennerni
mliḥ di Lɛiraq, u ad taf iman-is.

Yuɣ lḥal, yemxallaf wamek tella tkurdit si tmurt ɣer tayeḍ. Di lweqt i deg
nezmer ad d-nini d akken tutlayt-a yegra-yas-d liser di Lɛiraq akk d Iran, di
Tturk, i deg yettidir wazal n wezgen seg Yikurdiyen, mazal takurdit tettidir deg
wuguren meqqren, yernu attan a tteddu akken ad tenger.



https://kab.wikipedia.org/wiki/Takirgizit

Tutlayt takirgizit d nettat ay d tutlayt taɣelnawt n Kirgizistan, yernu
ttmeslayen-tt wazal n 2 n yimelyunen n medden, Ikirgizen. Di tmura ay d-iqerben
Kirgizistan llan diɣ waṭas n wid ay tt-yettmeslayen. Di lweqt i deg llan 150.000
n medden ay tt-yettmeslayen di Ccinwa, ladɣa di tama tafulmant (autonome) n
Sinkiang-Uyiɣur, llant diɣ waṭas n trebbaɛ timecṭaḥ n Yikirgiziyen ay
tt-yettmeslayen deg wetram (lɣerb) n Mungulya, di Kazaxestan, di Tajikistan akk
d Uzbikistan. Nezmer diɣ ad naf kra di Afɣanistan, di ṭṭerk akk d Pakistan.

Takirgizit d yiwet si tutlayin n twacult taṭerkit, dɣa tutlayin ay tt-icuban
ṭṭuqqtent u nezmer ad d-nebder gar-asent taṭerkit, tazerit (n Azerbijan),
tatatart (n Tatarestan, di Rusya), tawigurt (ay ttmeslayen di Ccinwa), tuzbikit
n Uzbikistan akk d waṭas n tiyaḍ, d acu kan, tutlayt i ɣer tettemcabi aṭas, d
takazaxit ay ttmeslayen s umata di Kazaxestan. Tawacult n tutlayin tiṭerkiyin d
tawacult meqqren i deg llant waṭas n tutlayin n Asya, yernu ttekkant deg-s ula d
tutlayt tamungulit, u llan wid ay yesqeben ula d takurit akk d tjapunit ɣer
twacut-a.

Asmi ay smeɣren Yimunguliyen amenkud-nsen (Empire) yernu kecmen ɣer waṭas n
tmura ay rẓan neɣ rwin-tent, rewlen Yikirgiziyen s anẓul, ɣer tama n yidurar n
Tien Shan, d tama i deg d-tuzga ass-a Kirgizistan. D acu kab, ula d tamurt-a ur
temniɛɛ ara seg yegduden iṭerkiyen akk d Yimunguliyen ay tt-id-ikecmen acḥal d
abrid yernu srewlen aḥric seg Yikirgiziyen ɣer Turkestan (Sinkiang ay teḥkem
Ccinwa ass-a). Xas ma yella di tlemmast n lqern wis 18, tella Kirgizistan d
aḥric itebɛen s yisem ɣer Ccinwa, maca tamurt-a tella tesɛa tilelli meqqren.
Mbeɛd ma tesɛedda Kirgizistan tallit wezzilen s ddaw n leḥkem n yegduden
iṭerkiyen n Asya Talemmast, teɣli ger n yifassen n Umenkud Arusi, d ayen ay
yeddkan kra n yemsiwlen n tkirgizit ad rewlen ɣer Afɣanistan akk d yidurar n
Pamir. Assebded n Tdukli Tasuvyatit yegla-d s ccwal meqqren imi ay refden
Yikirgiziyen leslaḥ akken ad nnaɣen ɣef tlelli-nsen, d acu kan, iɣil ay sxedmen
Yirusiyen mgal-nsen yessaweḍ aṭas n Yikirgiziyen ad rewlen ɣer Ccinwa. Di 1919,
tuɣal Kirgizistan d aḥric si tegduda tanemlayt (socialiste) tasuvyatit n
Turkman, sakin, di 1936, tuɣal d tagduda i yiman-is, d yiwet si xmesṭac-nni n
tegdudyin n Tdukli Tasuvyatit. Deg wass n 31 ɣect n 1991, tuɣal Kirgizistan d
tamurt timziregt, u tuɣal d tamaslaḍt (membre) di Tmetti n Yiwunak Imzirgen
(Communauté des Etats Indépendants) ay d-yettusbedden mbeɛd ma teɣli Tdukli
Tasuvyatit.



https://kab.wikipedia.org/wiki/Nelsun_Mandela

Nelsun Rulihlahla Mandela (susru s xhosa [xoˈliːɬaɬa manˈdeːla]), ɣef ayed isem
n tamadla-s « Madiba », ilul ass Mois invalide (ulyu) di Mvezo (Tadukkli n
Tafriqt n Unẓul). Yemmut ass 5 dujamber 2013 di Johannesburg, d-argaz n Uwanek n
Tafriqt n Wenẓul ; yella deg iɣellaten imezrayen n Imenɣi mgal anagraw aserti n
apartheid uqbel ad yuɣal aselway n Tagduda n Tefriqt n Wenẓul seg 1994 ar 1999,
sakin des tifranin timezwura tiɣelnawin war beḍḍu n iri deg l'umezruy n tmurt
agi.

Nelsun Mandela yekcem ar Uswir Aɣelnaw Aferkan (ANC) deg ussegwas 1944, iwakken
ad i nnaɣ mgal aɣmar aserti n tadersi tamellalt dɣa abeṭṭu n iran i t-seṭṭef
taneggarut agi. Yuɣal d-abugaṭu, i ttekki ar ubellen war takriḍt mgal isuḍaf n
apartheid, id i yesexdem anabaḍ n Ukabar Aɣelnaw seg 1948. Deg useggwas 1960,
ANC yuɣal d-amegdul ; daɣen, abellen Amelwi ur d-yettak ara igmaḍ yelḥan,
Mandela yesnulfa-d ageṭṭum aserdas n ANC, Umkhonto we Sizwe (Uzzal n uxtuc n
uɣlan), deg useggwas 1961. Xedmen timhalin n wesfata mgal isgulaf izuyaz
d-iserdasen. Ass n 12 yulyu 1963, yetweḥbes sɣuṛ lbulis n Tafriqt n Unẓul
s-timula n CIA (Tafullut Talemmast n Umel), daɣen ḥekmen-as i lḥebs d imuhal n
tmara alamma d lmut deg uẓmaẓ n Rivunia. Imir, y-uɣal d-azamul n ubellen i tulut
n iran dɣa yermes tadhelt tagraɣlant i temɣeren.

Sakin 27 iseggwasen di lḥebs deg tiwtilin tiweɛṛanin, erran-as tilelli i Mandela
ass n 11 fuṛaṛ 1990, sakin, aneggaru-agi yeḥuded amsuɣal d ustug s unabaḍ n
uselway Frederik de Klerk. Di 1993, yermes (s de Klerk) arraz Nubel n talwit
acku sseḥbesen (sin yidsen) deg talwitanhil n apartheid dɣa ssersen-d llsisan n
Tafriqt n Wenẓul tamegdayt tamaynut[N 1].

Sakin tukkit i wɛeṛen anda de Klerk d-netta ssinefen ṭrad taɣarimt gar imuɣlen n
apartheid, wid n ANC dɣa wid n Inkhata s-uneɣmar zulu, Nelsun Mandela y-uɣal
aselway aberkan amezwaru n Tafriqt n Wenẓul di 1994. Yenheṛ tasertit n umsuɣal
aɣelnaw gar iberkanen d-imellalen ; yennaɣ mgal tirgaddiwin tudmisin, lamaɛna
yestehzi amennuɣ mgal SIDA, yellan deg tallit n urnay deg Tafriqt n Wenẓul.
Sakin lmanda awḥid, yekkes iman-is deg tameddurt tasertit turmidt, lamaɛna i
kemmel arfad azayez i Uswir aɣelnaw aferkan maca i kemmel ad i ssiẓer
tifuliwin-is.

Yeddukel sakin deg aṭas tiddukliwin n ubellen mgal tileqqi nneɣ sida, yetwerfed
ar usertatu n tigemmi tucrikt n talsa, Yeqqim d-yiwen udem deg umaḍal
yetsmeḥsesen ɣef usentel n Izerfan n Wergaz dɣa yetwali am baba-s n Tafriqt n
Wenẓul agetiri d amegday ummid, semman-as « aɣlan taslit n wenẓar », ɣas ma
tamurt yesɛa weṛεad igna n tirgaddiwin tudmisin, tussdiwin timettiyin dɣa tuqqla
ɣer timɣiwan.

Cite error: <ref> tags exist for a group named "N", but no corresponding
<references group="N"/> tag was found, or a closing </ref> is missing



https://kab.wikipedia.org/wiki/Moli%C3%A8re

Jean-Baptiste Poquelin yettwassnen s yisem-nnes n unaẓur n Molière (ilul deg 15
Yennayer 1622 deg Paris - yemmut deg 17 Furar 1673 deg temdint-nni), d amaru n
tmezgunin yerna d asegbar (acteur) n umezgun, d yiwen seg wuẓwiren imeqranen n
tmellaɣt (comédie) deg tmura tutrimin.

Imi ay yella yessen kra n warisṭuqraṭen, iṣaḥ-it-id ad d-yurar timezgunin sdat
ugellid n Fransa, Louis wis 14 deg leqṣer n Louvre. D aya ay yejjan agellid ad
as-yefk yiwet n tzeɣɣa deg Louvre akken ad yetturar deg-s timezgunin. Sakkin,
agellid iɛemmed-as i Molière ad yurar timezgunin ula deg Leqṣer Ageldan
(Palais-Royal), dɣa d aya ay yejjan Molière ad yeqqel mechur mliḥ gar yimezdaɣen
n Paris s tmezgunin-nnes yesseḍsayen, yerna tagrawt n Molière qqlen ɣɣaren-as
"Tagrawt n Ugellid [Troupe du Roi]". Maca, ɣas ma yella Molière yella yesseḍsay,
llan kra ay yebdan kkaten-d deg tmezgunin-nnes yerna ttwalin-tent xulfent
imenzayen akked ddin (gar-asen imḍebbren n Taklizt Takaṭulikt). Tamezgunt n
Tartuffe ou L'Imposteur (Tartuffe Axeddaɛ) iga-tt Molière akken ad d-iwet deg
yergazen n wesɣan (ddin) ay ixeddɛen medden, dɣa d aya ay yesserfan taklizt. Seg
tama niḍen, Molière yella iqeddec aṭas yerna aya yesseɛya tazmert-nnes, dɣa ɣef
waya ay yeḥbes leqdic deg 1667 akken ad yesgunfu. Deg wass aydeg ara yemmet, deg
1671, Molière yella yetturar-d tamezgunt-nnes taneggarut, Le Malade Imaginaire
(Amuḍin asugnan), dɣa teṭṭef-it yiwet n tusut d tameqrant (imi ay yella yuḍen
tideggirt (tuberculose). Ɣas ma yella ikemmel urar arma ay tfuk tmezgunt-nni,
Molière yemmut kra kan n tsaɛtin sakkin.



https://kab.wikipedia.org/wiki/Bgayet

Bgayet d tamanaɣt udem-is akk d usagen meqqren n tmurt n Yizwawen. S wazal n 1,
000 000 n imezdaɣ (2006) Bgayet d rruḥ (iman) n ugdud Azwaw. Sennig n teglest
armi d tura, Bgayet ttmmehreged yakk imdanen i tt-izedɣen neɣ i tt-iqurben.

Numidia: deg lweqt n Numidia Vgayet ur tesɛi ara lqima meqqren imi tella tebɛed
ɣef Cirta (tamanaɣt n Numidia).

Ifniqen llan uqbel kullec d agdud amzenzu. Ɣur-sen Bgayet tella d yiwen n umkan
anda zemren ad zzenzen lqecc-nsen, ad myibdalen tiɣawsiwin d imezdaɣ n tmurt,
akked ubrid yelzzm-asen ad ɛeddin am wakken ad kemmlen ɣer leswaq n
tmura-nniḍen, mazal yella armi d tura yiwen n lmersa afniqi deg "Azraruḥ"
(yeqreb ɣer Wedrar Ufarnu).

Seddaw Listiɛmar Arumani, mbeɛd lexsara n Yugurten, Bgayet tettusemma Saldae,
tella d yiwet n temdint n tastaɣt n lɛesker n Roma. Saldae tesɛa azal meqqren
deg temnaḍt tarumanit n Mureṭanya Caesariensis.

Saldae tella daɣen d yiwet n temdint deg tmasiḥit i yesɛan ugar n 690 n
leǧwameɛ.

Iwandalen rran Saldae d tamanaɣt-nsen (429-534) imi d-kecmen deg useggas n 429,
Saldae tella d yiwet gar temdinin i yesɛan ccan deg umenkad Arumani ɣef wayagi
lexsara-ines tella d yiwet n twaɣit ɣef ugdud Arumani.

Iwandalen ǧǧan-d aḥric ameqqran n lɛesker deg Saldae imi d asutel n tzermant
mgal ayen yeqqimen deg umenkad arumani ay tella.

Iwandalen ur dumen ara deg Bgayet imi deg useggas n 534 Ibiẓanṭiyen kecmen ɣer
Saldae ssufɣen-d Iwandalen ɣer berra, steɛmren Tafriqt Ugafa.

Amenkad Abiẓanṭi idum-d deg Tefriqt Ugafa seg 534 armi i yexser amgaru mgal
Aɛraben wid-a bdan ṭrad d Listiɛmar n Tefriqt deg Lqern wis VIII (wis tmanya)
(azal n 642 -705). Ibiẓanṭiyen s tzemmalt-nsen ur tɛettlen ara imi negren isutal
n Yiwandalen deg Saldae. Gar tamawt, ladɣa lwandalen xesren ayen sɛan deg
Tefriqt, qqimmen deg Bgayet, ɛacen gar Yimaziɣen armi ur uɣalen ur ttwaɛqalen
ara merra imi d Imaziɣen tura i yellan. Ayagi merra d ayen i d-yeḍran ɣef
Irumaniyen akked Ibiẓanṭiyen daɣen; ayagi d lwert aqdim n ugdud amaziɣ ur zmiren
ad t-nekren.

Listiɛmar aɛrab d listiɛmar i d-yeǧǧan tikta meqqren akter n wiyaḍ ɣef umezruy n
Yimaziɣen. Aɛraben xellfen Ibiẓanṭiyen deg useggas n 705 armi deg uzal n 972.
Listiɛmar aɛrab n tmurt n Yimaziɣen d yiwet n twaɣit i d-yellan ɣef Yimaziɣen di
tazwara armi rebḥen tilelli-nsen deg lqern wiss VIII.

Imaziɣen kemmlen aṭas n leqrun mbeɛd amgar-nsen mgal aɛeraben seg umkan ɣer
wayeḍ, mgal yiwet n tgeldit taɛrabt ɣer tayeḍ, armi deg yiseggasen n (972–1148)
imi yiwet n tgeldit tamziɣt, Iziriyen (972–1148) s timelwi n Ziri mmi-s n
Mennad, teṭṭef-d tazmert deg Lezzayer. Tallit-agi tella d yiwet n tallit ur
nesɛi lehna imi teččur d imenɣi akked tarkukit, Lqern wiss XI akked 13 walan-d
asexdem ameqqran n tutlayt taɛrabt, imi yebda-d deg Lqern wiss XI anbaz amenyut
n yiwen n udrum aɛrab i d-yekkan si Maser yettuseman Banu Hilal, daxel n wul n
tmurt n Yimaziɣen.

Imi Ifaṭimiyen (yiwet n tgeldit taɛrabt i iḥekmen deg Waɛraben imi steɛmren
tamurt n Yimaziɣen) wexxren-d abud-nsen ɣef Maser deg 972, mmi-s n Ziri
yettusemman Buluɣin (971-984) yettwakellef-d ɣef Tefriqt Ugafa. Awexxer n tanawt
taɛrabt ɣef Maser yeshel-d asnulfu n tgeldit n Yiziriyen seddaw Ḥemmad mmi-s n
Buluɣin imi rebḥen-d imaziɣen tanaya-nsen.

Deg 1090 Iḥemmadiyen, aferkaw n Yiziriyen, rran Bgayet d tamanaɣt-nsen;
Iḥemmadiyen ḥekmen deg Lezzayer azal n lqern (1008-1152) armi nezfen ɣef ddemma
n wanbaz n Banu Hilal. Deg uzal n 1152 Amussu n Tdukli (Lmuwaḥiddin s taɛrabt)
ihudd tagelda n Yiḥemmadiyen.

Deg uzal n lqern wiss XII, Mmi-s n Tumert (a*. 1080 - a. 1130), ccix amziɣ n
lǧameɛ akked umalway n ddin yesnulfa-d tarbaɛt tamaziɣt n Amussu n Tdukli; Mmi-s
n Tumert yura-d aḥric ameqqran n tektabin n ddin s tutlayt tamaziɣt.

Ɛebdelmumen (1094-1163), yiwen seg yinelmaden-is i t-id-ixellfen imi yemmut,
yesnulfa-d tagelda n Tdukli deg Tin Mal (tamdint deg tlemmast n tmurt n Merruk).

Tagelda n Tdukli temɣi-d armi teḥkem-d ɣef uḥric ameqqran n Tefriqt Ugafa;
Merruk deg 1146, Lezzayer 1151, deg 1160 ḥekmen-d ɣef uḥric ameqqran n Tmazɣa.
Deg 1163 armi d 1199, tikkelt tamezwarut deg umezruy n Tmazɣa, aḥric ameqqran n
Yimaziɣen ɛacen seddaw yiwet n tgelda tamaziɣt.

Ugar n 300 n yiseggasen Izeyaniyen, aferkaw n Tgelda n Tdukli, ḥekmen-d ɣef
Tmazɣa armi d 1516 imi Iɛetmaniyen kecmen ɣer Lezzayer.

Lqern wiss XVI yeẓra-d daɣen talalit n Tmurt n Yizwawen deg tlemmast n Tefriqt,
imi aḥric ameqqran n Tefriqt i yettmuqulen ɣer rrif n lebḥer yella seddaw
listiɛmar aɛutmani.

Tella deg ugafa n twilayt n Bgayet, ɣef tafsirt agrakal dɣa tettwazger sɣur asif
n Summam, taɣiwant n Bgayet tella deg iri n ilel Agrakal deg ugafa d ugmuḍ dɣa
tennuled tiɣiwanin n Tuǧa deg ugmuḍ, n Asif n Ɣir deg wenẓul dɣa Buxlifa d Tala
Ḥemza deg wenẓul-agmuḍ.



https://kab.wikipedia.org/wiki/Arrif

Arrif d tamnaḍt di ugafa n Umerruk, tessajja ɣef Yilel Agrakal, zeddɣen deg-s
gar 3 ar 5 imelyan n imezdaɣ.

Tamurt n Arrif llan deg-s idurar, izaɣaren, d yiftisen ɣef Yilel Agrakal. Idurar
d tmurt n Arrif ssenta seg Ixef n Sbartil (Cape Spartel) d Ṭanja deg utaram ar
Ixef Ikebdanen (Ras Kebdana) d yiɣzer Amelwi (Meřwect) deg wegmuḍ, seg Ilel
Agrakal di ugafa ar Asif Awraɣ deg wanẓul.

Seg iɣerman imeqqranen i yellan di temnaḍt n Arrif Ameqqran ɣer-neɣ: Nnaḍur,
Lḥusima, Wejda, Ṭanja, Tiṭṭawin, Accawen, Berkan, Taza, Targist, Azɣenɣan,
Seřwan, Miḍar, Zayyu, Aεarwi, Driwec, At Buεeyyac, Imzuren, Leεrayec, Ajdir,
Tawrirt, Fnideq, d Ljebha.

Idurar n Arrif udsen idurar n “Cordillera Bética” di Spenyul. Idurar n Arrif
udsen maca ur qqinen ɣer idurar n Watlas. Gar-asen tella Taza. Maci marra
imezdaɣ n temnaḍt n Arrif Ameqqran ssawalen tutlayt Tamaziɣt. Imezdaɣ n Tin Iggi
(Tanja) d Tiṭṭawin qqaren i iman-nsen “Jbala” (Ijebliyen) nitni mmeslayen s
Taɛrabt Tajeblit. Tamnaḍt n “Jbala” d tafult si temnaḍt n Arrif Ameqqran. Iwdan
yessawalen Tmaziɣt di Arrif qqaren i iman-nsen “Imaziɣen” niɣ “Irifiyen”,
tutlayt-nsen qqaren as lebda “Tamaziɣt” maci "Tarifit". Iwdan n berra i Arrif d
nitni i yeqqaren Tarifit.



https://kab.wikipedia.org/wiki/Ane%E1%BA%93ruf_Ameqran

Aneẓruf Ameqran neɣ Tiniri (s usseɛreb : Ṣṣeḥra Ameqran - s tefrensist: Sahara)
d netta ay d aneẓruf ameqran akk deg umaḍal, yezga-d deg ugafa n Tefriqt, yerna
tajumma-nnes tekka i 8 n yimelyunen n yikilumitren imkuẓen. Aneẓruf Ameqran
yeṭṭef akal seg Yilel Agrakal arma d Tafriqt taberkant, seg Ugaraw Aṭlasi arma d
Ilel Azeggaɣ. Timura ay yettekkan deg-s nitenti d Amerruk, Aneẓruf Utrim,
Dzayer, Tunes, Libya, Maṣer, Sudan, Ččad, Nijir, Mali akked Muriṭanya. Aneẓruf
Ameqran d tama yekkawen mliḥ (ala 100 n yimilimitren n wenẓar ay d-yekkaten
deg-s yal aseggas), dɣa d aya ay t-yejjan ad yeqqim d akal ur yeṣliḥen i
tfellaḥt. Imezdaɣen-nnes zemren ad sfullḥen ala cwiṭ-nni n wakal ay d-yezzin i
yimedwen (oasis), anda ay ttɣelliten tizdayin n tini. Ala d Nil ay d asif
ameqran ay izegren Aneẓruf.

Talemmast ed wegmuḍ (ccerq) n Uneẓruf Ameqran d akal ɛlayen, yeccuṛ d idraren
yerna llan deg-s ula d kra n yiburkanen (Ahaggar, Ayer ed yedraren n Tibesti).
Deg ugafa (nord) n Uneẓruf Ameqran, yella yejdi (Areg Ameqran) ed yizuɣar
imeqranen yeccuṛen d aẓru. Azal n umelyun ed wezgen n medden ay izedɣen deg
Uneẓruf Ameqran. Zik, amur ameqran seg-sen llan d imeksawen imessukal, maca
ass-a, tenqes tkessawt deg tama-a, yerna amur ameqran seg yimezdaɣen zedɣen deg
yimukan irekden. Tamguri (industrie) icaɛen deg Uneẓruf Ameqran nettat d
assuffeɣ n upitṛul ed lgaz.

Aṭas n yeɣsan n yiɣersiwen akked tɣawsiwin ay sqedcen yemdanen n zik ay d-ufan
deg Uneẓruf Ameqran, yerna aya yesskanay-d tama-a tella d tazegzawt yerna
tejjujjeg deg-s tmeddurt deg tallit n uzarmezruy. Deg tallit n Wegles
(Antiquité), Aneẓruf Ameqran yebda yettkaw. Imezdaɣen-nnes ay yellan, naqal,
kessen iysan (iɛudiwen), jjan iɣersiwen-a, yerna bdan kessen ileɣman deg lqern
wis sin qbel Sidna Ɛisa. Seg lqern wis 7 sdeffir Sidna Ɛisa, d asawen, bdan
Yinselmen keccmen-d ɣer Uneẓruf Ameqran yerna skecmen amur ameqran seg
yimezdaɣen-nnes ɣer Lislam. Deg lqern wis 19, Ifṛensisen ssawḍen ad ṭṭfen cwiṭ,
cwiṭ, akal n Uneẓruf Ameqran, yerna deg 1894, uwḍen arma ay d Timbuktu (deg
Mali). Deg 1884, Ispenyuliyen ṭṭfen akal n Uneẓruf Utrim. Deg 1911-1912,
Iṭalyaniyen ṭṭfen Libya. Maca gar 1951 ed 1976, akk timura n Uneẓruf Ameqran
ffɣent-tent tmura tuṛufiyin.



https://kab.wikipedia.org/wiki/Albrecht_D%C3%BCrer

Albrecht Dürer neɣ s telmant Albrecht Dürer der Jüngere (ilul deg Nürnberg,
Bayern, deg 21 Mayyu 1471 - yemmut deg 6 Yebrir 1528), d amekla (peintre) yerna
d amusnak (mathématicien) almani. Leqdicat-nnes n tẓuri rran-t mechur deg Turuft
qbel ad yaweḍ 30 n yiseggasen deg tmeddurt-nnes, yerna ass-a, ttwalin-t d anaẓur
ameqran n tallit n Tsidert (Renaissance) deg tmura n ugafa (nord) n Turuft.

Dürer iga-d tugniwin yeqqnen ɣer wesɣan (ddin), am wakken ay d-yekla (peindre)
tugniwin n wudmanen n yemdanen ay yettwassnen, yerna iga-d tugniwin i yiman-nnes
ula d netta. Dürer yella daɣen ineqqec-d tugniwin ɣef yiɣir (nnḥas), am wakken
ay inejjer tugniwin ɣef wesɣar. Deg yenqacen-nnes n wesɣar umi semman Amazrar n
Tneggarut [Apocalypse] (deg 1498), Dürer yella mazal-it yettḍafar aɣanib aguti
aqbur deg leqdic-nnes. Maca, deg leqdicat ay iga sakkin, yeḍfer aɣanib d
amaynut. Tifelwiyin-nnes (tableau) mechuren am Amnay, Tamettant ed Uciṭan (deg
1513), San Hieronymus deg Tezrawin-nnes (1514) akked Melencolia I (1514)
jebdent-d lwelha n yizaɣanen (critiques) yerna aṭas n wawal ay d-yellan
fell-asent deg wayen yerzan inumak-nsent. Dürer iga-d daɣen tikla s waman.
Tifelwiyin-nnes n waman d tid aydeg d-iṣewwer imeẓriyen (paysages), yerna Dürer
d yiwen seg yinuẓar uṛufiyen imezwura ay d-iṣewwren imeẓriyen. Daɣen,
iqeddicen-nnes deg wenrar n wenjar n wesɣar d wid ay yesnernan mliḥ taẓuri-a deg
leqrun ay d-iḍefren. Dürer yella yessen inuẓar iṭalyanen ed yelsaẓriyen
(humanistes) almanen, dɣa d aya ay as-iledyen abrid akken ad d-yessekcem aɣanib
aṭalyani n tẓuri deg Tsidert (Rennaissance) n tmura n ugafa n Turuft. Seg tama
niḍen, Dürer yura-d daɣen iqeddicen ɣef tusnakt. Albrecht Dürer yemmut deg
temdint n Nürnberg.



https://kab.wikipedia.org/wiki/Zineddin_Lyazid_Zidan

Zineddin Lyazid Zidan, qqaren-as daɣen Zizu, d amarir n takurt uḍar n Franṣa i
d-ifrurxen si yiwet n twacult taqbaylit i yellan d iminigen (iɣriben). Ilul ass
n 23 yunyu 1972 di La Castellane i d-yezgan di tɣiwant n Marseille ddaw n Franṣa
af yiri n ilel agrakal.

Imuzzag (spécialistes) n waddal, qqaren-d Zineddin Zidan illa ger imurar ifazen
nezzeh di yal akud, netta d Pelé Diego Maradona d Michel Platini. D anaddal
amezwaru iḥemlen ifranṣiyen deg useggas n 2006. Kraḍ (3) iberdan i ttuferen d
amarir lemxiyer amezwaru n umaḍal sɣur tiddukla tagreɣlant n takurt uḍar (FIFA)
deg iseggasen 1998, 2000, d 2003. Daɣen yewwi Takurt Ureɣ (ballon d'or) deg
1998. Aɣmis 'France-Football' iferni-t snat n tikkwal d amarir wis sin ifazen
ger imurar n Fransa di yal akud.

Deg uswir agraɣlan, iban-ed s tarenawt d taɣlamt (tarbaɛt) n Fransa s teqbuct
umaḍal n 1998, akk d tilɣuɣa n umenzaw n Turuft (Championnat d'Europe) di 2000.
Deg 2003 iḥbes urar akk d tarbaɛt n Fransa. Aseggas seld (2004) yuɣal-ed,
lamaɛna ass n 25 ibrir 2006 inna-d mi ara tekfu tiluɣa umaḍal n 2006, ad yeḥbes
s wudem unṣib. Dayen i d-yellan, mi tekfa kan tagara n tiluɣa agi, yeṭṭef deg
awal-is. Dɣa di tagara-agi, temlal tarbaɛt n Fransa d ttin n Ṭelyan, i yekfan s
wayen i yettwasen Zidan ugar: tiyita uqarru mgal afna (adversaire) aṭelyani
Marco Materazzi. Dayen iǧan anefray a s-yefk takarḍit tazegg°aɣt. Anecta mačči
dayen ur t-iǧan ara ad yawi azwel n umarir ifazen deg umaḍal sɣur FIFA.

Zineddin Zidan, ilul di 'Marseille' u yettureba di 'La Castellane', imawlan-is
Smaɛil d Malika, ussan-d si tmurt n leqbayel, si taddart Agemmun At Sliman id
yezgan di Bgayet.

Zineddin Zidan izmel turagt tamezwarut ines deg 1982 ar taɣlamt n 'US
Saint-Henri' ur ibaden ara si 'La Castellane'. Imiren yuɣal ar taɣlamt 'SO
Septèmes-les-Vallons' anida yurar alama d 14 isegwasen di laɛmer-is. Di tagar n
1986 yebda urar akw d 'AS Cannes' sanda i-t-ibbwi Mas 'Jean Varraud'. Deg 1987,
ikcem ar wamas uselmed n 'Cannes' s ddaw laɛnaya n umyurar aqbur 'Guy Lacombe'.
Illa izdeɣ ar yiwet n twacult 'les Elineau'.Asmi isɛa 16 isegwasen, asleɣmay
'Jean Fernandez' iskecmit ar weḥric n usadar (professionnel). Ass n 20 mayu
(semyur) 1989 ibda urar deg weḥric amezwaru n tiluɣa n Fransa, mgal 'FC Nantes',
anda tturaren 'Marcel Desailly' d 'Didier Deschamps' deg akud nni. Deg 1991 igga
iswi ines amezwaru mgal daɣen 'FC Nantes'. Aselway n taɣlamt aki, Mas 'Alain
Pedretti', ifka-yas takarust 'Peugeot 205' ttazegaɣt ilmend n yiswi aki, imi
yahdit s waya asmi a yeg iswi ines amezwaru. Taɣlamt n 'FC Cannes' tekcem di
teqbuct n Urub (UEFA), dɣa ibda a yetturar deg aswir agreɣlan. Lamaana asegwas
nni id yernan, 'FC Cannes' t ṣub ar weswir wis 2. Dayen yeǧǧan Zidan ad iruh ar
taɣlamt n 'Bordeaux' deg unebdu n 1992.

Deg 1992 i skecmit uselaɣmay Rolland Courbis ar taɣlamt n 'Girondins de
Bordeaux' anda yuɣal yetturar ak° d sin imurar i yuɣalen ar zdat d imeddakil-is
di taɣlamt n Franṣa. Wigi d Christophe Dugarry d Bixente Lizarazu. Deg useggas
ines amezwaru ar Bordeaux, Zidan iga mraw (10) iswiyen. Deg 1996 yurar tagara n
teqbuct n UEFA mgal taɣlamt n 'Bayern Munich' anda xeṣren 'Les Girondins de
Bordeaux' snat n tikwal: 0-2 d 1-3, ɣas ulama yufad lḥal sufɣen taɣlamt n 'Milan
AC' deg tafquẓt n tagara (1/4 de final). Di teqbuct aki dɣa, wid iḥemlen takurt
uḍar, ufan di Zidan d Anaẓur neṣeḥ ay san imal igerzen.

Deg 1996, mi tekfa tagara n teqbuct n UEFA anda xeṣren 'les Girondins de
Bordeaux', Zidan i zmel akw d taɣlamt imucaɛen Juventus n Turin i yellan d
taɣlamt n umarir aqbur Michel Platini. Anecta illa-d s suma n 35 ifad n
Frankiten. Yuɣal ihi yetturar akw d Didier Deschamps s ddaw uselaɣmay

Marcello Lippi. Taqbuct n 'Euro 96' ur tɛedda ara akken i wulen i Zidan imi
yuffad lḥal yeɛya deg useggas nni yezrin ak° d 'les Girondins de Bordeaux'.
Yernu ixdem yiwet n laksida uqbel taqbuct aki.

I tikelt tamezwarut, seg mi yella d amarir, yerza Zidan ar tmurt n imawlan-is
akd d lejdud-is di Dujanbir 2006. Din yemlal di mdebren n tmurt u iruh ar
Taddart Agemune At Sliman, anda imezdaɣ-is qublen-t-id s lferḥ amuqran. Fi tarza
yaki anazur n cna Yidir idda yides.



https://kab.wikipedia.org/wiki/Tafsut_n_Imazi%C9%A3en

Ass n 20 ibrir, d amulli n tefsut amaziɣ, amulli n tefsut n tlelli. D yiwen wass
i deg a nesfugel i tikkelt tis 25 tadyant n imaziɣen. Anwa-t weqbayli ur nesli
neɣ ur nessin tafsut n imaziɣen ? Anwa-t umaziɣ im’ ur yiwiḍ yissel? Wa yecfa wa
ala akken it-iccenu Abranis deg yiwet si tezlatin-is maca, tura, seg weqrur-nni
amecṭuḥ alma d amɣar-nni acaraf, ssnen awk anamek-is uzemz-a*. Azekka daɣen, a
nemyager akk d yiman-neɣ, akk d weḥric-a axatar deg umezruy azi* n Tferka n
ugafa.

Mačči d asfugel iɣ-d-yeggran ass-a, ur ɣ-yeţţak wul i waya acku gran-aɣ-n yiswan
wuɣur mazal werɛad nessaweḍ, yeggra-ɣ-n webrid i mazal ur ifuk ara, ggrant-aɣ-n
ccfayat ur neḥriz akken iwata...teggra-yaɣ-n tutlayt tamaziɣt i yuɣalen amzun d
taǧǧalt. Ggrant-aɣ-n terwiḥin n wid yeţwanɣan di tefsut taberkant. Widak-nni i
d-yekkren di 1980 d widak i d-yekkren di 2001 yiwen n yiri nsen.
Timesbaniyin-nni i yeḍran di tmurt n leqbayel send iḍelli, iḍelli neɣ ass-a,
ţţakent-ed udem n weqbayli i yerɣan af tilelli. Ayen awk wiɣer id-nessaweḍ
ass-a,123 n imeɣrasen i nɣan iserdasen d isultiyen n udabu azzayri aɛrab
inselmizri akk d ibuxusen-is, yesban-aɣ-d dakken: ger yiḍelli d wass-a, ulac
dacu i ibeddlen fell-aɣ. Imi mazal neqqen arrac nneɣ am yizan, teţwaḥreṣ ugar n
yiḍelli. « Aman-nni yeččuren d ḥellejɣar d nutni d nutni, bedlen-asen kan
acemmux » Tafsut n imaziɣen mačči kan akka i ţ-lul-ed ger yiḍ d wass: dayen
wiɣer i d-nessaweḍ, dayen awk id-yekkan zdat-es i ţ-id-ismentsen.

Idim mazal tuɣ yeḥma ass mi yeţwakkes usarag n (Dda lmulud) Mulud At Mɛammer af
tmedyazt taqburt n yeqbayliyen(asarag-a tuɣ teţţuhega-n i wass n 10 meɣres),
yugi-ţ udabu azzayri, teţwakkes kan akka...d amnukal n ugerzu n Tizi-Wezzu s
yiman-is i s-ţ-yennan i dda Lmulud. Si tal tama, di yal adrum, bdan medden
ţţarran nnehtat si cayaḍ i sen-iserkeb udabu azzayri, bdan ţţiwzagen
waman...aseqqi yemmar-ed akken yerɣa. Meḥyaf-nni i isik Bu-iledyen af
yeqbayliyen yezzi-d af bab-is, tefɣ-ed tiɣri n wid yugin ddel d uzaglu. Dɣa
tetṭerḍeq af tikkelt, temmar-ed af yiwin yidis. Krim Belqasem d yiwen seg yiḍan
n “El-Moudjahed“ i s-d-itekkan i dda lmulud, s rregmat akk d useglef; ira ad
yefk iɣil i wat-is: wid-nni iɣ-d-imedlen tiwwura, wid-nni iţţarrayin af wegdud.
Tamesbanit tamenzut i d-yellan di Tizi-Wezzu d tin n 11 meɣres 1980, tsembiwel
addad(liḥala) n timiren. D inelmaden d tinelmadin n [[Taseddawit Asif Σisi]] d
Iḥesnawen i yetṭfen tuɣḍaṭ-a, ur ẓẓrin ara kan dacu i yellan yegguni-ten …

Aɣaram asdawan n wasif ɛisi, mazal-it ar ass-a i wakken a d-yesmekti wid yeţţun,
akken a ten-d-yeḥku af yiḍ-nni n 19 yebrir1980 mi d-mkuben iserdasen s yeqjan. D
ahmaj i hemjen deg inelmaden d tnelmadin. Acḥal iwin ar lḥebs, acḥal ɛedmen
ger-asen... A nekk seg wayaki mebla ma neţţu awk imeɣnasen i s-yefkan udem
azedgan i wayen i d-yeḍran. Ur ntekk ara kan akka ma yella ur d-nudir irgazen am
Ɛebbuṭ, Lunawsi, Mezdad, Saɛdi, Ferḥat Mhenni, Zituni... d yawk arrac imaziɣen i
iseblen iman-nsen i wakken tadyant n 20 Yebrir a ţ-aweḍ ar tal taddart di tmurt
n Yeqbayliyen. Aseggas yezzi af waya, si tama n Bgayet iɣ-d-tekka taɣrit n
Imaziɣen tikkelt-a...Tafsut n 1981 Ilmeẓyen d telmeẓyin n din ččan aḥlalas n
udabu azzayri, awal nsen yiwen: werǧin ad teḥlelli-d tugduţ i yeqbayliyen

Seg wass-nni, Iqbayliyen fkan awal, ggulen dakken tineţţi nsen ur tnegger u s
deffir-sen ḍefren-d imaziɣen s umata. Ulayɣer a nesṭuqet awal, d timuggiyin i
asenfar nneɣ. Imal n yeqbayliyen atan di tmurt nsen, iẓuran-nsen ɣzan almi anda
yiwen ur yessin…Imal n tutlayt nsen atan ger tarwa-s, atan di tmurt-is, deg
urebbi n warraw-is. Talalit n Amussu Adelsan Amaziɣ s tumert medden ay
ţ-muggren, ass-nni i yebda umennuɣ af yidles d tutlayt nneɣ yeţţali yeţnerni
almi ass-a, ulac win ur nessin xas ula cwiyya n umezruy nneɣ. Tafat iɣ-d-isiɣ
Umussu d ajgagal s wiyes nerfreẓ abrid deg wi’ nteddu, nerfed aqerru nneɣ ar
igenwan mebla akukru. Ula ma xas ass-a, Amussu yebḍa d icḥricen seg mi kkan
ikabaren nnig-es, iswi-s amenzu n win n widak icḥemlen ayla nsen, akal nsen...

Maɛṭub Lwennas seg imezwura i sen-yerran tajmilt i tlawin d yergazen n tefsut
imaziɣen, tasfift i d-yessufeɣ kra n wayyuren kann s deffir 20 yebrir anda
icennu:

Eḥzen Lwad Ɛisi Mi yebda imenɣi Yewweḍ-iten Lɛesker deg Yiḍ Tuddar slant
irkwelli, suwwent ɣer Tizi Kul abrid a yeţfeggiḍ Ur telli d tisselbi, nehwaǧ
tilleli, Uqbel aɣ-ḥerren ɣer lhid. Akken nella zik a nili, Ma yella imenɣi, Wi’
mmuten ad yennerni mmi-s. A wid iḥekmen ayenni, ur nelli d ulli, Tamurt iban-d
lsas-is. Tamaziɣt ad tennerni …

Nnif d lḥerma dayen yeḍran Di tefsut n Tizi Wezzu Llan d ilemẓyen d tlemẓyin
fɣan-d s iberdan. Nnan-d ala dayen neɛya Si lbaṭel akk d uzaglu ...

[Tafsut n 1980 deg Tmurt n Leqbayel d tin ay ikecmen deg umezruy (ttarix) n
tmaziɣt d win n Ldzayer akk-n ma tella. Deg wussan-nni, ḍrant aṭas n tɣawsiwin s
tghawla, d tid ay yuraren ddurh d ameqqran deg tikli i lmend n wakkaz s tmazight
deg tmurt-is. Yelha ma nessawel-d ghef way-n yedhran deg Tefsut-nni akk-n ad
nefhem xir tidyanin-a. Adhris-a ay d-nuwey d tukkist (extrait) seg "Weghmis n
Tedyanin n Tmurt n Leqbayel" ay yura Racid Caker deg tallit-nni u yeffeɣ-d deg
tesɣunt (revue) n "Les Temps Modernes" (uṭṭunen 432-433, Yunyu-Ɣuct 1982), akk d
tesɣunt Tafsut.]

Ass n lḥedd, 9 Meγres 1980 : Tasdawit n Tizi Wezzu tella tesaa imir-n sin n
yiseggasen d wezgen seg wasmi ay tettwaldi yernu yufa-d lḥal yagi tga tlata
yisundilen (grèves) imeqranen, aneggaru deg-sen d win ay d-yellan deg gar 17
Tubeṛ d 13 Nwembeṛ 1979. Asunded-nni gan-t γef wugur n ugenses idetti
(représentation authentique) n yinelmaden sdaxel n tesdawit. Akabar n Tirni n
Weslelli Aγelnaw (FLN) yella la d-yeqqar dakk-n inelmaden ara yesseḥṛasen akk-n
ad gen isundilen-a d "imesmaziγen" (berbéristes) neγ d imaṛksiyen imaziγen (u
llan qqaren-asen "Bougiots").

Seg yimir-n, iselmaden ay llan ttwalin-ten d imarksiyen, llan ur ten-ttaznen ara
ɣer Tizi Wezzu, wanag ttaznen-ten ɣer tesdawit n Sṭif. Ma d iselmaden idzayriyen
ay yeghran deg Fransa llan ttqaraaen-ten u tikkwal ssagaden-ten. Yagi, deg way-n
iaaddan, adtas n tikkal ur jjin ara ad d-ilint tmeskanin tidelsanin
(manifestations culturelles) tidelsanin timaziɣin deg Tizi Wezzu. Ur jjin ara At
Mengellat neɣ Yidir ad cnun, gedlen tamezgunt (pièce de théâtre) n "2000 n
yiseggasen n Ṭradh" ay llan tturaren-tt-id s teqbaylit.

Ass n letniyen 10 Meγres 1980 Azekka-nni taṣ̣ebḥit, Mouloud Mammeri yesteqsa, u
d Mass Arab, anemhal (directeur) n tesdawit n Tizi Wezzu s timmad-is ay
as-yennan dakk-n maci d netta ay as-d-yeγran yernu asarag-ines ur yettwamneε, ur
yettuwexxer. Ɣef tizi n ttnac n wass, Mouloud Mammeri yeqleε seg Ldzayer, yedda
id-s Salem Caker d yiwen n unehhaṛ iqeddcen deg CRAPE, la tteddun γer Tizi
Wezzu. Mi uwḍen γer Dreε Ben Xedda, γef jjuj, yeḥbes-iten yiwen n wuggug
(barrage) n yibulisen (uggug niḍen yella yegguni-ten deg Buxalfa).

Ass n ttlata 11 Meγres Inelmaden gan tameskant-nsen (manifestation) tamezwarut
deg yizenqan n Tizi Wezzu. Γef ttesεa n tṣ̣ebḥit ay mlalen u gar n 10:15 d
12:15, gar n 500 d 700 n yinelmaden ay yelḥan deg yizenqan n Tizi Wezzu, zzin-d
sin iberdan γef yizenqan imeqranen n temdint. Tikli teḥbes sdat n Useqqamu
Aγelnaw Aγerfan (CNP) n FLN, sdat n twilayt u sdat n tesnawit (lycée) n temdint,
u llan refden tiḥucay ay deg d-uran "Idles amaziγ : idles aγerfan", "Awali,
Aseqqamu aγelnaw aγerfan, asarag n Mammeri yettwamneε ?", "Ḥebset aqmaḍ n
yedles". Uran-d daγen s tefṛensist : "Ad yeγli weqmaḍ" (répression), "Awali,
Aseqqamu aγelnaw aγerfan d iqettalen". Ma s tmaziγt uran-d "Tamaziγt d
tameslayt-nneγ", "Ad nerreẓ wala ad neknu", "Neεya deg lbaṭel".

Ass n laṛebεa 12 Meγres 1980 Agraw amatu (assemblée générale) n yinelmaden n
Tizi Wezzu yura-d yiwet n "tebṛat yeldin i Uselway n Tegduda". Tabṛat-nni
ssuffγen-d seg-s luluf n tsukan (copies) u ferqen-tent deg waṭas n yimukan
(Ldzayer, Bumerdas, atg.). Tabṛat-a yettwarun s yiles ur nqesseḥ ara aṭas d tin
ay deg d-bedren yinelmaden ay-n d-yeqqar werkawal aγelnaw (charte nationale).
Daγen, inelmaden bedren-d deg tebṛat-nsen akk ay-n yeḍran deg wussan-nni nnan-d
dakk-n iles d yedles imaziγen ttalasen ad ttusnernin, am wakk-n d-ssuttren
dakk-n tamaziγt ad teqqel d iles aγelnaw wis sin deg tmurt.

Ass n lexmis 13 Meγres 1980 Iselmaden n Usudu n Tussniwin Tudmisin (institut des
Sciences économiques) n Ldzayer tamaneγt) asmi ay ẓran s lexbar, gan tasakbabt
(pétition) ay fkan i weγlif (ministère) akk-n ad d-sseknen dakk-n ur qbilen ara
amnaε n usarag-nni (conférence) n Mammeri. Aḍris-a zemlen-t (stenyan-t) ṛebεin n
yiselmaden, meḥsub tlata n yimuren γef ṛebεa seg yiselmaden idzayriyen (gar-asen
wid iqeddcen deg PAGS [akabar amesdukli (parti communiste)] d wid iqeddcen deg
tedbelt (administration)]. Deg webrid, gar Budwaw d Tizi Wezzu, amur ameqran deg
yigalisen (tiplakin) akk d tseddariyin (abribus) uran deg-sent s ssbiγa :
"Tugdut", "Aït Ahmed deg tmurt !", "Ḥebset assenger n yedles !", "FLN amaynut d
afaci", "Akk d inmeglayen" (opposants). Tira-a uran-tent deg yiḍ n 12 d 13
Meγres. Medden walan daγen tira am tigi deg Tizi Wezzu akk d yiberdan yettalin
γer tuddar deg Tmurt n Leqbayel. Adabu yeεreḍ ad yeffer akk tira-nni s tγawla s
ssbiγa tamellalt neγ taweṛdit, deg wass n lexmis, 13 Meγres. Ass-nni daγen ay
d-yeffeγ umagrad (article) amezwaru deg lbeṛṛani γef way-n ara iḍerrun deg Tizi
Wezzu. Wa d amagrad awezlan ay d-yeffγen deg weγmis afṛensis n Libération,
yeḥka-d ay-n yeḍran s tidet deg wass n 11 Meγres. (Mebla ccek, d ay-n ay yejjan
akk lejnas ad d-rren lwelha-nsen γer tedyanin-a !).

Ass n ljemεa 14 Meγres 1980 Medden bdan la ttmeslayen γef tira-nni u mxallafen
leṛyuy-nsen fell-asen.

Ass n ssebt 15 Meγres 1980 Terza yiwet n tfagla (délégation) n yinelmaden i
tikkelt tamezwarut γer tselwit (présidence) u tejja-n dinna tabṛat yeldin i
uselway. D A. Benhabyles ay ten-yemmugren, iban-d yewhem maca ur d-yesban ara
taεdawt-ines. Inelmaden sseknen-as-d amek ay tettwaru tmaziγt (s tfinaγ) u
yenna-d dakk-n yefka tira-nni i Uselway (?). Deg temlilit-ines tis snat akk d
yinelmaden ay d-yesban addud-ines (position).

Ass n lḥedd 16 Meγres 1980 Deg Ldzayer, medden la ttmeslayen dakk-n tella yiwet
n tewriqt n FFS ay yettwaferqen γef yinelmaden deg wussan-nni (yuγ lḥal, d tin
ay d tawriqt tis tlata ara yefreq ukabar-a deg setta n wayyuren ineggura).
Tawriqt-a tessawal-d γef tedyanin-nni n Tizi Wezzu u tenna-d dakk-n 2000 n
yinelmaden ay yettekkan deg tmeskant-nni (tamesbanit) n 11 Meγres (yili ay-a ur
iṣ̣eḥḥa).

Deg Tmurt n Leqbayel, ass n lḥedd 16, letniyen 17 d wass n ttlata 18 Meγres,
medden gan timeskanin (timesbaniyin) deg Laṛebεa n Ayt Yiraten, deg Yiεeẓẓugen
akk d Σin Lḥemmam. Deg Laṛebεa n Ayt Yiraten, medden qqimen la tteddun deg
yizenqan tlata n wussan, wa sdeffir wa. Aṭas seg wid yettekkan deg tmeskanin-a d
ilmeẓyen (inelmaden n tesnawiyin [lycéens], atg.), akk d kra n yigerdan d tlawin
(amur ameqran deg-sent d timγarin). Ḍrant tγawsiwin yessewhamen. Deg Larebεa n
At Yiraten, medden kecmen γer lkaziṛna u ḥettmen iserdasen (iεsekṛiyen) ad
d-ffγen seg-s s yiceṭṭiḍen n waddal (sport) (imi ay llan la ttgen addal) i
wakk-n ad ttekkin yid-sen deg tmeskant γef yiles amaziγ. Ula d amγiwan (lmir)
ḥettmen-t ad d-yeffeγ, u ad yezwir i ṣ̣ṣ̣ef u ad d-yini "Ad ddren Yimaziγen".

Ass n letniyen 17 Meγres 1980 Daniel Junqua yellan la iqeddec d anemyaru
(correspondant) deg weγmis n "Le Monde", yedda γer Tizi Wezzu u yebda la
yesteqsay inelmaden d yiselmaden. Yeεreḍ ad yesteqsi daγen kra n yemḍebbren,
maca ur yessaweḍ ara (anemhal n tesdawit [recteur] ulac-it, atg.). Deg wass n 19
Meγres, yeffeγ-d umagrad (article) amezwaru deg Le Monde u yeḥka-d γef lumuṛ
akk-n ḍrant (mebla azeyyed wala assenqes).

Ass n ttlata 18 Meγres 1980 Lexbar n timeskanin (timesbaniyin) ay d-yellan deg
Laṛebεa n Ayt Yiraten, Iεeẓẓugen d Σin Lḥemmam yelfa-d d tidet. Medden qqlen la
ttwalin lumuṛ s leḥder (ladγa irgazen imeqranen), imi ugaden "lemmer ad yekker
ṭṭrad aγarim (guerre civile)".

Ass n laṛebεa 19 Meγres 1980 Aneγlaf (lewzir) n usselmed aεlayan, Bererhi,
yemlal i tikkelt tamezwarut akk d Mammeri, u yessutter seg-s ssmaḥ d ameqran s
yiles "aẓidan am tamemt", maca ur iban ara γef wacu. Tikkelt niḍen, yeγra-as
akk-n ad t-yenṣ̣eḥ ur yettekkay ara deg yisaragen (conférences) ay ssefran ad
ten-gen yinelmaden deg uγaram (cité) n tesdawit n teqcicin deg Ben Aknoun, γef
yedles aγelnaw. Nnan-asen daγen akk-a i Mass Labidi akk d Rachid Boudjedra, imi
ay ugaden lemmer ad ttekkin deg yisaragen-nni. Mammeri yessutter ssmaḥ s leḥdaqa
deg teqcicin ay t-iεerḍen. Kra n teqcicin n Tdukli Taγelnawt n Yelmeẓyen
Idzayriyen (UNJA) εerḍent ad frunt ugur-a, maca ur ssawḍent ara.

Ass n lexmis 20 Meγres 1980 Aγmis n El Moudjahid yessuffeγ-d yiwet n tebṛat n
ucemmet d rregmat yettwaxetmen s yisem n K.B. (mebla ccek d Kamel Belkacem,
anemhal n tira [rédacteur en chef] n weγmis-a). Tabṛat-a tetthem Mammeri (mebla
ma tebder-d isem-is) belli d axabit ixeddmen akk d temharsa (colonialisme).
Tasγunt n "Révolution Africaine" tessuffeγ-d daγen tigejdit (éditorial), ur
yettwafhem ara d acu ay d-yeqsed maca, deg tgara, iwet-d deg wid ay d-yessekren
ccwal deg Tizi Wezzu. Ma d aγmis n Algérie Actualité yenna-d dakk-n tirzi ay iga
Chadli γer Ccerq Alemmas d tin ay yessefra ad tt-yeg aṭas ay-a, yernu ccwal
yekkren deg tmurt n Leqbayel ur yeqqin ara γer tirzi-a. Nnig way-a, Chadli
yessefra ad yerzu γef Tizi Wezzu deg wass n 15 neγ 16 Meγres. Γef way-a ay gan
kra n lecγal n ucebbeḥ n temdint s tγawla deg wussan-nni.

Ass n ssebt 22 Meγres 1980 Iselmaden n Tizi Wezzu la ssawalen γef tririt ara gen
i umagrad-nni (article) n ucemmet d rregmat ay d-yeffγen deg El Moudjahid. Yuγ
lḥal, amagrad-a iḥuza ula d iselmaden n tesdawit n Tizi Wezzu. Deg Ldzayer, kra
n yiselmaden n tesdawit εerḍen ad d-gen tasakbabt (pétition) ara fken i El
Moudjahid akk-n ad as-yeḍmen i Mammeri lḥeqq n uwajeb deg weγmis-a. Ciṭṭaḥ kan
ay iqeblen ad zemlen (ad stenyin) tasakbabt-a. Ula d wid iqeddcen deg CRAPE
(anda ay yella Mammeri iqeddec d anemhal [directeur]), maci aṭas ay tt-izemlen.

Ass n letniyen 24 Meγres 1980 Iselmaden n tesdawit n Tizi Wezzu ur msefhamen ara
γef lecγal ara gen. Tabṛat yeldin ay uran i uneγlaf (lewzir) werεad ur tt-uzinen
ara. Deg Usudu n Tussniwin Tudmisin (Institut des Sciences Economiques) deg Tizi
Wezzu, anemhal Arab yessebded-d taseqqamut taslemdant (commission pédagogique).
Iselmaden ssuttren deg tedbelt (administration) ad asen-tefru ugur n ussuffeγ n
tsukan (polycopies) uqbel n 29 Meγres. Ma ur yefri ara wugur-a, ad gen asunded
(grève).

Ass n ttlata 25 Meγres 1980 Asudu n Tussniwin Tudmisin (Insitut des Sciences
Economiques) n Ldzayer yebda-d asunded (grève) n tlata n wussan imi aseqqamu
(comité) n usudu-nsen ur testeεṛef ara yes-s tesdawit.

26 Meγres 1980 Gan tameskant (tamesbanit) niḍen deg Tizi Wezzu, ay deg ttekkan
azal n 1000 n yinelmaden. Ibulisen ur d-giren ara iman-nsen.

30 Meγres 1980 Deg Fṛansa, Aït Menguellet yeγra-d kra n yisefra deg tewwurt n
Pantin. Aseqqamu n uḥuddu n yizerfan (droits) idelsanen iger-d tiγri akk-n ad
msegrawen medden deg tsusmi sdat n tmahelt (ambassade) n Ldzayer deg Fṛansa.

6 Yebrir 1980 Inelmaden gan timlilit deg Yiḥesnawen (Tizi Wezzu) u fran-tt-id ad
ṭṭfen u ad qqimen deg tzeqqa (salle) n assukken (reprographie) n tesdawit u
gren-d tiγri akk-n ad gen tameskant (tamesbanit) deg wass n 7 Yebrir deg Ldzayer
tamaneγt.

7 Yebrir 1980 Lεecṛa n tṣ̣ebḥit. Ldzayer tamaneγt, deg Tsenbert (place) n
Umezwaru n Mayyu. 500 n yinelmaden d yiselmaden ay yemsegrawen akk-n ad
d-ssuttren dakk-n idles amaziγ yettalas ad yili. Tiḥucay ay refden yura-d
deg-sent "Idles aγerfan (culture populaire)", "Tilelli n wawal", "tamaziγt ur
telli ara d iles adzayri ?", "tugdut tadelsant (démocratie culturelle)". Wid
yettekkan deg tmeskant-a (tamesbanit) bdan la d-cennun imseγret (nnacid) n
yemjuhad "Min jibalina" (Seg yidurar-nneγ ay d-tuli taγect n tlelli). Ibulisen
bdan la kkaten medden akk-n kan d-tebda tikli. Wten wid yettekkan u qemḍen-ten
mebla ṛṛeḥma. Azal n 200 ay ssulin deg yifurguten s tiyta n tdebbuzin. Gar wid
yettekkan, llan aṭas ay yettwajerḥen, gar-asen xemsa γlin deg lkuma. Yiwen seg
wid yettekkan wten-t s tdebbuzin alama ay yemmut. Deg tesdawit n Ldzayer,
inelmaden deγren (bbuṭin) akk-n ad gen asunded (grève). Tasdawit n Tizi Wezzu
tga asunded daγen yernu ṭṭfen-tt yinelmaden, deg-s ara ttγimin, deg-s ara
gganen.

Ass n 8 Yebrir 1980 Deg Ldzayer tamaneγt, ugar n 1000 n yinelmaden ay d-yeffγen
ad ttekkin deg tmeskant (tamesbanit) u la ttberriḥen "Ad yeγli weqmaḍ
(répression)", "Ibulisen d iqettalen", "Brum-asen-d i wid yettwaṭṭfen", "Idles
aγerfan (culture populaire) adzayri". Llan daγen la d-cennun imesγerten
(nnacidat) n tmurt. Ibulisen dehhmen-ten s ljehd γer daxel n tesdawit.
Tameskant-a teqqim ugar n snat n tsaεtin. Amur ameqran deg wid yettwaṭṭfen
bran-asen-d.

9 Yebrir 1980 Amussu (mouvement) yebda la yettimγur deg Tmurt n Leqbayel.
Ilmeẓyen n Yiwaḍiyen, Ayt Yanni, Ljemεa n Ssarij, Delles, Buṛj Mnayel, Sidi Σic,
atg. gan timeskanin (timesbaniyin) akk-n ad d-ssuttren ad as-yettunefk lḥeqq i
yedles amaziγ ad yili. Ass-nni deg Sidi Σic, yettwamneε ubaraz (gala) n Ferhat n
Imaziγen Imula. Ibulisen ṭṭfen Ferhat.

Seg 9 ar 15 Yebrir 1980 Deg tuddar n Tmurt n Leqbayel, gan-d iseqquma n uqareε d
uεiwen n yinelmaden igan asunded (grève).

10 Yebrir 1980 Akabar n Terni Weslelli Aγelnaw (FLN) iga tameskant (tamesbanit)
mgal n tin ay gan yinelmaden deg Tizi Wezzu.

11 Yebrir 1980 Mouloud Mammeri yuzen tiririt-ines i weγmis n El Moudjahid ay
d-yessuffγen amagrad-nni (article) n ucemmet "Wid yettafken timsirin" (dduṛus).
El Moudjahid yegguma ad d-yessuffeγ tiririt n Mammeri. D aγmis n Le Matin ay
tt-id-yessuffγen. Inelmaden gan-as-d tisukan (copies) s Roneo u ferqen-tt γef
medden ama deg Ldzayer, ama deg Fṛansa.

13 Yebrir 1980 Aneγlaf (lewzir) n usselmed aεlayan yemlal d yiwet n terbaεt n
yiselmaden n Tizi Wezzu. Inelmaden n tesnawit (lycée) n Amirouche, deg Tizi
Wezzu, bdan-d asunded (grève) u ṭṭfen tasnawit-nni. Iqeddacen n sbiṭar n Tizi
Wezzu uznen assumer (motion) n uεiwen i yinelmaden igan asunded akk d tebṛat
yeldin i uselway (ṛṛayes) Chadli ay deg ay as-ssuttren ad yeḥbes weqmaḍ
(répression). Yiwet n tewriqt yettwaferqen γef medden (u nnan-d dakk-n n FFS)
tger-d tiγri akk-n ad gen medden asunded amatu (grève générale) deg wass n 16
Yebrir.

15 Yebrir 1980 Aseqqamu n uḥuddu n yizerfan idelsanen deg Ldzayer (Comité de la
défense des droits culturels en Algérie) iger-d tiγri akk-n ad gen tikli deg
wass n 26 Yebrir sdat n tmahelt (ambassade) n Ldzayer deg Fṛansa u deg wass n
Umezwaru n Mayyu seg wezniq n "Filles du Clavaire" alama d Bastille. Sbiṭar n
Tizi Wezzu ṭṭfen-t yiqeddacen.

16 Yebrir 1980 Medden gan asunded (grève) ikemlen deg Tmurt n Leqbayel. Acennay
Ferhat Mhenni n terbaεt n Imaziγen Imula yettwaker deg Dar El Beida [deg ccerq n
Ldzayer tamaneγt] γef tizi n jjuj d wezgen n tmeddit. Aneγlaf (lewzir) n
usselmed aεlayan iεeyyen-asen i yinelmaden n Tizi Wezzu akk-n ad qqlen γer tγuri
deg wass 19 Yebrir. Tameddit-nni, mlalen yiqeddacen n Sonelec, Sonelgaz,
Sonitex, Casoral, sbiṭar n Tizi Wezzu akk d yiselmaden n yinelmaden akk-n ad
d-sseknen dakk-n ur qbilen ara aqmaḍ (répression) n ddula u sbedden-d aseqqamu
aγerfan (comité populaire) i usseddu n lecγal.

18 Yebrir 1980 Iminigen msegrawen sdat n tmahelt (ambassade) n Ldzayer deg
Ottawa yernu gan tikli tazamalt (symbolique) sdat n wemni (parlement) akanadi.

20 Yebrir 1980 Γef lweḥda n tṣ̣ebḥit : tebda-d temhelt (opération) n Mizrana.
Iγallen n weqmaḍ (répression) kecmen γer wakk imukan ay ṭṭfen yinelmaden d
yiqeddacen (tasdawit, sbiṭar, lluzinat). Inelmaden yellan ṭṭsen bdan-ten s tiyta
nitni mazal-iten deg wusu. Wid ara irewwlen bran-d fell-asen iḍan. Inelmaden la
d-ttneggizen seg lbaṭimat n uγaram (cité) n tesdawit mebla ma lsan
iceṭṭiḍen-nsen. Iselmaden ttwarefden seg yexxamen-nsen. Akk iqeddacen n sbiṭar
ttwaṭṭfen, u uwyen-d deg wemkan-nsen imejjayen (iṭbiben) n lεeskeṛ. La ittezzi
wawal dakk-n mmuten 32 n medden u d timeyyatin ay ijerḥen. Imezdaγen n Tizi
Wezzu gan asunded amatu (grève générale). Medden ur d-jjin ula d yiwen n ugalis
(taplakt) yuran s taεṛabt deg yizenqan. Tamurt n Leqbayel tegzem γef ddunit.
Yettwamneε unekcum γer-s ladγa γef yineγmasen (imesjeṛnanen).

21 Yebrir 1980 21 seg wid yettwaṭṭfen ttucaṛεen deg Leqṣ̣er [Bgayet] u yeḥkem-d
fell-asen wexxam n ccṛeε ad kecmen γer lḥebs. Medden bdan la regglen iberdan deg
temdint akk d teγsart n tmacint (gare). Iγallen n weqmaḍ (répression) bdan la
tteddun deg yizenqan s yibeckiḍen yesεan tiferyin yernu sxerben igniren
(galeries) imaynuten (ahat gan ay-a akk-n ad smentsen [provoquer] medden ?).
Medden sxerben ammas n tinḍi (centre d'artisanat), taγsart (station) n lkiṛan
akk d tedwirt n Kharroubi. Imezdaγen n tuddar ay d-iqerben γer Tizi Wezzu
udren-d akk-n u gan tikli deg temdint-a akk-n ad d-sseknen dakk-n ur qbilen ara
aqmaḍ (répression) d tmenγiwt n medden.

22 Yebrir 1980 Asunded amatu (grève générale) yuweḍ γer wass-ines wis tlata.
Mazal la regglen iberdan deg Tizi Wezzu. Imeskanen (manifestants) la tteddun deg
temdint s tḥucay akk-n ad d-ssuttren ad asen-d-brun i wid yettwaṭṭfen u ad
ḥebsen aqmaḍ (répression). Imeskanen refden daγen tiḥucay ay deg d-uran
"Imaziγen". Ibulisen (tamunin tiγelnawin n tγellist, CNS) mmγen γef yiselmaden
seg sdeffir. Llan-d yimenγin imeqranen deg wakk imukan n Tizi Wezzu gar
yibulisen d yimeskanen. Imesdurar qqlen-d γer temdint yernu ula d nitni bdan la
regglen iberdan. Sxerben inura (lbiruwat) n APS, SAA, axxam n tinḍi, anaru
(lbiru) n ukabar n FLN, asensu (hôtel) n Balwa akk d tzeqqa n ssinima Mondial.
Iqeddacen n sbiṭar n Mustapha Bacha, deg Ldzayer tamaneγt, bdan-d ula d nitni
asunded akk-n ad msegman d Tmurt n Leqbayel.

23 Yebrir 1980 Ass wis ṛebεa n ussunded amatu (grève générale). Ibulisen la
ttaṭṭafen medden s waṭas u deg yal amkan. Imeskanen (manifestants) ay d-yusan
seg Tegzirt nnuγen akk d yiγallen n weqmaḍ (répression) deg unekcum n temdint n
Tizi Wezzu. Yella-d daγen yimenγi d ameqran deg Dreε Ben Xedda.

24 Yebrir 1980 Tebda la d-tteqqel "lehna" cwiṭ, cwiṭ. Tiḥuna n tuccit bdant la
leddint tameddit n wass-nni. Llan-d yimenγiyen d imeqranen gar yimeskanen
(manifestants) (deg Yiwaḍiyen, Laṛebεa n Ayt Yiraten d Σin Lḥemmam) d yiγallen n
weqmaḍ. Igniren (galeries) imaynuten hudden seg lketṛa n sselεa.

25 Yebrir 1980 Iγallen n weqmaḍ ṭṭfen akk tamdint n Tizi Wezzu. Tilibizyu n
Ldzayer tṣ̣ewwer-d imukan yettwasxerben. Γef lxemsa n tmeddit, anmahal
(ambassadeur) n Ldzayer deg Fṛansa yemlal d weγlif (ministère) n tγawsiwin n
beṛṛa deg Quai d'Orsay. Γef lxemsa u xemsin n ddqayeq, anebdad (préfet) n
yibulisen n Paris yenna-as i Useqqamu n uḥuddu n yizerfan idelsanen deg Ldzayer
dakk-n tikli-nni ay ssefran ad tt-gen i uzekka-nni tettwamneε.

26 Yebrir 1980 Anebdad (préfet) yemneε tikli-nni, d acu kan, γas ma yella
Aseqqamu n uḥuddu n yizerfan idelsanen deg Ldzayer llan zemren ad t-ttehmen,
yessγer aqerru u iger-d tiγri deg weγmis (ajeṛnan) d ṛṛadyu akk-n ad d-asen
ttekkin medden deg tikli-nni. 500 n yemdanen ay yettekkan. 400 seg-sen ṭṭfen-ten
yibulisen u uwyen-ten γer Vincennes anda ay ten-qellben, weṣ̣ṣ̣fen-ten yernu
gan-asen tisenta (fiches). Tadukli (Amicale) n Yidzayriyen deg Fṛansa
tessegrew-d 200 n yemdanen akk-n ad smentsen (provoquer) wid ara yettekkin deg
tikli-nni, usan-d deg lkiṛan γer Paris yernu llan ttuxellaṣ̣en s wass.

29 Yebrir 1980 Aseqqamu n uḥuddu n yizerfan idelsanen deg Ldzayer yessefra ad
yeg tikli tasusamt deg wass n 1 Mayyu, d acu kan, anebdad n Paris yemneε
tikli-nni imi "ay tezmer ad d-teglu s ccwal".

10 Mayyu 1980 Matoub Lounes iga abaraz (gala) deg Olympia (deg Paris). Medden
gan ddqiqa n tsusmi akk-n ad msegman d umussu aγerfan (mouvement populaire) deg
Ldzayer.

16 Mayyu 1980 El Moudjahid yessuffeγ-d umuγ (liste) n 24 n yimeḥbas u yenna-d
dakk-n wigi ad εeddin deg ccṛeε n laman n ddula deg Lemdeyya.

18 Mayyu 1980 Deg Tizi Wezzu gan asunded amatu (grève générale), medden akk
ttekkan deg-s (ala igniren [galeries] imaynuten n Ldzayer.

19 Mayyu 1980 Deg Ldzayer gan tameskant (manifestation) mgal n weqmaḍ
(répression).

24 Mayyu 1980 Inelmaden gan timlilit deg tesdawit talemmast n Ldzayer, maca
mmγen fell-asen wid ay yessexdam udabu.

25 Mayyu 1980 Aseqqamu n uḥuddu n yizerfan idelsanen deg Ldzayer yessuffeγ-d
"Tabṛat yeldin i Chadli" sdeffir ma yessegrew-d 3522 n tekbabin (signatures).

3 Yunyu 1980 Aseqqamu agraγlan n uεiwen n teγtas n weqmaḍ deg Ldzayer (Comité
international de soutien aux victimes de la répression en Algérie) yessuffeγ-d
tasakbabt-ines (pétition). Aseqqamu n uḥuddu n yizerfan idelsanen deg Ldzayer
sbedden-t-id s tidet u yessegrew-d 140 n tekbabin (signatures) sγur yemdanen
yettwassnen deg tesdawiyin d tẓuri (art).

21 Yunyu 1980 Γef jjuj n tmeddit, Aseqqamu n uḥuddu n yizerfan idelsanen deg
Ldzayer (CDDCA) akk d Useqqamu agraγlan mgal aqmaḍ (répression) gan timlilit
sdat n Taggazt n Leqdic (Bourse de travail) deg Paris. Gar yiberriḥen (slogans)
ay d-nnan medden : "Ḥebsem aqmaḍ", "Brum-asen-d i yimeḥbas akk mebla ccuruṭ",
"ilsawen iγerfanen (populaires) (taεṛabt n Ldzayer d tmaziγt d ilsawen
iγelnawen". Akk tuddsiwin (organisations) d yemdanen idzayriyen d yefṛensisen
yettwassnen ttwaεerḍen-d γer temlilit-a. Ttekkan deg-s akk wid ay yesteεṛfen s
yimenzayen-a (principes). CDDCA, ASEP, UNEF, LCR, FEN, FO, OCI, FFS. Ma Djamel
Allam akk d terbaεt n Djurdjura gguman ad ttekkin deg temlilit-a. Ferhat d Aït
Menguellet llan ttwaṭṭfen deg Ldzayer.

25 Yunyu 1980 Deg Tizi Wezzu, medden gan ass n webdad i lmend n yimeḥbas. Γef
tmanya n tmeddit, Tanegga n Tγamsa Tadzayrit (APS) tenna-d dakk-n 24-nni n
yimeḥbas n Berrouaghia ad asen-fken tilelli takudant (liberté provisoire) i
uzekka-nni.

26 Yunyu 1980 Teqleε yiwet n terbaεt, deg-s aṭas n tkeṛwas, seg Tizi Wezzu,
akk-n ad d-awyen imeḥbas-nni umi d-bran. Wigi, mi ten-id-ssawḍen γer Tizi Wezzu,
gan-asen tameγra.

Racid Caker yemmut deg wass n 5 Ɣuct 1980 deg yiwet n twaγit n webrid ay deg
mmuten ula d tameṭṭut-is, memmi-s d yemma-s. Yella d aselmad amalal (assistant)
n tdamsa (économie) deg tesdawit n Tizi Wezzu. Yettekka deg umussu (mouvement) n
Tefsut n 1980 deg umazday (collectif) "mgal n weqmaḍ" (anti-répression) deg
tesdawit.

Amezruy n Tefsut n Yimaziγen yessuqqel-it-id Omar MOUFFOK - Tiddukla Tadelsant
Imedyazen, [1]



https://kab.wikipedia.org/wiki/Sliman_%C6%90azem

Sliman Ɛazem d amedyaz, anaẓur, agerutlay d ameskar n ccna azwaw (taqbaylit).
Ilul ass n 19 ctamber 1918 di taddart Ag°ni Geɣran, id yezgan di lɛerc n At
sedqa, di tama Iwadiyen. Mi ara nmuqel af ayen yecna Sliman Ɛazem u amek yecna,
yella cbih aṭas ar tmedyazt n Si Muḥ u Mḥand, amedyaz aqbayli n tidmi wis XIX.
Cukeɣ ur n-ɣeleḍ ara ma nenna-d: Sliman Ɛazem yella i tidmi wis XX ayen yella Si
Muḥ u Mḥand i tidmi wis XIX. Ur nettu ara belli Sliman Ɛazem yudred Si Muḥ u
Mḥand d acḥal n tikkwal di kra tezlatin ines.

Sliman Ɛazem yemmut berra n tmurt-is d twacult-is n tmurt ass n 28 yennayer 1983
di 'Moissac' di Fransa. Ass-nni d Radyu Beur, Radyu Tamaziɣt akk d tilizri n
Fransa : Antenne 2, i d-yefkan lexbar n tmettant n Sliman Ɛazem. Ass n 30
yennayer, ussan-d aṭas n lɣaci si yal tama n Fransa i wakken ad awzen fell-as.
Tawacult-is yakk tella teḥḍer: ama d tameṭṭut-is 'Lucienne' umi qaren Malika
(temmut deg useggas n 1995), ama d atmaten-is d warraw-nsen yakk, ama d weltma-s
Wardiya i d-yussan si Lezzayer. Azekka nni, ass n 31 Yennayer, i yenṭel.

Sliman Ɛazem yeffeɣ tadart-is bezzaf d ameẓyan. yella di leɛmer-is 11 isseggasen
asmi iruḥ ar Lezzayer tamanaɣt i waken ad yexdem si Rrumyen di tama n Sṭawali,
af yiri n ill agrakal. Asmi yewweḍ 19 isseggasen izger ill agi ar Fransa, ar
tɣiwant n Lleɣwi (Longwy) anda yebda ixeddem deg yiwet n Luzin, uqbel ad isɛedi
lɛesker-is, u ad yettekki di trad-nni umi qqaren 'Issoudun'. Deg 1940, iffeɣ-ed
si lɛesker, u iruḥ ar Paris anda ixdem daxel uderbuz 'Métro RATP' (akken yeqqar
di yiwet ger tizlatin-ines). Sin iseggasen umbeɛad, wint lɛesker n Lalman ar
Rhénanie di tama umalu n Lalman, alama d tilelli n Fransa deg 1945. Kra
iseggasen akin, iṭef yiwet n lqahwa din di 'Paris', anda illa icennu iy
iminigen.

Taɣuct tamezwarut ines d A Muḥ a Muḥ isufeɣ-itt-id af iminigen (iɣriben). D
tazlit id yeldin abrid i wazal n 50 iseggasen n ccna iwenɛen.

Aṭas inaẓuren n ccna n teqbaylit iy aran tajmilt i Sliman Ɛazem. Gar-asen
Lwennas Meɛṭub mačči kan di yiwet n taɣuct.

Sliman Ɛazem illa d win ikaten aṭas s inumak (lmeɛnat), imi d win i d-isenṭaqen
iseɣwan (lḥiwan) di tezlatin ines: izem, uccen, amqerqer, azger, aɣyul, asardun,
ayaziḍ, amcic, aqjun, taweṭṭuft, inissi, awtul, ... atg. I waya umi kra iɣmisen
d ineɣmasen n Fransa semman-as i Sliman Ɛazem : 'Jean de la Fontaine Kabyle'.

Deg umedya tagi d yiwet n tmacahutt um'isemma : Ccra n lḥiwan (Parodie de
justice animale).



https://kab.wikipedia.org/wiki/Lareb%C9%9Ba_n_At_Yiraten

Larebɛa n Ayt Yiraten (Larbaa Nath Irathen) d yiwet n temdint meqqren deg
twilayt n Tizi Wezzu (Ldzayer), tuzga-d deg yiwet n tama d tamedrart n Tmurt n
Leqbayel, u zedɣen-tt azal n 30.000 yimezdaɣen. Larebɛa n At Yiraten tella d
ssuq meqqren deg Tmurt n Leqbayel n zik, u d nettat ay d tamdint tameqqrant akk
deg wakal n teqbilt n At Yiraten.

Zik tella kan d amkan n ssuq, ulac deg-s yexxamen siwa taddart tamecṭuḥt,
isem-is d Icerɛiwen, anda ilul-ed Si Muḥand u Mḥand. Asmi kecmen Irumyen Tamurt
n Leqbayel deg useggas 1857, hezmen taddart-agi, bnan deg wemkan-is lburǧ umi
semman "Fort Napoléon".

At Yiraten d isem n teqbilt (confédération) izedɣen tama-yagi. Taqbilt-agi llan
deg-s aṭas n leɛrac, gar-asen At Umalu, At Usammar akk d At Ɛkerma.

Isem n At Yiraten anamek-is "arraw n Iraten". Iraten ad yili d isem n ujaddiw n
teqbilt-agi u d isem amaziɣ aqdim. ɣef leḥsab n Salem Caker, ismawen imaziɣen
kkan-d ɣef tallyin (zzmanat) yemgerraden, yal tallit d wamek ay llan Yimaziɣen
la bennun ismawen-nsen deg-s. Deg Wegles (Antiquité), amur ameqran deg yismawen
imaziɣen llan ttwabnayen s wesdukkel n sin wawalen. ɣef umedya, "Masensen"
(Massinissa) yettwabna s "mass" (aqerru, imḍebber) + nsen, deg lweqt ay deg
"Yugurten" yettwabna s "yugur" (yugar) + ten (iten), anamek-is "yugar-iten". Dɣa
ula d isem n Iraten ad yili yettwabna s sin wawalen. ɣef leḥsab n Chaker (Manuel
de Linguistique Berbère, tome I, Bouchene 1990), isem "Iraten" ad yili yekka-d
seg "ira" (iḥemmel) + ten (iten), meḥsub "iḥemmel-iten", u yenna-d dakk-n anamek
n yisem-a netta dakk-n win umi t-fkan "iḥemmel n Yakucen" (dieux) n Imaziɣen
iqdimen, ɣas ma yella ay-a yella deg-s ccek.



https://kab.wikipedia.org/wiki/Imuha%C9%A3

Imuhaɣ d agdud amaziɣ yettidiren deg Uneẓruf n Tafriqt. Akal-nsen d Aneẓruf
(Idurar n Tasili, n Ayer di Nijir, atg.).

Yernu imi ay zgan tddun ɣef udar, ttreggizen (teddun) nutni d lmal-nsen
(iɣersiwen n-sen d ileɣman) seg wemkan ɣer wayeḍ, wwḍen ɣer waṭas n tmiwa di
Tefriqt. Imuhaɣ xulḍen aṭas n yegduden ifriqiyen ay ten-id-iqerben neɣ yellan
ɣer tama n-sen, nitni fkan-asen daɣ-nni wwin-d aṭas seg-sen. Ass-a, nezmer ad
naf Imuhaɣ di Nijir d Mali, am akken nezmer ad naf kra n trebbaɛ-nsen neɣ n
waggayen di Ččad, Burkina Faso akk d Nijirya.

Deg wenḍul n Uneẓruf (Nijir akk d Mali), aṭas n yegduden ifriqiyen ay yettidiren
ɣer tama n Yimuhaɣ, nezmer ad d-nebder seg-sen Ibambaraten, Ifulanen akk d
Yisarakuliyen. Kra seg yegduden-agi kessen lmal am Yimuhaɣ, di lweqt i deg wiyaḍ
xeddmen tafellaḥt neɣ akal. Tuɣ (yella), wakal n wenẓul n Uneẓruf kkan (uɣent)
deg-s isaffen, d aya ay t-yerran d agilal, amakken (meḥsub) yelha (igarrez) i
tfellaḥt.

Awal Amuhaɣ deg asuf, Imuhaɣ deg asget naɣ daɣen Kel Tamacaq ad yaf aẓar-is deg
awal Amaziɣ, Imaziɣen deg asget. D aɣdebbu n imuhaɣ ig ǧǧan ad yeḍru cwit n
usnifel ger w awalen agi, maca di tilawt d yiwen. Isem n tutlayt Tamacaq yekkad
seg Tamaziɣt.

Di timiḍi wis 19, akal n Imuhaɣ yebḍa gar timweyawin, tal yiwen yegelld (yeḥkem)
fell-as yiwen Umenukal (Amenukal), akked kra n yemɣramen imeqranen seg tal
teqbilt. Gar-asen ad naf :



https://kab.wikipedia.org/wiki/Igawawen

Iqbayliyen(ⵉⵇⴱⴰⵢⵍⵉⵢⵏ), neɣ Igawawen(ⵉⴳⴰⵡⴰⵡⵏ) neɣ Izwawen(ⵉⵣⵡⴰⵡⴻⵏ), d isem nniḍen
i fkan Weɛraben i wegdud Agawaw imi-id kecmen Tafrikt n Ugafa.

Anamek n wawal-agi yekka-d ahat seg teɛṛabt d "(Agdud n) iderman". Rruman
ssawalen-asen d Quinquegentanei "semmus (5) n Iderman" (wid izedɣen neɣ
yettidiren Mons Ferratus, "Adrar n ğerğer"), wissen isem n tura ma yekka-d seg
win n zik neɣ uhu.

Ur neksib ara aḥric ameqran n tansa ɣef umezruy n yisem-aki, maca (d acu kan)
nezmer a nefk yiwet n turda yesɛan assaɣ s tawtilt n Tamurt n Izwawen deg
ukud-nni (tallit-nni) imi medden ddren seddaw n tezmert neɣ iduba (adabu) n
tiddukla n iderman. Ass-aki llan kra imusnawen iqbayliyen i d-yuran dakken isem
n yeqbayliyen aẓaran (anaṣli) d Igawawen neɣ Izwawen. Af tekti-yaki amusnaw n
Tesmislit azwaw Mass Salem Caker yuran-d dakken Iqbayliyen ttun isem-nsen anaṣli
"Izwawen" i d-yekkan seg wassag n yiwet n Taddart yettwasnen aṭas deg Tmurt
iqbayliyen zîk. S tutlayt Tafransist awal "Zouave" yekka-d seg Azwaw. Llan kra
imusnawen n umezruy igrigiyen i d-yudren awal-ag Aqbayli neɣ iqbayliyen
(leqbayel) s talɣa n Cabales. Acku ur nezmir ara ass-a ad d-nefk ttbut ma yella
seg wawal-a i d-yekka neɣ uhu, imi ur nesɛi kra n ttbut .

Amezruy n wegdud Agawaw, d amezruy ameqran akk-d yewwin i g issewhamen, εeddan
luluf n iseggasen, azal 10 000 iseggasen uqbel talalit n Sidna Ɛisa ; d imezdaγ
imezwura n Tefriqt ugafa uqbel n tlalit n umezruy atrar, agdud Agawaw d yiwen
wegdud gar yegduden iqdimen i yeğğan later deg umezruy n yemdanen.

Agdud Agawaw yedder, yerna yexlef Irrumanen, yiwen amenkud i yestaεmren ddunit
irkul, yexlef Ifniqen, ladγa Yugurten yemmut s tidet agdud-is yedder, yexlaf
Maryus; tura arraw-is kren ţlaεin i wid ur numin ara; adgud Agawaw atan dagi
andaţ Rum ? Dihya temmut, s tidet, yessi-is krent tura ttnadin; anda-t Ɛuqba Ibn
Nafiɛ? I wid mazal ur numin ara agdud Agawaw atan mazal dagi! Tidet amezruy n
wegdud Agawaw yessewham acku d yiwen n umezruy yeţwebnan γef taγert, tuccda,
akk-d iseflan n imawlan-is.

Ussan agi Igawawen ttidiren g wakud (lweqt) n la renaissance n-sen, sennig
aγebbar n wakud akk-d d leqhar n iεdawen, tteddun γer zdat, aqlaγ nettwali
tallit n aɣlan (ljens), Aɣlan Agawaw.

Izwawen g zik semman iman-sen Imaziγen , Agdud Amaziγ, win ur neqbil ara lbatel
neγ akerwa.

Deg Amezruy Atrar, Izwawen maci d inumidyen inumdiyen d icawiyen d icenwiyen
lqbayel nutni des maures pas numides]], llan iγerfan n yewen uwanek, yeddren
azal n 100 n iseggasen (seg azal 206 UL* di lweqt n tageldit n Masnsen, agellid
di facto n Numidya, armi lexsara n Yugurten g 104 UL) awanek agi yettusema
Numidya.

Numidya tbedd meyya iseggasen, llan wid qqaren dakken meyya n isegwassen d
wacemma, maεna timura n ddunit merra ur sεant ara akter n 30 iseggassen di
laεmer-nsent, amek yezmer yewin ad inni belli Numidya d ulac i tella? Numidya i
gεacen akter n meyya n iseggasen, ugar n Dzayer akk-d timura n Tefriqt merra,
akter n uhric ameqran n timura n Turuft Tagmuḍant, mi teγli Numidya tsεa azal n
laεmer n Kanada.

Lestaεmar arumani yenzeg akter n 525 isegassen, seg lexsara n Yugurtan zdat
irumaniyen g 104 UL armi uγelluy n inugura agi s iffassen n Geiseric Aεiban
(agellid n Ivandaliyen) akk-d inelmaden-is mi g kecmen γer Tafriqt ugafa g 429.

Geiseric yebnad tageldit tamezwarut n Ivandaliyen g Tafriqt ugafa s Saldae
(Bgayet) am tamaneγt-is; yestaεmered Sicillia, Sardenya, Kursika, akk-ed
tegzirin n Baleares, yernad yekcem γef Rum yewid yides mi i gefeγ, azal n yewen
n ddurt g 455, atas n igerrujen akk-ed iseflawen n lğameε n Lquds (iseflawen i
yefkan Udayen i lğameε-nsen) i d yewi Titus γef Roma melmi igstaεmered Lquds.

Ivandaliyen ţwakssent di Tafriqt ugafa s iεsekriyen n Justinianus I, agellid n
umekad Abyzanti; amenkad n ivandaliyen ydum-d 105 isegassen (429-534).

Amenkad Abyzanti ydumed g Tafriqt ugafa s 534 armi i gxser amgaru mgal Iεraben
wid bdan Ttrad n Lesteεmar n Tefriqt g lqern wis tmanya (azal n 642 -705).

Iεraben qetεen lebher, staεmren Maser g 642, kemlen alhu-nsen, zedmen γef tamurt
n yimaziγen, tamurt n leqbayel.

Mbeεd amerni aqher; ilulufen n imaziγen, tilawen xesrent lherma-nsent akk-d
asehru-nsent, ilulufen n warrac n Izwawen imelsiyen ufan lmut si ifassen n
iεsekriyen Iεraben, ilulufen nnidden zzenzen-ten aklan g leswaq n Mekka.

Imi tfuk Taslekt ni Iεraben, Tafriqt ugafa tuγaled d amγiz ni iklan γef leswaq n
Wegmuḍ Alemmas.

Amnekcam Aεrab yeqqim armi yetwabdal s lestiεmar n Iεetmaniyen seddaw n timelwi
n Xayreddin d ayetma-s Ɛeruj, i d-xelqen atrar ussamer n Dzayer, bdan asseγwel n
tama agi am asutel n iflisen n ddunit merra. Taflist-nsen ternu, temγid γef
lqrun 1600; taflist mgal lbaburat n Iwunak Yedduklen g Ilel agrakal sebba n
Ttrad n Taflist Tamezwarut, akk-d Ttrad n Taflist Tis Snat, anda mutten atas n
imddanen imelsiyen.

Deg 1830, s sebba belli Lbay n Dzayer yewwet amalway n tamahelt-is, Fransa
tenbez Dzayer; lameεna, azbu i g qquren n Yigawawen, Amγar Ameqran (El-Mokrani)
akk-d Faḍma n Sumer, stεetlen taslekt agi almi Agud Agawaw yeţwaxdεen s ageldun
n Yiεraben yettuseman Ɛebedlqader imi d-yefka takbabt-is γef Wemtawa n Tefna
wahid Fransa.

Amtawa n Tafna, 30 mayyu 1837, yeswejd abrid γef wanger n Tamurt n Yigawawen ihi
kan teqled agezdir n Fransa. Fransa, isegassen kkra mbeεd, tefka-d Aguldun
Ɛebdelqader amidag n la Légion d'honneur akk-d tajεelt n 4000 Louis (idrimen n
Fransa) mkul aggur armi yemut g 26 mayyu 1883.

Melmi amgaru mgal tamurt n Izwawen ifuk, Fransa tezdem γef leğwahi nidden n
Tafriqt ugafa terna texleq Ldzayer n tura; Tamurt nYigawawen, Timura n uguldun
εabd Qader, akk-d d Uneẓruf Ameqran (timura n Twareg/Imuhaɣ).

G 1954, Igen n Taslullit Taγelnawt (ALN) tebda ţţrad n taslullit; mbaεd n sebεa
isegassen n imenγi, Fransa teğğa Dzayer g 19962. Aḥric ameqran n 1,025,000
Iḍaren Iberkanen akk-d 91,000 iḥerkiyyen, azal n 10% n imezdaγ n Ledzayer g
1962, rewlen γef Fransa g useggwas-nni.



https://kab.wikipedia.org/wiki/Agerram_Augustin_(Saint_Augustin)

Ilul ugurram Augustin (Aurelius Augustinus s tlaṭinit, Saint Augustin s
tefṛansist, di Taggast ass n 13 wamber 354 (deffir S.Ɛ), yeǧǧ-yaɣ ass n 28
ɣuct 430 di temdint n Hippone (Σennaba). Yella d amesnagay, amaru, amasnakuc;
baba-s d yemma-s d-Imaziɣen, maca baba-s yeṛṛummen (yuɣal d amdan aṛumi), ma d
yemma-s ur teṛṛummen ara (teqqim d tamdant tamaziɣt) qqaṛen-as: sainte monique.

Yella d yiwen si kuz ibabaten n taknisa talatinit aked saint Amboise, saint
Jérome Grégoire amezwaru I, daɣen d yiwen ger 33 n imejjayen (ṭebbat) n taknisa.
Yettfuggul ass n 28 ɣuct n yal asegwas sɣur ikaṭulikiyen, ass n 15 yunyu sɣur
urṭuduksiyen. Am umesnagay yugmed aṭas n tmusni sɣur Platon maca Augustin
d-amasiḥi daɣen, ayen it yeǧǧan ad yagwi kra n tmeḍriwin n Platon naɣ n Plotin
am tin id yennan d-akken Akuc ur-d yesnulfa ara amḍal s-umaɣzal, ayagi ur
imsadan ara d wayen id-enna tisreḍt tamasiḥit ak-d tudayt.

Tinṭelt-is tuzgad di Pavie. Deffir Saint Paul; Saint Augustin d-udem ameqṛan n
tisreḍt tamasiḥit, yettwannen (yettwaɣer) s waṭas di tallit nni n wemdur alemmas
Moyen Age. Ala netta deg babaten n taknisa id yeǧǧan anagraw n tesnezgimt i wumi
neqqaṛ augustinisme. Tazrirt ines tḥuza ammur ameqṛan n-imasnakucen n tallit n
wemdur alemmas Moyen Age d wid n tura.

Augustin i wennened (ḥkad) temẓ-is di tmelkitin ines confessions. M-id ilul
Augustin, tamdint n Tagast di Numidia (assagi Souq-Ahṛas, Ldzayer) tellad seg
300 isegwasen, maci d tahrest, maca d tamdint n tefriqt taṛumit yesɛan timanit
seg azal n snat timiḍa (200 isegwasen), tettekka ɣer temnaṭ n Numidia. Tamdint n
Tagast tuzgad ɣef 90 agimkat seg illel d 600 isarakaten n ajagal. Baba-s n
Augustin, Amazigh aṛumi, d-amdan aṛumi amgetyakuc umi qqaren Patrisius, ur yeɣri
ara, tameṭṭut-is Monik d-Tamaziɣt tamasiḥit, terra argaz-is daɣen d-amasiḥi di
tagara n tudert ines, yarna tezga tettnaḍaḥ iwakken Augustin ad yuɣal d-amasiḥi.

Taɣara s wayes ad yali taserkemt d tin n tazrawt, baba-s ismun tadrimt iwakken
ad ɣṛen warraw-is, Augustin ad yeffeɣ d-abugaṭu, yeɣṛa di tazwara di Madaure
(assagi M'dawruc, ldzayer) aked iselmaden amgetakucen, ɣuṛs 15 iseggasen mi
bdant tezrawtin ɣef tkatut, etc ayen fayeg id yewwet deg adlis ines
Timelkitin:(Confessions).

« Arbor erat pirus in vicinia nostrae vineae pomis onusta nec forma nec sapore
illecebrosis. Ad hanc excutiendam atque asportandam nequissimi adulescentuli
perreximus nocte intempesta, quousque ludum de pestilentiae more in areis
produxeramus, et abstulimus inde onera ingentia non ad nostras epulas, sed vel
proicienda porcis, etiamsi aliquid inde comedimus, dum tamen fieret a nobis quod
eo liberet, quo non liceret. »

« Dans le voisinage de nos vignes était un poirier chargé de fruits qui
n’avaient aucun attrait de saveur ou de beauté. Nous allâmes, une troupe de
jeunes vauriens, secouer et dépouiller cet arbre, vers le milieu de la nuit,
ayant prolongé nos jeux jusqu’à cette heure, selon notre détestable habitude, et
nous en rapportâmes de grandes charges, non pour en faire régal, si toutefois
nous y goûtâmes, mais ne fût-ce que pour les jeter aux pourceaux : simple
plaisir de faire ce qui était défendu. »

Augustin yella ttikli ad iṣṣaweḍ 17 isegwasen, m-is yessegfer baba-s ayen s wacu
ad yeɣlel tizrawtin ines di temdint n Qarṭaj, yeḥkad dakken anezwu n temdint agi
n tefriqt ugafa d-aḥmayan s tidefyin n tayri d-umezgun.

« Veni Carthaginem, et circumstrepebat me undique sartago flagitiosorum amorum »

« Traduction : Je vins à Carthage où j'entendais crépiter autour de moi la
friture des amours infâmes. »

« Tasuqilt : usiɣ-d ɣer Qarṭaj anida sellaɣ teskarwic zdati tujjut n tiyra
yessekruruten. »

Ad nar tamawt kan, ɣef awalen icebḥen ig-sseqdac Augustin deg uɣanib ḥemlen
iṛumyen n tefriqt ugafa, yesseqdac iten akken iwata, yarna yetturar yissen,
amakken nezmer ad nwali deg tefyirt agi : « Nondum amabam sed amare amabam et
secretiore indigentia oderam me minus indigentem. »

Di Milan imirenni, llan ttḥuffun ɣef uselmad n tesnukyest, Symmaque yessen azal
n Augustin, icegɛat. Dinna, Augustin ixuleḍ aṭas imedyazen, imesnagayen (wid
izraren sɣur Platon). yemmas tḍedrit-id att idir yides. Yemmugred Saint Amboise
n Milan uɣur yelmed aṭas, izrar fellas ayen-din, acu it yeǧǧan ad yeǧǧ tamananit
u ad yeḍfer Tamasiḥit akken iwata, dɣa yebɣa ad yezweǧ (tahel) d yiwet tqcict
tamaṛkantit, maca ilaq-as ad yarǧu sin isegwasen acku mazal-itt mecṭuḥet, yeǧǧa
tameṭṭut nni ukud yella yettidir azal n 15 isegwasen, m-ad netta skud urɛad
yezwiǧ yebwid tayeḍ.

Siserun/Cicéron ; Adlis n tmasiḥit "Bible", tasuqilt sɣur saint Cyprien n
Carthage aked saint Ambroise n Milan ; Tamennanit/Manichéisme ; Platon sɣur
Siserun/Cicéron ; Néoplatonisme n Plotin aked Porphyre.

Taflest, liman. Tayri, an ẓer d akken Augustin yebḍa ger tayri n timmad-it d win
n akuc. Anefray illeli. Taɣszint Timektit



https://kab.wikipedia.org/wiki/Tagwaranit

Tagwaranit d tutlayt i sawalen di kuẓ n tmura timarikaniyin am Paraguay,
Tarjentint, Bulibya, Brazil, daɣ d tutlayt tunṣibt n yiwen n uwanak n Temrikt n
unẓul. D tutlayt n takat Tatupit-tagwaranit, ilan ddeqs n tantaliwin maca llant
tegziwin gar-asent. Amḍan uɣrid : ad ilin azal n 5.114.000. n yemsawalen.

Tagwaranit d tutlayt tunṣibt di tmurt n Paragway, ɣer tama n Tespenyult seg
useggas n 1992. Seg waggur n nwamber 2006 tuɣal d tutlayt tunṣibt n Merkusur,
ɣer tama n tespenyult d Tpurtugit. Di tmurt n Bulibya ur telli tutlayt tunṣibt,
maca Taspenyult tufrar (d tutlayt n tedbelt, n wannan d wallalen n usiweḍ). Di
tmurt n Brazil tutlayt tunṣibt d Tapurtugit. Yella yiwen n usaḍuf ɣef tutlayin
tiḍnin yerzan annan d uɣerbaz amenzu d amsinwal d agerdelsan (ger iderma yellan
d iserwan n tmurt), di tilawt drus n iselmaden i yellan d imsinwalen yerna
ffɣen-d deg iɣerbazen. Di tmurt n Terjentint ur telli tutlayt tunṣibt, maca
tutlayt Taspenyult tufrar-d ger tiyaḍ (d tutlayt n tedbelt d wannan d wallalen n
usiweḍ). Seg useggas 1993 tamurt-a tesuddes-d ahil n wannan d amsinwal (s snat n
tutlayin) i yegduden iserwan n tmurt, maca iswi n wahil-a ur yelli d tasmelt n
tutlayt tasrewt n tmurt, iswi ines d asidef n yegduden di tmetti (neɣ deg idles
aɣelnaw) s ugmey d useɣri s tutlayt n tyemmat.



https://kab.wikipedia.org/wiki/Stephen_King

Stephen Edwin King (illul di 21 ctamber 1947) d amaru Amarikan, amaru isura,
amusiqar, amaru imagraden, awadem, amsufagh isura d director. Yezzenz ugar n 350
imelyan yedlisen yura, King yettwasen atas s leqdic ines yerzan ar ssenf n
tugdi, yesbeggin degs- tamusni ines igerzen n umezruy n ssenf agi. Yura daghen
tussna uferrigh, amezgun, tullizin, ungalen d isura.Nettaf atas seg wayen yira
stephen king rrant d isura negh di tilizri s umata. King yura daghen kra n
yedlisen s yisem Richard Bachman d yiwet tullizt s yisem John Swithen. Deg 2003
The National Book Foundation's fkan-as Medal for Distinguished Contribution to
American Letters.

Illul Stephen King ass n 21 ctamber 1947. Mmis n Donald Edwin d Nellie Ruth
Pillsbury King. Asmi yella King d bab n isn iseggasen, yeǧǧa baba-s yemma-t-sen
att rebbi i iman-is mmis Stephen d gma-s ameqran David i d-rebban, ttwaḥerṣen
aṭas. Dɣa gguǧǧen ar West De Pere, Wisconsin, Fort Wayne, Indiana d Stratford,
Connecticut. WhenMi yessaweḍ King 11 iseggasen,uɣalen-d ar Durham, Maine anda
teqqim Ruth King ad telhu d imawlan-is alamma wwḍenn ar laɛfu Rebbi. syen
txeddem deg sbiṭar imexlal .



https://kab.wikipedia.org/wiki/Salem_Caker

Salem Caker ilul deg 1950 deg Yiɛezzuzen, di tɣiwant n Larebɛa n At Yiraten,
Tizi Wezzu d amesnilsi (linguiste) adzayri yerna d aselmad n tmaziɣt deg
tesdawit deg Paris d Aix-en Provence. Caker iqeddec deg Usudu Aɣelnaw n Yilsawen
ed Tɣermiwin Tugmiḍin (INALCO) n Paris seg useggas n 1989, deg wemkan n André
Basset ed Lionel Galand.

Deg 1973, yuwey-d aduktuṛa deg Tesnilst Tamatut. Sakkin, seg 1973 d 1981, yeqdec
d aselmad deg tesdawit n temdint n Lezzayer. Deg 1978, yuwey-d aduktuṛa nniḍen
deg Tsekla d Tussniwin Talsanin. Gar 1981 e 1989, yeqdec d aselmad deg temdint n
Aix-en-Provence (deg tesdawit n Provence akked Wammas Aɣelnaw n Unadi Ussnan
[CNRS]). Sakkin, deg 1990, yessbed-d Ammas n Unadi Amaziɣ "André Basset" deg
tesdawit n INALCO. Ma deg 2008, yebda iqeddec deg Usudu n Unadi ɣef Yimaḍalen
Aɛṛab ed Yineslem n Aix-Provence. Salem Caker yura-d aṭas n yedlisen ed tezrawin
(études) ɣef tesnilsit (linguistique) tamaziɣt. Daɣen, d netta ay d-yelhan s
Tsedkalt Tamaziɣt (Encyclopédie Berbère) ay d-itteffɣen deg Fransa.



https://kab.wikipedia.org/wiki/Polandball

Polandball (Pulandball) anamek: ddavex apuluni, yettwasnen daɣen s yisem n
countryball, d-agbur id yessukkus umseqdac internet meme id yekkan seg /int/
board n German imageboard Krautchan.net agraw n tugniwin di tmurt talmanit,
tagara n-usegwas 2009. meme agi yettbaned deg aṭas n taffiwin n-isefka. Aɣanib n
tesfift tunuɣt yezmer asensemmi Pollandball (ɣas akken ulac tapulunit deg unuɣen
imrayen)

Polandball yebwid aẓar-is di ɣuct 2009 cyberwar: ṭrad iẓeḍwan ger imseqdacen n
internet ipuluniyen d wid umaḍan marra deg asmel drawball.com, asmelweb ig fkan
ahlis abeckil yeǧǧan imseqdacen ad unuɣen ayen isen yehwan, tikti tusad anda ad
sleqdeḍ asenǧaq n tmurt Tapulunit ɣer ddavex, ayen yeǧǧan agimen n-ipuluniyen ad
arzun γer internet iwakken ad ṭfen unuγ s yini acebḥan, s-ufella-s azegwaγ, yura
deg-s POLSKA di tlemmast.

Krautchan.net d "imageboard" tafelwit tugniwin s tmeslayt talmanit anida /INT/
board (tafelwit) rezzun-d γuṛes wid yettmeslayen s tegyizit. Tazwara n
Polandball meme d-ayla n Falco, yiwen wegyizi n /INT/, id yesnulfan di Ctamber
2009 meme isseqdacen MS Paint s tγara n tsartit i troll Wojak, yiwen upuluni di
tfelwit (board) nni yettekka s yiwet n tegyizit ixewḍen, sin akkin irusiyen
sunγen Polandball s wunuγen imrayen.

Iswi n Pollandball, d asegnes n tmurt tapulunit d umezruy ines, assaγen ines d
tmura nniḍen. Meme agi yebwid taγerfant seg-mi id γli Ṛṛupyan tmurt tapulunit
anda yemmut uselway n tigduda Lech Kaczyński, tamurt tapulunit tettwaru
s-uzegwaγ yef ucebḥan, d-asenǧaq tmurt s-uzyag, di tagara n unuγ amray tamurt
tettru.

Pollandball yezmer daγen ad yili n tmura nniḍen umaḍan, γas akken isem nsent
yeqqim d Pollandball, naγ country ball s-unamek n ddavex tmura, aṭas n tmura i
wum-id snulfan Pollandball nsent Marikan, Serbya,Kaṭlunya,Singapur ... d wiyaḍ,
amakken tzemrem ad twalim di tugna yagi, ula d Tamazγa tesεa Pollandball ines.



https://kab.wikipedia.org/wiki/Novak_%C4%90okovi%C4%87

Novak Đoković d-amyurar n waddal n Tennis tmurt Serbi, ilul ass n 22 mayyu 1987
di temdint n Belgrad. Yevda yetturar d tervaɛt tameqṛant asegwas n 2003, iḥarz
amḍiq amenzu n ubellez n ATP azal n 90 imalas yemseḍfaren.

Iḥrez ar assa 45 izwilen, garasen 10 imeqṛanen (7 n Grand Chelems d 3 teqvuct n
Masters) d 19 n Masters 1000. Đoković yeḥrez azwel n Melbourne di Ustralya
isegwasen (2008, 2011, 2012, 2013), win n Wimbledon di tmurt n Lengliz (2011,
2014), win n Flushing Meadows di Timura Yedduklen n Marikan (2011).

Ilul Novak Đoković ass n 22 mayyu 1987 di temdint n Belgrade, yemma-s, Dijana ,
m-ad baba-s, Srdjan. Tura Novak yettidir di Monte Carlo, tama n Monaco, netta d
tmeṭṭut-is Jelena.

Di temẓi-s Novak Đoković yella yetturar daɣen ddavax uḍar, yella yeẓweṛ s waṭas,
maca d-addal n Tennis ig fren mi yella di Tam (8) isegwasen di lɛemṛ-is, ɣas
akken mazal-it yeṭṭafaṛ ar assa u yḥemmel aṭas tarvaɛt n ddavax uḍar n FK Crvena
Zvezda.

Novak Đoković iḥrez ar assa 45 azwilen deg ufrari d 1 (yiwen) kan deg uslig
irgazen. Yebwi azwel ines amenzu asegwas n 2006, di dduṛt n Amersfort (indoor).
Seg imirenni yebwi 7 n t dduṛtin n Grand Slam. Yarna taqbuct n Masters Cup
(2008, 2012, 2013) d wazal n 19 azwilen n Masters 1000.



https://kab.wikipedia.org/wiki/Marlene_Dietrich

Marlene Dietrich (tlul s yisem n Maria Magdalene Dietrich, deg 27 dujamber 1901
deg Schöneberg, Lalman - temmut deg 6 mayyu 1992 deg Paris, Fransa), d tasegbart
yerna d tacennayt talmanit.

Dietrich tebda-d amecwar-nnes deg yiseggasen n 1920, deg Berlin, ama deg
umezgun, ama deg ssinima. Deg 1930, turar-d deg usaru n The Blue Angel (Aneglus
Aẓerwal) ay d-yesseḍra Josef von Sternberg, yerna d aya ay tt-yerran mechuret
deg umaḍal. Aya yeldey-as abrid akken ad testenyi leɛqed akked termist n
Paramount Pictures deg Yiwunak Yeddukklen, yerna s waya ay teqqel tetturar-d deg
yisura imarikaniyen. Deg 1932, turar-d deg Shanghai Express, deg 1936, turar-d
deg Desire, ay d-yesseḍra Frank Borzage. Sin-a n yisura snernan tamelt
(célébrité) n Dietrich yerna sbegnen-d ccbaḥa-nnes deg wurar. D aya ay tt-yejjan
ad teqqel d yiwet seg tsegbarin ay yettaɣen aṭas akk n yedrimen deg tallit-nnes.
Deg 1939, Dietrich tuwey taɣlent (nationalité) tamarikanit, yerna tkemmel
tetturar-d deg yisura deg tallit n Wemgaru Amaḍlan (Guerre Mondiale) Wis Sin.
Sdeffir Wemgaru, Dietrich terna kan turar-d deg cwiṭ n yisura, yerna tekka amur
ameqran seg yiseggasen n 1950 ed 1970, tetturar-d deg yihanayen (spectales) s
lexlaṣ d ameqran.



https://kab.wikipedia.org/wiki/Lady_Gaga

Stefani Joanne Angelina Germanotta (tlul deg 28 meɣres 1986 deg temdint n New
York), d tin yettwassnen s yisem-nnes n tnaẓurt Lady Gaga, d tacennayt
tamarikanit ay icennun aẓawan n pop.

Tebda tekkat aẓawan n rock deg 2003, sakkin tekcem ɣer Uɣerbaz n Tẓuri n Tisch
deg Tesdawit n New York. Deg tallit-nni, testenya leɛqed akked termist n
Streamline Records ay yeqqnen ɣer Interscope Records. Naqal, tebda kan tettaru
tizlatin i yicennayen niḍen, maca dindin gren-as tamawt tesɛa taɣect yelhan i
ccna yerna testenya leɛqed niḍen akked termist n Kon Live Distribution akken ad
tebdu ccna. Deg 2008, Lady Gaga tessuffeɣ-d album-nnes amezwaru, The Fame yerna
teqqel mechuṛet yes-s imi ay d-yessekcem aṭas n yedrimen. Sakkin, asmi ay
d-tessuffeɣ iḍebsiyen-nnes n usingle Just Dance akked Poker Face, teqqel
tettwassen deg wakk timiwa n umaḍal. Deg 2009, terna tessuffeɣ-d album n The
Fame Monster (d akemmel n umezwaru-nni), yerna terna-d yid-s snat tezlatin, Bad
Romance akked Telephone. D aya ay yejjan cciɛa-nnes ad tennerni ugar yerna d aya
ay as-igan abrid akken ad teg yiwet n tuzzya n yibarazen (concerts). Lady Gaga
tuwey-d kra seg yicennayen n rock am David Bowie, Elton John akked Queen, am
wakken ay d-tuwey kra daɣen seg yicennayen n pop am Madonna, Michael Jackson ed
Amy Winehouse. D acu kan, Lady Gaga tesɛa yiwet n lḥeṭṭa d taɣwalit (bizarre)
aydeg tettlusu iceṭṭiḍen yessewhamen (tikkal amur ameqran seg tfekka-nnes d
aɛeryan), am wakken ay d-tettawey yiwet n tikli d taɣwalit ama deg ccna-nnes
sdat lɣaci, ama deg yeklipen-nnes. Tuwey semmus warrazen n Grammy Awards,
tessenz 15 n yimelyunen n walbumen ed 51 n yimelyunen n yiḍebsiyen n usingle.



https://kab.wikipedia.org/wiki/Tafsut_Taberkant

Tafsut taberkant d isem i nettak i tiɣewwaɣint tukriḍin i ṭṭerḍeqen di Tmurt
Leqbayel akkw d imḥaqen id yefka igen azzayri gar yebrir 2001 d yebrir 2002.
Amḍan n wid yemutten gar imesbaniyen yettali ar 126 dɣa amḍan n wid yettwajerḥen
yettali ar ugar n 5000.

Ass n 18 yebrir 2001, Masinisa Germah, asnawan ilemẓi, ttweneɣ s uzayaḍ n
tamegwḥelt taymanit sɣur imestulen deg taqcelt n tamsetla n At Dwala. Tadyant
agi — i kecmen deg umazrar n timeskanin tiεdawin mgal timeḍrit sɣur tidusiyin n
tasunḍa — attili d aferdis n ussenker n tanekra taqbaylit. Timeskanin ṣeggement
deg akkw Tamurt Leqbayel maca imusnawen tetsawelen ar urusan iwakken ur d
yettili ara ucaf n idammen.

Ass n 21 yebrir 2001 deg umenni n 11 n ṣṣbeḥ, tamsetla n Amizur tsseḥbes 3
ibalmuden yetṛuḥun ar usarir n tɣiwant s iselmaden nsen n uddal akkw d imddukal
nsen. Isali yexdem tuzzya n twilayt dɣa iselmaden kkeren iwakken tikli am ttagi
ur ilaq ara ad ttili tikelt nniḍen.

Ass n 22 yebrir 2001, yella-d amsegraw di Amizur sakkin usiwel n unmalu n
iselmaden n twilayt nni. Llan kra n imyuḍḍafen war teqseḥ. Iḍ n wass nni,
aneɣlaf n ugensi, yedmen isalan n ulɣu yettwerren d azayez sɣur anzaḍ n tamsetla
taɣelnawt ɣef lmut n Masinisa Germah, yesseɣret (ɣef Masinisa) « d arneggay n 26
iseggwasen ». Sakkin taseɣrut agi, taɣemsa tessuffeɣed aɣmis n tlalit n Masinisa
i tesbegnen deg tilawt d asnawan n 18 iseggwasen.

Lwennas Meɛṭub seg imezwura i sen-yerran tajmilt i tlawin d yergazen n tefsut
imaziɣen, tasfift i d-yessufeɣ kra n wayyuren kann s deffir 20 yebrir anda
icennu:

eḥzen lwed ɛisi Mi yebda imenɣi Yewweḍ-iten lɛesker deg yiḍ Tuddar slant
irkwelli, suwwent ɣer Tizi Kul abrid a yeţfeggiḍ. Ur telli d tisselbi, nehwaǧ
tilelli, Uqbel aɣ-ḥerren ɣer lhid. Akken nella zik a nili, Ma yella imenɣi, W’
immuten ad yennerni mmi-s. A wid iḥekmen ayenni, ur nelli d ulli, Tamurt iban-d
lsas-is. Tamaziɣt ad tennerni ...

Nnif d lḥerma d ayen yeḍran Di tefsut n Tizi-Wezzu Llan d ilemẓyen d tlemẓyin
ffɣen-d s iberdan. Nnan-d ala dayen neɛya Si lbaṭel akk d uzaglu ...

Timest n 54 tensa di 62 Teggra-d tirgit deg iɣed-nni Tuɣal tecɛel di 80
Teṭṭef-itt-id tidet n lesnin Ansi i d-isuḍ ubeḥri D leqbayel i izuggiren
Mazal-aɣ d imaziɣen ... Ma ttuɣ arrac nneɣ yeɣlin, Nek mačči d aqbayli

Lwennas d dda Lmulud Mazal-aɣ d imaziɣen Ur nettruz' ur nkennu Ur nqebbel ara
azaglu Mazal-aɣ ... mazal-aɣ d imaziɣen ...



https://kab.wikipedia.org/wiki/Mulud_M%C9%9Bemmri

Mulud Mɛemmri, naɣ Mulud At Mɛemmer s tira n Tifinaɣ ⵎⵓⵍⵓⴷ ⴰⵜ ⵎⵄⴻⵎⵎⴻⵔ, d amyaru,
d amdan yefkan azal ameqqran i yedles d tutlayt Tamaziɣt, d netta d amezwaru iy
yeslemden Tamaziɣt di tseddawit n Dzayer.

Dda Lmulud ilul ass 28 duǧember 1917 di Tewrirt Mimun deg Ayt Yanni di Tizi
Uzzu. Yemmut ass 25 n furar 1989 di Ɛin n Defla deg webrid n tuɣalin-is si
Merruk.

Mulud At Mɛammer yelmed, imi yella d amecṭuḥ, deg uɣerbaz n taddart-is. Deg 1928
yemsafer-d ɣer Lmrruk ɣef taxxamt n unat-is deg Rbaṭ.Ukkuz(rebɛa)n yiseggasen
mbeɛd yuɣal-d ɣer Lezzayer ad ikemmel almad-ines deg uɣerbaz iwumi qqaren
“Bugeaud” di temdint n Lezzayer; kra n yiseggasen mbeɛd, imi ikemmel-d almad-is,
yeǧǧa-d aneggaru-agi ɣef yewwin aɣerbaz nniḍen iwumi qqaren “Louis-le-Grand” di
temdint n Bari(Paris) i wakken ad yuɣal d aselmad.

Deg 1942, mbeɛd agwad n Lmarikan ɣef Tafriqt n ugafa, Mɛemmri yettnuda ɣef
tzemmalt i tikkelt tis snat; yezra igran n yimenɣi n Ṭṭelyan, Fransa, akked
Lalman.

Di taggara n ttrad, 1945, yessewjed-d, deg Paris, ɣef tmenyugart n yiselmaden;
mbeɛd ayagi yuɣal-d ɣer Lezzayer deg Ctember 1947. Yesselmad deg Lemdiya akked
Ben-ɛaknun yerna yura-d adlis-is amezwaru, Tawrirt yettwattun ("La Colline
oubliée") deg 1952.Lameɛna s ddaw n tiggermemt n temɛict deg Lezzayer yeǧǧa-d
tamdint n Lezzayer deg 1957.

Mulud At Mɛammer yesselmed tamziɣt s ddaw tamagazt i iḥersen n tmsulta n sser n
unabad n Lezzayer.

Deg 1980, mbeɛd tagdelt n usarag-is deg Tizi Uzzu ɣef tamedyazt taqdimt n wegdud
Azwaw, bdan ccwal n Tafsut Tamaziɣt.

1982, ixleq-d deg Paris Tuddsa n Yislemaden & Tagmi n Tamaziɣt ("Centre d Etudes
de Recherches Amazighes", CERAM), akked tasɣunt Awal. Deg 1988 Mulud Mɛemmri
yettwaqbel am ṭṭbib s tamanegt deg tesdawit n la Sorbonne.



https://kab.wikipedia.org/wiki/Mu%E1%B8%A5emmed_Cafiq

Muḥemmed Cafiq d yiwen umyaru, d amnadi, d azamul n tmaziɣt di tmurt n Merruk.
Illa d anemhal usinag ageldan n yedles amaziɣ (IRCAM) alama d 2002. Waki d
amagrad af tuddert-is id ittwaksen seg wesmel : www.amadalamazigh.com

Illul Muhammad Cafiq ass n 17 ɣ wayyur n Cutanbir ɣ useggwas n 1926 ɣ tmazirt n
Ayt Sadden, illan ɣ tseggiwin n Fas. Mad yad iɣwêra ɣ temdint n Aẓru (Merruk), ɣ
tinmel nnes ittussan s Lkulij n Uzêru, idêfr tiɣêri ayelliɣ yumêz turagt ɣ
umezruy d udiplum yâden ɣ tussna n usegmi. Mayad ad as irzêmen iɣarasen ad yeg
yan ɣ imasayen n tsertit n usegmi ɣ Merruk. Zeɣ lliɣ teffaɣ Fransa, ikka kigan d
twuriwin ɣ iger n usigmi : zeɣ lliɣ ten ikka ar itekka f tɣêri izwaren ɣ kigan n
tmedinin n Merrok, ar amezza n umaru n tneɣlaft n usselmed ɣ tezwuri n
iseggwasen 1970, ar anedad n Tinmel tageldant. Mekli daɣ isseɣwera taàrabt,
tafransist, amezruy, tussna n usegmi. Iggi n uya, yega Muhammad Cafiq ameslay ɣ
Tkadimit n Tgeldit n Merrok. Tigariwin ad, yega t ugellid d unebdad n Ircam
ittuskaren tigariwin ɣ Rbât.

Muhammad Cafiq yega ɣ imezwura lli ifrken s udem imennawen n tmagit tadelsant n
Merruk. Zeɣ tizwuri n iseggwasen 60 ɣ tasut ad izrin, ad immaɣ af d ittuyassan s
udem ad izzemzêlin Merrok nger timizar yâden. Kigan d tɣarasin as immaɣ ad is
imel i inamuren mas d ur iqqan ad ttun tizrigin llif ttuska tmagit n Merrok,
sellawent akw uggug amaziɣ. Mkan af yara ɣ tseɣunt n Afaq yan mennaw imagraden f
wammak idran n umarg n tammaɣt f tmazirt lli nnan imaziɣen iseggwasen llid
tekcem Fransa. Maca yan ur t yiwi ɣ uzemz an ɣ zun d awal ad. Mdden urta d
ffuɣen ɣ tnaniwin llis izdâ umussu anamur asiwel nnes. Tamaziɣt tega agdal s ur
isnem yan. Mkan af daɣ iswangem ad yasi imis n Lislam imennawen, lislam ur iqqen
f ixef nnes. Asɣan ad ismanen imerrukiyen, yiɣi ad ibedd mnid n usiwel
issimɣuren s yan udem issiwiden uggug aàrab neɣ akw azûr aàrab, illulen ɣ imula
n umussu anasiriy ɣ Miser, d Lbaàt ɣ Surya d Làiraq. Mqqar d uyan, imerrukiyen
sul qqent wallen nnesen f tuggt n uggugen llif ttuska tɣesa nnesen.



https://kab.wikipedia.org/wiki/Lezzayer

Dzayer neɣ Lezzayer (azwel unṣib: Tagduda Tadzayrit Tamagdayt Taɣerfant) d
tamurt i d-yezgan di Tefriqt Ugafa. Tamanaɣt-ines d Dzayer, tamdint ugaren tiyaḍ
deg umḍan n imezdaɣ. Zgan-d di tilisa-s seg ugafa ilel agrakal, seg ugafamalu
Tunes, seg umalu Libya, seg unzulamalu Nijir, seg unzulataram Mali ak d
Muriṭanya, ma s tama utaram tella tamurt n Uneẓruf Utrim ak d Lmeṛṛuk.

Dzayer, i yesan tajumma n 2,381,741 km2, d tamurt tamezwarut di temɣer di
Tefriqt d tmura Tiɛṛabin (mbɛed mi bḍan Ssudan ɣef sin) ak d tmura n illel
agrakal.

Dzayer tewwi-d azarug-ines si tmurt n Fṛansa ass n 5 Yulyu 1962, mbed ttraḍ
icudden. Nettat d ameslad n Tdukli n Iɣlanen, Tadukli n Tmura n Tefriqt, d
Tamdunt Taɛṛabt, d Tdukli n Umezɣan Aɛṛab.

Di tmendawt n Dzayer yersa-d belli tamurt n Dzayer d tamurt timeslemt, Taɛṛabt d
Tamaziɣt, d annect-a i ibennun tinekkit[Awal 1] n wegdud Adzayri.

Isem n tmurt n Dzayer yusa-d seg yisem n tmanaɣt-ines. Dɣa, caḍen isegziyen i
fkan i yisem agi. Asegzi amezwaru yeqqared belli Dzayer yusad seg Alger, isem
aɛewwaj arumi n yisem Alguère s tkatalant. Aneggaru agi yeffɣed si teɛrabt
"Ǧazayer", isem i s-yefka Buluɣin mmis n Ziri (neɣ Dziri), win i d-ixelqen
tadinastit tazirit ass-nni mmi yesekka tamdint n Dzayer deg useggas n 960 f
agaluz n temdint taqdimt i yesɛan isem s trumant Icosium. Netta yefka-as isem n
Dzayer at Mezɣenna. Asegzi-niḍen yeqqared belli isem n Dzayer yettwakksed si
teɛrabt الجزائر (al-Djaza'ir), asget n جزيرة (Djazira) neɣ « tigzirt », acku
Dzayer tella am tegzirt: yar uneẓruf d yellel.

Ass mi teγli Rum, yrnan s-deffiris iwendalen, llan Ibizanten imidusen dacu yeğa
i wakken ad ilin aṭas n tigeldiwin timaziγin timecṭaḥ g Arris daγen, kra degsent
ugin y mir-id ussan inselmen ger 665 d 708, g useggas n 665, iɛraben ẓedmen i
tikkelt tamenzut f Tafrikt u gafa armi (tamezɣa) g useggas n 683 yeṭṭef Sidi
Ɛuqba aḥelli. Cciln azbu n tageldunt Dihya, g aseggas n 708 uɣalen imaziɣen
timdefirt maca ɣelbenten iɛraben, ihi ṭfen tamurt imaziɣen, yǧan ajjed nsen d
tutlayt nsen igejdan.

Tufad Fransa imerwasen n Bakri d Bucnaq d sebba f aken ad tekcem ar Dzayer s
usagen n Sidi Freǧ g useggas n 1830

Ass n 31 tuber 1954 llan iserdasen idzayriyen sewjaden (ttheggin) i imenɣi,
ggunin (arjan) ass n tatusant n irumiyen imi llan marra deg yiḍ netmaɣra, ttun
iman-nsen, maca g idurar iserdasen wten (ssufɣen) tarṣaṣt tamenzut f 00:00, akka
i tebda ( tekkmassa) tegrawla n ugdud i yellan ddau uḍar n temharsa
(colonisation) n Fransa.

Tewwwi-d azarug -ines ass n 5 yulyu aseggas n 1962, tkecm-itt Fransa di yulyu n
1830 ass mi tella s ddaw n tecḍat n Turk taɛutumanit. Am wakken i s-yenna Ccix
Muḥand u Lḥusin:

Tedda dzayer abrid yeččur s yisennanen tebda amezruy -ines g wass mi tegred
tagrawla n umenzu n wember 1954 deg wedrar n Wawras, ymagred ass n tatusant lɛid
(adriz) n irumiyen. refden-tt irgazen d tlawin am Ɛebban Remḍan, Ḥusin At Ḥmed,
kolonel Uɛemran, Mesṭafa U Bulɛid, Muḥemmed Buḍyaf, Ḥasiba Ben Buɛli, Ferḥat
Ɛebbas, Xiḍer, cadhen ismawen-nsen d ayen i d-fkan i dzayer.

Cite error: <ref> tags exist for a group named "Awal", but no corresponding
<references group="Awal"/> tag was found, or a closing </ref> is missing



https://kab.wikipedia.org/wiki/JSK

JSK, d Tazegzilt n wawalen n tefranṣi'st Jeunesse Sportive de Kabylie, neɣ
Ilmezyen inaddalen iqbayliyen d taɣlamt n tcirets uḍar i-d-ilulen deg 1946 di
Tizi Wezzu. Di tallit n trad ger 1954 ar 1962, JSK ur turar ara di tilɣuɣa i
yellan di tallit-nni irumiyen. Mi tebbwi tmurt azarug, tuɣal-d s urar, acku
tella tetturar deg weḥric n ugemmir akw d kra taɣlamtin am: WA Boufarik, ASO
Chlef, USM Maison-Carrée, OM Ruisseau, atg. Ger imurar n imiren, nezmer ad
nebder kra : Terzi, Zeɣdud, Xalfi, Ḥawcin, atg.

Ger imyurar i yefkan afud muqren i taɣlamt n JSK, llan: Arezqi Kufi, Dris Quli,
Muḥand Crif Hanaci, Racid Dali, Kamal Awis, Abdella ǧebbar, Mehdi Serbaḥ, Kamal
Tahir, Mulud Ibud, Bacir Dwadi, Maḥfud Bukadum, Abderrezaq Ḥarb , Salem Amri,
Mukrane Baylec, Arezqi Meɣrisi, Salaḥ Larbes, Murad Amara , Abdelhamid Sadmi,
Racid Adɣiɣ, Aɛli Fergani, ǧamal Menad, Ḥakim Medan, Mestafa Anan, Ḥusin Amrus,
Rabaḥ Mengelti, Racid Baris, Ali Benlaḥsèn, Maḥyeddin Meftaḥ, Umar Ḥamened,
Naser Bwic, Musa Sayib, Aziz Benḥamlat, Brahim Zafur, Farid ɣazi, Lyes Baḥbuḥ,
atg.

Cite error: <ref> tags exist for a group named "A", but no corresponding
<references group="A"/> tag was found, or a closing </ref> is missing



https://kab.wikipedia.org/wiki/H%C3%A4nsel_d_Gretel

Hansel d Gretel, neɣ s tutlayt talmanit Hänsel und Gretel d wiyet n tmacahutt
mucaɛen si tmurt n Alman (Jirmani), id yefɣen deg 1812 sɣur imyura : Wilhelm
Grimm d gma-s Jacob Grimm. S tewzel, wiki d sin watmaten, aqcic Hansel s
weltma-s Gretel, d arraw n yiwen umzenzu n tesfaḍ, s baaden seg wexxam i waken
ad qelben af yiwen ugummu di tisgi. Yufa-d lḥal d iḍ, dɣa ṭsen armi s tufat
(taṣebḥit), zdat n yiwet n tiɣremt (château) iččur d cakulat d yal tawsit
(genre) n tiziḍanin. Lamaana ur zran ara belli d yiwet n temhergit (taseḥart :
sorcière) i g zedɣen din, isem-is 'Massepain'. Hansel i ttwatef d ameḥbus, ma d
Gretel tenna-yas d temhergit ad sewǧed i w-sebbwi, dɣa Gretel teḍqer-is ar
timest, u tesefɣ-ed gma-s d yal aqcic i yellan di takurmut (prison).

Amyaru d umedyaz Essaid At Maamar yesuqel-d u yemsas-d (adapter) tamacahutt aki
ar tutlayt tazwawt. Isem-awen n Hänsel akw d Gretel, yer-aten s tezwawt : Ḥmiṭuc
d Duduc. Attan amek i tella temsast n tmacahutt aki ar tazwawt. Atan wedris amek
i gella (sγur imyura.net): Ḥmiṭuc d Duduc



https://kab.wikipedia.org/wiki/A%E1%B9%A3qif_n_%E1%B9%ACmana

Aṣqif n Ṭmana (Ain El Hammam s-taɛravt, isem-is aqbur Michelet) d taɣiwant n
ugezdu n Tizi-Uzzu di Tmurt Leqvayel, tella ar 45 km deg anẓul-agmuḍ n Tizi-Uzzu
dɣa ar 95 km deg agafa-agmuḍ n Tuvirett.

Taɣiwant n Aṣqif n Ṭmana tella deg anẓul-agmuḍ n Ugezdu n Tizi-Uzzu. Tebɛuẓẓel
ɣef akal aqdim n lεeṛc n At Mengellat.

Tamdint tella ɣef udem ugafa n Ǧerǧer, ar 1080 lmitra n awrir. Tudrin n taɣiwant
n Aṣqif n Ṭmana vnan ɣef abeṛdi n udrar, alamma 1800 lmitra n awrir.

Tamdint tamecṭuḥt tamsedrart, i vnan Iṛumiyen deg 1881, semman-as Michelet d
tajmilt af amazray aṛumi Jules Michelet.

Asmi d-yussa azarug n tmurt n lezzayer, semman-as Ain El Hammam iwakken ad
kemmelen asenfaṛ n tasεurrebt n isemawen n imḍiqen. Imil, imdanen t-kemmelen as
semman i tamdint agi Michelet naɣ Michli naɣ Michyi.

Zikenni Michelet yella d amḍiq-aɣella n tɣiwant n Ǧerǧer i tevna tadbelt
tamehrsant iwakken at sefrek tilufa tidbeltin d tiserdasin n tamnaṭ. Asqif
n-Ṭmana d-isem aqdim n takcemt tagafat n tamdint (Taxlijt taqdimt n At sidi Sɛid
d timeqbeṛt anda yemḍel amedyaz aqvayli Si Muḥ U Mḥend.

Di zik, tamdint agi tela d-amḍiq anda yella agduz n At Mengellat yal ddurt,
semman-as zik "Ttlata At Mengellat" (Aram n At Menguellat). Kra d issegwasen
sakin, tamdint t rmes agduz n At Yeḥya ig llan, zikenni, yal asiḍyas ar 3 km seg
dinna, ar tama n At Hicem, ar amḍiq i yella tura amḍiq-aɣella n taɣiwant n At
Yeḥya.

Taɣiwant n Aṣqif n Ṭmana tesɛa sviṭaṛ, akumisaria, tamsetla, snat tisenawitin,
lbuṣṭa, leḥkma d 14 iɣerbazen.



https://kab.wikipedia.org/wiki/%E1%B9%ACawes_%C6%90amruc

Mari-Lwiz tawes amruc d tamyarut tamezwarut gar tlawin tizzayriyin daɣen d
tacennayt, tecna s taqbaylit. Tawes tlul di Tunes ass n 4 meɣres 1913, temmut
ass n 2 yebrir 1976 di Paris. Tawes d yelli-s n Belqasem akk d Fadma At Mansur
taddart-is d Iɣil ali (Bgayet).

Fatma At Manṣur amruc Tamacahut n tudert-iw (Sɣur Zahia n www.tilawin.com) Gar
imyura n zik llan atas n yirgazen maca tilawin am wakken ulac; tella yiwet kan :
Fatma At Mensur, yemma-s n tawes Marie Louise akked Jean Lmuhub amruc. Fatma At
Manṣur amruc d tamettut tamezwarut i d-yuran tudert-is, i d-yennan tarmit-is,
ayen tbub d wayen tengez seg wass mi i tlul di Tizi Hibel deg useggas 1883 almi
d aseggas 1967 ass mi temmut deg Fransa. Imi baba-s yennker-itt, tudert-is tebda
s unegzum ameqqran, tudert n yiberdan d lehmum. Bac akken ur tt-iḥeqqeṛ yiwen,
yemma-s tceyyeɛ-itt ɣer ixxamen n igujilen (orphelinats) ɣur yiṛumiyen, ar
Yiwaḍiyen dɣa ar Larbɛa n at Yiraten uqbel sbiṭar n At Mengelet anida i telmed
tafransist terna tessuden taflest n Mas nneɣ Ɛisa. Dina yakan i tezwej d
Belqasem amruc id tt-yewwin ɣer taddart-is, Iɣil ali, uqbel tamurt n Tunes.



https://kab.wikipedia.org/wiki/%E1%B8%A4usin_Ayt_%E1%B8%A4med

Ilul deg Awussu 1926 deg temdint n Micli deg Tamurt n yezwawen deg 1947 yella d
amaslad akk-d yewin n imalwayen imezwura n Organisation spéciale (OS), yiwet n
tarbaɛt tunt'ilt i iqedcen ɣef uzarug n Lezzayer.

Ayt Aḥmed yella d yiwen ger n tesɛa imalwayen imezwura i-d-isbedden Tirni n
Taslullit Taɣelnawt (FLN) deg 1954; taneggarut-agi tebda-d tagrawal n sebɛa n
isegassen mgal Fransa; deg Tuber 1956, imi yeţwattef netta akk d rebɛa n
imalwayen nniḍen imi llan deg asafag yeţţeddun ɣer Tunes, Fransa teḥkem fell-as
s lḥebs. At Aḥmed yeqqim deg lḥebs armi 1962.

Mbeɛd azarug n Ledzayer deg 05 Yulyu 1962 At Aḥmed yekker-d mgal anabad n dreɛ n
Ben Bella iwumi yekcem-d ɣef Ledzayer netta akk-d Bumediene, am anbaz ajdid, s
iɛsekriyen n FLN i llan deg Tunes ttrajun tufɣa n Fransa. Deg Tuber 1962
Ben-Bella iḥkem-d fell-as s lmut lameɛna yesmeḥ-as kkra n wussan mbeɛd.

Deg Ibrir 1966 yerwel ɣer Fransa anda yexleq-d deg 1970 FFS. Mbeɛd tasellulit n
wenbad n Ledzayer g 1980 seddaw Benjedid, Ayt Aḥmed ikcem-d ɣef Ledzayer; aɣawas
n Ait Ahmed yella di tazwara tadukli n Ledayer seddaw yewit n taferfant mgal FLN
akk-d amussu n l “FIS”, yewit n tajmaɛt n tagmat n yinsleman i bɣan ad hermen
tugdut deg Lezdayer, lamɛna yemxallaf-ed ɣef Agraw i Yedles d Tugdut (RCD) n
duktur Saɛid Saɛdi imi aneggaru-agi iherdder-d s lɛinani ɣef izerfan n wegdud
amaziɣ ɣas akken i sin llan d Izwawen.

Ibrir 1999, Ait Ahmed ikecem-d am d amankad deg tafrant n teselwit, lameɛna imi
arac ameqran n lɣaci ẓran belli takennatt i tella, ijebd-d tanekda-ines, netta
akk d xemsa n imalwayen nniḍen azal n 16 n teswiɛin uqbel n tagara n tefrant;
deg April 15, Ɛebdelɛaziz Butefliqa weḥd-s kan i d-yeqqim deg tazla ɣef
teselwit.

"La volonté de paix crée une dynamique de réconciliation qui impose d’elle même
les garanties que chacun doit donner aux autres. Et que tous doivent donner à
chacun". "Tamumit n lehna ţexeliq yewit n tilhi n ussemlil i seggren wehdes ayen
ilaq ad yefk mkul yiwen i wiyad akk-d wayen akken ilaq lhal ad fken medden merra
i mkul yiwen".



https://kab.wikipedia.org/wiki/%C6%90ebdel%C9%9Baziz_Butefliqa

Ɛabdelɛaziz Butefliqa (s teɛrabt عبد العزيز بوتفليقة, s tefranṣiṣt Abd El-Aziz
Bouteflika) d aselway n Dzayer, ilul ass 2 meɣres 1937 di tmurt n Merruk. Yuli d
aselway tikkelt tamezwarut di 15 ybrir 1999 s lemɛiwna n iserdasen (lɛesker) n
Dzayer. I wannecta imrecḥin nniḍen i sddis (6) deg-sen am Ḥusin At Aḥmed,
jebdent iman-nsent di tefrant n tselwit n 1999. Di 8 yebrir 2004, tuɣal daɣen d
tasellawt i tikkelt nniḍen dima s lemɛiwna n iserdasen d serbisat ibaḍniwen, s
wazal n 85% n leṣwat, ɣas ulamma llan 6 imrecḥin, gar-asen Saɛid Seɛdi.
Leqbayel, ɣur-sen Ɛabdelɛaziz Butefliqa d taneqiṭ taberkant deg umezruy nsen,
imi di tafsut Taberkant n 2001 yaɛmed i tmenɣiwt n wazal n 126 iqbayliyen sɣur
iǧadarmiyen, ur ten icureɛ.

Baba-s n Ɛabdelɛaziz Butefliqa, Aḥmed Butefliqa illul di Tlemsan di 1891 u
yemmut ass n 1 dujenbir 1958. Illa meẓẓiy mi yunag ar tmurt n Merruk ar tɣiwant
n Wejda. Aḥmed Butefliqa yuɣ-es snat tlawin: Belqayed Rabiɛa d Ɣezlawi
Mansuriya, i yellan d yemma-s n Ɛebdelɛaziz Butefliqa. Tella tesɛa yiwen n
Ḥemmam di Wejda.

Ɛabdelɛaziz Butefliqa illa d amenzu ger kuẓ (4) wayetma-s sɣur yemma-s. Wigi d
Ɛebdelɣani (1940), Musṭafa (1953), Laṭifa (1955), Ɛabderraḥim (1956), d Saɛid
Butefliqa (1958). Lameɛna yesɛa daɣen kraḍ (3) yessetma-s sɣur baba-s, ar
tmeṭṭut tis snat Belqayed Rabiɛa. Tiki d Faṭima (1934), Yamina (1938), d Ɛica
(1941).

Ɛabdelɛaziz Butefliqa yeɣra di tesnawit Abdelmumen di Wejda alama d aseggas
aneggaru n 'Baccalauréat' di 1956. Isyin ikcem ar ALN di Wejda ɣas aken urǧin
yerfed sslaḥ di Dzayer naɣ innuɣ mgal i franṣiyen imnekcam. Asmi ifra traḍ,
tewwi-d tmurt asarug-is, Ɛabdelɛaziz Butefliqa ikcem-d si tlisa n Merruk u yuɣal
d aneɣlaf n ilmezyen d waddal deg udabu n Hmed Ben Bella. Asmi i yezzi udabu ar
tama n Hewwari Bumedyen di 19 Yunyu 1965, yuɣal Ɛabdelɛaziz Butefliqa d aneɣlaf
n temsal n berra alama d lmut n Hewwari Bumedyen di 1978.

Isyin Ɛabdelɛaziz Butefliqa yesɛeda azal n 20 iseggasen d iminig deg kra n tmura
am Swis, Franṣa d Tageldunt n Waɛraben Iduklen anda ixdem ar ugellid-is Ccix
Zayed Ben Sulṭan Al Nahyan n imiren. Lameɛna yettruḥu yettuɣal ger timura yagi d
Dzayer, la yettraju ass melmi ara d-yuɣal ar udabu. Di ɣucṭ 1990, izwej i
tikkelt tamezwarut ak° d Amal Triki, yelli-s n Yaḥya Triki, i yellan yiwen u
'diplomate' aqbur di tmurt n Maṣer. Amal Triki tettidir di 'Paris', ur tesɛa ara
derya akw d Ɛabdelɛaziz Butefliqa.

Di 22 dujenbir 1981 Ɛabdelɛaziz Butefliqa iɛedda di ccreɛ af takarḍa n tedrimt,
azal n 6 imelyaren n suntim, asmi yella d aneɣlaf n Huwwari Bumedyen ger
1965-1978. D aselway Cadli Benjdid i t-ismenɛen imi ur isɛda ara lḥebs. D Senusi
d Bujakji i yellan xedmen yid-es i kruḥen d asfel n temsalt aki n takarḍa n
tedrimt, imi d nitni i sɛeddan lḥebs di Lezzayer tamanaɣt.



https://kab.wikipedia.org/wiki/Yidir

Yidir, isem-is unṣib Ḥamid Ceryat, d acennay Azwaw i ilulen deg useggas n 1949
deg At Laḥsen, di tama n At Yenni di tmurt n Leqbayel. D mmi-s umeksa, Yidir
yeɣra tusnakal niqal ad yexdem deg weḥric n tamguri n Bitrul...maca (lamaɛna)
yufa-d iman-is deg wannar n ccna. Deg 1973 i yebda amecwar-is s ugacur, imi
yella d imeddzi n yiwet n tnaẓurt n ccna di Rradyu n teqbaylit. Icna-d imiren
tazlitt-is yettwasen deg umaḍal A Baba-inu ba.

Kra iseggasen seld 1973, isufeɣ-ed aḍebsi ines amenzu, anda llant tuɣac izuznen
acḥal n tsuta: A baba-Inu ba, Isefra, Ssendu, Azger, Muqleɣ,Zwitt rwitt, Cfiɣ,
Azwaw, Tagrawla, Rrs-ed a yiḍes, Tiḍri n wegdud akw d Tamacahutt n tsekkurt. Deg
useggas n 1979, isufeɣ-d aḍebsi-ines wis sin : A yarrac Nneɣ. Yeqqim azal n mraw
kuz (14) iseggasen d amek i d-yerna aḍebsi wis krad, azwel-is : Inegmar neɣ
Iṣeggaḍen n Tafat (Les Chasseurs de lumière) deg 1993. Maca deg 1986, yexdem
yiwen n leqdic igerzen, imi isnejmaɛ-d kra n warrac imecṭaḥ di Franṣa,
yessufɣ-ed yid-sen yiwen uḍebsi i yeqqimen deg umezruy n ccna azwaw, am uḍebsi n
baba-inu ba. Aḍebsi isemma-yas: Taɣribt-iw akw d tarbaɛt n warrac Tiddukla.

Deg 1999, Yidir isekles aḍebsi-ines wis kuz, iwumi isemma: Timugat (Identités),
anda i ittekka ucennay Azwaw Brahim Izri d unazur afranṣiw 'Maxime Le Forestier'
d wiyaḍ am 'Manu Chao', 'Dan Ar Braz', Gnawa, d Zebda.

Deg useggas n 2002, isufɣ-d yiwen uḍebsi : sin igwemaḍ, yiwet n targit (Deux
rives un rêve), ma di 2005, isufɣ-d aḍebsi: ger tazeqqa d wakal (Entre scène et
Terre). Deg uneggaru aki iḥka-d yakw s tugniwin amecwar-is n ccna, di yal
tazeqqa anda yecna, di kra n tmura.. yernad g asegwass n 2007 aḍebsi Fransa n
tirmiwin (la France des couleurs)

Deg uzawan n Yidir, aṭas n wallalen i iseqdac , ɣas ulamma Tajewwaqt tesɛa azal
meqqren i izaden af wiyaḍ (imi Yidir yettureba-d ar yezwawen). Mi yella mecṭuh,
ula d netta yekkat-itt akken iwata, yuɣ lḥal d tinna i d allal amenzu s wiyes i
yebda yetturar aẓawan. Aẓawan i yeggar Yidir a naf deg-s imesla n ugambar
(tagiṭart), tajewaqt d dderbuka. Imesla n tuɣac-is s teqbaylit, maca
inumak-nsent d ameɣradan (n ddunit akk).



https://kab.wikipedia.org/wiki/Urigami

Amuran, s tutlayt tafransist ttarun-t akk Mauresque, d arbib yesɛan amalay akked
wunti. Nettaru amalay-is akka : Amuran (imuranen). Ma nsers-it deg waddad
amaruz, ad t-naru akka : Umuran, yimuranen. Ma d unti-s nettaru-t akka :
Tamurant (timuranin). Ma nsers-it deg waddad amaruz, ad t-naru akka : Tmurant
(tmuranin). Amuran d awal i d-yekkan seg yisem Amuri yesɛan ula d netta amalay
akked wunti. Asegget-is nettaru-t akka : imuriyen. Mi ara ten-sers deg waddad
amaruz, ad ten-naru akka : Umuri (yimuriyen). Ma d unti-s nettaru-t akka :
Tamurit (Timuriwin). D awal i d-yekkan seg yisem Amur. Amur, anamek-is d akal, d
ayla, d aḥric… Nettini : Wa d amur-iw, d ayla-w, d aḥric-iw…” Mi ara ad as-nernu
‘’t’’ n wunti yettuɣal akka : t + amur + t = tamurt” . Zik timetti-nneɣ, am akk
timttiwin n yiɣerfan n umḍal, tella tebḍa ɣef sin. Llan wid i umi nettini
Imuriyen (at Umur, wid yesɛan amur n wakal), d imdanen yedren deg yiwen n umḍiq.
Ttidiren yimuriyen deg tiɣremt, bennun ixxamen-nsen s weẓru, xedmen tafellaḥt…
‘’Kkan-d seg teqbilt n Yibranissen, d taqbilt tameqrant” . Llan daɣen wid i umi
ttinin Imaziɣen, d imdanen ilelliyen yedren deg ugar n yiwen umḍiq, leḥḥun seg
temnaḍt ɣer tayeḍ. S umata, Imuriyen dren deg ugafa n tmazɣa, ma d Imaziɣen deg
unẓul. Igelliden amedya n Gaya, Masensen, Sifaks, Yuba amezwaru, Yuba wis sin… d
Imuriyen. Takfarinas… d Amaziɣ. Tura d isem Amaziɣ i newwi d isem-nneɣ, ad yili
ahat imi anamek-is d tilelli… Akka i d amdan, yezga yettnadi ɣef wayen i
t-ixuṣṣen.



https://kab.wikipedia.org/wiki/Tala_%C6%90etman

Tala Σetman, d taddart ger tudrin n Tamurt n Iqbayliyen, d tin i d-yezgan 15 n
ikilumitren ar usamar n tɣiwant n Tizi Wezzu. Angal n Tnazzant-ines (Code
Postal) 15144.

Deg iseggasen n 30, Tala Σetman tella d taddart d tamecṭuḥt, tesεa drus n
imezdaɣ, Iɣil n Ufella, Tadukart d Lexmisllan d iεeṛqyab, keradeg-sen
tteẓẓun-ten ma d wiyiḍ kssen deg-sen lmal. 3(Kṛaḍ) n tisutwin(Générations) ɣer
deffir, at taddart zedɣen ixxamen yebnan s walim d waluḍ, am ixxamen urkel n
Tamurt n Iqbayliyen, di lweqt-nni win yesεan axxam d lεali-t d win yebnan s
weblaḍ akked uqeṛmud n leqbayel. Tudert ussan-nni tella qssiḥet mačči d kra.

Lawan n tegrawla, tella-d yiwet n temlilit di Makuda, i g-llan s ddaw n laεnaya
n lyuṭnu Amer Bessalaḥ, i wumi qqaṛen "El Bass", igensasen(Représentants) n
temnaḍin n At Wagnun d Makuda llan deg temlilit-agi. Tala Σetman tceggeε Mass
Mula Ali(Ali Wamer) akked Mass Benziyan Muḥemmed(Ṛebbaṭ). Ssin-agi ttewakelfen
ad jemεen isurdiyen d isufar nniḍen i Tirni Tesllullit Taɣennawt(FLN). Mass
Aṛezqi Kaceṛ rran-t d aqeṛṛu ɣef umussu-agi, imir yefren(Yextaṛ) wid ara yilin
deg umussu-agi : Gawa Ḥend, Benziyan Muḥemmed(Ṛebbaṭ), Ǧemεa Akli, Amer Xeyaṛ,
Certuḥa Aṛezqi, Geṭṭab Ali. Wigi ttewakelfen ad jemεen tadrimt akked
leslaḥ(Ibeckiḍen, Timeẓyanin...), amussu-agi yeḍmen isufar n wučči d
teɣellist(Sécurité) n imenɣan(Imjuhad) ma ara mlilen, neɣ ma ara bedllen
amekkan. Di tazwara n useggas 1955, Tala Σetman teṭṭef amekkan axatar(Important)
deg Lwilaya tis 3, i d-yefkkan aṭṭas i waken ad d-tawi temurt n Lezzayer
timunent-is(Independence).

Tala Σetman tesεa yiwwet n tidukla n waddal (Association Sportive) i wumi
ssawalen USTA Union Sportive de Tala Athmane, i g-sεan deg teqecwalt-isaṭṭas n
waddalen : Dabex n uḍar, Lekarati akked Lkik-buksing.



https://kab.wikipedia.org/wiki/Si_Mu%E1%B8%A5and_u_M%E1%B8%A5and

Si Muḥend u Mḥend At Ḥammaduc, d amedyaz azwaw ilulen deg seggas n 1845 (agim d
tamt twinas d ukkuzt tmerwin d semmus) deg taddart n Icerɛiwen. Yemmut deg
seggas n 1906 (agim d tzat twinas d seddis). I wakken ad yerwel f ttar, baba s i
wumi qqaren Mḥend Amezyan U Ḥamaduc, yeffeɣ taddert ugemmun iger ad izdeɣ deg
cerɛiwen . Deg 1857, iɛsekkriyen irumyen sserɣen taddert n Icerɛiwen, rran deg
mkan-is taddert i yiman nsen semman as "Fort Napoléon" (tin i wumi nessawal tura
Laṛebɛa n At Yiraten).

Imawlan n Si Muḥend u Mḥend gren ar Sidi Xlifa, deg tama n Weqbu. Ɛemmi s i wumi
qqaren Cix Arezqi U Ḥamaduc, yellan d amusnaw n tneslemt, isbed yiwet n
tmɛemmert (Zawiya), i deg yesselmad Leqran.

Si Muhand-U-Mhand n At Hmadouch (Icarriḍen, (At Yiraten) lawhi 1845 - Aṣqif n
Ṭmana (Micli) 28 December 1905) illa d yiwen umedyaz Azwaw (aqbayli) ameqqran.
Ilul deg yiwet n twacult (tafamilt) d tamerkantit u yernu yeɣra di Zzawiya ddin
d teqbaylit, daymi i yas rnan "SI" i yisem-is akken teggen deg ukud (lwaqt)-nni
i yed ilemden di zzawiyat. Sakkin (ssin akkin) tudart umedyaz-a d tin i
yettwawten mačči d kra imi di ṭrad-nni 1871 mgal temhersa Tafransist (Arumi)
iḥulfa-yas nezzeh i unekcum irumyen ar tmurt iqbayliyen i tikkelt tamenzut
(1857), imi ssawḍen irupiyen (fransa) ad erren Tamurt n Yezwawen dda uḍar-nsen
deg useggas n 1871 (mbeɛd tanekkra n Meqrani d Faḍma At Summer, i yella daɣ d
tayiratt ula d nettat). Dɣa tawacult n Si Mhand aṭas i s "iruḥen" ssin akkin,
ama d akal, d tadrimt, d ulli, d wayen nniḍen. Acku Si Muh iwala akk aḍegga-yagi
n trika u yernu iwala ayen ahat ur walan ara waṭas n iqbayliyen deg wukud-nni,
riɣ ad semmiɣ tamhersa tadelsant (culturel domination/colonisation), imi arumi
mbeɛd mi yuɣ Tamurt n leqbayel, yekkmassa yetthuddu deg Tmetti (society)
Tagawawt, u yettbeddil deg yismawen n temnaḍin n tmurt, si teqbaylit (tamaziɣt n
ǧerǧer, fransa aṭas n yismawen i tarra s tefransist (amdy: larebɛa n At Yiraten
yuɣal d "Fort National". Ssin ɣer-es fRansa tbeddel ula d ismawen n temnaḍin n
Tmurt idurar s yismawen n tmesslayt taɛrabt (amdy: iɣil "yettwsuɣal" d Draɛ ma
yella d At (those of) rrant d "Ben" neɣ Beni: At Wasif, At Mendas, At Yanni, At
Dwala, At Mlikec, At Saɛda, At Budrar, At Sedqa, At Jennad, At ɛisi, At Beḍrun,
At ttirwal, At Tudert (wa-gi ǧǧant akken cwi am At Mangellat d kra drus nniḍen)
ttwasuɣalen akk d "At Beni"! Dɣa bab-as zerfen-as (ḥkemen-as) s tmettant (lmut),
gma-s n bab-as (ɛammi-s) nnfant ar Kalidunya tamaynut (New Caledonia)ukk diɣ kra
lan (sɛan) imawlan-is tekkes-asent Fransa. Yemma-s d wayetma-s unagen ar Tmurt n
Tunes, ma d netta yeggul ar d yeqqim di Tmurt n iqbayliyen d ledzayer, u ad
yexdem ayen yufa d tawuri (ixeddim) i wakken ad yawi lqut ammar lmut, akken kan
a yidir ammar tamettant. Yexdem su jurni (s wass) laked (akk) iga kra n twura ur
s d nettawi yara aṭas n teɣraḍ (salary).



https://kab.wikipedia.org/wiki/Saint_Augustin

Ilul ugurram Augustin (Aurelius Augustinus s tlaṭinit, Saint Augustin s
tefṛansist, di Taggast ass n 13 wamber 354 (deffir S.Ɛ), yeǧǧ-yaɣ ass n 28
ɣuct 430 di temdint n Hippone (Σennaba). Yella d amesnagay, amaru, amasnakuc;
baba-s d yemma-s d-Imaziɣen, maca baba-s yeṛṛummen (yuɣal d amdan aṛumi), ma d
yemma-s ur teṛṛummen ara (teqqim d tamdant tamaziɣt) qqaṛen-as: sainte monique.

Yella d yiwen si kuz ibabaten n taknisa talatinit aked saint Amboise, saint
Jérome Grégoire amezwaru I, daɣen d yiwen ger 33 n imejjayen (ṭebbat) n taknisa.
Yettfuggul ass n 28 ɣuct n yal asegwas sɣur ikaṭulikiyen, ass n 15 yunyu sɣur
urṭuduksiyen. Am umesnagay yugmed aṭas n tmusni sɣur Platon maca Augustin
d-amasiḥi daɣen, ayen it yeǧǧan ad yagwi kra n tmeḍriwin n Platon naɣ n Plotin
am tin id yennan d-akken Akuc ur-d yesnulfa ara amḍal s-umaɣzal, ayagi ur
imsadan ara d wayen id-enna tisreḍt tamasiḥit ak-d tudayt.

Tinṭelt-is tuzgad di Pavie. Deffir Saint Paul; Saint Augustin d-udem ameqṛan n
tisreḍt tamasiḥit, yettwannen (yettwaɣer) s waṭas di tallit nni n wemdur alemmas
Moyen Age. Ala netta deg babaten n taknisa id yeǧǧan anagraw n tesnezgimt i wumi
neqqaṛ augustinisme. Tazrirt ines tḥuza ammur ameqṛan n-imasnakucen n tallit n
wemdur alemmas Moyen Age d wid n tura.

Augustin i wennened (ḥkad) temẓ-is di tmelkitin ines confessions. M-id ilul
Augustin, tamdint n Tagast di Numidia (assagi Souq-Ahṛas, Ldzayer) tellad seg
300 isegwasen, maci d tahrest, maca d tamdint n tefriqt taṛumit yesɛan timanit
seg azal n snat timiḍa (200 isegwasen), tettekka ɣer temnaṭ n Numidia. Tamdint n
Tagast tuzgad ɣef 90 agimkat seg illel d 600 isarakaten n ajagal. Baba-s n
Augustin, Amazigh aṛumi, d-amdan aṛumi amgetyakuc umi qqaren Patrisius, ur yeɣri
ara, tameṭṭut-is Monik d-Tamaziɣt tamasiḥit, terra argaz-is daɣen d-amasiḥi di
tagara n tudert ines, yarna tezga tettnaḍaḥ iwakken Augustin ad yuɣal d-amasiḥi.

Taɣara s wayes ad yali taserkemt d tin n tazrawt, baba-s ismun tadrimt iwakken
ad ɣṛen warraw-is, Augustin ad yeffeɣ d-abugaṭu, yeɣṛa di tazwara di Madaure
(assagi M'dawruc, ldzayer) aked iselmaden amgetakucen, ɣuṛs 15 iseggasen mi
bdant tezrawtin ɣef tkatut, etc ayen fayeg id yewwet deg adlis ines
Timelkitin:(Confessions).

« Arbor erat pirus in vicinia nostrae vineae pomis onusta nec forma nec sapore
illecebrosis. Ad hanc excutiendam atque asportandam nequissimi adulescentuli
perreximus nocte intempesta, quousque ludum de pestilentiae more in areis
produxeramus, et abstulimus inde onera ingentia non ad nostras epulas, sed vel
proicienda porcis, etiamsi aliquid inde comedimus, dum tamen fieret a nobis quod
eo liberet, quo non liceret. »

« Dans le voisinage de nos vignes était un poirier chargé de fruits qui
n’avaient aucun attrait de saveur ou de beauté. Nous allâmes, une troupe de
jeunes vauriens, secouer et dépouiller cet arbre, vers le milieu de la nuit,
ayant prolongé nos jeux jusqu’à cette heure, selon notre détestable habitude, et
nous en rapportâmes de grandes charges, non pour en faire régal, si toutefois
nous y goûtâmes, mais ne fût-ce que pour les jeter aux pourceaux : simple
plaisir de faire ce qui était défendu. »

Augustin yella ttikli ad iṣṣaweḍ 17 isegwasen, m-is yessegfer baba-s ayen s wacu
ad yeɣlel tizrawtin ines di temdint n Qarṭaj, yeḥkad dakken anezwu n temdint agi
n tefriqt ugafa d-aḥmayan s tidefyin n tayri d-umezgun.

« Veni Carthaginem, et circumstrepebat me undique sartago flagitiosorum amorum »

« Traduction : Je vins à Carthage où j'entendais crépiter autour de moi la
friture des amours infâmes. »

« Tasuqilt : usiɣ-d ɣer Qarṭaj anida sellaɣ teskarwic zdati tujjut n tiyra
yessekruruten. »

Ad nar tamawt kan, ɣef awalen icebḥen ig-sseqdac Augustin deg uɣanib ḥemlen
iṛumyen n tefriqt ugafa, yesseqdac iten akken iwata, yarna yetturar yissen,
amakken nezmer ad nwali deg tefyirt agi : « Nondum amabam sed amare amabam et
secretiore indigentia oderam me minus indigentem. »

Di Milan imirenni, llan ttḥuffun ɣef uselmad n tesnukyest, Symmaque yessen azal
n Augustin, icegɛat. Dinna, Augustin ixuleḍ aṭas imedyazen, imesnagayen (wid
izraren sɣur Platon). yemmas tḍedrit-id att idir yides. Yemmugred Saint Amboise
n Milan uɣur yelmed aṭas, izrar fellas ayen-din, acu it yeǧǧan ad yeǧǧ tamananit
u ad yeḍfer Tamasiḥit akken iwata, dɣa yebɣa ad yezweǧ (tahel) d yiwet tqcict
tamaṛkantit, maca ilaq-as ad yarǧu sin isegwasen acku mazal-itt mecṭuḥet, yeǧǧa
tameṭṭut nni ukud yella yettidir azal n 15 isegwasen, m-ad netta skud urɛad
yezwiǧ yebwid tayeḍ.

Siserun/Cicéron ; Adlis n tmasiḥit "Bible", tasuqilt sɣur saint Cyprien n
Carthage aked saint Ambroise n Milan ; Tamennanit/Manichéisme ; Platon sɣur
Siserun/Cicéron ; Néoplatonisme n Plotin aked Porphyre.

Taflest, liman. Tayri, an ẓer d akken Augustin yebḍa ger tayri n timmad-it d win
n akuc. Anefray illeli. Taɣszint Timektit



https://kab.wikipedia.org/wiki/Paraguay

Paragway d tamurt tamecṭuḥt ay d-yezgan deg tlemmast n Temrikt n Wenẓul.
Tajumma-nnes 406.752 km2 (yikilumitren imkuẓen). Zedɣen-tt 6.349.000 n
yimezdaɣen (Iparagwayen).

Tamurt-a ur tesɛi ilel. Seg utaram (lɣerb) tḥudd-itt-id Bolivia, seg ugafa
(nord) ed wegmuḍ (ccerq), tḥudd-itt-id Brizil. Seg wenẓul, tḥudd-itt-id
Terjentint. Anezwi (climat) n tmurt-a d agrawi (humide) deg wegmuḍ yerna d
akiwan deg utaram.

Kabelschälanlage Schrottpresse Autopresse Kabelgranulieranlage Alligatorschere
Recyclingmaschine Kabelschälanlage

Deg Paragway, medden ssawalen, s umata, taspenyulit ed teguaranit. Taneggarut-a
d iles n Yihendiyen ineṣliyen n tmurt. Amur ameqran seg yimezdaɣen n Paraguay d
Ikaṭuliken.

Deg 1537, Aspenyuli Juan de Salazar yessebded tamdint n Asuncion (tamaneɣt n
tmurt). Sakkin, Paraguay teqqel d tahrest (colonie) taspenyulit arma ay d asmi
tuwey azarug-nnes (indépendance) deg 1811.

Gar 1865 ed 1870, yenker wemgaru gar Paraguay akked tmura n Temsisit n Kraḍ
(Triple Alliance - Brazil, Tarjentint ed Urugway). Deg wemgaru-nni, Paraguay
tesṛuḥ aṭas n wakal ed yergazen. Maca tessaweḍ ad d-tḥelli tama n Chaco asmi ay
tga amgaru akked Bolivia.



https://kab.wikipedia.org/wiki/Mu%E1%B8%A5end_Arab_Besa%C9%9Bud

Muḥend Aɛrav Besaɛud ilul deg useggas n 1924 deg Tgemmunt Lejdid, deg tɣiwant n
At Dewala. Yella deg tegrawla-nni mgal tahrest tafṛansiwt d amaɣnas n Umussu
Aɣelnaw Azzayri. Werǧin yefka afus deg wayen yumen d abrid n tidett, d abrid
yessuffuɣen ar tlelli n wegdud. Deg Iggen n Uslelli Aɣelnaw (ALN) yerra-t Krim
Belqasem d yiwen seg imeqqṛanen.

Deg useggas n 1966 yesbedd Agraw Amaziɣ, netta, Ṭawes Ɛemruc, Muḥemmed Arkun akk
d Imaɣnasen nniḍen.

Deg useggas 1978, imsulta ifṛansiwen ḥebsen-t netta akk d wid yettilin imir-nni
deg uxxam n Ugraw Amaziɣ, am Saibi akk d sin nniḍen. Ifṛansiwen d aḥṛas i
ten-id-ḥeṛsen imir-nni wid yeṭṭfen adabu deg Lezzayer akk d Lmeṛṛuk, Bumdian akk
d Ḥasen wis sin.

Snejlan-t seg tmurt n Fransa, yezger ar tmurt n Legniz anda yedder almi d
tuɣalin-is ar tmurt deg useggas 1997.

Deg Paris, lamikkal n FLN deg Fṛansa tezga tettnadi amek ad teṛṛez ifadden i
wegraw amaziɣ imir-nni. Tella tessexdam nniya n ixeddamen iqbayliyen deg Fṛansa
akken ur d-ttarran ara i tiɣriwin n Wegraw neɣ a s-nerwin timliliyin iskarayen.
Ma ɣas akken lamikkal tesɛa idrimen aṭas maca ur tessaweḍ ara ad teṛṛez amennuɣ.



https://kab.wikipedia.org/wiki/Lord_Byron

George Gordon Byron (ilul deg 22 yennayer 1788 deg Dover – yemmut 19 yebrir 1824
deg Messolonghi, Grig), d amedyaz abriṭani yerna d yiwen seg yimeqranen ay
yessefran deg tallit n tṛumantit (romantisme).

Isefra-nnes iwezlanen She Walks in Beauty (Tetteddu s ccbaḥa), When We Two
Parted (Mi akken nemsefraq) akked So, we'll go no more a roving, rran-t mechuṛ.
Byron iga-d daɣen isefra aydeg texleḍ tesrit (prose) am Childe Harold's
Pilgrimage akked Don Juan. Llan aṭas ay t-yettwalin d netta ay d amedyaz ameqran
akk n Briṭanya Tameqrant.

Ɣas ma yella d ameṛkanti, Byron yella yettṣerrif aṭas n yedrimen am wakken ay
yella yettwalas ḍḍlaba d tameqrant. Yella iḥemmel aṭas n tsednan, yerna iḥettem
iman-nnes ad yedder d imennejli. Lady Caroline Lamb, d tamarut yerna d yiwet seg
tmeddukal n Byron, tenna-d [Byron] "d ameslub, diri-t yerna tamussni-nnes
tettawey s axeṣṣar". Asmi ay yenker wemgaru n uzarug (guerre d'indépendance) n
Legrig (ay yebɣan ad tebḍu ɣef Umenkud Aɛetmani (Empire Ottoman)), Byron yedda
ad yennaɣ ɣer yidis n Yegrigiyen. D acu kan, mi yella deg temdint n Messolonghi,
teṭṭef-it tawla yerna tessaweḍ-it ɣer tmettant. Ass-a, Igrigiyen mazal
ttarran-as tajmilt d tameqrant.



https://kab.wikipedia.org/wiki/Ledzayer

Dzayer neɣ Lezzayer (azwel unṣib: Tagduda Tadzayrit Tamagdayt Taɣerfant) d
tamurt i d-yezgan di Tefriqt Ugafa. Tamanaɣt-ines d Dzayer, tamdint ugaren tiyaḍ
deg umḍan n imezdaɣ. Zgan-d di tilisa-s seg ugafa ilel agrakal, seg ugafamalu
Tunes, seg umalu Libya, seg unzulamalu Nijir, seg unzulataram Mali ak d
Muriṭanya, ma s tama utaram tella tamurt n Uneẓruf Utrim ak d Lmeṛṛuk.

Dzayer, i yesan tajumma n 2,381,741 km2, d tamurt tamezwarut di temɣer di
Tefriqt d tmura Tiɛṛabin (mbɛed mi bḍan Ssudan ɣef sin) ak d tmura n illel
agrakal.

Dzayer tewwi-d azarug-ines si tmurt n Fṛansa ass n 5 Yulyu 1962, mbed ttraḍ
icudden. Nettat d ameslad n Tdukli n Iɣlanen, Tadukli n Tmura n Tefriqt, d
Tamdunt Taɛṛabt, d Tdukli n Umezɣan Aɛṛab.

Di tmendawt n Dzayer yersa-d belli tamurt n Dzayer d tamurt timeslemt, Taɛṛabt d
Tamaziɣt, d annect-a i ibennun tinekkit[Awal 1] n wegdud Adzayri.

Isem n tmurt n Dzayer yusa-d seg yisem n tmanaɣt-ines. Dɣa, caḍen isegziyen i
fkan i yisem agi. Asegzi amezwaru yeqqared belli Dzayer yusad seg Alger, isem
aɛewwaj arumi n yisem Alguère s tkatalant. Aneggaru agi yeffɣed si teɛrabt
"Ǧazayer", isem i s-yefka Buluɣin mmis n Ziri (neɣ Dziri), win i d-ixelqen
tadinastit tazirit ass-nni mmi yesekka tamdint n Dzayer deg useggas n 960 f
agaluz n temdint taqdimt i yesɛan isem s trumant Icosium. Netta yefka-as isem n
Dzayer at Mezɣenna. Asegzi-niḍen yeqqared belli isem n Dzayer yettwakksed si
teɛrabt الجزائر (al-Djaza'ir), asget n جزيرة (Djazira) neɣ « tigzirt », acku
Dzayer tella am tegzirt: yar uneẓruf d yellel.

Ass mi teγli Rum, yrnan s-deffiris iwendalen, llan Ibizanten imidusen dacu yeğa
i wakken ad ilin aṭas n tigeldiwin timaziγin timecṭaḥ g Arris daγen, kra degsent
ugin y mir-id ussan inselmen ger 665 d 708, g useggas n 665, iɛraben ẓedmen i
tikkelt tamenzut f Tafrikt u gafa armi (tamezɣa) g useggas n 683 yeṭṭef Sidi
Ɛuqba aḥelli. Cciln azbu n tageldunt Dihya, g aseggas n 708 uɣalen imaziɣen
timdefirt maca ɣelbenten iɛraben, ihi ṭfen tamurt imaziɣen, yǧan ajjed nsen d
tutlayt nsen igejdan.

Tufad Fransa imerwasen n Bakri d Bucnaq d sebba f aken ad tekcem ar Dzayer s
usagen n Sidi Freǧ g useggas n 1830

Ass n 31 tuber 1954 llan iserdasen idzayriyen sewjaden (ttheggin) i imenɣi,
ggunin (arjan) ass n tatusant n irumiyen imi llan marra deg yiḍ netmaɣra, ttun
iman-nsen, maca g idurar iserdasen wten (ssufɣen) tarṣaṣt tamenzut f 00:00, akka
i tebda ( tekkmassa) tegrawla n ugdud i yellan ddau uḍar n temharsa
(colonisation) n Fransa.

Tewwwi-d azarug -ines ass n 5 yulyu aseggas n 1962, tkecm-itt Fransa di yulyu n
1830 ass mi tella s ddaw n tecḍat n Turk taɛutumanit. Am wakken i s-yenna Ccix
Muḥand u Lḥusin:

Tedda dzayer abrid yeččur s yisennanen tebda amezruy -ines g wass mi tegred
tagrawla n umenzu n wember 1954 deg wedrar n Wawras, ymagred ass n tatusant lɛid
(adriz) n irumiyen. refden-tt irgazen d tlawin am Ɛebban Remḍan, Ḥusin At Ḥmed,
kolonel Uɛemran, Mesṭafa U Bulɛid, Muḥemmed Buḍyaf, Ḥasiba Ben Buɛli, Ferḥat
Ɛebbas, Xiḍer, cadhen ismawen-nsen d ayen i d-fkan i dzayer.

Cite error: <ref> tags exist for a group named "Awal", but no corresponding
<references group="Awal"/> tag was found, or a closing </ref> is missing



https://kab.wikipedia.org/wiki/Ibaskiyen

Ibaskiyen d imezdaɣen n Tmurt n Yibaskiyen, d yiwet n tama ay d-yuzgan ɣef yiri
n yilel (lebḥer), ger n Fransa akk d Spenyul akk d yidurar n Pyrénées utrimen
(iɣerbiyen). D nitni ay d imezdaɣ iqdimen akk n tmiwa-yagi yernu ttmeslayen
yiwet n tutlayt, tabaskit, seg wakken d taqdimt, ar ass-a werɛad d-ufin
yimassanen d acu n tutlayt nniḍen ay tt-icuban neɣ d acu n twacult n tutlayin i
ɣer ara tt-qqnen. Tamurt n Yibaskiyen ass-a tebḍa ɣef sin yeḥricen. Yiwen
weḥric, win n ugafa (nord), d Fr'ansa ay t-iḥekmen u yuzga-d ugezdu n
Pyrénées-Atlantiques, ma d aḥric nniḍen, win n wenẓul , d Spenyul ay t-iḥekmen
yernu yebḍa ɣef snat n tmiwa (timettiyin timaniyin) : tin n Tmurt n Yibaskiyen,
tamaneɣt-is d Vitoria, akk d tin n Navarra u tamaneɣt-is qqaren-as Pamplona. D
acu kan, Ibaskiyen ara yessuturen acḥal d iseggasen aya ad awin azarug-nsen ,
ttwalin tamu rt-nsen d yiwet-is, agdud-nsen yeddukel, yernu smenyafayen ad
semmin i yiman-nsen "Euskaldunak" u ad semmin i tmurt-nsen "Euskadi", ma d
tutlayt-nsen, qqaren-as "Euskara".

Ibaskiyen sɛan yiwet n tɣerma d taqdimt aṭas yernu mazal-itt tedder ar ass-a, u
sɛan yiwet n tsekla tatlayt d tamerkantit maci d kra, cennun-tt-id kra akken n
yimedyazen umi qqaren id "bertsolari". Ibaskiyen mazal diɣ ṭṭfen deg waṭas n
wansayen, gar-asen takessawt n wakraren deg wedrar, addal n takurt tabaskit akk
d wadag n yiceṭṭiḍen.

Idrizen iqdimen akk ay d-ufan ɣef Yibaskiyen ttuɣalen ɣer 8000 n yiseggasen
uqbel n Sidna ɛisa, u akken yebɣu yili, d igiman n yiseggasen ayaka seg wasmi
ara ttidiren Yibaskiyen di tmiwa-yagi i deg llan ass-a. Seg wasmi ay bdan a
d-keccmen yiberr'aniyen ɣer tmurt-nsen, Ibaskiyen, ladɣa wid n Navarra, zgan-d
mgal-nsen u nuḍḥen akken ad ilin d ilelliyen. Dɣa nnuɣen mgal n Rruman yernu di
tallit i deg llan Yinselmen sbedden tixlifin-nsen di Spenyul, yernu Fransa llan
ḥekmen-tt Yefranken , ssawḍen Yibaskiyen ad d-gen tageldit timziregt di Navarra
di 850, s ddaw n leḥkem n Inigo Arista. Tageldit-agi tewweḍ ɣer tallit-is n
wureɣ s ddaw n leḥkem n Sancho III Ameqqran, ay iḥekmen tamurt si 1000 alammi d
1035. Ma di tama n ugafa, llan sɛan diɣ Yibaskiyen yiwet n tgeldit nniḍen ay
yellan qrib d timziregt, d tin umi qqaren Soule. D acu kan, deg yiseggasen ay
d-iḍefren, tufa-d Navarra iman-is zzint-as-d tgeldiwin timsiḥiyin (chrétiennes)
si yal tama yernu tigi gant fell-as lḥer's akken ad teǧǧ tilelli-yines u llant
tettent-as-d seg wakal-is, dɣa seg yimir-n ay tuɣal Navarra tettɛeddi sya ɣer da
s ddaw n leɛnaya n tgeldiwin-agi (Castilla, Aragon akk d Fransa), akken ur
tseɛɛu ara uguren yid-sent. Maca, xas tella Navarra tettɛeddi s yisem s ddaw n
leḥkem aberr'ani, isuḍaf-yines (leqwanin-is) d yeglamen (privilèges) n wid ay
tt-iḥekmen llan mazal ttuqadaren. Ma d tageldit tabaskit n Soule tebda ula d
nettat tettɛeddi s ddaw n leɛnaya n lḥekkam ifr'ensisen u seg yimir-n ay tebda a
tesruḥuy cwiṭ, cwiṭ tilelli-yines. Di 1234, yuli Champagne Thibaud Amenzu ɣer
leḥkem di Navarra u yewwi amkan n twacult-nni yellan teḥkem tamurt uqbel, d
anect-a ay yeǧǧan Navarra ad teqqen ɣer Fransa si 1284 alammi d 1328. D acu kan,
di tallit-nni n leḥkem afrensis, tesseǧhed Navarra tinettit-is tasertit , yernu
werǧin qbilen Yibaskiyen ad ten-teḥkem Fransa. Xas akken ifuk leḥkem usrid n
Fransa di Navarra, d yiwet n twacult tafrensist, Evreux, ay ikemmlen teḥkem
tamurt. Ma d tama n Soule yewwi-tt ugellid n Fr'ansa, Philippe le Bel di 1306, u
seg yimir-n ay tuɣal d aḥric si tgeldit tafrensist. Uguren ay tella tesɛa
twacult n Evreux di Navarra ldin-as tawwurt i Ferdinand II n Aragon akken ad
yesdukel tama-yagi ɣer tgeldit n Castilla. Ma Navarra n Wadda (neɣ Navarre
yellan ɣer tama n Fr'ansa) tewwi-tt twacult tafr'ensist n Bourbon di lqern wis
XVI. Di 1607, agellid n Fr'ansa, Henri IV (Henri III n Navarra), ay yellan si
twacult-agi, ikemmel asdukel Navarra n Wadda ɣer Fransa u seg wass-n ay tuɣal d
aḥric si tmurt-a, tleḥḥu s usaḍuf n Fr'ansa. Ma d Navarra taspenyulit, xas akken
tella d aḥric si Spenyul s yisem, kemmlent tsuda-yines a xeddment alammi d 1841,
asmi ay d asen-ttwakksen i lḥekkam ibaskiyen n tama-nni iglamen-nsen (. Yuɣ
lḥal, teɣli Tmurt n Yibaskiyen di beḍḍu akk d leḥkem aberrani imi, si tama,
Ibaskiyen ur nudan ara ad d-gen tamurt meqqren yedduklen, si tama nniḍen, timura
d-yezzin fell-as llant ugarent Tamurt n Yibaskiyen di lǧehd. Di 1959, snulfan-d
yiɣelnaẓriyen ibaskiyen yiwet n tuddsa timselleḥt, isem-is E.T.A, d tin ara
yekkaten i lmend n uzarug n Tmurt n Yibaskiyen di Spenyul, xas akken
tettunefk-as timanit i tama-yagi akk d Navarra di 1980.



https://kab.wikipedia.org/wiki/Fa%E1%B8%8Dma_n_Sumer

Lalla Faḍma n Sumer d tameṭṭut Taqbaylit ikecmen deg umezruy n tmurt s ibeddi-is
deg wudem n wemnekcan afransis aseggas 1857. Lalla Faḍma tlul deg useggas 1830
deg taddart n Werja di Lεarc At Bu Yusef, di Tmurt n Leqbayel, temmut aseggas
1863, di temεemmert n At Sliman.

Lalla Faḍma n Summer neɣ Faḍma n At Si Ḥmed U Mezian n Warja, d tameṭṭut i
ikecmen deg umezruy n tmurt s ibeddi-is deg wudem n wemnekcan afransis. Tlul deg
useggas 1830, aseggas ideg d-kecmen Iṛumyen tamddint n Dzayer, deg taddart n
Werja, deg lεerc n At-Buyusef. Taddart n Werja tezga-d deg webrid yettawin seg
Aṣqif n Ṭmana ɣer Tizi n Tirurda, deg wul n Ǧerǧer. Isem n Summer i tewwi Faḍma,
d isem n yiwet n taddart nniḍen ur nebεid ara ɣef Werja anda i tedder Faḍma.

Faḍma tettuṛebba-d, am nettat am teḥdayin n tallit-nni, deg wansayen d leεwayed
n Leqbayel n zik. Maca, tewwi-d tikli nniḍen, yemgarraden d tin tezyiwin-is. Ur
tettaɣ ara awal n yimawlan-is, tettefeɣ ɣer beṛṛa ɣer wennar n yergazen, ɣas
akken tilawin n yimir-nni amkan-nsen deg wexxam, yerna dɣa ma yella d tamrabeḍt.
Teffeɣ d tamnafeqt. Yuɣal d ttawin-tt medden d anzi, tin yekkren ɣer tayeḍ ad
as-tini tuɣaleḍ d Lalla n Werja, ma deg yella tefka lebɣi i lebɣi-is, ur teṭṭif
ara deg leεwayed n zik. Baba-s d watmaten-is ḥeṣlen deg-s, tagi d tamsalt n
nnif, gma-s akken ad tt-iεaqeb, ḥebsen-tt deg wexxam acḥal n wussan.

Asmi tewweḍ 16 n yiseggasen, yenna-as baba-s : A Faḍma, aqli-kem-id tura d
tameṭṭut, ilaq-am ad terreḍ axxam. Tenna-as : ur lliɣ seg tid yettarran ixxamen,
a-t-an ara yi-d-ttasen kra n temsal meqqren d tid kan ara ḍefreɣ. Baba-s, tebda
tkeccem-it tugdi, awal ara yettazal, heddren, qqaren-as, ahat ur teṣfi ara.
Akken ad tbeggen tidet, Faḍma terḍa ad teddu d tislit. Yuɣ-itt Yeḥya n
At-Buxulaf n taddart n Σeskker deg lɛerc n At-Yetturaɣ. Teqqim deg wexxam n
wergz-is ṣa (7) wassan tuɣal-d ɣer Summer.

Deg tallit-nni, Aṛumi yebda yettaɣ-d tamurt n Leqayel. Deg 1837, yeṭṭef tamdint
n Delles. Ssyin akkin, d nnuba n Budwaw, Tizi n At-Σica, Lberj-n-Mnayel, Dreɛ
Lmizan d Tizi-Wezzu ad ɣlint ddaw tecḍaḍt-is. Seg yimir-n i iεewwel ad yeɣḍel
Adrar n Nnif, imir-n, i tekcem Faḍma annar umennuɣ.

Deg 1849, tesdukkel amennuɣ d Si Muḥemmed Lhacimi, yiwen n wergaz i yettekkan
deg tnekra d-yeskker Bu Taɣaḍt (Bu Meεza) deg Ḍahra, deg umalu n Lezzayer
tamaneɣt. Wagi ṭṭfen-t Iṛumyen ɣer lḥebs deg Fṛansa, yessaweḍ yerwel-d, yuɣal-d
ɣer tmurt anda d-yufa yeḥma useqi. Tadukli n sin yelmeẓyen-a, tessaɣ amennuɣ deg
yal amkan deg Ǧerǧer, ssawlen i Yeqbayliyen ad beggsen ad nnaɣen mgal acengu. D
amennuɣ ara idumen i teɣzi n yiseggasen.

Ssyin akkin, Faḍma n Summer tessunded tanekra n Bu Tserdunt (Bubeɣla) s yisem-is
n tidet : Muḥemmed Ben Σebdelmalek, i d-yekkan seg tama n utaram. Tessudes
amennuɣ deg Ǧerǧer, tuɣal d ccif ɣef yiserdasen i d-teskker, i d-yekkan seg
leεrac am At-Yetturaɣ, At-Buyusuf, At-Yellilten, Illulen-Umalu… Tebḍa-ten ɣef
sin yegrawen : amenzu d imusseblen d wid tettawin isalen, wis d iεerḍiyen i
tmettant neɣ iserdasen s leslaḥ. Tessuter deg At-Yiraten ad ɣzen tisrafin, i
At-Yellilten ad xedmen akal akken ad afen d acu ara ččen deg tegnit n umennuɣ, i
At-Iḥitussen, Dderna, Illulen, Tiziḍt d Texliǧt-Iḥeddaden ad d-xedmen ibeckiḍen
d lbaṛud. Ass n 7 Yebrir 1854, iserdasen n Lqebṭan Wolf ẓedment-d ɣef wedrar,.
Faḍma yesduklen iɣil d trebuyaɛ n Bu Tserdunt, temmuger-iten ɣer Wasif Userdun
(Sibaɛu), deg Yiɛezzugen. Γas akken ugaren-ten Yiṛumyen acḥal yid-sen, yerna
ifen-ten leslaḥ, maca, lεesker n Fṛansa yuɣal ɣer deffir zdat n tyitwin n
yiserdasen n Faḍma n Summer.

Ger yimennuɣen imeqqran nniḍen i yekkren ger Leqbayel d lɛesker n Fṛansa, d win
yeṭṭreḍqen deg wemkan imi qqaren Tacekkirt, deg At-Buyusef, ger 16 d 19 n waggur
n Yulyu 1854. Din ččan Iṛumyen tiyita akken ur nwin, Marical Randon yeǧǧa
deffir-s 25 seg yifesyanen-is, akk d wugar n 800 seg yiserdaen-is, ma d wid
nniḍen selkenten iḍarren-nsen. M’akken yerwel yenna-asen i Leqbayel : “Ad
d-uɣaleɣ”.

Ger 1845 d 1856, Ǧerǧer kkan-as-d seg yal tama, lɛesker d-yekkan seg Tizi-Wezzu
d win d-yekkan seg Qsenṭina d-izegren ɣef Bgayet. Deg Yulyu 1857, lεesker n
Rondon d win n Faḍma mlalen deg Yiceṛṛiḍen, yekker imenɣi ger sin yemrigen.
Amḍan n yiserdasen n Fṛansa yugaren s waṭas Iqbayliyen akk d leslaḥ i tesseqdec
Fṛansa deg umenuɣ-a tessaweḍ ad tessenger yes-s almi d aneggaru seg yiserdasen n
Faḍma. Tabɣest d tissas n wid yennuɣen ɣef tleli-nsen ur ay tezmir sdat n wehdum
d-yeɣlin fell-asen.

M-akken i tt-senzen, Jeanne d’arc nneɣ akken i s-yessawal Rondon i Faḍma,
yeɣli-d fell-as Jiniral Yusef, tameddit n wass, deg taddart n Texliǧt At-Σettu
yeṭṭef-itt netta akk d tid-nni yellan yid-s. Wwin-tt ɣer Tmezgida, nnig
Iferḥunen, anda yessers lekka-s Marical Rondon. Ssyin rran-tt ɣer lḥebs nettat d
gma-s Si Ṭaher akk d 200 n yemdanen nniḍen i yettwaṭṭfen, deg Temεemmert n Sidi
Sliman deg Teblaḍt (ger Mdiya d Ṣṣur Lɣezlan) almi d asmi i temmut deg Ctembeṛ
1863, ɣef 33 n yiseggasen.

Ass n 3 Yulyu 1995, wwin-d iɣsan-is ɣer Lεalia anda teḍḍlen imeɣrasen n Tegrawla
deg tmaneɣt. Almi d imir-n i yestaεref uwanek azzayri s umennuɣ-is mgal amnekcan
afṛansis. D acu kan anecfu aɣerfan ɣef Faḍma yezga yedder. Inzi: ɣer deffir d
Faḍma ɣer sdat d tiṛṣaṣin, qqaren-t medden ɣef wayen i yettraǧǧun wid-nni
yettnaɣen lawan-nni, ma yella rran taqejirt ɣer deffir. Akken diɣen ara naf
ddeqs n yisefra fell-as, d tajmilt ɣef yiseɣ tla. Kra seg-sen :



https://kab.wikipedia.org/wiki/Crif_Xeddam

Iluled Crif Xeddam (s tifinaɣ ⵛⵔⵉⴼ ⵅⴻⴷⴷⴰⵎ) deg ayyur n Yennayer 2877 (Asegwas
imaziɣen) id yuzgan d 1927 MTSΣ, deg Taddart N At Bumesɛud (Imsuḥal) , iǧǧayaɣ
ass n 12 di Yennayer 2962 (Asegwas imaziɣen) id yuzgan d-ass n 23 Janvier 2012
MTSΣ.

Imawlan-is d imrabḍen yernu aɣerbaz ibaεd ɣef wexxam, ihi yuzn-it baba-s ɣer
tmaεmaṛt (tareḥmanit) n At Bujlil. Lamaεna ur iεaṭl ara deg-s imi yeṭṭef abrid
ɣer Lezzayer tamaneɣt ad inadi ɣef uxeddim, syin yunag ar Fransa deg 1947 am
netta am ilmeẓyen di lweqt-nni.

Di l'Paris yezga ixeddem di lluzin maca yeqqar daɣen azawan, solfej d ccna.
Isbed tarbaεt n ccna deg 1954. Mi d yewwi iman-is, yejmaε iṣurdiyen yessufɣed
aḍebsi-ines amezwaru (seg ljib-is) deg 1955 "yelli-s n tmurt-iw laεnaya n
temεict-iw". Din din tekcem taɣect n uccenay-a deg ulawen n leqbayel. Anfaras
Pathé Marconi isla yis. Yules-as asufeɣ n uḍebsi amezwaru yerna wiyaḍ am
"yelli-s lfamiliya" akk d "inni d ma tḥemelḍ iyi".

Icna-d Crif Xeddam ɣef tmurt d tudert n yal ass n Iqbayliyen, ɣef lɣeṛba d tayri
amedya Nadya, ǧeṛǧiṛa, lemri, a leḥbab, εacen, zzman, Bgayet telha. Mi d-yuɣal
si Fransa ikcemn ɣer wexxam n ṛadyu anda yexdem nnig 20 isegwasen. Tella ɣures
nnuba yettwasnen aṭas, "iɣenayen uzekka" ansi fɣen aṭas icennayen n teqbaylit am
Lunis At Mengellat i d-yecnan zdat-s "ma truḍ" deg useggas 1967.

Yerna yessufeɣ tizlatin niḍen am "lukan id tettuɣal temẓi" akk d "tenna-yi
yemma" anda itcekkir tilawin. Yura daɣen i Nwaṛa yecna yides tizlatin am
"nemfaraq ur nxemmem" akk d "ula d nek yewεaṛ ad ttuɣ".

Crif Xeddam si ger imezwura i d-iskecmen lεud (Asɣaṛ) d upyano ar ccna n
teqbaylit lamaεna bnadem m’ara isel i tezlatin-is ittḥulfu s rruḥ n teqbaylit
tedder deg-sent. Tesufeɣ Taseɛdit Yasin adlis s tefransist ma tebɣam ad teɣrem
ɣef tmeddurt-is : Cherif Kheddam ou l’amour de l’art, "Crif Xeddam neɣ tayri n
tẓuṛi" ɣer tizrigin La Decouverte/Awal, Paris deg 1995.

Gar tizlatin is timeqqṛanin kteṛ n tiyed, tella yiwet i ugaren tiyed nniḍen, d
Bgayet, id yefka tajmilt i Bgayet



https://kab.wikipedia.org/wiki/Cendrillon

Cendrillon d yiwet n tmacahutt taqburt i d yura umeskar (auteur) a latini Élien
(Claudius Ælianus) deg tidmi tis ⅠⅠⅠ seld tlalit n asar Ɛisa. Élien iḥka-d
amezruy n yiwet n teqcict tamaṣrit, umi qqaren Rhodope (Ῥοδόπη), umi yuker
Igider taṣebaṭ-is, u yeweḍa-s ugelid ferɛuni Psammétique, i g wehmen deg ṣebaḍ
aki. Dɣa yahed i waken slid taqcict isɛan aṣebaḍ aki ur izeweǧ ara.

Tamacahutt aki n Cendrillon telḥa d acḥal n tidmi u deg acḥal n tmura akw d
imenzaw (continents). Tura akka llant azal n 500 ilqam (versions) ines, akk
mgaraden-t : si tmacahutt n Rhodope, ar tin n w-alqem n tmurt n Cenwa i y
ttwarun deg tidmi tis ⅠⅩ, ar win n tmurt n Arminya n Bo Than, neɣ alqem n
uṭalyani Giambattista Basile umi isemm-a Tamcict m’iɣiɣden (La Chatte des
cendres) deg 1634, neɣ asummur (ballet) n Rudolf Noureev, i y-llan d tumgi
taskilant (mythe littéraire) i sqedcen, umi yawden aṭas n imeskar atraren am :
Luc Plamondon, ameskar usaru azawan Cindy, la Cendrillon des temps modernes id
yefɣen deg 2002.

Isem n Cendrillon ikka-d seg awal Iɣed. Di tmacahutt n Cenwa, taqcict nni
isem-is Ye Xian (葉限), i cuban ar w-awal almani Aschen, i bɣan ad yini Iɣed, dɣa
am w-awl n teǧlizit ashes i d-yusan seg iwen n w-azar.

Tamcahutt n Cendrillon wid i-s yefkan iman, u aran-tt tettwasen ar ugar n medden
di yal tamurt, d imyura n tmucuha Charles Perrault deg 1667 s w-alqem ines umi
yefka isem Cendrillon ou la Petite Pantoufle de verre, akk d win n w-atmaten
Almaniyen Jacob d Wilhelm Grimm deg 1812, umi fkka-n isem Aschenputtel, neɣ s
tefranṣiṣt : Cendrillon.

Amyaru d umedyaz azwaw Essaid At Maamar, yerra-tt id daɣen ar tazwawt.
Isemm-a-yas aken i yella w-azar n awal Cendrillon M-iɣiɣden. Di tmacahutt agi,
anaf akk isem-awen, akk di medqan n tmurt tazawt. Atan wedris amek i gella (sɣuṛ
imyura.net) : M-iɣiɣden.



https://kab.wikipedia.org/wiki/Awras

Awras d tama n yedraren tezga-d deg ugafa-agmuḍan (nord-est) n tmurt n Ldzayer
(gar twilayin n Tbatent, Tixencelt, Um Lebwaqi, Suq Ahras, Tbesset ed Tbeskert.
Adrar aɛlayan akk deg Wewras d taqacuct n Celyet ay yesɛan 2.326 n lmitrat.
Idraren n Wewras kkan fell-asen yiɣezran d ilqayanen (am Iɣzer Amellal ed Iɣzer
n Lɛebdi), am wakken ay llan deg-sen yicerfan d imeqranen am wid n Lqenṭra ay
yellan seg zik d abrid gar ugafa (nord) ed uneẓruf (ṣṣeḥra) n Ldzayer.

Imezdaɣen n Wewras d Icawiyen, d tagrawt n Yimaziɣen ay mazal ssawalen iles
amaziɣ (tacawit). Zik, d taqbilt tamaziɣt n Yeẓnagen ay izedɣen idraren-a, yerna
nnuɣen s teqseḥ akked Rruman akken ur ten-ttajjan ad d-kecmen akal-nsen. D acu
kan, Ṛṛuman ssawḍen ad bnun snat temdinin timeqranin deg Wewras: Timgad ed
Taẓult.

Deg tallit n Yiwendalen, Imaziɣen n Wewras nnuɣen daɣen akken ad ḥudden
akal-nsen. Deg lqern wis 8, tagellidt tamaziɣt Dihya (ay yellan, ahat, tettḍafar
asɣan uday), tennuɣ ed Yinselmen. Deg lqern wis 11, asmi ay d-uwḍen Waɛraben
imessukal n Banu Hilal (ay yeddren ɣef tlisa n wenẓul [sud] n Wewras), snernan
azraɛ n taɛrabt deg tama-a, dɣa d aya ay yejjan aṭas n Yimaziɣen ad walin
iman-nsen ula d nitni d Aɛraben.

Deg tallit n wemgaru n Ldzayer (1954-1962), tama n Wewras d tin aydeg d-yella
yimenɣi d ameqran aṭas gar yemjuhad idzayriyen ed yiɣallen ifrensisen.



https://kab.wikipedia.org/wiki/Agarsafen

Agarsafen , (s tifinaɣ : ⴰⴳⴰⵔⵙⴰⴼⴻⵏ , s tefṛansist : Iguersafène, s taɛṛabt :
اقرسافن) tezga-d deg umalu n Ukfadu, di tɣiwant n At Yeǧǧaṛ id yezgan deg usamar
n Tizi Wezzu ; Deg akal-is id tella tɣiwant. Tebɛed azal n 70 ikilumiṭṛen ɣaf
temdint n Tizi Wezzu.

Ur nezmir ara ad d-nini s imeslayen, tiɣrit yessers Ufransis deg yimezdaɣ n
taddart-a, akk d taɛkemt ɛebbant tlawin-is, dayen ur d ttfakan imeslayen, mazal
ar ass-a cwami n uɛekkaz Afransis, akk d cwami n tegrawla, lɣaci n taddart ruḥen
tt-nemḍaren si taddart ar tayeḍ, akken alarmi d asmi tefra tegrawla. Asmi tefra
imezdeɣ n taddart uɣalen-d ɣer taddart-nsen akken s leǧruh n tegrawla, ufan-d
taddart yečča-tt uhicur d inijjel, ixxamen-is uɣalen d ixarban, aɣlin, yessaɣlin
lemḥella n Ufransis, cwami n aressas d dduxan n tegrawla yessebrek izenqan-is,
timest tessraɣ tizemrin d tneqlin d yal d aseklu yellan deg-s, kra deg-sen
qquren beden d isɣaren.

Ad naf deg yisefra-agi n tlawin n taddart, lḥif iɛeddan ɣef imezdaɣ n taddart
sumata :

Taddart n WAGARSAFEN tewwi amkan amezwaru n temzizelt n Rabaḥ Ɛisat n tɣiwant
akked snat n tuddar zeddigen deg useggas n 2014 s ugemmuḍ n 97/100 deffir-s
terna-d taddart n Tizi-Umalu ( Abi Yusef ) deg umkan wis sin s ugemmud 87/100,
taddart n Swamaɛ deg umkan wis kraḍ ma yella deg umkan wis ukkuẓ d taddart n at
Waɛban. D timzizelt i d-ihegga wegraw aɣerfan n twilayat n Tizi-wazzu, anda
ukan-t deg-s 12 n tɣiwanin akked 62 n tuddar.

Ɣer waya akk, ad naf tiddukla tadelsant ALMA n taddart, tqeddec deg waḥric n
yidles s umata, tt-in d-yettheggin timliliyin di taddart ɣef teɣzi n useggas,
war ma nettu tiddukla ALMA-VERT, tt-in iqeddcen ɣef useḥbiber ɣef twennaḍt, d
ugama, tt-in iqeddcen war ɛeggu ɣef tezdeg n taddart. War ma nettu aḥric n
waddal, ad naf ilmeẓyen tt-heggin-d timzizelt n ddabex n uḍar yal anebdu, d
timliliyin n tegmat akked tdukli ger yilmeẓyen n taddart. Taddart tesɛa asmel
deg ugernet i widen yebɣan ad d-walin leqdic d cbaḥa-s s umata (
http://agarsafen.canalblog.com )

Aya ur d yebdi ara ass-a, send tagrawla n 54 yal tasuta yezrin teqdec ɣef
taddart, yal ta akken tessen. Si zik imezdaɣ ṭṭfen di tuddsa n taddart akken ur
tettruḥ ara, imi ẓran ala tuddsa id yettawin taddukli akked tegmat. Ad naf
iɛeggalen yezrin deg useggas n 1974, jerden ɣef lkaɣeḍ isuḍaf s wayes ara telḥu
taddart, uran umuɣ ( liste ) n yismawen n yiɛeggalen n tasqamut n taddart d
widen i ten-yettallen, ad naf lamin akked ṭṭemman, ad naf imɣaren akked d
ilmeẓyen yeɣan, bnan lsas n taddart am tmendawt, ayen uran deg useggas n 1974
mazal-it yella d inigi, mazal-it yeqqim-d ar ass-a, tasuta ar tayeḍ tesnernay-it
akken ad tt-sseḥbiber ɣef tuddsa n taddart.



https://kab.wikipedia.org/wiki/Yusef_Zirem

Yusef Zirem d aneɣmas d umaru aqbayli, ilul ass n 16 ɣuct 1964 di tɣiwant n
Akfadu

Ajenyuṛ n uwanak deg ilukaṛbiṛen (ɣef assileɣ), agurdis n IAP n Bumerdas, yebdda
amecwaṛ awezlan deg uḥric n tamguri uqbel ad yuɣal d aneɣmas sakin tidyanin
tikesnanin n tuber 1988. Yusef Zirem yettekki ihi ar tirawt n aṭas iɣmisen
izzayriyen am Le Quotidien d'Oran, la Nation, l'Opinion, Libre-Algérie neɣ daɣen
" La Tribune". yeḍebber daɣen deg useggwas 2003 tazrawt n umalsan le Kabyle de
Paris. Yerked di Paris, Yusef Zirem yettekki ar aṭas n imidyaten iṛumiyen d
igraɣlanen. Daɣen di Paris, Yusef Zirem yeqeddem tasgilt tamalsant, "Graffiti",
ɣef BRTV.

D ameskar n du uṛuman, la Vie est un grand mensonge. Tasugna agi teḥkud amezruy
n Lezzayer seg tazzwara n iseggwasen 1980 armi d ass agi. Yetwaru war tasnimirt,
aṛuman agi yeččur tisummal, tikriḍin timeẓliyin akkw d tayriwin tiwezɣiyin.
Abrid n sin ibusinen ɣef qrib snat n tmerwin n iseggwasen yetweglem. La Vie est
un grand mensonge yekemmel inadiyen id yebdda yakan ameskar deg les Enfants du
brouillard (ammud n isefra yeffeɣed di Paris deg 1995 ar Éditions
Saint-Germain-des-Prés).



https://kab.wikipedia.org/wiki/Yugurten

Yugerten neɣ Yugarta ( s tifinaɣ : ⵢⵓⴳⵔⵜⵏ, Jugurtha s tlaṭinit) yella d agellid
n Numidia seg ussegwas 113 armi d 104 send n Ɛisa.

Armi tgeldit n jeddi-s Masnsen , aḥric ameqran n imezdaɣen n Numidia llan
ttɛicin s tafellaḥt, s wayagi ttemxallafen ɣef Imaziɣen-nniḍen ur nettissin ara
taflaḥt imi ɛacen s tameksa in lmal. Masnsen ixelq-ed yiwet n tagelda (tajumma-s
azal n Ledzayer n tura) akk-d yuɣal-ed d amdakkel n Roma deg 206 UL (uqbel n
lweqt-nneɣ). Mbaɛd ma yemmut, yettwaxellf-ed s mmi-s Misipsa. Yugerten yella d
aɣerfan gar lɣaci n tmurt-is, akter anagar n Misipsa, ɣef wagi aneggaru agi
iceggeɛ Yugerten ɣef Hispania (isem i fkan Irumaniyen i Spanya deg lweqt-nni).

Misipsa ur yesɛi zhar imi taɣerfant n Yugurten ternu akter ayen tella asmi yella
deg tmurt; deg Hispania Yugerten, d amnay ifazen tizya-s, yerbeḥ lmeḥibba n kra
n yemdanen yesɛan ccan deg Roma. Deg asutel n Numantia iqeddc-ed s lǧehd lwahid
Gaius Marius anda yeẓra agufsu n Irumaniyen. Qqaren belli yenna-d ɣef Roma belli
tella yiwet n “Temdint yerkan, i qqurben ɣef aɣelluy-ines, ara ula d yiwen
a-ţ-yeɣ.”

Imi yemut deg 118 Misipsa, igelled azal n 30 iseggasen, yettwaxlef s sin
warraw-is Aderbal akw d Hiemsal. Hiemsal akk-d Yugerten imeren kan bdan
imenɣi-nsen; Yugurten yenɣa Hiemsal ayagi yebda daɣen yella ssiba n ttrad n
Aderbal mgal Yugurten. Imi iwala belli ur yezmir ara ad iqabel Yugurten s
lɛasker ines Aderbal yerwel ɣer Roma.

Useqqamu ameqran n Roma, s timelwi n aɛdaw-is Gaius Memmius, illuɛad ɣef amenzad
adigan n lɛesker-is deg Tafriqt n ugafa ad yuɣal ɣer Roma i wakken ad iɛeddi di
ccreɛ. Jugurten daɣen yemsaffar-ed ɣef Roma anda lɛeqliya tamekridt ines tban-ed
ɣef lɣaci merra.

Imenɣi kkren-ed gar Numidia akk-d Amenkud Arumani; aneggaru agi icegɛ-ed aṭas n
lɛesker ɣef Tafriqt n ugafa seddaw timelwi n l consul Quintus Caecilius
Metellus.

Imenɣi mgal Yugurten dumen kra n iseggasen mbla lexsara tameqrant n Yugurten;
ɣef wagi Useqqamu ameqran n Roma yextar Marius, aɛeskri n Metellus, ad yelli d
lconsul amaynut deg Tafriqt ad ikemmel ttrad agi.

Marius yella d aɛdaw iwaɛren aṭas imi yenɣa ayen yella deg webrid-is. Marius
icegɛ-ed amarag-is Lucius Cornelius Sulla ɣer Bukus I, agellid n Mauretania', s
talilt n Bukus i-t-ixedɛen Yugurten yettwaṭṭef ger iffasen n Sula.

Amezruy n imenɣi n Yugerten llan deg yiwen n tektabt s tutlayt Talatinit iwumi
qqaren “De Bello Iugurthino” imenɣi n Yugerten.



https://kab.wikipedia.org/wiki/Umu%C9%A3_n_timura_n_ama%E1%B8%8Dal

Amagrad agi, i ɣudden timura n umaḍal, aken yella aẓayer nsent : εqelen s TII
(ONU/UN), s aṭas timura nniḍen naɣ seɣruman.

De nombreuses publications donnent une liste n pays n monde, mais elles
n'utilisent pas toutes les mêmes critères pour inclure ou non un pays. Un
critère courant mais flou est la reconnaissance n pays par communauté
internationale.

Lorsque Taïwan est inclus dans une liste, c'est souvent accompagné d'un
avertissement sur le caractère non officiel n la liste ou sur le fait que Taïwan
n'est pas reconnu. En effet, statut n Taïwan est particulier n fait que Tagduda
populaire n Ccinwa exige la reconnaissance n principe d'une seule Ccinwa n la
part n pays qui veulent avoir n rapports diplomatiques avec elle.

Les îles Cook et Niue, qui ont conclu un accord n libre association avec
Nouvelle-Zélande, apparaissent dans certaines listes n pays, mais pas toutes.
Ces deux derniers pays peuvent se prévaloir n la clause « tous les Iwunak »
définie par convention n Vienne sur les relations diplomatiques n 1961. Lire à
ce sujet l'articpolitique étrangère n îles Cook.

Les listes n pays contiennent parfois aussi une partie n liste n dépendances et
territoires à souveraineté spéciale, où figurent notamment les îles Cook et
Niue.

Sept pays sont reconnus par au moins un autre pays sans être reconnus par
l'ONU : Falesṭin, Kosovo, Tagduda arabe sahraouie démocratique, Taïwan,
Abkhazie, Ossétie n Sud et Tagduda turque n Qubrus n Nord.

Enfin, certains territoires sont indépendants mais très peu ou pas reconnus, et
généralement non listés. C'est par exemple le cas n Tagduda moldave n
Transnistrie ou n la Tagduda n Haut-Karabagh.

La forme courte est le nom usuel, par exemple « Biljik ». Elle est la plus
largement utilisée dans la vie courante ainsi que dans l'enseignement et
cartographie.

La forme longue donne généralement une indication sur forme n gouvernement n
l'Awanak, par exemple « Tagelda n Belgique ». Elle est utilisée dans les actes
officiels n Iwunak : constitution, législation, traités, etc. Elle peut
également être utilisée dans le titre n publications cartographiques. Il se peut
que la forme longue repose uniquement sur n fondements historiques. C'est le cas
n Suisse qui conserve le nom officiel n « Confédération suisse » bien qu'elle
ait abandonné le statut n Confédération en 1848 pour devenir un Awanak
afidirali.

Quelques pays n'ont qu'une seule forme n nom, soit courte comme Kanada, soit
longue comme Tagduda dominicaine.

Le nombre d'Iwunak européens, qui s'élevait à plus n trois cents en 1789, était
d'une soixantaine en 1815, au lendemain n congrès n Vienne. Après l'unification
n Ṭelyan ed tin n Lalman, ce nombre était tombé à 19 en 1871 (20 avec Tturk, qui
contrôlait encore la majeure partie n la péninsule n Balqan). Il passa à 22 en
1878, lorsque le congrès n Berlin reconnut l'indépendance n Rumanya, n Serbya et
n Montenegro. Après l'accession à l'indépendance n Nurwij (1905), n Bulgarya
(1908) ed win n Albanya (1912), l'Europe comptait 25 Iwunak indépendants en
1914, non compris Vatikan, Ordre n Malte et le territoire neutre n Moresnet.

En Amérique, le nombre d’Iwunak s’élevait à 11 en 1825, à l'issue n guerres
d'indépendance. Il connut ensuite quelques fluctuations avant n se stabiliser à
19 en 1865. Après l’accession à l’indépendance n Kuba (1902) et n Panama (1903),
il était passé à 21 en 1914, compte non tenu n deux dominions britanniques n
Kanada (1867) et n Akal Amaynut (1907).

En Asie occidentale, la péninsule arabique était occupée par une multitude n
pays, dont la plupart étaient plus ou moins vassaux n l’Angleterre ou n Turquie.
En Asie centrale, Rusya avait conquis les derniers khanats indépendants entre
1865 et 1876. L’Empire britannique n Indes, qui englobait Birmanya depuis 1886
et Baloutchistan depuis 1887, exerçait n fait son emprise sur l’Afghanistan,
Népal et Butan. En Indochine, France avait établi sa domination sur Annam,
Kambudya et Laos entre 1858 et 1893, tandis que les Iwunak malais étaient passés
sous protectorat britannique entre 1874 et 1909. La "pacification" n Indes
néerlandaises s’était achevée entre 1903 et 1908 avec l’annexion n derniers
royaumes indépendants d’Atjeh et n Bali. Enfin, après l’annexion n Kurya par
Japun di 1910, l’Asie ne comptait plus que cinq Iwunak officiellement
indépendants : Ccinwa (Talɣa:Ref nec), Japun, Fars, Siam et Tturk.

Il serait vain n vouloir dresser une nomenclature n tous les pays existant en
Afrique avant la pénétration européenne. En revanche, après l’établissement n
protectorat franco-espagnol af Merruk di 1912, le continent noir ne comptait
plus que deux Iwunak souverains : l’Abyssinie (neɣ Ityupya) ed Liberya. Il
convient n mentionner le cas particulier n l’Etat indépendant n Congo, propriété
personnelle n roi n Belges n 1885 à 1908, et celui n l’Union sud-africaine,
constituée dès 1910 en tant que dominion britannique.

En Océanie, les derniers royaumes n quelque importance (Hawaii, Samoa, Tonga)
avaient perdu leur indépendance entre 1889 et 1900. En revanche, Usṭralya avait
accédé au statut n dominion britannique en 1901, ainsi que Ziland Tamaynut di
1907.

En 1914, le nombre total d'Iwunak généralement reconnus comme indépendants
s'élevait donc à 53, non compris les dominions britanniques (Usṭralya, Kanada,
Ziland Tamaynut, Akal Amaynut, Tadukli n Tefriqt n Wenẓul) et quelques pays au
statut mal défini (Asir, Nejd, Yamen, Mungulya, Tibet) ou placés n fait sous
protectorat britannique (Masqaṭ ed Ɛuman, Afɣanistan, Nepal).

À la fin n l'année 1932, le nombre d'Iwunak était passé à 77, répartis comme
suit :

Gar 1920 ed 1937, 63 Iwunak (y compris l'Inde britannique) avaient adhéré à la
Société n Nations (SDN), qui fut officiellement dissoute en 1946 pour laisser la
place à l'Organisation n Nations unies (ONU).

Di taggara n useggas n 1945, uṭṭun n Iwunak était retombé ar 72, répartis comme
suit :

À la même date, le nombre d'Iwunak membres n Nations unies s'élevait à 51, y
compris Byilurusya, Ukrayin, Lhend et les Filippin qui n'avaient pourtant pas
encore accédé juridiquement à l'indépendance.

Vatikan est, à ce jour, le dernier Awanak incontesté qui ne soit pas membre n
l'ONU, où il bénéficie cependant d'un statut d'observateur permanent seg 1964.

Cette liste comprend les 193 Iwunak membres n l'Organisation n Nations unies
plus Vatican (observateur permanent à l'ONU), soit 194 Iwunak.

Apparaissent ici les Iwunak non indépendants répondant aux critères n Convention
n Montevideo sur les droits et les devoirs n Iwunak n 1933.

Ces pays se sont déclarés Iwunak indépendants, ou sont indépendants de facto,
mais ils n'ont jamais été reconnus comme tel par plus d'un pays, hormis
eux-mêmes. Ils disposent souvent en revanche d'une autonomie n fait, avec leurs
propres institutions et symboles ; ils échappent largement au contrôle n pays
qui exerce officiellement sa souveraineté sur leur territoire.

La liste n dépendances et territoires à souveraineté spéciale donne une liste
complète n dépendances, possessions, territoires autonomes, collectivités et
territoires d'outre-mer non souverains.

Cette section est fondée sur l'entrée Entities n la page Notes and Definitions n
CIA World Factbook. Apparaissent ici les territoires sur lesquels la communauté
internationale ne reconnaît la souveraineté d'aucun Awanak indépendant (pour une
liste n territoires contestés entre plusieurs pays, mais sur lesquels la
souveraineté n l'un ou l'autre est généralement reconnue, voir liste n
territoires contestés ou occupés).



https://kab.wikipedia.org/wiki/Tiddukla_Tadelsant_Imedyazen

Di 1986 ar ass-a, Tiddukla-nneɣ tewwi-d yiwen umecwaṛ ɣezzifen n 20 yiseggasen n
leqdic. Ula d yiwwas ur nefcil, ur newwit nneḥ, xas ma yella ɛeddant kra n
talliyin i deg nɣab ɣef tqaɛet. Seg wasmi ay nebda la nettaru isefra s tmaziɣt,
nessenṭaḍ-iten deg yiɣerban n tesdawit, di tallit n tugdi, alamma ay d ass-a, mi
akka ay d aɣ-yessaweḍ ṛebbi ɣer lebɣi-nneɣ, nessuffeɣ-d kra yedlisen, amezruy
ɣezzif, maca ad d-neḥku kan lmufid, u nessaram ad ikemmel umezruy-nneɣ ɣer sdat,
ma yebɣa ṛebbi, imi mazal nesɛa aṭas n tɣawsiwin ay nebɣa ad tent-nexdem, mazal
asirem yernu mazal lxir ɣer sdat. Isem n tiddukla, imedyazen, d asget n wawal
« amedyaz » yernu anamek-is "win yettarun neɣ ay d-yeqqaren isefra", d acu kan,
anect-a ur yebɣi ad d-yini d akken wid yettekkan di terbaɛt-a d at isefra :-) Di
Meɣres n 1986, di tasdawit n Bab Ezzewar, texdem yiwet n terbaɛt n tmedyazt
(poésie) timzikent (exposition) n yisefra i deg amur deg-sen yura s tmaziɣt. I
ten-id-yegren ɣer temzikent-a d kra n yinelmaden yessefruyen s ta qbaylit, d wid
iḥemmlen tamedyazt n teqbaylit. Inelmaden-a mlalen d yemḍebber n tesdawit
yettukellfen s yedles (culture) i wakken ad ttekkin di leqdic adelsan n tesdawit
ass n 26 yebrir 1986. Sakkin, snulfan-d yiwet n terbaɛt n tmedyazt umi semman
Imedyazen ass n 5 mayyu 1986. Yuɣ lḥal, inelmaden-agi swejden-d yiwen n leqdic
adelsan i yes bdan, i deg llan yisefra, ccna n ucewwiq d wawal ɣef tasekla
(littérature) ta qbaylit ta tlayt (orale). D wagi ay d leqdic amezwaru i yes
yebda umecwaṛ ɣezzifen n wayen ara yuɣalen mbeɛɛd d amazday (collectif) adelsan
Imedyazen ay igan leqdic d ameqran di tesdawit i tutlayt d yedles amaziɣ si 1986
alamma ay 1990. Seg umazday-agi ay d-tekka tiddukla tadelsant Imedyazen ara
iqeddcen ar ass-a, maca yeqqim-d wass n 6 mayyu 1986, ass i deg d-tlul
terbaɛt-nneɣ tamezwarut, d ass n umulli (anniversaire) n tiddukla-nneɣ, xas ma
yella imir-n werɛad ur s-nsemma ara "tiddukla". Tarbaɛt n Yimedyazen
tettunefk-as tzeqqa di tesdawit u tuɣal deg-s ara tqeddec. Si Tubeṛ n 1986 d
asawen, ifel leqdic n terbaɛt-agi yernu yennerna s tmeɣriwin n ccna amaziɣ i deg
tecna terbaɛt "Immunen". Di Dujembeṛ 1986, tarbaɛt n Yimedyazen tga timzikkent n
yisefra yuran merṛa s tmaziɣt. D ayen yellan d amaynut imir di tesdawit, yernu
aya yessefṛeḥ aṭas n yinelmaden yeffuden idles amaziɣ. Inelmaden bdan la
d-keccmen s waṭas ɣer terbaɛt n Yimedyazen, yernu, tarbaɛt-agi yellan zik
tqeddec kan ɣef yisefra n tmaziɣt, tuɣal, seg yimir-n, la tessefray ad teqdec
ɣef wayen yugaren aya. Di Fuṛar n 1987, tuɣal terbaɛt-nneɣ d Amazday (collectif)
Adelsan Imedyazen yekkaten ɣef tutlayt d yedles amaziɣ. Syin ay d-iban umazday-a
d win ay ikecmen s annar n umennuɣ ɣef tmaziɣt. Di Meɣres n 1987, yexdem umazday
yiwet n temzikkent ɣef tsekla taqbaylit tatlayt akk d yiwet n temlilit n
tmedyazt i deg d-yecna ucennay Adel Mzab. Si tama nniḍen, yettekka umazday
Imedyazen di tmeɣra n wesmekti wis 7 n Ta fsut n imaziɣen di Tizi Wezzu, u
yexdem di ta sdawit n Bab Ezzewar tameɣra n ccna deg wass n 28 yebrir 1987, d
tameɣra i deg d-cnan Yideflawen d Yicenwiyen. Di Yebrir n 1987 ay yemlal umazday
n Yimedyazen akk d umassan ameqran n tmaziɣt, Ramdane Achab, akk d umussnaw ur
nesɛi tamtilt, Dda Lmulud At Mɛemmeṛ (Mouloud Mammeri). Timlilit ay d-mlalen
Yimedyazen d yergazen am wigi di tallit am tinna d ayen ay inejṛen abrid ara taɣ
terbaɛt-agi di leqdic-is ɣef tmaziɣt. Ramdane Achab yella imir d aselmad n
tusnakt (mathématiques) di ta sddawit n Tizi Wezzu, d yiwen seg yimeɣnasen
(militant) imeqranen n Umussu (mouvement) Adelsan Amaziɣ M.D.M (MCB), d amassan
u d amnadi di tutlayt. S tallalt-is, yella-d uselmed amezwaru n tmaziɣt di Bab
Ezzwaar. Achab Ramdane yella yettas-d yal Laṛebɛa tameddit si Tizi Wezzu ɣer Bab
Ezzewar akken ad yesselmed tira n tmaziɣt i wazal n 20 yinelmaden yellan imir
deg umazday n Yimedyazen. Akk-n ay tt-id-yewwi azal n useggas d wezger neɣ ugar.
D netta ay d-yerran lwelha-nneɣ ɣer temsalt n tira. Fell-as ay d-nelmed tira n
tmaziɣt, acku uqbel, nella nettaru akk-n kan d-tusa. Aselmed-agi yessuẓ
amazday-nneɣ ɣer sdat imi ay iwelleh leqdic-is ɣer wesmil (promotion) n tira d
unadi n tutlayt. Yuɣal yeswi n umazday adelsan Imedyazen d abeggen n wazal n
tutlayt s tira n tmaziɣt. Timzikkniyin yuran s tmaziɣt ay iga umazday-agi flent
i tasddawit n Bab Ezzewar yernu wwḍent tisdawiyin nniḍen am tasedawit n Dergana
d Tizi Wezzu. Aggur n Yunyu 1987 d win ara d-yeqqimen yura s yisekkilen n wureɣ
(ddheb) deg umezruy n tiddukla Imedyazen. Si 6 ɣer 11 yunyu 1987, yexdem umazday
dduṛt tadelsant tamezwarut s wahil (programme) ameṛkanti. Tella deg-s temzikkent
meqqren yuran s tmaziɣt neɣ i lmend n tmaziɣt, i tikkelt tamezwarut, yettwaxdem
yiwen n wahil n wurar n yisekkilen (lḥuṛuf) s tmaziɣt deg uselkim (ordinateur).
D Ahsene Ubaɣa ay d-igan urar-agi. Di dduṛt-nni, llan-d tlata yisaragen ifazen,
gan-ten-id yimassanen ay d-yettwaɛerḍen : Dda Lmulud At Mɛemmeṛ, Ramdane Achab
akk d Malha Benbrahim. Tekfa dduṛt tadelsant s tmeɣra n ccna i deg cnan
"Yines'liyen". Mi d-yezzi useggas asdawan (universitaire), di Tubeṛ 1987,
tenneqlab liḥala di tesdawit ɣef umazday (collectif) adelsan Imedyazen imi ay
t-ssuffɣen yemḍebbren n yedles n tesdawit s tzeqqa-nni i deg yella iqeddec.
Ufan-d ssebba dakken amazday n Yimedyazen yessexdem ttawilat n tesdawit i
tmaziɣt kan uy maci i wayen nniḍen. Maca yuɣal umazday la iqeddec ɣef tmaziɣt di
tesdawit am trebbuyaɛ yettemdeggaren imir di tesdawit deg wennar n weskasi n
tekta (débat ḍidées). Di tallit-nni (zzman), xas d tuffirt, tella tsertit
(politique) s waṭas di tesdawit. Llant aṭas n trebbaɛ tisertiyin (tuffirin !).
Maca, xas sseffɣen-t si tzeqqa-s, tabɣest (lkuṛaj) n umazday n Yimedyazen ur
yenqis ara u ikemmel leqdic-is ɣef tmaziɣt. Wid yettekkan deg-s ṛuḥen, di
Yennayer n 1988, s aɣaram asdawan (cité universitaire) n Tizi Wezzu, anda ay
n-kkan 10 wussan, akk-n ad d-swejden timzikkent n dduṛt tadelsant tis snat ɣef
tmaziɣt. Asmi ay d-uɣalen ɣer tesdawit n Bab-Ezzouar, ssutren seg yemḍebbren n
taddart tasdawant ad asen-dǧen ad gen din dduṛt tadelsant. Ugin-asen. Tekka
akk-n tazzla d umennuɣ alamma ay d Mayyu 1988, anda ay xedmen imedyazen
dduṛt-nsen tadelsant yecban tamezwarut-nni, ɣas akk-n ugin ad asen-fken amkan di
taddart tasdawant. Xedmen-tt deg yiwen n wemṛaḥ mechuṛen di tesdawit n
Bab-Ezzouar, qqaren-as "Amṛaḥ Alemmas" (le Hall Central). Ussan-nni ay d-teffeɣ
tesɣunt "Taftilt" deg wuṭṭun-is amezwaru. Di Ctembeṛ 1988, inuda umazday ad
d-yessebded tiddukla tadelsant s wudem n lqanun, maca, si tama, lqanun adzayri n
tallit-nni ur yessishel ara talalit n tiddukliwin, si tama nniḍen, cwal yekkren
di Tubeṛ 1988 iwexxer tamsalt-a. Alamma ay d Dujembeṛ 1988 ay d-yeffeɣ wutṭun
wis sin n "Taftilt". Dda Lmulud n At Mɛemmeṛ, ad fell-as yeɛfu ṛebbi,
yemla-yaɣ-d kra seg yinelmaden-is, gar-asen yella Amar Zentar d Amar Yahiaoui.
Nessuter-asen ad kemmlen aselmed i d-yebda Ramdane Achab di Yebrir n 1987. Dɣa,
d nitni ay yesseɣren tamaziɣt di tesdawit n Bab-Ezzouar deg useggas asdawan n
1988-1989. Sakkin, si Tubeṛ 1989 d asawen, d amazday adelsan n Yimedyazen s
yiman-is ay irefden aselmed ilelli n tmaziɣt di tesdawit n Bab-Ezzouar. Ass n 3
Yulyu 1989, msefhamen wid yellan deg umazday n Yimedyazen ad rren tarbaɛt-nsen d
tiddukla s wudem uns'ib (officiel) d wakken iwata i lqanun amaynut ɣef
tiddukliwin. S wakk-a, sbedden-d ass n 24 Ctembeṛ 1989 Tiddukla Tadelsant
Imedyazen umi yettunefk ttesriḥ n leqdic ass n 31 Tubeṛ 1989 sɣur twilayt
(lwilaya) n Ldzayer. Di Ctembeṛ 1989, texdem tiddukla-nneɣ timzikkent iwehhan s
asaki n yinelmaden d uwelleh-nsen di temsal n tira s tmaziɣt. Imedyazen n yimir
llan qrib merṛa di tesdawit n Bab-Ezzouar. Di Fuṛaṛ n 1990, heggan u ssuddsen
dduṛt tadelsant tamaziɣt tis 3 di taddart tasdawant n Bab-Ezzouar, u rnan
ssuffɣen-d utṭun wis 3 n tesɣunt "Taftilt" di Yebrir 1990. Bdan sakkin
yinelmaden la d-ssiggizen (la d-ttmeṛkin) iman-nsen ɣer temsirin (dduṛus) n tira
n tmaziɣt ay txeddem tiddukla tadelsant Imedyazen di tesdawit. Azal n 90
yinelmaden ay iḍefren aselmed-agi. D Hamid Oubaɣa, Mohamed Bouloufa d Ɛabdeqader
Baɛziz ay d-yelhan d uselmed-agi. Mi yekfa useggas asdawan 1989-1990, yufa-d
lḥal tesselmed tiddukla-nneɣ tira n tmaziɣt i wazal n xemsin ar settin
yinelmaden akk-n ay ɣ-tt-yesselmed Ramdane Achab. Kra deg-sen lemden-tt akk-n
ilaq. D wigi akk ay iqublen deg useggas asdawan 1990-1991 aselmed n wazal n 900
yinelmaden di ta sdawit n Bab Ezzewar. Yuɣal leqdic n tiddukla yeqqen ɣer temsal
n tira n tamaziɣt d unadi i tutlayt. Yili di Yennayer 1991, tesnulfa-d tiddukla
tadelsant Imedyazen aselmed n tira n tmaziɣt s tebṛatin. Teddem tiddukla
tessiggez (temmeṛka) 53 yinelmaden imezwura s tebṛatin. Widak d-yelhan d
uselmed-agi bdan ttxemmimen amek ara d-gen adlis (taktabt) n yiluɣma (exercices)
i wakk-n ad ssisehlen almad n tira. Si Yunyu 1991 d asawen, teffdeɣ-d tiddukla
tadelsant Imedyazen si tesdawit ɣer berṛa ! ɣas akk-n ur tesɛi ara amkan n
leqdic d wallalen iǧehden, tiddukla-nneɣ tkemmel aselmed-agi n tira n tmaziɣt s
tebṛatin ar ass-a. Yernu xas ur nesɛi ara amkan n leqdic, tiddukla-nneɣ tessaweḍ
ad tesselmed tira n tmaziɣt i tmeyyatin n medden. Leqdic-nneɣ n uselmed leɛmeṛ
yeḥbis yernu maci d yiwen, maci d sin ay nger s annar n tira. Kra seg yinelmaden
umi nesselmed tamaziɣt uɣalen d iselmaden n tmaziɣt ɣur-neɣ. Aṭas n yinelmaden
nniḍen kemmlen amecwaṛ-nsen anda nniḍen. Maca tarmit-a (ttejṛiba) taɣezfant di
tira n tmaziɣt d tin yerran tiddukla tadelsant Imedyazen si tiddukliwin yuẓan
mliḥ di temsalt-a, yettḍafaren amecwaṛ ay d-tewwi tira n tmaziɣt seg yiseggasen
n tmanyin alamma ay d asmi ay tekcem s aɣerbaz (llakul). Amecwaṛ n tira n
tmaziɣt neḍfer-it alamma ay d asmi ay d-tella temlilit n 1996, i deg nnejmaɛen
yimassanen n tutlayt tamaziɣt n INALCO (gar-asen Salem Chaker) i wakk-n ad
msefhamen ɣef yilugan (règles) ara ssersen i lmend n tira n tmaziɣt s wudem
is'ehḥan. Uqbel ma ssersen yimassanen n INALCO ilugan-agi, llan wid yettarun
tamaziɣt la ttmerẓan wagar-asen, yal yiwen yeqqar-as "d ibawen-iw kan ay
yettewwan". Nezmer ad d-nini dakken tiddukla-nneɣ seg wasmi ay d-yebda leqdic-is
ɣef tira, di 1987, ara tetttḍafar u tettekkay deg wesqerdec n temsal ay
d-yeqqnen ɣer tira n tmaziɣt. Tiddukla-nneɣ tga 8 n tedliwin n yikayaden
(examens) seg wasmi ay tebda la tesselmad tamaziɣt, yernu tessuffeɣ-d aṭas n
yinelmaden yessnen ad arun s tutlayt-nneɣ. Si tama nniḍen, tiddukla-nneɣ
tesseqdec aṭas ttawilat n tsenselkimt (informatique) i usishel n tira n tmaziɣt.
Leqdic-a d win i yes d-lhan yijenyuṛen-nneɣ n tsenselkimt Ahcene Oubaɣa d
Abdelkader Baaziz. Wigi snulfan-d tisefsa (fontes) i lmend n tira n tmaziɣt seg
uselkim (ordinateur) di 1991-92, sakkin, ikemmel Hamid Oubaɣa la iqeddec i lmend
n wesnulfu n wugar n tsefsa i lmend n ucebbeḥ n tira n tmaziɣt. Deg umecwaṛ
aɣezfan ay d-tewwi tiddukla di leqdic ɣef tmaziɣt, tebna-d i yiman-is akufi n
yedlisen (tamkerḍit - bibliothèque) i deg llan waṭas n yedlisen imeɛnen ɣef
tmaziɣt, amezruy d yedles amaziɣ. Deg useggas n 2000, teqdec tiddukla-nneɣ deg
wexxam n tiddukliwin n Ldzayer tamaneɣt ay d-yuzgan di Boulouɣine. Din ay
tessaweḍ ad teg timzikkent, ɣas d tamecṭuḥt, maca tessaweḍ ad d-tejbed yis-s u
ad tissin yis-s aṭas n medden imeɛnen. Di temzikkent-a ay d-yellan deg waggur n
ɣuct, 2000, neɛreḍ-d Allaoua Rabhi ay d aɣ-d-igan asarag ɣef tḍullit (nécessité)
n useqdec n tmaziɣt. Xas akk-n d ussan n unebdu n leḥṛuṛ, aɣamac la yetṭerḍiq,
usan-d kra n medden u sfeṛḥen-aɣ s weḥdaṛ-nsen. D aya ay d aɣ-igan ifadden i
wakk-n ad nkemmel leqdic-nneɣ. Deg Wexxam n Tiddukliwin [[a Xxam n ti Dukliwin n
Buluɣin]] X.D.B nella la nesselmad tamaziɣt yal ass n Lexmis tas'ebḥit di
tzeqqa. Ssiggzen-d (mmeṛkan-d) kra yinelmaden yernu nessaweḍ ad d-nexleq tarbaɛt
ara iqeddcen di rṛuḥ n tegmat d leqder wagar-aneɣ. Di tezwara n 2001, iweffeq-aɣ
ṛebbi u nessaweḍ ad d-nessuffeɣ adlis-nneɣ amezwaru. Hamid Oubaɣa d Nadia
Yarmeche yeffeɣ leɛɛtab-nsen ɣer tafat asmi ay d-yeffeɣ wedlis n "Iluɣma i Tira
n Tmaziɣ". Adlis-agi d win i deg d-jemɛen akk timsirin (dduṛus) ay tella
tiddukla la tent-tesselmad i yinelmaden-is di tesdawit neɣ d tebṛatin. Yuɣ lḥal,
akk-n d-nenna sufella-yagi, aṭas aya seg wasmi ay xemmen, wid ay d-yelhan d
useled n tmaziɣt ɣur-neɣ, i wakk-n ad d-ssuffɣen timisirin-nsen deg wedlis, maca
alamma ay d 2001 ay d-yeldi ṛebbi tiwwura, yeffeɣ-d wedlis-a di teẓrigin n
Baɣdadi. Seg yimir-n d asawen, yuɣal wedlis-a d llsas n uselmed-nneɣ. Wid ara
yeqqaren ɣur-neɣ tamaziɣt, ama di tzeqqa neɣ s tebṛatin ttaɣen adlis-agi yernu
yis-s ay ttḍafaren timsirin-nsen. "Iluɣma i Tira n Tmaziɣt" d ttawil ifazen i
uselmed n tira n tutlayt-nneɣ. Deg-s llant temsirin, am wakk-n ay yezmer unelmad
ad yaf deg-s iluɣma (exercices) d useɣti-nsen (as'ehḥeḥ). Deg tgara n useggas n
2001, asmi ay d-nerra s lexbar dakken neqsen wid ara d-yessiggizen (ara
d-yettmeṛkin) i wakken ad lemden tamaziɣt, neɛzem ad neg lḥemla n uxebber i
wakk-n ad issinen leǧyal ijdiden tiddukla-nneɣ ad ẓren, wid yebɣan ad lemden
tira n tmaziɣt dakken nella u nezmer ad ten-nɛiwen. Imi ur nesɛi ara ttawil i
wakk-n ad d-neg adellel deg yeɣmisen (ijeṛnanen), neɛzem ad nesseqdec ttawil
yellan ger yifassen-nneɣ. Nebda la nferreq tinazalin (affichettes) i wakk-n ad
nxebber ugar n medden dakken la nesselmad tamaziɣt, u nessaweḍ, s wanect-a, ad
nissin d-nejbed aṭas n medden i wakk-n ad d-ssiggzen (ad d-mmeṛkin) ɣer
temsirin-nneɣ (dduṛus). Nkemmel la s-d-nettara taṛwiḥt i leqdic-nneɣ n uselmed
cwiṭ cwiṭ, maca deg wagguren ineggura n 2001, yeḍra-d wayen i ɣef ur nebni ara,
Axxam n Tiddukliwin n Boloɣine yeɣleq tiwwura-s ɣef akk tiddukliwin, ur neẓri d
acu ay d ssebba, u mbeɛd ma nufa-d amkan i deg nerked, nuɣal tikkelt nniḍen la
nettmenṭar di berṛa. D acu kan, di tezwara n 2002, nessaweḍ ad d-naf amkan deg
wexxam n yedles n Aissa Messaoudi, di Hussein-Dey. Nesselmed tamaziɣt dinna,
yernu nkemmel la nettnejmaɛ deg wexxam-agi yal aggur, alamma ay d 2005. Imi
axxam n yedles n Hussein-Dey yuzga-d deg yiwen wemkan yeffren, ɣas nella nebɣa
ad neg irmuden (activités) d timezikkniyin, maca nella neẓra dakken ur d-ttasen
ara waṭas n medden ɣur-sent. Deg unebdu n 2003, tebda tiddukla-nneɣ la
d-tessuffuɣ aɣmis-is (ajeṛnan) aliktṛunan di internet, win umi nsemma Tabrat n
Yimedyazen. Aɣmis-agi nella la t-nettazen i tmeyyatin n medden, yernu
yeɛǧeb-asen i waṭas n medden ay yellan qqaren-t, ttgen-aɣ-d ifadden i wakken ad
nkemmel. S weɣmis-agi ay d-nessen kra n yimeddukal imaynuten, yernu nesnemmir
wid ay yeddmen aɣmis-a u ssersen-t-id deg yideggen-nsen n internet. Tabrat n
Yimedyazen d aɣmis ay d-yettmeslayen, s umata, ɣef termiyin (ttejṛibat) n
yegduden nniḍen deg wayen yerzan asnerni n tutlayin-nsen, u yis-s, nebɣa ad
nessiweḍ izen i Yimaziɣen i wakken ad asen-nini dakken i wakk-n ad nesnerni
tutlayt-nneɣ yessefk ad nefk leɛtab i teṛwiḥt, yessefk ad tt-nemmeslay u ad naru
yis-s akk-n gan akk yegduden nniḍen ay yessawḍen ad d-ssidren tutlayin-nsen. Di
tezwara n 2004, texdem tiddukla-nneɣ sin yisaragen (conférence) deg wexxam n
yedles Aissa Messaoudi. Amenzu d win n Yennayer 2004, i deg ay d-neɛṛeḍ yiwen n
umeddakel d amaynut, Zahir Benachour, ay d-yusan si Bgayet ɣer Ldzayer i wakken
ad d-yemmeslay ɣef termit (ttejṛiba) n weɣmis Iẓuran, d lḥif ay ṛwan wid ara
yettnadin ad as-fken i tmaziɣt aɣmis neɣ tasɣunt (revue). Sakkin, di Fuṛaṛ n
2004, i lmend n wesmekti n tmattant n Dda Lmululd n At Mɛemmeṛ, neɛṛeḍ-d Yidir
Ahmed-Zaid akk d tmeṭṭut-is Malika, i wakk-n ad aɣ-d-gen asarag ɣef tudert d
leqdic n Dda Lmulud, ad fell-as yeɛfu ṛebbi. Di temlilit-agi yeḥdeṛ diɣ Dda
Abdallah Hamane ay d-yusan si Wehṛan, yernu neqqar tanemmirt tameqrant i Rṛadyu
Tis Snat ay d aɣ-iɛawnen deg uxebber n medden dakken ad d-yili usarag-agi. Di
Meɣres n 2004, tessuffeɣ-d tiddukla-nneɣ adlis nniḍen : wagi d utṭun amezwaru n
Tizi n Tira, win umi nsemma "Nuja d kra n tmucuha nniḍen". Tizi n Tira d yiwet n
telkensit (collection) n yedlisen, la nettxemmim ad tt-id-neg seg useggas n
2001, u deg-s, nebɣa ad d-nejmeɛ s kra n wayen ara d-nleqqeḍ d awal aqdim seg
yimawen n wid ay d-mazal cfan. Nuja d kra n tmucuha nniḍen d ammud (receuil) n
tmucuha ay d-yelqeḍ Hamid Oubaɣa sɣur yemma-s. Llant deg-s azal n ɛecṛa n
tmucuha tiqdimin n Tmurt n Leqbayel, yernu kra deg-sent, ahat, werǧin ttwarunt.
"Nuja" d aẓru amezwaru di leqdic-nneɣ i lmend n welqaḍ n tgemmi tatlayt
(patrimoine oral), yernu nettekka yis-s di temzikkent n wedlis amaziɣ n Yebrir
2004, ay iga Useqqamu Unnig i Timmuzɣa di Tubiret (Bouira). Timliliyin-agi dǧant
tiddukla n Yimedyazen ad txemmem i wakk-n ad d-terr tasɣunt-is Taftilt s annar.
Naqal nella la nettxemmim ad tt-id-nessuffeɣ s ttawil yellan ger yifassen-nneɣ,
ɣas ixuss', maca awi-d kan ad d-teffeɣ. D acu kan, mbeɛd ma nxemmem mliḥ, nufa-d
dakken ttafxir kan ad tt-d-nejmeɛ citṭ n tedrimt u ad tt-id-nessuffeɣ deg wexxam
n teẓrigin (éditions). Di tezwara n 2005, tessuffeɣ-d tiddukla-nneɣ sin yedlisen
nniḍen. Yiwen d "Adlis n Tɣuri" (livre de lecture) i deg ay d-nessedda iḍrisen n
waṭas seg wid yuran s tmaziɣt. S wedlis-agi, nebɣa ad nefk i medden tagnit i
wakk-n ad issinen kra seg wid yuran s tmaziɣt, ad ẓren dakken llan wid yuran u
yella wayen yuran s tutlayt-nneɣ, d ayen yuklalen ad as-nsemmi "tasekla", u ad
aɣen tanumi ad qqaren tamaziɣt. "Adlis n Tɣuri" nebɣa diɣ ad t-nernu ɣer
wedlis-nni n temsirin (dduṛus) n tmaziɣt ay nettceyyiɛ i yinelmaden-nneɣ. Dɣa,
di lweqt i deg "Iluɣma i Tira n Tmaziɣt" ad yili d aḍris i yes ara lemden ilugan
n tira, "Adlis n Tɣuri" ad asen-yili d adlis i yes zemren ad lemden u ad nnamen
taɣuri s tmaziɣt. Ma d adlis-nneɣ amaynut nniḍen d "Tizimert n Lfetṭa", d utṭun
wis sin n Tizi n Tira, u tura-t-id ɣania Khouchi. Wagi d ammud-nneɣ wis sin n
tmucuha, ttwaleqḍent-d si tama n Udekkaṛ (di Bgayet). Nuja, Tizimert n Lfetṭa
akk d Wedlis n Tɣuri nettekka yis-sen di tmeɣra n wesmekti n tmattant n Muḥya,
ay d-yellan di Yebrir 2005, di Tizi Wezzu. Deg unebdu n 2005, tiddukla-nneɣ
terna tessuffeɣ-d utṭun wis 3 n Tizi n Tira, d ammud n tmucuha amaynut umi
nsemma "Azal n Tidi". Adlis-agi d Kahina Ammari ay t-id-yuran, yernu tewwi-d
deg-s aṭas n tmucuha ur nettwassen ara anda nniḍen. Di temzikkent n wedlis
amaziɣ n Ctembeṛ 2005, ay d-yellan di Tubiret i tikkelt tis snat, tettekka
tiddukla-nneɣ s ṛebɛa yedlisen-agi ay d-tessuffeɣ di qell n sin yiseggasen.
Nezmer ad d-nini dakken nerra-yas-d taṛwiḥt akk-n ilaq i leqdic-nneɣ, yernu
mazal-aɣ la nessefray ad d-nessuffeɣ idlisen nniḍen sya ɣer sdat ma yebɣa ṛebbi.
Qrib ad d-yeffeɣ wutṭun amaynut n Tizi n Tira, d win ay d-thegga Karima Baha, u
deg-s nezmer ad naf aṭas n yenzan d teḥkayin i seg d-kkan. Deg useggas n 2006,
aql-aɣ nɛewwel ad d-nerr tasɣunt-nneɣ Taftilt s annar akk-n ilaq, yernu la
nessefray ad d-nessuffeɣ amawal n lǧib n tmaziɣt ara iɛawnen aṭas wid ilemmden
tamaziɣt. Tiddukla la tessefray daɣen ad tesnerni adeg-yines n internet u ad
t-terr d adeg ara inefɛen medden s yisallen ama ɣef tiddukla-nneɣ neɣ ɣef yedles
d tutlayt tamaziɣt, am wakk-n mazal-aɣ la nessefray ad nernu ad d-nessuffeɣ ma
cwiṭ tlata wutṭunen n Tizi n Tira, ma yebɣa ṛebbi. Wid neɣ tid ay yebɣan ad
lemden tamaziɣt ɣur-neɣ neɣ ad d-ttekkin di leqdic-nneɣ neqqar-asen mṛeḥba u
zemren ad d-rnun iɣallen-nsen ɣur-neɣ skud ttqadaren imenzayen-nneɣ (principes)
yernu skud xḍan i wayen umi texḍa tiddukla. Tiddukla-nneɣ la tteddu s leɛqel,
maca tessaweḍ ad texdem aṭas n tɣawsiwin s tallalt n wussisen (lmeǧhudat) ay gan
warrac d tullas yettekkan deg-s, ladɣa aselway-is Hamid Oubaɣa. S tikli-yagi ay
tebɣa ad tkemmel ɣer sdat u tessaram ad yessuffeɣ ṛebbi leɛtab-is ɣer tafat u ad
tettekki deg wesnerni d weḥraz n tmaziɣt lxers'um s cwiṭ.

• Tiddukla Tadelsant Imedyazen • Association culturelle Imedyazen • BP 129 Poste
Didouche Mourad • 16006- Alger - Algérie • E-mail : adadam89@yahoo.fr



https://kab.wikipedia.org/wiki/The_Wind_That_Shakes_the_Barley_(asaru)

The Wind That Shakes the Barley ("Aḍu-nni ihuzzen tumẓin") d asaru wis 26 n
Ubritani Ken Loach. Asaru-yagi issali deg wazal umahil-is, issali-t s igenni
netta s timad-is. The wind that shakes the barley yewwi arraz n wuraɣ di tfaska
n isura n Cannes 2006. Aṭas ahat iwehmen, ibaten s warraz agi amenzu maca
yuklal-it usaru yagi xas akken issew tagwnitt s takriḍ, s imerẓi d idammen.

Tadyant teḍra di 1920 di tmurt n Irland mi tekfa turart n Hockey gar kra n
imeddukal. Uraren, ḍsan, teddun ad kecmen s axxam mi id-iɣli fell-asen igenni.
Ilaq ad nenni uqbel ad nekcem ar iɣuraf n tedyant d akken Irlandiyen fernen
azarug di tefranin n dujember 1918. Syin, London terra yasen awal imiren imiren.
Tuzen isardasen d igwlafen ar Iralnda akken ad tt-id err ar ubrid, akken ad teǧǧ
ddaw uḍar-is imi tessekna-tt yagi.

Akka I ibda usaru n Ken Loach. Akka daɣen ifɣen s adrar imezdaɣ n temnaṭ-agi di
tmurt n Irlanda. Loach, s tezwart am tagi, isken-ed amek tettwaḥres tegwnitt ɣef
Irlundiyen irefden abeckiḍ deg issegwasen n 1920. Injar-d abrid I tiṭ d wallaɣ
iḍefren asaru akken ad gzun d akken Irlandiyen macci d irebraben. D tilawin d
yeragazen d-ifɣen ɣef izerfan nsen, d agdud yugen ddel, yugin kennu, yugin
azaglu.

Maca xas akken, llan imiren kra n Irlundiyen yugin ad refden amennuɣ s ubeckiḍ
(am Iqbayliyen n yiḍelli d wassa !). Yiwen seg-sen d Damien, d amejjay,
d-issalin tassadawit melmi-kan, yugi ad innaɣ. Irra ad iruḥ ar London ad ixdem
di sbiṭar. Kra ɛerḍen imeddukkal-is ad iqqim ad innaɣ ar tama nsen « imi netta
iɣra » ulac ! Izga ittargu tudart nniḍen di London u yuɣ abrid-is ar lagar ad
iṭṭef tamacint.

Aḍu nni ihhuzen irden d asaru ɣef umezruy macci d asaru n umezruy. D tamacahutt
n wid ittanaɣen ɣef teɣdemt d izarfan nsen. Si tazwara ar tagara, asaru yagi
immuceh-ed tawaɣit ddren imeɣnasen n Irland, d wamek ugaden, amek ttwacergen
gara sen, amek ddren tamettant d tdukli. Kra n isuyas deg usaru yagi ur asent
izmir ara leɛqel n umdan : sergagayent, ssefriwisent, sruyent, qqurent,
qqariḥit.

Ayen walaɣ deg usaru yagi ihi d irgazen igren irebbi I tegrawla. D tialawin, xas
di tili I beddent, maca ayen xedment ulac tagrawla ara t-yagwin, ulac tagrawla
akw-ya ma ulac-itent.

Illa diɣen uzekka ibḍan imeddukal n yiḍelli. Llan wid innumen abeckiḍ almi ur
zmiren ara ad t-sarsen. Illa diɣen ttrad mgal acengu yuɣalen gar watmaten. Llant
tegwnatin anda yiwen « ilaq » ad ineɣ acengu. Ad t-inaɣ s imeṭṭi imi illa d
ameddakul-is n yiḍelli. Di tiddet, ula d assa d ameddakkul, d takti n umennuɣ, d
alugen n ttrad kan I ten ibḍan.

Di tlemmast n usaru, isenta Damien tamezyant-is ɣef yiwen uqrur, Chris, I ten
izenzen. Chris illa idda yid-sen, innuɣ ar tama nsen maca ewwi-t uɣrum ar wanida
ur inwi ara ad yaweḍ. Send ad itekki Damien amejjay ɣef znad inna yas :
“ssarameɣ tuklal tmurt nneɣ amennuɣ-a nerfed fell-as”. Damien inɣa Chris. Akka I
d illugan n ttrad, amdan isfeḍ gar wallen-is gma-s ma izga yas-d deg ubrid. Acku
win irefden abeckiḍ, mi ara d-yerr ar gar wallen-is taɣawsa umennuɣ ittdarɣil.
Ittwali kan ayen ilaq-en ad t yeg akken ad issiweɣ ar iswi umennuɣ-is, itettu
ayen nniḍen u tikwal itecceḍ. Taluft n iswi deg umennuɣ tettmili macci drus n
wuguren, acku akken ad yaweḍ ar iswi, win ittnaɣen, issefk ad iɛfes ɣef ul-is,
ad ittu gma-s u ma ilaq ad t inaɣ ad t inaɣ. U di tegwnatin am tida, amdan ur
essin ara tilisa-s, ur iẓri ara anda ilaq ad iḥbes anda ilaq ad iberrez. Ittwali
acengu di myal win yugin as yaɣ awal, deg win yugin ad yaɣ tamuɣli-s. Akka I
teḍra d Teddy d Damien, sin watmaten, ṭḍen yiwet n tebbuct, nnuɣen akken, lluẓen
akken, ttwarzen akken. U yiwen wass, ihuz-ed waḍu umeslay gar IRA d London,
Teddy inna « IH », Damien inna « UHU ». Amenzu iḥbes, wis sin ikemmel. U ewweḍ-d
wass I deg d-gwra tudart n Damien gar ifassen n Teddy. Damien ilaq ad irfed
ifassen-is u ad izenz imeddakul-is neɣ ad immet. Teddy, gma-s, d aḥellel deg-s
acku macci kan ur ibɣi ara ad t-ineɣ iẓra d acuḍ, iẓra ulamek ara tt ixdem. Maca
taluft tessaweḍ anida ur tesɛi tuɣalin ar deffir.



https://kab.wikipedia.org/wiki/Sma%C9%9Bil_Me%C7%A7ber

Smaεil Meǧber, amyaru s tmaziɣt, yiwen seg imezwura seg imɣnasen n tmaziɣt.
Smaεil Meǧber ittidir tagara-ya deg Franṣa anda yettkemmil amahil d unadi ines.

Akk d imaɣnasen nniḍen (Harun, Ceradi, atg) yessuffeɣ-d s tuffra deg teɣremt n
Lezzayer tisɣunin am «Iṭṭij », « Taftilt »… axaṭer adabu iḥewṣen kra yellan d
azref n useẓreg, igedlen akk iberdan n usnefli n tutlayt tamaziɣt. Daɣen Smaεil
Meǧber isufɣ-d deg tasɣunt 'ABC Amaziɣ' i yelḥan d acḥal iseggasen (1996-2001)
armi teḥbes. Anecta i senjmat-id di yiwen n idlis id yeffɣen ar tizrigin
'Harmattan' di Franṣa deg 2006. Isema-yas : ABC amazigh, une expérience
éditoriale 1996-2001.

Smaεil Meǧber illa, u mazal-it, ikat aṭas af tutlayt n lejdud-is. Ifka tadiwinit
i weɣmis n Dépêche de Kabylie, deg uṭṭun 3149 ass n umhad 9 wenbeṛ 2006. Yerra-t
id w-asmel n tasekla imyura.net ar tutlayt tazwawt. Smaεil Meǧber ifka-d degs
tamuɣli ines af umenuɣ af tutlayt tamaziɣt amek ilaq ad yili ar zdat. Attan
tadiwinit amek tella.



https://kab.wikipedia.org/wiki/Sa%C9%9Bid_Se%C9%9Bdi

Saɛid Saɛdi, d duktur akk-d aselway n Wegraw i Yedles d Tugdut (RCD), ilul-ed
deg 26 ctamber 1947 deg taddart n Aɣrib, deg leǧwahi n temdint n ɛzazga. Netta i
d-xelqen tuddsa tamezwarut n izerfan n yimdanen deg Ledzayer; anabad n Ledzayer
iḥekm-ed fell-as s lḥebs ɣef irmad isertayen-is uqbel n tasellulit n Ledzayer.

1989 Saɛid Saɛdi, mbeɛd tasellulit n wenbad n Ledzayer g 1980 seddaw Benjdid,
ixeleq-ed Agraw i Yedles d Tugdut (RCD); akabar asertay i sɛan am aɣawas tadukli
n Ledzayer seddaw n tuktuyt n yedles akk-d tugdut.

Agraw i Yedles d Tugdut (RCD) yemxallaf-ed ɣef Tirni n Iɣallen Inemlayen (FFS) n
Ait Aḥmed imi iherder-ed s lɛinani ɣef izerfan n wegdud amaziɣ, ɣas akken i sin
llan d Izwawen si izuran akk-d akbal n tdukla-nsen deg tamurt n izwawen i
g-yettekan, iban-ed daɣen am yewin n ukabar n tanmegla s tammaɣt taquran mgal
atsekki n l “FIS”, yewit n tajmaɛt n tagmat n yinsleman yebɣan ad hermen tugdut
deg Lezdayer, deg tudert tasertit n tmurt.

Ibrir 1999, Saɛid Saɛdi, am Ait Ahmed, ikeccem-ed am amankad deg tafrant n
teselwit, lameɛna imi arac ameqran n lɣaci ẓran belli takennatt i tella,
ijebd-ed tanekda-ines, netta akk-d xemsa n imalwayen niḍen azal n 16 n teswiɛin
uqbel n tagara n tefrant; deg April 15, Abdelaziz Boutefliqa weḥdes kan i
d-yeqqim deg tazla ɣef teselwit.

Deg ussan-agi Agraw i Yedles d Tugdut (RCD), Tirni n Iɣallen Inemlayen (FFS),
akk-d Amussu i Tmanit n Tmurt (MAK) n Ferḥat Mehenni, akabar asertay iban-ed di
tefsut taberkant (d amussu ikkaten s webrid n talwit akken ad isiwed ar timanit
n tmurt n leqbayel), llan tlata n ikabaren isertiyen i sɛan ccan deg Tamurt n
Izwawen.



https://kab.wikipedia.org/wiki/Rekku_n_u%C9%A3esmar

Rekku n uɣesmar d aṭṭan ig ttaɣen iɣes umi neqqar Aɣesmar si tama n ufella d tin
bwadda. Tifidiwin d rekku n yiɣes ttasend seg seqsef (lexṣas) n idammen di tama
uɣesmar. Lehlak agi at narnu ɣer tagayt n rekku n yeɣsan id ittasen seg lexṣas
idammen.

Talɣa yettwasnen si zik, d tin id ismentes ttawil n phosphore acebḥan,
tettwassen ɣur Legyiz s yisem n Phossy jaw tettwabgen-ed di timidi tis XIX d
tazwara n tis XX sɣur ixeddamen n zalamiṭ s ufus. Assagi s umennuɣ anmali ad naf
d akken aseqdec n phosphore acebḥan yettwasenfel (yettwabeddel) s uzegwaɣ
iwakken ad sseḥbibren ɣef ixeddamen marra.

Ttawil n Radium daɣen yella d sebba n waṭṭan n Rekku uɣesmar yufat-id i tikelt
tamezwarut Dr H.S. Martland asegwas 1924 Radium jaw (Aɣusmar n radium), imi
tixeddamin n tarmisin yesseqdacen taklut n radium cetkant ɣef uqraḥ n tuɣmas d
uɣesmar, ak-d lǧarḥ deg uksum n tuɣmas, kra isegwasen akkin at id eḍfer Tigẓelt
ẓẓayen n yiɣes (Ostéosarcome).

Isegwasen agi ineggura, aṭṭan agi yarna ɣur imdanen isseqdacen s waṭas ttawil n
bisphosphonates iwakken ad dawin aṭṭan n uxenzir.

Imdanen yuḍnen Rekku n uɣesmar zemren ad sɛun rekku deg adif n yeɣsan nsen ig
llan ttwaxenqen imi xuṣṣen



https://kab.wikipedia.org/wiki/Paragway

Paragway d tamurt tamecṭuḥt ay d-yezgan deg tlemmast n Temrikt n Wenẓul.
Tajumma-nnes 406.752 km2 (yikilumitren imkuẓen). Zedɣen-tt 6.349.000 n
yimezdaɣen (Iparagwayen).

Tamurt-a ur tesɛi ilel. Seg utaram (lɣerb) tḥudd-itt-id Bolivia, seg ugafa
(nord) ed wegmuḍ (ccerq), tḥudd-itt-id Brizil. Seg wenẓul, tḥudd-itt-id
Terjentint. Anezwi (climat) n tmurt-a d agrawi (humide) deg wegmuḍ yerna d
akiwan deg utaram.

Kabelschälanlage Schrottpresse Autopresse Kabelgranulieranlage Alligatorschere
Recyclingmaschine Kabelschälanlage

Deg Paragway, medden ssawalen, s umata, taspenyulit ed teguaranit. Taneggarut-a
d iles n Yihendiyen ineṣliyen n tmurt. Amur ameqran seg yimezdaɣen n Paraguay d
Ikaṭuliken.

Deg 1537, Aspenyuli Juan de Salazar yessebded tamdint n Asuncion (tamaneɣt n
tmurt). Sakkin, Paraguay teqqel d tahrest (colonie) taspenyulit arma ay d asmi
tuwey azarug-nnes (indépendance) deg 1811.

Gar 1865 ed 1870, yenker wemgaru gar Paraguay akked tmura n Temsisit n Kraḍ
(Triple Alliance - Brazil, Tarjentint ed Urugway). Deg wemgaru-nni, Paraguay
tesṛuḥ aṭas n wakal ed yergazen. Maca tessaweḍ ad d-tḥelli tama n Chaco asmi ay
tga amgaru akked Bolivia.



https://kab.wikipedia.org/wiki/Mulud_Fer%C9%9Bun

Mulud Ferɛun, Lmulud At Caɛban, d amyaru azwaw. Illul ass 8 meɣres 1913 di Tizi
Hibel di temnaṭ n Tizi Wezzu. Yemmut ass n 15 meɣres 1962 di Lebyar tama n
Ledzayer tamanaɣt. I t-inɣan d amussu n O.A.S.

S lferḥ ameqran ad awen nehdu tadiwennit d Mulud Ferεun ara isufɣen ungal-ines
wis sin, Akal d Idammen ɣer tizrigin Le Seuil. Adlis-a, i d-yettwacekkren aṭas,
war ccek ad isεu azal ameqran imi yettmeslay ɣef lɣerba n Izwawen ar Fransa. ’’
Mulud Feraun ata da zdat-i , yusad srid si tmurt n Izwawen. D acu tenniḍ ad
temlileḍ yid-s tura ..? i d-yesteqsa Emmanuel Roblès di tilifun . Ulayɣar
nniɣ-awen srid i qebleɣ. Azgen n tsaεtt mbaεd, win ara yeqqimen ɣur-i mmis
igellil, yekcem ɣer lbiru-inu. yiwen ufus yerfed lemḍela wayeḍ aqrab n uglim.

-Uriɣ Mmis igellil deg ussan iberkanen n umgaru, s teftilt n ukanki.Rriɣ deg-s
ayen akk yellan deg ul-iw.

Nezmer ad ninni d akken baba-k yeṛwa laεtab akken ak n irebbi. Deg acḥal yid-wen
i tellam ?

Deg Mmis n igellil, turiḍ s ubrid n ungal temẓi-inek d leqraya-k. Tewḍed ar
iswi-k s iɣalen-ik. Aṭas i tεajb-iyi tabɣest-ik….

Assa aqlik-id d anemhal n uɣerbaz n warrac n Larbεa nat Iraten …. -D tidett Akka
ih, seg wayyur n tuber.

Newweḍ ɣer w Akal d idammen. Mulud Ferεun yessereḥ deg meslay….nettḥulfu d akken
adlis yecreḍ aṭas n wayyuren n tensuft. Adlis mazal yedder deg-s, ɣas akken atan
yakan deg Paris.

-Niɣ-as lɣerba n Iqbayliyen tezmer ad efk yiwen neɣ kra n idlisen .Bḍiɣ lɣerba
ɣef snat : seg 1910 ar 1930 akk d 1930 ar assa.Akal d Idammen yettmeslay ɣef
tallit tamezwarut, ad rnuɣ ungal niḍen ɣef tallit tis snat.

-Wwiɣ-d deg Akal d idammen taqsiṭ n Aεmer, ilemẓi n 14 iseggasen, i d-uznen ɣer
Paris netta d iǧiran-is deffir umgaru n umadal amezwaru.Aεmer yella ixeddem d
amenwal ɣer warraw n taddart-is .Di Fransa yebda ixeddem am netta am atmaten-is
deg umɣizi (lmina).Deg yiwet n tmeddit yenɣa war aεemmed yimen uqbayli.Ameɣbun
meskin ur yezmir ad yuɣal ar tmurt imi yugad at nɣen tawacult n umerḥum.Yeqqim
di Fransa.Zrin 15 iseggasen , yettu leḥder, yejma tamurt d tudert n imesdurar .
Yewwi yides tameṭṭut-is Marie , taparizyant ig ṛwan lemṛaṛ n ddunit.Sin
iseggasen segmi d yuɣal ,yessawel-as-d lmektub-is, nɣan-t.

Melmi tettaruḍ ? -Deg ass lehhuɣ d twurri , ttaruɣ deg iḍ d ussan n
ustaεfu.ttaruɣ qrib yal ass 3 neɣ 4 tewriqin, ma ǧǧan-t-iyi tikta a tteǧǧaɣ i
wass niḍen.

Mi tettaruḍ tetabaεḍ aɣawas (leblan)? -Zeggireɣ s tira n tikta s umata.Mi ttaruɣ
i ttqeεideɣ taqsiṭ.S umata ẓriɣ anda tedduɣ maca mi ttaruɣ ttasen-t tikta d
tegnatin ur nwiɣ.

Nettkemil ameslay,mass Ferεun yenna yid d akken ad yewwet tarzeft ar Paris deg
ussan n ustaεfu n tfaska ( Paques) ilmend n tuffɣa n udlis Akal d Iddamen.Le
Seuil, war ccek as d ggen tameɣra (ad nfaṛes tagnit ad nesmekti d akken
tizrigin-a uɣen izerfan n udlis Mmis igellil).

Mulud Ferεun d amusnaw s tidett u d amyaru mu zeddig wul. Ẓṛiɣ itri-s at
yessiweḍ ɣer lebɛed, Akken yebɣu yili, tiɣṛi-s seg tid mu ilaq a nsel !



https://kab.wikipedia.org/wiki/Mu%E1%B8%A5and_Sa%C9%9Bid_Fellag

Muḥand Saɛid Fellag d anazur urasan (humoriste) azwaw, d amyaru, d ameskar
umezgun n urasan d teḍṣa. Daɣen Muḥand Saɛid Fellag yetturar deg isura. Ilul deg
1950 di Azefun, i d-yefkan aṭas inazuren n tazuri nniden, i cban: Ḥaǧ Lɛenqa,
Rwiced, Iftisen, Buǧma Lɛenqis, Ḥnifa, Ḥsisen, Muḥamed d Saɛid Ḥilmi, atg.
Baba-s inuɣ di laasker n Fransa di talit n trad umadal wis II. Yema-s tella d
yiwet i ḥemlen a tteḍs, ahat yefɣed ar ɣures.

Asmi isɛa 8 isegwasen d uzgen, ikcem ar Lezzyer tamanaɣt akw d yiwen n gma-s. Af
9 isegwasen di lɛemr-is ikcem aɣarbaz amezwaru di Ccraga. Di 1968, ikcem s
aɣerbaz umezgun di Lezzyer tamanaɣt. Ila iqqar aṭas imeskaren n tmura umalu, am
Aristophane, Eschyle, Plaute, Euripide, ... ladɣa wid umezgun am: Jarry, Becket,
Ionesco, atg.

Deg 1978, iruḥ ar Fransa akw d Kanada anda ixdem yal axedim ur n sefuɣ s imal
igerzen. Di 1985, i kcem ar tmurt-is i waken ad yeqim din i lebda di leḥsab-is
imiren. Di 1986, i sewǧed yiwet n tcequft isem-a yas: "les aventures de Tchop".
Imiren tiyaḍ tebɛnted.

Di 1994, rebrab i xdem axeṣar di tmurt, asmi teṭerḍeq yiwet n lbumba anda
yetturar yiwet n tcequft, iǧan Muḥand Saɛid Fellag ad yinig ar tmurt n Tunes. Di
1995, yunag ar tmurt n Franṣa, din yuɣal isem-is mucaɛ nezeh s tcequfin ines n
teḍṣa d urasan. Ticequfin i d-iḥekun i ɣeblan n tmurt-is.



https://kab.wikipedia.org/wiki/Mhenni_n_Wizgan

Mḥenni, di tidett Mḥenni At Waɛmiruc, illul ass n 3 dujember 1938 deg Wizgan.
Mhenni yesεeda temẓi-s deg taddart-is At Wizgan, i d-yezgan 65 km ɣef usamer n
Tizi Wezzu. Asmi yesεa 8 yiseggasen, yekcem ɣer ulmud amenzu deg uɣerbaz n tlata
iwmi sawalen tura At Yexlef.

Aseggas n 1952, yunag ɣer Fransa, tamdint n Marseille akked jeddi-is akken ad
ikemmel almud-ines, rnu yelmed lḥirfa n uḥeddad neɣ alsaq n wuzal (soudeur).

Asmi i d-yuɣal ɣer tmurt deg useggas n 54, tendeh tnekra n Lezzayer. Lɛesker n
tmurt n Fransa ttnadin ɣef Mhenni yellan iqeddec lawan-nni mgal-nsen. Ur sawḍen
ara ad t-id-ṭṭfen, yuɣal ɣer wansa i d-yekka, ɣer temdint n Marseille aseggas n
1955.

Din kan, yekcem deg umenuɣ meqqren ɣer yidis n watmaten-is yellan deg la
fédération de France n FLN aseggas n 1957. Ula deg temdint n Marseille ur yemniε
ara, ttnadin fell-as iɣallen n laman n tmurt n Fransa, tettunefk fell-as ad
yerwel ɣer tmaneɣt n Fransa Lpari, s lekwaɣeḍ ur nseḥḥa ara. Dinna, yekcem ɣer
terbaεt tanaẓurt n FLN i iqedcen s tuffra deg leqhawi akked deg yibisṭruten
izzayriyen. Gar inaẓuren-agi, ad d-naf Ccix Misum, Ḥnifa, Abcic Belɛid, Akli
Yeḥyaten, Yusef Abjawi, atg. Tarbaɛt-a tqeddec aṭas ɣef tegrewla n Lezzayer, ad
sakin win yellan yeṭṭes, sfaqen win yellan yeɣfel s ccnawi-nsen d tceqqufin-nsen
n umezgun, xas akken tegget fell-asen lεessa d leḥris. Mhenni yesekles sdis (6)
n tezlatin i d-yettεeddayen lawan-nni deg radyu n Fransa gar-asent tamaεzuzt n
wul-iw, ay aberrani , ay abeḥri.

Asmi i d-yusa ɣer tmurt n Lezzayer deg useggas n 1963 akken ad yesteεfu kra
wussan, yemlal d Colonnel Muḥend Ulḥaj i as-yennan : « dagi ara-teqqimḍ i tmurt
n Lezzayer nesεa Radyu. » Mhenni yeqbel tiɣimit di tmurt-is. Syen Muḥand Ulḥaj
iwessa Muḥemmed Ḥilmi, yenna-as « Γurek aqcic-agi, awi-t yid-k ɣer rradyu. » Deg
lawan-nni, Mhenni yesεa 24 yiseggasen kan di leεmer-is. Dinna radyu tessekcem-d
inaẓuren ixedmen s waggur, ideg llant trebbaε n uẓawan d trebbaε n umezgun ideg
yekki Mhenni. Ticeqqufin n umezgun ttεeddint-d yal ddurt. Taceqquft ideg
d-yurrar i tikelt tamezwarut d tin iwumi qqaren “Amezruy n umeɣras”. Aseggas n
1964 , Mhenni iεedda comédien profissionnel s wudem unsib.

Aseggas n 67, yesεa tadwilt iwumi qqaren “Leεyub n ddunit” iḥemmlen aṭas
imsefliden deg lawan-nni, rnu ixeddem ticeqqufin n umezgun s ccnawi akked les
Sketchs s wazal-nsen. Yelḥa-d amecwar almi d taggara n useggas n 79. Deg
umecwar-agi i d-yewwi yegla-d s tlalit n yiwet n tizlit mucaεen aṭas deg
yiseggasen n 70 “Zejiga”. Mhenni yeqdec aṭas ɣer yidis n yinaẓuren meqqren
gar-asen Muḥemmed Ḥilmi, Saɛid Ḥilmi, Ben Muḥemmed, Muḥemmed Ben Ḥanafi, Acruf
Idir, Anissa, Ǧamila, Newwara d wiyaḍ i yesulin deg ccan n radyu n teqbaylit.



https://kab.wikipedia.org/wiki/Meryl_Streep

Mary Louise Streep, tlull ass n 22 yunyu 1949 di Summit awanak n New Jesey, d
tasnegbart tamarikanit. Γer waṭas n medden, d Meryl id tasnebgart tameqṛant di
tallit tafrart, yella-d yisem-is azal n 17 n tikal deg arazen Oscars zdat
Katharine Hepburn, tebwi araz agi 3 kṛaḍ n tikal, isegwasen n 1980,1983 d 2012.

Deg asarug, deg umezgun d tiliẓri turar aṭas n temliltin, am di Kramer and
Kramer asegwas n 1979 anda turar d tameṭṭut tamezwarut n Dustin Hoffman, asaru
itt yeǧǧan ad tawi Oscar n temlilt wis sin iten-t yifen. Timliltin ines nniḍen
igarzen d tid n Out of Africa, anda tella d tamyarut Karen Blixen γer tama n
Robert Redford d Sophie's Choice (sγuṛ ungal n William Styron) anda turar
tameṭṭut ijaṛben imḍiqen n lmut di ṭṛad n umaḍal tisnat, ayen itt yeǧǧan
tikelt-a ad tawi Oscar n tesnegbart usegwas 1983.

Deg usaru A Cry in the Dark n Fred Cepisi tebwi araz di cannes/fṛansa asegwas n
1989. Turar d tameṭṭut n wexxam ig γlin di tayri γef yiwen umseknaw deg usaru
The Bridges of Madison County γer tama n Clint Eastwood asegwas 1995, daγen deg
usaru The Hours γer tama n Nicole Kidman d Julianne Moore, isegwasen agi
ineggura turar deg The Devil Wears Prada aked Mamma Mia !. Asegwas n 2012 tebwi
araz n Oscar tesnebgart usegwas i tikelt tis kṛaḍ γef usaru La Dame de fer anda
turar taneγlaft tamezwarut n Lengliz Margaret Taččer



https://kab.wikipedia.org/wiki/Lwennas_%E1%B9%A2abi

Lwennas Ṣabi, d yiwen ucennay n tmurt n Leqbayel, tamaṭ n Ɛeṭṭuc, taɣiwant n
Makuda id yezga deg-wugafa-amalu n Tizi Wezzu, ilul di 29 tubeṛ 1981.

Am icennayen ak n tmurt Leqbayel, yebda yettufrar-ed di tmaɣṛiwin n zwaǧ id
yettilin di tudrin, imi dinna ttagnitt is id yettilin, imi yettemlil-id inaẓuṛen
nniḍen, anda id ilemmed ugar n wayen yessen deg-waḥric-agi uẓawan d lfen s
umata.

Deg-wuseggas 2005 i yebda umecwaṛ-is deg-webrid n cna, imi yessaweḍ yeskles
tasfift-is tamezwarut, anda is yeqqaṛ : « Semḥ-iyi », ttasfift yettujarden
deg-wansayen n tezlitt taqbaylit, llant deg-s sedis (setta) n yizewlen ;
ttasfift id yessuf-eɣ di tullizin n tefsut.

Aẓawan n tezlatin-is yettagemit-id si <Caɛbi>, aẓawan aɣaṛfan, d <Lfulkluṛ n
Leqbayel>, yewwi abrid id wwin icennayen n Leqbayel iqbuṛen, am : Ccix Lḥasnawi,
Lwennas Meɛṭub, Yidir d Lewnis at Mengellat.

Akken sin iseggasen, di 2007, yarna yessekles tasfift-is tis snat anda s
yeqqaṛ : « Muqlent wallen », anda id yesbeggen asaɣ it icudden ar ṭṭabaɛ
uẓawan-is, d unadi lqayen deg-waḥric n tezlitt taqbaylit s umata.

Lebda deg-wubrid n wesnulfu, Lwennas ṢABI yessewjed aḍebsi-s wis kṛaḍ (tlata),
deg-wusaggas n 2010, anda is yeqqaṛ : « Tajmilt iy fennanen », llant deg-s mraw
(εecṛa) n tezlatin ; Yessufeɣit-id di 16 fuṛaṛ 2010.

Deg-wuseggas n 2008, yewwi-d araz, ilmend n temzizelt « Prix Carlo Doualia » id
yellan di Maṣaṛ, (Timzizelt n can iycennayen n agrakal, (concours de chant
destiné aux artistes de la Méditerranée)), id yesewjed umaṭaf n « Monté Carlo
Doualiya » di 15 ar 16 tubeṛ 2008, yecna di temkaṛḍit Aleksandri (la
Bibliothèque d’Alexandrie), zdat n waṭas n lɣaci, yecna deg-wudem n sin
yemyezwaren : Nawal Ben Kraym (id yusan si tmurt n Tunes) d Ayham Abu Ammar (id
yussan si tmurt n Sirya), (Nawal Ben Kraïm (Tunisienne) et Ayham Abou Ammar
(Syrien)).

Xas ma ḥarcawet tegnitt, Lwennas ṢABI mazal iqeddec s idis n tezlitt taqbaylit,
deg-wusekfel n wansayen, aεlaxaṭaṛ yeẓṛa d akken idles-is, yuḥwaǧ arraw-is ad
ilin yides s idisan-is, d agarruj ǧǧant-id imezwura-nneɣ inekni, nufat-id, u
nekni at id neǧǧ iy neggura-nneɣ akken at id afen zeddig lsas-is.

Ass-a, Lwennas ṢABI, yeswejd-aɣ-id yiwen uḍebsi <Le Clip> (DVD d VCD),
azewl-ines : < Can d wansayen>, yesɛa semmus (xemsa) n tezlatin Klip :



https://kab.wikipedia.org/wiki/Iziriyen

Deg useggas n 996, d Badis, mmi-s n mmi-s n Buluɣin Uziri, ay yeqqlen d agellid
n uwanek n Yiziriyen. Tuɣ imir-n, yufa-d lḥal, baba-s ed jeddi-s jjan-as-d akal
d ameqqran, yewwet seg Ṭrables, deg Libya, alammi d ataram n Ledzayer. Dɣa yebḍa
Badis adabu n temnaḍin n tmurt-is ed leɛmum-is. Ḥemmad ed Irufet, yefka-asen
ataram, ma d Felful yefka-as tama n Ṭrables. Tegra-d ɣer Ḥemmad Ubuluɣin, yefren
yiwet n tama ara yeḥkem, deg wenẓul n Temsilt akken ad yebnu tamaneɣt-is. Amḍiq
ay yefren yezga-d ger n Temsilt ed yidurar n Ḥuḍna. D yiwen wegni ɛlayen ay deg
yezmer ad yebnu tamdint ur nettishil ara i yicenga ad tt-awḍen. Dɣa, deg useggas
n 1007 ay yebda ibennu tamaneɣt-is. Yernu, ɣef wakken ay d-yenna Ɛebderreḥman
Uxeldun (Ibn Xeldun), sin yiseggasen kan ay yekka deg lebni-s.

Sin seg leɛmum n Badis, Muḥsen ed Zawi, ur qbilen ara timura ay ten-id-iṣaḥen.
Dɣa dduklen ed Felful, amesnabaḍ n Ṭrables, kkren-d mgal mmi-s n gma-tsen. D acu
kan, Ḥemmad, ɛemmi-s-nni iḥekmen ataram, iɛawen Badis akken ad yennaɣ mgal n
leɛmum-is ay as-d-yeqqlen d icenga. Yessaweḍ Ḥemmad ad ten-yernu. Yuɣ lḥal, seg
wasmi ay d-kkren ɣur-s leɛmum-is, yeqqel Badis ur yettamen yiwen. D annect-nni
ay t-yejjan ad yerr mmi-s, xas d agrud n setta yiseggasen kan deg leɛmeṛ-is, d
agellid ɣef tmurt,. Akken ad yesteɛṛef ugellid n Yifaṭimiyen s wannect-a,
yefka-as Badis tamdint n Qsenṭina ed weḥric seg wakal n ɛemmi-s-nni ay
t-iɛawnen, Ḥemmad.

Dɣa seg yimir-n ay iḥulfa Ḥemmad yexdeɛ-it mmi-s n gma-s, yernu yekkes-d
tamurt-is seg udabu n Badis. Deg useggas n 1015, yekker wemgaru ger Badis ed
ɛemmi-s, Ḥemmad. Xas yemmut Badis, ikemmel wemgaru ger Yiziriyen ed wid yeddan
ed Ḥemmad alammi d aseggas n 1017. Deg useggas-nni, gan Yiziriyen amtawa ay deg
bḍan tawacult-nsen ɣef snat n terbaɛin : Ibadisen (imɛiwnen n Badis) wwin tama
tagmuḍant n Tmazɣa (Tunes), ma d Iḥemmadiyen (imɛiwnen n Ḥemmad) wwin tama
tutrimt (agmuḍ ed tlemmast n tmurt n Ledzayer).



https://kab.wikipedia.org/wiki/Itran_n_Imuca%C9%A3

Imucaɣ, tamusni-nsen af yetran d tameqrant, imi d itran ay tn-iheddun asmi
ttinigen deg lxali. Ula d Imucaɣ ufan deg igenni igrawen neɣ tirebuyaɛ n yetran
yecban zund kra n tteṣṣwiṛat, am wakken i t-xedmen si zik igduden nniḍen deg
tmura nniḍen. Lɛibad neɣ lḥiwan neɣ tiɣawsiwin ẓran deg igenni, yal yiwen
deg-sen yesɛa tadyant-is.

Ursa maior d Ursa minor - Ma d Talamt d awara-nnet ("talɣemt d uberhuc-is"),
nnan-as belli talɣemt agi ism-is d Fakru, tella d talɣemt n sidna Saliḥ. Nɣan-tt
yir medden, tuɣal-ed d terbaɛt n yetran. Widak tt-yenɣan wwin deɛwessu :
beddlen, uɣalen d lḥiwan. Itran n Telɣemt mačči d 7 yetran n "Ursa" kan :
rnan-asen daɣen Arcturus, yegan ixf-is (akkenni i tesɛa iri gezzifen iqewwsen,
amzun d iri n telɣemt). Tatrit tamecṭuḥt tama-s tella d aḥeddad yettarǧun
timezla n telɣemt i wakken ad yeṣneɛ tarikt s weglim-is (talɣemt, bɣan a tt-zlun
ilmend n tmeɣra n Kukayoḍ ara izewǧen d yiwet n yessi-s n yiḍ). Aberhuc n
telɣemt la itezzi i tagust, yellan d Itri n Ugafa. Wiyaḍ (Duveyrier 1864, as.
424) qqaren belli Itri n Ugafa d taklit yettaṭṭafen deg ucuddu n uberhuc skud i
teẓẓegen yemma-s. Lenkeshem d lamer "eṭṭef!" kwellefen-as. Imi yefta wegraw a
tt-nɣen, taklit tetthilliw ammar a tt-ɛeqlen.

Pleiades - Yessi-s n yiḍ, tadyant-nsent ar ass-a wer t-nessin ara. Nessen kan
belli Kukayoḍ la tent-yettabaɛ imi yebɣa ad yaɣ yiwet deg-sent, maca leɛmer ur
tent-yaweḍ ("atabeɛ n Kukayoḍ" d anzi n kel tmaceɣt, qqaren-as i win yewten di
rrayeɛ) ; ziɣemma wer nessin anta ara tili d tislit-is.

Amanar - Ma d Amanar, tidyanin nnant belli yella d izem, d amjahed yekkaten
uzzal, ḥedd ur as-yezmir. Ziɣ wer nessin ara ayen iga. Yiwet tedyant yesla
Barrère yenna-yas Amanar bezzaf yeffelfel armi d yiwen wass iwet yemma-s lqaɛa.
Dɣa yewwi daɛwessu s lḥamu d wegris : afus-is ayeffus (Betelgeuse yejjeɣjeɣen),
la yettɣimi deg timess idumen, ma d aḍar azelmaḍ (Rigel, tafat-is d tamellalt)
dima deg wegris i tella. Tura lǧetta ines ǧǧan-tt yegganen deg igennni ɛeryan
yal yiwen yezmer a tt-iwali.

Aydi ameqqran, Awtul - Ma d ifäräkfärakän, llan kra n imɣad (yemdanen seg
iderman wer d lḥerr) iteddun deg uleclac yeqquren, s lemḥadra ammar a
ten-ɛeqlent tiɣzalin (ihenkaḍ), maca tiɣzalin slant afedwec-nsen rewlent. Dɣa
meṛṛɛen aydi (eidi) a tent-yeṭṭef, maca yezwar-asen Umanar iṣegged-itent. Imir-a
rran imɣad s snat izerzeren-nniḍen (ener "izerzer" d tenert "tizerzert") Amanar
wer yezmir ad iwali ɛlaxaṭeṛ llan s deffir-es. Aydi (eidi) yettazzal ɣer
izerzer, taydit (teidit) ɣer tizerzert.

Tiɣirdemt - Itran agi, ẓran deg-s Abelkoray, ilemẓi yebɣan ad yak°er ettmer n
tezdayt. Amma yettuẓer sɣur tiqcicin la iteddun ar tala ad ag°ment. Abelkoray
yusa-d ar amkan agi s uɛudiy-is (eyes), yeǧǧ-it s tuffra deg ccama taberkant n
webrid n walim.

Amkuẓ n Pegasus - ɛlaḥsab n Casajus (as. 58), igenni isenned af 4 yeɛmuden ḥedd
ur iwala (s tmaceqq : tagettewt, deg 4 tiɣemmaṛ, ugafa-ataram, agafa-agmuḍ,
anẓul-ataram, anẓul-agmuḍ). Bac ad amnen yemdanen belli 4 yeɛmuden agi la
weǧǧeden, yerra Ṛebbi 4 yetran agi deg igenni i tn-yesmektin : tafella (ssqef).



https://kab.wikipedia.org/wiki/Hiempsal_II

Hiempsal II yella d agellid n Numidya deg uzgen amezwaru n Talɣa:Timiḍi Irut uq.
S.-Ɛ., yemmut ɣer 60 uq. S.-Ɛ.. D mmi-s n Gauda, d arbib n Yuɣurten, dɣa d
baba-s n Juba Iru.

Deg useggwas 88 uq. S.-Ɛ., sakkin tarennawt n Sylla, imi Marius d mmi-s rewlen
seg Roma i Tafriqt, Hiempsal yemmager-iten s uqader yili yebɣa aten yeṭṭef d
imeḥbas. Marius yefehmen asenfaṛ ines, yerwel swaswa kan deg wakud s tallalt n
weltma-s n ugellid.

Hiempsal yettwaẓẓ̣eɛ seg usadbu sɣur ugdud-is, neɣ sɣur Hiarbas, imḍebber n
yiwen umur n tagelda tanumidit yettwalelen sɣur Gnaeus Domitius Ahenobarbus,
imḍebber n ikabranen n Marius deg Tafriqt. Maca, deg useggwas 81 uq. S.-Ɛ.,
Sylla yeceggaɛ Pompeius iwakken ad yeḥaṛeb akabar n Marius dɣa yerrayas asadbu i
Hiempsal, ayɣef akal yemmerni sɣur yiwen amtawa yettwazmel s Lucius Aurelius
Cotta.

Imi tribunus plebis Publius Servilius Rullus yesenteg isuḍaf tigranin ines deg
useggwas 63 uq. S.-Ɛ., akal agi, yettufken s usakran i ugdud aṛumani sɣur Scipio
Afriqi, ur yenza ara, ayen yessenker urfan n Cicero (De lege agraria, I. 4, II.
22). Ɣef leḥsab n Suetonius, (Caesar, 71), Hiempsal II yeḥkem dima ar 62 uq.
S.-Ɛ..

Ɣef leḥsab n Sallustius (Yuɣurten, 17), d amaru n udlis ɣef Amezruy n Tafriqt s
tutlayt tapunikit.



https://kab.wikipedia.org/wiki/Fer%E1%B8%A5at_%C6%90ebbas

Ferḥat Mekki Ɛebbas (ilul deg wass n 24 Tuber 1899 deg Ṭahir, Jijel - yemmut deg
24 Dujember 1985, deg temdint n Ldzayer), d argaz n tsertit aqbayli yerna d
ameɣnas ay iwten i lmend n ussuffeɣ n Fransa seg Ldzayer. Deg 1946, yesnulfa-d
Tadukli Tamegdayt n Teskint Tadzayrit (Union démocratique du manifeste
algérien).

Deg tallit n wemgaru (ṭṭrad) n Ldzayer, Ɛebbas yettekka deg Terni n Weslelli
Aɣelnaw (Front de Libération Nationale). Deg 1958, yeqqel d aselway amezwaru n
Unabaḍ Uɛḍil (gouvernement provisoire) n Tegduda tadzayrit, yerna yeṭṭef amkan-a
arma ay d 1961, asmi ay t-id-yexlef Benyusef Benxedda. Deg 1962, yettwafren d
aselway n Wegraw Aɣelnaw (amni [parlement]) amezwaru n Ldzayer. Deg 1963, yeffeɣ
seg wemkan-a ɣef ljal n yiwen n umennuɣ akked unabaḍ n Ḥmed Ben Bella. Ɣef ljal
n waya ay yettwaḥbes deg Wedrar. Deg 1965, cwiṭ kan qbel ad d-tili tuttya-nni
taserdasit n Hewwari Bumedyen, Ɛebbas bran-as-d seg lḥebs, maca yejbed iman-nnes
seg tsertit.



https://kab.wikipedia.org/wiki/Bu%C9%A3ni

Buɣni, (Boghni s tṛumit, s tifinaɣ ), d taɣiwant n tawilayt n Tizi Uzzu, di
Tmurt Taqbaylit, tella ar azal n 38 km deg unẓul-amalu n Tizi Uzzu, ar 15 km deg
umalu n Iwaḍiyen dɣa ar 13 km deg ugmuḍ n Draɛ Lmizan.

Tihawt taṭerkit 1515-1830 Agadir aqbur aṭerki. Ar 6 km n tiẓgi n Tineglin. Isem
azwaran :Burǧ-Buɣni

Tihawt taṛumit 1830 - 1962 Taddart tamecṭuḥt n Tamurt Taqbaylit yettwaẓẓun deg
waḍar n Ǧerǧer, taɣiwant tamasayt n Draɛ Lmizan tettweleq deg useggwas 1876 deg
ugezdu n Zzayer asun n Palestru. Tuɣaled d taɣiwant n alaɣmu acuṛan, attili
tettweqqen deg useggwas 1958 ar ugezdu amaynu n Tizi Uzzu

Tasureft n tamdint n Buɣni, taɣiwant tesɛa, deg usnulfu ines deg useggwas 1984,
26 timdinin nniḍen :

Agadir aqbur aɛetmani yella deg ugafa n tɣiwant. Yella ar 500 imitriyen n asawen
dɣa yettwubna deg tazwara n Timiḍi wisXVIII sɣur Lqaḍi aṭerki n Taqbaylit n
Wadda, Aɛli Xuǧa, d yiwen agadir ameqran ugaren wiyaḍ nniḍen yebnan iɛetmaniyen
di Tmurt Taqbaylit.



https://kab.wikipedia.org/wiki/A%E1%B8%A5med_%C7%A6ennadi

Aḥmed Ǧenadi d yiwen ger imenzawiyen n tilizri izwawen. D amseḍru isura d
tasgilin. Mmis n Bgayet isɛan 50 isegasen, d bab n ṣaṭ (7) n derya.

Iɣra tizrawt n umzenzi, u yesɛa agerdas di tusna usedhan 'Comptabilité' i d
yebbwi di 1974, d ayen icban lbak n tura. Isyin iɣra azal n kuz isegasen di
yiwen uɣerbaz n Lyon di Franṣa anda id yebwi agerdas n CED (Diplôme d'Expert
Comptable). Anecta yella-d s wudem amneɣray imi di talit nni tawafɣa ar berra
tella s ttesriḥ sɣur adadu n Lezzayer n imiren.

Di tuddert-is Aḥmed Ǧenadi ixdem aṭas n tasɣunin. Illa d asedhan, d amdebbar
(aɣella) usedhan, d anemhal n tedrimt, d anemhal amatu n tkebanit deg weḥric n
lebni neɣ usali alama d 1984. Seg usegwas aki yuɣal d alellam (Libéral), dima
deg weḥric usali.

Seg usegas n 1980, iger idaren-is deg weḥric usliqqel (Audio-visuel). Imiren ila
ixeddem s Kamira n 'Super 8' s wayes ixdem aṭas n tugniwin i yeffer d cfawat.
Deg 2001, imi yella iteddu ar Franṣa imlal-d d yiwen uwaziw n tilizri yettwasnen
Muḥand Tafarka deg unafag Aban Ramḍan n Bgayet. Yarḍit ar Rradyu n tmaziɣt n
BRTV, i syin iɛedad di tilizri ines. Anecta ibeddel amecwar-is imi s tmusni ines
deg usliqqel, akw d teqbaylit, ur iɛeṭel ara yuɣal ger iɛegalen n tilizri n BRTV
ifazen ar assa. Seg ass-nni ara assa, i sewǧad yiwet n tasgilt yal amalas, umi
isemma Tamurt-iw. Ar tagara n 2006, tasegilt aki tesɛa azal n 483 n tedwilin.
Gar asent, ma nezmer ad nader tidiwinin i yexdem akw d uneɣlaf amezwaru iɛedan
Aḥmed Uyaḥya deg wexxam udadu, d kra udmawen n umussu n Laɛrac, am Belɛid Abrika
d Ali ɣerbi.

Deg 2006, i sufɣed yiwen ussaru ɣezifen s tutlayt tazwawt, umi isema Aɛziz aken
yebɣu y-ili. Anecta yella-d s illalen ines d lemɛiwna n kra n tkubaniyin am
CRISTOR n Burǧ Buɛririǧ, EPB n Bgayet, d SOVAC n Lezzayer tamanaɣt. Deg 2007,
isufɣ-d assaru xezifen wayed isɛan mraw (10) iḥricen umi isema Ussan Nni. Ma d
assaru ɣezifen wis krad atan deg ubrud u sufeɣ. Azwel-is Asirem.ɛ



https://kab.wikipedia.org/wiki/A%CE%B5li_%CE%A3em%E1%B9%9Ban

Aɛli Ɛemran, s yissem-is unṣib (Aɛli Kulugli, s tefransist : Ali Koulougli), d
acennay n tmurt n leqbayel, ilul-d ass n 20 Mayu 1969, deg Igariden i d-yezgan
di Mɛatqa (Tizi wezzu). Ɛemran yella d isem n yiwen si lejdud-is.

Yebda yettarra lmendad-is ar uẓawan si temzi-s, asmi yella isell i Radyu ak d
kra n tesfifin n kra icennayen yellan di teswaɛt nni, Aladra isell i widen akken
ḥarmen ur d sɛeddayen ara tizlatin nsen deg yimaṭṭafen n Radyu n tmurt n Lzayer,
amedya n Dda Sliman Ɛazem... d wiyaḍ nniḍen

Asmi yella di tesdawit, dinna Aɛli i d-yebda yettbin-id, imi yella yetturar
snitra, ixeddem aẓawan, icennu i yiwet n tarbaɛt umezgun n tesdawit n Dda Lmulud
at Mɛemmar di Tiziwezzu, uwumi qaren <Maɣres> ; Di tallit nni, yebda yetturar
tizlatin n Yidir, Simon and Garfunkel, Moustaki, Cabrel, Inaṣliyen, Pink Floyd,
Abranis, Cat Steγens,... S wakka Aɛli ilemmed u yebda isurifen ines imezwura
deg-wubrid n lfen.

Di 2001, yesekles tasfift-ines tamenzut, anda is yeqqar : <Amsebrid>, s wakka, s
tesfift-agi, Aɛli yekcem annar n cna.Ur iɛeṭṭel ara yebda timaɣriwin di tmurt n
leqbayel, deg-waxxam n yedles Lmulud at Mɛemmar, daɣen deg-wuxxam umezgun n
Bgayet.

Araz amenzu, yewwit-id di tafska taɣennawt n cna n teqbaylit, araz wis sin,
yewwit-id di tafska uẓawan n Ṣumam.



https://kab.wikipedia.org/wiki/A%C9%9Bmar_n_At_%E1%B8%A4emmuda

Aɛmar n At Ḥemmuda, d yiwen n urgaz, n umeγras n tlelli, n timunent n tmurt n
Lzzayer.

Illul deg usegwas n 1923 deg tama n Tasaft Ugemmun. Yettwanγa deg usegwas n 1956
axaṭer d yiwen n umeγras n Tizzayrit.

Aɛmar At Ḥemmuda aẓar-is n taddart n Tasaft Ugemmun deg tama n Ibudraren, deg
tlemmast n wedrar n Ǧerger. Yettili-yas i "colonel" Aɛmiruc (Amiruc n At
Ḥemmuda).

Di Benɛkun yetteki deg tarbaɛt umi qqaren "Tarbaɛt n inelmaden n Tesdawit n
Benɛkun" ar tama n Ḥusin At Ḥmed, Saɛid Cciban, Ɛumar Usediq, Muḥend At Ɛemran,
Benay Waɛli.

Asmi yella deg lḥebs di Blida, akabar n Ugdud Aγerfan n Lzzayer (PPA), yessufγit
di lufaq.

Deg usegwas n 1950, Fransa tsereḥas, yeffeγ-ed si lḥebs. Asmi id yefaγ si lḥebs,
yuγal ixeddem di Lzzayer ar tama n Mbarek n At Mangellat akw d Baccir Bumaɛza.

Asmi i yekker trad n 1954, yettwateḥem am "wemdakul n tektiwin n Messali Ḥaǧ"
(yuggin di lawan-nni traḍ d umenuy γef timunent n tmurt n Lzzayer s leslaḥ).

Dγa yettwanγa deg usegwas n 1956 γer f ufus n kra n yemjuḥad (ALN) deg tama n At
Waɛban (Aqbil ).



https://kab.wikipedia.org/wiki/%E1%B9%A2%E1%B9%ADif

Listiɛmar aɛrab d lestiɛmar i d-iǧǧan tikta meqren akter n wiyad ɣef umezruy ni
imaziɣen. Iɛraben xellfen ibizantiyen deg 705 almi deg azal n 972. Lestiɛmar
aɛrab n tmurt n imaziɣen d yewit n twaɣit i tella ɣef imaziɣen di tazwara armi
rebhen telelli-nsen deg lqern wis VIII.

Imaziɣen kemlen atas n leqrun mbeɛd amgar-nsen mgal iɛeraben seg wemkan ɣer
wayed, mgal yewet n tgeldit taɛrabt ɣef tayed, armi deg (972–1148) imi yewit n
tageldit tamziɣt , Iziriyen (972–1148) s timelwi n Ziri mmi-s n Menad, tettf-ed
tazmart deg Dzzayer. Tallit agi tella yewit n tallit ur nesɛi lehna imi teččur s
imenɣi akk-d tarkukitt, Lqern wis XI akk-d 13 walan-ed assexdem ameqran n
tutlayt taɛrabt, imi yebda-d deg Lqern wis XI anbaz amenyut n yewin n wedrum
aɛrab d-ikkan si Maṣer yettuseman Banu Hilal, deg zdaxel n ul tmurt n imaziɣen.

Imi ifatimiyen (yewet n tgeldit taɛrabt i g-hekmen deg Iɛraben imi staɛmren-d
tamurt n imaziɣen) wexxren-ed abud-nsen ɣef Maṣer deg 972, mmi-s n Ziri
ittusemman Buluɣin (971-984) yettwakelf-ed ɣef tafriqt ugafa. Awexxar n tanawt
taɛrabt ɣef Maṣer ishel-ed asnulfu n tageldit n Iziriyen seddaw Ḥammad mmi-s n
Buluɣin imi rebhen-ed imaziɣen tanaya-nsen.

Deg 1090 Iḥamadiyen, aferkaw n Iziriyen, xedmen-ed Bgayet tamaneɣt-nsen;
Ihemadiyen hekemen-ed deg ɣef Dzzayer azal n lqern (1008-1152) armi nezfen ɣef
ddemma n wanbaz n Banu Hilal. Deg azal n 1152 Amussu n Tdukli (Lmuwahiddin s
taɛrabt) ihudd tageldat n Iḥammadiyen.

Deg uzzal n lqern wis XII, Mmi-s n Tumart (a*. 1080 - a. 1130), ccix amziɣ n
lǧameɛ akk-d amalway n ddin i snulf-ed tarbaɛt tamaziɣt n Amussu n Tdukli; Mmi-s
n Tumart yura-d ahric ameqran n tiktabin n ddin s tutlayt tmaziɣt.

Ɛabd Lmumin (1094-1163), yewin seg inelmaden-is i t-id-xelfen imi yemmut, i
snulf-ed taglelda n Tdukli deg Tin Mal ( tamdint deg talemmast n tmurt n
Merruk).

Tagelda n Tdukli temɣ-id almi thekm-ed ɣef ahric ameqran n Tafriqt ugafa; Merruk
deg 1146, Dzzayer 1151, deg 1160 hekemed ɣef ahric ameqran n Tamezɣa. Deg 1163
armi 1199, tikkelt tamezwarut deg umezruy n Tamezɣa, ahric amerqran n imaziɣen
ɛacen seddaw yewit n tgelda tamaziɣt.

Akter n azal 300 isegassen Iziyaniyen, aferkaw n Tagelda n Tdukli, hekmen-ed ɣef
Tamezɣa armi 1516 imi Iɛetmaniyen kecmen ɣef Dzzayer.

Lqern wis XVI yezra-d daɣen talalit n Tamurt n Izwawen deg talemmast n tafriqt,
imi ahric ameqran n tafriqt i ttmuqlen ɣef rrif n lebher yella seddaw n
lestiɛmar aɛutmani.



https://kab.wikipedia.org/wiki/%E1%B8%A4med_Umerri

Ḥmed Umerri, seg yisem-is unṣib Ḥmed Belεid, aẓar-is yekka-d seg Yemrabḍen n Wat
Bu-Waddu (deg Iwaḍiyen). Ilul deg tagara n tmiḍa tis 19 (19th Century) deg Wat
bu-Waddu.

Tayri-s i Tlelli d ukasan mgal lbaṭel, wwin-t ar wannar n umennuγ. Mi yebda
Umerri tagrawla, yella d aqemmar, syin yetti-tt ar umakkar. Amakkar n wat-nnif
akken i s-semman leQbayel deg wussan-nni. I-tt-ikkes-asen adrim i wid yesεan,
yettferriq-iten γef imaγban. Yiwen seg iserdasen n Fransa, isemma-yas «  Robin
des Bois n tmurt n leQbayel ». Iga tarbaεt wiked igezzen iberdan i tkeryas ,
ger-asen yella Wasel εli. Dγa d aneggaru0ya i t-izenzen i Fransa. Krim Belqasem,
yewwet yewwet almi i yeqbel Umerri ad ittekki di l OAS, dγa deg wussan-nni kan i
ten-nγan. Wasel εli-nni dγa, yettwaṭef kra iseggasen di taẓult. Iserdasen n
Fransa, budden-as s tkerkas almi i s-sekcem deg uqerru, belli tameṭṭut-is
iẓer-itt Ḥmed Umerri. Si zεaf akk d ukasan, yeqbel ad yeddu d Irumyen akken a
sen-izenz Umerri. Umerri yemmut s temrigin (rṣaṣ) deg useggas 1947 deg iεezzunen
deg wexxam n εli Wasel



https://kab.wikipedia.org/wiki/%C6%90ebban_%E1%B9%9Aem%E1%B8%8Dan

Aban Ramḍan neɣ Ɛebban Ṛemḍan d argaz asarti azwaw, i gelan d amenzawi deg
umezruy n tagrawla Tadzayrit D netta i yellan d aqerru n tegrawla, d amsertay
ugar n ukabar Tirni n Tleli Aɣelnaw FLN.

Ilul Ɛebban Ṛemḍan ass n 10 yunyu 1920 deg Tmurt n Leqbayel; taddart-is d
Iεezzuzen i d-yezgan tama n Laṛebεa n At Yiraten. Baba-s qqaren-as Muḥend.
Yemma-s qqaren-as Faṭima, tḥemmel-it aṭas acku yella d anelmad ifazen ger
tezyiwin-is. Deg lawan-nni, ulac aṭas n yiɣerbazen imi tamurt n Dzayer tella
ddaw temḥarsa n Fransa. Ɛebban Ṛemḍan iṛuḥ ɣer Leblida akken ad ikemmel dinna
leqraya-s deg teseddawit, ibbwi-d Lbbak (BAC) n tusnakt deg useggwas n 1941.

Deg tallit-nni i yebda yettfaq s yir tagnit i ttidiren Izzayriyen, ayen i
t-yeğğan ad yeḥbes leqraya-s, ad imal ɣer tsertit. Ikcem s Amussu i Unalak n
Tlelliyiin Timagdayin (MTLD, Mouvement Pour le Triomphe des Libertés
Démocratiques). Deg useggwas n 1947, yuɣal d imdebbeṛ deg ukabar-a, yerna
yettikki deg tuddsa tuffirt (O.S., Organisation secrète) i yella tettheggi ttṛad
mgal Fransa. Adabu n Fransa ifaq yes-s, dɣa yeṭṭef aṭas n yimeɣnasen n umussu,
yeḥkem-asen s lḥebs. Ɛebban Ṛemḍan yettwaṭṭef ula d netta, deg useggwas n 1950.
Yennuɣ deg lḥebs almi yuɣal yettuneḥsab d ameḥbus n tsertit, yesaa azref ad iɣer
idlisen d yeɣmisen.

Yeffeɣ-ed deg yennayer 1955. Yerra ɣer taddart-is. Syin yeffeɣ s amadaɣ akken ad
yeddu d yemdukal-is n tegrawla. Yuɣal iṛuḥ ɣer temdint n Lezzayer, yeṭṭef amkan
n Biṭaṭ i yellan d ameḥbus. Seg meɣres 1955 ar win n 1956, yessaweḍ Ɛebban ad
yesdukel akk imussuten d yikabaren izzayriyen yellan niqal ur ttemsefhamen ara,
akken ad ttekkin deg ttṛaḍ n uslelli aɣelnaw. Yumen d tadukli i yessawaḍen. D
Abban Ṛemḍan i d-iheggan anejmaε n ṣṣumam anda i heggan lsas i tegrawla n
Lezzayer.

Mlalen yergazen d tlawin n tegrawla deg Uzellagen, deg Γuct 1956. 20 n wussan,
nutni ttmeslayen ɣef liḥala n tmurt d umennuɣ n izzayriyen mgal amnekcam
afṛansis. Dinna i d-ffɣent tektiwin sweyes ar a teddu tegrawla akwd tid iɣef ar
a ters Lezzayer n uzekka.

Ɛebban Ṛemdan yemmut di laameṛ-is 37 iseggwasen, yettwanɣa di l'Merruk ass n
27 dujamber 1957. Ɛebban Ṛemḍan d netta i d bab n tegrawla, d netta i yessawḍen
ad yesbed lsas i tegrawla n Lezzayer maca xedεent yemdukal-is akken xedεen merra
agdud akw d tmurt n Lezzayer.



https://kab.wikipedia.org/wiki/Usama_Ben_Laden

Usama Ben Laden neɣ Usama bin Muḥammed bin Awad bin Laden (ilul deg 10 Meɣres
1957 - yemmut deg 2 Mayyu 2011 Abbottabad, Pakistan), d aserdas aqbur n Tgelda
Tasaɛudit yerna d argaz n yiweẓla (homme d'affaires) seg twacult tameṛkantit n
Ben Laden ay yesɛan aṭas n yiseftiyen (investissements) deg Yiwunak Yeddukklen.

Deg yiseggasen n 1980, Ben Laden yella iqeddec (ɣer yidis n Yimarikaniyen) akken
ad iɛawen Afɣanen ad ssuffɣen iɣallen isuvyatiyen seg tmurt-nsen. D netta ay
d-yesbedden tuddsa timselleḥt n Lqaɛida ay yettekkan deg tenṭagin 11 Ctembeṛ
2001 deg Yiwunak Yeddukklen akked waṭas n tenṭagin niḍen ay d-yellan yimukan
niḍen n umaḍal yerna glant s tmeddurin n waṭas n medden. Seg wasmi ay yettekka
deg tenṭagin ay iḥuzan tinmuhal (ambassades) timarikaniyin deg Kenya ed Tanzanya
(deg 1998), FBI yessers Ben Laden gar 10 n yemdanen imeqranen akk ayɣef
yettnadi. Deg 1 Mayyu 2011, iɣallen imsellḥen imarikaniyen ssawḍen ad nɣen Ben
Laden deg yiwen n wexxam deg temdint n Abbottabad, deg Pakistan.



https://kab.wikipedia.org/wiki/Udayen

Tudayt d ajjed amezwaru ideg ttamnen medden belli yella yiwen yakuc (Rebbi) kan.

Isem yakuc-nsen s tɛebrit d יהוה (Yahweh), maca udayen ur nezmir ara ad neṭqen
isem-agi, axaṭer ɣur-sen ḥram. Inin nitni אדני adonay ('agellid-iw') deg tẓallit
d השם Hacem ('Isem' s tmaziɣt) deg wawal.

Yakuc deg tudayt yesɛa lemluk i t-yettɛawanen, yuzen rrusel ɣur medden akken ad
ttamnen yi-s. Yahweh yextar agdud : agdud n israyil akken ad zzuzren awal-is.

Udayen ttganin lmasiḥ,ara ten-iselek d ad yebnu tamurt n Israyil tamqqrant:
Erezt Israyil, lmasiḥ-agi ɣur-s tazmert n wessidir wid yemmuten. Udayen ur
ttamnen ara belli Ɛisa d lmasiḥ axaṭer ur yezmir ad yexdem ayen yettwuran deg
wedlis-nsen (turat), ur yebni ara tamurt n israyil tameqqrant, ur ten-yeslik ara
seg ifassen n Rruman, tella daɣen yiwet tamacahutt ɣef Ɛisa sɣur imasiḥiyen, mi
asen-d-yenna bell netta d lmasiḥ, udayen ṭṭfen-t rnu ddan yid-es ɣer tameqqbert,
nnan-as : "ssidir wid yemmuten!". Udayen n tura ur qbilen ara Ɛisa d lmasiḥ
axaṭer deg tmasiḥt, Ɛisa d mmi-s n Rebbi, ɣur Udayen, Rebbi ur yesɛi mmi-s.



https://kab.wikipedia.org/wiki/Tase%C9%9Bdit_Yasin

Taseɛdit Yasin (Tassadit Yacine) d tamusnamdant (anthropologue) tazayrit seg
Tmurt n Leqbayel, teqdec aṭas ɣef yedles akk d tsekla tamaziɣt u temɛawan d
waṭas n imdanen iqedcen ɣef tmaziɣt. Taseɛdit tejmeɛ-d aṭas n yeḍrisen n tsekla
timawit tamaziɣt n Tmurt n Leqbayel am akken tezrew (étudier) u tesleḍ
(analyser) iḍrisen niḍen. Tessuffeɣ aṭas n yedlisen ama ɣef tsekla tamaziɣt neɣ
ɣef tmetti n Yimaziɣen. Deg yedlisen-is, tessuqul-d (tesṭerjim-d) iḍrisen
imaziɣen ɣer tefransist.

Taseɛdit Yasin tlul-d s yisem n Taseɛdit Titouh. Deg 1985, tesbedd-d akk d
Lmulud Mɛemri, tasɣunt n "Awal". Tasɣunt-a d alug n tezrawin (cahier d'études)
ay d-yelhan d tmetti d tutlayt n Yimaziɣen.

Taseɛdit tesɛedda dduktura-yines deg tesdawit n Paris 3, deg 1992. Asentel d
dduktura-yines tsemma-yas : "Productions culturelles et agents de production en
Kabylie. Anthropologie de la culture dans les groupes kabyles du XVI° au XX°
siècle" (Asfares adelsan d yimeggiyen n wesfares deg Tmurt n Leqbayel;
tasnamdant n yedles n trebbaɛ tiqbayliyin ger leqrun wis XVI d wis XX).



https://kab.wikipedia.org/wiki/Talmat_n_Termitin

Talmat n Termitin d talmat tameqrant ay d-yezgan deg wegmam n Lḥamma, deg
tɣiwant n Belwizdad, deg temdint n Ldzayer.

Seg yidis n wegmuḍ (ccerq), Talmat-a tecrek tilisa akked Usalay aɣelnaw n
tẓuriyin tucbiḥin akked Usarir (stade) n 20 Ɣuct. Seg yidis n wenẓul (sud),
iḥudd-itt-id wezniq n Mohamed Belouizdad. Seg yidis n utaram, iḥudd-itt-id
usensu n Sofitel akked Temkarḍit Taɣelnawt. Ma seg yidis n Ugafa, iḥudd-itt-id
wezniq n Ḥassiba Benbouali.

Talmat-a sbedden-tt-id Yefṛensisen deg 1832. Deg 1900, iduba ifṛensisen ledyen
deg-s yiwet n telmat n yiɣersiwen, deg wakud aydeg llan sfulluḥen deg-s imɣan ay
d-imeɣɣin deg tmura yeḥman n wakk timiwa n umaḍal. Deg 1932, Talmat n Termitin
tella-d d anrar aydeg ay d-uraren kra n yisuyas (scènes) n usaru n Tarzan. Deg 8
Nwembeṛ 1942, asmi ay d-ẓedmen yiserdasen imarikaniyen ɣef Ldzayer, rran Talmat
n Termitin d amkan i tɣimit-nsen, yerna d aya ay yejjan Almanen ad t-wten s
yisafagen-nsen deg yiḍ n 26 ed 27 Ɣuct 1943.



https://kab.wikipedia.org/wiki/Sus

Tasga n Sus tella yiwet gar timndaḍin n tamurt n Umṛṛuk, tella af utaram. D
yiwet lli aṭas ittuyssan s tmallayt d tasbbabt d tayerza. Iɣerman-ines
imeqqranen llan Agadir, Tarudant, Warzazat, Tiznit, Tazaggurt, Ifni, Tinɣir.
Lεamalat-ines Agadir Id-Aw-Tanan, Inezggan-Ayt Mellul,Actuken, Ayt Baha, tili
tsggayad f 70,880 km². Yili ugar n 3,113,653 n imezdaɣ.

D-tamnaṭ anda qwan aṭṭas aṭṭas Yimaziγen, tuggar timnaḍin nniḍen n Tefriqt
Ugafa. Imezdaγ-is ttemslayen "Tacelḥit".

Tamnaṭ aggi tettwasen daγen s inazuren-is, s yiwen n ssenf n ccna d ccdaḥ umi
qqaren Aḥwac. Aḥwac aggi, d ccdaḥ, d ccna, n Yimaziγen n Sus, anda ccenun,
cceṭḥen s tarbaɛt. Yella Uḥwac anda argaz d-tmeṭṭut ttekin deg-s. Llant tuddar
anda yella Uḥac n yergazen d uḥwac n tefraxin (tullawin).

Tamnaṭ aggi tettwassen daγen s yiwet n teǧra umi sawalen " Argan". S wargan
skarayen "zzit", skarayen deqs n tγawsiwin nniḍen i weccbub, i weglim, i lmakla,
i sseḥa.



https://kab.wikipedia.org/wiki/Salem_Zinya

Salem Zinya, d-amyaru n unegalen, d-amedyaz daɣen, ilul ass n 26 deg Ctambeṛ
1962 deg taddart n Friḥa. Adrum iwezniɛen yersen Salem Zinya, aẓar-is seg
Iflisen. Wwḍen-d ar uzaɣaṛ n Freḥa taggara n wagim (siecle) wis mraw-tza (19).
Iɣerbazen anda t rran ad-iɣeṛ s tutlayin nniḍen d win n taddart-is akk d Llisi n
Iɛezzugen. Dɣa iffɣ-d seg Llisi iɛezzugen deg useggas nni n 80 (tameṭ), aseggas
i deg azwaw ikker a-d-isseɣṛes izerfan-is. Iffeɣ-d war ma issuli almad-is, war
ma yewwi-d l-BAK. Ikayaḍen (les examens) ines akk d wid n imdukal-is deg llisi
iɛezzugen d wid n wamek a-d-ssuksen izerfan n tutlayt agi s wayes nettaru.

Tigzi tella maca ddel n taɛrabt yugi-t. Isnerna taɣuṛi s tuzna n tebṛatin deg
Uɣerbaz Universalis (Liaj, Biljik). Iffɣ-ed seg ulmad d-anaɣmas taggara useggas
n 1981 (tameṭ d yiwen). Wwin-t ar lɛeskkeṛ deg useggas n 1984 (tameṭ d kkuẓ)
ifuk-ed deg 1986. Kra yekka umennuɣ ɣef tmaziɣt, Zenia ikka deg-s, ulac dacu
izgel. Izdi tazmart-is d-tiyad. Maca netta ifka azal afellay i wmahil adelsan.
Deg temlilit n Umussu Adelsan Amaziɣ (MCB) n Yuliu 1989, d netta I d-amyaru n
ṛṛabun n tesmilt (commission) tis kraḍ (3), “Idles d usnefli n tẓuri”. Zenia
iffeɣ seg tesmilin n Umussu Adelsan Amaziɣ deg useggas n 1994, immi ikker
hendawal gar snat n tdukliwin n MCB (Amussu Adelsan Amaziɣ) illan imir nni,
tismilin (commissions) akk d tenmiregt (coordination).n MCB.



https://kab.wikipedia.org/wiki/S%E1%B9%ADif

Listiɛmar aɛrab d lestiɛmar i d-iǧǧan tikta meqren akter n wiyad ɣef umezruy ni
imaziɣen. Iɛraben xellfen ibizantiyen deg 705 almi deg azal n 972. Lestiɛmar
aɛrab n tmurt n imaziɣen d yewit n twaɣit i tella ɣef imaziɣen di tazwara armi
rebhen telelli-nsen deg lqern wis VIII.

Imaziɣen kemlen atas n leqrun mbeɛd amgar-nsen mgal iɛeraben seg wemkan ɣer
wayed, mgal yewet n tgeldit taɛrabt ɣef tayed, armi deg (972–1148) imi yewit n
tageldit tamziɣt , Iziriyen (972–1148) s timelwi n Ziri mmi-s n Menad, tettf-ed
tazmart deg Dzzayer. Tallit agi tella yewit n tallit ur nesɛi lehna imi teččur s
imenɣi akk-d tarkukitt, Lqern wis XI akk-d 13 walan-ed assexdem ameqran n
tutlayt taɛrabt, imi yebda-d deg Lqern wis XI anbaz amenyut n yewin n wedrum
aɛrab d-ikkan si Maṣer yettuseman Banu Hilal, deg zdaxel n ul tmurt n imaziɣen.

Imi ifatimiyen (yewet n tgeldit taɛrabt i g-hekmen deg Iɛraben imi staɛmren-d
tamurt n imaziɣen) wexxren-ed abud-nsen ɣef Maṣer deg 972, mmi-s n Ziri
ittusemman Buluɣin (971-984) yettwakelf-ed ɣef tafriqt ugafa. Awexxar n tanawt
taɛrabt ɣef Maṣer ishel-ed asnulfu n tageldit n Iziriyen seddaw Ḥammad mmi-s n
Buluɣin imi rebhen-ed imaziɣen tanaya-nsen.

Deg 1090 Iḥamadiyen, aferkaw n Iziriyen, xedmen-ed Bgayet tamaneɣt-nsen;
Ihemadiyen hekemen-ed deg ɣef Dzzayer azal n lqern (1008-1152) armi nezfen ɣef
ddemma n wanbaz n Banu Hilal. Deg azal n 1152 Amussu n Tdukli (Lmuwahiddin s
taɛrabt) ihudd tageldat n Iḥammadiyen.

Deg uzzal n lqern wis XII, Mmi-s n Tumart (a*. 1080 - a. 1130), ccix amziɣ n
lǧameɛ akk-d amalway n ddin i snulf-ed tarbaɛt tamaziɣt n Amussu n Tdukli; Mmi-s
n Tumart yura-d ahric ameqran n tiktabin n ddin s tutlayt tmaziɣt.

Ɛabd Lmumin (1094-1163), yewin seg inelmaden-is i t-id-xelfen imi yemmut, i
snulf-ed taglelda n Tdukli deg Tin Mal ( tamdint deg talemmast n tmurt n
Merruk).

Tagelda n Tdukli temɣ-id almi thekm-ed ɣef ahric ameqran n Tafriqt ugafa; Merruk
deg 1146, Dzzayer 1151, deg 1160 hekemed ɣef ahric ameqran n Tamezɣa. Deg 1163
armi 1199, tikkelt tamezwarut deg umezruy n Tamezɣa, ahric amerqran n imaziɣen
ɛacen seddaw yewit n tgelda tamaziɣt.

Akter n azal 300 isegassen Iziyaniyen, aferkaw n Tagelda n Tdukli, hekmen-ed ɣef
Tamezɣa armi 1516 imi Iɛetmaniyen kecmen ɣef Dzzayer.

Lqern wis XVI yezra-d daɣen talalit n Tamurt n Izwawen deg talemmast n tafriqt,
imi ahric ameqran n tafriqt i ttmuqlen ɣef rrif n lebher yella seddaw n
lestiɛmar aɛutmani.



https://kab.wikipedia.org/wiki/Ro%C4%9Fer_Federer

Roğer Federer d-amyurar n waddal n Tennis tmurt Taswist, ilul ass n 8 ɣuct 1981
di temdint n Bâle. Yevda yetturar d tervaɛt tameqṛant asegwas n 1998 , iḥarz
amḍiq amenzu n ubellez n ATP azal n 237 imalas yemseḍfaren (285 ḥalarmi d 6
Yunyu 2010). Ass n 8 Yulyu 2012, yebwi tadwilt n Wimbledon i tikelt tis sa (7),
yeqḍad amyurar Pete Sampras deg umḍan n tedwilin n Wimbledon ig ḥrez aked imalas
ig ella di tqacucut n ubellez n ATP (Imalas wis 286).

Iḥrez ar assa 77 izwilen, garasen 23 imeqṛanen (17 n Grand Chelems d 6 teqvucin
n Masters) d 20 n Masters 1000. Yebwi kuz (4) n-telɣuɣa n Grand Chelem ig ellan
deg umaḍal, win n Melburn di Lusṭrali, win n RG di lpari tamurt n Fṛansa, win n
Wimbledon di tmurt n Lengliz, win Flushing meadows di Timura Yedduklen n
Marikan.

Deg ubellez n Sports Illustrated n usegwas 2010, Roğer Federer yellad d-anadal
wis sin yettxelliṣen aṭas n yedrimen deffir Tiger Woods imi yeṣṣaweḍ ar assa
azal n 72 Ifeḍ n dullar deg izwilen yark ig urar.

Ilul Roǧer Federer ass n 8 ɣuct 1981 di temdint n Bâle, yemmas, Lynete n tefriqt
n wenẓul, m-ad vavas d-aswisit, Robert. Isin yidsen xedmen di taɣult n
tnesfarit. Roǧer d weltmas tameqṛant Diana idiren di temẓi nsen di Münchenstein
Taswist Talmanit. Tura Roǧer yettidir di Wollerau, tama n Schwytz, netta d
tmeṭṭut-is Mirka d yessis takniwin Myla Rose d Charlene Riva. Yesɛa tanaslit
Taswisit d tin n tefriqt n Unẓul.

Di temẓis Roǧer Federer yetturar daɣen ddavax uḍar, yella yezweṛ s waṭas, maca
d-addal n Tennis ig fren mi yella di Tam (8) isegwasen di lɛemṛis, ɣas akken
mazal-it yeṭṭafaṛ ar assa u yḥemmel aṭas tarvaɛt n ddavax uḍar n FC Bâle.

Roğer Federer iḥarzed ar assa 75 azwilen deg ufrari d 8 (Tam) deg uslig irgazen.
Yebwi azwel ines amenzu asegwas n 2001, di dduṛt n Milan (indoor). Seg imirenni
yebwi 17 n tdurtin n Grand Chelem di 5 (sam) n tasniwin yemgaraden (si Talɣuɣa n
Wimbledon 2003 ḥalarmi Talɣuɣa n Wimbledon 2012. Ala netta ig ḥarzen azal n 6
sed n teqvucin n Masters Cup (2003, 2004, 2006, 2007, 2010 d 2011) d wazal n 20
azwilen n Masters 1000. asegwas n 2008 yebwi tazalɣi n uleɣ di talɣuɣa uslig n
yargazen deg uraren ulampik n wezɣal 2008 di Pekin, aked umyurar Stanislas
Wawrinka, asegwas n 2012 yebwi amḍiq wissin deg uraren ulampic n Londres mi
yexṣer di tagara tedwilt aked Andy Murray.



https://kab.wikipedia.org/wiki/Rihanna

Robyn Rihanna Fenty (tlul deg 20 Furar 1988 deg Saint Michael), tettwassen s
yisem-nnes n tnaẓurt, Rihanna (yettwanṭaq [rihena]), d tacennayt n tmurt n
Barbados, tcennu yerna tettaru tizlatin n uẓawan (lmuziga) n R&B.

Rihanna tedda ɣer Yiwunak Yeddukklen asmi ay tesɛa 16 n yiseggasen yerna tebda-d
amecwaṛ-nnes n ccna s uɛawen n wenfaras (producteur) Evan Rogers, dɣa testenya
leɛqed akked teṛmist n Def Jam Recordings. Deg 2005, tessuffeɣ-d album-nnes
amezwaru, Music of the Sun (Aẓawan n Tfukt), sakkin, deg 2006, terna-d
album-nnes wis sin, A Girl Like Me (Taqcict am nekk), d win ay yuwyen cciɛa d
tameqrant ugar. Deg 2007, terna-d album wis kraḍ, Good Girl Gone Bad (Taqcict
yelhan yeqqlen diri-tt), d win aydeg d-ddant aṭas n tezlatin ay yuwyen cciɛa d
tameqrant, yiwet seg-sent d tizlit n Umbrella (Tasiwant) ay d-tecna akked
ucennay n rap Jay-Z, yerna tuwey fell-as arraz n Grammy Award. Deg Wember n
2010, tessuffeɣ-d album-nnes wis semmus, Loud, d win ay yuwyen cciɛa ama deg
Yiwunak Yeddukklen, ama deg Briṭanya Tameqrant. Rihanna tessenz, s ujemmal, ugar
n 25 n yimelyunen n walbumen akked 45 n yimelyunen n yiḍebsiyen n usingle deg
umaḍal. Rihanna tuwey aṭas n warrazen imeqranen n uẓawan, gar-asen arraz n World
Music Awards i tmeṭṭut tanaẓurt tamawayt (timxeyyert) akk deg umaḍal deg 2007,
akked warraz n American Music Award i useggas n 2008. Nnig waya, Rihanna teqqel
d tanmahalt tadelsant (ambassadrice culturelle) n tmurt n Barbados.



https://kab.wikipedia.org/wiki/Rafiq_%E1%B8%A4ariri

Rafiq Baha Eddin Al-Ḥariri (ilul deg 1ru wamber 1944, deg Ṣayda – yemmut deg 14
Furar 2005, deg Birut), d argaz n yiweẓla (homme d'affaires).

Yeqdec d Aneɣlaf Amezwaru n Lubnan seg 1992 arma d 1998, sakkin yerna yeqdec d
Aneɣlaf Amezwaru seg 2000 arma d 2004. Hariri yurar ddur d ameqran deg tsertit n
Lubnan n deffir n wemgaru (ṭṭrad), am wakken ay yurar daɣen dduṛ deg uɛawed n
lebni n tmurt ay yenḍerren seg 15 n yiseggasen n yimenɣi.

Ḥariri nɣan-t deg 2005, deg Birut, deg yiwet n tenṭagt (attentat) sdat n usensu
n St. George. Ɣef ljal n tmettant-nnes, Iɣlanen Yeddukklen (Nations Unies)
sbedden-d Tanefrut Tusligt (Tribunal Spécial) n Lubnan, d win ay yettuwekklen
akken ad inadi deg temsat n tmenɣiwt n Ḥariri. Kra n yidisan nnan-d tettekka
Surya deg tmenɣiwt-nnes, am wakken ay llan wid ay icikken Ḥizbullah yettekka
daɣen, d acu kan, llan yidisan niḍen ay yettwalin timenɣiwt n Ḥariri ttekkant
deg-s kra n tmura tutrimin (tiɣerbiyin) ay yebɣan ad d-snekrent ccwal d ameqran
deg Lubnan. Lḥaṣul, timenɣiwt n Ḥariri tegla-d s yibeddilen d imeqranen deg
tsertit talubnanit. D tadyant-a ay yessawḍen ɣer tmeskanin n Tegrawla n Yengel
akked tuffɣa n yiserdasen isuriyen seg Lubnan. Memmi-s n Rafiq Ḥariri, Saɛd
Ḥariri, yeqdec d Aneɣlaf Amezwaru n Lubnan gar 2009 ed 2011.



https://kab.wikipedia.org/wiki/Mu%E1%B8%A5emmed_Bu%E1%B8%8Dyaf

Muḥemmed Buḍyaf, s taɛrabt محمد بوضياف, ilul ass n 23 yunyu 1919 di temnaḍt n
Wled Madi deg Lwilaya n Temsilt. asmi yeḥbes ulmud-is deg useggas n 1942, yekcem
γer uxeddim γer srabes n Leγrama di temnaḍt n Jijel. Syen yekcem γer ukabar n
waγref Azzayri (PPA) anda yuγal d aγalat n tudsa n lbaḍna (OS) di temnaḍt n
Qsenṭina deg useggas n 1947.

Di 1950, icureε, anda i ḥekmen fell-as s lḥebs. 3 n yiseggasen mbeεd (1953)
yunag γer tmurt n Fransa, syen yekcem γer ukabar n MTLD. Ur iεeṭṭel ara, ikcem-d
γer tmurt n Lezzayer anda yuγal d imḍebber aεlayan n tudsa n C.R.U.A. (Comité
Révolutionnaire pour l’Unité et Action), yella daγen ger terbaεt n 22 i
yessekren tagrawla n tmurt n Lezzayer ass n umenzu n wember 1954. Deg tuber 1956
yettwaṭṭef netta akked yimeddukal-is gar-asen At Ḥmed d wiyiḍ di tmesrifegt i
ten-id-yewwin seg tmurt n Lmerruk γer Tunes. Asmi tefra tegrawla tazzayrit, mass
Mohamed Boudiaf islul-d Akabar n Tegrawla tanemlayt (Parti de la Révolution
Socialiste).

Deg yunyu 1963 yettwaḥbes s wufus n Ben Bella, εezlen-t γer unẓul n tmurt n
Lezzayer azal n 3 n wagguren, syen iruḥ γer tmurt n Lmerruk. Aseggas n 1972,
yettruḥ yettuγal ger tmurt n Fransa d tmurt n Lmerruk, iqeddec γef ukabar-is
(P.R.S.) am wakken i iqeddec daγen deg yiwet n tesγunt El Djarida, anda yella d
imḍebber fell-as. Mbeεd tamettant n uselway Azzayri Hewwari Bumedyen deg useggas
n1979, yerra talast i ukabar-is P.R.S, yuγal ixeddem i lfayda-s deg lewzin n
Lyajur di temnaḍt n Kénitra di Lmerruk. Ass n 14 yennayer 1992, Mohamed Boudiaf
yuγal-d γer tmurt n Lezzayer akken ad yejber iγisi yewten di tmurt, imi
lawan-nni yal tazγunt tettεummu di Lezzayer. Imḍebbren n tallit –nni teffeɣ-asen
afus, gguman ad d-afen abrid ara yessufɣen ɣer tifrat, imi zzhir yuɣ tuddar d
temdinin. Dγa Mohamed Boudiaf yellan yettwanfa mi akken tufrar tagut ɣef tmurt
imi tiktiwin-is mgaradent aṭas γef tid n wid yeṭṭfen adabu s yiɣil, yugi leḥkem
n leγder, leḥkem n ukabar awḥid, yerra-d i teγri n tmurt-is, yenna dakken talwit
d tifrat n tmurt n Lezzayer ad ilint s tugdut. Yewwi-d yid-s amecwar γezzifen,
yebda lebni n tmurt γef tidet. 166 n wussan kan iruḥ niqal yerra-d asirem i
ugdud azzayri, yerra-d ifadden i yimdanen i ifeclen niqal, yerra-d tayri γer
wulawen, yesfeḍ asigna γef tmurt, maca iεdawen n tmurt akked tudert zgan εussen
di yal amḍiq di yal lawan. Imi, ass n 29 yunyu 1992 γef 11h15, tamurt n Lezzayer
yeγli-yas ujgu alemmas, yeγli yiwen n urgaz yesεan azal, yesrafeg usirem, imi
Mohamed Boudiaf nγan-t yemcumen di temdint n Σennaba.



https://kab.wikipedia.org/wiki/Mu%E1%B8%A5and_At_Yi%C9%A3il

Di 1981 ifɣed si Batna s usileɣ umezgun. Aseggas seld (1982) i sufɣed tarbaɛt
tamezwarut n umezgun s tutlayt tazwawt, isem-is Imuzar di Bgayet. Tacuquft-is
tamezwarut id turar isem-is Ineggura id iḥekun amecwar n ilemzi seg uɣerbaz ar
Luzin. Deg 1983, isuqel-d ar tutlayt tazwawt tacuqquft n B. Brecht umi isem-a
« mère courage ». Deg 1985, isuqel-d « Voix de femmes » n Kateb Yasin. Ma di
1986, isuqel-d « Pour Jean Lmouhoub Amrouche » n Racid Sufi. Di 1987, itteka ar
tarbaɛt umezgun Tadukli di yiwet n tcequft isem-is: Agerruj yigujilen.

Di 1989, netta d imeddukal-is sbedend "Tadukli Tadelsant Tamaziɣt" n Bgayet. Ger
leqdic-is: tawafɣa n tesɣunt tamezwarut n wawalen inmigaden akw d talalit n
tarbaɛt umezgun Tiɣri.

Deg 1994, yebbwi arraz amezwaru « Mouloud Mammeri » deg uḥric umezgun. Di 1995,
yura tacequft Tamenkart. Di 1996, isuqel-d ar tazwawt « Huis-clos » n J. P.
Sartre. Di 1997, isuqel-d ar tazwawt « Le Fhoen » n Mulud At Mamar. Si 1998 ar
2000, isufɣ-d 5 ungalen: Tazelmat texser, tayefust ur tarbih ara d anwa
yextaren, Allen n tayri, Axeddaɛ, Atlanta, d Tchekhov s teqbaylit.



https://kab.wikipedia.org/wiki/Mu%E1%B8%A5amed_Igerbucen

Muḥamed Igerbucen d argaz uẓawan azwaw i yettwasnen nezeh ama di tmazɣa ama
berra deg umadal. Ilul deg 1907 di taddart At Uccen, taɣiwant Aɣrib, di Tizi
Wezzu. Imut deg 1954. Asmi isɛa 17 isegwasen ill yeqqar timsirin uẓawan. Deg
1923, yunag ar tmurt n Leǧliz akw d yiwen n wergaz n Ikus (Ecosse), Mas 'Fraser
Ross'. Illa yesɛa akal di Cercal. Yiwen w-ass illa di tmurt leqbayel, yesla i
tjewaqt n umeksa amecṭuḥ Muḥamed Igerbucen. Icaṭew, dɣa yebbwi-t yid-s i waken
ad yelmed aẓawan.

Mas 'Fraser Ross' illan isɛa akal di tmurt n Tuṭrict, yewwi yid-s Muḥamed
Igerbucen ar tɣiwant n 'Wien' i waken ad ikemel almad uzawan deg iɣerbazen
uẓawan imuqranen i yettwasen di 'Wien', sddaw ifasen n usnelmad 'Alfred
Grunfeld'.

Muḥamed Igerbucen ise 18 isegasen asmi ifka 'Concert' ines amezwaru di 'Bregenz'
deg wasif n Konstanz. Mi ɛeddan 3 isegasen u ulmad, yuɣal-d ar tɣiwant n
Lezzayer, i waken ad izer imawlan-is. Lamaana ur iɛeṭel yuɣal. Isem-is yuɣal
mucaɛ imi yuɣal iqedec ula d Aẓawan n isura. Asaru amezwaru umi yexdem aẓawan, d
'Aziza'. Isyin ixdem win usaru 'Dzair' af umḍiq n 'La Casbah'. Amseḍru isura Mas
'Duvivier' i sutra-s i waken ad yexdem aẓawan usaru yettwasnen: "Pépé le Moko".
Isyin ixdem aẓawan usaru "Terre idéale" af tmurt n Tunes.

Takubanit 'Metro-Goldwin' n marikan t sawl-as-d i waken as-yexdem aẓawan n usaru
'La Casbah', neɣ "Pépé le Moko" s marikanit. amaṭaf BBC n Legiz i sawlased i
waken ad iselḥu 'orchestre symphonique' ines. Imnezhen igliziyen ur tǧeɛlen ara
d azwaw, ḥesbent d arusi, dɣa fkan-as isem arusi Igor BOUCHEN.



https://kab.wikipedia.org/wiki/Mariah_Carey

Mariah Carey (tlul deg 27 Meɣres 1970 deg Huntington, awanak n New York), d
tacennayt tamarikanit ay icennun s uɣanib (style) n R&B, yerna d tasegbart
(actrice).

Tebda amecwar-nnes n ccna deg 1990 s tellalit (uɛawen) n Tommy Mottola ay
iqeddcen deg termist n Columbia Records, yerna tejwej yid-s deg 1993. Dindin
kan, Carey tuwey cciɛa d tameqqrant yerna d teqqel d nettat ay d tacennayt
yettnuzun aṭas akk ɣer termist n Columbia Records. Deg 1997, temsefraq ed
Mottola, dɣa tebda tessekcam kra n ṣṣifat n uɣanib (style) n Hip-Hop deg
uẓawan-nnes, d acu kan, asmi ay teḥbes aqeddic-nnes akked termist n Columbia
Records, deg 2001, tenqes cciɛa-nnes. D aya ay tt-yejjan ad testenyi leɛqed n 80
n yimelyunen n yidularen akked Virgin Records. Deg useggas-nni daɣen tga-d yiwen
n usaru, Glitter, yerna d nettat ay d-yecnan tizlatin-nnes, maca asaru-a ur
d-yessekcem aṭas n yedrimen yerna Mariah Carey tekka ɣef yiwet n tallit n leḥzen
d taweɛrant ussan-nni. Deg 2002, testenya yiwen n leɛqed akked Island Records.
Ɣas ma yella ur tessaweḍ ad d-tessekcem aṭas n yedrimen deg yiseggasen imezwura
ay d-iḍefren, Mariah Carey tessuffeɣ-d album-nnes The Emancipation of Mimi deg
2005, d win ay as-d-yerran cciɛa-nnes tameqrant. Carey tuwey-d amecwar n wugar n
20 n yiseggasen deg uẓawan yerna tessenz ugar n 200 n yimelyunen n walbumen,
iḍebsiyen n usinglen akked yeklipen (gar-asen 63 n yimelyunen n walbumen kan).
Deg yiseggasen n 1990, d nettat ay d tacennayt ay yessenzen aṭas akk n
yiḍebsiyen deg umaḍal. Carey terbeḥ-d daɣen semmus (5) warrazen n Grammy Award.



https://kab.wikipedia.org/wiki/Lla_Yamina

Lla Yamina, tacennayt ger tmezwura n teqbaylit. Isem-is n tidett s teqbaylit At
Waɛrab Farruǧa, tulled deg temnaṭ n Yiγil Aεli di tama n wadda n tmurt Leqbayel
(Basse Kabylie) deg usegwas 1905, temmut deg Yennayer 2008.

Lla Yamina tekccem ar ccna asmi id wwed ar Lezzayer deg usegwas n 1924. Imiren
di laɛmar-is urɛad ɛcrin.

Anekccum-is a Radyu n teqbaylit yellad s lemɛawna n snat tullawin. Yiwet deg
sent qqaren-as Lla Tassaɛdit ( nettat d-tarumit, isem-is aḥeqani d Madame
Lafages). Tissnat d Lla Wenissa, umi qqaren Qdim Ḥlima n tmurt n Umalu (Akruma n
wassa).

Ccna n Lla Wenissa d Lla Yamina akw Lla Zina, yezzi kkan s icewwiqen. Ulac
allalen imiren, ala tuγac-nsent. Uyrna radyu n teqbaylit n yimiren ur
tesawad-ara ar tmurt n leqbayel hacca ar tmurt n lγurba kkan ig iteffaγ
ṣṣut-nsent.

Lla Yamina nettat tigjdit n ccna n teqbaylit, ger dit yerzan asalu ar ccna n
tulawin di lweqt-nni anda ccna yella amzun d lɛar.

Lla Yamina, Lla Wenissa akd Lla Zina, skerented tarbaɛt umi qqaren " Tarbaɛt n
Lla Wenissa" deg segwasen nni n 30.

Sakkin arnanted γursent Lla Cṛifa, Lla Lǧida Tamuqrant, Cabḥa, Jamila, sekrented
nnuba umi qqaren " Urar Lxalat" yuγlen d "Nnuba Lxalat".



https://kab.wikipedia.org/wiki/Leqbayel

Iqbayliyen(ⵉⵇⴱⴰⵢⵍⵉⵢⵏ), neɣ Igawawen(ⵉⴳⴰⵡⴰⵡⵏ) neɣ Izwawen(ⵉⵣⵡⴰⵡⴻⵏ), d isem nniḍen
i fkan Weɛraben i wegdud Agawaw imi-id kecmen Tafrikt n Ugafa.

Anamek n wawal-agi yekka-d ahat seg teɛṛabt d "(Agdud n) iderman". Rruman
ssawalen-asen d Quinquegentanei "semmus (5) n Iderman" (wid izedɣen neɣ
yettidiren Mons Ferratus, "Adrar n ğerğer"), wissen isem n tura ma yekka-d seg
win n zik neɣ uhu.

Ur neksib ara aḥric ameqran n tansa ɣef umezruy n yisem-aki, maca (d acu kan)
nezmer a nefk yiwet n turda yesɛan assaɣ s tawtilt n Tamurt n Izwawen deg
ukud-nni (tallit-nni) imi medden ddren seddaw n tezmert neɣ iduba (adabu) n
tiddukla n iderman. Ass-aki llan kra imusnawen iqbayliyen i d-yuran dakken isem
n yeqbayliyen aẓaran (anaṣli) d Igawawen neɣ Izwawen. Af tekti-yaki amusnaw n
Tesmislit azwaw Mass Salem Caker yuran-d dakken Iqbayliyen ttun isem-nsen anaṣli
"Izwawen" i d-yekkan seg wassag n yiwet n Taddart yettwasnen aṭas deg Tmurt
iqbayliyen zîk. S tutlayt Tafransist awal "Zouave" yekka-d seg Azwaw. Llan kra
imusnawen n umezruy igrigiyen i d-yudren awal-ag Aqbayli neɣ iqbayliyen
(leqbayel) s talɣa n Cabales. Acku ur nezmir ara ass-a ad d-nefk ttbut ma yella
seg wawal-a i d-yekka neɣ uhu, imi ur nesɛi kra n ttbut .

Amezruy n wegdud Agawaw, d amezruy ameqran akk-d yewwin i g issewhamen, εeddan
luluf n iseggasen, azal 10 000 iseggasen uqbel talalit n Sidna Ɛisa ; d imezdaγ
imezwura n Tefriqt ugafa uqbel n tlalit n umezruy atrar, agdud Agawaw d yiwen
wegdud gar yegduden iqdimen i yeğğan later deg umezruy n yemdanen.

Agdud Agawaw yedder, yerna yexlef Irrumanen, yiwen amenkud i yestaεmren ddunit
irkul, yexlef Ifniqen, ladγa Yugurten yemmut s tidet agdud-is yedder, yexlaf
Maryus; tura arraw-is kren ţlaεin i wid ur numin ara; adgud Agawaw atan dagi
andaţ Rum ? Dihya temmut, s tidet, yessi-is krent tura ttnadin; anda-t Ɛuqba Ibn
Nafiɛ? I wid mazal ur numin ara agdud Agawaw atan mazal dagi! Tidet amezruy n
wegdud Agawaw yessewham acku d yiwen n umezruy yeţwebnan γef taγert, tuccda,
akk-d iseflan n imawlan-is.

Ussan agi Igawawen ttidiren g wakud (lweqt) n la renaissance n-sen, sennig
aγebbar n wakud akk-d d leqhar n iεdawen, tteddun γer zdat, aqlaγ nettwali
tallit n aɣlan (ljens), Aɣlan Agawaw.

Izwawen g zik semman iman-sen Imaziγen , Agdud Amaziγ, win ur neqbil ara lbatel
neγ akerwa.

Deg Amezruy Atrar, Izwawen maci d inumidyen inumdiyen d icawiyen d icenwiyen
lqbayel nutni des maures pas numides]], llan iγerfan n yewen uwanek, yeddren
azal n 100 n iseggasen (seg azal 206 UL* di lweqt n tageldit n Masnsen, agellid
di facto n Numidya, armi lexsara n Yugurten g 104 UL) awanek agi yettusema
Numidya.

Numidya tbedd meyya iseggasen, llan wid qqaren dakken meyya n isegwassen d
wacemma, maεna timura n ddunit merra ur sεant ara akter n 30 iseggassen di
laεmer-nsent, amek yezmer yewin ad inni belli Numidya d ulac i tella? Numidya i
gεacen akter n meyya n iseggasen, ugar n Dzayer akk-d timura n Tefriqt merra,
akter n uhric ameqran n timura n Turuft Tagmuḍant, mi teγli Numidya tsεa azal n
laεmer n Kanada.

Lestaεmar arumani yenzeg akter n 525 isegassen, seg lexsara n Yugurtan zdat
irumaniyen g 104 UL armi uγelluy n inugura agi s iffassen n Geiseric Aεiban
(agellid n Ivandaliyen) akk-d inelmaden-is mi g kecmen γer Tafriqt ugafa g 429.

Geiseric yebnad tageldit tamezwarut n Ivandaliyen g Tafriqt ugafa s Saldae
(Bgayet) am tamaneγt-is; yestaεmered Sicillia, Sardenya, Kursika, akk-ed
tegzirin n Baleares, yernad yekcem γef Rum yewid yides mi i gefeγ, azal n yewen
n ddurt g 455, atas n igerrujen akk-ed iseflawen n lğameε n Lquds (iseflawen i
yefkan Udayen i lğameε-nsen) i d yewi Titus γef Roma melmi igstaεmered Lquds.

Ivandaliyen ţwakssent di Tafriqt ugafa s iεsekriyen n Justinianus I, agellid n
umekad Abyzanti; amenkad n ivandaliyen ydum-d 105 isegassen (429-534).

Amenkad Abyzanti ydumed g Tafriqt ugafa s 534 armi i gxser amgaru mgal Iεraben
wid bdan Ttrad n Lesteεmar n Tefriqt g lqern wis tmanya (azal n 642 -705).

Iεraben qetεen lebher, staεmren Maser g 642, kemlen alhu-nsen, zedmen γef tamurt
n yimaziγen, tamurt n leqbayel.

Mbeεd amerni aqher; ilulufen n imaziγen, tilawen xesrent lherma-nsent akk-d
asehru-nsent, ilulufen n warrac n Izwawen imelsiyen ufan lmut si ifassen n
iεsekriyen Iεraben, ilulufen nnidden zzenzen-ten aklan g leswaq n Mekka.

Imi tfuk Taslekt ni Iεraben, Tafriqt ugafa tuγaled d amγiz ni iklan γef leswaq n
Wegmuḍ Alemmas.

Amnekcam Aεrab yeqqim armi yetwabdal s lestiεmar n Iεetmaniyen seddaw n timelwi
n Xayreddin d ayetma-s Ɛeruj, i d-xelqen atrar ussamer n Dzayer, bdan asseγwel n
tama agi am asutel n iflisen n ddunit merra. Taflist-nsen ternu, temγid γef
lqrun 1600; taflist mgal lbaburat n Iwunak Yedduklen g Ilel agrakal sebba n
Ttrad n Taflist Tamezwarut, akk-d Ttrad n Taflist Tis Snat, anda mutten atas n
imddanen imelsiyen.

Deg 1830, s sebba belli Lbay n Dzayer yewwet amalway n tamahelt-is, Fransa
tenbez Dzayer; lameεna, azbu i g qquren n Yigawawen, Amγar Ameqran (El-Mokrani)
akk-d Faḍma n Sumer, stεetlen taslekt agi almi Agud Agawaw yeţwaxdεen s ageldun
n Yiεraben yettuseman Ɛebedlqader imi d-yefka takbabt-is γef Wemtawa n Tefna
wahid Fransa.

Amtawa n Tafna, 30 mayyu 1837, yeswejd abrid γef wanger n Tamurt n Yigawawen ihi
kan teqled agezdir n Fransa. Fransa, isegassen kkra mbeεd, tefka-d Aguldun
Ɛebdelqader amidag n la Légion d'honneur akk-d tajεelt n 4000 Louis (idrimen n
Fransa) mkul aggur armi yemut g 26 mayyu 1883.

Melmi amgaru mgal tamurt n Izwawen ifuk, Fransa tezdem γef leğwahi nidden n
Tafriqt ugafa terna texleq Ldzayer n tura; Tamurt nYigawawen, Timura n uguldun
εabd Qader, akk-d d Uneẓruf Ameqran (timura n Twareg/Imuhaɣ).

G 1954, Igen n Taslullit Taγelnawt (ALN) tebda ţţrad n taslullit; mbaεd n sebεa
isegassen n imenγi, Fransa teğğa Dzayer g 19962. Aḥric ameqran n 1,025,000
Iḍaren Iberkanen akk-d 91,000 iḥerkiyyen, azal n 10% n imezdaγ n Ledzayer g
1962, rewlen γef Fransa g useggwas-nni.



https://kab.wikipedia.org/wiki/Imazighen

Imaziɣen d imezdaɣ ineṣliyen deg tefriqt ugafa, d nutni i d amur ameqqran deg
yimezdaɣ n Tmazɣa, tutlayt-nsen d tamaziɣt, xas ma yella aṭas deg-sen ass-a la
ttmeslayen taɛrabt.

Imaziɣen ḥerren-d akal d ameqqran, yewwet seg wemda n Isiwan, deg Utaram (lɣerb)
n Maṣer alamma d Targa Zewwaɣen d Muriṭanya, ɣef yiri n ugaraw Aṭlasi. Yuɣ lḥal,
d Imaziɣen i d agdud n Tefriqt awḥid id-iḥerren anect-a n wakal, imi amur
ameqqran deg yegduden ifriqiyen-nniḍen, tikwal sɛan kan akal d amecṭuḥ, tikwal
bitt, cerken-t akked yegduden-nniḍen. Imaziɣen ttuneḥsaben d agdud n yiri (race)
amellal, xas ma yella nettaf gar-asen aṭas n yimibriken d yiberkanen.

Aṭas n Yimaziɣen id-mazal la ttmeslayen tamaziɣt, rnu deg yiseggasen-a ineggura,
aṭas n trebbaɛ timaziɣin id-yennulfan i wakken ad wtent ad ḥerzent
tutlayt-nsent. Xas ma yella tantalyin (dialectes) i ttmeslayen Yimaziɣen
mgaradent si tama ɣer tayeḍ, maca kkant-d akk seg yiwen n uẓar, seg yiwet n
tutlayt, yernu yeshel ɣef waṭas n trebbaɛ timaziɣin ad msefhament gar-asent s
tutlayt-nsent, xas ma yella mgaradent tentalyin-nsent.

Imaziɣen mazal ṭṭfen deg waṭas n wansayen (lɛaddat), ladɣa wid yettidiren di
Merruk akk d Uneẓruf (ṣṣeḥra), dacu kan, ass-a, aṭas n wansayen imaziɣen i
yellan ɣef yiri n nnger, la ten-ttaǧǧan medden yernu ur d asen-ttgen ara leqrar.
Nnig waya, ula d tutlayt tamaziɣt la tettuɣal ɣer deffir deg waṭas n tamiwin n
Tmazɣa, medden la d-ttaǧǧan, ilmeẓyen ur ttlemden ara, dɣa yessefk ad yettwaxdem
kra n leqdic s lḥir i lmend n ussukkes n tutlayt di tmiwa-a.



https://kab.wikipedia.org/wiki/Idir

Yidir, isem-is unṣib Ḥamid Ceryat, d acennay Azwaw i ilulen deg useggas n 1949
deg At Laḥsen, di tama n At Yenni di tmurt n Leqbayel. D mmi-s umeksa, Yidir
yeɣra tusnakal niqal ad yexdem deg weḥric n tamguri n Bitrul...maca (lamaɛna)
yufa-d iman-is deg wannar n ccna. Deg 1973 i yebda amecwar-is s ugacur, imi
yella d imeddzi n yiwet n tnaẓurt n ccna di Rradyu n teqbaylit. Icna-d imiren
tazlitt-is yettwasen deg umaḍal A Baba-inu ba.

Kra iseggasen seld 1973, isufeɣ-ed aḍebsi ines amenzu, anda llant tuɣac izuznen
acḥal n tsuta: A baba-Inu ba, Isefra, Ssendu, Azger, Muqleɣ,Zwitt rwitt, Cfiɣ,
Azwaw, Tagrawla, Rrs-ed a yiḍes, Tiḍri n wegdud akw d Tamacahutt n tsekkurt. Deg
useggas n 1979, isufeɣ-d aḍebsi-ines wis sin : A yarrac Nneɣ. Yeqqim azal n mraw
kuz (14) iseggasen d amek i d-yerna aḍebsi wis krad, azwel-is : Inegmar neɣ
Iṣeggaḍen n Tafat (Les Chasseurs de lumière) deg 1993. Maca deg 1986, yexdem
yiwen n leqdic igerzen, imi isnejmaɛ-d kra n warrac imecṭaḥ di Franṣa,
yessufɣ-ed yid-sen yiwen uḍebsi i yeqqimen deg umezruy n ccna azwaw, am uḍebsi n
baba-inu ba. Aḍebsi isemma-yas: Taɣribt-iw akw d tarbaɛt n warrac Tiddukla.

Deg 1999, Yidir isekles aḍebsi-ines wis kuz, iwumi isemma: Timugat (Identités),
anda i ittekka ucennay Azwaw Brahim Izri d unazur afranṣiw 'Maxime Le Forestier'
d wiyaḍ am 'Manu Chao', 'Dan Ar Braz', Gnawa, d Zebda.

Deg useggas n 2002, isufɣ-d yiwen uḍebsi : sin igwemaḍ, yiwet n targit (Deux
rives un rêve), ma di 2005, isufɣ-d aḍebsi: ger tazeqqa d wakal (Entre scène et
Terre). Deg uneggaru aki iḥka-d yakw s tugniwin amecwar-is n ccna, di yal
tazeqqa anda yecna, di kra n tmura.. yernad g asegwass n 2007 aḍebsi Fransa n
tirmiwin (la France des couleurs)

Deg uzawan n Yidir, aṭas n wallalen i iseqdac , ɣas ulamma Tajewwaqt tesɛa azal
meqqren i izaden af wiyaḍ (imi Yidir yettureba-d ar yezwawen). Mi yella mecṭuh,
ula d netta yekkat-itt akken iwata, yuɣ lḥal d tinna i d allal amenzu s wiyes i
yebda yetturar aẓawan. Aẓawan i yeggar Yidir a naf deg-s imesla n ugambar
(tagiṭart), tajewaqt d dderbuka. Imesla n tuɣac-is s teqbaylit, maca
inumak-nsent d ameɣradan (n ddunit akk).



https://kab.wikipedia.org/wiki/H%C3%A4nsel_und_Gretel

Hansel d Gretel, neɣ s tutlayt talmanit Hänsel und Gretel d wiyet n tmacahutt
mucaɛen si tmurt n Alman (Jirmani), id yefɣen deg 1812 sɣur imyura : Wilhelm
Grimm d gma-s Jacob Grimm. S tewzel, wiki d sin watmaten, aqcic Hansel s
weltma-s Gretel, d arraw n yiwen umzenzu n tesfaḍ, s baaden seg wexxam i waken
ad qelben af yiwen ugummu di tisgi. Yufa-d lḥal d iḍ, dɣa ṭsen armi s tufat
(taṣebḥit), zdat n yiwet n tiɣremt (château) iččur d cakulat d yal tawsit
(genre) n tiziḍanin. Lamaana ur zran ara belli d yiwet n temhergit (taseḥart :
sorcière) i g zedɣen din, isem-is 'Massepain'. Hansel i ttwatef d ameḥbus, ma d
Gretel tenna-yas d temhergit ad sewǧed i w-sebbwi, dɣa Gretel teḍqer-is ar
timest, u tesefɣ-ed gma-s d yal aqcic i yellan di takurmut (prison).

Amyaru d umedyaz Essaid At Maamar yesuqel-d u yemsas-d (adapter) tamacahutt aki
ar tutlayt tazwawt. Isem-awen n Hänsel akw d Gretel, yer-aten s tezwawt : Ḥmiṭuc
d Duduc. Attan amek i tella temsast n tmacahutt aki ar tazwawt. Atan wedris amek
i gella (sγur imyura.net): Ḥmiṭuc d Duduc



https://kab.wikipedia.org/wiki/Fer%E1%B8%A5at_Mhenni

Ferḥat At Said mmusan Ferhat Mehenni neɣ Ferhat Imazighen Imula, d Aqerru n
Umussu n TIMANIT n TMURT n LEQBAYEL (M. A. K.), ilul-d deg 5 Meɣres 1951 deg
Illulen umalu, n taddart Mzeggen deg tama n Buzeggen, Iɛezzugen, akk-d Aqbu.

Asmi i ifuk almad-ines deg Tseddawit n Ldzayer (tamaneɣt) yebda tikli-ines di
ccna deg 1973 imi yewwi tarrazt tamezwarut n tfaska tatrart n ccna n Ldzayer.
Kra n wukud sin akkin isbeggen-d iman-is d akken yella mgal unabad n yiɣil n
Dzayer imi yebda-d abrid n tigwin ; ɣef igiten agi yekcem-d ɣer temufrikt 13
iberdan.

Sakin (sin akkin) Tafsut Taberkant, imi Tamselta n Dzayer tenɣa yiwen weqcic
amelsi yettusemman Masinisa Germah, Ferhat Mhenni isbed Amussu i Timanit n
Tmurt ; tuddsa ixeddmen akken a tessiwed ar timanit n tmurt n yekvayliyen. Llan
wid i nnan d akken ɣef demma n wannecta i yettwanɣa mmi-s Amezian Mehenni deg
2004, di Tamanaɣt n Fṛansa, Paris.

Amussu i Timanit n Tamurt (MAK), Agraw i Yedles d Tugdut (RCD), akk-d Tirni
Iɣallen Inemlayen (FFS) d ikabaren isertiyen i lin (sann) azal deg Tmurt n
Izwawen.

Deg 4 Yunyu 2010, Aselway Ferḥat At Said yesbed-en Anavaḍ Aqvayli Uεḍil. Deg
Unavaḍ, llan 9 ineɣlafen: Arezqi At Hemmuc, Lyazid Abid, Idir Djouder , Lhacene
Ziani , Djamila Amgoud,Mouloud Merhab akk d Makhlouf Idri



https://kab.wikipedia.org/wiki/Eutropius

Eutropius yella d anmezray Arumani yedderen deg azgen aneggaru n lqern wis
rebɛa.

Eutropius yella d amaray (magister memoriae) deg Constantinupolis akk-d afriq n
umenkad Iulianus, Flavius Claudius Iulianus, (361 - 363) deg taslekt-is n tmurt
n Ifarsiyen (363), yella yeder deg lweqt n tgeldit n Valens, Flavius Iulius
Valens, (364-378) iwumi yefka-d taktab-is Breviarium historiae Romanae. Yewin
unmezray n nidden, Georgios Codinos, deg De Originibus Constantinopolitanis
yena-d belli Eutropius yella d amaray n Constantinus I, Gaius Flavius Valerius
Aurelius Constantinus, lameɛna ur iban ara lhal lammer ihder ɣef Eutropius agi.

Breviarium historiae Romanae s ssifa n ɛecra n isuned, d lbir n ineɣmisen i
d-yella ɣef tudert deg Amenkad Abyzanti akk-d umezruy n lweqt nni ; ɣef agi
Eutropius yeqqim-ed d amedya i gjebbden atas lbal n imnadiyen n umezruy di
ddunit merra imi yura-d s ddehn akk-d tamesɣara i meqren.

Ɣas akken Talatinit-is temxalef, deg kkra n imedyan, ɣef ayen yefsan deg
tutlayt, lameɛna ahric ameqran n iɣerbazen uddren, ɣef lmuda i meqren,
iḍrisen-is imi selmaden Talatinit i inelmaden-nsen.

Taɣzi n Lbreviarium temɣer armi n lweqt n Iustinianus s iffassen n Paulus
Diaconus (illul azal n 720 – yemut azal n 799) akk-d Landolfus Sagax (azal n
usegas 1000) armi n lweqt n umenkad Leon V (813-820) asmi teţwaru tigezmi
yeţţusemmen Historia Miscella.

Ger tisuqal merra deg tutlayt Tayunanit s iffasen n Capito Lycius akk-d
Paeanius, taẓrigt n unegarru i g kemlen ɣef wiyad. Lameɛna taẓrigt n Eutropius i
sɛan ccan deg ddunit merra tella n H. Droysen (1879) imi tesɛa taẓrigt Tayunanit
akk-d n Paulus Diaconus d Landolfus.

Aḍris agi Ikker-ed seg yewin n weḍris n l'Encyclopædia Britannica asuned wis
hdec ; tira i yellan deg ugzum n lbaylek.



https://kab.wikipedia.org/wiki/Dzayer_Tamana%C9%A3t

Dzayer neɣ Zzayer d aɣrem amanaɣ n tegduda n Zzayer, d aɣrem i muqqren g temurt,
sawalen-as daɣen imezdaɣ-ines Zzayer tamellalt neɣ El-Bahdja. Tezgad g yiri n
yill agrakal, aɣrem n Zzayer tefka isem-is i yal agezday (tawilayt) n Zzayer.
Tella gar timiṭropolin timuqranin g umenẓaw n Tafrikt s 2 030 000 imezdaɣ g
aseggas n 2002, yetwaḥsab azal n 2.947.446 imezdaɣ g useggas n 2008. G tamdint n
Zzayer kan adnaf azal n 4 250 000 imezdaɣ neɣ azal n 12% n ugdud azzayri. G yal
tamurt tesɛa agezday n Zzayer tillas akk d ugezday n Blida, s unẓul Tipaza, s
utaram, Bumerdas s umalu.

Isem n Alger (Aljé) d issem aɛewwaj arumi n issem "Alguère" s takatalant ;
angaru-agi yefɣed g teɛrabt "ğazayer", Jazayer issem is yefka Buluɣin mis n
Ziri, win id yexelqen tadinastit tazirit ass-nni mi yesekka tamdint n Zzayer g
useggas n 960 f ugaluz n temdint taqdimt i yesɛan isem s terumant Icosium,
yefkayas issem n Zzayer At Mezɣenna, caḍen izegzziyen i yefkan anamek n isem-agi
i yetwafken sɣur Buluɣin Mis n Ziri. Azzegzi amezwaru yennad akken isem n Zzayer
yetwakkes g tigzirin i yellan zdat usagen n temdint n Zzayer s teɛrabt
(al-Jaza’ir) الجزائر, s teqbaylit, tigzirin n at mezɣenna, Neɣ awal n “tagzirt”
yezmer (akken i ɣilen arakalen inselmen n tallit talemmast) ad yini igger i
yellan ger illel d Ṣeḥra igger i yezmer a tilli gyes tameddurt, “tajtagzirt n
tmeddurt”. Azzegzi angaru yenna-d belli issem ad yillin fkan-t feljal tajmilt n
baba-s n Buluɣin, Ziri mmis n Mennad , ihi, issem n Zzayer ad yilli yusa-d g
Dziri, s tmaziɣt, Tiziri(anamek (lmaɛna)-ines tafat n uyyur/uggur), Mezɣenna
yezmer daɣen ad tili talɣa tetwaɛerreb n Imezɣen ayen aɣ-d-yefk : “Tiziri n at
Imezɣan”. Imuzdaɣ n Zzayer tamanaɣt qqaren Adziri/Tadzirit (dziri/dziriya)
fakken ad ssiwlen i imuzdaɣ n tamanaɣt.

Tadult n timerrit g temdint n Dzayer mazal-itt texxuṣ, ɣas tesɛa aṭas ideggen i
cebḥanen maca asefrek (gestion) nsen cwiyat, tesɛa (amedya) tiftisin ticebḥanin
am taftist (rrif n'ilel) La Perouse g usamar, maca caḍen daɣen tiftisin ur
necbiḥ ara am tin n Mazella neɣ n Miramar (Guilloville) anect agi felǧal n Asif
n Lḥerrac neɣ Asif Mazafran atg... i tṣubbun ar ilel.



https://kab.wikipedia.org/wiki/Ccix_L%E1%B8%A5asnawi

Ccix Lḥasnawi, s yisem-is unṣib Si Muḥ n Aɛmar u Muḥ, ilul ass n 23 Yulyu 1910,
di Taɛzibt n Lɛeṛc Iḥesnawen di tama n At Dwala. Yettwassen s yisem Ccix
Lḥesnawi imi laṣel ines n Iḥesnawen, di lekwaɣeḍ yers s yisem n Muḥemed Xelwat.
Asmi i yesɛa sin iseggasen di laɛmeṛ-is temmut yemma-s, akken kra iseggasen
yerna baba-s. Am tizya-s akw di lawan-ni, yekcem ar temɛemmaṛt akken ad iɣer
leqwran. Ur yeqqim ara aṭṭas di taddart-is, asmi yesɛa 14 iseggasen iṛuḥ ar Tizi
Wezzu, dinna icennu di leqhawi, ur iɛeṭṭel ara di Tizi wezzu ikemmel abrid-is ar
Lezzayer tamaneɣt. Dinna di Lezzayer yemlal-d kra inaẓuren imeqranen am Ccix
Musṭafa Nadur akw d Ccix Mḥamed Lɛanqa.

Deg useggas n 1935 Ccix Lḥesnawi yessufeɣ-ed tasfift-is tamenzut anda i yecna
ɣef lɣerba akw d wuguren n tmurt imiren, tizlitt-nni Maison Blanche di
tesfift-agi i deg tella. Yeqqim sin iseggasen di Lezzayer dɣa di 1937 iṛuḥ ar
Franṣa anda i d-yessufeɣ tisfifin nniḍen. Di Franṣa Ccix Lḥesnawi yettwassen
aṭṭas ger yeɣriben i yellan din. Aṭṭas n yeɣriben i t-iḥemlen imi icennu ɣef
wayen i ten-iḥuzan, lɣerba m lemḥan. Ccix Lḥesnawi yecna diɣen ɣef tmeṭṭut n
tmurt d wuguren i d-tettmaggar di lawan-nni. Xas akken tizlatin n Ccix Lḥasnawi
wezzilit maca d tid igerzen aṭṭas, nezmer ad d-nini belli ibeddel-as udem i cna
n caɛbi neɣ yewwi-d amaynut i ṣṣenf-agi n cna. Asmi i tebda tegrawla di tmurt,
di 1954, yeḥbes cna. Mi i tfuk di 1962 yeqqel ar cna, yerna 6 iseggasen dɣa
yegzem-tt di ṛṛay-is belli ad yeḥbes cna i lebda. Ccix Lḥasnawi yexdem 46 n
tezlatin, 29 s Teqbaylit, 17 s Dderǧǧa (taɛrabt n Lzzayer).

Deg iseggasen n 70 ibeddel tamurt; abrid-agi iṛuḥ ɣer Tegzirt n La Reunion. Di
tegzirt-agi ikemmel tudert-is armi d asmi i yemmut ass n 6 Yulyu 2002. Xas akken
Ccix Lḥasnawi yeǧǧa-yaɣ, tizlatin-is mazal-iten ttwasnent di yal tama n tmurt.



https://kab.wikipedia.org/wiki/Carl_Friedrich_Gauss

Carl Friedrich Gauss naγ Kaγl Fxeidxic Gawss s teqbaylit; yettwanṭaq , ilul ass
n 30 Yebrir asegwas n 1777 di Brunswick, yemmut ass n 23 di Fuṛaṛ usegwas n 1855
di Guttingen. Yella d-amusnak ameqṛan, d-amesnallum u d-amussnagamaw. Yesεa
tasmedna tameqṛant, yebwid tummutin yesεan azal s waṭas di tusniwin agi id
nebder (nuder) qqaren-as Ageldun n tusnakt, d yiwen seg imusnaken imeqṛanen n
yal akud.

Taγara n leqdic ines d tin yesεan azal meqṛen ger aziten-ines, seg usegwas 1856,
agellid n Hanovre yexdem iderimen s tugna n Gauss γef udem nsent, yura fellas
Mathematicorum Principi : Ageldun n tusnakt s tlatinit. Gauss yessufγed ala
ammur amecṭuḥ n leqdic ines, alarmi d-asegwas n 1898 nada i y-ufan yark ayen
yura s-umata, ayagi yeǧǧ-at ad yarnu w-azal-is di tussna.

C. G. Fleckeisen, Helmstadii (Helmstedt), 1799 ; aḍris deg internet : HU Berlin,
Gauß: Werke. Band 3, p. 3–30, [1], [2], [3]

F. Perthes und I. H. Besser, Hamburgi (Hamburg) 1809 ; aḍris alatini γef GDZ, p.
1–261. tasuqilt. par Edmond Dubois, éd. Arthus Bertrand, 1864 ; reprint, Jacques
Gabay, 2008,(ISBN 2-87647-327-5) ; aḍris deg internet : Gallica



https://kab.wikipedia.org/wiki/Cadli_Benjdid

Cadli Benjdid yella d aselway n Tegdut n Dzayer seg 7 furar 1979 almi 11
yennayer 1992. Ilul g Sebɛa (Tadayra n Butelja, Ṭṭerf) ass n 14 ibrir 1929 immut
ass n 6 tuber 2012 g sbitar n Ɛin Nnaɛǧa (Dzayer Tamaneɣt).

Di lweqt n ṭrad mgal fransa yekcem g ALN. Akk d usarug n dzayer yuɣal ad yexdem
g lɛesker. Asmi yemmut Hewwari Bumedyen, Cadli yella d yiwen amdan i yesɛan
legrad ameqqeran akk : Colonel. Lɛesker g lweqt-nni bɣan amdan am netta g wemkan
Bumedyen.

Cadli yebɣa ad yeffeɣ seg Tanemla (socialisme) axaṭer dzayer texser aṭas
idrimen, meɛna azal n lpitrul iṣubb aṭas di lḥekm-is. Idzayriyen inṭarren (deg
tazwara nsen ilmaẓyen) fɣened ɣar ivarden ass n 5 tubar 1988 anida yekker
umennuɣ amuqran. Ayen id yeḍran ussan-nni yettwasen s Tubar 88 (Octobre 88). Ihi
Cadli yexdem tamendawt (constitution) tamaynut, yeǧǧa akk ikabaren, seg-sen FFS,
RCD, FIS. Cadli yebɣa ad yerbeḥ lvoṭ s ukabar ines (FLN) lameɛna idzayriyen
voṭan FIS.

Xaled Neẓẓar, i yellan d aneɣlaf n lɛesker g lweqt-nni, yura g wedlis ines belli
yanna-yas i Cadli "Ilaq-ak ad teǧǧeḍ amkan-ik akken anehves lvoṭ". Cadli yeqbel
ayen yenna-yas-d Nezzar. Akabar n FIS ur yeqbil ara, bdan rrevrav mgal lɛesker u
yebda ṭrad gar-asen.



https://kab.wikipedia.org/wiki/Avril_Lavigne

Avril Ramona Lavigne d yiwet n tnaẓuṛt-tacennayt n pop-rock n tmurt n Kanada,
tluled ass n 27 ctember asegwas 1984 di Belleville, Ontario. Temmugred
tarennawet deg umenzu n-isegwasen 2000, imi tezzenz ar assa azal n 35 Ifeḍ
tkalasin deg umaḍal d 18 Ifeḍ n iḍebsiyen umi neqqaṛ "singles".

Di tadra d taṛumit sɣuṛ vava-s Jean Claude Lavigne (id ilulen di Moselle deg
Lorraine, tama n ugemmuḍ tmurt n Fransa), d tagyizit-takanadiant sɣur yemmas
Judith-Rosanne. Avril Lavigne tedder di temẓis di Napanee, tamdint tamecṭuḥt di
Ontario nettat d gmas ameqṛan Mathew d weltmas tamecṭuḥt Michelle.

Seg ass mi meẓẓilet Avril tevɣa ad tuɣal tacennayt, imawlan is ḍefṛentt, ddan
yides. ɣures 12 isegwasen mi tura isefra yines imezwura, tḥemmel cna s waṭas.
Tetturar s snitra n vava-s di tazwara, alami d-ass mi-z duɣ yiwet teḥvivt
twacult-is snitra yines d-amezwarut. Telmed iyiman-is ad turar, yarna tefka aṭas
n-ukud iwayagi. Tella tetturar yiwet n tzlit yal ass fly away n Lenny Kravitz.
Sinna tevda tettaru tizlatin ines timezwura anda nettaf tazrirt aladɣa n Goo Goo
Dolls d Green Day.

Asegwas n 1998, Avril tebwi yiwet n temzizzelt itt yeǧǧan att ali ɣer usayes d
umsemmud ines, tacennayt takanadiant Shania Twain. Turar s-idisan is di Ottawa,
tecna tizlit "What Made You Say That". Teḍfer avrid is tcennu deg aṭas n
tɣiwanin, ayen itt yeǧǧan ad arzu d tanevgit ɣer tkalast ("Quinte Spirit" di
1999) n-ucennay n "folk" Steve Medd, tecna tazlit "Touch the Sky". Tecna daɣen
deg tkalast ines (My Window to You) n usegwas 2000 di tezlatin "Temple of Life"
d "Two Rivers".

Yarzad ɣuṛs unfaras Antonio « LA » Reid, de RCA/Arista, itt iwalan di yiwet n
tfaska, testenya yides agatu. Avril Lavigne tella deg usegwas ines wis 16, dinna
tḥevsed seg uɣarvaz iwakken adelhu kan d cna.

Teǧǧa tawacult ines, imdukal is d taddart is iwakken att idir di Manhaṭṭan anda
ad taru takalast ines tamenzut. maca, tasɛa kra wuguren aked ixeddamen is di
lawan nni, ayen itt yeǧǧan ad tinig ɣer Los Angeles, anda tga tamusni d unfaras
Clif Magness. Asegwas id yernan, tessufɣed Complicated id yeqqimen ar assa d
tarennawet ines tisnat seg i singles ines s-umata, tḍefṛit-id tkalast ines
tamenzut Let Go deg aggur n Yunyu 2002 id yemmugren tarennawt tameqṛant, yussad
d wissin di temzizzelt Billboard 200 Kṛaḍ wagguren ar zdat. Ma si tama n IFPI,
Let Go tusad d takalast tissnat i yenzan s waṭas asegwas n 2002 deffir Sleeping
with Ghosts n Placebo.

Di tagara, takalast agi tenza s wazal n 16 ifeḍ ineɣlan deg umaḍal, yarna yebwi
aṭas n warazen. S tkalast agi, Avril Lavigne tekcem deg umezruy, imi tuɣal d
tanaẓurt tissnat di ccna ala yesɛan Kraḍ n tezlatin di Top 40 ig ḥarzen amḍiq
amezwaru: Complicated (8 Imalas), Sk8er Boi (1 Imalas) et I'm With You (4
Imalas). ala aggay Ace Of Base d tcennayt Lady Gaga ig ṣawḍen ɣer waya.

Di mayu 2004, ɣuṛs 19 isegwasen, Avril Lavigne tessufɣed Takalast tissnat Under
My Skin, id yemmugren tarennawet imi aggur kan seg ass mi-d ffeɣ tebwi amḍiq
amezwary di Billboard 200 . Avril tura d Chantal Kreviazuk tizlatin n tkalast
agi.



https://kab.wikipedia.org/wiki/Aurelius_Victor

Sextus Aurelius Victor (a. 320-a. 390) yella d anmezray akk-d asertay n umenkud
Aromani.

Aurelius Victor yella ameskar n yewit n tektabt iţusemman Amezruy n Roma seg
lweqt n Augustus (Gaius Julius Caesar Octavianus) armi n Iulianus (Flavius
Claudius Iulianus) (360), yeţwaktab azal n 361. Iulianus yefkaya-s asehru imi
yerat d anebdad (praefectus) n Pannonia Secunda.

Aurelius Victor izmer ad yelli amdan nni i g-yellan d lconsul deg 369 lwahid d
mmi-s Valentinianus I (Flavius Valentinianus), akk-d d anebdad n temdint n Roma
(389).

Tira tis sin teţwaru, ɣef tikelt tamezwarut, deg Napoli azal n 1472, ɣef ssifa n
rebɛa n isuned, seddaw n lisem n Plinius Ilemzi (Gaius Plinius Caecilius
Secundus) mačči am tira tis rebɛa i teţwaru deg Strasbourg deg 1505.

Tazrigt tamezwarut merra si ger n tira agi tella n Andreas Schottus (8 n isuned,
Antwerp, 1579); mebla ma neţţu daɣen tazrigt tartar n De Caesaribus n Pierre
Dufraigne (Collection Budé, 1975).

Adris agi Ikker-ed seg yewin n wedris n l “Encyclopædia Britannica” asuned wis
tmenya; tira i yellan deg ugzum n lbaylek.



https://kab.wikipedia.org/wiki/At_Yanni

At Yanni d isem n yiwet n tewsit (lɛerc) yettwassnen deg Tmurt n Leqbayel. Yella
daɣen d isem n yiwet n temdint d tamezyant tuzga-d deg yidurar n ǧerǧer, deg
twilayt n Tizi Wezzu.

Isem n "At Yanni" anamek-is "arraw n Yanni". "Yanni" d isem n ujaddiw ay seg
d-ṣubben yimezwura yefkan isem-nsen i tewsit-a (lɛerc). Isem-agi, ɣef leḥsab n
Mohand Akli Haddadou, yekka-d seg wemyag "ani", anamek-is "muqel" neɣ "wali".
Amyag-a n tmaziɣt taqdimt mazal la yettuseqdac deg tmaheɣt n Uhaggar. Seqdacent
daɣend id kra n tmiwa n tmurt leqbayel am Iwaḍiyen. Amedya : ad yili yiwen ur
yeẓri ara sani iruḥ walbaɛḍ, m' ara s-inin. Ad yini : ah, ttaniɣ anida yerra!
meḥsub lliɣ ttnadiɣ, neɣ seqsayeɣ iman-iw anida yedda.

Deg lɛerc n'At Weɣlis daɣen sseqdacen awal agi n "ani", ittani y as aqerru is ma
llant tilkin, anamek is ittnadi deg weqerru is ma llant telkin. annay = anadi n
telkin (puces) deg temnaṭṭ aki.

Seg-s ay d-yessuddem Dda Lmulud awal annay ("observation") akk d amanay
("observateur").

"Ani" yella diɣ deg teqbaylit u yesɛa anamek nniḍen deg tmaheɣt d tmaziɣt
taqburt. Deg teqbaylit, "ani" anamek-is "nadi-d sumata , neɣ nadi ɣef telkin
yellan deg ucebbub n walbaɛḍ". Zik, llan yigerdan ay yesɛan tilkin deg
ucebbub-nsen, dɣa tettani-yasen yemma-tsen, tettnadi ɣef telkin sɛan deg
ucebbub-nsen u tneqq-itent. Daɣen, deg tmaheɣt akk d tmaziɣt taqburt, ani
anamek-is "ali ɣef uɣersiw, rkeb ɣef uɣersiw", seg wemyag-a ay d-yekka wawal
amnay (anamek-is "win yettanin, win irekkben ɣef uɣersiw, ɣef wegmar-aɛewdiw").
Amyag a yettwasen ɣer icelḥiyen i seqdacen sni meḥsub rkeb aaudiw neɣ amerkub s
umata. Da a nger tamawt dakken ula di teqbaylit amyag-a mazal it yedder. Amedya:
sni tisegnit, meḥsub sɛeddid lxiḍ di tsegnit, serkeb lxiḍ. Sya ar da at tafeḍ
daɣen tamɣart tesna asaɣur.



https://kab.wikipedia.org/wiki/At_%E1%B8%A4emmad

At Ḥemmad, neɣ Iḥemmadiyen, d yiwet n twacult tamaziɣt n tallit talemmast.
Isem-nsen yekka-d seg umaraw-nsen amezwaru, Ḥemmad, ay yeddren deg leqrun wis 10
ed wis 11 mbeɛd Sidna Ɛisa (Slam n Ṛebbi fell-as). Deg useggas n 973, d Imaziɣen
n Ikutamen ed Yeẓnagen ay iɛawnen tawacult n yigelliden Ifaṭimiyen, yellan deg
Tunes, akken ad nnaɣen mgal n Yiɛebbasiyen yellan deg Maṣer. Asmi ttwarnan
Yiɛebbasiyen, yefka Lmuɛezz, agellid afaṭimi n Tunes, i Buluɣin Uziri adabu, n
Tmazɣa seg Tunes alammi d talemmast n Tmurt n Ldzayer. Imir-n ay yerra Buluɣin
tamdint n Ldzayer d tamaneɣt i tgeldit-is : imir-n ay d-tlul twacult n
yigelliden Iziriyen.

Yuɣ lḥal, deg tallit-nni, timura n Tmazɣa, imi ur jhident ara, zgant ttidirent
ddaw leɛnaya n tgeldiyin timeqqranin n Wegmuḍ. Tageldit n Yibadisen, yellan
naqal s ddaw n tmaɣda n Yifaṭimiyen n Maṣer, qqlen s ddaw tin n Yiɛebbasiyen n
Beɣdad. D ayen ay yesserfan aṭas axlif n Yifaṭimiyen n Teqahirt. Akken ad iɛaqeb
Ibadisen, yuzen-asen-d tiqbilin taɛṛabin n Banu Hilal akken ad asen-d-kecmen
tamurt, ad asen-tt-rwin.

Asmi yemmut Ḥemmad deg 1028, d mmi-s, Lqayed, ay yulin s amkan-is. Yemɛawan ed
ugellid n Tunes akken ad nnaɣen mgal n Yihilaliyen. Asmi yemmut Lqayed deg
useggas n 1054, yexlef-it-id mmi-s, Muḥsen. D acu kan, imi aṭas ay t-ikeṛhen, ur
d-zzin ara fell-as ttesɛa wagguren, yenɣa-t mmi-s n ɛemmi-s, Buluɣin Umḥemmed.
Bdan sakin Yihilaliyen, ay d-yettwaznen deg tazwara ɣer Tunes, ad d-ttaẓen cwiṭ,
cwiṭ s ataram armi ay d-kecmen tamurt n Yiḥemmadiyen



https://kab.wikipedia.org/wiki/Amagraman

Amagraman (Inula helenium) d imγi iḥemlen imeṭqan i yetuneddan. Imusnawen n
yimγan, qqaren-ed, belli seg Lazi i yed-itac, akken ad yaγ iri n yilel agrakal
akked  Lurup neγ amadal s umata. Imγi n umagraman ittak anzi γer buzduz akked
taysa: Ad iṣbeḥ seg yiwet n txerrubt i yed-cetlen. Iferrawen n umagraman d
izegzawen. Tizegzewt nsen ḥemqet. Mayella d talγa nsen truḥ s teγzef. Teγzef i
yettuferyen afray n tuγmest.

Amagraman d awal uddis [taguri tamawalt tuddist] i yed-ikkan seg sin n wawalen:
“ < ''amager'' + ''aman'': Imγi itmagaren aman. Taseklut [Ccejra] n umagraman
qqaren-as medden '''Tamagramant'''. Awal ayi n umagraman d amay amgut. Amedya:
amṭiq ayi yeṭṭuqet s umagraman. Amgraman ur ad itett ara uγelmi.

Amagraman d imγi i ḥemlen imeṭqan i yetuneddan (< nda) = [ideg llan waman]; γas
akken tikwal ittemγay-ed deg iyufa (< ayafa). Amagraman iğğuğğuy deg anebdu.
Iğğeğğiyen ines werriγet. Imγi n umagraman izmer ad yaweṭ alammi d wazal n
lmitra d wezgen deg teγzef; mayella deg tehri, adarnuc-is, izmer ad yaweṭ alammi
d lmitra. Ifrawen n umagraman tminṭaṭen am llazuq.

Ayagi n yemr-it-id s γur: Julve, Ph., 1998 ff. - Baseflor. Index botanique,
écologique et chorologique de la flore de France. Version : 23 avril 2004.

Amagraman d imγi amdawi: Ifer n umagraman iskussum tiggest (lğerḥ). Zik, m’ara
yigges yemdan, deg lexla - anida ur yelli la qej la waj - ama d argaz neγ d
tameṭṭut, d aqcic neγ d taqcict, ad iḥuf tamagramant, ad ilwu iferrawen-is, imir
ad ten-ig γef tiggest i t-yuγen, ad t-en-iṭṭef tiremt - akken meqqer tiggest:
azal n 5 alammi d 10 n dqayq -, imir ad tekkusem tiggest

Aẓar n umagraman iddukul d dwa n iḥetwacen. Tdawin medden yes tusut, turin, tgr.

Rret tamawt: Imγi ayinni ur ed-iwwi yara ad s-xedment lxalat i refden akked tid
yeṣuṭuṭen. Siwama yella s ladan n Ṭbib, γef usexṣer ines, am tuzla n tεebbut,
iriran akked ingaẓen n wammas.

Tamagramant maci d imγi i yeggaren iẓuran lqayen. D ayesmi qqaren madden i wayen
yak ur nesεi lmeεna neγ ur nebni yara γef ṣṣeḥ: Iẓuran n tamagramant.



https://kab.wikipedia.org/wiki/Aflu

Aflu (Aflou) d yiwet n temdint tuzga-d deg twilayt n Leɣwaṭ (Laghouat) deg
tlemmast n tmurt n Dzayer. Aflu tuzga-d deg Yegnan Iɛlayanen, deg tama-nni umi
qqaren "Adrar n ɛemmur" (Djebel Amour). Tama-ya llan deg-s yizuɣar ay deg
d-imegghi wewri (lḥelfa) yernu d akal yelhan i tkessawt n wakraren.

Imezdaɣen n tama-ya asenti-nsen (laṣel) d amaziɣ, yernu sɛan yiwet n trakna
(taẓerbit) yettwassnen, llun-is d azewwaɣ yernu yettwarqem s rrqem n Yimaziɣen.
D yiwet deg trakniwin yettwareqmen s rrqem amaziɣ amsari yernu ixxamen merra
sɛan-tt deg tama-nni. D acu kan, imezdaɣen n Waflu ur ten-mazal ara ssawalen
tamaziɣt, maca iban dakk-n maci aṭas ay-a seg wasmi ay ttusɛerben.

Isem n "Aflu" ad yili yekka-d seg yiwen wawal amaziɣ ay d-mazal la t-sseqdacen
deg tcawit. Ɣur Yicawiyen, "aflu" anamek-is d lxir, d lbaraka, d aṭṭuqqet n lxir
neɣ d timmerkantit. Mi ara d-tiniḍ s tcawit "flan-nni yesɛa aflu", anamek-is
"yesɛa lxir, yefka-yas Rebbi lxir, d amerkanti". Dɣa icebba-yi Rebbi dakk-n tama
n Aflu semman-as akk-a imi ay yella deg-s lxir.

Greɣ tamawt dakk-n iceṭṭiḍen iqdimen n tilawin n Yegnan Iɛlayanen ttemcabin ɣer
wid n tilawin ticawiyin, yernu ula d isɣunen n Yicawiyen ttemcabin ɣer wid n
wayt Yegnan Iâlayanen. Ɣef umedya (lemtel), deg tama n Djelfa, tella yiwet n
tama qqaren-as "idurar n Wayt Nayel" (djebel Ouled Naïl), yernu idurar-a
ttwassnen s yiceṭṭiḍen d yesɣunen n tilawin-nsen. Tilawin-nsen ḥemmlent ad lsent
aṭas n yesɣunen, ssekrafent acebbub-nsent u ttlusunt yiwen umendil ad as-tiniḍ d
aɛmam nnig yiqerray-nsent, dɣa walaɣ dakk-n ula ɣer Tcawiyin xeddmen akk-a.



https://kab.wikipedia.org/wiki/Adrar_n_Yenfusen

Adrar n Yenfusen , d tama n yedraren ay d-yezgan deg ugafa-utrim (nord-ouest) n
Libya. Amur ameqran seg yemsiwlen n tmaziɣt n Libya ddren deg tama-a. Adrar n
Yenfusen yezga-d gar snat tgezda (districts) n Libya: tagezdut n Al Jabal al
Gharbi akked tgezdut n Nalut. Timdinin timeqranin ay d-yezgan deg tama-a nitenti
n Ɣeryan, Yefren, Kabaw, Nalut ed Jadu.

Adrar n Infusen illa d aglal n Ṭrables,Tmorawin tilli llant di wedrar niḍen:
Nalut ,Yefren, Jadu, Kabaw, Temẓin, deg akk seg tmura, niten Ibaḍiyyen d tsawlen
s Tmaziɣt,deg-s tmura llant g wedrar wanag ur mmeslayen ara s Tmaziɣt am Zzentan
(at Znata), Ryayna, Ɣeryan. Tura mmeslayen s Taɛrabt, nutni d Imalikiyen.

Amezruy n Yinfusen yeqbur imul,emmak usun Iraben kecmen s wajjed n Islam,maca
alemma Tarwa n Xaṭṭab yaxser zdat n Iɛebbasen,Ɛebderraḥman U Restem irwel s
Qayrawan d Mẓab d igun Tmura agar Infusen d Ihewwaren d Iznaten,nitet
Tihert,nitet Lasmet n umawanak Arestemi taqqim temiḍi d dubac n iseggwasen, armi
tuda d afus n Ilmwaḥḥiden, Infusen qqimen ilelliyen yerna ḥekemen Ɣdames d
Fezzan.

Deg-s imul n tarrawin g udrar n Infusen,deg-s arraw af ajjed d yiḍen maca guda
harqen naɣ twakren nagh xwanten Mɛemmer Lqeddafi d igetten di naytric akid bac
adefsden.



https://kab.wikipedia.org/wiki/Adobe_After_Effects

After Effects d-aseɣẓan n-usudes id ẓreg Adobe. Ittaǧǧa aseqdac ad ismentel
(créer) isemda imeẓliyen d-imrayen udlifen i yal tannalt seg yal tawsit
taɣbalut. Tẓa ileqman id yefɣen seg-s ar assa, taneggarut seg-sent d Adobe After
Effects CS5.5 v11.5.

After Effects d-aseɣẓan n-usudes d-isemda uwali ig llan d-amenzu seg imrayen
udlifen deg uselkim n wemdan. Amecwaṛ yevda deg yiwet n tmetti tamecṭuḥt iwumi
qqaṛen CoSA (The Company of Science and Art) id yuzgan di Providence addad n
Rhode Island. seg asmi id sneflin aseɣẓan PACo (PICS Animation Compiler) Dave
Herbstman, Dave Simmons et Dan Wilk vdan di tneflit n Egg id yefkan di tagara
After Effects yennayer usegwas 1993 i smahin di MacWorld (Boston).

iswi n useɣẓan agi d-asmentel n-imrayen i tiliẓṛi (tilivizyu) d sinima deg
uselkim n wemdan. Di tawala (lawan) nni tifrat n-usekker umḍin n tugna deg umḍiq
imusnawen, sseqdacen arrumen yettwaxedmen iwayagi kan, yarna d-wid ɣlayen s
waṭas d wid yesɛan ferru usviḍ. COSA tebwid tifrat: aseɣẓan agetferru n-usekker
uvidyu, ileḥḥu ɣef Windows d Mac.

Tuggdiwin deg uswir n-imusal twakecma d twafɣa llant ttwajemqent ala si tnezmart
tmacint d tmeska n tkatut s waddaf agacuran: RAM (Random Access Memory). Aseɣẓan
agi uɣent wa deffir wa Aldus Corporation, sinna Adobe Systems Inc. Tura After
effects ittesdiwin yark aked wahilen n tseddart Adobe Creative Suite.

After Effects yesseqdac asagraw n usemnenni n iswiren iwakken ad yessuffeɣ
asudes amray si tugniwin timeẓliyin. Ad naf ayagi daɣen deg aṭas iseɣẓan yecvan
After Effects, amakken yella di Photoshop maca After Effects yefka iw seqdac
tazemert ad iveddel iswiren deg akud, yarna s weskar ur nessengar. Neqqaṛ-as ur
nessengar acku afaylu n-usenfaṛ di After Effects yesɛa ala tilɣa n-usekker
aɣbalu. Iwakken ad isiḍen amray ttagara, ilaq an sɛu si tama asenfaṛ n-After
Effects, si tama nniḍen tiɣbula tizedganin (tugniwin tusbiḍin, avidyu). Nezmer
daɣen ad nexdem imrayen srid si After Effects mebla tiɣbula di tazwara. Ayakken
ivɣu yella, m-at seqdaceḍ aseɣẓan n Afetr Effects iwakken ad txedmeḍ amray ilaq
ad tɛeddiḍ seg umecwaṛ n usiḍen yesɛan tazdagt tamattayt ittdukulen aked uxnaz n
usenfaṛ.



https://kab.wikipedia.org/wiki/A%E1%B8%A5med_Ayad

Aḥmed Ayad, isem-is unazur Rwiced, d yiwen unazur aɣerfan azwaw n-craḥa,
umezgun, issura, akw d Sinima. Ilul di 20 yebrir 1921 di Lezzayer Tamanaɣt.
Yemmut ass n 28 yennayer 1999. Imawlan-is laṣel nsen seg Azeffun, di tmurt
izwawen.

Ikcem ar uɣerbaz amezwaru di 'Susṭara', di 'Kasba tunigt', ur iɛeṭel ara yeḥbes
leqraya-s i waken ad yawen imawlan-is ilan xuṣen nezeh di teswiɛt nni udabu
ifransisen, uqbel trad umadal wis II. Ixdem aṭas lecxal: ayeznuzu iɣmisen, ay
ṣefeḍ isebaden, ayeznuzu iguma d tizegza, atg.

Zehri-s i bwit armi d yiwen w-ass anda anazur umezgun ameqqran Maḥbub Sṭambuli,
yerra tamawt s wayen yezmer Aḥmed Ayad a t yexdem di tazuri umezgun. Ur iɛeṭel
ara i sawlas-d, yesekcemit s anar aki umezgun. Ibbwid srid ar tazeqa 'La
Majestic', tura yaka isem-is Aṭlas, di tama n 'Bab Lwad' di Lezzayer tamanaɣt. I
semlalit d unazur wayeḍ ilan mucaɛ, w-aki Racid Qsenṭini, i waken ad ilmed
yides. Segmi yuɣal isem-is Racid amecṭuh, neɣ s taɛrabt n Lezzayer Rwiced. Qaren
d tanazurt n tiliẓri Nuriya, i syefkan isem aki n tazuri ines. S isem is yeqqim
armi d tamettant-is.

Timlilit n sin unazuren Aḥmed Ayad d Racid Qsenṭini, d tazwara umecwar ɣezifen n
Rwiced, i g-kecmen di yal aḥric n taẓuri: ccna, amazgun, tiliẓri, sinima, atg. I
kcem isyin deg waṭas n temtilin (rôles), di 'les sketch', wala d tcequfin
umezgun, ama s tutlayt tazwawt, n lejdud-is, neɣ s tutlayt taɛrabt n Lezzayer,
is i d-ittureba. Isegwasen ar zdat, yuɣal ikecem s anar isura, anda id yurar deg
issura yettwasnen ines. Ama d issura imecṭaḥ am: Hasan Terru, Hasan Taksi, d
Hasan Niya, neɣ wid imuqren n Sinima, am 'Opium et le bâton', i gellan d adlis n
umyaru azwaw Mulud At Mamar. D assaru anda id yurar zdat inazuren imuqranen
wiyaḍ am: Jean Louis Trintignant, Sid Ali Kwirat, Maris Josée Nat, Meḥyedin
Bacṭarzi, Mesṭafa Kateb, atg.

Deg anar umezgun Aḥmed Ayad yurar zdat inazuren imuqranen umezgun azzayri, am :
Mulud Turi, Ḥasan Lḥasani, Nuriya, Keltum, Farida Sabunǧi, Yasmina, Larbi
Zekkal, Muḥamed Unic, Sid Aḥmed Agumi, atg. Daɣen Aḥmed Ayad ila yetteka di
tarbaɛt umezgun n Rrayu n teqbaylit, zdat n Ali Abdun, Muḥamed d Saɛid Ḥilmi,
Qadri Ṣɣeyer, Ccix Nurdin, Samira, atg. Di tagar isegwasen n 50, netta d Muḥamed
d Saɛid Ḥilmi, xedmen di Rradyu n teqbaylit yiwet n tedwilt n necraḥa d teḍṣa,
isem-is Tlata izehwaniyen.

Daɣen Aḥmed Ayad icna aṭas n tuɣac ama s teqbaylit, neɣ s taɛrabt n Lezzayer,
ladɣa tid n taḍṣa d necraḥa.



https://kab.wikipedia.org/wiki/Zerruqi_Alawa

Ɛellawa Zeṛṛuqi (ilul-d 5 yulyu 1915-yemmut 17 wamber 1968) d acennay aqbayli
mechuren n timiḍi Talɣa:Wis20.

ilul-d deg 5 Yulylu 1915 (05 Juillet 1915) di taddart Ukerma id izgan di tɣiwant
umalu laɛrec n at ɛidel, baba-s Sɣir zeṛṛuqi id yussan si taddart Izeṛṛuqen
(Leflay) di laɛrec n At Weɣlis, ar taddart ukerma akken ad iccix fella-sen,
yemma-s ɛezzug weṛdiya (yelli-s n Ukerma). Zik imawlan tgamin ad gren arraw nsen
ar iɣerbazen ifransisen qaren makken tɛawalen ad sefḍen isem azayri akk d
ineslem baba-s n ɛellawa ur ixulef ara f wiyaḍ, netta daɣen yugi ad igger mmi-s
ar dina ,i-gger-it ar timɛemert umalu (zzaweya n aḥmed u yaḥya umalu) akken ad
ilmed leqran akk d tutlayt taɛrabt.

Cwiṭ kan akka yemut γaγa-s yegra-d Ɛellawa d agujil netta akk d gma-s Malek d
yemma-s ig refden asawad ,t-rebba- d arraw- is di lḥif d lmaḥna , Ɛellawa yeweḍ
tura 15 iseggasen di lɛemer is netta lxedma n tfelaḥt ur s tehwi ara , it ḥibi
cnna, akk d tgitart is dayma deg uḍan unebdu itruḥu ar yiwen n weẓru di ṭerf n
taddart akken ad icnnu akk ad ikes f ul is netta d yimdukal-is [azru a d win
i-seman azru n lejnun id yezgan gar taddart Ukerma akk d taddart n Tizi Weqdem
(Amalu)]

Sina iruḥ ar tamdint n Weqbu ,sin akkin ar Bgayet akken ad inadi aɣrum-is , dina
ig xdem d aḥefaf g yiwet n tezniqt iqqaren "Azniq Faṭima" dina daɣen ig sɛa ccix
Sadeq Abǧawi lqahwa , Ɛellawa illa ma ad it ḥefif i yemdanen ad icennu , asmi is
-d -sla sadeq abeǧawi iɛejb as sut is ḥlawen ihi ifka -y-as afud igerzen akken
ad ikcem ar ubrid a n cnna. Seg imi ɛellawa icennu di tmeɣriwen di bgayet, g
ǧiǧel, deg uqbu icnna ulla deg Umalu (di tameɣra n wemdakil-is)

Cwiṭ kan iɣli-d llaẓ f tmurt, lqaɛa ur d tak ara, lxedma ulac , medden akk
luẓen, gma-s n ɛellawa t-nfat fransa ar kayan , netta ilaq ad yawi aɣrum i
yemma-s, ihi iruḥ netta akk d wemdakul-is ar Fransa anida ig xdem di lmina g
Marseille ,lxemda n lmina teɛteb t-semsax Ɛellwa innumen it beday ar iman-is
yarna ur innumen ara leɛab amuqran, ur yewwi ara iwanect-a dina ig ǧǧa lxedma
nni iruḥ ar Paris,ixdem dinna d aḥefaf , neɣ di leqhawi. Sina iruḥ ar Lyon anda
ig xdem barman , dina issen yiwet n trumit it iɛawnen aṭas, deg useggas n 1951
Ɛellawa yuɣal-d ar tmurt akken ad ixṭeb yelli-s xali-s newara illan tecbaḥ teɣra
yarna d yelli-s umerkanti , acu kan baba-s n taḥbibt-is yugit acku netta d
acennay cnna di lweq nni d lɛib amuqran, yarna Ɛellawa iznez akk taferka is-d
iǧǧa baba-s ,ihi ar at twacult is ur isɛi ara ṛṛay. Ɛellawa ur iqdiɛ ara layas
yuɣal ixeteb -d newara acḥal d abrid , akken baba-s n tina yeguma ad iḥnin
fella-s iruḥ ar lqayed ben aɛli crif , icetka y-as dina id iceyeɛ ar bab as n
Newwara inna-yas as tefkeḍ yelli-k mulac ak nfuɣ ar kayan. Ɛellawa yuɣ Newwara ,
cwiṭ kan sɛan-d mitsen amezwaru sina akkin iwwi tawacult is ar Fransa , dina
itwala Newwara tarumit-nni , ur t-qbil ara s liḥala-nni ur s yehwi ara at freq
argaz is akk d tayeḍ ,tuɣal-d ar tmurt tegguma at uɣal ar Fransa , Ɛellawa yuɣal
ar Fransa akk d mmi-s , ma d Newwara -sɛa-d yelli-s di tmurt argaz-is ur ihdir
ara newara truḥ ar trad n lezdayer temmut d tameɣrast. Ɛellawa netta daɣen it
ikki di trad dina di Fransa , iznez akk ayen yesɛa akken aten imud i yemjuhad.
Deg 17 wember 1968(17 novembre 1968) yemmut yemṭel di tmeqbert n Thiais di
Fransa.

-di tizlatin is iḥeku-d ayen akk isɛeda di tudert-is , tigujelt-is, lɣerba s,
tayri-s, lfiraq akk d tmeṭṭut-is, tamurt is, .... -di tuder is akk icnna alla
yiwen n duo netta akk d bahiya faraḥ di tizlit yugi ad yuɣal -ixdem aṭas akk d
ɛemrawi missum -imlal acḥal d acennay d t-cennayin: Akli Yeḥyaten, Kamal Ḥamadi,
kedouǧa,........



https://kab.wikipedia.org/wiki/Tizi_Uzzu

Tizi Wezzu (s tifinaɣ : ⵜⵉⵣⵉ ⵡⵣⵣⵓ) d tamdint deg usammer acerqi n Tamurt n
Igawawen. Tikwal sawalen-as medden Tamnaṭṭ n Tizi Wezzu am wakken ad xedmen
tamezla ɣef tamaneɣt-is Tamdint n Tizi Wezzu.

Tizi Wezzu d awal id yussan deg tejeǧǧigt azezzu, anda ass agi llant kra n
tuddar is yessawalen Tizi Uzezzu, d'acu tugett n imezdaɣ tmurt n leqbayel
ssawalen as Tizi Wezzu. Ass-a deg lkaɣedḍ nettarutt Tizi Wezzu s te qbaylit ,
Tizi ouzou s tefransist.

Tizi Wezzu tezga azal n 70 km ɣef rrif n yilel agrakal (lebher) akk-d wazal n 60
km seg Bgayet; ɣef tlisa-s ad nef seg usammer Tubiret (80 km), ɣef wegmuɣ
Bgayet, Bumerdas ɣef utaram.

S Tajumma n azal n 2.958 km2 tawilayet n Tizi Wezzu tella yiwet seg timnaḍin i
meqren deg tmurt n yezwawen. Aḥric ameqran n waman ttassen seg idurar n Ǧerǧer
uqbel n ucercer-nsen ɣef wasif n Sbaɛu; llan deg-s watas n tifrawin am uggug n
Teqṣebt (160 imelyaren n m3).

Idurar n Ǧerǧer akk-d leǧwahi-nsen llan d aɣbalu n tmerrit ameqran deg tamnaṭṭ n
Tizi Wezzu imi yal aseggas ilulufen n lɣaci temsafren ɣur-es iwakken ad sɛedin
lweqt n ustaɛfu-nsen; Taddart n Tala n Yilef akk-d Tigejda d imukan i iɛejben
aṭas n lɣaci deg lweqt n Skii.

Imukan n taɣedweft: Ixerban n Rruman: Tigzirt (Iomnium), Taqṣebt (Rusupisir),
Aẓeffun (Rosazu). Rrif n lebḥer (taftist) d ayen i ijebbden daɣen aṭas n medden
di tamurt merra.

Ddabex d addal amezwaru deg tmurt n imaziɣen akken daɣen i yella deg Tizi Wezzu
imi Aneɣlam n ddabex n Tizi Wezzu, Jeunesse Sportive de Kabylie neɣ JSK, d yiwen
n wesrir yettwasnen deg Tefriqt merra.



https://kab.wikipedia.org/wiki/Tiwal

Tiwal d yiwet taddart d-yezgan di tama wunzul n Bgayet, id yussan d tγiwant n At
Maεuc. Γef ism-is mgaradent tmuγliwin: wa yeqqar-d akken awal n Tiwal yussa-d
seg "At wawal", llan wid d-yeqqaren yekka-d seg awal "tala", imi zik ugtent
tliwa deg temnaṭ-a. llan wid d-iqqaṛen belli yekka-d seg awal "yewwula" neγ
"iqubel", imi taddart n Tiwal tewwula ar tγiwant n Tmuqra, ansa d-usan imenza n
Tiwal, ssemman-as akk-a iw akken ism-a ad yili d inigi γef tayri-nsen d
talsa-nsen ar wakal lejdud-nsen. Di tegrawla tazzayrit (1954-1962), am tuddar n
Tmurt n Leqbayel, Tiwal tefka-d aṭas n yirgazen s wacu ad-tzux. Azal n 106
yimeγrasen iṛuḥen d asfel i timmunent n tmurt n Lezzayer, war ma nsiḍen wid ur
nemmut ara.

"Tiγri n Tiwal" d yiwet deg tiddukliwin timettanin tidelsanin timenza n
Lezzayer. tlul-d di Tiwal ass n 30 di yunyu 1991. teqqeddec γef idles aqbayli,
iwin mi d-tefka mačči s drus ama s umezgun ama s ccna. timettit daγen ur teccuḥ
ara deg-s, imi kra yellan d aṣenfar d nettat i t-ittadamen s yiγallen-is.



https://kab.wikipedia.org/wiki/Tirni_Tislamit_n_Ussukkes

Tirni Tislamit n Ussukkes (s tefṛensist: Front Islamique du Salut - FIS), d
akabar adzayri aqbur ay yellan yekkat akken ad yerr tamurt n Ldzayer d awanak
(ddula) islami.

Deg tefranin tiwamniyin (parlementaires) n Dujembeṛ n 1991, Tirni Tislamit n
Ussukkes terbeḥ tuzzya tamezwarut n tefranin. Maca deg Yennayer n 1992, asmi ay
yeffeɣ Cadli Benjedid seg wemkan-nnes n uselway n tegduda, ttwabeṭlent
tefranin-nni yerna ttwafesxent tɣiwanin ay yeḥkem ukabar-a. Deg Meɣres n 1992,
axxam n ccṛeɛ n temdint n Ldzayer yefsex akabar n Terni Tislamit n Ussukkes,
yerna d aya ay yejjan ineḍfaren n ukabar-a ad d-snekren imenɣi imselleḥ i wakken
ad ṭṭfen adabu s yiɣil, yerna sbedden-d Igen Islami n Ussukkes (AIS) i lmend n
waya. D acu kan, deg tallit-nni, llan yineḍfaren nniḍen n ukabar-a ay
d-yesbedden tirebbaɛ timsellḥin nniḍen (am Tegrawt Tislamit Timselleḥt).

Deg 1997, anabaḍ adzayri yessuffeɣ-d Ɛebbassi Madani seg lḥebs, maca yerra-t ɣer
tnezduɣt ddaw tɛessast. Deg 24 Ctembeṛ n useggas-nni, Igen Islami Imselleḥ (GIA
naɣ GSM s tmaziɣt) yeḥbes imenɣi-nnes. Deg wass n 13 Yennayer 2000, Igen Islami
n Ussukkes (AIS neɣ GSS) yejja i lebda imenɣi imselleḥ yerna wid yettekkan deg-s
yeɛfa-asen uwanak. Deg 2003, awanak yefka-asen tilelli-nsen ama i Ɛebbassi
Madani ed Ɛli Belḥaǧ. Deg wakud aydeg Ɛebbassi Madani yennejla ɣer tmura n
beṛṛa, Ɛli Belḥaǧ yettwagdel-as ad yeffeɣ seg wakal n Ldzayer yerna mazal-itt
ddaw tɛessast.



https://kab.wikipedia.org/wiki/Tesdawit_n_Bergara

Tasudut Tageldant tabaskit n Yimeddukal n Tmurt (Real Sociedad Basconcada de los
Amigos del Pais), ay d-tesbedd trisṭuqraṭit n Azkoitia, tella d tagrawt
tameqqrant akk ay yesselḥan tikta n "Teftilin" di Tmurt n Yibaskiyen. D
tasudut-agi ay s-d-yefkan amedya i ugellid asemmeskal Carlos III akken ad
d-yesbedd tisuda am nettat di tmiwa merra n Spenyul. Taburjwazit turruffit
tamaynut tella tettnadi ad d-tesbedd yiwet n tesnakta "tanelsawt" d tamaynut i
ɣef ara tebnu assaɣen-is akk d tḥerrsin , dɣa seg yimir-n ay yuɣal usseḥrres
yettwaxdam s yisem n "ussiweḍ n tɣerma" s igduden ur tt-nessin ara.

Amagrad amezwaru n uẓayer n tsudut-agi yeqqar-d : «Iswi n tsudut-agi netta d
asnerni n usselmed akk d ussebɣes n Yibaskiyen akken ad lemmden tussna, tiẓuryin
akk d tẓuryin icebḥen, d tukksa n wayen n d iri akk d usselhu n wansayen-nsen, d
tukksa n lqella n ccɣel d lqella n tmusni akk d unaḍeḥ mgal n yixeṣṣaren i yes
d-igellu wanect-agi, akk d ussedjhed n tdukli ger n tlata n temnaḍin n
Yibaskiyen [tispenyuliyin] n Alava, Vizcaya akk d Guipozcoa». Leqdic ifazen akk
ay xedmen yirisṭuqraṭiyen n Azkoitia di lqern wis 18 netta d asbeddi n Tesdawit
n Bergara di 1767, akk d unagmay-nni-yines ussnan ay imechurren. Tasdawit n
Bergara tuɣal d tasdawit talaykit tamezwarut akk di Spenyul, d acu kan, xas
akken tettekka deg wesnerni n tussna akk d yedles, maca tarisṭuqraṭit tabaskit
ur teddji ara tutlayt tabaskit ad tuɣal d nettat ay d tutlayt n usselmed akk d
unadi di tesdawit.

Tangiwin ay llan sselmaden-tent di tesdawit n Bergara d tigi : tasengama
tarmawit ,takrura ,tasnekfilt ,[[ tussniwin talsiyin, tusnakt, tasnagayt,
tasniklit (ethique), llsisan n tesreḍt (n ddin), tamedyazt, tamesɣanibt,
tasnadent , amezruy aɣelnaw akk d id "fueros" (isuḍaf neɣ leqwanin n Tmurt n
Yibaskiyen), tutlayt tabaskit, talatinit, taspenyulit, tafrensist, taneglizit,
taṭalyanit, aẓawan akk d ccna, aharag (gymnastic), imenɣi s tkuba (asekkim) akk
d tedrest (ccḍeḥ).

Tasdawit-a tga-d inermisen akk d wammasen n unadi imeqqranen akk n Turruft.
Atmaten Elhuyar, ay d-ilulen di Tmurt n Yibaskiyen n Ugafa (di Fransa) yernu
mechurrit deg wennar n unadi, kecmen-d ɣer tesdawit-a di 1778, u di 1783 ssawḍen
ad d-ɛezlen aferdis n "wolfram", win umi neqqar ass-a tungsten, seg umaɣus
(acide) n Wolfram, yernu lexbar n tegrut-nsen tessuffeɣ-it-id Tsudut Tageldant
Tabaskit di tesɣunt-is umi qqaren "Extractos".

Tasdawit n Bergara tettekka maci d kra deg wesnerni n yedles akk d tussna, maca
terra tutlayt tabaskit di rrif deg wayen yerzan asseqdec-yines deg unadi akk d
usselmed.

Daxel n tesdawit, tabaskit tella tesɛa kan amkan n tutlayt n unagmay neɣ tecba
taɣawsa ay yettrusun deg usalay , yernu axeṣṣar n wanect-a mazal nettidir-it ar
ass-a, imi mazal akka ay twalin yiburjwaziyen ibaskiyen tutlayt-nsen.



https://kab.wikipedia.org/wiki/Tazwawt

Taqbaylit, (ⵜⴰⵇⴱⴰⵢⵍⵉⵜ) neɣ Tagawawt (ⵜⴰⴳⴰⵡⴰⵡⵜ) d tutlayt i ttmeslayen
Iqbayliyen. Taqbaylit tettikki deg tutlayin timaziɣin. Ma ɣas tutlayt tamaziɣt,
zik, tettwaru s isekkilen n tifinaɣ akken tettwaru tmaceɣt ar wass-a, tamaziɣt n
tmurt n Leqbayel neɣ taqbaylit tettwaru nettat s isekkilen ilatiniyen.

Adlis amenzu i d-yeffɣen s teqbaylit d win yura Adolphe Hanoteau ɣef tuɣac n
Ǧerğer (1867); deffir-es d Auguste Mouliéras i yuran sin yidlisen af tmucuha n
Tmurt n leqbayel (1891, 1893-95), ak d Bulifa i yuran taktabt ɣef isefra n Si
Muḥend (1904). Imir-en, uran Ifransiwen kra n yedlisen ɣef tmucuha d isefra n
Iqbayliyen. Ungal amenzu ittwarun s teqbaylit d win yura Belεid At Ɛli deg
iseggasen 1940. Adlis i s-yefkan ilugan iressan n tjerrumt i teqbaylit d win
yura Dda Mulud Mɛemmri. Kamal U Zerrad netta yerna-d ɣef umahil n Dda Lmulud i
wakken ad iressi ugar ilugan n tjerrumt n tutlayt-ayi. Iseggasen-a ineggura
ffɣen-d azal n 400 idlisen s tmaziɣt, gar ammuden n isefra, tullisin akk d
ungalen.

Taqbaylit ass mi i d-kecmen ifransiwen ar tmura n tefriqt ugafa tella
tettwameslay deg yiwet n temnaṭ meqqren azal n snat n tikkwal tamnaṭ n leqbayel
n wass-a. Seg tudrin i d-yezzin i Mila, terreḍ ar tid n idurar n Lḥuḍna, izuɣar
n Ṣṭif, idurar n Jijel, Msila, tuɣaleḍ-d ar tmurt n leqbayel n wass-a, At
Wartilan, At Yaεla, akk d iderma n temnaṭ n Bgayet, n Tubiret akk d wid n Tizi
Wezzu d Bumerdas.

Imir ifransiwen tekkan ɣef lquyyad akk d Bacaɣat akken ad qehren agdud. Kksen
akal i wid yellan zedɣen anda yella wakal yelhan i tyerza, kra snegren-t, kra
snejlan-t. Fkan akal nni i Lquyyad. Lquyyad-agi akk d Bacaɣat d wid yeɣran
taεrabt, ifransiwen llan lemmden taεrabt akken ad ttemyarun d lquyyad-a, imezdaɣ
yeqqimen d aklan deg tmurt nsen yeqqim-asen-d kan ad ḍefren almi i d-ufan iman
nsen ttun tutlayt nsen, akken i sen-iruh wakal nsen, ǧǧan iman nsen tuɣ
fell-asen taɛrabt am akken werǧin mmeslayen taqbaylit. Ihi akka i teqqurmeḍ
tjumma anda tettwameslay teqbaylit ass-a.

NB: Zik nesseqdac "ṛ", "ț", "ʐ", maca mači tura (Kamal naït zerrad, tajerrumt
tatrart n teqbaylit).



https://kab.wikipedia.org/wiki/Tasdawit_%C6%90ebderra%E1%B8%A5man_Mira_n_Bgayet

Tasdawit Abderreḥman Mira n Bgayet (taɛrabt : جامعة بجاية neɣ جامعة عبد الرحمان
ميرة , Tamaziɣt : ⵝⴰⵚⴷⴰⵯⵉⵝ ⵏ ⴱⴴⴰⵢⵝ) d yiwet tasdawit taqbaylit yellan deg
tamdint n Bgayet di Tmurt Taqbaylit.

Tettwexleq deg useggwas 1983 am ammas asdawan, tesɛa 205 inelmaden d 40 isselmad
deg useggwas amezwaru. Deg useggwas 2006, t-uley ar 22,792 inelmaden d 698
isselmad. I tuqqla 2012, teḥseb aqrib 41,000 inelmaden, deg-sen 600 ibeṛṛaniyen,
d 1,600 isselmad, s 208 issumren n issilɣen. Tasdawit tettweẓẓel ass-agi ɣef sin
ideggen : Targa Uzemmur d Abudaw. Teṭṭfed isem-is seg uknaner Abderreḥman Mira

Tamhazt n unadi ussnan deg tasdawit n Bgayet tella deg usfari ameɣlal,
tettwegenses tura sɣur 20 inegmiyen n unadi, yetwanesgerzen sɣur Uɣlif n
Usselmed imineg d Unadi Ussnan. Asselhu n tafarest tussnant (am ɣef uɣawas n
tasmekta am ɣef uɣawas n taɣara) d yiwen n iswan igejdanen i tebɣa ad ttawey
tasdawit deg ukatar n ussisen ines i tallalt n unadi ussnan. Tafarest tussnant n
tasdawit n Bgayet tetwesbuɣer deg useggwas 2008 s 76 tisufaɣ tigraɣlanin d 231
tiɣwalin tigraɣlanin.

Tasdawit n Bgayet tella deg timezziraz namyalel ussnan agraɣlan ameqran. Deg
axleq ines, tasdawit tezmel imtawayen n imyallen ager-isdawanen am s tisdawiyin
tiṛumiyin, tispenyuliyin, tikanadiyin d timarikaniyin. Tasdawit n Bgayet d
amaslaḍ n aṭas iẓeḍwan igraɣlanen isdawanen : Averoès Erasmus mundus, TEMPUS,
CMEP, DEF/CNRS, PCIM.



https://kab.wikipedia.org/wiki/Taqli%C9%9Bt_n_At_%E1%B8%A4emmad

Taqliɛt n At Ḥemmad d yiwet n temdint taqbuṛt ay d-yezgan deg tama n Msila, deg
tlemmast n tmurt n Ledzayer. Ar ass-a, mazal nezmer ad nwali llsisan n kra n
yexxamen, ɣas akken, kullci deg-s yessusem tura : ad as-tiniḍ werjin yeɛmiṛ
wemkan-nni. D acu kan, Taqliɛt n At Ḥemmad, tella, zik-is, seg temdinin mechuṛen
akk deg Tmazɣa. D tamaneɣt meqqren, yesɛan tasɣent s wazal-is deg umezruy n
Yimaziɣen.

Ḥemmad Ubuluɣin icebbeḥ-as diɣ timesgidiwin i Teqliɛt, ay yerra d tamdint n
tmussni ay ɣer d-ttasen s waṭas yimassanen akken ad lemden u ad slemden deg-s.
Maca, ayen icebḥen akk deg temdint n Teqliɛt, netta, d tamesgida-yines
tameqqrant yakk ed xemsa leqṣur-nni ay yebna deg-s. Tamesgida tebna s yeẓra
imeqqranen ay iselɣen s ljir, cebbḥen-tt s uɣanib n tmesgidiwin n Tmazɣa,
bnan-as ṣṣumɛa d taɛlayant. Ma leqṣur-nni, gar-asen Leqṣer n Lumaṛa ed win n
Lmanaṛ, d wid ay d-yesskanen alameɣ ay deg tella tettidir temdint-nni. Asmi
teqqel Teqliɛt d tamaneɣt, teqqel d tamdint tanesbaɣurt yeddren acḥal n
yiseggasen deg lehna ed liser.

Tamazɣa yezga yegguni-tt ccwal. Tagnit ay deg tella tettidir ur terkid ara s
tidet. Yuɣ lḥal, deg tallit-nni, timura n Tmazɣa, imi ur jhident ara, zgant
ttidirent ddaw leɛnaya n tgeldiyin timeqqranin n Wegmuḍ. Tageldit n Yibadisen,
yellan naqal s ddaw n tmaɣda n Yifaṭimiyen n Maṣer, qqlen s ddaw tin n
Yiɛebbasiyen n Beɣdad. D ayen ay yesserfan aṭas axlif n Yifaṭimiyen n Taqahirt.
Akken ad iɛaqeb Ibadisen, yuzen-asen-d tiqbilin taɛṛabin n Banu Hilal akken ad
asen-d-kecmen tamurt, ad asen-tt-rwin. Ma d Iḥemmadiyen, imi qqimen ddaw tmaɣda
tafaṭimit, menɛen, taswiɛt-nni, seg yixeṣṣaren n Banu Hilal. D acu kan,
tamurt-nsen kecmen-tt-id waṭas n medden ay d-srewlen Yihilaliyen seg Tunes. Aṭas
seg yimerwalen-a ay iṛuḥen ad zedɣen deg Teqliɛt, tamaneɣt taḥemmadit. Asmi
yemmut Ḥemmad deg 1028, d mmi-s, Lqayed, ay yulin s amkan-is. Yemɛawan ed
ugellid n Tunes akken ad nnaɣen mgal n Yihilaliyen. Asmi yemmut Lqayed deg
useggas n 1054, yexlef-it-id mmi-s, Muḥsen. D acu kan, imi aṭas ay t-ikeṛhen, ur
d-zzin ara fell-as ttesɛa wagguren, yenɣa-t mmi-s n ɛemmi-s, Buluɣin Umḥemmed.
Bdan sakin Yihilaliyen, ay d-yettwaznen deg tazwara ɣer Tunes, ad d-ttaẓen cwiṭ,
cwiṭ s ataram armi ay d-kecmen tamurt n Yiḥemmadiyen. I wakken ad ten-yerr
Buluɣin Uḥemmad, yesdukel iɣallen-is ed Yimaziɣen Iznatiyen n utaram, yessaweḍ
ad ten-yernu deg 1059. Yuɣ lḥal, xas ma yella Buluɣin Umḥemmed d argaz yesɛan
tabɣest, yezmer i yiman-is, ur yettuɣal ara deg wawal, maca yewɛeṛ aṭas yernu ur
yesɛi ara ṛṛeḥma, alammi ay qqlen ula d wigad-is keṛhen-t, ttagaden-t. Yiwwas,
asmi yemmut gma-s, icikk d Tanemmirt, d tameṭṭut n gma-s-nni yernu d yelli-s n
ɛemmi-s, ay t-yenɣan. Dɣa, ula d netta yenɣa-tt. Gma-s n tagi, Naṣer Walennas,
xas iɣaḍ-it lḥal, ur d-yessebgen ara cceḥna-is imir-n kan i Buluɣin Umḥemmed ay
yenɣan weltma-s. Deg useggas n 1062, iṛuḥ Buluɣin Umḥemmad ad yennaɣ ed
Yemrabḍen n Merruk. Mi d-yuɣal seg yimenɣi, yeqqim-as-d, Naṣer Walennas, deg
Tesala, deg tlemmast n Ldzayer, yenɣa-t.

Yuɣal sakin deg wemkan-is d agellid n Yiḥemmadiyen. Seg wass-n, ur tufi
tmurt-nsen talwit ed werkad am zik-nni. Yefreq Naṣer adabu n tmurt ed
watmaten-is : yal yiwen yefka-as tama ara yeḥkem. Yerra igen s ddaw n udabu n
gma-s, Lqasem. Naṣer yella yesɛa daɣen yiwen umatu iẓewren, isem-is Xaled. D
netta ay d-iḥeṛṛen idurar n Zab ɣer tmurt n Yiḥemmadiyen. D acu kan, ur iɛeṭṭel
ara Naṣer : yenɣa-t. Acuɣer ? Acku zzenzen-t-id icaweṛ kra ma yella ad kksen
Naṣer i wakken ad d-rren Mɛemmeṛ, gma-s n Buluɣin Umḥemmed, deg wemkan-is.

Yekker yimenɣi, deg useggas n 1065, ger teqbilin tihilaliyin. Naṣer yedda ed
teqbilt n Atbaj, deg lweqt ay deg mmi-s n ɛemmi-s, agellid n Tunes, Temmin
Umuɛezz, yedda ed teqbilt n Riyaḥ. Yeffeɣ Naṣer Walennas ad yennaɣ mgal n mmi-s
ɛemmi-s deg tmurt n uneggaru-yagi deg 1084. Yewwi yid-s imsisan : kra d aɛṛaben,
kra d Imaziɣen iznagen, wiyaḍ d Iznatiyen. Yennuɣ Naṣer yiwen yimenɣi meqqren
deg Sbiba, sdat n Qayrawan, maca yettwarna imi t-xedɛen Yeznatiyen-nni yeddan
yid-s. Yemmut-as-d din, i Naṣer Walennas, gma-s Lqasem, yernu din ay n-yejja diɣ
igerrujen-is. ḍefren-t yexṣimen-is alammi d tama n ḥuḍna, syin ula ɣer
tmaneɣt-is, Taqliɛt. Dɣa zzin-as-d i temdint : ur qbilen ad as-ttixren alammi ay
yeqbel Naṣer ad asen-yefk imuren imeqqranen seg wakal n tmurt-is. Yegra-d Naṣer,
yesṛuḥen amur ameqqran seg yiɣallen-is, ed yiserdasen ay as-d-yeqqimen. Widen,
ɛyan, werɛad sgunfan seg wayen akk ay d-yeḍran yid-sen, i wakken ad qablen
acengu nniḍen. Dinna ay ifuṛes tagnit Lmuntaṣir Uxezrun, yiwen Umaziɣ aznati (n
utaram) akken ad d-yekcem s akal n Yiḥemmadiyen. Yeṭṭef tamdint n Msila, idurar
n Zab ed tama n Riɣa. Naṣer Walennas, terra-t tmara yeqbel ad isemmeḥ deg
tmiwa-yagi akken ad d-ters lehna deg tmurt. Ma d Lmuntaṣir Uxezrun, ur
tent-iɣellet ara : akken kan yekcem ɣer Msila, yenɣa-t Ɛaṛus Usindi, yellan d
amesnabaḍ n temdint-nni, d ameddakel n Naṣer.

Asmi ay iwala Naṣer Walennas tageldit-is tezga tettidir deg tugdi ed umihi inuda
ad yesserwel tamaneɣt-is. S wakka ay yefren Bgayet deg useggas n 1067 neɣ 68.
Yuzen ɣer din iserdasen-is, yessebded dinna yiwet n temdint umi isemma ɣef
yisem-is, Nnaṣiriyya. D acu kan, medden meṛṛa kemmlen ssawalen-as Bgayet. Ma d
Taqliɛt, xas terna teqqim acḥal d iseggasen teɛmeṛ, mazal llan widak iḍemɛen ad
d-teɣli ger yifassen-nsen. Ɣur Yiḥemmadiyen, Taqliɛt-nni yellan d agerruj
ɣlayen, yeɣli imir-n wazal-is, d Bgayet ay cebbḥen deg umur-ines.

Igelliden Iḥemmadiyen n Bgayet mgarraden deg tikli ay d-wwin. Llan wid yessawḍen
ad as-d-rnun akal i tgeldit-nsen, ḥerzen ayen sɛan zik, rnan swesɛen-t. Llan
wiyaḍ, ttwarnan, aṭas n wakal ay jjan i yexṣimen-nsen. Deg yiseggasen iqerben
1130, yennuɣ ugellid At Ḥemmad, Yeḥya Uɛebdelɛaziz ed ugellid n Tunes, Mulay
Ḥasan. Teḍra-d twaɣit ed ugellid aḥemmadi. Yerẓa Mulay ḥasan iɣallen
iḥemmadiyen, ihudd-asen tizemmar akken ur ttankaren. Ixeṣṣaren imeqqranen ay
asen-yefka d tiɣrit ur nzeggel. Amek ? Asmi ifuk wemgaru, Uɛbedleɛziz yezder deg
ṭṭlaba ar iri. Tadrimt ulac, awi-d ayen a yerr, yebra-d i waṭas n yiserdasen-is
seg yigen : acku ur yesɛi ara s wayes ara ten-ixelleṣ. Yuɣal simmal ɣer deffir.
Aɣerya ad d-yelhu ed uɛiwed n lebni n tmurt-is, netta yefka-tt i jjiḥ. Akessar d
akessar... d agrireb ay isehlen. D agus-a yefsin ay d-igan abrid i teqbilin n
Banu Hilal ad d-kecment s izuɣar n Lbuṛj Buɛṛiṛij, Mejjana ed Ɛin Taɣruḍt.
Yewweḍ Uɛebdelɛaziz alammi ay isemmeḥ, deg useggas n 1148, ula deg Teqliɛt,
mbeɛd mi d-yesserwel seg-s igerrujen n Yiḥemmadiyen ay d-yeqqimen din.

Ṛebɛa yiseggasen sdeffir waya, deg 1152, kecmen-d Yimaziɣen Imweḥḥden n utaram
ɣer uwanek aḥemmadi. ṭṭfen deg-s aṭas n wakal. Igen n Yiḥemmadiyen, yefcel seg
yemgura iɛeddan, ur yessaweḍ ara ad yeṭṭef tuṭṭift sdat yiɣallen ijehden n
Yemweḥḥden. Dɣa deg useggas-nni s timmad-is ay wwḍen Yemweḥḥden ɣer Bgayet.
Teɣli tmaneɣt-a ay deg yifassen-nsen. Ma d tawacult n Yiḥemmadiyen terwel ɣer
tmaneɣt-is taqbuṛt : Taqliɛt. Dɣa d win kan ay d amḍiq aneggaru ay deg zemren ad
ffren, ad kemmlen ad qablen acengu. Akken ad ḥudden iman-nsen seg Yemweḥḥden,
dduklen ed teqbilt tahilalit n Atbaj. D acu kan, d tadukli ur ten-nessemneɛ. Din
din : yettwanɣa uɣella n teqbilt-a, Dahas, ttwarnan Yiḥemmadiyen. Teɣli temdint
n Teqliɛt ger yifassen n Yemweḥḥden. Rewlen-d akk wid ay tt-izedɣen. Kecmen
yiserdasen imweḥḥden : tamdint rwin-tt, ayen ufan wwin-t. Seg wass-nni ay teqqel
Teqliɛt d tamdint yexlan. Ur yeɛriḍ ḥedd ad tt-yebnu s wadda tikkelt nniḍen.
Ayen ur ihudd ara ufus n wemdan, ihudd-it zzman, kemmlen-as waman. Ass-a, ala
kan d ṣṣumɛa ɛlayen n tmesgida tameqqrant n temdint ay d-mazal tebded. Deg 1980,
qqlen yexriben n Teqliɛt n At Ḥemmad, ttuneḥsaben seg yisekta iqburen n umaḍal
ay teḥrez tuddsa n Unesco. Isekta n Teqliɛt n At Ḥemmad seg yigerrujen n Tmazɣa.
D inagan ara asen-yemmalen amezruy-nsen i warraw n Tmazɣa, tasuta deffir tayeḍ.



https://kab.wikipedia.org/wiki/Tamesgida_n_Laq%E1%B9%A3a

Tamesgida n Laqṣa (anamek s tmaziɣt: Tamesgida Ibeɛden/Tubɛidt), d amkan
imqeddes n wesɣan n Lislam, yezga-d deg temdint n Lquds, deg Falesṭin (yellan
ass-a ddaw tuṭṭfa tisrayilit).

Tamesgida-a d nettat ay d amkan imqeddes wis kraḍ deg Lislam, deffir Lkeɛba (deg
Mekka) akk d Tmesgida n Umazun (deg Temdint). Deg wakal n Laqṣa tella tmesgida
akk d Tqubbet n Weẓru. Seg wasmi ay yettwaṭṭef weḥric agmuḍan n temdint n Lquds,
deg 1967, Israyiliyen bdan sseddayen ddiɛaya ay d-yennan tamesgida-a tettwabna
deg wemkan aydeg yella, zik, ufakan (temple) n Sidna Sliman, yerna, deg
yiseggasen n 1990 d 2000, bdan qeddcen akken ad kksen amkan-a i Yinselmen imi ay
t-ttwalin d amkan imqeddes akk deg wesɣan (ddin) n Wudayen.

Maca deg Lislam, amkan-a d imqeddes imi Amazun (Nnbi) Muḥemmed yusa-d yerna
yeẓẓul deg-s deg Yiḍ n Lisṛa. Nnig waya, d Tamesgida n Laqṣa tella d lqebla
tamezwarut wuɣur llan ttẓallan Yinselmen, arma ay d asmi ay ten-yumeṛ Ṛebbi ad
rren Lkeɛba d lqebla. Sakkin, asmi ay kecmen Yinselmen ɣer temdint n Laqṣa,
Ɛumar ibn Xeṭṭab, axlif n Yinselmen, yebna tamesgida deg wemkan-nni.

Umawiyen smeɣren tamesgida-nni, yerna fukken-tt deg useggas n 705. Deg 746,
twet-d yiwet n tzenzelt ay tt-ihudden, dɣa ɛawden bnan-tt Yiɛebbasiyen deg 754.
Deg 1033, thudd-itt tzenzelt niḍen, dɣa ɛawden bnan-tt Yifaṭimen deg wemkan
aydeg mazal-itt ar ass-a. Deg 1099, Inmudag (croisés) imasiḥiyen ẓedmen-d ɣef
temdint n Lquds, snegren imezdaɣen-nnes yerna rran tamesgida-nni d taklizt.
Maca, asmi ay ten-yessuffeɣ Ṣlaḥeddin, Inselmen ɛawden rran tamesgida-nni d
amjan n tẓallit.

Deffir ccwal ay inekren deg 2001 deg Falesṭin, Israyiliyen gedlen i wakk
Inselmen n umaḍal akken ad ẓẓallen deg tmesgida-a, menɣir Aɛraben n Israyil.
Nnig waya, Israyiliyen ttkemmilen leqdicat-nsen n ussekfel ddaw tmesgida-a, ula
ma Inselmen ugin aya imi ay yezmer ad ihudd llsisan n tmesgida-nni. Ma d
imedḍurfa israyiliyen, ttgallan ad hudden tamesgida-a akken ad bnun deg-s
"Afakan".



https://kab.wikipedia.org/wiki/Takfarinas_%E1%B8%A4sen_Zermani

Ḥsen Zermani, s yisem-is n taẓuri, Takfarinas, d yiwen unaẓur n ccna atrar
azwaw. Ilul deg taddart n Tqesray deg useggas n 1958. Tiqesray d yiwet n taddart
i d-yezgan di Ledzyer tamanaɣt, teččur d izwawen.

Lameɛna Ḥsen Zermani, yefruri-d deg wul n tmurt n Leqbayel, di taddart n Tizi
Tɣideṭ, taɣiwant n Iɛekkuren di temnaṭ n Tizi Wezzu.

Ḥsen Zermani, akken d ameẓyan yufa-d iman-is d anaẓur am waṭas n iɛeggalen di
twacult-is. Iḥemmel ad yecnu maca, werǧin yerra di ddehn-is d akken a d-yas wass
ad yaweḍ ɣer wanida yewweḍ ass-a acku, di tallit-nni n 70, yeqwa-d lḥers ɣef
tmurt labaɛda ɣef tutlayt n tmaziɣt.

Ḥsen Zermani iḥemmel aṭas aẓawan, imeddukal-is d tawacult-is ladɣa baba-s,
sḥersen-t akken ad iruḥ ɣer nnuba n iḥeffaḍen uzekka n umaṭṭaf wis II yella a
yeselḥay unaẓur Crif Xeddam, acku walan-t icennu akken iwata.

Deg useggas n 1976 iɛedda-d di tesgilt-agi, anda yewwi arraz amezwaru. Akken ad
t-yessebɣes, baba-s yuɣ-as-d snitra-s tamenzut acku, yella yetturar s snitra i
d-yexdem s tebelyunt n zzit. Dɣa dinna yekcem s annar n tẓuri s yisem i yefka i
yiman-is Takfarinas, i yellan d isem ugelid deg umezruy imaziɣen. Mi d-yufrar
Takfarinas di nnuba n iḥeffaven, yessekles aḍebsi-ines amezwaru Yewwa ṛṛemman
ɣer Maḥbubati d l’Oasis, maca, amahil-agi d win ur s-neɛǧib ara.

Deg useggas n 1979 iruḥ ɣer Fransa, din Yemlal d Yidir i d-yesnulfan axxam n
usizreg Azwaw anda yessewjed ad iɛiwed i usekles n uḍebsi-nni-ines maca, ɣer
tagara yessuffeɣ-it-id ɣer tezrigin Triomphe music.

S wakka Takfarinas yuɣal d iminig, am netta am tugti n icennayen izwawen yerwa
lḥif, yerwa aksar d usawen akken a d-iḥelli amḍiq-is. Almi d asmi i yexdem Yidir
tameɣra di l’Olympia deg useggas 1980 i yebda yettifrir-d Takfarinas. Imi yecna
di tmeɣqra-yagi. Deg wakken yeɛǧeb aṭas i lɣaci, yenced-it-id Buǧemɛa Semɛun,
neɣ Buǧma Agraw akken ad cnun lwaḥid, yeqbel ad yiki deg Agraw imir-nni i
d-suffɣen tasfift Ccef n uparti maca ikemmel deg usuffeɣ n iḍebsiyen i yiman-is:
Aɛessas n zher-iw; Zzin d wedrim deg useggas n 1983. Yuɣal yemsefraq netta d
tarbaɛt n wegraw.

Deg useggas n 1986 yessuffeɣ-d sin iḍebsiyen Way telha; Arrac, deg-sen iɛawed
yessefti deg umareg, akken ad t-yesnerni. Deg wayen yeɛnan isefra yexdem d
imedyazen imeqranen yecban Ben Muḥemmed, Muḥya, Bessaɛud Muḥend Aɛrab, Muḥend
Umusa, Mulud Ayt Ɛmer, ma d tura ixxedem d Kader.

ɣer tama n imedyazen-a Takfarinas yugem-d aṭas di tgemmi n ccna aɣerfan wid
yecban Lɛenqa, Ccix Lḥasnawi, Sliman Ɛazem... atg.

Mbaɛɛd Arrac, Way telha, Aɛessas, Zzin d wedrim, Takfarinas yessuffeɣ-d aḍebsi
Ṛṛemman s wayes yettiki deg tesgilt n Hit parade de world music Europe charte,
din i d-iḥella amḍiq wis ukuẓ deg useggas 1994.

Deg useggas n 1996 yessuffeɣ-d Salamat, deg useggas n 1999 yerna-d sin iḍebsiye
n Zaεma zaεma, Ddu deg wa d iḍebsiyen i isekren lhul deg umaḍal meṛṛa ladɣa di
tmurt n Lezzayer.

Takfarinas yexdem d inaẓuren n umaḍal am tarbaεt Sixun i deg yella Michel Alibo,
Louis Winsberg, Karim Ziad, atg. Ma deg uḍebsi-yagi aneggaru yexdem d umaṛṛuki
Idbasaεid, rnu ɣer-s inaẓuren n ddunit meṛṛa am Jef de la Cruse, Yin Jian,
Jamaikan Sly Dunbar d Robbie, atg.



https://kab.wikipedia.org/wiki/Tagemmunt_%C6%90ezzuz

Tagemmunt Ɛezzuz, d taddart id yuzgan di tmurt lleqvayel tamdint/aɣrem n Tizi
Wezzu, d nettat id adeg aɣella n tɣiwant n-At Maḥmud.

Tuzgad Tgemmunt Ɛezzuz deg tiɣilt yesɛan kṛaḍ idisan, anda taqacuct tella af 805
m. Taddart agi d yiwet ger tuddar timeqṛanin id yuzgan deg iɣallen ger izuɣaṛ n
Tizi Wezzu d wid Iwaḍiyen. Di tagara n timiḍi tis 19, llan azal n 1300 imdanen
di Tagemmunt Ɛezzuz akken id yenna mass Henri Genevois de udlis is Un village
kabyle Taguemount Azouz ... kter n wayen yellan di temdint n Tizi wezzu di lawan
nni. Asegwas n 1967 llan kan azal n 1650 yemdanen !

Abrid seg anda ad tkecmeḍ ɣer Tgemmunt Ɛezzuz d win id ibdan seg Akal Aberkan di
Larvεa n-At Dwala, RN 30/Avrid Aɣelnaw wis 30, d win yettawin daɣen ar Tizi
Hibel d Tawrirt Musa Waɛmar.

Tezziyazd i Tgemmunt Ɛezzuz seg ugafa, Tawrirt Musa Waɛmar, seg unẓul-agmuḍ,
Agni Ɛrus d Tizi Hibel, seg unẓul, Iwaḍiyen, seg Umalu, taddart Icardiwen, seg
ugafa-umalu, taɣiwant n At Dwala, taddart n At Bu Yeḥya d Timegnunin.

Makken teγli Tmurt n leqbayel zdat udabu afṛansi (1857 - 1871), taneggarut agi,
tesnulfad ayen umi neqqaṛ di lawan nni Les bureaux Arabes. wigi iwakken ad
bedlen yark ismawen n twaculin iqbayliyen dγa ad naf tiwaculin n tagemmunt
εezzuz am tidak n tuddar nniḍen bḍan-t yark d ticriḥin:

Naγ Tizi n laṣkar, d amekkan yettwasnen aṭas di taddart acku dinna itt nejmaεen
irgazen taddart yal ass, ma nuγal-ed γer y isem Tizi Asker, yella-d si zman n
Fṛansa, aladγa di lawan nni mi tella Fṛansa deg akal n tumrt n leqbayel,
ssuffuγen-d lγaci γer Tizi, iwakken at ...



https://kab.wikipedia.org/wiki/Sitta_taqbaylit

Sitta taqbaylit (Sitta ledanti), tetwasem daɣen Sitta n Ledant, d talmest n
ifrax n twacult n Sittidae. D yiwet sitta s tiddi talemmast, teɣzzif amenni
12 cm. Imuren ufella sɛan ini ademdam-azzegzew, imuren imazdaren sɛan ini
"taɣaḍt udrar imiwriɣ" yettṛuḥun ɣer ademdam. Awtem yesɛa amgerrad s tawtemt,
zdat n tacacit-is d aberkan. Talmest agi d turkidt ; tettečč iɣlifḍaren deg
unebdu, ifsan deg tagrest. Tasemhuyt n ufrurex tettili ɣer mayyu-yunyu. Agdef,
yettwebna deg axbuc n ttejṛa (uruz), yesdari asḍar n Kraḍ neɣ kuẓ timellalin, i
tsedel tawtemt. Isrifgen ttwaseččen sɣur sin imarawen nsen.

Sitta taqbaylit d talmest tawḥidt n ifrax amuɣel n Tmurt Taqbaylit, anda ur
tesegdud kan (tura) kra n tiẓegwa n de taydiwin n ugafa n tmurt. Isem-is ussnan
yettak tajmilt i Jean-Paul Ledant, amussan amaswaḍ abiljiki i d-yuffan afrux nni
deg waggur tuber 1975 ; aglam n ufrux yetwexdem sɣur amesnafrux aṛumi Jacques
Vielliard. Isali n tagrut agi yessewhem aṭas amaḍal n tasnafruxt daɣen isali agi
yexdem tuzzya n umaḍal (imediaten). Sitta taqbaylit tella taqribt s Sitta n
Krüper (Sitta krueperi). Sitta taqbaylit yeqqim-as yiwen kan azwu n uzuzer (i
ufrurex d tudert), yettwaggezen sɣur times, arad d tigawt talsant ; talmest
tettwali dɣa am « deg umihi » sɣur Tadukli tagraɣlant i tagaẓt n ugama.



https://kab.wikipedia.org/wiki/S%C9%9Bid_At_M%C9%9Bemmer

Sɛid At Mɛemmer naγ Essaid At Maamar s tira n Tifinaɣ ⵙⵄⵉⴷ ⴰⵜ ⵎⵄⴻⵎⵎⴻⵔ d amyaru,
d amedyaz aqbayli i yettidiren di tmurt n Lalman. Ilul ass n 09 yunyu 1966, deg
At Meslayen di Tizi Uzzu.

Essaid At Maamar d yiwen umedyaz atrar, d amyaru azwaw i yettidiren di tmurt n
Lalman. Yedder u yeqqim d azwaw n tidett.

Tamedyazt ines tgerrez aṭas, u nettaf deg isefra ines yakw ayen yaɛnan tazwawt;
yewwi-d af ṭaqa n isental, ger wid yecqan tazwawt. Essaid At Maamar iseqdac
tamedyazt-is s uzawan i wakken ad yejbed tamezzuɣt n win a s-id-iḥessen, ur llan
ara aṭas i zemren ad xedmen akken. Taẓuri ines meqqret ama di tazwawt iquren i
yettmeslay, ama deg umgarad n isental ɣef i d-ittawi deg isefra ines, ama d
Tayri, Tawacult, Imdukal, Ineɣmasen d inaẓuren izwawen imucaɛen am Muḥend Arab
Besaɛud, Lunis At Mengellat, Lwennas Meɛṭub, Ɛli At Ferḥat (Ideflawen)... atg.
Aseḥrireb af tutlay tamaziɣt d tazwawt, i nettaf nezeh di tmedyazt-is.

Essaid At Maamar issufɣ-ed yiwen uḍebsi usid s w-azal-is, isem-yas : I kečč a
Lunnas. D tajjmilt i ucennay Lwennas Meɛṭub.

Daɣen Essaid At Maamar yettsuqul-ed si tutlayin tiwerdanin(tiberraniyin), ladɣa
seg talmanit, imi yettidir di tmurt n Lalman. ɣef umedya, llant kra n tmucuha
yettwasnen di tmurt aki, i yuran watmaten Grimm. Yerra-tent-id ar tutlayt
tazwawt, admega d Hänsel akw d Gretel, iwimi yefka ismawen izwawen: Ḥmiṭuc d
Duduc, ak d Aschenputtel neɣ Cendrillon, iwimi isemma : M-iγiγden. Essaid At
Maamar, ula d netta yettaru timucuha s tazwawt. Ger tid i yettwasnen d Tiɣimit
deg tiɣilt n wedrar. Essaid At Maamar yettaru aṭas imagraden, isefra, akw d
idrisen deg ismal uzeṭa n Internet, ladɣa deg asmel n tasekla : imyura.net.
Atnan izwal n kra n tmucuha, tijmilin, idrisen akw d isefra n Essaid At Maamar :



https://kab.wikipedia.org/wiki/Nuja_n_Teryel

Tamacahut n Nuja, llan wid ay as-isawalen " Lunǧa ", tettwassen deg Tmazɣa akk.
Maca deg yal tamnaḍt amek ay tt-id-ssawalen. Ta d tamacahut n Nuja n Tteryel ay
yura Hamid Oubagha, deg wedlis " Tacemlit ".

Yella yiwen sselṭan, sselṭan ala Ṛebbi ! yesɛa sebɛa warraw-is. Yiwen deg-sen
isemma-as Yusef. Ihi, ttagaden, seḥbibiren-fella-s. Ttaken-as taḥbult ur nesɛi
imassen ed tɛembubt ur nesɛi iɣsan. Armi d ass-n deg wussan n Ṛebbi, qqimen
yeɛdawen n baba-s la heddṛen deg tejmaɛt, nnan-as : « flan yesɛa aqcic ifaz,
yerna ur d-iteffeɣ ɣer beṛṛa ».

Tsawel, tsawel, tsawel… ulac. Tewwet agejdur, tsuɣ : -Ah ! a Nuja a yelli
txedɛeḍ-iyi ad kem-yexdeɛ Ṛebbi.

Tnuda, tnuda, tnuda… : ulac. Tekker tetbeɛ-iten. Yuɣ lḥal, Nuja ed Yusef zeggnen
abrid s tikli1. Mi wwḍen ɣer yiwet teẓgi2, afen ulansi ɛeddin. Tenṭeq Nuja ɣer
teẓgi, tenna-as :

Nuja d Yusef slan-as-d . Kemmlen ihi abrid-nsen armi d-mlalen iseḍḍalen, yekker
ad iseḍḍel, tenna-as Nuja :

Yeddem ugellid yexdem akkenni. Tedda Nuja, wwin sebɛa teṛbutin n seksu. Rsen-d
sakin yigudar meṛṛa ɣer tiɣilt-nni ad ccen. Win yeccan deg-sen, ad yesrifeg ad
iṛuḥ… armi d-yeqqim uwessur-nni ay t-yewwin. Yecca armi yeqbeṛ, yeddem la
iferres iman-is. Ur yezmir ara ad yekker seg taẓayt. Gan-as kan akk-a s uɣanim
sin yiberdan (5), iserreḥ-d i Yusef, yeɣli-d . Rran-t-id s axxam. Kettṛen-as deg
lerbaḥ armi yeḥla seg weḍɛaf-nni. Ula anida ad k-gen a lfeṛḥ ! Yeqqim armi
d-yuɣal ɣer tezmert-is, yehdeṛ ed Nuja ad tt-yaɣ. Yenna-as sakin i baba-s :

aḥeddad yesserɣ afus-is ! Aɛdawen n Yusef caḍen akk seg tismin… Netta ed Nuja
yegra-asen-d liser, ddren deg lehna am temẓi am tewser. Ha-tt-an tmacahut n Nuja
ed Tteryel.



https://kab.wikipedia.org/wiki/Mulud_At_Mamar

Mulud Mɛemmri, naɣ Mulud At Mɛemmer s tira n Tifinaɣ ⵎⵓⵍⵓⴷ ⴰⵜ ⵎⵄⴻⵎⵎⴻⵔ, d amyaru,
d amdan yefkan azal ameqqran i yedles d tutlayt Tamaziɣt, d netta d amezwaru iy
yeslemden Tamaziɣt di tseddawit n Dzayer.

Dda Lmulud ilul ass 28 duǧember 1917 di Tewrirt Mimun deg Ayt Yanni di Tizi
Uzzu. Yemmut ass 25 n furar 1989 di Ɛin n Defla deg webrid n tuɣalin-is si
Merruk.

Mulud At Mɛammer yelmed, imi yella d amecṭuḥ, deg uɣerbaz n taddart-is. Deg 1928
yemsafer-d ɣer Lmrruk ɣef taxxamt n unat-is deg Rbaṭ.Ukkuz(rebɛa)n yiseggasen
mbeɛd yuɣal-d ɣer Lezzayer ad ikemmel almad-ines deg uɣerbaz iwumi qqaren
“Bugeaud” di temdint n Lezzayer; kra n yiseggasen mbeɛd, imi ikemmel-d almad-is,
yeǧǧa-d aneggaru-agi ɣef yewwin aɣerbaz nniḍen iwumi qqaren “Louis-le-Grand” di
temdint n Bari(Paris) i wakken ad yuɣal d aselmad.

Deg 1942, mbeɛd agwad n Lmarikan ɣef Tafriqt n ugafa, Mɛemmri yettnuda ɣef
tzemmalt i tikkelt tis snat; yezra igran n yimenɣi n Ṭṭelyan, Fransa, akked
Lalman.

Di taggara n ttrad, 1945, yessewjed-d, deg Paris, ɣef tmenyugart n yiselmaden;
mbeɛd ayagi yuɣal-d ɣer Lezzayer deg Ctember 1947. Yesselmad deg Lemdiya akked
Ben-ɛaknun yerna yura-d adlis-is amezwaru, Tawrirt yettwattun ("La Colline
oubliée") deg 1952.Lameɛna s ddaw n tiggermemt n temɛict deg Lezzayer yeǧǧa-d
tamdint n Lezzayer deg 1957.

Mulud At Mɛammer yesselmed tamziɣt s ddaw tamagazt i iḥersen n tmsulta n sser n
unabad n Lezzayer.

Deg 1980, mbeɛd tagdelt n usarag-is deg Tizi Uzzu ɣef tamedyazt taqdimt n wegdud
Azwaw, bdan ccwal n Tafsut Tamaziɣt.

1982, ixleq-d deg Paris Tuddsa n Yislemaden & Tagmi n Tamaziɣt ("Centre d Etudes
de Recherches Amazighes", CERAM), akked tasɣunt Awal. Deg 1988 Mulud Mɛemmri
yettwaqbel am ṭṭbib s tamanegt deg tesdawit n la Sorbonne.



https://kab.wikipedia.org/wiki/Marine_Le_Pen

Marine Le Pen (tlul s yisem n Marion Anne Perrine Le Pen deg wass n 5 Ɣuct 1968
deg Neuilly-sur-Seine), d tameṭṭut n tsertit tafrensist yerna d tabugaṭut. D
yelli-s n Jean-Marie Le Pen, aselway aqbur n ukabar n afrensis n Front National
(FN - Tirni Taɣelnawt) yerna d nettat ay d-ixelfen baba-s deg wemkan-a deg
Yennayer n 2011.

Marine Le Pen tekcem ɣer ukabar n Front National deg 1986. Deg 2000, teqqel d
tamaslaḍt (membre) deg Useqqamu n Usselkem (Conseil Exécutif) n ukabar-a,
sakkin, gar 2003 ed 2011, teqqel d tanmazult n uselway (vice-présidente) n
ukabar. Marine Le Pen teqdec daɣen d tamaslaḍt deg yegrawen n tmiwa n Fransa:
gar 1998 ed 2004, tettekka deg Useqqamu Awaẓi (conseil régional) n
Nord-Pas-de-Calais, gar 2004 ed 2010, tettekka deg Useqqamu Awaẓi n
Ile-de-France, sakkin, deg 2010, tɛawed tettwafren d tamaslaḍt deg Useqqamu n
Nord-Pas-de-Calais. Le Pen tettekka daɣen deg useqqamu n tɣiwant n
Hénin-Beaumont (deg ugezdu n Pas-de-Calais) gar 2008 ed 2011.



https://kab.wikipedia.org/wiki/Madeleine_Allain

Soeur Madeleine Allain (1915-2002) S teɣzi n 50 d aseggas, Sœur Madeleine, ur
teǧǧi amḍiq deg tmurt n Leqbayel. Adrar yettak-itt i wayeḍ, taddart terna-tt i
tayeḍ deg uzaɣar n Sumam. Anda tekka ad d-teǧǧ later, akken daɣen ansa i d-tekka
yettaǧǧa-d deg-s later.

Mi tedder kra tallit gar lxalat n tudrin n Leqbayel, teẓra amek nḥafent, teddem
rray ad teldi aɣsur amaziɣ n uselmed i teḥdayin (Centre d’Etudes Berbères
Feminins, C.E.B.F). Tebda-tt deg taddart Waɣzzen deg temnaḍt n At Mengellat,
umbeɛd taẓ ɣer Tizi Wezzu, akken ɣer taggara ad d-taf amḍiq di Larebɛa Nat
Iraten. Sœur Madeleine, seg tid iḥemlen idles. Anagar i tebda tettaɣ aẓar deg
tudrin d yidurar n Leqbayel, tebda tlemmed tutlayt taqbaylit. Γer useggas 1949,
tesɛedda terbeḥ akayad n tutlayt tamaziɣt, mi zrin 2 yiseggasen, tekka-ten deg
Tunes, tuɣal-d tesɛedda terbeḥ aselkin (le Diplôme) n tutlayt tamaziɣt deg la
Faculté n Lezzayer tamaneɣt.

Γer yiseggasen imezwura n temrawt 1970, terza-d ɣer Bgayet, anda tettkellef s
lecɣal n udawi. Hah d aselmed n tiyiti n tsegnatin, hah d aswilleh ɣef waman, …
Ulac win ur tt-id-yemyagren ula d tikelt teṭṭef abrid s tazzla, ɣef uḍar, seg
temdint armi d uxxam-is deg lḥuma Iḥeddaden. Tuɣal taqbaylit gar teqbayliyin.
« Yefka-yas Rebbi lhiba. Ayen tesɛa tebḍa-t d wid i as-yezzin. Mi ara tleḥḥu deg
yiberdan n temdint Bgayet, anda tekka qrib 20 yiseggasen, ur tferqeḍ gar-as d
teqbaylit. » D tameṭṭut mm sser yekmel.



https://kab.wikipedia.org/wiki/Ma%E1%B9%9Btina_Hingis

Maṛtina Hingis d tanaddalt n Tennis Taswisit ilulen ass n 30 Ctamber 1980 di
Košice (tamurt n Sluvaki, zikenni čekusluvaki). D nettat id tanaddalt meẓẓilen
ig bḍen ad teḥrez talɣuɣa n Grand Chelem si zman n Lottie Dod asegwas 1887, d
nettat daɣen id tanaddalt tameẓlant ig bḍen ɣer tqacuct n wedras umaḍan deg
umezruy n Tennis.

Tluled s yisem Martina Hingisová di tmurt n Sluvaki zikenni čekusluvaki, seg mi
tesεa 8 isegwasen Maṛtina tettidir di tmurt Taswist acku yemmas tεiwed zwaǧ. Deg
usegwas n 1999 tuγ axxam deg temdint n Floride Marikan maca teqqim tettidir di
teswist. D yemma-s is yefkan isem n Maṛtina, imi tella tḥemmel tanadalt
tameqṛant n Tennis Maṛtina Navṛatiluva, nettat daγen n tmurt n čekusluvaki.
Yemma-s tella tetturar addal n Tennis, dγa d ayen itt yeǧǧan attili d tasleγmayt
n Maṛtina deg umecwaṛ ines maṛṛa.

Tebwi kṛad n talγiwin n Grand Chelem yemgaraden, ala Rolland Garros it xṣen sin
ibardan di tagara, asegwas n 1999 anda turar aked tanadalt tameqṛant Steffi Graf
ig llan di tagara n'umecwaṛ ines deg addal n Tennis, teqqimed deg umezruy, acku
Maṛtina tεac asenni yiwen wass ur tezmir attettu, tella tarbaḥ urar deg aḥric
amezwaru, sinna yellad umgarad garas d unefray, ayen yeǧǧan ula d-imfarǧen
(imeshanayen) ad ddun d Steffi Graf, di tagara, Maṛtina texṣer talγuγa, teffeγ
seg urar s-imeṭṭawen, ayen werǧin n wala deg addal agi. Seg ass nni Maṛtina ut
tebwi talγuγa n Grand chelem, teqqim deg umḍiq amezwaru deg ubellez umaḍal, acku
trbbaḥ aṭas n telγuγa it tturar, maca ur tebwi ara talγuγa tameqṛant.

Xas akken, Maṛtina teqimed d yiwet seg tnaddalin n Tennis tameqṛant, dγa imi ur
tesεa y ara lǧahd amakken tella Monika Seles naγ Serena d Venus Williams, maca
tebweḍ ad deg amḍiq-is gar asen-t, u ad tiweḍ γer tqacuct n ubellez n Tennis
azal n 275 imalas.

asegwas n 1999 d 2000 tellad sγur "magazine FHM" d yiwet ger 100 tilawin ig
cebḥen deg umaḍal, m-ad asegwas 2005 ineγmasen imarikaniyen n "Tennis Magazine"
arrantt d tis 22 gar 40 inadalen n Tennis imeqranen di 40 isegwasen ineggura
deffir Roy Emerson zdat Evonne Goolagong

Tella azal n 209 imalas d tamezwarut deg ubellez n WTA n Tennis deg umaḍal, ur
turar deg tuber 2002 acku tella tesεa uguren n ṣeḥḥa deg uḍar-is, asegwas n
2006, Maṛtina tuγaled s-urar, di yennayer tebda urar di Anvers, tadwilt n
Proximus Diamond Games, aggur sinna texṣer di Open n Ṭayland.

Di Gold Coast, i lemhegga n Open n lustṛali, tin yebwin 5 n Grand Clem tarbaḥ
timlilit ines tamezwarut zdat Maria Vento-Kabchi 6-2 6-1, tarna tarbaḥ snat n
temlilin igarzen armi tebweḍ zdat n Flavia Pennetta, tanadalt tis 23 deg umaḍal
dγa texṣer timlilit acku tesεa uguren deg wammas-is. Ddurt id yarnan texṣer zdat
Justine Henin 6-3 6-3.

Di Open n lustṛali 2006, Grand Clem ines amezwaru segm-id uγal s-uran, Maṛtina
Hingis tesbegned d-akken mazal-itt d tanaddalt tameqṛant, imi dγa tessaweḍ armi
d dduṛt n wis 1/4 si tagara, uqbel ad texṣer zdat n Kim Clijsters di 3 yeḥricen:
6-3 2-6 6-4, maca Maṛtina Hingis ur duγal ara seg Melburn ifassen d-imawen,
aladγa tebwi Tabuqalt n uslig (irgazn/tilawin) aked amyuran n tmurt Lhend Mahesh
Bhupathi, tabuqalt tis 8 deg Open n lustṛali, 3 (kraḍ) deg Afras, 4 (kuz) deg
uslig tilawin, 1 (yiwet) deg uslig irgazen/tilawin.

Di tedwilt n Ṭukyu, Maṛtina tessuffeγ ta deffir tayeḍ, Naṭali Decy, Maria
Kirilenku d Maria Caṛapuva di 1/2 si tagara, tebweḍ γer tagara n tedwilt i
tikelt tamenzut segm-id uγal, maca di tagara texṣer zdat tarusit Elena
Dementieva sin yeḥricen s-ulac (6-2 6-0). Ayagi yeǧǧa Maṛtina ad ali deg ubellez
n WTA seg umḍiq n 117 γer wis 48, sin wagguren kan segm-id uγal s-urar.

Tebweḍ γer dduṛt tis 1/4 si tagara di Dubai, anda texṣer timlilit ines zdat
Maria Caṛapuva, id yerran ttaṛ, ayagi maca yeǧǧa maṛtina ad ali deg ubellez n
WTA γer s-amḍiq wis 32. Tkemmel deg Indian Wells, anda tarna Lindsay Davenport,
maca texṣer di 1/2 si tagara zdat Maria Caṛapuva ig ḥarsen tadwilt agi di
tagara, di tagara n tedwlit tulid s-amḍiq wis 26 deg umaḍan.

Tewḍel γer tedwilin n wakal, anda Maṛtina tennad d-akken ala Rolland Garros itt
ixuṣṣen deg tedwilin n Grand Clem, u d yiwet seg tγawsiwin itt yeǧǧab tuγaled
γer wurar, deg Vaṛṣuvi texṣer di dduṛt tis snat zdat Venus Williams s-ugemmuḍ:
4-6 7-5 6-4. Di Berlin tebweḍ γer 1/4 si tagara anda texṣer zdat Amili
Muresmu:4-6 6-4 6-4.

Ass n Acur 21 Mayu 2006 Maṛtina tesbegned d-akken tuγaled s wazal-is imi tarbaḥ
tadwilt n Ṛṛum di temlilit n tagara zdat tarusit Dinara Safina s-ugemmuḍ 6-2
7-5, tagi d tarennawt ines tamenzut seg 2002, u d tis 41 deg umacwar ines; deg
ubellez Maṛtina tulid γer s-amḍiq wis 14.

Di barra n wannar, Maṛtina tellad d « come-back n usegwas » deg Laureus Award n
Barcelone, i tuγalin ines ifazen γer wurar. Sinna mi tarbaḥ tamaricanit Lisa
Raymond, tačikit Zuzana Ondrášková, takṛuatit Ivana Lisjak, tizraelit Shahar
Peer, texṣer deg 1/4 n Roland Garros zdat tabeligit, tisnat deg umaḍan, Kim
Clijsters.

Tuγal γer Wimbledon 5 isegwasen si tikelt taneggarut, tarbaḥ Olga Savchuk,
Tathiana Garbin maca teγli di ddurt tis kṛaḍ zdat tajapunit Ai Sugiyama. Di
tedwilin n Marikan texṣer deg 1/4 di San Diego zdat daγen n Kim Clijsters.
Tebweḍ γer tagara di Montreal, ayen itt yeǧǧan ad kcem γer 10 timezwura deg
ubellez umaḍan. Deg US Open texṣer di ddurt tisnat zdat tafṛansit Razzano. Di
tedwilin n Asia, tebwi tadwilt n Kalkuta zdat Pučkuva, tṛuḥ ssin γer seoul anda
texṣer di dduṛt tisnat zdat Sania Mirza.

Maṛtina tessaweḍ ad ttekki deg Msters n Madrid, acku tuγalin ines d tin ig
garzen s waṭas, maca tuzgad deg aggay awṛaγ, anda tella Ameli Muresmo, Nadia
Petṛuva d Justine Henin texṣer zdat Henin d Muresmo, maca tarbaḥ Nadia Petṛuva
di temlilit tis kṛaḍ.



https://kab.wikipedia.org/wiki/Lunis_At_Mengellat

Lewnis AT MANGELLAT, d amedyaz, d acennay i yellan yiwen seg inaẓuren imeẓẓwa
ugar (plus populaires) n izwawen. Ilul ass n 17 yennayer 1950, deg taddart n
Iɣil Bbwamas ufella n tmurt n Leqbayel ar tama n Micli. Isɛa sdis warrac garasen
yiwen d anazur n ccna : ǧeɛfer AT MANGELLAT.

D annegaru ger sdis (6) wayetma-s - 3 n tullas d sin warrac - isɛada temẓi ines
qesiḥet di taddart-is and yeɣra yiwen useggas ar asmi serɣen irumyen aɣerbaz
anda yella yeqqar. Tawacult-is llan di imzenza di Wehran anda sɛan tiḥuna. Mi
ikfa trad mgal Franṣa deg 1962, Lewnis AT MANGELLAT iruḥ ar Lezzayer tamanaɣt
ak° d watmaten-is Smaɛil d Aḥmed. Din ikcem ar uɣerbaz wis amezwaru (primaire)
di Champs de Manœuvres. Din iɣra tizrawt uwizi (Études collégiales) azal n 3
isegwasen, s wanda id yeffeɣ s usileɣ (formation) n wayen umi neqqar s
tefranṣiṣt Ébéniste. Deg useggas aneggaru Lewnis AT MANGELLAT iǧǧa leqraya-s imi
yemmut gma-s ameqran di yiwet n laksida n tkarust, d netta ilan iɛgcit seg wasmi
iruḥen imawlan-is ar Wehran.

Ibda i tikkelt tamezwarut ccna deg 1967. Ur iɛṭel ara iǧat lukan mačči d
imedukal i s dizzin i waken ad as bedlen tikti. D Wahab i gellan si twacult-is i
tibwin ar yiwet n tedwilt, iɣennayen uzekka, n umaṭaf wis II n Rradyu n
Lezzayer, i g selḥay unazur n ccna Crif Xeddam. Icna-d taɣuct-is tamezwarut Ma
trud ula d nek Kter i g-xdem asmi isɛa 16 isegwasen.

Deg 1968, netta d kra imedukwal, xedmen yiwet n tarbaɛt umi seman Imaziɣen. Llan
accenun di tmeɣriwin yakw di tmurt n leqbayel, ladɣa di tasaft. Deg 1970,
tarbaɛt aki tuɣal texsi, Lewnis AT MANGELLAT yuɣal-ed ar taddart-is Iɣil
Bbwamas, yezweǧ, i xedem d amaray di 'Kasma' n temnaṭ ines. Kra n waguren kan,
iruḥ s ddaw isenǧaq, ar laasker di Blida isɛeda 6 waguren, ma di Qsenṭina, 18
waguren.

I tikkelt tamezwarut d Wahab, i s-ittilin, i t-iɛawnen ad isekles 4 n tezlatin
deg useggas 1969, garasent tizlit Ma truḍ ula d nek kter. Anecta ilad ar umazrag
Yaḥya Lhadi, di Wehran, illan d yiwet n tmusni n Wahab. Asmi illa di lɛasker,
anazur n ccna Kamal Ḥemmadi i yellan d ameddakel-is, ixedm-as tanalt (contact) d
kra imazragen. Ma d ittruḥu s turagt (permission) di taggara umalas, Kamal
Ḥamadi i ttaǧǧas yiwen u 'Studio' n unazur ameqran Maḥbub Bati i wakken ad
isekles. Uqbel ad yeṭef tamacint ar Qsinṭina i wakken ad yuɣal ar lɛasker, i
ttaǧǧa-yas tasfift i Kamal Ḥemmadi i wakken ad iqeleb af imazragen.

Dɣa yiwen deg imazragen i weṣat i wakken ad yaweḍ taɣuct n Awḥid Yusef: Ih a
Muhand a Madam Servi Latay. Lamaana amedyaz Lewnis AT MANGELLAT, g-imiren
ittwali ar lembɛiad. D ayen yellan, imi simi bdan kan iseggasen n 1970, yuɣal
Lewnis AT MANGELLAT yettwasen mebla ma yeẓra, ladɣa s tuɣac 'A Lwiza', 'Ma
selbeɣ' i g-sekles netta yella di lɛasker.

Iɛedda i tikkelt tamezwarut di tazeqqa 'Olympia' di 'Paris' deg useggas n 1978.
Isyin anda iɛedda, ama di tazeqqa n 'Zénith' di 'Paris' deg 1985, ama di
Lezzayer tamanaɣt, Tizi Wezzu, Bgayet, atg, iččur d imeshaniyen. Anazur Lewnis
AT MANGELLAT icna aṭas iseggasen s yiwen n alal kan: tagiṭart neɣ amundul. Armi
30 iseggasen mbaɛd, ibda isekcam alalen nniḍen, ladɣa tajewaqt ak° d klabyi.



https://kab.wikipedia.org/wiki/Lmulud_M%C9%9Bemri

Mulud Mɛemmri, naɣ Mulud At Mɛemmer s tira n Tifinaɣ ⵎⵓⵍⵓⴷ ⴰⵜ ⵎⵄⴻⵎⵎⴻⵔ, d amyaru,
d amdan yefkan azal ameqqran i yedles d tutlayt Tamaziɣt, d netta d amezwaru iy
yeslemden Tamaziɣt di tseddawit n Dzayer.

Dda Lmulud ilul ass 28 duǧember 1917 di Tewrirt Mimun deg Ayt Yanni di Tizi
Uzzu. Yemmut ass 25 n furar 1989 di Ɛin n Defla deg webrid n tuɣalin-is si
Merruk.

Mulud At Mɛammer yelmed, imi yella d amecṭuḥ, deg uɣerbaz n taddart-is. Deg 1928
yemsafer-d ɣer Lmrruk ɣef taxxamt n unat-is deg Rbaṭ.Ukkuz(rebɛa)n yiseggasen
mbeɛd yuɣal-d ɣer Lezzayer ad ikemmel almad-ines deg uɣerbaz iwumi qqaren
“Bugeaud” di temdint n Lezzayer; kra n yiseggasen mbeɛd, imi ikemmel-d almad-is,
yeǧǧa-d aneggaru-agi ɣef yewwin aɣerbaz nniḍen iwumi qqaren “Louis-le-Grand” di
temdint n Bari(Paris) i wakken ad yuɣal d aselmad.

Deg 1942, mbeɛd agwad n Lmarikan ɣef Tafriqt n ugafa, Mɛemmri yettnuda ɣef
tzemmalt i tikkelt tis snat; yezra igran n yimenɣi n Ṭṭelyan, Fransa, akked
Lalman.

Di taggara n ttrad, 1945, yessewjed-d, deg Paris, ɣef tmenyugart n yiselmaden;
mbeɛd ayagi yuɣal-d ɣer Lezzayer deg Ctember 1947. Yesselmad deg Lemdiya akked
Ben-ɛaknun yerna yura-d adlis-is amezwaru, Tawrirt yettwattun ("La Colline
oubliée") deg 1952.Lameɛna s ddaw n tiggermemt n temɛict deg Lezzayer yeǧǧa-d
tamdint n Lezzayer deg 1957.

Mulud At Mɛammer yesselmed tamziɣt s ddaw tamagazt i iḥersen n tmsulta n sser n
unabad n Lezzayer.

Deg 1980, mbeɛd tagdelt n usarag-is deg Tizi Uzzu ɣef tamedyazt taqdimt n wegdud
Azwaw, bdan ccwal n Tafsut Tamaziɣt.

1982, ixleq-d deg Paris Tuddsa n Yislemaden & Tagmi n Tamaziɣt ("Centre d Etudes
de Recherches Amazighes", CERAM), akked tasɣunt Awal. Deg 1988 Mulud Mɛemmri
yettwaqbel am ṭṭbib s tamanegt deg tesdawit n la Sorbonne.



https://kab.wikipedia.org/wiki/La%E1%B9%9Beb%C9%9Ba_n_At_Yiraten

Larebɛa n Ayt Yiraten (Larbaa Nath Irathen) d yiwet n temdint meqqren deg
twilayt n Tizi Wezzu (Ldzayer), tuzga-d deg yiwet n tama d tamedrart n Tmurt n
Leqbayel, u zedɣen-tt azal n 30.000 yimezdaɣen. Larebɛa n At Yiraten tella d
ssuq meqqren deg Tmurt n Leqbayel n zik, u d nettat ay d tamdint tameqqrant akk
deg wakal n teqbilt n At Yiraten.

Zik tella kan d amkan n ssuq, ulac deg-s yexxamen siwa taddart tamecṭuḥt,
isem-is d Icerɛiwen, anda ilul-ed Si Muḥand u Mḥand. Asmi kecmen Irumyen Tamurt
n Leqbayel deg useggas 1857, hezmen taddart-agi, bnan deg wemkan-is lburǧ umi
semman "Fort Napoléon".

At Yiraten d isem n teqbilt (confédération) izedɣen tama-yagi. Taqbilt-agi llan
deg-s aṭas n leɛrac, gar-asen At Umalu, At Usammar akk d At Ɛkerma.

Isem n At Yiraten anamek-is "arraw n Iraten". Iraten ad yili d isem n ujaddiw n
teqbilt-agi u d isem amaziɣ aqdim. ɣef leḥsab n Salem Caker, ismawen imaziɣen
kkan-d ɣef tallyin (zzmanat) yemgerraden, yal tallit d wamek ay llan Yimaziɣen
la bennun ismawen-nsen deg-s. Deg Wegles (Antiquité), amur ameqran deg yismawen
imaziɣen llan ttwabnayen s wesdukkel n sin wawalen. ɣef umedya, "Masensen"
(Massinissa) yettwabna s "mass" (aqerru, imḍebber) + nsen, deg lweqt ay deg
"Yugurten" yettwabna s "yugur" (yugar) + ten (iten), anamek-is "yugar-iten". Dɣa
ula d isem n Iraten ad yili yettwabna s sin wawalen. ɣef leḥsab n Chaker (Manuel
de Linguistique Berbère, tome I, Bouchene 1990), isem "Iraten" ad yili yekka-d
seg "ira" (iḥemmel) + ten (iten), meḥsub "iḥemmel-iten", u yenna-d dakk-n anamek
n yisem-a netta dakk-n win umi t-fkan "iḥemmel n Yakucen" (dieux) n Imaziɣen
iqdimen, ɣas ma yella ay-a yella deg-s ccek.



https://kab.wikipedia.org/wiki/Izwawen

Iqbayliyen(ⵉⵇⴱⴰⵢⵍⵉⵢⵏ), neɣ Igawawen(ⵉⴳⴰⵡⴰⵡⵏ) neɣ Izwawen(ⵉⵣⵡⴰⵡⴻⵏ), d isem nniḍen
i fkan Weɛraben i wegdud Agawaw imi-id kecmen Tafrikt n Ugafa.

Anamek n wawal-agi yekka-d ahat seg teɛṛabt d "(Agdud n) iderman". Rruman
ssawalen-asen d Quinquegentanei "semmus (5) n Iderman" (wid izedɣen neɣ
yettidiren Mons Ferratus, "Adrar n ğerğer"), wissen isem n tura ma yekka-d seg
win n zik neɣ uhu.

Ur neksib ara aḥric ameqran n tansa ɣef umezruy n yisem-aki, maca (d acu kan)
nezmer a nefk yiwet n turda yesɛan assaɣ s tawtilt n Tamurt n Izwawen deg
ukud-nni (tallit-nni) imi medden ddren seddaw n tezmert neɣ iduba (adabu) n
tiddukla n iderman. Ass-aki llan kra imusnawen iqbayliyen i d-yuran dakken isem
n yeqbayliyen aẓaran (anaṣli) d Igawawen neɣ Izwawen. Af tekti-yaki amusnaw n
Tesmislit azwaw Mass Salem Caker yuran-d dakken Iqbayliyen ttun isem-nsen anaṣli
"Izwawen" i d-yekkan seg wassag n yiwet n Taddart yettwasnen aṭas deg Tmurt
iqbayliyen zîk. S tutlayt Tafransist awal "Zouave" yekka-d seg Azwaw. Llan kra
imusnawen n umezruy igrigiyen i d-yudren awal-ag Aqbayli neɣ iqbayliyen
(leqbayel) s talɣa n Cabales. Acku ur nezmir ara ass-a ad d-nefk ttbut ma yella
seg wawal-a i d-yekka neɣ uhu, imi ur nesɛi kra n ttbut .

Amezruy n wegdud Agawaw, d amezruy ameqran akk-d yewwin i g issewhamen, εeddan
luluf n iseggasen, azal 10 000 iseggasen uqbel talalit n Sidna Ɛisa ; d imezdaγ
imezwura n Tefriqt ugafa uqbel n tlalit n umezruy atrar, agdud Agawaw d yiwen
wegdud gar yegduden iqdimen i yeğğan later deg umezruy n yemdanen.

Agdud Agawaw yedder, yerna yexlef Irrumanen, yiwen amenkud i yestaεmren ddunit
irkul, yexlef Ifniqen, ladγa Yugurten yemmut s tidet agdud-is yedder, yexlaf
Maryus; tura arraw-is kren ţlaεin i wid ur numin ara; adgud Agawaw atan dagi
andaţ Rum ? Dihya temmut, s tidet, yessi-is krent tura ttnadin; anda-t Ɛuqba Ibn
Nafiɛ? I wid mazal ur numin ara agdud Agawaw atan mazal dagi! Tidet amezruy n
wegdud Agawaw yessewham acku d yiwen n umezruy yeţwebnan γef taγert, tuccda,
akk-d iseflan n imawlan-is.

Ussan agi Igawawen ttidiren g wakud (lweqt) n la renaissance n-sen, sennig
aγebbar n wakud akk-d d leqhar n iεdawen, tteddun γer zdat, aqlaγ nettwali
tallit n aɣlan (ljens), Aɣlan Agawaw.

Izwawen g zik semman iman-sen Imaziγen , Agdud Amaziγ, win ur neqbil ara lbatel
neγ akerwa.

Deg Amezruy Atrar, Izwawen maci d inumidyen inumdiyen d icawiyen d icenwiyen
lqbayel nutni des maures pas numides]], llan iγerfan n yewen uwanek, yeddren
azal n 100 n iseggasen (seg azal 206 UL* di lweqt n tageldit n Masnsen, agellid
di facto n Numidya, armi lexsara n Yugurten g 104 UL) awanek agi yettusema
Numidya.

Numidya tbedd meyya iseggasen, llan wid qqaren dakken meyya n isegwassen d
wacemma, maεna timura n ddunit merra ur sεant ara akter n 30 iseggassen di
laεmer-nsent, amek yezmer yewin ad inni belli Numidya d ulac i tella? Numidya i
gεacen akter n meyya n iseggasen, ugar n Dzayer akk-d timura n Tefriqt merra,
akter n uhric ameqran n timura n Turuft Tagmuḍant, mi teγli Numidya tsεa azal n
laεmer n Kanada.

Lestaεmar arumani yenzeg akter n 525 isegassen, seg lexsara n Yugurtan zdat
irumaniyen g 104 UL armi uγelluy n inugura agi s iffassen n Geiseric Aεiban
(agellid n Ivandaliyen) akk-d inelmaden-is mi g kecmen γer Tafriqt ugafa g 429.

Geiseric yebnad tageldit tamezwarut n Ivandaliyen g Tafriqt ugafa s Saldae
(Bgayet) am tamaneγt-is; yestaεmered Sicillia, Sardenya, Kursika, akk-ed
tegzirin n Baleares, yernad yekcem γef Rum yewid yides mi i gefeγ, azal n yewen
n ddurt g 455, atas n igerrujen akk-ed iseflawen n lğameε n Lquds (iseflawen i
yefkan Udayen i lğameε-nsen) i d yewi Titus γef Roma melmi igstaεmered Lquds.

Ivandaliyen ţwakssent di Tafriqt ugafa s iεsekriyen n Justinianus I, agellid n
umekad Abyzanti; amenkad n ivandaliyen ydum-d 105 isegassen (429-534).

Amenkad Abyzanti ydumed g Tafriqt ugafa s 534 armi i gxser amgaru mgal Iεraben
wid bdan Ttrad n Lesteεmar n Tefriqt g lqern wis tmanya (azal n 642 -705).

Iεraben qetεen lebher, staεmren Maser g 642, kemlen alhu-nsen, zedmen γef tamurt
n yimaziγen, tamurt n leqbayel.

Mbeεd amerni aqher; ilulufen n imaziγen, tilawen xesrent lherma-nsent akk-d
asehru-nsent, ilulufen n warrac n Izwawen imelsiyen ufan lmut si ifassen n
iεsekriyen Iεraben, ilulufen nnidden zzenzen-ten aklan g leswaq n Mekka.

Imi tfuk Taslekt ni Iεraben, Tafriqt ugafa tuγaled d amγiz ni iklan γef leswaq n
Wegmuḍ Alemmas.

Amnekcam Aεrab yeqqim armi yetwabdal s lestiεmar n Iεetmaniyen seddaw n timelwi
n Xayreddin d ayetma-s Ɛeruj, i d-xelqen atrar ussamer n Dzayer, bdan asseγwel n
tama agi am asutel n iflisen n ddunit merra. Taflist-nsen ternu, temγid γef
lqrun 1600; taflist mgal lbaburat n Iwunak Yedduklen g Ilel agrakal sebba n
Ttrad n Taflist Tamezwarut, akk-d Ttrad n Taflist Tis Snat, anda mutten atas n
imddanen imelsiyen.

Deg 1830, s sebba belli Lbay n Dzayer yewwet amalway n tamahelt-is, Fransa
tenbez Dzayer; lameεna, azbu i g qquren n Yigawawen, Amγar Ameqran (El-Mokrani)
akk-d Faḍma n Sumer, stεetlen taslekt agi almi Agud Agawaw yeţwaxdεen s ageldun
n Yiεraben yettuseman Ɛebedlqader imi d-yefka takbabt-is γef Wemtawa n Tefna
wahid Fransa.

Amtawa n Tafna, 30 mayyu 1837, yeswejd abrid γef wanger n Tamurt n Yigawawen ihi
kan teqled agezdir n Fransa. Fransa, isegassen kkra mbeεd, tefka-d Aguldun
Ɛebdelqader amidag n la Légion d'honneur akk-d tajεelt n 4000 Louis (idrimen n
Fransa) mkul aggur armi yemut g 26 mayyu 1883.

Melmi amgaru mgal tamurt n Izwawen ifuk, Fransa tezdem γef leğwahi nidden n
Tafriqt ugafa terna texleq Ldzayer n tura; Tamurt nYigawawen, Timura n uguldun
εabd Qader, akk-d d Uneẓruf Ameqran (timura n Twareg/Imuhaɣ).

G 1954, Igen n Taslullit Taγelnawt (ALN) tebda ţţrad n taslullit; mbaεd n sebεa
isegassen n imenγi, Fransa teğğa Dzayer g 19962. Aḥric ameqran n 1,025,000
Iḍaren Iberkanen akk-d 91,000 iḥerkiyyen, azal n 10% n imezdaγ n Ledzayer g
1962, rewlen γef Fransa g useggwas-nni.



https://kab.wikipedia.org/wiki/Ilem%E1%BA%93iyen_inaddalen_n_leqbayel

JSK, d Tazegzilt n wawalen n tefranṣi'st Jeunesse Sportive de Kabylie, neɣ
Ilmezyen inaddalen iqbayliyen d taɣlamt n tcirets uḍar i-d-ilulen deg 1946 di
Tizi Wezzu. Di tallit n trad ger 1954 ar 1962, JSK ur turar ara di tilɣuɣa i
yellan di tallit-nni irumiyen. Mi tebbwi tmurt azarug, tuɣal-d s urar, acku
tella tetturar deg weḥric n ugemmir akw d kra taɣlamtin am: WA Boufarik, ASO
Chlef, USM Maison-Carrée, OM Ruisseau, atg. Ger imurar n imiren, nezmer ad
nebder kra : Terzi, Zeɣdud, Xalfi, Ḥawcin, atg.

Ger imyurar i yefkan afud muqren i taɣlamt n JSK, llan: Arezqi Kufi, Dris Quli,
Muḥand Crif Hanaci, Racid Dali, Kamal Awis, Abdella ǧebbar, Mehdi Serbaḥ, Kamal
Tahir, Mulud Ibud, Bacir Dwadi, Maḥfud Bukadum, Abderrezaq Ḥarb , Salem Amri,
Mukrane Baylec, Arezqi Meɣrisi, Salaḥ Larbes, Murad Amara , Abdelhamid Sadmi,
Racid Adɣiɣ, Aɛli Fergani, ǧamal Menad, Ḥakim Medan, Mestafa Anan, Ḥusin Amrus,
Rabaḥ Mengelti, Racid Baris, Ali Benlaḥsèn, Maḥyeddin Meftaḥ, Umar Ḥamened,
Naser Bwic, Musa Sayib, Aziz Benḥamlat, Brahim Zafur, Farid ɣazi, Lyes Baḥbuḥ,
atg.

Cite error: <ref> tags exist for a group named "A", but no corresponding
<references group="A"/> tag was found, or a closing </ref> is missing



https://kab.wikipedia.org/wiki/Icc

Aɣrem n yicc d aɣrem (tamdint) ameẓyan. Illa di tmurt n Merruk. Ittwatta
(ittwattu) gar idurar. Imezdaɣ-nnes d Imaziɣen. Si tella tudert illa Yicc.

Icc illa ukk usammar n Merruk, idis n drar wim qqaren Aṭlas n Ṣṣeḥra. Ittas-d
gar idurar : Adrar n Yicc, Adrar n Unadur... aneggaru (anekkaru) n udrar n
Iɛemmuren ɣer ugafa n Ifeyyey (Figig) ar 60 km.

At Yicc d iwdan ixeddmen tamurt - urtan nigh iyyr’anat - ; tezz’an al cerrzen
(kerrzen). Itnin (nutni) d ikerrazen. tamurt-nsen tesɛa aṭas n waman imiẓiden.
Iwdan-nnes teddren s wurtan d wulli nnsen niɣ s tuffeɣt ar Fransa. D’ari, tuɣ
ssaɣen al ezznuzen akd Tiṭ Tawraɣt, Tyiwt, Megrar n Ujenna, Megrar n Wadday,
Busemɣun, Ifeyyey, Mẓab.... Ass-u (ass-a), iqqen ubrid gar yicc d iɣerman
nniḍen. Si 1976, tamurt n Yicc tedwel-dd (tuɣal-d) d tameẓyant. Aṭas n tezdayin
n At Yicc llant di tlisa n uwanek azzayri ; aɣrem d kra n wurtan qqimen i tlisa
n uwanek n Merruk. Ittwanked (ittwacerreg) gar uwanek n Merruk d uwanek n
Dzayer.

Imezdaɣ n Yicc d Imaziɣen, ssawalen tamaziɣt am tin n Ifeyyey, Busemɣun,
Tyiwt... Awal-nsen ir’wes i tutlayt n At Mẓab d At Warglen. Itnin d imellalen n
wudem am Imaziɣen nniḍen. Iqqim i Yicc day (ɣas) 20 n twaculin. Tin nniḍen
ffɣent ar (al) Fransa niɣ r tmura nniḍen g Tmazɣa. Di Fransa, At Yicc zedɣen di
Paris.

At Yicc d iwdan ixeddmen tamurt - urtan niɣ iyyr’anat  ; tezzan al cerrzen
(kerrzen). Itnin (nutni) d ikerrazen. tamurt ensen teâlem (tesɛa) aṭas n waman
imiẓiden. Iwdan-nnes teddren s wurtan d wulli nnsen niɣ s tuffeɣt al Fransa.
D’ari, tuɣ ssaɣen al ezznuzen agd Tiṭ Tawraɣt, Tyiwt, Megrar n Ujenna, Megrar n
Wadday, Busemɣun, Ifeyyey, Mẓab.... Ass-a, iqqen ubrid gar Yicc d iɣerman
nniḍen. Si 1976, tamurt n yicc tedwel-dd (tughal-d) d tamez’yant. Att’as en
tezdayin n At Yicc ellant i tlisa n uwanek azzayri ; aghrem d kra n wurtan
qqimen i tlisa n uwanek n Merruk. Ittwacerreg gar uwanek n Merruk d uwanek n
Dzayer.

Imezdaɣ n Yicc Imezdaɣ n Yicc d Imaziɣen, ssawalen tamazight am tenn n Ifeyyey,
Busemɣun, Tyiwt... Awal-nsen ir’wes i tutlayt n At Mẓab d At Warglen. Itnin d
imellalen n wudem am Imazighen ennid’en. Iqqim i Yicc day (ghas) 20 n twaculin
(elfamilat). Tinn nnid’en effghent ‘l Fr’ansa nigh ‘l tmura nnid’en i Tmazgha. I
Fr’ansa, At Yicc zedghen i Paris.

Ass-u (ass-a), Yicc illa ittwaz’eyyer gar iwunak n Merruk d Dzayer. Urtan-ines d
ibriden gar-as d iɣerman nniḍen, yisi-ten uwanak n Dzayer. Tidrin d kra (cra) n
wurtan n Yicc, qqimen i Merruk. Nekd’en tudert en Yicc. Arra-nnes xsen ad ffɣen
ul (ur) ufin manec (amek/mamek). Ittwatta Yicc, ttwattan iwdan-nnes gar (jar)
timsi n Merruk d tin n Dzayer. Ayečča (azekka) a’ dd taley tfuyt n Yicc.



https://kab.wikipedia.org/wiki/Essaid_At_Maamar

Sɛid At Mɛemmer naγ Essaid At Maamar s tira n Tifinaɣ ⵙⵄⵉⴷ ⴰⵜ ⵎⵄⴻⵎⵎⴻⵔ d amyaru,
d amedyaz aqbayli i yettidiren di tmurt n Lalman. Ilul ass n 09 yunyu 1966, deg
At Meslayen di Tizi Uzzu.

Essaid At Maamar d yiwen umedyaz atrar, d amyaru azwaw i yettidiren di tmurt n
Lalman. Yedder u yeqqim d azwaw n tidett.

Tamedyazt ines tgerrez aṭas, u nettaf deg isefra ines yakw ayen yaɛnan tazwawt;
yewwi-d af ṭaqa n isental, ger wid yecqan tazwawt. Essaid At Maamar iseqdac
tamedyazt-is s uzawan i wakken ad yejbed tamezzuɣt n win a s-id-iḥessen, ur llan
ara aṭas i zemren ad xedmen akken. Taẓuri ines meqqret ama di tazwawt iquren i
yettmeslay, ama deg umgarad n isental ɣef i d-ittawi deg isefra ines, ama d
Tayri, Tawacult, Imdukal, Ineɣmasen d inaẓuren izwawen imucaɛen am Muḥend Arab
Besaɛud, Lunis At Mengellat, Lwennas Meɛṭub, Ɛli At Ferḥat (Ideflawen)... atg.
Aseḥrireb af tutlay tamaziɣt d tazwawt, i nettaf nezeh di tmedyazt-is.

Essaid At Maamar issufɣ-ed yiwen uḍebsi usid s w-azal-is, isem-yas : I kečč a
Lunnas. D tajjmilt i ucennay Lwennas Meɛṭub.

Daɣen Essaid At Maamar yettsuqul-ed si tutlayin tiwerdanin(tiberraniyin), ladɣa
seg talmanit, imi yettidir di tmurt n Lalman. ɣef umedya, llant kra n tmucuha
yettwasnen di tmurt aki, i yuran watmaten Grimm. Yerra-tent-id ar tutlayt
tazwawt, admega d Hänsel akw d Gretel, iwimi yefka ismawen izwawen: Ḥmiṭuc d
Duduc, ak d Aschenputtel neɣ Cendrillon, iwimi isemma : M-iγiγden. Essaid At
Maamar, ula d netta yettaru timucuha s tazwawt. Ger tid i yettwasnen d Tiɣimit
deg tiɣilt n wedrar. Essaid At Maamar yettaru aṭas imagraden, isefra, akw d
idrisen deg ismal uzeṭa n Internet, ladɣa deg asmel n tasekla : imyura.net.
Atnan izwal n kra n tmucuha, tijmilin, idrisen akw d isefra n Essaid At Maamar :



https://kab.wikipedia.org/wiki/Dzayer_(Tamana%C9%A3t)

Dzayer neɣ Zzayer d aɣrem amanaɣ n tegduda n Zzayer, d aɣrem i muqqren g temurt,
sawalen-as daɣen imezdaɣ-ines Zzayer tamellalt neɣ El-Bahdja. Tezgad g yiri n
yill agrakal, aɣrem n Zzayer tefka isem-is i yal agezday (tawilayt) n Zzayer.
Tella gar timiṭropolin timuqranin g umenẓaw n Tafrikt s 2 030 000 imezdaɣ g
aseggas n 2002, yetwaḥsab azal n 2.947.446 imezdaɣ g useggas n 2008. G tamdint n
Zzayer kan adnaf azal n 4 250 000 imezdaɣ neɣ azal n 12% n ugdud azzayri. G yal
tamurt tesɛa agezday n Zzayer tillas akk d ugezday n Blida, s unẓul Tipaza, s
utaram, Bumerdas s umalu.

Isem n Alger (Aljé) d issem aɛewwaj arumi n issem "Alguère" s takatalant ;
angaru-agi yefɣed g teɛrabt "ğazayer", Jazayer issem is yefka Buluɣin mis n
Ziri, win id yexelqen tadinastit tazirit ass-nni mi yesekka tamdint n Zzayer g
useggas n 960 f ugaluz n temdint taqdimt i yesɛan isem s terumant Icosium,
yefkayas issem n Zzayer At Mezɣenna, caḍen izegzziyen i yefkan anamek n isem-agi
i yetwafken sɣur Buluɣin Mis n Ziri. Azzegzi amezwaru yennad akken isem n Zzayer
yetwakkes g tigzirin i yellan zdat usagen n temdint n Zzayer s teɛrabt
(al-Jaza’ir) الجزائر, s teqbaylit, tigzirin n at mezɣenna, Neɣ awal n “tagzirt”
yezmer (akken i ɣilen arakalen inselmen n tallit talemmast) ad yini igger i
yellan ger illel d Ṣeḥra igger i yezmer a tilli gyes tameddurt, “tajtagzirt n
tmeddurt”. Azzegzi angaru yenna-d belli issem ad yillin fkan-t feljal tajmilt n
baba-s n Buluɣin, Ziri mmis n Mennad , ihi, issem n Zzayer ad yilli yusa-d g
Dziri, s tmaziɣt, Tiziri(anamek (lmaɛna)-ines tafat n uyyur/uggur), Mezɣenna
yezmer daɣen ad tili talɣa tetwaɛerreb n Imezɣen ayen aɣ-d-yefk : “Tiziri n at
Imezɣan”. Imuzdaɣ n Zzayer tamanaɣt qqaren Adziri/Tadzirit (dziri/dziriya)
fakken ad ssiwlen i imuzdaɣ n tamanaɣt.

Tadult n timerrit g temdint n Dzayer mazal-itt texxuṣ, ɣas tesɛa aṭas ideggen i
cebḥanen maca asefrek (gestion) nsen cwiyat, tesɛa (amedya) tiftisin ticebḥanin
am taftist (rrif n'ilel) La Perouse g usamar, maca caḍen daɣen tiftisin ur
necbiḥ ara am tin n Mazella neɣ n Miramar (Guilloville) anect agi felǧal n Asif
n Lḥerrac neɣ Asif Mazafran atg... i tṣubbun ar ilel.



https://kab.wikipedia.org/wiki/Be%E1%B9%A3awud_Mu%E1%B8%A5and_A%E1%B9%9Bab

Muḥend Aɛrav Besaɛud ilul deg useggas n 1924 deg Tgemmunt Lejdid, deg tɣiwant n
At Dewala. Yella deg tegrawla-nni mgal tahrest tafṛansiwt d amaɣnas n Umussu
Aɣelnaw Azzayri. Werǧin yefka afus deg wayen yumen d abrid n tidett, d abrid
yessuffuɣen ar tlelli n wegdud. Deg Iggen n Uslelli Aɣelnaw (ALN) yerra-t Krim
Belqasem d yiwen seg imeqqṛanen.

Deg useggas n 1966 yesbedd Agraw Amaziɣ, netta, Ṭawes Ɛemruc, Muḥemmed Arkun akk
d Imaɣnasen nniḍen.

Deg useggas 1978, imsulta ifṛansiwen ḥebsen-t netta akk d wid yettilin imir-nni
deg uxxam n Ugraw Amaziɣ, am Saibi akk d sin nniḍen. Ifṛansiwen d aḥṛas i
ten-id-ḥeṛsen imir-nni wid yeṭṭfen adabu deg Lezzayer akk d Lmeṛṛuk, Bumdian akk
d Ḥasen wis sin.

Snejlan-t seg tmurt n Fransa, yezger ar tmurt n Legniz anda yedder almi d
tuɣalin-is ar tmurt deg useggas 1997.

Deg Paris, lamikkal n FLN deg Fṛansa tezga tettnadi amek ad teṛṛez ifadden i
wegraw amaziɣ imir-nni. Tella tessexdam nniya n ixeddamen iqbayliyen deg Fṛansa
akken ur d-ttarran ara i tiɣriwin n Wegraw neɣ a s-nerwin timliliyin iskarayen.
Ma ɣas akken lamikkal tesɛa idrimen aṭas maca ur tessaweḍ ara ad teṛṛez amennuɣ.



https://kab.wikipedia.org/wiki/Ayt_Yanni

At Yanni d isem n yiwet n tewsit (lɛerc) yettwassnen deg Tmurt n Leqbayel. Yella
daɣen d isem n yiwet n temdint d tamezyant tuzga-d deg yidurar n ǧerǧer, deg
twilayt n Tizi Wezzu.

Isem n "At Yanni" anamek-is "arraw n Yanni". "Yanni" d isem n ujaddiw ay seg
d-ṣubben yimezwura yefkan isem-nsen i tewsit-a (lɛerc). Isem-agi, ɣef leḥsab n
Mohand Akli Haddadou, yekka-d seg wemyag "ani", anamek-is "muqel" neɣ "wali".
Amyag-a n tmaziɣt taqdimt mazal la yettuseqdac deg tmaheɣt n Uhaggar. Seqdacent
daɣend id kra n tmiwa n tmurt leqbayel am Iwaḍiyen. Amedya : ad yili yiwen ur
yeẓri ara sani iruḥ walbaɛḍ, m' ara s-inin. Ad yini : ah, ttaniɣ anida yerra!
meḥsub lliɣ ttnadiɣ, neɣ seqsayeɣ iman-iw anida yedda.

Deg lɛerc n'At Weɣlis daɣen sseqdacen awal agi n "ani", ittani y as aqerru is ma
llant tilkin, anamek is ittnadi deg weqerru is ma llant telkin. annay = anadi n
telkin (puces) deg temnaṭṭ aki.

Seg-s ay d-yessuddem Dda Lmulud awal annay ("observation") akk d amanay
("observateur").

"Ani" yella diɣ deg teqbaylit u yesɛa anamek nniḍen deg tmaheɣt d tmaziɣt
taqburt. Deg teqbaylit, "ani" anamek-is "nadi-d sumata , neɣ nadi ɣef telkin
yellan deg ucebbub n walbaɛḍ". Zik, llan yigerdan ay yesɛan tilkin deg
ucebbub-nsen, dɣa tettani-yasen yemma-tsen, tettnadi ɣef telkin sɛan deg
ucebbub-nsen u tneqq-itent. Daɣen, deg tmaheɣt akk d tmaziɣt taqburt, ani
anamek-is "ali ɣef uɣersiw, rkeb ɣef uɣersiw", seg wemyag-a ay d-yekka wawal
amnay (anamek-is "win yettanin, win irekkben ɣef uɣersiw, ɣef wegmar-aɛewdiw").
Amyag a yettwasen ɣer icelḥiyen i seqdacen sni meḥsub rkeb aaudiw neɣ amerkub s
umata. Da a nger tamawt dakken ula di teqbaylit amyag-a mazal it yedder. Amedya:
sni tisegnit, meḥsub sɛeddid lxiḍ di tsegnit, serkeb lxiḍ. Sya ar da at tafeḍ
daɣen tamɣart tesna asaɣur.



https://kab.wikipedia.org/wiki/Ayt_Ksila

Ayt Ksila (Beni K'sila) d yiwet n temdint d tamecṭuḥt, tuzga-d deg lɣerb n
Bgayet, teqreb ɣer yiri n yilel (lebḥeṛ), u teqreb diɣ ɣer Tuǧa. Tamdint-a
zedɣen-tt azal n 4000 yimezdaɣen.

Ayt Ksila yekka-d yisem-is seg yisem n lɛeṛc neɣ tawsit ay izedɣen deg tama-nni.
"Ayt Ksila" anamek-is "arraw n Ksila". Ay-a yebɣa ad d-yini dakk-n ajaddiw ay
ɣef ttusemman wayt lɛeṛc-agi isem-is Ksila. Isem-agi yesmektay-aneɣ-d s
"Kusayla" (Koceila), agellid-nni amaziɣ ay yennuɣen mgal Yinselmen asmi ay
d-wwḍen ɣer tmurt-nneɣ. Ay-a yesskan-aɣ-d daɣen dakk-n isem n Ksila yedder deg
Tmurt n Leqbayel u ikemmel la yettuseqdac mbeɛd n unekcum n Lislam ɣer
tmurt-nneɣ, neɣ ahat, yezmer ad yili yisem n tewsit-agi yella uqbel ma yewweḍ-d
Lislam, imi llan aṭas n yismawen n yimukan ay d-yeqqimen ar ass-a, nitni d
iqdimen ugar n wanect nettxemmim.

Ihi Ksila d isem amaziɣ aqdim yellan yettuseqdac deg Tmurt n Leqbayel. Isem-a
yekka-d seg "aksil". ɣef leḥsab n wedlis n yismawen imaziɣen n Kamel Naït-Zerrad
(Dictionnaire des Prénoms Berbères - Amawal n Yizarismen Imaziɣen - ENAG 2005),
awal "aksil" anamek-is "tigre". D acu kan, aɣersiw-agi werǧin yedder deg tẓegwa
(leɣwabi) n tmurt-nneɣ. "Aksil" d awal ay sliɣ dakk-n yekka-d seg tcawit, maca
aɣersiw-agi umi qqaren "tigre" ur yelli d aɣersiw aneṣ̣li deg yidurar n Wewras
wala deg Tefriqt s lekmal-is. Icebba-yi Ṛebbi dakk-n "aksil" ad yili yesɛɛa
anamek n "izem" neɣ n "agerzan" s tcawit. Sin-agi n yiɣersiwen, d tidet, ddren
deg yidurar n Wewras zik-nni, yernu agerzan mazal-it yettidir ar ass-a deg tmurt
n Ldzayer, deg lweqt ay deg izem yenger. Ma d "tigre" ur yelli d yiwen seg
yiɣersiwen iweḥciyen n Tefriqt, wanag yettidir kan deg Asya. Maca ay-a ur yebɣi
ara ad d-yini dakk-n werǧin yekcem-d "tigre" ɣer tmurt-nneɣ. Deg kra n wunuɣen
ay d-ǧǧan Ṛṛuman deg tmurt-nneɣ, nezmer ad naf tugniwin n "tigre", maca ur
yessefk ara ad nettu dakk-n Ṛṛuman llan ttaɣen u snuzuyen lewḥuc imi ay sɛan
isirkuten anda ay snaɣayen iɣersiwen wagar-asen neɣ ssuffuɣen-ten-id ad nnaɣen
akk d yemdanen. "Tigre" yella d yiwen seg yiɣersiwen-agi, ɣer tama n yizem,
agerzan akk d wursu . Unuɣen iṛumaniyen am wigi nezmer ad ten-naf ula deg lateṛ
ay d-ǧǧan Ṛ̣ṛuman deg Tuṛuft, maca ma nwala tugna n yilu (lfil) deg Tuṛuft n
tallit n Ṛ̣ṛuman, ay-a ur yebɣi ara ad d-yini dakk-n ilu yella yettidir deg
Tuṛuft, wanag aɣersiw-a yettidir kan u mazal-it yettidir deg Tefriqt d Asya
(Lhend, Tayland, atg.).



https://kab.wikipedia.org/wiki/Akabar_Asduklan_Adzayri

Akabar Asduklan Adzayri (s tefrensist: Parti Communiste Algérien), d akabar
asduklan ay d-sbedden yimeɣnasen ifrensisen n Dzayer (iḍarren iberkanen) akked
yineṣliyen idzayriyen.

Akabar-a ilul-d deg 1920 yerna yella d afurk n Ukabar Asduklan Afrensis. Maca
deg 1936, yeqqel d akabar i yiman-nnes (s uttekki n Maurice Laban), yerna
amaru-nnes amatu d ameɣnas adzayri Lbacir Ḥaǧ Aɛli.

Deg tezwara n 1955, Akabar Asduklan Adzayri yugi imenɣi imselleḥ n Yidzayriyen i
lmend n uzarug (indépendance) n tmurt-nsen, maca deg Yunyu n useggas-nni,
akabar-a yeqbel imenɣi-a yerna iga ifadden i yimeɣnasen-nnes akken ad ttekkin
deg yimenɣi ɣer yidis n Yidzayriyen, d aya ay yejjan Fransa ad t-tegdel.
Imeɣnasen n ukabar-a ttekkan deg kra n tiytiwin deg wemgaru n Ldzayer, gar-asent
tadyant ay d-yellan deg 1956, aydeg Henri Maillot, yiwen seg yimeɣnasen-nnes,
yesserwel yiwen n ukamyun n yemrigen (leslaḥat) i yemjuhad.

Deg 1962, asmi ay tuwey Ldzayer azarug-nnes, anabaḍ (lḥukuma) adzayri yesteɛref
s Ukabar Asduklan Adzayri, maca deg 1964, yegdel-it yerna yefsex-it. D aya ay
yejjan amur ameqran seg yesduklanen idzayriyen ad ɛawden ad msegrawen ed ad
d-sbedden Akabar n Tnezwart Tanemlayt (PAGS).



https://kab.wikipedia.org/wiki/Addad_amaruz

D acu i d addad amaruz? - D isem (mačči d tanzeɣt, mačči d amyag) i yettbeddilen
talɣa; s ubeddel umagrad neɣ n teɣri tamenzut (A>U. A> WE…) neɣ s uɣelluy-ines
(“A”). Addad ilelli: amaziɣ. Addad amaruz: umaziɣ. “ A>U”. Addad ilelli:
tamziɣt. Addad amaruz: tmaziɣt. “A> . Addad ilelli: axxam. Addad amaruz: wexxam.
“A>We”. Addad ilelli: taxxamt. Addad amaruz: texxamt “A>e”. … Amek i yettbeddil?
Mi ara yili deffir: -Wemyag: Yečča wuccen; -Tenzeɣt: Deg wexxam; - Wemḍan: Yiyet
temɣart. - Wemqim udmawan (wagi nerna-t-id kan, wamag d amyag i
t-id-yessḍefren): Yuzen-it umazan.

Akk ismawen ibeddun s umagrad neɣ s teɣri « i » deg umalay asuf ; ma
ḍefrent-t-id snat tergalin « i » ad yuɣal d “ ye“ (“ a“ >“ye“ ) deg waddad
amaruz. Imedyaten : Itbir>yetbir; d urqim am yetbir. Itri>yetri; ireqq am yetri.
Ibki>yebki; yettǧellib am yebki. Igmir>yegmir; isax yegmir. Irẓi>yerẓi; yejuǧǧeg
yerẓi s izemran-is. Tamawt: Ula d asget-nsen kif kif-iten: Itbiren> yetbiren
“sin yetbiren”.



https://kab.wikipedia.org/wiki/Abderre%E1%B8%A5man_Bugarmu%E1%B8%A5

Abderaḥman Bugarmuḥ, d amseḍru n isura n tilizri d sinima azwaw. Ilul ass n 25
di Fuṛaṛ aseggas 1936 deg uqbu, tamnaṭ n Bgayet, immut ass n 3 Fuṛaṛ asegwas
2013 di ldzayer.

D netta i d-isufɣen asaru ameqqran amezwaru s tmaziɣt / tazwawt deg aseggas
1996. Isem-is Tawrirt yettwattun (La colline oubliée), i yellan d adlis umyaru
Mulud At Mɛammar.

Ilul deg uzellagen ass n 25 Fuṛaṛ asegwas 1936, yella d mmis n uselmad n-uγarbaz
afṛansi aqbuṛ, yemma-s ur teγri ara, maca d tin yesnen aṭas tamedyazt d Ccna
aqbayli. Ikecm s-aγerbaz alemmas deg Ṣṭif anida yedder iwala ayen iḍran ussan n
mayu 1945.

Asegwas 1957 yemmugred amaru Mouloud At Mammar, ig uγalen d-amdakel-is ameqṛan.
Iεedda seg IDHEC (Institut des hautes des Etudes Cinématographiques) deg usegwas
1960; Bugermuḥ isker tidwilin i Tiliẓri RTF di Cognac Jay.

Asegwas 1963 yuγal-ed γer tmurt iwakken ad ittekki deg usnulfu n CNCA (Centre
National Cinématographique Algérien), win seg anda tessufγen deg 1964 γef
tiktiwin ines. Asegwas 1965 seg uḍris n Malek Ḥeddad issufγed (comme une âme)
asaru s tmaziγt, asaru agi ur yettwaqbel ara seg uγlif adzayri it yebγan s
taεrabt; Sinna yunag γer lpari yessufγed asaru s tefṛansist, ayagi dayen is-d
yewwin astixer i tikelt tisnat, d-huddu n-asaru. asrau yagi werǧin id yeffaγ ar
assa.

Seg 1965 armi 1968 isker-ed amazrar n imselγet yarna yewwid tamusni d imusnawen
iqedcen γef timmuzγa, garasen mass Ḥannuz, Ṭawes Amṛuc, Mulud At Mammar, Mulud
Baṭuc, Beṣawud Muḥand Aṛab. Amseḍru yarra ddahn-is γer yiwen imselγet (usaru)
aγermiw, sinna isker-ed asaru la grive asegwas 1967. Asaru id yewwin aṭas n
warazen, yarna d win yellan γur ineγmasen d-amenzu deg usarag Adzayri.

Asegwas 1968, issars La coline oubliée Tawrirt yettwattun anda yura dakken asaru
yagi ur yezmir ad yettwaxdem ala s teqbaylit, maca asenfaṛ agi arrant-id
(ugin-t) mebla asegzi. Ayagi yeǧǧat ad yidir isegwasen mebla leqdic, armi
d-asegwas 1973 anida id isker d Mohamed Lakhdar Hamina deg Chronique des années
de braises.

Issufγed (isker-ed) i Tiliẓri wa deffir wayeḍ les oiseaux de l'été, asegwas 1978
d Kahla oua beida, asegwas 1980, id yemmugren tarennawet tameqṛant. asegwas
1987, isker asaru ines ameqṛan 35mm Cri de pierre, id yewwin aṭas n warazen
barra n tmurt, maca di ldzayer wten-d deg-s. Deg usegwas 1989 yewwid ttriḥ
iwakken ad yessuffeγ s tmaziγt (taqbaylit) Tawrirt yettwattun id yefγen di 1996.

Seg isegwasen n 60' isker-ed aṭas isura imecṭaḥ, d wiγaḍ imeqṛanen in Tiliẓri
RTA Les Oiseaux de l'été (1978) d Noir et blanc (1986), Cri de pierre (1986), La
Colline oubliée (1996).



https://kab.wikipedia.org/wiki/Aban_Ram%E1%B8%8Dan

Aban Ramḍan neɣ Ɛebban Ṛemḍan d argaz asarti azwaw, i gelan d amenzawi deg
umezruy n tagrawla Tadzayrit D netta i yellan d aqerru n tegrawla, d amsertay
ugar n ukabar Tirni n Tleli Aɣelnaw FLN.

Ilul Ɛebban Ṛemḍan ass n 10 yunyu 1920 deg Tmurt n Leqbayel; taddart-is d
Iεezzuzen i d-yezgan tama n Laṛebεa n At Yiraten. Baba-s qqaren-as Muḥend.
Yemma-s qqaren-as Faṭima, tḥemmel-it aṭas acku yella d anelmad ifazen ger
tezyiwin-is. Deg lawan-nni, ulac aṭas n yiɣerbazen imi tamurt n Dzayer tella
ddaw temḥarsa n Fransa. Ɛebban Ṛemḍan iṛuḥ ɣer Leblida akken ad ikemmel dinna
leqraya-s deg teseddawit, ibbwi-d Lbbak (BAC) n tusnakt deg useggwas n 1941.

Deg tallit-nni i yebda yettfaq s yir tagnit i ttidiren Izzayriyen, ayen i
t-yeğğan ad yeḥbes leqraya-s, ad imal ɣer tsertit. Ikcem s Amussu i Unalak n
Tlelliyiin Timagdayin (MTLD, Mouvement Pour le Triomphe des Libertés
Démocratiques). Deg useggwas n 1947, yuɣal d imdebbeṛ deg ukabar-a, yerna
yettikki deg tuddsa tuffirt (O.S., Organisation secrète) i yella tettheggi ttṛad
mgal Fransa. Adabu n Fransa ifaq yes-s, dɣa yeṭṭef aṭas n yimeɣnasen n umussu,
yeḥkem-asen s lḥebs. Ɛebban Ṛemḍan yettwaṭṭef ula d netta, deg useggwas n 1950.
Yennuɣ deg lḥebs almi yuɣal yettuneḥsab d ameḥbus n tsertit, yesaa azref ad iɣer
idlisen d yeɣmisen.

Yeffeɣ-ed deg yennayer 1955. Yerra ɣer taddart-is. Syin yeffeɣ s amadaɣ akken ad
yeddu d yemdukal-is n tegrawla. Yuɣal iṛuḥ ɣer temdint n Lezzayer, yeṭṭef amkan
n Biṭaṭ i yellan d ameḥbus. Seg meɣres 1955 ar win n 1956, yessaweḍ Ɛebban ad
yesdukel akk imussuten d yikabaren izzayriyen yellan niqal ur ttemsefhamen ara,
akken ad ttekkin deg ttṛaḍ n uslelli aɣelnaw. Yumen d tadukli i yessawaḍen. D
Abban Ṛemḍan i d-iheggan anejmaε n ṣṣumam anda i heggan lsas i tegrawla n
Lezzayer.

Mlalen yergazen d tlawin n tegrawla deg Uzellagen, deg Γuct 1956. 20 n wussan,
nutni ttmeslayen ɣef liḥala n tmurt d umennuɣ n izzayriyen mgal amnekcam
afṛansis. Dinna i d-ffɣent tektiwin sweyes ar a teddu tegrawla akwd tid iɣef ar
a ters Lezzayer n uzekka.

Ɛebban Ṛemdan yemmut di laameṛ-is 37 iseggwasen, yettwanɣa di l'Merruk ass n
27 dujamber 1957. Ɛebban Ṛemḍan d netta i d bab n tegrawla, d netta i yessawḍen
ad yesbed lsas i tegrawla n Lezzayer maca xedεent yemdukal-is akken xedεen merra
agdud akw d tmurt n Lezzayer.



https://kab.wikipedia.org/wiki/%E1%B8%A4usin_At_%E1%B8%A4med

Ilul deg Awussu 1926 deg temdint n Micli deg Tamurt n yezwawen deg 1947 yella d
amaslad akk-d yewin n imalwayen imezwura n Organisation spéciale (OS), yiwet n
tarbaɛt tunt'ilt i iqedcen ɣef uzarug n Lezzayer.

Ayt Aḥmed yella d yiwen ger n tesɛa imalwayen imezwura i-d-isbedden Tirni n
Taslullit Taɣelnawt (FLN) deg 1954; taneggarut-agi tebda-d tagrawal n sebɛa n
isegassen mgal Fransa; deg Tuber 1956, imi yeţwattef netta akk d rebɛa n
imalwayen nniḍen imi llan deg asafag yeţţeddun ɣer Tunes, Fransa teḥkem fell-as
s lḥebs. At Aḥmed yeqqim deg lḥebs armi 1962.

Mbeɛd azarug n Ledzayer deg 05 Yulyu 1962 At Aḥmed yekker-d mgal anabad n dreɛ n
Ben Bella iwumi yekcem-d ɣef Ledzayer netta akk-d Bumediene, am anbaz ajdid, s
iɛsekriyen n FLN i llan deg Tunes ttrajun tufɣa n Fransa. Deg Tuber 1962
Ben-Bella iḥkem-d fell-as s lmut lameɛna yesmeḥ-as kkra n wussan mbeɛd.

Deg Ibrir 1966 yerwel ɣer Fransa anda yexleq-d deg 1970 FFS. Mbeɛd tasellulit n
wenbad n Ledzayer g 1980 seddaw Benjedid, Ayt Aḥmed ikcem-d ɣef Ledzayer; aɣawas
n Ait Ahmed yella di tazwara tadukli n Ledayer seddaw yewit n taferfant mgal FLN
akk-d amussu n l “FIS”, yewit n tajmaɛt n tagmat n yinsleman i bɣan ad hermen
tugdut deg Lezdayer, lamɛna yemxallaf-ed ɣef Agraw i Yedles d Tugdut (RCD) n
duktur Saɛid Saɛdi imi aneggaru-agi iherdder-d s lɛinani ɣef izerfan n wegdud
amaziɣ ɣas akken i sin llan d Izwawen.

Ibrir 1999, Ait Ahmed ikecem-d am d amankad deg tafrant n teselwit, lameɛna imi
arac ameqran n lɣaci ẓran belli takennatt i tella, ijebd-d tanekda-ines, netta
akk d xemsa n imalwayen nniḍen azal n 16 n teswiɛin uqbel n tagara n tefrant;
deg April 15, Ɛebdelɛaziz Butefliqa weḥd-s kan i d-yeqqim deg tazla ɣef
teselwit.

"La volonté de paix crée une dynamique de réconciliation qui impose d’elle même
les garanties que chacun doit donner aux autres. Et que tous doivent donner à
chacun". "Tamumit n lehna ţexeliq yewit n tilhi n ussemlil i seggren wehdes ayen
ilaq ad yefk mkul yiwen i wiyad akk-d wayen akken ilaq lhal ad fken medden merra
i mkul yiwen".



https://kab.wikipedia.org/wiki/%CE%A3ebban_%E1%B9%9Aem%E1%B8%8Dan

Aban Ramḍan neɣ Ɛebban Ṛemḍan d argaz asarti azwaw, i gelan d amenzawi deg
umezruy n tagrawla Tadzayrit D netta i yellan d aqerru n tegrawla, d amsertay
ugar n ukabar Tirni n Tleli Aɣelnaw FLN.

Ilul Ɛebban Ṛemḍan ass n 10 yunyu 1920 deg Tmurt n Leqbayel; taddart-is d
Iεezzuzen i d-yezgan tama n Laṛebεa n At Yiraten. Baba-s qqaren-as Muḥend.
Yemma-s qqaren-as Faṭima, tḥemmel-it aṭas acku yella d anelmad ifazen ger
tezyiwin-is. Deg lawan-nni, ulac aṭas n yiɣerbazen imi tamurt n Dzayer tella
ddaw temḥarsa n Fransa. Ɛebban Ṛemḍan iṛuḥ ɣer Leblida akken ad ikemmel dinna
leqraya-s deg teseddawit, ibbwi-d Lbbak (BAC) n tusnakt deg useggwas n 1941.

Deg tallit-nni i yebda yettfaq s yir tagnit i ttidiren Izzayriyen, ayen i
t-yeğğan ad yeḥbes leqraya-s, ad imal ɣer tsertit. Ikcem s Amussu i Unalak n
Tlelliyiin Timagdayin (MTLD, Mouvement Pour le Triomphe des Libertés
Démocratiques). Deg useggwas n 1947, yuɣal d imdebbeṛ deg ukabar-a, yerna
yettikki deg tuddsa tuffirt (O.S., Organisation secrète) i yella tettheggi ttṛad
mgal Fransa. Adabu n Fransa ifaq yes-s, dɣa yeṭṭef aṭas n yimeɣnasen n umussu,
yeḥkem-asen s lḥebs. Ɛebban Ṛemḍan yettwaṭṭef ula d netta, deg useggwas n 1950.
Yennuɣ deg lḥebs almi yuɣal yettuneḥsab d ameḥbus n tsertit, yesaa azref ad iɣer
idlisen d yeɣmisen.

Yeffeɣ-ed deg yennayer 1955. Yerra ɣer taddart-is. Syin yeffeɣ s amadaɣ akken ad
yeddu d yemdukal-is n tegrawla. Yuɣal iṛuḥ ɣer temdint n Lezzayer, yeṭṭef amkan
n Biṭaṭ i yellan d ameḥbus. Seg meɣres 1955 ar win n 1956, yessaweḍ Ɛebban ad
yesdukel akk imussuten d yikabaren izzayriyen yellan niqal ur ttemsefhamen ara,
akken ad ttekkin deg ttṛaḍ n uslelli aɣelnaw. Yumen d tadukli i yessawaḍen. D
Abban Ṛemḍan i d-iheggan anejmaε n ṣṣumam anda i heggan lsas i tegrawla n
Lezzayer.

Mlalen yergazen d tlawin n tegrawla deg Uzellagen, deg Γuct 1956. 20 n wussan,
nutni ttmeslayen ɣef liḥala n tmurt d umennuɣ n izzayriyen mgal amnekcam
afṛansis. Dinna i d-ffɣent tektiwin sweyes ar a teddu tegrawla akwd tid iɣef ar
a ters Lezzayer n uzekka.

Ɛebban Ṛemdan yemmut di laameṛ-is 37 iseggwasen, yettwanɣa di l'Merruk ass n
27 dujamber 1957. Ɛebban Ṛemḍan d netta i d bab n tegrawla, d netta i yessawḍen
ad yesbed lsas i tegrawla n Lezzayer maca xedεent yemdukal-is akken xedεen merra
agdud akw d tmurt n Lezzayer.



https://kab.wikipedia.org/wiki/%C6%90li_Bel%E1%B8%A5a%C7%A7

Ɛli Belḥaǧ (ilul deg 1956 deg temdint n Tunes), d argaz n tsertit "adzayri",
yettekka akked Ɛebbassi Madani deg ussebded n Terni Tislamit n Ussukkes (FIS).

Imawlan n Belḥaǧ rewlen seg Dzayer ɣer Tunes, yerna laṣel-nsen seg Muriṭanya.
Belḥaǧ yezdeɣ deg Tqubbet (deg temdint n Ldzayer).

Deg yiseggasen n 1980, yella yeqren ɣer Mustafa Buyali, yerna d aya ay
t-yessawḍen ad yettwaṭṭef ɣer lḥebs i tikkelt tamezwarut deg 1984. Deg 1989,
yessebded-d akked Ɛebbassi Madani akabar isenneslem (islamiste) n Terni Tislamit
n Ussukkes (FIS), yerna yella yeqqar-d lxeḍbat deg yiwet n tmesgida deg Bab
Lwad.

Deg 2006, Ɛebdelaɛziz Buṭfliqa yeɛfa fell-as yerna yebra-as-d seg lḥebs. Llan
aṭas n medden ay t-yettwalin d yiwen seg wid ay yezzuɣren tamurt ɣer tallit-nni
taberkant n yimenɣi imselleḥ ay d-yellan gar udabu ed tegrawin timsellḥin ay
d-yefrurxen seg Terni Tislamit n Ussukkes. Seg wasmi ay d-yeffeɣ seg lḥebs, Ɛli
Belḥaǧ yettwaṭṭef yerna yettwaḥbes acḥal d tikkelt ɣef wawal-nnes ayyes ay
iɛerreḍ ad d-yessenker ccwal tikkelt nniḍen.



https://kab.wikipedia.org/wiki/Zzayer

Dzayer neɣ Zzayer d aɣrem amanaɣ n tegduda n Zzayer, d aɣrem i muqqren g temurt,
sawalen-as daɣen imezdaɣ-ines Zzayer tamellalt neɣ El-Bahdja. Tezgad g yiri n
yill agrakal, aɣrem n Zzayer tefka isem-is i yal agezday (tawilayt) n Zzayer.
Tella gar timiṭropolin timuqranin g umenẓaw n Tafrikt s 2 030 000 imezdaɣ g
aseggas n 2002, yetwaḥsab azal n 2.947.446 imezdaɣ g useggas n 2008. G tamdint n
Zzayer kan adnaf azal n 4 250 000 imezdaɣ neɣ azal n 12% n ugdud azzayri. G yal
tamurt tesɛa agezday n Zzayer tillas akk d ugezday n Blida, s unẓul Tipaza, s
utaram, Bumerdas s umalu.

Isem n Alger (Aljé) d issem aɛewwaj arumi n issem "Alguère" s takatalant ;
angaru-agi yefɣed g teɛrabt "ğazayer", Jazayer issem is yefka Buluɣin mis n
Ziri, win id yexelqen tadinastit tazirit ass-nni mi yesekka tamdint n Zzayer g
useggas n 960 f ugaluz n temdint taqdimt i yesɛan isem s terumant Icosium,
yefkayas issem n Zzayer At Mezɣenna, caḍen izegzziyen i yefkan anamek n isem-agi
i yetwafken sɣur Buluɣin Mis n Ziri. Azzegzi amezwaru yennad akken isem n Zzayer
yetwakkes g tigzirin i yellan zdat usagen n temdint n Zzayer s teɛrabt
(al-Jaza’ir) الجزائر, s teqbaylit, tigzirin n at mezɣenna, Neɣ awal n “tagzirt”
yezmer (akken i ɣilen arakalen inselmen n tallit talemmast) ad yini igger i
yellan ger illel d Ṣeḥra igger i yezmer a tilli gyes tameddurt, “tajtagzirt n
tmeddurt”. Azzegzi angaru yenna-d belli issem ad yillin fkan-t feljal tajmilt n
baba-s n Buluɣin, Ziri mmis n Mennad , ihi, issem n Zzayer ad yilli yusa-d g
Dziri, s tmaziɣt, Tiziri(anamek (lmaɛna)-ines tafat n uyyur/uggur), Mezɣenna
yezmer daɣen ad tili talɣa tetwaɛerreb n Imezɣen ayen aɣ-d-yefk : “Tiziri n at
Imezɣan”. Imuzdaɣ n Zzayer tamanaɣt qqaren Adziri/Tadzirit (dziri/dziriya)
fakken ad ssiwlen i imuzdaɣ n tamanaɣt.

Tadult n timerrit g temdint n Dzayer mazal-itt texxuṣ, ɣas tesɛa aṭas ideggen i
cebḥanen maca asefrek (gestion) nsen cwiyat, tesɛa (amedya) tiftisin ticebḥanin
am taftist (rrif n'ilel) La Perouse g usamar, maca caḍen daɣen tiftisin ur
necbiḥ ara am tin n Mazella neɣ n Miramar (Guilloville) anect agi felǧal n Asif
n Lḥerrac neɣ Asif Mazafran atg... i tṣubbun ar ilel.



https://kab.wikipedia.org/wiki/Zinddin_Lyazid_Zidan

Zineddin Lyazid Zidan, qqaren-as daɣen Zizu, d amarir n takurt uḍar n Franṣa i
d-ifrurxen si yiwet n twacult taqbaylit i yellan d iminigen (iɣriben). Ilul ass
n 23 yunyu 1972 di La Castellane i d-yezgan di tɣiwant n Marseille ddaw n Franṣa
af yiri n ilel agrakal.

Imuzzag (spécialistes) n waddal, qqaren-d Zineddin Zidan illa ger imurar ifazen
nezzeh di yal akud, netta d Pelé Diego Maradona d Michel Platini. D anaddal
amezwaru iḥemlen ifranṣiyen deg useggas n 2006. Kraḍ (3) iberdan i ttuferen d
amarir lemxiyer amezwaru n umaḍal sɣur tiddukla tagreɣlant n takurt uḍar (FIFA)
deg iseggasen 1998, 2000, d 2003. Daɣen yewwi Takurt Ureɣ (ballon d'or) deg
1998. Aɣmis 'France-Football' iferni-t snat n tikkwal d amarir wis sin ifazen
ger imurar n Fransa di yal akud.

Deg uswir agraɣlan, iban-ed s tarenawt d taɣlamt (tarbaɛt) n Fransa s teqbuct
umaḍal n 1998, akk d tilɣuɣa n umenzaw n Turuft (Championnat d'Europe) di 2000.
Deg 2003 iḥbes urar akk d tarbaɛt n Fransa. Aseggas seld (2004) yuɣal-ed,
lamaɛna ass n 25 ibrir 2006 inna-d mi ara tekfu tiluɣa umaḍal n 2006, ad yeḥbes
s wudem unṣib. Dayen i d-yellan, mi tekfa kan tagara n tiluɣa agi, yeṭṭef deg
awal-is. Dɣa di tagara-agi, temlal tarbaɛt n Fransa d ttin n Ṭelyan, i yekfan s
wayen i yettwasen Zidan ugar: tiyita uqarru mgal afna (adversaire) aṭelyani
Marco Materazzi. Dayen iǧan anefray a s-yefk takarḍit tazegg°aɣt. Anecta mačči
dayen ur t-iǧan ara ad yawi azwel n umarir ifazen deg umaḍal sɣur FIFA.

Zineddin Zidan, ilul di 'Marseille' u yettureba di 'La Castellane', imawlan-is
Smaɛil d Malika, ussan-d si tmurt n leqbayel, si taddart Agemmun At Sliman id
yezgan di Bgayet.

Zineddin Zidan izmel turagt tamezwarut ines deg 1982 ar taɣlamt n 'US
Saint-Henri' ur ibaden ara si 'La Castellane'. Imiren yuɣal ar taɣlamt 'SO
Septèmes-les-Vallons' anida yurar alama d 14 isegwasen di laɛmer-is. Di tagar n
1986 yebda urar akw d 'AS Cannes' sanda i-t-ibbwi Mas 'Jean Varraud'. Deg 1987,
ikcem ar wamas uselmed n 'Cannes' s ddaw laɛnaya n umyurar aqbur 'Guy Lacombe'.
Illa izdeɣ ar yiwet n twacult 'les Elineau'.Asmi isɛa 16 isegwasen, asleɣmay
'Jean Fernandez' iskecmit ar weḥric n usadar (professionnel). Ass n 20 mayu
(semyur) 1989 ibda urar deg weḥric amezwaru n tiluɣa n Fransa, mgal 'FC Nantes',
anda tturaren 'Marcel Desailly' d 'Didier Deschamps' deg akud nni. Deg 1991 igga
iswi ines amezwaru mgal daɣen 'FC Nantes'. Aselway n taɣlamt aki, Mas 'Alain
Pedretti', ifka-yas takarust 'Peugeot 205' ttazegaɣt ilmend n yiswi aki, imi
yahdit s waya asmi a yeg iswi ines amezwaru. Taɣlamt n 'FC Cannes' tekcem di
teqbuct n Urub (UEFA), dɣa ibda a yetturar deg aswir agreɣlan. Lamaana asegwas
nni id yernan, 'FC Cannes' t ṣub ar weswir wis 2. Dayen yeǧǧan Zidan ad iruh ar
taɣlamt n 'Bordeaux' deg unebdu n 1992.

Deg 1992 i skecmit uselaɣmay Rolland Courbis ar taɣlamt n 'Girondins de
Bordeaux' anda yuɣal yetturar ak° d sin imurar i yuɣalen ar zdat d imeddakil-is
di taɣlamt n Franṣa. Wigi d Christophe Dugarry d Bixente Lizarazu. Deg useggas
ines amezwaru ar Bordeaux, Zidan iga mraw (10) iswiyen. Deg 1996 yurar tagara n
teqbuct n UEFA mgal taɣlamt n 'Bayern Munich' anda xeṣren 'Les Girondins de
Bordeaux' snat n tikwal: 0-2 d 1-3, ɣas ulama yufad lḥal sufɣen taɣlamt n 'Milan
AC' deg tafquẓt n tagara (1/4 de final). Di teqbuct aki dɣa, wid iḥemlen takurt
uḍar, ufan di Zidan d Anaẓur neṣeḥ ay san imal igerzen.

Deg 1996, mi tekfa tagara n teqbuct n UEFA anda xeṣren 'les Girondins de
Bordeaux', Zidan i zmel akw d taɣlamt imucaɛen Juventus n Turin i yellan d
taɣlamt n umarir aqbur Michel Platini. Anecta illa-d s suma n 35 ifad n
Frankiten. Yuɣal ihi yetturar akw d Didier Deschamps s ddaw uselaɣmay

Marcello Lippi. Taqbuct n 'Euro 96' ur tɛedda ara akken i wulen i Zidan imi
yuffad lḥal yeɛya deg useggas nni yezrin ak° d 'les Girondins de Bordeaux'.
Yernu ixdem yiwet n laksida uqbel taqbuct aki.

I tikelt tamezwarut, seg mi yella d amarir, yerza Zidan ar tmurt n imawlan-is
akd d lejdud-is di Dujanbir 2006. Din yemlal di mdebren n tmurt u iruh ar
Taddart Agemune At Sliman, anda imezdaɣ-is qublen-t-id s lferḥ amuqran. Fi tarza
yaki anazur n cna Yidir idda yides.



https://kab.wikipedia.org/wiki/Yeccu

'Sidna Ɛisa neɣ Yeccu ' neɣ Yeccu en Nazarit, yettusemman Yeccu Amasiḥ neɣ Aysa
neɣ Yeccu Amettumes, d amdan amenzawi n ajjed n tamasiḥit. Ilul ger 8 d sin
iseggasen send tazwara n tafada tameɣradant , immut ger 30 d 33 iseggasen
umbeɛd. Isem-is daɣen 'Jesus-Christ' neɣ s wudem aḥerfi 'Christ'. S tyunanit
taqburt isem-is Ιησούς Χριστός (Iesous Khristos).

Aẓaṛ n wawal Ɛisa neɣ 'Jesus' yusa-d si tutlayt taɛebrit : ישו neɣ - yešū, a
yenṭqen "ⵢⵛⵓⵄ", anamek ines d "Afessi/ⴰⴼⴻⵙⵙⵉ". Ma d Aẓaṛ n wawal "Amasiḥ" neɣ
'Christ' d asuqel ar tagrigit, n wawal n taɛebrit 'Messie' : משיח - machiakh,
neɣ win ɣef d-ters tanebaṭ n Yakuc/ⵢⴰⴽⵓⵛ.

Imasiḥiyen ḥesben-t d afessi akk d mmi-s n Illu/ⵉⵍⵍⵓ. Wid yellan d
'Ikatulikiyen', d 'urtuduksiyen', akk d 'ibrutistaniyen' ttadren-t-id am wergaz
n tidett, u daɣen d Yakuc s tidett. Ɣur yinselmen Yeccu Amasiḥ d aneggaru deg
wsar beɛd Muḥemmed. Ma d udayen, ur t-ḥsiben ara d asar/ⴰⵙⴰⵔ/ⴰⵎⴰⵣⴰⵏ, wala d
Afessi neɣ mmis n Yakuc.



https://kab.wikipedia.org/wiki/War%E1%BA%93igen

Warẓigen d abeɛɛuc-nni yettsuɣun deg unebdu. Yemgarad wamek ay s-qqaren deg
tmiwa timaziɣwalin, yernu tudert-is tessewham, aṭas n medden ur tt-nessin ara.
Amur ameqqran deg-neɣ ssnen kan dakken warẓigen itteffeɣ-d deg unebdu i wakken
ad aɣ-yesseḥreq s usuɣu-nni-yines. D acu kan, warẓigen mačči ala deg unebdu kan
ay yettidir, wanag taḥkayt-is ɣezzifet.

Deg Tmurt n Leqbayel warẓigen yesɛa aṭas n yismawen : qqaren-as warẓigen neɣ
awerǧeǧǧiḍ (neɣ werǧeǧǧi, awerǧeǧǧin, iwrejrej, warjejig) deg Yiwaḍiyen akk d
tmiwa ay ten-id-iqerben, ẓẓdec (neɣ ẓẓdeč, ẓẓdeǧ, tteẓẓdeč) deg kra n tmiwa
nniḍen. Qqaren-as daɣen abẓiẓ deg tama n Ɛin Lḥemmam neɣ awejwaj deg jijel d
Agmuḍ n bgayet. Yella daɣen wawal warẓigen (neɣ warzigen, arzug), acku yettakk
anzi ɣer "wa iẓeggen" d isem n ubeɛɛuc-agi s tmaheɣt- akk d "awerǧeǧǧiḍ", d isem
yesɛan talɣa talugant, nezmer ad d-nessuddem seg-s asget war uguren (awerǧeǧǧiḍ
> iwerǧeǧǧiḍen).

Warẓigen mačči s yimi-s ay yettsuɣu, wanag yesɛa yiwet n teglimt ger wedmar-is d
tɛebbuḍt-is, yetthuzzu-tt, dɣa d nettat ay d-ittgen imesli-nni (ṣṣut)
yesseḥraqen. Zik, llan imassanen la ttxemmimen dakken warẓigen, ɣas yettsuɣu,
maca ur yezmir ara ad isel. Anamek-is ɣas ma yella warẓigen itteg-d imesli
iǧehden, maca netta d aɛeẓẓug, ur yezmir ara ad as-isel. Jean-Henri Fabre
(1823-1915) d yiwen umassan n yibeɛɛac afrensis, yeɛreḍ ad d-yessebgen. Fabre
yenna-d dakken mi ara t-iwali warẓigen, ad yeḥbes seg usuɣu, deg lweqt ay deg mi
ara yeffer ɣef warẓigen-nni u ad yebdu ad ixeddem lḥess, warẓigen-nni ur
yettsusum ara, ad ikemmel ad yettsuɣu, amzun ur yesli i wacemma. I wakken ad
d-yefk ttbut(anza) dakken warẓigen ur isell ara, Fabre yewwi-d lmedfeɛ yewwet
yis-s yiwen useklu (ttejra) yeččuren d iwerǧeǧǧiḍen ara yettsuɣun. ɣas
lmedfeɛ-nni iga lḥess d ameqqran, iwerǧeǧǧiḍen-nni ur ssusmen ara , kemmlen la
ttsuɣun, amzun acemma ur yeḍri. D aya ay yeǧǧan Fabre ad d-yini dakken
iwerǧeǧǧğiḍen d iɛeẓẓugen s tidet.

Warẓigen iban-ed daɣen deg kra n tmucuha. D amedya, amauru arumi La Fontaine
yeḥka-d yiwet n tengalt ɣef werǧeǧǧiḍ akk d tweṭṭuft. Deg tengalt-agi,
awerǧeǧǧiḍ yeqqim la icennu s teɣzef n unebdu, deg lweqt ay deg taweṭṭuft la
tqeddec i wakken ad teg lɛewla i tegrest (ccetwa). Tangalt-agi tettwassen deg
tmaziɣt. Deg tmurt n Leqbayel (At Yiraten, At Dwala, Iwaḍiyen), ḥekkun-d akken d
amceddal (d yiwen n ṣṣenf n uweṭṭuf, d ameqran), ay yemmuten seg usemmiḍ. Dɣa
qqaren-d dakken yella wemgerrad ger uweṭṭuf akk d wemceddal. Aweṭṭuf ijemmeɛ
lɛewla, deg lweqt ay deg amceddal "yettazzal kan, iteddu kan", ur yesɛi lmeɛna.
ɣef waya ay d-yeqqim wanzi-nni : Deg unebdu, ḥuff, ḥuff, deg ccetwa, rḍel-iyi-d
ay aweṭṭuf. "Ḥuff" anamek-is "nadi, qelleb" deg teqbaylit n Tuǧa.



https://kab.wikipedia.org/wiki/Vgayet

Bgayet d tamanaɣt udem-is akk d usagen meqqren n tmurt n Yizwawen. S wazal n 1,
000 000 n imezdaɣ (2006) Bgayet d rruḥ (iman) n ugdud Azwaw. Sennig n teglest
armi d tura, Bgayet ttmmehreged yakk imdanen i tt-izedɣen neɣ i tt-iqurben.

Numidia: deg lweqt n Numidia Vgayet ur tesɛi ara lqima meqqren imi tella tebɛed
ɣef Cirta (tamanaɣt n Numidia).

Ifniqen llan uqbel kullec d agdud amzenzu. Ɣur-sen Bgayet tella d yiwen n umkan
anda zemren ad zzenzen lqecc-nsen, ad myibdalen tiɣawsiwin d imezdaɣ n tmurt,
akked ubrid yelzzm-asen ad ɛeddin am wakken ad kemmlen ɣer leswaq n
tmura-nniḍen, mazal yella armi d tura yiwen n lmersa afniqi deg "Azraruḥ"
(yeqreb ɣer Wedrar Ufarnu).

Seddaw Listiɛmar Arumani, mbeɛd lexsara n Yugurten, Bgayet tettusemma Saldae,
tella d yiwet n temdint n tastaɣt n lɛesker n Roma. Saldae tesɛa azal meqqren
deg temnaḍt tarumanit n Mureṭanya Caesariensis.

Saldae tella daɣen d yiwet n temdint deg tmasiḥit i yesɛan ugar n 690 n
leǧwameɛ.

Iwandalen rran Saldae d tamanaɣt-nsen (429-534) imi d-kecmen deg useggas n 429,
Saldae tella d yiwet gar temdinin i yesɛan ccan deg umenkad Arumani ɣef wayagi
lexsara-ines tella d yiwet n twaɣit ɣef ugdud Arumani.

Iwandalen ǧǧan-d aḥric ameqqran n lɛesker deg Saldae imi d asutel n tzermant
mgal ayen yeqqimen deg umenkad arumani ay tella.

Iwandalen ur dumen ara deg Bgayet imi deg useggas n 534 Ibiẓanṭiyen kecmen ɣer
Saldae ssufɣen-d Iwandalen ɣer berra, steɛmren Tafriqt Ugafa.

Amenkad Abiẓanṭi idum-d deg Tefriqt Ugafa seg 534 armi i yexser amgaru mgal
Aɛraben wid-a bdan ṭrad d Listiɛmar n Tefriqt deg Lqern wis VIII (wis tmanya)
(azal n 642 -705). Ibiẓanṭiyen s tzemmalt-nsen ur tɛettlen ara imi negren isutal
n Yiwandalen deg Saldae. Gar tamawt, ladɣa lwandalen xesren ayen sɛan deg
Tefriqt, qqimmen deg Bgayet, ɛacen gar Yimaziɣen armi ur uɣalen ur ttwaɛqalen
ara merra imi d Imaziɣen tura i yellan. Ayagi merra d ayen i d-yeḍran ɣef
Irumaniyen akked Ibiẓanṭiyen daɣen; ayagi d lwert aqdim n ugdud amaziɣ ur zmiren
ad t-nekren.

Listiɛmar aɛrab d listiɛmar i d-yeǧǧan tikta meqqren akter n wiyaḍ ɣef umezruy n
Yimaziɣen. Aɛraben xellfen Ibiẓanṭiyen deg useggas n 705 armi deg uzal n 972.
Listiɛmar aɛrab n tmurt n Yimaziɣen d yiwet n twaɣit i d-yellan ɣef Yimaziɣen di
tazwara armi rebḥen tilelli-nsen deg lqern wiss VIII.

Imaziɣen kemmlen aṭas n leqrun mbeɛd amgar-nsen mgal aɛeraben seg umkan ɣer
wayeḍ, mgal yiwet n tgeldit taɛrabt ɣer tayeḍ, armi deg yiseggasen n (972–1148)
imi yiwet n tgeldit tamziɣt, Iziriyen (972–1148) s timelwi n Ziri mmi-s n
Mennad, teṭṭef-d tazmert deg Lezzayer. Tallit-agi tella d yiwet n tallit ur
nesɛi lehna imi teččur d imenɣi akked tarkukit, Lqern wiss XI akked 13 walan-d
asexdem ameqqran n tutlayt taɛrabt, imi yebda-d deg Lqern wiss XI anbaz amenyut
n yiwen n udrum aɛrab i d-yekkan si Maser yettuseman Banu Hilal, daxel n wul n
tmurt n Yimaziɣen.

Imi Ifaṭimiyen (yiwet n tgeldit taɛrabt i iḥekmen deg Waɛraben imi steɛmren
tamurt n Yimaziɣen) wexxren-d abud-nsen ɣef Maser deg 972, mmi-s n Ziri
yettusemman Buluɣin (971-984) yettwakellef-d ɣef Tefriqt Ugafa. Awexxer n tanawt
taɛrabt ɣef Maser yeshel-d asnulfu n tgeldit n Yiziriyen seddaw Ḥemmad mmi-s n
Buluɣin imi rebḥen-d imaziɣen tanaya-nsen.

Deg 1090 Iḥemmadiyen, aferkaw n Yiziriyen, rran Bgayet d tamanaɣt-nsen;
Iḥemmadiyen ḥekmen deg Lezzayer azal n lqern (1008-1152) armi nezfen ɣef ddemma
n wanbaz n Banu Hilal. Deg uzal n 1152 Amussu n Tdukli (Lmuwaḥiddin s taɛrabt)
ihudd tagelda n Yiḥemmadiyen.

Deg uzal n lqern wiss XII, Mmi-s n Tumert (a*. 1080 - a. 1130), ccix amziɣ n
lǧameɛ akked umalway n ddin yesnulfa-d tarbaɛt tamaziɣt n Amussu n Tdukli; Mmi-s
n Tumert yura-d aḥric ameqqran n tektabin n ddin s tutlayt tamaziɣt.

Ɛebdelmumen (1094-1163), yiwen seg yinelmaden-is i t-id-ixellfen imi yemmut,
yesnulfa-d tagelda n Tdukli deg Tin Mal (tamdint deg tlemmast n tmurt n Merruk).

Tagelda n Tdukli temɣi-d armi teḥkem-d ɣef uḥric ameqqran n Tefriqt Ugafa;
Merruk deg 1146, Lezzayer 1151, deg 1160 ḥekmen-d ɣef uḥric ameqqran n Tmazɣa.
Deg 1163 armi d 1199, tikkelt tamezwarut deg umezruy n Tmazɣa, aḥric ameqqran n
Yimaziɣen ɛacen seddaw yiwet n tgelda tamaziɣt.

Ugar n 300 n yiseggasen Izeyaniyen, aferkaw n Tgelda n Tdukli, ḥekmen-d ɣef
Tmazɣa armi d 1516 imi Iɛetmaniyen kecmen ɣer Lezzayer.

Lqern wiss XVI yeẓra-d daɣen talalit n Tmurt n Yizwawen deg tlemmast n Tefriqt,
imi aḥric ameqqran n Tefriqt i yettmuqulen ɣer rrif n lebḥer yella seddaw
listiɛmar aɛutmani.

Tella deg ugafa n twilayt n Bgayet, ɣef tafsirt agrakal dɣa tettwazger sɣur asif
n Summam, taɣiwant n Bgayet tella deg iri n ilel Agrakal deg ugafa d ugmuḍ dɣa
tennuled tiɣiwanin n Tuǧa deg ugmuḍ, n Asif n Ɣir deg wenẓul dɣa Buxlifa d Tala
Ḥemza deg wenẓul-agmuḍ.



https://kab.wikipedia.org/wiki/Tinariwen

Tinariwen (s t-targit naγ tamaceq : « ⵜⵏⵔⵓⵏ » d-asget n: Tenere) d yiwet n
tarbaεt icennayen id yusan seg tmurt n Tessalit di Azawad deg Adrar n Ifuγas ,,.

Ccna nsen, assuf, tebwid cbaha γer blues, d rock d ccna itargiyen tamensayt. D
tin i wumi neqqaṛ tura blues tuareg, axaṭar am blues ccna yagi yekka-d seg assuf
d aṭṭan yuγen imaziγen n kel tamaceq deg akal nsen.

Llan sin iqaṛṛay deg tarbaεt agi, yiwen Ibrahim ag Alhabib « Abraybone » wayeḍ d
Alhousseini ag Abdoulahi « Abdallah », maca ilaq an wali tinariwen am akken d
tawacult tameqṛant, d tiddukla tadelsant.

Llan daγen aṭas inaẓuren id yettasen γer tarbaεt n tinariwen, am Mohamed ag
Itlal i wumi qqaren «Ajapuni».

Tluled tarbaεt agi asegwas n 1982, deg yiwet n tfaska id yellan di temdint n
lzzayer, sγur Ibrahim ag Alhabib, Alhassan ag Touhami d-Intayaden, Taγreft
Tinariwen, wigi llan d-icennayen, maca daγen d-igrawliyen yennuγen γef uzref
n-ugdud atargi amaziγnsen isegwasen nni 1990, s ccna nsen, arran-d asirem i
watmaten nsen kel tamaceq.

di tzwara, kṛad agi n yemdukal llan tturaren s snitra tasfeldant, sinna
mmugren-d inaẓuren n voix du Hoggar is yefkan i Ibrahim snitra y ines elektrik
tamezwarut. Di temdint n Tamenṛaset, gan kra tfaskiwin yidsen Kṛad n tilawin,
sinna di tmurt n Libya mmugren-d Mohamed ag Itlal, «Ajapuni» di lawan nni id bda
tagrawla nni isegwasen n 1990.



https://kab.wikipedia.org/wiki/Timibrikt_n_Li%E1%B9%AD%E1%B9%ADunya

Timibrikt n Liṭṭunya d iri azegraw aliṭṭuni. Isem-is agraɣlan d latvian brown
dɣa isem-is aliṭṭuni d Latvijas brūnā neɣ buraïa latviskaïa s trusit.

D iri aqdim, ixelqe-d seg usegraw n tijlibin tidiganin tiqdimin n taciṭṭa
tazegwaɣt n Baltik. Teḍḍfed tazrirt n angeln deg Timiḍi wisXIX uqbel alday n
usaklas asutwalan deg useggwas 1885 dɣa teḍḍfed isem-is amiran deg useggwas
1922. Seg zik, nettat d iri n uyefki deg aẓi, mazal t-genses aqrib 75 % n uctal
azegraw aliṭṭuni. Iri yettwebḍa s kuẓ ifurkawen yettweṛebban yal yiwen deg umkan
is iwakken ad ssineḍen imeccir asiwan. Afurk BL-1 yettwefren s tixxutert
taɛlayant deg isubxuzen. Tettaked tikessawin n tafarest n uyefki am imzufɣawen.
Tafest n iketmen tesgader. Seg 1,147,000 deg useggwas 1980, Tagrawt yeṣṣub ar
556,000 deg useggwas 1990. Deg useggwas 2000, amḍan n imzufɣawen BL-1
yessiggezen ɣef asaklas yella d 60,000 tifunasin d 300 iramulen.

Telsa taqendurt tazegwaɣt s tisignayin timibriktin ugar-neɣ-ddaw tibuḍḍlamin.
Ini n mukus ines d ini n uksum dɣa ur tesɛa ara acciwen. Tafunast taɛlay ar
130 cm deg timezsmeḍt i 520 kg dɣa aramul 140 cm i 800 kg.



https://kab.wikipedia.org/wiki/Tifinagh

Tifinaɣ, d agemmay nettaf ar imaziɣen s umata, ladɣa imucaɣ i t-iseqdacen ar
ass-a. Agemmay-a ibeddel d acḥal n tikwal si zik ar ass-a; si wayen umi neqqar
tira 'talibit' ar tifinaɣ amaynut.

Qqaren d akken aẓar n wawal Tifinaɣ ikka-d si Tifi (tifin), d nneɣ. maca wiyaḍ
qqaren, illa deg-s ccek, tamaziɣt n 2500 iseggasen aya, mačči am tcelḥit neɣ
taqbaylit n tura.

Seg uḥric wis 4.10 n Tagnut umi neqqar Unicode, isekkilen Tifinaɣ ungalen seg
wangal uskil U+2D30 ar U+2D7F. Llan ar tura azal n 55 isekkilen i yungalen deg
anagraw Unicode.

Tifinagh d terre n tutlayt tmazight,tetwari s alfis an celwagi negh s celwagi an
alfis,negh s nnej an adday negh s adday an nnej,ttarin sis Imazighen, tella di
Libya di adrar n Infusen,di Werfella ,di Ghirian,tella di Tunis,ded tella di
tmurt n Imucagh,tella di Tcanarit,terra n Tifinagh Tiru ur ttarin ara sis ghas
Imucagh,maca Asinag Ageldan n Tussna Tmazight IRCAM,yemanu terre tamaynut seg
isekkilen n Tifinagh, isem-nnes Neo-Tifinagh,negh tifinagh Tatrart{tamaynut},
zgemmi n aseggas n 2003 di Tageldant n Lmaghreb di tagherbazin-nnsen ttarin s
Tifinagh ketyaw Isekkilen-nnes:

Dis Imessanen mmalun tawalt n Tifinagh tused s Finiq,niten d medden Usuned s
Finiqia{tiru Lubnan},maca dis awal widhen , tawalt n Tifinagh tused s Tifi-nnegh
{our invention},tifi tused s Yufa{to find.to invent},acku Imazighen wahd-asen
Igun Terra-yuh,



https://kab.wikipedia.org/wiki/Tidukkla_Tadelsant_Tamazi%C9%A3t_di_U%E1%B9%AD%E1%B9%ADawa-%E1%B8%A4ull

Tiddukla Tadelsant Tamaziɣt di Ottawa-Ḥull (ACAOH) d udus ur nesɛi iswi d
idrimen i yebɣan ad d-beggen idles Amaziɣ di Ottawa-Gatineau, yarnu ad tɛiwen
imaziɣen i d-yettawḍen ɣer Kanada i wakken a sen-tishil temɛict di tmurt-agi.
Iswiyen n Tiddukla Tadelsant Tamaziɣt di Ottawa-Hull d wiggi:

Deg waggur n Dujember, Tidukkla tettfeṭin amuli ines akw d win n uɣerbaz n
Tmaziɣt. Deg wass n umuli-s, ACAOH tettak i ynelmaden tirzaf yerna ttṣuḍun
ticemaɛ n wengul n umuli. Daɣen Tidukkla ur tettu ara inaẓuren Iqbayliyen am
Maɛṭub Lwennas, tettara-yas tajmilt i tettheggi deg waggur n yunyu. Tajmilt-agi
ttekkan aṭṭas deg-s, amma d tarbaɛt n Tilelli, amma d Ferḥat Cebbini neɣ d
icennayen nniḍen.

S lfeṛḥ d ameqwran a wen-d-tinni Tidukkla Tadelsant Tamaziɣt di Uṭṭawa-Hull
belli llant temsirin n Tmaziɣt di Uṭṭawa. D Tidukkla i yewten ɣef izerfan n
Tutlayt-nneɣ akken ad tekcem deg wahil n Tmeslaytin Tigreɣlanin i yellan di
Unṭaṛyu. Ass-agi yal n win i yebɣan ad iɣer Tamaziɣt yezmer a tt-iɣer mebla
lexlaṣ, ilaq kan ad isekles iman-is di tazwara n ussegwas.

Tidukkla tadelsant tamaziɣt di Ottawa-Hull terra-yas tajmilt i tgejdit n umezgun
aqbayli : Muḥya, "Shakespeare n teqbaylit" amek is isemma Ferḥat, ass n sed
tameddit, 7 di tuber 2006, di temdint n Uṭṭawa, tamanaɣt tafidiralit n tmurt n
Kanada.

Deg ahil n tejmilt-agi, tamezgunt Si Leḥlu, d ccna akk d inebgi n tdukkla, d
inebgi n Iqbayliyen merra n Kanada, Ferḥat Imaziɣen Imula.

Si Leḥlu d yiwet ger ugar n 30 tmezgunin yura Muḥya. D Inelmaden d tinelmadin n
uɣerbaz n tmaziɣt i-tt yuraren war akukru am yelɣuɣen, ɣas akken d tikkelt
tamezwarut i sullin tamezgunt, yernu tuget seg-sen deg "iseggasen n 80" i lulen.
Fkan-d yiwen n wudem yessefraḥen aṭas, uraren-d tamezgunt akken iwata, akken i
tt-yebɣa lxaṭer i d-ters fell-as. Si tama-nneɣ, nettara-yasen tajmilt tameqqrant
i tullas akk d warrac n tdukkla i s-yefkan azal-is i umezgun. War akukru, kkan
abrid n teɣzi xas akken d tikkelt tamenzut i yuraren taceqquft.

Ilmeẓyen id yuraren tamezgunt akk d iɛeggalen n tdukla tamaziɣt di Uṭṭawa-Hull
fkanaɣ-d tamsirt amek yezmer ad yili umennuɣ assa f teqbaylit. Tikli i d-uɣen
tgerrez, tif tid yekkan. Nutni ass-a, ḥerzen tutlayt d insayen n yezwawen dayen
kan. Ar iḍ-a tarwa uɣen abrid uɣen imezwura-nnsen. Izwawen am wi nezmer a nzux
yissen ass-a, a ten-nawi d amedya da di Kanada neɣ anda nniḍen. Abrid-is iban :
S ucemmer iɣalen, s useqdec n tmeslayt-nneɣ d uselmed-ines i tarwa-nneɣ akken
tebɣu tili tegnitt, akken ad tettwaḥrez , ad tenerni mačči kan d asuɣu deg
iberdan nekni ur nessin ad naru ula d awal s teqbaylit.

Mi tfuk tmezgunt, deg lawan-nni i deg nella nettraǧu a ttkemmel tmeɣra s ccna
akk d, Ferḥat, yuklalen a t-nerr d amazzan n Iqbayliyen deg umaḍal merra war
tugdi acku nettkel fell-as, neserbeḥ i imyurar, neddem amur-nneɣ n tesfenǧtin d
lqahwa. Nqeṣṣer d iɛeggalen n tdukkla, ḥmed (iɣ-d-isegzin amek i d-tlul tdukkla
d wamek tsaweḍ a tt-sekcem tutlayt tamaziɣt deg uɣerbaz unṣib n Ontario),
tamedyazt Farida At Harun (Lǧama), Karim Achab (aselmad n tmaziɣt) d wiyaḍ.



https://kab.wikipedia.org/wiki/Teqvaylit

Taqbaylit, (ⵜⴰⵇⴱⴰⵢⵍⵉⵜ) neɣ Tagawawt (ⵜⴰⴳⴰⵡⴰⵡⵜ) d tutlayt i ttmeslayen
Iqbayliyen. Taqbaylit tettikki deg tutlayin timaziɣin. Ma ɣas tutlayt tamaziɣt,
zik, tettwaru s isekkilen n tifinaɣ akken tettwaru tmaceɣt ar wass-a, tamaziɣt n
tmurt n Leqbayel neɣ taqbaylit tettwaru nettat s isekkilen ilatiniyen.

Adlis amenzu i d-yeffɣen s teqbaylit d win yura Adolphe Hanoteau ɣef tuɣac n
Ǧerğer (1867); deffir-es d Auguste Mouliéras i yuran sin yidlisen af tmucuha n
Tmurt n leqbayel (1891, 1893-95), ak d Bulifa i yuran taktabt ɣef isefra n Si
Muḥend (1904). Imir-en, uran Ifransiwen kra n yedlisen ɣef tmucuha d isefra n
Iqbayliyen. Ungal amenzu ittwarun s teqbaylit d win yura Belεid At Ɛli deg
iseggasen 1940. Adlis i s-yefkan ilugan iressan n tjerrumt i teqbaylit d win
yura Dda Mulud Mɛemmri. Kamal U Zerrad netta yerna-d ɣef umahil n Dda Lmulud i
wakken ad iressi ugar ilugan n tjerrumt n tutlayt-ayi. Iseggasen-a ineggura
ffɣen-d azal n 400 idlisen s tmaziɣt, gar ammuden n isefra, tullisin akk d
ungalen.

Taqbaylit ass mi i d-kecmen ifransiwen ar tmura n tefriqt ugafa tella
tettwameslay deg yiwet n temnaṭ meqqren azal n snat n tikkwal tamnaṭ n leqbayel
n wass-a. Seg tudrin i d-yezzin i Mila, terreḍ ar tid n idurar n Lḥuḍna, izuɣar
n Ṣṭif, idurar n Jijel, Msila, tuɣaleḍ-d ar tmurt n leqbayel n wass-a, At
Wartilan, At Yaεla, akk d iderma n temnaṭ n Bgayet, n Tubiret akk d wid n Tizi
Wezzu d Bumerdas.

Imir ifransiwen tekkan ɣef lquyyad akk d Bacaɣat akken ad qehren agdud. Kksen
akal i wid yellan zedɣen anda yella wakal yelhan i tyerza, kra snegren-t, kra
snejlan-t. Fkan akal nni i Lquyyad. Lquyyad-agi akk d Bacaɣat d wid yeɣran
taεrabt, ifransiwen llan lemmden taεrabt akken ad ttemyarun d lquyyad-a, imezdaɣ
yeqqimen d aklan deg tmurt nsen yeqqim-asen-d kan ad ḍefren almi i d-ufan iman
nsen ttun tutlayt nsen, akken i sen-iruh wakal nsen, ǧǧan iman nsen tuɣ
fell-asen taɛrabt am akken werǧin mmeslayen taqbaylit. Ihi akka i teqqurmeḍ
tjumma anda tettwameslay teqbaylit ass-a.

NB: Zik nesseqdac "ṛ", "ț", "ʐ", maca mači tura (Kamal naït zerrad, tajerrumt
tatrart n teqbaylit).



https://kab.wikipedia.org/wiki/Tazemurt

Tazemmurt, d aseklu n tawsit Ulea n twacult n uleaseae. Yettwalqad deg aẓiyen n
unezwu agrakal i ugummu-ines: azemmur i d-yettaken zzit i ḥemmelen aṭas medden
acku meqqer wazal-is er Laqbayel merra .

Tazemmurt tettwassen s-ɣur imaṣriyen n zik ugar n 20 timiḍiwin uqbel tallit
tamasiḥit. Daɣen, d yiwet deg yimghan(lehcawec) i bderen aṭas deg Tibibelt. Seg
Taglest, tazemmurt d azamul n temdint n Atena dɣa n taṛebbit-is. Asfulleḥ n
tzemmurt teccɣel deg umaḍal 8.6 imelyunen ihektaren i tafarest n 17.3 imelyunen
n iṭunen n izemran.

Tazemurt d aseklu id-ittaken azemmur. Illa di yal tamurt n yilel agrakal
(méditerranéen).

Dγa Tamurt n Yeqbayliyen tettwasen s wazal i fkan imezdaγ-is i uzemmur d
lγella-s. Aṭas n twaculin i yebdan ttheggint iman-nsent akken ad ffɣen ɣer lexla
ad d-leqḍent azemmur. Aseggas-agi, xas akken lɣella –agi teslek-as i tizzitt n
uzemmur i s-yefkan tiyita ilindi, maca ur temniɛ ara deg iɣamacen. Tallit
iwedjiben as-tiniḍ d aseɣzef n unebdu, ula d tiqit n lehwa ur d-gli yas asmi
d-tekcem. Ayen yeǧan azemmur ad yeqqim kan akken yella deg kra n imekwan, ladɣa
deg iẓuṛaṛ anda tizmrin ulac anda ara d-summent tiqit n waman. Lḥebb d ameẓyan
am cilmun, taglimt-is tekmec ɣef yiɣes. Atas deg-s ur yeṭṭif ara iman-is sufella
n tzemmurt. Yefruri-d ɣer lqaɛa uqbel ma ad yebb. Deg kra n tɣiwanin n Bgayet,
imdanen bdan yuɣ lḥal ajmaɛ n lɣella-nsen. Imezdaɣ n taddart Tiban, d-yezgan di
tɣiwant n Sidi Ɛic, fɣen ɣer lexla ddeqs aya. Atas deg-sen nnan-d d akken
aseggas-agi bdan uqbel lawan alqaḍ n uzemmur. Sebba i ten-yeǧan ad bdun ajmaɛ n
lɣella-agi d lḥammu id d-yessefrurin yak azemmur ɣer lqaɛa. “Leqwaɛi n tzemrin
yak ssan-t uqbel lawan. Senttif ad d-nejmeɛ aya-gi yellan, wala ma neǧat iḍaɛ”,
id d-nnan kra n imezdaɣ i d-nmuger.

Deg kra n tɣiwanin n twilayt n Tizi Wezzu, tizemrin ur sefrahen-t ara. Ifurkawen
yettawiten waḍu. Llan-t kra ur d-ǧint ula d aɛeqqa. Dagi, tiwaculin mazal ur
ɛnin-t ara ad d-sufɣent ttawilat sexdamen deg tallit-agi. Imextafen, tisennajin
lak d lbican mazal-iten nnejmaɛen deg imekwan-nsen. Anda yegget lxir, imdanen
fɣen, akken kan iɛedda ugeffur, ad cerwen leqwaɛi n tzemrin-nsen yerna ad ksen
tizzuyin d yimɣan nniḍen yegman ddaw neɣ tama n isekla. Ayen ara sen-yessishlen
ajmaɛ n lɣella-nsen.

Di tama n Tubiret, imdanen yeffeɣ-iten laɛqel mi walan iɣamacen i ikemlen taɣart
i wayen yellan yuɣ lhal yeqqur, yuɣal-iten-id rruḥ deg mi d-sawa, acku tugdi
mazal-itt deg wulawen. Ula d nutni ur ttzuxxun ara aseggas-agi s lɣella ara
d-awin.

Read more at
http://www.depechedekabylie.com/ddk-tamazight/145421-lella-n-uzemmur-deg-tuddar-
n-leqbayel.html#YeEr7sFhRY5cIdzO.99
https://upload.wikimedia.org/wikipedia/commons/thumb/1/10/Olive-tree-fruit-augus
t-0.jpg/220px-Olive-tree-fruit-august-0.jpg



https://kab.wikipedia.org/wiki/Tazelma%E1%B9%AD

Tazelmaṭ d yiwet n taddart (isem-is Tazelmaṭ n Izarazen) deg tɣiwant n Tmizart
deg ugezdu n Tizi-Wezzu.

Tazelmaṭ d yiwen yisem i d-yekkan di tutlayt n tmaziɣt. Yusa-d deg wẓar ZLMḌ,
zelmeḍ, isem amalay: azelmaḍ, unti: tazelmaṭ. Anamek-ines d idis mgal ayeffus.

Taddart-a tezga-d deg yiwet n tqacuct i ycuban s adrar. Akka i-s-qqaren: adrar
agad i yzedɣen deg wzaɣar. Maca di tillawt ur yelli d adrar dɣa. Taddart-a d
tiɣilt yeqqnen ar yiɣil ameqqran, iɣil n at jennad, akken i-s-yenna umedyaz. Ar
tama-s kan ar umalu d taddart n Tiɣilt, tagi tuli ciṭṭuḥ fellas.

Tudrin nniḍen i-s-d-izzin ddaw-s akw ay llant, am: At Rabaḥ, Bushel, Buɛisi.
Tudrin agi meṛṛa i d nebder i-wumi sawalen tudrin n Izarazen. Meḥsub yal amezdaɣ
di tudrin agi d Azaraz.

Nezmer a d ninni: imezdaɣ n tudrin agi frurin-ed seg wzaraz, am at ubizar
i-d-yekkan deg wmezwaru isem-is: Abizar( yegra-d ar tura d tasreɣta, Amnay
Ubizar, ou bien le caγalier d abizar ), am At Maɛmmer yellan dɣa sdat Izarazen,
krad n tudrin i krad d At Maɛemmer ( Ibdac, At Musa, At Saɛid ), qqaren:
frurin-ed deg yiwen isem-is Maɛemmer. Wigi s-umata llan d ixxamen, uɣalen d
tudrin uɣalen d taggayin ( groupes ) n tudrin. Abizar ɣas akken ur yebḍi yara,
maca tban d yiwet n taddart tameqqrant di tmurt n leqbayel, anwa ur nessin
abizar? Ihi, ini taddart agi ad tezdi Izarazen d Wat Maɛemmer.



https://kab.wikipedia.org/wiki/Tawrirt_n_Bu%C9%9Bli

Tawrirt n Buɛli tira tarumit (Fr:Taourirt n Bouali) neɣ Tawrirt n Suq Ufella,
tesɛa azal n wagim (1 000) d amezduɣ. Ass-aki tezga-d d tis uqus (4) deg
teɣiwant, id yezgan deg usamer n lɛerc n At Weɣlis.

Tawrirt yusa-d deg wemkan arakal n taddart (situation géographique du village) s
tefransist (Coline).

Ger Irmuden i leḥḥun deg taddart, ad naff deg sen Tidukla tadelsant tanaddalt n
Tawrirt n Buɛli Suq Ufella (FR: association culturelle et sportive Taourirt n
Bouali Souk-Oufella), Tidukla-aki tefka-d tamuɣli-ines tamezwarut deg iseggasen
90, d'acu tebbi-d yides aṭas n yegna ittyerran temdel tabburt-is zik.

Taddart n tewrirt tettusemma ger tudrin timecṭaḥ n lɛerc n At Weɣlis, Asmi id
tekcem Fransa, Tawrirt tesɛa azal n warim(20) ye xxamen , tebeddu deg tama
ufella s Nnig ixxamen(ass-a d'amkan anda ttaǧǧan wat taddart tikeryas-nsen) ɣer
Amessaḍ (ass-a yuɣal d talemmast n taddart) deg tama n wadda. Daɣen deg Tebburt
n Weḥfir seg tama d tayeffust ɣer wezrug deg tama taẓelmaṭt. Zik taddart tezzid
akk s tebbura, aberrani ur yezmir ad tyezger deg tlemmast anagir ma yella yusa-d
ɣer taddart neɣ d inebgi.

Buɛli, izmer ad yili d amdan a menzu id yussan ɣer taddart, nezmer ad nini belli
d amdan amenzu neɣ d amdan amenzu yetwasnen deg taddart acku ar ass-a tella
yiwet tala ddaw wexxam n Muḥend Akli Umusa rrif bbin n tburrebt ass-a yuɣal d
ayla n Lewnis At Wejɛud, itin mi semman Tala n Buɛli.

Tawrirt tesɛa tilisa d waṭṭas n tudrin, tama ufella ad naf taddart Iɛeyyaḍen
(Ayaten), tama ta yeffust ad naf Tilwaqaḍi (Tiliouacadi) ...

At Wejɛud d adrum ameqran n taddart yesɛa azal n carit (30) ye xxamen, adrum-aki
yebḍa ɣef krad (3) nneqmat (nom de famille) deg tira Tafransist gar-asen Adjed,
Djaouani akk d Djaou.

ass-aki tawacult Adjed d nutni id yegran aṭṭas deg we drum acku tawacult Djaou
udren akk ɣer Tqeriett ma d Djaouani akk d Adjed aṭṭas daɣen ig udren ɣer
Tqeriett, dacu aṭṭas ig qqimen deg taddart.

At Ḥemmic d adrum wis sin meqren deg taddart yesɛa azal n warim (20) yexxamen,
adrum aki yebḍa ɣef sin nneqmat deg tira Tafransist garasen ad naf Hamadi akk d
Hamlaoui, adrum n At Musa (mouzaoui) d'adrum ig zedwen ɣur-sen, ass aki at
ḥemmic akk d wat musa uɣalen d yiwen wedrum.

At Belɛid d adrum ig sɛan azal n mraw semmus (15) yexxamen, daɣen yebḍa ɣef krad
nneqmat grasen ad naf Belazouz, Aouchiche akk d Belbahi. At Weḥmaduc d'a drum i
win mi ssawalen sebḥi, izdew ɣer wedrum n at belɛid, ass aki i uqqus (4) d yiwen
wedrum.

Adrum n At Musa d win ittawin isem n mouzaoui, deg taddart llan azal n mraw (10)
yexxamen

Adrum n At Ḥemd uqasi d'adrum yettawin nnekwa neɣ immer n Kesri akk d Kisri,
amgarad-aki ger sin ismawen yusa-d deg leɣlaḍ deg tira

Messar d Menadi d imeriwen id yesbadun adrum n at Umenṣur, akken id nufa deg
temucuha n taddart, qqaren-d belli d nutni i d imenza ig zedɣen taddart uma ɣas
ass aki ger iderman ibesṭaḥ n taddart.

Touazi d immer n wedrum n at Ttewwati, ass-a deg taddart drus yid-sen ,zik d
adrum meqqren deg taddart, acku udren (ṣubben) akk ɣer teferka nsen nnig w'Assif
n Sumam , xelqen'd taddart nnig n Tqriett i tin m i nsemma At Twati.



https://kab.wikipedia.org/wiki/Tatlitit

Atletaẓri (s tefrensist: athlétisme), d addal (neɣ d tagrawt n waddalen) aydeg
ttilint aṭas n temsizzlin yemgerraden aydeg tella tazzla, aneggez neɣ azelli
(aḍegger).

Deg wenrar anda ay tturaren atletaẓri, iri n wenrar sseqdacen-t i tazzla, ma d
talemmast n wenrar sseqdacen-t i uneggez ed uzelli. Llan daɣen waddalen niḍen n
atletaẓri ur ten-tturaren deg wenrar-nni, wanag beṛṛa i wenrar (am temsizzelt n
ugama ed umaraṭun). Atletaẓri d yiwen seg waddalen imeqranen n Wuraren
Ulimpiyen. Deg umur ameqran seg waddalen n atletaẓri, yal anaddal yetturar i
yiman-nnes, yerna deg temsizzlin, yiwen kan n wemdan ay irebbḥen. Gar waddalen n
tazzla, tella temsizzelt taruradt, timsizzelt n umedwel ed temsizzelt n
yifergan. Addalen n uneggez yella deg-sen uneggez aɣezfan, aneggez aɛlayan ed
uneggez s tɣanimt. Deg waddalen n uzelli, yella uzelli n tefḍist, azelli n
wextuc akked uzelli n uḍebsi. Llan daɣen waddalen n atletaẓri aydeg sdukkulen
ugar n yiwen n waddal, am uhiptatlun (aydeg anaddal yettekkay deg temsizzelt
aydeg ara yurar 5 n waddalen) neɣ adikatlun (10 n waddalen).



https://kab.wikipedia.org/wiki/Tasdawit_n_Bgayet

Tasdawit Abderreḥman Mira n Bgayet (taɛrabt : جامعة بجاية neɣ جامعة عبد الرحمان
ميرة , Tamaziɣt : ⵝⴰⵚⴷⴰⵯⵉⵝ ⵏ ⴱⴴⴰⵢⵝ) d yiwet tasdawit taqbaylit yellan deg
tamdint n Bgayet di Tmurt Taqbaylit.

Tettwexleq deg useggwas 1983 am ammas asdawan, tesɛa 205 inelmaden d 40 isselmad
deg useggwas amezwaru. Deg useggwas 2006, t-uley ar 22,792 inelmaden d 698
isselmad. I tuqqla 2012, teḥseb aqrib 41,000 inelmaden, deg-sen 600 ibeṛṛaniyen,
d 1,600 isselmad, s 208 issumren n issilɣen. Tasdawit tettweẓẓel ass-agi ɣef sin
ideggen : Targa Uzemmur d Abudaw. Teṭṭfed isem-is seg uknaner Abderreḥman Mira

Tamhazt n unadi ussnan deg tasdawit n Bgayet tella deg usfari ameɣlal,
tettwegenses tura sɣur 20 inegmiyen n unadi, yetwanesgerzen sɣur Uɣlif n
Usselmed imineg d Unadi Ussnan. Asselhu n tafarest tussnant (am ɣef uɣawas n
tasmekta am ɣef uɣawas n taɣara) d yiwen n iswan igejdanen i tebɣa ad ttawey
tasdawit deg ukatar n ussisen ines i tallalt n unadi ussnan. Tafarest tussnant n
tasdawit n Bgayet tetwesbuɣer deg useggwas 2008 s 76 tisufaɣ tigraɣlanin d 231
tiɣwalin tigraɣlanin.

Tasdawit n Bgayet tella deg timezziraz namyalel ussnan agraɣlan ameqran. Deg
axleq ines, tasdawit tezmel imtawayen n imyallen ager-isdawanen am s tisdawiyin
tiṛumiyin, tispenyuliyin, tikanadiyin d timarikaniyin. Tasdawit n Bgayet d
amaslaḍ n aṭas iẓeḍwan igraɣlanen isdawanen : Averoès Erasmus mundus, TEMPUS,
CMEP, DEF/CNRS, PCIM.



https://kab.wikipedia.org/wiki/Tasdawit_n%27Bgayet

Tasdawit Abderreḥman Mira n Bgayet (taɛrabt : جامعة بجاية neɣ جامعة عبد الرحمان
ميرة , Tamaziɣt : ⵝⴰⵚⴷⴰⵯⵉⵝ ⵏ ⴱⴴⴰⵢⵝ) d yiwet tasdawit taqbaylit yellan deg
tamdint n Bgayet di Tmurt Taqbaylit.

Tettwexleq deg useggwas 1983 am ammas asdawan, tesɛa 205 inelmaden d 40 isselmad
deg useggwas amezwaru. Deg useggwas 2006, t-uley ar 22,792 inelmaden d 698
isselmad. I tuqqla 2012, teḥseb aqrib 41,000 inelmaden, deg-sen 600 ibeṛṛaniyen,
d 1,600 isselmad, s 208 issumren n issilɣen. Tasdawit tettweẓẓel ass-agi ɣef sin
ideggen : Targa Uzemmur d Abudaw. Teṭṭfed isem-is seg uknaner Abderreḥman Mira

Tamhazt n unadi ussnan deg tasdawit n Bgayet tella deg usfari ameɣlal,
tettwegenses tura sɣur 20 inegmiyen n unadi, yetwanesgerzen sɣur Uɣlif n
Usselmed imineg d Unadi Ussnan. Asselhu n tafarest tussnant (am ɣef uɣawas n
tasmekta am ɣef uɣawas n taɣara) d yiwen n iswan igejdanen i tebɣa ad ttawey
tasdawit deg ukatar n ussisen ines i tallalt n unadi ussnan. Tafarest tussnant n
tasdawit n Bgayet tetwesbuɣer deg useggwas 2008 s 76 tisufaɣ tigraɣlanin d 231
tiɣwalin tigraɣlanin.

Tasdawit n Bgayet tella deg timezziraz namyalel ussnan agraɣlan ameqran. Deg
axleq ines, tasdawit tezmel imtawayen n imyallen ager-isdawanen am s tisdawiyin
tiṛumiyin, tispenyuliyin, tikanadiyin d timarikaniyin. Tasdawit n Bgayet d
amaslaḍ n aṭas iẓeḍwan igraɣlanen isdawanen : Averoès Erasmus mundus, TEMPUS,
CMEP, DEF/CNRS, PCIM.



https://kab.wikipedia.org/wiki/Tala_%CE%A3etman

Tala Σetman, d taddart ger tudrin n Tamurt n Iqbayliyen, d tin i d-yezgan 15 n
ikilumitren ar usamar n tɣiwant n Tizi Wezzu. Angal n Tnazzant-ines (Code
Postal) 15144.

Deg iseggasen n 30, Tala Σetman tella d taddart d tamecṭuḥt, tesεa drus n
imezdaɣ, Iɣil n Ufella, Tadukart d Lexmisllan d iεeṛqyab, keradeg-sen
tteẓẓun-ten ma d wiyiḍ kssen deg-sen lmal. 3(Kṛaḍ) n tisutwin(Générations) ɣer
deffir, at taddart zedɣen ixxamen yebnan s walim d waluḍ, am ixxamen urkel n
Tamurt n Iqbayliyen, di lweqt-nni win yesεan axxam d lεali-t d win yebnan s
weblaḍ akked uqeṛmud n leqbayel. Tudert ussan-nni tella qssiḥet mačči d kra.

Lawan n tegrawla, tella-d yiwet n temlilit di Makuda, i g-llan s ddaw n laεnaya
n lyuṭnu Amer Bessalaḥ, i wumi qqaṛen "El Bass", igensasen(Représentants) n
temnaḍin n At Wagnun d Makuda llan deg temlilit-agi. Tala Σetman tceggeε Mass
Mula Ali(Ali Wamer) akked Mass Benziyan Muḥemmed(Ṛebbaṭ). Ssin-agi ttewakelfen
ad jemεen isurdiyen d isufar nniḍen i Tirni Tesllullit Taɣennawt(FLN). Mass
Aṛezqi Kaceṛ rran-t d aqeṛṛu ɣef umussu-agi, imir yefren(Yextaṛ) wid ara yilin
deg umussu-agi : Gawa Ḥend, Benziyan Muḥemmed(Ṛebbaṭ), Ǧemεa Akli, Amer Xeyaṛ,
Certuḥa Aṛezqi, Geṭṭab Ali. Wigi ttewakelfen ad jemεen tadrimt akked
leslaḥ(Ibeckiḍen, Timeẓyanin...), amussu-agi yeḍmen isufar n wučči d
teɣellist(Sécurité) n imenɣan(Imjuhad) ma ara mlilen, neɣ ma ara bedllen
amekkan. Di tazwara n useggas 1955, Tala Σetman teṭṭef amekkan axatar(Important)
deg Lwilaya tis 3, i d-yefkkan aṭṭas i waken ad d-tawi temurt n Lezzayer
timunent-is(Independence).

Tala Σetman tesεa yiwwet n tidukla n waddal (Association Sportive) i wumi
ssawalen USTA Union Sportive de Tala Athmane, i g-sεan deg teqecwalt-isaṭṭas n
waddalen : Dabex n uḍar, Lekarati akked Lkik-buksing.



https://kab.wikipedia.org/wiki/Takurt_u%E1%B8%8Dar

Ddabex uḍar s tfinaγ ⴷⴷⴰⴱⴻⵅ ⵓⴹⴰⵔ naγ Football (futbol), Soccer di Marikan ugafa
d yiwen waddal tturaren-t snat trebbuεa n 11 imyuraren deg annar. Iswi n yal
tarbaεt, d asekcem n ddabex imdewweṛ γer ucebbak n temḥaddit nniḍen kter is u
mebla aseqdec n ifassen.

Ittwasengel sγur legliz (igliziyen) di tagara n timiḍi tis XIX. Asegwas n 1904,
ddabex uḍar yuγal yesεa Amqun agraγlan FIFA, asegwas n 2006, llan azal n 264
imelyunen n yemyurar n ddabex uḍar deg umḍal, yarna yella d-addal amezwaru deg
aṭas n tmura. Di kra imenẓawen am tafriqt, turuft d tamrikt unẓul ddabex uḍar
iγmer addalen nniḍen acku urar-is d ushil, ur yesseqdac ara aṭas n ttawilat.

Uraren n ddabex s uḍar llant si zman aqbur (Taglest). D uraren kan illan maci
d-addal. Igrigiyen llan snen aṭas n wuraren n ddabex uḍar: aporrhaxis d phéninde
di Athènes d épiscyre di Sparte. Γer Iṛumyen daγen kifkif, llan tturaren pila
paganica, pila trigonalis, follis d harpastum. Icinwaten daγen tturaren ssenf n
ddabex uḍar i wumi qqaren Kuju. Iḍrisen icinwaten imezwura iḥekkun γef urar agi
llan-d di timiḍi tis kraḍ uqbel sidna Σisa. Di tagara n timiḍi tis XV, Kalčiu
Florentin yellad di Ṭelyan, d netta



https://kab.wikipedia.org/wiki/Tahungarit

Tahugarit d tutlayt i yettmeslayen si 12.185.000 ar 14.370.000 n yimdanen deg
Hungari, Rumanya, Kruwatya, atg.

Hungarya (10.000.000); Rumanya (gar 1.000.000 ar 3.000.000); Anẓul n Sluvakya
(gar 550.000 ar 700.000); Agafa n Serbya d Muntenegru (431.000); Ataram n
Ukrayin (gar160.000 ar 187.000); Agmuḍ n Tutrict (gar 17.000 ar 22.000); Agmuḍ n
Kruwatya (19.000); Agafagmuḍ n Sluvenya (10.000).

Asmi tellul Tagelda Tahungarit deg useggwas n 1868, tutlayt-nni tuɣal d tunṣibt
i lebda. Seg wakud-a, tanbaṭ tahungarit tebda yiwen n usmajyak n wakk iɣerfan
illan s walliɣ n ufus n Hungarya, maca imezdaɣ d islaven d irumanen- ur xisen
ara ula d talimantt issnen aṭas d ihungariyen, terẓa tizemmar-a.

Amenkud Ustruhungari deg umgarru amdalan amezwaru, iww-id aweddar n tgeldunt d
umzireg n Hungarya i lebda, Hungarya tufa ixef-ines tettwaɣleb, uca teqbel,
aseggaws n 1920, taxessart n marra tifuɣalin anda ihungariyen ur cmixen. Manaya
issefham maghar, llant aṭas n tgemmumin n ihungariyen di marra iwunak icudden i
Hungarya.

Tahungarit tela deg-es 8 n wawalen: utrim, Aghirin-Ddanub, agafataram, anẓulan,
agafaugmid´, win n Tisza, n Tetrasilvant d win n Szekely.



https://kab.wikipedia.org/wiki/Tagduda_populaire_n_Ccinwa

Ccinwa d tamurt tameqrant ay d-yezgan deg wegmuḍ (ccerq) n Asya. Tajumma-nnes
9.640.821 km2 (yikilumitren imkuẓen). Zedɣen-tt 1.336.718.015 n yimezdaɣen
(Icinwaten). D nettat ay d tamurt yesɛan aṭas akk n yimezdaɣen deg umaḍal.

Tamurt-a d nettat ay d tis kraḍ (3) deg umaḍal seg yidis n wakal (sdeffir Rrus
ed Kanada), yerna 40% seg wakal-nnes ɛlay ugar n 2000 n lmitrat. Idraren
iɛlayanen akk deg umaḍal (Himalaya) zgan-d ɣef tlisa n Ccinwa akked Lhend ed
Nepal. Ccinwa tesɛa daɣen yiwen seg yineẓrufen (ṣṣḥari) imeqranen akk deg
umaḍal, aneẓruf n Gubi, am wakken ay tesɛa ugar n 5000 n yisafen. Tamurt-a tesɛa
tallit aydeg d-yekkat aṭas ugeffur (d tallit n tmusunt, deg unebdu), maca
igefran-a ttgen, tiikkal, ixeṣṣaren d imeqranen.

Ccinwa tesɛa agdud ameqran akk deg umaḍal: ugar n 20% seg yimezdaɣen n umaḍal d
Icinwaten. Maca amur ameqran seg yimezdaɣen n Ccinwa ddren deg tama tagmuḍant
(tacerqit) n tmurt. Ugar n 61% n Yicinwaten ddren deg ugama (beṛṛa i temdinin).
Ihanen d nitni ay d tadersi (miniroté) tameqrant akk deg Ccinwa (ugar n 90% n
yimezdaɣen), yerna d tantala-nsen (dialecte) ay ssawalen Yicinwaten akken ad
msefhamen gar-asen.

Deg 1992, Ccinwa tekcem tadamsa n wulzuz (économie de marché): ula ma medden
ttalasen ad sɛun tiṛmisin (tikebbaniyin) i yiman-nsen, maca anabaḍ mazal yeṭṭef
ṛṛay ameqran deg temsal n tdamsa. Ccinwa d nettat ay d tanfarast (productrice)
tameqrant akk deg umaḍal deg wayen yerzan imendi (céréales) am ṛṛuz, irden ed
wekbal.



https://kab.wikipedia.org/wiki/Tafsut_n_imazi%C9%A3en

Ass n 20 ibrir, d amulli n tefsut amaziɣ, amulli n tefsut n tlelli. D yiwen wass
i deg a nesfugel i tikkelt tis 25 tadyant n imaziɣen. Anwa-t weqbayli ur nesli
neɣ ur nessin tafsut n imaziɣen ? Anwa-t umaziɣ im’ ur yiwiḍ yissel? Wa yecfa wa
ala akken it-iccenu Abranis deg yiwet si tezlatin-is maca, tura, seg weqrur-nni
amecṭuḥ alma d amɣar-nni acaraf, ssnen awk anamek-is uzemz-a*. Azekka daɣen, a
nemyager akk d yiman-neɣ, akk d weḥric-a axatar deg umezruy azi* n Tferka n
ugafa.

Mačči d asfugel iɣ-d-yeggran ass-a, ur ɣ-yeţţak wul i waya acku gran-aɣ-n yiswan
wuɣur mazal werɛad nessaweḍ, yeggra-ɣ-n webrid i mazal ur ifuk ara, ggrant-aɣ-n
ccfayat ur neḥriz akken iwata...teggra-yaɣ-n tutlayt tamaziɣt i yuɣalen amzun d
taǧǧalt. Ggrant-aɣ-n terwiḥin n wid yeţwanɣan di tefsut taberkant. Widak-nni i
d-yekkren di 1980 d widak i d-yekkren di 2001 yiwen n yiri nsen.
Timesbaniyin-nni i yeḍran di tmurt n leqbayel send iḍelli, iḍelli neɣ ass-a,
ţţakent-ed udem n weqbayli i yerɣan af tilelli. Ayen awk wiɣer id-nessaweḍ
ass-a,123 n imeɣrasen i nɣan iserdasen d isultiyen n udabu azzayri aɛrab
inselmizri akk d ibuxusen-is, yesban-aɣ-d dakken: ger yiḍelli d wass-a, ulac
dacu i ibeddlen fell-aɣ. Imi mazal neqqen arrac nneɣ am yizan, teţwaḥreṣ ugar n
yiḍelli. « Aman-nni yeččuren d ḥellejɣar d nutni d nutni, bedlen-asen kan
acemmux » Tafsut n imaziɣen mačči kan akka i ţ-lul-ed ger yiḍ d wass: dayen
wiɣer i d-nessaweḍ, dayen awk id-yekkan zdat-es i ţ-id-ismentsen.

Idim mazal tuɣ yeḥma ass mi yeţwakkes usarag n (Dda lmulud) Mulud At Mɛammer af
tmedyazt taqburt n yeqbayliyen(asarag-a tuɣ teţţuhega-n i wass n 10 meɣres),
yugi-ţ udabu azzayri, teţwakkes kan akka...d amnukal n ugerzu n Tizi-Wezzu s
yiman-is i s-ţ-yennan i dda Lmulud. Si tal tama, di yal adrum, bdan medden
ţţarran nnehtat si cayaḍ i sen-iserkeb udabu azzayri, bdan ţţiwzagen
waman...aseqqi yemmar-ed akken yerɣa. Meḥyaf-nni i isik Bu-iledyen af
yeqbayliyen yezzi-d af bab-is, tefɣ-ed tiɣri n wid yugin ddel d uzaglu. Dɣa
tetṭerḍeq af tikkelt, temmar-ed af yiwin yidis. Krim Belqasem d yiwen seg yiḍan
n “El-Moudjahed“ i s-d-itekkan i dda lmulud, s rregmat akk d useglef; ira ad
yefk iɣil i wat-is: wid-nni iɣ-d-imedlen tiwwura, wid-nni iţţarrayin af wegdud.
Tamesbanit tamenzut i d-yellan di Tizi-Wezzu d tin n 11 meɣres 1980, tsembiwel
addad(liḥala) n timiren. D inelmaden d tinelmadin n [[Taseddawit Asif Σisi]] d
Iḥesnawen i yetṭfen tuɣḍaṭ-a, ur ẓẓrin ara kan dacu i yellan yegguni-ten …

Aɣaram asdawan n wasif ɛisi, mazal-it ar ass-a i wakken a d-yesmekti wid yeţţun,
akken a ten-d-yeḥku af yiḍ-nni n 19 yebrir1980 mi d-mkuben iserdasen s yeqjan. D
ahmaj i hemjen deg inelmaden d tnelmadin. Acḥal iwin ar lḥebs, acḥal ɛedmen
ger-asen... A nekk seg wayaki mebla ma neţţu awk imeɣnasen i s-yefkan udem
azedgan i wayen i d-yeḍran. Ur ntekk ara kan akka ma yella ur d-nudir irgazen am
Ɛebbuṭ, Lunawsi, Mezdad, Saɛdi, Ferḥat Mhenni, Zituni... d yawk arrac imaziɣen i
iseblen iman-nsen i wakken tadyant n 20 Yebrir a ţ-aweḍ ar tal taddart di tmurt
n Yeqbayliyen. Aseggas yezzi af waya, si tama n Bgayet iɣ-d-tekka taɣrit n
Imaziɣen tikkelt-a...Tafsut n 1981 Ilmeẓyen d telmeẓyin n din ččan aḥlalas n
udabu azzayri, awal nsen yiwen: werǧin ad teḥlelli-d tugduţ i yeqbayliyen

Seg wass-nni, Iqbayliyen fkan awal, ggulen dakken tineţţi nsen ur tnegger u s
deffir-sen ḍefren-d imaziɣen s umata. Ulayɣer a nesṭuqet awal, d timuggiyin i
asenfar nneɣ. Imal n yeqbayliyen atan di tmurt nsen, iẓuran-nsen ɣzan almi anda
yiwen ur yessin…Imal n tutlayt nsen atan ger tarwa-s, atan di tmurt-is, deg
urebbi n warraw-is. Talalit n Amussu Adelsan Amaziɣ s tumert medden ay
ţ-muggren, ass-nni i yebda umennuɣ af yidles d tutlayt nneɣ yeţţali yeţnerni
almi ass-a, ulac win ur nessin xas ula cwiyya n umezruy nneɣ. Tafat iɣ-d-isiɣ
Umussu d ajgagal s wiyes nerfreẓ abrid deg wi’ nteddu, nerfed aqerru nneɣ ar
igenwan mebla akukru. Ula ma xas ass-a, Amussu yebḍa d icḥricen seg mi kkan
ikabaren nnig-es, iswi-s amenzu n win n widak icḥemlen ayla nsen, akal nsen...

Maɛṭub Lwennas seg imezwura i sen-yerran tajmilt i tlawin d yergazen n tefsut
imaziɣen, tasfift i d-yessufeɣ kra n wayyuren kann s deffir 20 yebrir anda
icennu:

Eḥzen Lwad Ɛisi Mi yebda imenɣi Yewweḍ-iten Lɛesker deg Yiḍ Tuddar slant
irkwelli, suwwent ɣer Tizi Kul abrid a yeţfeggiḍ Ur telli d tisselbi, nehwaǧ
tilleli, Uqbel aɣ-ḥerren ɣer lhid. Akken nella zik a nili, Ma yella imenɣi, Wi’
mmuten ad yennerni mmi-s. A wid iḥekmen ayenni, ur nelli d ulli, Tamurt iban-d
lsas-is. Tamaziɣt ad tennerni …

Nnif d lḥerma dayen yeḍran Di tefsut n Tizi Wezzu Llan d ilemẓyen d tlemẓyin
fɣan-d s iberdan. Nnan-d ala dayen neɛya Si lbaṭel akk d uzaglu ...

[Tafsut n 1980 deg Tmurt n Leqbayel d tin ay ikecmen deg umezruy (ttarix) n
tmaziɣt d win n Ldzayer akk-n ma tella. Deg wussan-nni, ḍrant aṭas n tɣawsiwin s
tghawla, d tid ay yuraren ddurh d ameqqran deg tikli i lmend n wakkaz s tmazight
deg tmurt-is. Yelha ma nessawel-d ghef way-n yedhran deg Tefsut-nni akk-n ad
nefhem xir tidyanin-a. Adhris-a ay d-nuwey d tukkist (extrait) seg "Weghmis n
Tedyanin n Tmurt n Leqbayel" ay yura Racid Caker deg tallit-nni u yeffeɣ-d deg
tesɣunt (revue) n "Les Temps Modernes" (uṭṭunen 432-433, Yunyu-Ɣuct 1982), akk d
tesɣunt Tafsut.]

Ass n lḥedd, 9 Meγres 1980 : Tasdawit n Tizi Wezzu tella tesaa imir-n sin n
yiseggasen d wezgen seg wasmi ay tettwaldi yernu yufa-d lḥal yagi tga tlata
yisundilen (grèves) imeqranen, aneggaru deg-sen d win ay d-yellan deg gar 17
Tubeṛ d 13 Nwembeṛ 1979. Asunded-nni gan-t γef wugur n ugenses idetti
(représentation authentique) n yinelmaden sdaxel n tesdawit. Akabar n Tirni n
Weslelli Aγelnaw (FLN) yella la d-yeqqar dakk-n inelmaden ara yesseḥṛasen akk-n
ad gen isundilen-a d "imesmaziγen" (berbéristes) neγ d imaṛksiyen imaziγen (u
llan qqaren-asen "Bougiots").

Seg yimir-n, iselmaden ay llan ttwalin-ten d imarksiyen, llan ur ten-ttaznen ara
ɣer Tizi Wezzu, wanag ttaznen-ten ɣer tesdawit n Sṭif. Ma d iselmaden idzayriyen
ay yeghran deg Fransa llan ttqaraaen-ten u tikkwal ssagaden-ten. Yagi, deg way-n
iaaddan, adtas n tikkal ur jjin ara ad d-ilint tmeskanin tidelsanin
(manifestations culturelles) tidelsanin timaziɣin deg Tizi Wezzu. Ur jjin ara At
Mengellat neɣ Yidir ad cnun, gedlen tamezgunt (pièce de théâtre) n "2000 n
yiseggasen n Ṭradh" ay llan tturaren-tt-id s teqbaylit.

Ass n letniyen 10 Meγres 1980 Azekka-nni taṣ̣ebḥit, Mouloud Mammeri yesteqsa, u
d Mass Arab, anemhal (directeur) n tesdawit n Tizi Wezzu s timmad-is ay
as-yennan dakk-n maci d netta ay as-d-yeγran yernu asarag-ines ur yettwamneε, ur
yettuwexxer. Ɣef tizi n ttnac n wass, Mouloud Mammeri yeqleε seg Ldzayer, yedda
id-s Salem Caker d yiwen n unehhaṛ iqeddcen deg CRAPE, la tteddun γer Tizi
Wezzu. Mi uwḍen γer Dreε Ben Xedda, γef jjuj, yeḥbes-iten yiwen n wuggug
(barrage) n yibulisen (uggug niḍen yella yegguni-ten deg Buxalfa).

Ass n ttlata 11 Meγres Inelmaden gan tameskant-nsen (manifestation) tamezwarut
deg yizenqan n Tizi Wezzu. Γef ttesεa n tṣ̣ebḥit ay mlalen u gar n 10:15 d
12:15, gar n 500 d 700 n yinelmaden ay yelḥan deg yizenqan n Tizi Wezzu, zzin-d
sin iberdan γef yizenqan imeqranen n temdint. Tikli teḥbes sdat n Useqqamu
Aγelnaw Aγerfan (CNP) n FLN, sdat n twilayt u sdat n tesnawit (lycée) n temdint,
u llan refden tiḥucay ay deg d-uran "Idles amaziγ : idles aγerfan", "Awali,
Aseqqamu aγelnaw aγerfan, asarag n Mammeri yettwamneε ?", "Ḥebset aqmaḍ n
yedles". Uran-d daγen s tefṛensist : "Ad yeγli weqmaḍ" (répression), "Awali,
Aseqqamu aγelnaw aγerfan d iqettalen". Ma s tmaziγt uran-d "Tamaziγt d
tameslayt-nneγ", "Ad nerreẓ wala ad neknu", "Neεya deg lbaṭel".

Ass n laṛebεa 12 Meγres 1980 Agraw amatu (assemblée générale) n yinelmaden n
Tizi Wezzu yura-d yiwet n "tebṛat yeldin i Uselway n Tegduda". Tabṛat-nni
ssuffγen-d seg-s luluf n tsukan (copies) u ferqen-tent deg waṭas n yimukan
(Ldzayer, Bumerdas, atg.). Tabṛat-a yettwarun s yiles ur nqesseḥ ara aṭas d tin
ay deg d-bedren yinelmaden ay-n d-yeqqar werkawal aγelnaw (charte nationale).
Daγen, inelmaden bedren-d deg tebṛat-nsen akk ay-n yeḍran deg wussan-nni nnan-d
dakk-n iles d yedles imaziγen ttalasen ad ttusnernin, am wakk-n d-ssuttren
dakk-n tamaziγt ad teqqel d iles aγelnaw wis sin deg tmurt.

Ass n lexmis 13 Meγres 1980 Iselmaden n Usudu n Tussniwin Tudmisin (institut des
Sciences économiques) n Ldzayer tamaneγt) asmi ay ẓran s lexbar, gan tasakbabt
(pétition) ay fkan i weγlif (ministère) akk-n ad d-sseknen dakk-n ur qbilen ara
amnaε n usarag-nni (conférence) n Mammeri. Aḍris-a zemlen-t (stenyan-t) ṛebεin n
yiselmaden, meḥsub tlata n yimuren γef ṛebεa seg yiselmaden idzayriyen (gar-asen
wid iqeddcen deg PAGS [akabar amesdukli (parti communiste)] d wid iqeddcen deg
tedbelt (administration)]. Deg webrid, gar Budwaw d Tizi Wezzu, amur ameqran deg
yigalisen (tiplakin) akk d tseddariyin (abribus) uran deg-sent s ssbiγa :
"Tugdut", "Aït Ahmed deg tmurt !", "Ḥebset assenger n yedles !", "FLN amaynut d
afaci", "Akk d inmeglayen" (opposants). Tira-a uran-tent deg yiḍ n 12 d 13
Meγres. Medden walan daγen tira am tigi deg Tizi Wezzu akk d yiberdan yettalin
γer tuddar deg Tmurt n Leqbayel. Adabu yeεreḍ ad yeffer akk tira-nni s tγawla s
ssbiγa tamellalt neγ taweṛdit, deg wass n lexmis, 13 Meγres. Ass-nni daγen ay
d-yeffeγ umagrad (article) amezwaru deg lbeṛṛani γef way-n ara iḍerrun deg Tizi
Wezzu. Wa d amagrad awezlan ay d-yeffγen deg weγmis afṛensis n Libération,
yeḥka-d ay-n yeḍran s tidet deg wass n 11 Meγres. (Mebla ccek, d ay-n ay yejjan
akk lejnas ad d-rren lwelha-nsen γer tedyanin-a !).

Ass n ljemεa 14 Meγres 1980 Medden bdan la ttmeslayen γef tira-nni u mxallafen
leṛyuy-nsen fell-asen.

Ass n ssebt 15 Meγres 1980 Terza yiwet n tfagla (délégation) n yinelmaden i
tikkelt tamezwarut γer tselwit (présidence) u tejja-n dinna tabṛat yeldin i
uselway. D A. Benhabyles ay ten-yemmugren, iban-d yewhem maca ur d-yesban ara
taεdawt-ines. Inelmaden sseknen-as-d amek ay tettwaru tmaziγt (s tfinaγ) u
yenna-d dakk-n yefka tira-nni i Uselway (?). Deg temlilit-ines tis snat akk d
yinelmaden ay d-yesban addud-ines (position).

Ass n lḥedd 16 Meγres 1980 Deg Ldzayer, medden la ttmeslayen dakk-n tella yiwet
n tewriqt n FFS ay yettwaferqen γef yinelmaden deg wussan-nni (yuγ lḥal, d tin
ay d tawriqt tis tlata ara yefreq ukabar-a deg setta n wayyuren ineggura).
Tawriqt-a tessawal-d γef tedyanin-nni n Tizi Wezzu u tenna-d dakk-n 2000 n
yinelmaden ay yettekkan deg tmeskant-nni (tamesbanit) n 11 Meγres (yili ay-a ur
iṣ̣eḥḥa).

Deg Tmurt n Leqbayel, ass n lḥedd 16, letniyen 17 d wass n ttlata 18 Meγres,
medden gan timeskanin (timesbaniyin) deg Laṛebεa n Ayt Yiraten, deg Yiεeẓẓugen
akk d Σin Lḥemmam. Deg Laṛebεa n Ayt Yiraten, medden qqimen la tteddun deg
yizenqan tlata n wussan, wa sdeffir wa. Aṭas seg wid yettekkan deg tmeskanin-a d
ilmeẓyen (inelmaden n tesnawiyin [lycéens], atg.), akk d kra n yigerdan d tlawin
(amur ameqran deg-sent d timγarin). Ḍrant tγawsiwin yessewhamen. Deg Larebεa n
At Yiraten, medden kecmen γer lkaziṛna u ḥettmen iserdasen (iεsekṛiyen) ad
d-ffγen seg-s s yiceṭṭiḍen n waddal (sport) (imi ay llan la ttgen addal) i
wakk-n ad ttekkin yid-sen deg tmeskant γef yiles amaziγ. Ula d amγiwan (lmir)
ḥettmen-t ad d-yeffeγ, u ad yezwir i ṣ̣ṣ̣ef u ad d-yini "Ad ddren Yimaziγen".

Ass n letniyen 17 Meγres 1980 Daniel Junqua yellan la iqeddec d anemyaru
(correspondant) deg weγmis n "Le Monde", yedda γer Tizi Wezzu u yebda la
yesteqsay inelmaden d yiselmaden. Yeεreḍ ad yesteqsi daγen kra n yemḍebbren,
maca ur yessaweḍ ara (anemhal n tesdawit [recteur] ulac-it, atg.). Deg wass n 19
Meγres, yeffeγ-d umagrad (article) amezwaru deg Le Monde u yeḥka-d γef lumuṛ
akk-n ḍrant (mebla azeyyed wala assenqes).

Ass n ttlata 18 Meγres 1980 Lexbar n timeskanin (timesbaniyin) ay d-yellan deg
Laṛebεa n Ayt Yiraten, Iεeẓẓugen d Σin Lḥemmam yelfa-d d tidet. Medden qqlen la
ttwalin lumuṛ s leḥder (ladγa irgazen imeqranen), imi ugaden "lemmer ad yekker
ṭṭrad aγarim (guerre civile)".

Ass n laṛebεa 19 Meγres 1980 Aneγlaf (lewzir) n usselmed aεlayan, Bererhi,
yemlal i tikkelt tamezwarut akk d Mammeri, u yessutter seg-s ssmaḥ d ameqran s
yiles "aẓidan am tamemt", maca ur iban ara γef wacu. Tikkelt niḍen, yeγra-as
akk-n ad t-yenṣ̣eḥ ur yettekkay ara deg yisaragen (conférences) ay ssefran ad
ten-gen yinelmaden deg uγaram (cité) n tesdawit n teqcicin deg Ben Aknoun, γef
yedles aγelnaw. Nnan-asen daγen akk-a i Mass Labidi akk d Rachid Boudjedra, imi
ay ugaden lemmer ad ttekkin deg yisaragen-nni. Mammeri yessutter ssmaḥ s leḥdaqa
deg teqcicin ay t-iεerḍen. Kra n teqcicin n Tdukli Taγelnawt n Yelmeẓyen
Idzayriyen (UNJA) εerḍent ad frunt ugur-a, maca ur ssawḍent ara.

Ass n lexmis 20 Meγres 1980 Aγmis n El Moudjahid yessuffeγ-d yiwet n tebṛat n
ucemmet d rregmat yettwaxetmen s yisem n K.B. (mebla ccek d Kamel Belkacem,
anemhal n tira [rédacteur en chef] n weγmis-a). Tabṛat-a tetthem Mammeri (mebla
ma tebder-d isem-is) belli d axabit ixeddmen akk d temharsa (colonialisme).
Tasγunt n "Révolution Africaine" tessuffeγ-d daγen tigejdit (éditorial), ur
yettwafhem ara d acu ay d-yeqsed maca, deg tgara, iwet-d deg wid ay d-yessekren
ccwal deg Tizi Wezzu. Ma d aγmis n Algérie Actualité yenna-d dakk-n tirzi ay iga
Chadli γer Ccerq Alemmas d tin ay yessefra ad tt-yeg aṭas ay-a, yernu ccwal
yekkren deg tmurt n Leqbayel ur yeqqin ara γer tirzi-a. Nnig way-a, Chadli
yessefra ad yerzu γef Tizi Wezzu deg wass n 15 neγ 16 Meγres. Γef way-a ay gan
kra n lecγal n ucebbeḥ n temdint s tγawla deg wussan-nni.

Ass n ssebt 22 Meγres 1980 Iselmaden n Tizi Wezzu la ssawalen γef tririt ara gen
i umagrad-nni (article) n ucemmet d rregmat ay d-yeffγen deg El Moudjahid. Yuγ
lḥal, amagrad-a iḥuza ula d iselmaden n tesdawit n Tizi Wezzu. Deg Ldzayer, kra
n yiselmaden n tesdawit εerḍen ad d-gen tasakbabt (pétition) ara fken i El
Moudjahid akk-n ad as-yeḍmen i Mammeri lḥeqq n uwajeb deg weγmis-a. Ciṭṭaḥ kan
ay iqeblen ad zemlen (ad stenyin) tasakbabt-a. Ula d wid iqeddcen deg CRAPE
(anda ay yella Mammeri iqeddec d anemhal [directeur]), maci aṭas ay tt-izemlen.

Ass n letniyen 24 Meγres 1980 Iselmaden n tesdawit n Tizi Wezzu ur msefhamen ara
γef lecγal ara gen. Tabṛat yeldin ay uran i uneγlaf (lewzir) werεad ur tt-uzinen
ara. Deg Usudu n Tussniwin Tudmisin (Institut des Sciences Economiques) deg Tizi
Wezzu, anemhal Arab yessebded-d taseqqamut taslemdant (commission pédagogique).
Iselmaden ssuttren deg tedbelt (administration) ad asen-tefru ugur n ussuffeγ n
tsukan (polycopies) uqbel n 29 Meγres. Ma ur yefri ara wugur-a, ad gen asunded
(grève).

Ass n ttlata 25 Meγres 1980 Asudu n Tussniwin Tudmisin (Insitut des Sciences
Economiques) n Ldzayer yebda-d asunded (grève) n tlata n wussan imi aseqqamu
(comité) n usudu-nsen ur testeεṛef ara yes-s tesdawit.

26 Meγres 1980 Gan tameskant (tamesbanit) niḍen deg Tizi Wezzu, ay deg ttekkan
azal n 1000 n yinelmaden. Ibulisen ur d-giren ara iman-nsen.

30 Meγres 1980 Deg Fṛansa, Aït Menguellet yeγra-d kra n yisefra deg tewwurt n
Pantin. Aseqqamu n uḥuddu n yizerfan (droits) idelsanen iger-d tiγri akk-n ad
msegrawen medden deg tsusmi sdat n tmahelt (ambassade) n Ldzayer deg Fṛansa.

6 Yebrir 1980 Inelmaden gan timlilit deg Yiḥesnawen (Tizi Wezzu) u fran-tt-id ad
ṭṭfen u ad qqimen deg tzeqqa (salle) n assukken (reprographie) n tesdawit u
gren-d tiγri akk-n ad gen tameskant (tamesbanit) deg wass n 7 Yebrir deg Ldzayer
tamaneγt.

7 Yebrir 1980 Lεecṛa n tṣ̣ebḥit. Ldzayer tamaneγt, deg Tsenbert (place) n
Umezwaru n Mayyu. 500 n yinelmaden d yiselmaden ay yemsegrawen akk-n ad
d-ssuttren dakk-n idles amaziγ yettalas ad yili. Tiḥucay ay refden yura-d
deg-sent "Idles aγerfan (culture populaire)", "Tilelli n wawal", "tamaziγt ur
telli ara d iles adzayri ?", "tugdut tadelsant (démocratie culturelle)". Wid
yettekkan deg tmeskant-a (tamesbanit) bdan la d-cennun imseγret (nnacid) n
yemjuhad "Min jibalina" (Seg yidurar-nneγ ay d-tuli taγect n tlelli). Ibulisen
bdan la kkaten medden akk-n kan d-tebda tikli. Wten wid yettekkan u qemḍen-ten
mebla ṛṛeḥma. Azal n 200 ay ssulin deg yifurguten s tiyta n tdebbuzin. Gar wid
yettekkan, llan aṭas ay yettwajerḥen, gar-asen xemsa γlin deg lkuma. Yiwen seg
wid yettekkan wten-t s tdebbuzin alama ay yemmut. Deg tesdawit n Ldzayer,
inelmaden deγren (bbuṭin) akk-n ad gen asunded (grève). Tasdawit n Tizi Wezzu
tga asunded daγen yernu ṭṭfen-tt yinelmaden, deg-s ara ttγimin, deg-s ara
gganen.

Ass n 8 Yebrir 1980 Deg Ldzayer tamaneγt, ugar n 1000 n yinelmaden ay d-yeffγen
ad ttekkin deg tmeskant (tamesbanit) u la ttberriḥen "Ad yeγli weqmaḍ
(répression)", "Ibulisen d iqettalen", "Brum-asen-d i wid yettwaṭṭfen", "Idles
aγerfan (culture populaire) adzayri". Llan daγen la d-cennun imesγerten
(nnacidat) n tmurt. Ibulisen dehhmen-ten s ljehd γer daxel n tesdawit.
Tameskant-a teqqim ugar n snat n tsaεtin. Amur ameqran deg wid yettwaṭṭfen
bran-asen-d.

9 Yebrir 1980 Amussu (mouvement) yebda la yettimγur deg Tmurt n Leqbayel.
Ilmeẓyen n Yiwaḍiyen, Ayt Yanni, Ljemεa n Ssarij, Delles, Buṛj Mnayel, Sidi Σic,
atg. gan timeskanin (timesbaniyin) akk-n ad d-ssuttren ad as-yettunefk lḥeqq i
yedles amaziγ ad yili. Ass-nni deg Sidi Σic, yettwamneε ubaraz (gala) n Ferhat n
Imaziγen Imula. Ibulisen ṭṭfen Ferhat.

Seg 9 ar 15 Yebrir 1980 Deg tuddar n Tmurt n Leqbayel, gan-d iseqquma n uqareε d
uεiwen n yinelmaden igan asunded (grève).

10 Yebrir 1980 Akabar n Terni Weslelli Aγelnaw (FLN) iga tameskant (tamesbanit)
mgal n tin ay gan yinelmaden deg Tizi Wezzu.

11 Yebrir 1980 Mouloud Mammeri yuzen tiririt-ines i weγmis n El Moudjahid ay
d-yessuffγen amagrad-nni (article) n ucemmet "Wid yettafken timsirin" (dduṛus).
El Moudjahid yegguma ad d-yessuffeγ tiririt n Mammeri. D aγmis n Le Matin ay
tt-id-yessuffγen. Inelmaden gan-as-d tisukan (copies) s Roneo u ferqen-tt γef
medden ama deg Ldzayer, ama deg Fṛansa.

13 Yebrir 1980 Aneγlaf (lewzir) n usselmed aεlayan yemlal d yiwet n terbaεt n
yiselmaden n Tizi Wezzu. Inelmaden n tesnawit (lycée) n Amirouche, deg Tizi
Wezzu, bdan-d asunded (grève) u ṭṭfen tasnawit-nni. Iqeddacen n sbiṭar n Tizi
Wezzu uznen assumer (motion) n uεiwen i yinelmaden igan asunded akk d tebṛat
yeldin i uselway (ṛṛayes) Chadli ay deg ay as-ssuttren ad yeḥbes weqmaḍ
(répression). Yiwet n tewriqt yettwaferqen γef medden (u nnan-d dakk-n n FFS)
tger-d tiγri akk-n ad gen medden asunded amatu (grève générale) deg wass n 16
Yebrir.

15 Yebrir 1980 Aseqqamu n uḥuddu n yizerfan idelsanen deg Ldzayer (Comité de la
défense des droits culturels en Algérie) iger-d tiγri akk-n ad gen tikli deg
wass n 26 Yebrir sdat n tmahelt (ambassade) n Ldzayer deg Fṛansa u deg wass n
Umezwaru n Mayyu seg wezniq n "Filles du Clavaire" alama d Bastille. Sbiṭar n
Tizi Wezzu ṭṭfen-t yiqeddacen.

16 Yebrir 1980 Medden gan asunded (grève) ikemlen deg Tmurt n Leqbayel. Acennay
Ferhat Mhenni n terbaεt n Imaziγen Imula yettwaker deg Dar El Beida [deg ccerq n
Ldzayer tamaneγt] γef tizi n jjuj d wezgen n tmeddit. Aneγlaf (lewzir) n
usselmed aεlayan iεeyyen-asen i yinelmaden n Tizi Wezzu akk-n ad qqlen γer tγuri
deg wass 19 Yebrir. Tameddit-nni, mlalen yiqeddacen n Sonelec, Sonelgaz,
Sonitex, Casoral, sbiṭar n Tizi Wezzu akk d yiselmaden n yinelmaden akk-n ad
d-sseknen dakk-n ur qbilen ara aqmaḍ (répression) n ddula u sbedden-d aseqqamu
aγerfan (comité populaire) i usseddu n lecγal.

18 Yebrir 1980 Iminigen msegrawen sdat n tmahelt (ambassade) n Ldzayer deg
Ottawa yernu gan tikli tazamalt (symbolique) sdat n wemni (parlement) akanadi.

20 Yebrir 1980 Γef lweḥda n tṣ̣ebḥit : tebda-d temhelt (opération) n Mizrana.
Iγallen n weqmaḍ (répression) kecmen γer wakk imukan ay ṭṭfen yinelmaden d
yiqeddacen (tasdawit, sbiṭar, lluzinat). Inelmaden yellan ṭṭsen bdan-ten s tiyta
nitni mazal-iten deg wusu. Wid ara irewwlen bran-d fell-asen iḍan. Inelmaden la
d-ttneggizen seg lbaṭimat n uγaram (cité) n tesdawit mebla ma lsan
iceṭṭiḍen-nsen. Iselmaden ttwarefden seg yexxamen-nsen. Akk iqeddacen n sbiṭar
ttwaṭṭfen, u uwyen-d deg wemkan-nsen imejjayen (iṭbiben) n lεeskeṛ. La ittezzi
wawal dakk-n mmuten 32 n medden u d timeyyatin ay ijerḥen. Imezdaγen n Tizi
Wezzu gan asunded amatu (grève générale). Medden ur d-jjin ula d yiwen n ugalis
(taplakt) yuran s taεṛabt deg yizenqan. Tamurt n Leqbayel tegzem γef ddunit.
Yettwamneε unekcum γer-s ladγa γef yineγmasen (imesjeṛnanen).

21 Yebrir 1980 21 seg wid yettwaṭṭfen ttucaṛεen deg Leqṣ̣er [Bgayet] u yeḥkem-d
fell-asen wexxam n ccṛeε ad kecmen γer lḥebs. Medden bdan la regglen iberdan deg
temdint akk d teγsart n tmacint (gare). Iγallen n weqmaḍ (répression) bdan la
tteddun deg yizenqan s yibeckiḍen yesεan tiferyin yernu sxerben igniren
(galeries) imaynuten (ahat gan ay-a akk-n ad smentsen [provoquer] medden ?).
Medden sxerben ammas n tinḍi (centre d'artisanat), taγsart (station) n lkiṛan
akk d tedwirt n Kharroubi. Imezdaγen n tuddar ay d-iqerben γer Tizi Wezzu
udren-d akk-n u gan tikli deg temdint-a akk-n ad d-sseknen dakk-n ur qbilen ara
aqmaḍ (répression) d tmenγiwt n medden.

22 Yebrir 1980 Asunded amatu (grève générale) yuweḍ γer wass-ines wis tlata.
Mazal la regglen iberdan deg Tizi Wezzu. Imeskanen (manifestants) la tteddun deg
temdint s tḥucay akk-n ad d-ssuttren ad asen-d-brun i wid yettwaṭṭfen u ad
ḥebsen aqmaḍ (répression). Imeskanen refden daγen tiḥucay ay deg d-uran
"Imaziγen". Ibulisen (tamunin tiγelnawin n tγellist, CNS) mmγen γef yiselmaden
seg sdeffir. Llan-d yimenγin imeqranen deg wakk imukan n Tizi Wezzu gar
yibulisen d yimeskanen. Imesdurar qqlen-d γer temdint yernu ula d nitni bdan la
regglen iberdan. Sxerben inura (lbiruwat) n APS, SAA, axxam n tinḍi, anaru
(lbiru) n ukabar n FLN, asensu (hôtel) n Balwa akk d tzeqqa n ssinima Mondial.
Iqeddacen n sbiṭar n Mustapha Bacha, deg Ldzayer tamaneγt, bdan-d ula d nitni
asunded akk-n ad msegman d Tmurt n Leqbayel.

23 Yebrir 1980 Ass wis ṛebεa n ussunded amatu (grève générale). Ibulisen la
ttaṭṭafen medden s waṭas u deg yal amkan. Imeskanen (manifestants) ay d-yusan
seg Tegzirt nnuγen akk d yiγallen n weqmaḍ (répression) deg unekcum n temdint n
Tizi Wezzu. Yella-d daγen yimenγi d ameqran deg Dreε Ben Xedda.

24 Yebrir 1980 Tebda la d-tteqqel "lehna" cwiṭ, cwiṭ. Tiḥuna n tuccit bdant la
leddint tameddit n wass-nni. Llan-d yimenγiyen d imeqranen gar yimeskanen
(manifestants) (deg Yiwaḍiyen, Laṛebεa n Ayt Yiraten d Σin Lḥemmam) d yiγallen n
weqmaḍ. Igniren (galeries) imaynuten hudden seg lketṛa n sselεa.

25 Yebrir 1980 Iγallen n weqmaḍ ṭṭfen akk tamdint n Tizi Wezzu. Tilibizyu n
Ldzayer tṣ̣ewwer-d imukan yettwasxerben. Γef lxemsa n tmeddit, anmahal
(ambassadeur) n Ldzayer deg Fṛansa yemlal d weγlif (ministère) n tγawsiwin n
beṛṛa deg Quai d'Orsay. Γef lxemsa u xemsin n ddqayeq, anebdad (préfet) n
yibulisen n Paris yenna-as i Useqqamu n uḥuddu n yizerfan idelsanen deg Ldzayer
dakk-n tikli-nni ay ssefran ad tt-gen i uzekka-nni tettwamneε.

26 Yebrir 1980 Anebdad (préfet) yemneε tikli-nni, d acu kan, γas ma yella
Aseqqamu n uḥuddu n yizerfan idelsanen deg Ldzayer llan zemren ad t-ttehmen,
yessγer aqerru u iger-d tiγri deg weγmis (ajeṛnan) d ṛṛadyu akk-n ad d-asen
ttekkin medden deg tikli-nni. 500 n yemdanen ay yettekkan. 400 seg-sen ṭṭfen-ten
yibulisen u uwyen-ten γer Vincennes anda ay ten-qellben, weṣ̣ṣ̣fen-ten yernu
gan-asen tisenta (fiches). Tadukli (Amicale) n Yidzayriyen deg Fṛansa
tessegrew-d 200 n yemdanen akk-n ad smentsen (provoquer) wid ara yettekkin deg
tikli-nni, usan-d deg lkiṛan γer Paris yernu llan ttuxellaṣ̣en s wass.

29 Yebrir 1980 Aseqqamu n uḥuddu n yizerfan idelsanen deg Ldzayer yessefra ad
yeg tikli tasusamt deg wass n 1 Mayyu, d acu kan, anebdad n Paris yemneε
tikli-nni imi "ay tezmer ad d-teglu s ccwal".

10 Mayyu 1980 Matoub Lounes iga abaraz (gala) deg Olympia (deg Paris). Medden
gan ddqiqa n tsusmi akk-n ad msegman d umussu aγerfan (mouvement populaire) deg
Ldzayer.

16 Mayyu 1980 El Moudjahid yessuffeγ-d umuγ (liste) n 24 n yimeḥbas u yenna-d
dakk-n wigi ad εeddin deg ccṛeε n laman n ddula deg Lemdeyya.

18 Mayyu 1980 Deg Tizi Wezzu gan asunded amatu (grève générale), medden akk
ttekkan deg-s (ala igniren [galeries] imaynuten n Ldzayer.

19 Mayyu 1980 Deg Ldzayer gan tameskant (manifestation) mgal n weqmaḍ
(répression).

24 Mayyu 1980 Inelmaden gan timlilit deg tesdawit talemmast n Ldzayer, maca
mmγen fell-asen wid ay yessexdam udabu.

25 Mayyu 1980 Aseqqamu n uḥuddu n yizerfan idelsanen deg Ldzayer yessuffeγ-d
"Tabṛat yeldin i Chadli" sdeffir ma yessegrew-d 3522 n tekbabin (signatures).

3 Yunyu 1980 Aseqqamu agraγlan n uεiwen n teγtas n weqmaḍ deg Ldzayer (Comité
international de soutien aux victimes de la répression en Algérie) yessuffeγ-d
tasakbabt-ines (pétition). Aseqqamu n uḥuddu n yizerfan idelsanen deg Ldzayer
sbedden-t-id s tidet u yessegrew-d 140 n tekbabin (signatures) sγur yemdanen
yettwassnen deg tesdawiyin d tẓuri (art).

21 Yunyu 1980 Γef jjuj n tmeddit, Aseqqamu n uḥuddu n yizerfan idelsanen deg
Ldzayer (CDDCA) akk d Useqqamu agraγlan mgal aqmaḍ (répression) gan timlilit
sdat n Taggazt n Leqdic (Bourse de travail) deg Paris. Gar yiberriḥen (slogans)
ay d-nnan medden : "Ḥebsem aqmaḍ", "Brum-asen-d i yimeḥbas akk mebla ccuruṭ",
"ilsawen iγerfanen (populaires) (taεṛabt n Ldzayer d tmaziγt d ilsawen
iγelnawen". Akk tuddsiwin (organisations) d yemdanen idzayriyen d yefṛensisen
yettwassnen ttwaεerḍen-d γer temlilit-a. Ttekkan deg-s akk wid ay yesteεṛfen s
yimenzayen-a (principes). CDDCA, ASEP, UNEF, LCR, FEN, FO, OCI, FFS. Ma Djamel
Allam akk d terbaεt n Djurdjura gguman ad ttekkin deg temlilit-a. Ferhat d Aït
Menguellet llan ttwaṭṭfen deg Ldzayer.

25 Yunyu 1980 Deg Tizi Wezzu, medden gan ass n webdad i lmend n yimeḥbas. Γef
tmanya n tmeddit, Tanegga n Tγamsa Tadzayrit (APS) tenna-d dakk-n 24-nni n
yimeḥbas n Berrouaghia ad asen-fken tilelli takudant (liberté provisoire) i
uzekka-nni.

26 Yunyu 1980 Teqleε yiwet n terbaεt, deg-s aṭas n tkeṛwas, seg Tizi Wezzu,
akk-n ad d-awyen imeḥbas-nni umi d-bran. Wigi, mi ten-id-ssawḍen γer Tizi Wezzu,
gan-asen tameγra.

Racid Caker yemmut deg wass n 5 Ɣuct 1980 deg yiwet n twaγit n webrid ay deg
mmuten ula d tameṭṭut-is, memmi-s d yemma-s. Yella d aselmad amalal (assistant)
n tdamsa (économie) deg tesdawit n Tizi Wezzu. Yettekka deg umussu (mouvement) n
Tefsut n 1980 deg umazday (collectif) "mgal n weqmaḍ" (anti-répression) deg
tesdawit.

Amezruy n Tefsut n Yimaziγen yessuqqel-it-id Omar MOUFFOK - Tiddukla Tadelsant
Imedyazen, [1]



https://kab.wikipedia.org/wiki/Taddart_At_%C6%90isa_Uya%E1%B8%A5ya

Awal-a d awal ɣef taddart At Ɛisa Uyeḥya, neɣ ahat d awal ɣef tudrin akw n tmurt
nneɣ imi yiwen n sent akw, rɣant akw, kif kif-itent akw deg wayen ctaqqent.

Tadart At Ɛisa tezga-d di tɣiwant (di lɛarc) At Yellilten, ar usammar n Micli.
Am tṭaqa di tudrin n tmurt, ɣef usegrarab i t-ṛessa. U tsenned ar Uzsru n Bibras
d-yezgan ɣef ulzelmaḍis (wallit lafuṭu).

S nnig taddart d adrar u ayla-s isawweḍ tilisa-s ar Uzsru n Dhur s wanida
d-yebda acercer wasif n Tmuqit imi ssawalen di taddart Asif n Buciker. Ar tama
tazelmadt n taddart, seddaw wezsru n Bibras, yella wasif nniḍen imi qqaren Asif
n Tegzirt. Maca aneggaru ya yettɣar deg unebdu imi aman-is bḍan ten At Yegfilen
d At Tfilkut (snat n tudrin n Lɛarc). At Yegfilen sswayen tibḥirin s wayen
d-yegran seg iteyyuten d iqadusen At Tfilkut.

At Tfilkut, imi seg Uɣbalu-nsen (Aɣbalu d taferka n Tfilkut d-yezgan sennig win
At Yegfilen) id-bdan tikli waman, wwin ten ar taddart nsen imi ta ur tesɛi ara
aman.

Ma d aman n wasif n Buciker, bḍan ten At Ɛisa d At Ɛdella (taddart n nniḍen n
Lɛarc), timti d-yeqqim kra seg sen si targa, iteddu cwiṭ inezsizs deg wasif-a
d-yellan ar tama tayeffust n taddart.

Taddart At Ɛisa zedɣen-tt assa, ahat, kra n 2500 d ixef. ɣef akken zsriɣ ulac
kra n « les statistiques » akken a nwali acḥal n yergazen d ttlawin, acḥal
imecṭaḥ d imeqwṛanen, acḥal n yelmezsyen d yemɣaṛen, atg. Wid isteqsaɣ di
taddart ɣef anect-a, nnan iyi : « Ula d kečč ziɣeeeen ! Aaa ! war nestufi ara i
tigi ! » Maca, xas akka lluxan acemma wid n wassa, seg imezdaɣ-is n yiḍ-li
ufraren-d yergazen isent isnen i tirrugza d tinzar tikli. Mačči d yiwen mačči d
sin, ama d irgazen ama d tilawin, i yefkan aqerruy-is ɣef tlelli di ttraḍ n
54-62. Ma d ttraḍ n 63-65 id-yeskar Ukabar Iɣalen Inemlayen (FFS) mgal adabu
aɛrab-ineslemzsri, yemmut deg-s Mass At Yiddir. Tuɣ imiren ulac anwa ar a
irefden abeckiḍ, irgazen akw tquc iten Fṛansa.

Di Tala Lbuṛ diɣen tukwi-d targazt deg uterras u yekker cwal. Xedmen akka
yemɣaren mi zsṛan sani tetteddu tegwnitt, mɣen ar Uzaɣar (n Llexmis) ad walin
imrabḍen akken asen d-afen tifrat, abrid ar ad yerren talwit di taddart d tigzi
deg wallaɣen. Ččuren iqiḍunen, ssennan iɣwyal, ṭfen ibardan nsen ar « sidi ».

Am akken i t-id nniɣ yagi, tudrin At Yellilten myarfadent abeckiḍ mačči d tikelt
ɣef temsalt n waman. Deg ussegwass n 1990 d At Ɛisa d At Yegfilen i niqqal
myefkan-tt di Ssed Ufella. Nerna assegwass mecqarwan At Tfilkut d At Uzsru s
texnefyac. Kra n wagguren kan s yin, tekker gar At Tfilkut d At Yegfilen. Wanag
At Ɛisa d At Ɛdella si zik ttmyezlazen, dɣa ɣef snat-a tineggura awwen-d awwiɣ
yiwet n tmacahutt is issarfayen warrac At Ɛisa wid n At Ɛdella : Zik (wissen
melmi ?) At Ɛdella necfen. Myal m’ ar ad-aweḍ tmecredt di taddart At Ɛisa ad
mɣen asen tt-ksen. Dɣa At Ɛdella ad ččen « Jijju », At Ɛisa ad ččen imetman d
ileddayen. Yiwen ussegwass, mi d-wweḍ tmecredt, am myal assegwass yezrin, At
Ɛisa zsran i wumi ar a zlun akraren d yezgaren, dɣa xedmen akka myefkan awal ad
zlun « Iɣwyal » akken ma usan-d At Ɛdella « ad retɛen asnus ». U akken i
teffeɣ : iɣwyal mmezlen, At Ɛdella mgagin-d ad awin « tacriḥt » ! U assa, m’
akka d-ɣli talwit ger snat n tudrin-a, tamsalt-a n « uɣyul » teqqim-d d
tamseḍsit. Wa yeqqar : zik nerna kwen u nekkes awen timecredt macci d tikkelt !
Wa yettara yas : Zik nessečč awen aɣyul !



https://kab.wikipedia.org/wiki/Ta_%C9%A3iwant_n_Bu%C9%A3ni

Buɣni, (Boghni s tṛumit, s tifinaɣ ), d taɣiwant n tawilayt n Tizi Uzzu, di
Tmurt Taqbaylit, tella ar azal n 38 km deg unẓul-amalu n Tizi Uzzu, ar 15 km deg
umalu n Iwaḍiyen dɣa ar 13 km deg ugmuḍ n Draɛ Lmizan.

Tihawt taṭerkit 1515-1830 Agadir aqbur aṭerki. Ar 6 km n tiẓgi n Tineglin. Isem
azwaran :Burǧ-Buɣni

Tihawt taṛumit 1830 - 1962 Taddart tamecṭuḥt n Tamurt Taqbaylit yettwaẓẓun deg
waḍar n Ǧerǧer, taɣiwant tamasayt n Draɛ Lmizan tettweleq deg useggwas 1876 deg
ugezdu n Zzayer asun n Palestru. Tuɣaled d taɣiwant n alaɣmu acuṛan, attili
tettweqqen deg useggwas 1958 ar ugezdu amaynu n Tizi Uzzu

Tasureft n tamdint n Buɣni, taɣiwant tesɛa, deg usnulfu ines deg useggwas 1984,
26 timdinin nniḍen :

Agadir aqbur aɛetmani yella deg ugafa n tɣiwant. Yella ar 500 imitriyen n asawen
dɣa yettwubna deg tazwara n Timiḍi wisXVIII sɣur Lqaḍi aṭerki n Taqbaylit n
Wadda, Aɛli Xuǧa, d yiwen agadir ameqran ugaren wiyaḍ nniḍen yebnan iɛetmaniyen
di Tmurt Taqbaylit.



https://kab.wikipedia.org/wiki/Ta_%C9%A3iwant_n_Bgayet

Bgayet d tamanaɣt udem-is akk d usagen meqqren n tmurt n Yizwawen. S wazal n 1,
000 000 n imezdaɣ (2006) Bgayet d rruḥ (iman) n ugdud Azwaw. Sennig n teglest
armi d tura, Bgayet ttmmehreged yakk imdanen i tt-izedɣen neɣ i tt-iqurben.

Numidia: deg lweqt n Numidia Vgayet ur tesɛi ara lqima meqqren imi tella tebɛed
ɣef Cirta (tamanaɣt n Numidia).

Ifniqen llan uqbel kullec d agdud amzenzu. Ɣur-sen Bgayet tella d yiwen n umkan
anda zemren ad zzenzen lqecc-nsen, ad myibdalen tiɣawsiwin d imezdaɣ n tmurt,
akked ubrid yelzzm-asen ad ɛeddin am wakken ad kemmlen ɣer leswaq n
tmura-nniḍen, mazal yella armi d tura yiwen n lmersa afniqi deg "Azraruḥ"
(yeqreb ɣer Wedrar Ufarnu).

Seddaw Listiɛmar Arumani, mbeɛd lexsara n Yugurten, Bgayet tettusemma Saldae,
tella d yiwet n temdint n tastaɣt n lɛesker n Roma. Saldae tesɛa azal meqqren
deg temnaḍt tarumanit n Mureṭanya Caesariensis.

Saldae tella daɣen d yiwet n temdint deg tmasiḥit i yesɛan ugar n 690 n
leǧwameɛ.

Iwandalen rran Saldae d tamanaɣt-nsen (429-534) imi d-kecmen deg useggas n 429,
Saldae tella d yiwet gar temdinin i yesɛan ccan deg umenkad Arumani ɣef wayagi
lexsara-ines tella d yiwet n twaɣit ɣef ugdud Arumani.

Iwandalen ǧǧan-d aḥric ameqqran n lɛesker deg Saldae imi d asutel n tzermant
mgal ayen yeqqimen deg umenkad arumani ay tella.

Iwandalen ur dumen ara deg Bgayet imi deg useggas n 534 Ibiẓanṭiyen kecmen ɣer
Saldae ssufɣen-d Iwandalen ɣer berra, steɛmren Tafriqt Ugafa.

Amenkad Abiẓanṭi idum-d deg Tefriqt Ugafa seg 534 armi i yexser amgaru mgal
Aɛraben wid-a bdan ṭrad d Listiɛmar n Tefriqt deg Lqern wis VIII (wis tmanya)
(azal n 642 -705). Ibiẓanṭiyen s tzemmalt-nsen ur tɛettlen ara imi negren isutal
n Yiwandalen deg Saldae. Gar tamawt, ladɣa lwandalen xesren ayen sɛan deg
Tefriqt, qqimmen deg Bgayet, ɛacen gar Yimaziɣen armi ur uɣalen ur ttwaɛqalen
ara merra imi d Imaziɣen tura i yellan. Ayagi merra d ayen i d-yeḍran ɣef
Irumaniyen akked Ibiẓanṭiyen daɣen; ayagi d lwert aqdim n ugdud amaziɣ ur zmiren
ad t-nekren.

Listiɛmar aɛrab d listiɛmar i d-yeǧǧan tikta meqqren akter n wiyaḍ ɣef umezruy n
Yimaziɣen. Aɛraben xellfen Ibiẓanṭiyen deg useggas n 705 armi deg uzal n 972.
Listiɛmar aɛrab n tmurt n Yimaziɣen d yiwet n twaɣit i d-yellan ɣef Yimaziɣen di
tazwara armi rebḥen tilelli-nsen deg lqern wiss VIII.

Imaziɣen kemmlen aṭas n leqrun mbeɛd amgar-nsen mgal aɛeraben seg umkan ɣer
wayeḍ, mgal yiwet n tgeldit taɛrabt ɣer tayeḍ, armi deg yiseggasen n (972–1148)
imi yiwet n tgeldit tamziɣt, Iziriyen (972–1148) s timelwi n Ziri mmi-s n
Mennad, teṭṭef-d tazmert deg Lezzayer. Tallit-agi tella d yiwet n tallit ur
nesɛi lehna imi teččur d imenɣi akked tarkukit, Lqern wiss XI akked 13 walan-d
asexdem ameqqran n tutlayt taɛrabt, imi yebda-d deg Lqern wiss XI anbaz amenyut
n yiwen n udrum aɛrab i d-yekkan si Maser yettuseman Banu Hilal, daxel n wul n
tmurt n Yimaziɣen.

Imi Ifaṭimiyen (yiwet n tgeldit taɛrabt i iḥekmen deg Waɛraben imi steɛmren
tamurt n Yimaziɣen) wexxren-d abud-nsen ɣef Maser deg 972, mmi-s n Ziri
yettusemman Buluɣin (971-984) yettwakellef-d ɣef Tefriqt Ugafa. Awexxer n tanawt
taɛrabt ɣef Maser yeshel-d asnulfu n tgeldit n Yiziriyen seddaw Ḥemmad mmi-s n
Buluɣin imi rebḥen-d imaziɣen tanaya-nsen.

Deg 1090 Iḥemmadiyen, aferkaw n Yiziriyen, rran Bgayet d tamanaɣt-nsen;
Iḥemmadiyen ḥekmen deg Lezzayer azal n lqern (1008-1152) armi nezfen ɣef ddemma
n wanbaz n Banu Hilal. Deg uzal n 1152 Amussu n Tdukli (Lmuwaḥiddin s taɛrabt)
ihudd tagelda n Yiḥemmadiyen.

Deg uzal n lqern wiss XII, Mmi-s n Tumert (a*. 1080 - a. 1130), ccix amziɣ n
lǧameɛ akked umalway n ddin yesnulfa-d tarbaɛt tamaziɣt n Amussu n Tdukli; Mmi-s
n Tumert yura-d aḥric ameqqran n tektabin n ddin s tutlayt tamaziɣt.

Ɛebdelmumen (1094-1163), yiwen seg yinelmaden-is i t-id-ixellfen imi yemmut,
yesnulfa-d tagelda n Tdukli deg Tin Mal (tamdint deg tlemmast n tmurt n Merruk).

Tagelda n Tdukli temɣi-d armi teḥkem-d ɣef uḥric ameqqran n Tefriqt Ugafa;
Merruk deg 1146, Lezzayer 1151, deg 1160 ḥekmen-d ɣef uḥric ameqqran n Tmazɣa.
Deg 1163 armi d 1199, tikkelt tamezwarut deg umezruy n Tmazɣa, aḥric ameqqran n
Yimaziɣen ɛacen seddaw yiwet n tgelda tamaziɣt.

Ugar n 300 n yiseggasen Izeyaniyen, aferkaw n Tgelda n Tdukli, ḥekmen-d ɣef
Tmazɣa armi d 1516 imi Iɛetmaniyen kecmen ɣer Lezzayer.

Lqern wiss XVI yeẓra-d daɣen talalit n Tmurt n Yizwawen deg tlemmast n Tefriqt,
imi aḥric ameqqran n Tefriqt i yettmuqulen ɣer rrif n lebḥer yella seddaw
listiɛmar aɛutmani.

Tella deg ugafa n twilayt n Bgayet, ɣef tafsirt agrakal dɣa tettwazger sɣur asif
n Summam, taɣiwant n Bgayet tella deg iri n ilel Agrakal deg ugafa d ugmuḍ dɣa
tennuled tiɣiwanin n Tuǧa deg ugmuḍ, n Asif n Ɣir deg wenẓul dɣa Buxlifa d Tala
Ḥemza deg wenẓul-agmuḍ.



https://kab.wikipedia.org/wiki/Si_Muhand_u_Mhand

Si Muḥend u Mḥend At Ḥammaduc, d amedyaz azwaw ilulen deg seggas n 1845 (agim d
tamt twinas d ukkuzt tmerwin d semmus) deg taddart n Icerɛiwen. Yemmut deg
seggas n 1906 (agim d tzat twinas d seddis). I wakken ad yerwel f ttar, baba s i
wumi qqaren Mḥend Amezyan U Ḥamaduc, yeffeɣ taddert ugemmun iger ad izdeɣ deg
cerɛiwen . Deg 1857, iɛsekkriyen irumyen sserɣen taddert n Icerɛiwen, rran deg
mkan-is taddert i yiman nsen semman as "Fort Napoléon" (tin i wumi nessawal tura
Laṛebɛa n At Yiraten).

Imawlan n Si Muḥend u Mḥend gren ar Sidi Xlifa, deg tama n Weqbu. Ɛemmi s i wumi
qqaren Cix Arezqi U Ḥamaduc, yellan d amusnaw n tneslemt, isbed yiwet n
tmɛemmert (Zawiya), i deg yesselmad Leqran.

Si Muhand-U-Mhand n At Hmadouch (Icarriḍen, (At Yiraten) lawhi 1845 - Aṣqif n
Ṭmana (Micli) 28 December 1905) illa d yiwen umedyaz Azwaw (aqbayli) ameqqran.
Ilul deg yiwet n twacult (tafamilt) d tamerkantit u yernu yeɣra di Zzawiya ddin
d teqbaylit, daymi i yas rnan "SI" i yisem-is akken teggen deg ukud (lwaqt)-nni
i yed ilemden di zzawiyat. Sakkin (ssin akkin) tudart umedyaz-a d tin i
yettwawten mačči d kra imi di ṭrad-nni 1871 mgal temhersa Tafransist (Arumi)
iḥulfa-yas nezzeh i unekcum irumyen ar tmurt iqbayliyen i tikkelt tamenzut
(1857), imi ssawḍen irupiyen (fransa) ad erren Tamurt n Yezwawen dda uḍar-nsen
deg useggas n 1871 (mbeɛd tanekkra n Meqrani d Faḍma At Summer, i yella daɣ d
tayiratt ula d nettat). Dɣa tawacult n Si Mhand aṭas i s "iruḥen" ssin akkin,
ama d akal, d tadrimt, d ulli, d wayen nniḍen. Acku Si Muh iwala akk aḍegga-yagi
n trika u yernu iwala ayen ahat ur walan ara waṭas n iqbayliyen deg wukud-nni,
riɣ ad semmiɣ tamhersa tadelsant (culturel domination/colonisation), imi arumi
mbeɛd mi yuɣ Tamurt n leqbayel, yekkmassa yetthuddu deg Tmetti (society)
Tagawawt, u yettbeddil deg yismawen n temnaḍin n tmurt, si teqbaylit (tamaziɣt n
ǧerǧer, fransa aṭas n yismawen i tarra s tefransist (amdy: larebɛa n At Yiraten
yuɣal d "Fort National". Ssin ɣer-es fRansa tbeddel ula d ismawen n temnaḍin n
Tmurt idurar s yismawen n tmesslayt taɛrabt (amdy: iɣil "yettwsuɣal" d Draɛ ma
yella d At (those of) rrant d "Ben" neɣ Beni: At Wasif, At Mendas, At Yanni, At
Dwala, At Mlikec, At Saɛda, At Budrar, At Sedqa, At Jennad, At ɛisi, At Beḍrun,
At ttirwal, At Tudert (wa-gi ǧǧant akken cwi am At Mangellat d kra drus nniḍen)
ttwasuɣalen akk d "At Beni"! Dɣa bab-as zerfen-as (ḥkemen-as) s tmettant (lmut),
gma-s n bab-as (ɛammi-s) nnfant ar Kalidunya tamaynut (New Caledonia)ukk diɣ kra
lan (sɛan) imawlan-is tekkes-asent Fransa. Yemma-s d wayetma-s unagen ar Tmurt n
Tunes, ma d netta yeggul ar d yeqqim di Tmurt n iqbayliyen d ledzayer, u ad
yexdem ayen yufa d tawuri (ixeddim) i wakken ad yawi lqut ammar lmut, akken kan
a yidir ammar tamettant. Yexdem su jurni (s wass) laked (akk) iga kra n twura ur
s d nettawi yara aṭas n teɣraḍ (salary).



https://kab.wikipedia.org/wiki/Sa%C9%9Bid_Sa%C9%9Bdi

Saɛid Saɛdi, d duktur akk-d aselway n Wegraw i Yedles d Tugdut (RCD), ilul-ed
deg 26 ctamber 1947 deg taddart n Aɣrib, deg leǧwahi n temdint n ɛzazga. Netta i
d-xelqen tuddsa tamezwarut n izerfan n yimdanen deg Ledzayer; anabad n Ledzayer
iḥekm-ed fell-as s lḥebs ɣef irmad isertayen-is uqbel n tasellulit n Ledzayer.

1989 Saɛid Saɛdi, mbeɛd tasellulit n wenbad n Ledzayer g 1980 seddaw Benjdid,
ixeleq-ed Agraw i Yedles d Tugdut (RCD); akabar asertay i sɛan am aɣawas tadukli
n Ledzayer seddaw n tuktuyt n yedles akk-d tugdut.

Agraw i Yedles d Tugdut (RCD) yemxallaf-ed ɣef Tirni n Iɣallen Inemlayen (FFS) n
Ait Aḥmed imi iherder-ed s lɛinani ɣef izerfan n wegdud amaziɣ, ɣas akken i sin
llan d Izwawen si izuran akk-d akbal n tdukla-nsen deg tamurt n izwawen i
g-yettekan, iban-ed daɣen am yewin n ukabar n tanmegla s tammaɣt taquran mgal
atsekki n l “FIS”, yewit n tajmaɛt n tagmat n yinsleman yebɣan ad hermen tugdut
deg Lezdayer, deg tudert tasertit n tmurt.

Ibrir 1999, Saɛid Saɛdi, am Ait Ahmed, ikeccem-ed am amankad deg tafrant n
teselwit, lameɛna imi arac ameqran n lɣaci ẓran belli takennatt i tella,
ijebd-ed tanekda-ines, netta akk-d xemsa n imalwayen niḍen azal n 16 n teswiɛin
uqbel n tagara n tefrant; deg April 15, Abdelaziz Boutefliqa weḥdes kan i
d-yeqqim deg tazla ɣef teselwit.

Deg ussan-agi Agraw i Yedles d Tugdut (RCD), Tirni n Iɣallen Inemlayen (FFS),
akk-d Amussu i Tmanit n Tmurt (MAK) n Ferḥat Mehenni, akabar asertay iban-ed di
tefsut taberkant (d amussu ikkaten s webrid n talwit akken ad isiwed ar timanit
n tmurt n leqbayel), llan tlata n ikabaren isertiyen i sɛan ccan deg Tamurt n
Izwawen.



https://kab.wikipedia.org/wiki/Nuvak_%C7%A6ukuvi%C4%8D

Novak Đoković d-amyurar n waddal n Tennis tmurt Serbi, ilul ass n 22 mayyu 1987
di temdint n Belgrad. Yevda yetturar d tervaɛt tameqṛant asegwas n 2003, iḥarz
amḍiq amenzu n ubellez n ATP azal n 90 imalas yemseḍfaren.

Iḥrez ar assa 45 izwilen, garasen 10 imeqṛanen (7 n Grand Chelems d 3 teqvuct n
Masters) d 19 n Masters 1000. Đoković yeḥrez azwel n Melbourne di Ustralya
isegwasen (2008, 2011, 2012, 2013), win n Wimbledon di tmurt n Lengliz (2011,
2014), win n Flushing Meadows di Timura Yedduklen n Marikan (2011).

Ilul Novak Đoković ass n 22 mayyu 1987 di temdint n Belgrade, yemma-s, Dijana ,
m-ad baba-s, Srdjan. Tura Novak yettidir di Monte Carlo, tama n Monaco, netta d
tmeṭṭut-is Jelena.

Di temẓi-s Novak Đoković yella yetturar daɣen ddavax uḍar, yella yeẓweṛ s waṭas,
maca d-addal n Tennis ig fren mi yella di Tam (8) isegwasen di lɛemṛ-is, ɣas
akken mazal-it yeṭṭafaṛ ar assa u yḥemmel aṭas tarvaɛt n ddavax uḍar n FK Crvena
Zvezda.

Novak Đoković iḥrez ar assa 45 azwilen deg ufrari d 1 (yiwen) kan deg uslig
irgazen. Yebwi azwel ines amenzu asegwas n 2006, di dduṛt n Amersfort (indoor).
Seg imirenni yebwi 7 n t dduṛtin n Grand Slam. Yarna taqbuct n Masters Cup
(2008, 2012, 2013) d wazal n 19 azwilen n Masters 1000.



https://kab.wikipedia.org/wiki/Nuja_n_Tteryel

Tamacahut n Nuja, llan wid ay as-isawalen " Lunǧa ", tettwassen deg Tmazɣa akk.
Maca deg yal tamnaḍt amek ay tt-id-ssawalen. Ta d tamacahut n Nuja n Tteryel ay
yura Hamid Oubagha, deg wedlis " Tacemlit ".

Yella yiwen sselṭan, sselṭan ala Ṛebbi ! yesɛa sebɛa warraw-is. Yiwen deg-sen
isemma-as Yusef. Ihi, ttagaden, seḥbibiren-fella-s. Ttaken-as taḥbult ur nesɛi
imassen ed tɛembubt ur nesɛi iɣsan. Armi d ass-n deg wussan n Ṛebbi, qqimen
yeɛdawen n baba-s la heddṛen deg tejmaɛt, nnan-as : « flan yesɛa aqcic ifaz,
yerna ur d-iteffeɣ ɣer beṛṛa ».

Tsawel, tsawel, tsawel… ulac. Tewwet agejdur, tsuɣ : -Ah ! a Nuja a yelli
txedɛeḍ-iyi ad kem-yexdeɛ Ṛebbi.

Tnuda, tnuda, tnuda… : ulac. Tekker tetbeɛ-iten. Yuɣ lḥal, Nuja ed Yusef zeggnen
abrid s tikli1. Mi wwḍen ɣer yiwet teẓgi2, afen ulansi ɛeddin. Tenṭeq Nuja ɣer
teẓgi, tenna-as :

Nuja d Yusef slan-as-d . Kemmlen ihi abrid-nsen armi d-mlalen iseḍḍalen, yekker
ad iseḍḍel, tenna-as Nuja :

Yeddem ugellid yexdem akkenni. Tedda Nuja, wwin sebɛa teṛbutin n seksu. Rsen-d
sakin yigudar meṛṛa ɣer tiɣilt-nni ad ccen. Win yeccan deg-sen, ad yesrifeg ad
iṛuḥ… armi d-yeqqim uwessur-nni ay t-yewwin. Yecca armi yeqbeṛ, yeddem la
iferres iman-is. Ur yezmir ara ad yekker seg taẓayt. Gan-as kan akk-a s uɣanim
sin yiberdan (5), iserreḥ-d i Yusef, yeɣli-d . Rran-t-id s axxam. Kettṛen-as deg
lerbaḥ armi yeḥla seg weḍɛaf-nni. Ula anida ad k-gen a lfeṛḥ ! Yeqqim armi
d-yuɣal ɣer tezmert-is, yehdeṛ ed Nuja ad tt-yaɣ. Yenna-as sakin i baba-s :

aḥeddad yesserɣ afus-is ! Aɛdawen n Yusef caḍen akk seg tismin… Netta ed Nuja
yegra-asen-d liser, ddren deg lehna am temẓi am tewser. Ha-tt-an tmacahut n Nuja
ed Tteryel.



https://kab.wikipedia.org/wiki/Mu%E1%B8%A5end_n_%C3%82abd_Krim_Lxe%E1%B9%AD%E1%B9%ADabi

Muḥmed n Âabd Krim Lxeṭṭabi niɣ Mulay Muḥend d-anzbay amaziɣ d amɣrabi si temnaṭ
n Arif . d aselway n tgduda n arif gar useggwas 1921 d 1926. imnaɣ akwd Spenyul
d Fransa. g-inas assaɣ n izem n Arrif g-int d agledun imjahden yugi ad yili d
agellid n arif . Mamek yugi ad yilli d lxalif n inselmen.

Ilul g iɣrem n Ajdir deg useggwas n 1882. Yelmed af ufus n baba-s ikemmel
tiɣri-s g uɣerbaz n ṣfarin d craṭin di Fas. Yuɣal-d ɣer Fas d-akabar seg baba-s
isulṭan Ɛebdelaḥfiḍ iwsisfiw n umenɣi akwd Bu Teɣyult ( bu ḥmara)

Isbedd Mulay Muḥend deg wass n 18 Ctember 1921. Tagduda taεṣrit s Dustur D
lbrlaman. Asmi ggin Imezdaɣ n Arrif tagrawla mgal Spenyul.Tamaneɣt-is Ajdir
Tadrimt nns Rifan Tafugla Tanamurt ass n 18 Ctamber . Di tira s Taεṛabt
semman-as « Jumhuria Errifiya », ma Irifiyen ddmen awal nni n Spenyul, rran-t d
assaɣ ( isem) Amaziɣ: « Ribublik n Arif ». Ur illa imir nni wawal n « ribublik »
di Tmaziɣt Tarifit, awalnni nessen ass-a : tgduda n arif .

Awal-nni s timmad-si ifra tamsalt tameqrant. Ur tella d tagelda i –id-ilulen seg
idurar n Arrif. Abrid ibṛez, yenjeṛ yesuffeɣ: tegduda n Arrif i-d-ilulen seg
iẓuran n tmurt, si teqbilin akken llant. Adabu i-d ilulen yusa-d si teqbilin n
tmurt, seg iɣerman akked tzeɣwa n tmurt n Arrif.

Deg useggwas 1926 ar 1947 yenfa Muḥend Abdelkrim ɣer tegzirt n La Réunion, azal
n 9000 km akkin deg ilel n Lhend. Isuter acḥal n tikkal ḥuma. ad iffeɣ si
tmurt-nni.

Imut Mulay Muḥend di Taqahirt (Maṣer) deg wass n 6 Yebrir 1963. Yemḍel di
temeqrebt n Ccuhada dinna.



https://kab.wikipedia.org/wiki/Mu%E1%B8%A5amed_Cafiq

Muḥemmed Cafiq d yiwen umyaru, d amnadi, d azamul n tmaziɣt di tmurt n Merruk.
Illa d anemhal usinag ageldan n yedles amaziɣ (IRCAM) alama d 2002. Waki d
amagrad af tuddert-is id ittwaksen seg wesmel : www.amadalamazigh.com

Illul Muhammad Cafiq ass n 17 ɣ wayyur n Cutanbir ɣ useggwas n 1926 ɣ tmazirt n
Ayt Sadden, illan ɣ tseggiwin n Fas. Mad yad iɣwêra ɣ temdint n Aẓru (Merruk), ɣ
tinmel nnes ittussan s Lkulij n Uzêru, idêfr tiɣêri ayelliɣ yumêz turagt ɣ
umezruy d udiplum yâden ɣ tussna n usegmi. Mayad ad as irzêmen iɣarasen ad yeg
yan ɣ imasayen n tsertit n usegmi ɣ Merruk. Zeɣ lliɣ teffaɣ Fransa, ikka kigan d
twuriwin ɣ iger n usigmi : zeɣ lliɣ ten ikka ar itekka f tɣêri izwaren ɣ kigan n
tmedinin n Merrok, ar amezza n umaru n tneɣlaft n usselmed ɣ tezwuri n
iseggwasen 1970, ar anedad n Tinmel tageldant. Mekli daɣ isseɣwera taàrabt,
tafransist, amezruy, tussna n usegmi. Iggi n uya, yega Muhammad Cafiq ameslay ɣ
Tkadimit n Tgeldit n Merrok. Tigariwin ad, yega t ugellid d unebdad n Ircam
ittuskaren tigariwin ɣ Rbât.

Muhammad Cafiq yega ɣ imezwura lli ifrken s udem imennawen n tmagit tadelsant n
Merruk. Zeɣ tizwuri n iseggwasen 60 ɣ tasut ad izrin, ad immaɣ af d ittuyassan s
udem ad izzemzêlin Merrok nger timizar yâden. Kigan d tɣarasin as immaɣ ad is
imel i inamuren mas d ur iqqan ad ttun tizrigin llif ttuska tmagit n Merrok,
sellawent akw uggug amaziɣ. Mkan af yara ɣ tseɣunt n Afaq yan mennaw imagraden f
wammak idran n umarg n tammaɣt f tmazirt lli nnan imaziɣen iseggwasen llid
tekcem Fransa. Maca yan ur t yiwi ɣ uzemz an ɣ zun d awal ad. Mdden urta d
ffuɣen ɣ tnaniwin llis izdâ umussu anamur asiwel nnes. Tamaziɣt tega agdal s ur
isnem yan. Mkan af daɣ iswangem ad yasi imis n Lislam imennawen, lislam ur iqqen
f ixef nnes. Asɣan ad ismanen imerrukiyen, yiɣi ad ibedd mnid n usiwel
issimɣuren s yan udem issiwiden uggug aàrab neɣ akw azûr aàrab, illulen ɣ imula
n umussu anasiriy ɣ Miser, d Lbaàt ɣ Surya d Làiraq. Mqqar d uyan, imerrukiyen
sul qqent wallen nnesen f tuggt n uggugen llif ttuska tɣesa nnesen.



https://kab.wikipedia.org/wiki/Mouloud_Mammeri

Mulud Mɛemmri, naɣ Mulud At Mɛemmer s tira n Tifinaɣ ⵎⵓⵍⵓⴷ ⴰⵜ ⵎⵄⴻⵎⵎⴻⵔ, d amyaru,
d amdan yefkan azal ameqqran i yedles d tutlayt Tamaziɣt, d netta d amezwaru iy
yeslemden Tamaziɣt di tseddawit n Dzayer.

Dda Lmulud ilul ass 28 duǧember 1917 di Tewrirt Mimun deg Ayt Yanni di Tizi
Uzzu. Yemmut ass 25 n furar 1989 di Ɛin n Defla deg webrid n tuɣalin-is si
Merruk.

Mulud At Mɛammer yelmed, imi yella d amecṭuḥ, deg uɣerbaz n taddart-is. Deg 1928
yemsafer-d ɣer Lmrruk ɣef taxxamt n unat-is deg Rbaṭ.Ukkuz(rebɛa)n yiseggasen
mbeɛd yuɣal-d ɣer Lezzayer ad ikemmel almad-ines deg uɣerbaz iwumi qqaren
“Bugeaud” di temdint n Lezzayer; kra n yiseggasen mbeɛd, imi ikemmel-d almad-is,
yeǧǧa-d aneggaru-agi ɣef yewwin aɣerbaz nniḍen iwumi qqaren “Louis-le-Grand” di
temdint n Bari(Paris) i wakken ad yuɣal d aselmad.

Deg 1942, mbeɛd agwad n Lmarikan ɣef Tafriqt n ugafa, Mɛemmri yettnuda ɣef
tzemmalt i tikkelt tis snat; yezra igran n yimenɣi n Ṭṭelyan, Fransa, akked
Lalman.

Di taggara n ttrad, 1945, yessewjed-d, deg Paris, ɣef tmenyugart n yiselmaden;
mbeɛd ayagi yuɣal-d ɣer Lezzayer deg Ctember 1947. Yesselmad deg Lemdiya akked
Ben-ɛaknun yerna yura-d adlis-is amezwaru, Tawrirt yettwattun ("La Colline
oubliée") deg 1952.Lameɛna s ddaw n tiggermemt n temɛict deg Lezzayer yeǧǧa-d
tamdint n Lezzayer deg 1957.

Mulud At Mɛammer yesselmed tamziɣt s ddaw tamagazt i iḥersen n tmsulta n sser n
unabad n Lezzayer.

Deg 1980, mbeɛd tagdelt n usarag-is deg Tizi Uzzu ɣef tamedyazt taqdimt n wegdud
Azwaw, bdan ccwal n Tafsut Tamaziɣt.

1982, ixleq-d deg Paris Tuddsa n Yislemaden & Tagmi n Tamaziɣt ("Centre d Etudes
de Recherches Amazighes", CERAM), akked tasɣunt Awal. Deg 1988 Mulud Mɛemmri
yettwaqbel am ṭṭbib s tamanegt deg tesdawit n la Sorbonne.



https://kab.wikipedia.org/wiki/Micli

Aṣqif n Ṭmana (Ain El Hammam s-taɛravt, isem-is aqbur Michelet) d taɣiwant n
ugezdu n Tizi-Uzzu di Tmurt Leqvayel, tella ar 45 km deg anẓul-agmuḍ n Tizi-Uzzu
dɣa ar 95 km deg agafa-agmuḍ n Tuvirett.

Taɣiwant n Aṣqif n Ṭmana tella deg anẓul-agmuḍ n Ugezdu n Tizi-Uzzu. Tebɛuẓẓel
ɣef akal aqdim n lεeṛc n At Mengellat.

Tamdint tella ɣef udem ugafa n Ǧerǧer, ar 1080 lmitra n awrir. Tudrin n taɣiwant
n Aṣqif n Ṭmana vnan ɣef abeṛdi n udrar, alamma 1800 lmitra n awrir.

Tamdint tamecṭuḥt tamsedrart, i vnan Iṛumiyen deg 1881, semman-as Michelet d
tajmilt af amazray aṛumi Jules Michelet.

Asmi d-yussa azarug n tmurt n lezzayer, semman-as Ain El Hammam iwakken ad
kemmelen asenfaṛ n tasεurrebt n isemawen n imḍiqen. Imil, imdanen t-kemmelen as
semman i tamdint agi Michelet naɣ Michli naɣ Michyi.

Zikenni Michelet yella d amḍiq-aɣella n tɣiwant n Ǧerǧer i tevna tadbelt
tamehrsant iwakken at sefrek tilufa tidbeltin d tiserdasin n tamnaṭ. Asqif
n-Ṭmana d-isem aqdim n takcemt tagafat n tamdint (Taxlijt taqdimt n At sidi Sɛid
d timeqbeṛt anda yemḍel amedyaz aqvayli Si Muḥ U Mḥend.

Di zik, tamdint agi tela d-amḍiq anda yella agduz n At Mengellat yal ddurt,
semman-as zik "Ttlata At Mengellat" (Aram n At Menguellat). Kra d issegwasen
sakin, tamdint t rmes agduz n At Yeḥya ig llan, zikenni, yal asiḍyas ar 3 km seg
dinna, ar tama n At Hicem, ar amḍiq i yella tura amḍiq-aɣella n taɣiwant n At
Yeḥya.

Taɣiwant n Aṣqif n Ṭmana tesɛa sviṭaṛ, akumisaria, tamsetla, snat tisenawitin,
lbuṣṭa, leḥkma d 14 iɣerbazen.



https://kab.wikipedia.org/wiki/Micle

Aṣqif n Ṭmana (Ain El Hammam s-taɛravt, isem-is aqbur Michelet) d taɣiwant n
ugezdu n Tizi-Uzzu di Tmurt Leqvayel, tella ar 45 km deg anẓul-agmuḍ n Tizi-Uzzu
dɣa ar 95 km deg agafa-agmuḍ n Tuvirett.

Taɣiwant n Aṣqif n Ṭmana tella deg anẓul-agmuḍ n Ugezdu n Tizi-Uzzu. Tebɛuẓẓel
ɣef akal aqdim n lεeṛc n At Mengellat.

Tamdint tella ɣef udem ugafa n Ǧerǧer, ar 1080 lmitra n awrir. Tudrin n taɣiwant
n Aṣqif n Ṭmana vnan ɣef abeṛdi n udrar, alamma 1800 lmitra n awrir.

Tamdint tamecṭuḥt tamsedrart, i vnan Iṛumiyen deg 1881, semman-as Michelet d
tajmilt af amazray aṛumi Jules Michelet.

Asmi d-yussa azarug n tmurt n lezzayer, semman-as Ain El Hammam iwakken ad
kemmelen asenfaṛ n tasεurrebt n isemawen n imḍiqen. Imil, imdanen t-kemmelen as
semman i tamdint agi Michelet naɣ Michli naɣ Michyi.

Zikenni Michelet yella d amḍiq-aɣella n tɣiwant n Ǧerǧer i tevna tadbelt
tamehrsant iwakken at sefrek tilufa tidbeltin d tiserdasin n tamnaṭ. Asqif
n-Ṭmana d-isem aqdim n takcemt tagafat n tamdint (Taxlijt taqdimt n At sidi Sɛid
d timeqbeṛt anda yemḍel amedyaz aqvayli Si Muḥ U Mḥend.

Di zik, tamdint agi tela d-amḍiq anda yella agduz n At Mengellat yal ddurt,
semman-as zik "Ttlata At Mengellat" (Aram n At Menguellat). Kra d issegwasen
sakin, tamdint t rmes agduz n At Yeḥya ig llan, zikenni, yal asiḍyas ar 3 km seg
dinna, ar tama n At Hicem, ar amḍiq i yella tura amḍiq-aɣella n taɣiwant n At
Yeḥya.

Taɣiwant n Aṣqif n Ṭmana tesɛa sviṭaṛ, akumisaria, tamsetla, snat tisenawitin,
lbuṣṭa, leḥkma d 14 iɣerbazen.



https://kab.wikipedia.org/wiki/Meksa_Abdelqader

Meksa Ɛabdelqader ilul di 4 yunyu 1954 di taddart Mira n tɣiwant Timizart i
d-izgan di lɛerc n At Jennad di temnaṭ n Tizi Wezzu. Asmi i yeweḍ 6 isegwasen di
lɛemr-is, idda d imawlan-is ar temnaṭ n Blida anda isɛeda aṭas iseggasen uqbel
ad yuɣal ad izdeɣ di 'la pointe pescade', di tama n Buluɣin di Lzzayer tamanaɣt.
Yella isɛa 22 iseggasen asmi yunag ar Franṣa, anda yella izdeɣ di Épinay, Paris.
Din Meksa illa ixeddem di tasenselkimt (informatique) illa yettidir d yiwet n
tefranṣiṣt isem-is Natali. Deg useggas n 1980 yesɛa-d yid-s taqcict umi yefka
isem amaziɣ : Masiba.

Dɣa deg ṣenduq id yuɣal si tmurt Franṣa ar taddart-is Mira. Imi issufeɣ iman
(tarwiḥt) ass n 30 tuber 1988 di yiwet n laksida n tkarust di Créteil-Paris. Ar
assa tamettant ines illa deg-s asurdu (ccek) aken iqqar gma-s amecṭuḥ id yewwin
ṣur-as (ljetta-s) ar tmurt si Paris. Kullec izmer ad yilli: izmer ad yilli
anecta ikad si 'le racisme' n ifranṣiyen, imi imiren anecta iqwa nezzeh di tmurt
n Victor Hugo. U daɣen izmer ad yilli dayen nniden: ur ilaq ara a nettu
tamettant n Dda Lmulud At Mamer id yellan deg kra n wagguren kan mbaɛd n tin n
Meksa imi sebba n tmettant-nsen d yiwet. Ma nerra ar imeslayen n Natali, i
d-nuder s ufella, tenna: af wayen i s d-nnan wid isexsayen times (Les pompiers),
illa win i t-iwten maca ur zrin anwa. Ulac acemma n tbut af waya. Ayen ilaq ad
tezrem belli imut deg yiwet n tesqamut n temsulta di Kritey (Commissariat de
police de Créteil).

Iwaken kan ad smektiɣ daɣen belli tasfift tanegarut n Meksa, isem-is Amɣar
Azemni, u tefɣed deg useggas n 1988: kra imalasen kan uqbel ad yemmet. D
lewhayem amek di tesfift aki, tella yiwet n tezlitt anda t heder-d af tuɣalin ar
tmurt deg uṣenduq.

Meksa illa meẓẓiy asmi i s-tekcem tayri n ccna s d uẓawan s ul-is. Deg 1973
ikcem ar umaṭaf wis 2 n Rradyu taɣelnawt n Lzzayer i waken ad itteki di yiwet n
tarbaɛt uceqquf umezgun. Deg 1975, ijja Rradyu s anar n ccna. Yella ger tasuta
tamaynut inazuren id yufraren deg segwasen n 70, ger imezwura n ccna i fkan azal
muqqran i tezlit tazwawt tartart, am Ferḥat Mhenni, Mjahed Ḥamid, Yidir, ǧamal
Ɛellam, Menad, Ccix Nuredin, d wiyad. Zemreɣ ad ini-ɣ belli Meksa illa d win i
sexdamen di tezlatin ines ugar n wawalen neɣ imeslayen ur nesexdem ara s ṭaqa
imiren. Ad smekt-iɣ kan belli deg seggasen n 70-80 macci aṭas, ladɣa wid izedɣen
timdinin, illan i snen awalen am: Isalen, Agdud, Tagrawla, Tafsut, Dujenbir,
Idles, Agellid, … Daɣen di tezlatin-is iḥekud Meksa lawayed-neɣ (Anzar,
Yimecreṭ, …) d tmucuha-neɣ (Lunǧa, Zelgum, …) akw d umezruy imaziɣen d igeliden
nsen am Masinisa d Gaya. Anecta ahat ur d yettili ara lukan ur yelli Mas Muḥ
Cerbi, i yeklalen tajmilt muqren, d netta i ttaken imeslayen i Meksa. Usmekti
kan Muḥ Cerbi, d yiwen umeɣnas n tmaziɣt u d-amyaru af umezruy imaziɣen i
ttwasnen.

Tura nezmer ad n-ini izen ines atan yeweḍ imi deg segwasen aki innegura, d ayen
i sefraḥen ma nettwali aṭas n tejmilin i s-ittuɣalen i sya w sya. U aṭas i t-id
ismektayen, ama deg ismal neɣ deg iɣmisen neɣ di tilizri n tmaziɣt neɣ. Dɣa ad
smektiɣ kan belli tilizri aki t heḍred aṭas af Meksa ussan aki yezrin. Daɣen deg
ussan n 23-24 uwenbir 2006, taddukli tadelsant Yusef u Qasi, n taddart Mira, akw
d wexxam n yedles Mulud At Mamer n Tizi-Wezzu, heggan-d yiwen n wahil ilmend n
tejmilt unazzur Meksa. Tagara yaki daɣen aṭas n-yeɣmisen n tmurt i d ihedren af
Meksa. Di Muriyal tella-d yiwet n tameɣra muqren ass n 16 dujenbir 2006:
‘Kabylie Spectacle’ anda tellad yiwet tejmilit i Meksa s wudem ur usrid yiwen
unazur icna-d kra n tezlatin n Meksa u waken tasuta tamaynut di Kanada ad zren d
anwa-t Meksa.

Ayen i zemreɣ a tidernuɣ di tagara af Meksa, greɣ tamawt s kra n win i slan neɣ
ara yeslen i tuɣac-is, s zux ad yini nek d azwaw neɣ d amaziɣ, s umata. S kra n
wid umi fkiɣ adebsi usid i sɛig n Meksa, u yufa-d lḥal ur t-sinnen ara uqbel,
nnan-iyi d: Aqlaɣ n caṭew, dayen ifazen madi , neɣ aken id qqaren tikwal kra s
t-franṣiṣit ‘C’est sublime, c’est magnéfique, c’est génial’. Lḥaṣul Meksa, ma s
isel wemdan, i zmer ad yer yal yiwen iruḥen ad yeceḍ ad yuɣal ar laṣel. Tuɣac-is
yakw katet s ul srid u smekt-ayen-d taneṣlit. Ayen yakw i yecna isɛa anamek,
isɛa azal, ama af Tayri (Lunǧa, …), d lawayed (Anzar, Timecreṭ, …), d amezruy
(Gaya agellid n Numidya, Masinisa), lferf d leḥzen (Tafsut, Asif Asif, …),
Timucuha (Tafunsat igugilen, Zelgum, …). Dɣa ad ferṣeɣ tagnitt, i win urjin isla
i Meksa, neɣ win ibɣan a s-isel i waken a t-id smekti, izmer ad yerzu ar wesmel
aki: [1]

Isem-ik d imesli-k (ṣut-ik) a Meksa atan ad yeqqim i lebda. D Dda Lmulud At
Mamer id inna-n: Yella yiwen yella ulac-it, yella wayeḍ ulac-it yella.



https://kab.wikipedia.org/wiki/Matoub_Loun%C3%A8s

Lwennas Meɛṭub ilul deg 24 yennayer 1956 di taddart di Tmurt n leqbayel. Mi
yessiweḍ tesɛa n isegassen deg lɛemer-is ixedm-d snitra-s tamezwarut akk-d
ccnawi-s imezwura. Tarmit-is tasertayt, tadelsant, akk-d tugna-s tebda s ifukal
ger leqbayel akk-d iɛsekriyen n wanabad n Ledzayer deg 1963-1964. Deg 1968
Anabad n Ledzayer yesseɣser-d asertay n useɛreb n Imaziɣen; Meɛtub yeḥbes-d
leqraya-ines kra n iseggasen mbeɛd yunag ɣer Fransa.

Lwennas Meɛṭub yebda tanunnect deg ddunit n uẓawan s talilt n uccenay azwaw
Idir; l album amezwaru-ines "Ay, Izem!" deg 1978, yiwen si ger 36 deg tuddert-is
merra, yella d asmures ameqqran deg tmurt n yezwawen.

Lwennas Meɛṭub ixdem-d abaraz amezwaru-ines deg Yebrir 1980 di lweqt n Tefsut
Tamaziɣt imi agdud azwaw ibed mgal anabad n dreɛ n Ledzayer. Aẓawan-is d asserwi
n Cceɛbi s uẓawan amaziɣ ; idrisen-ines heddren ɣef tamurt n imaziɣen, tilelli,
tugdut, tayri, nnfu, timektit, amezruy, lehna, akk-d izerfan n yemdanen;
ihedr-ed ɣef ayen yellan, ayen yelhan neɣ yerkan, deg tudert n medden merra.

Deg 1988 imi bdan ccwalat n Tafsut Tamaziɣt, Lwennas Meɛṭub yettwajeh-d xemsa n
iberdan s yifasen n tamsetla n unabad n Ledzayer; yeqqim-ed sin iseggassen deg
ṣbitar yerna yesɛedda 17 n igzamen ɣef lǧetta-s imi yewt-ed ɣef tiwwura n lmut.

Di lweqt n ttrad n tajmaɛt n tagmat n yinselmen, FIS akk-d GIA, i yebɣan ad
kksen tugdut si Lezdayer deg useggas n 1992, ḥekmen fell-as s lmut. Deg wass 25
n Ctember 1994 yettwaxṭef-ed s yifasen n tagmat n yinsleman, maca 15 n wussan
seld aya, serrḥen-as-d imi walan belli aḥric meqqren n wegdud azwaw bdan ttgalan
deg-sen ɣef sseba-ines.

Deg 1994 yura-d yiwen n wedlis (taktabt) ɣef tudert-is s tutlayt Tafransist
“Rebelle” (Paris: Stock, 1995).

25 yunyu 1998 azal n 12:30 n tmeddit, ṭonobil n Meɛṭub tettwaḥbes ɣef rrif n
webrid; bu tmegrad, u yiwen wergaz ur nettwassen ara, yenɣa Meɛṭub, ijreḥ tlata
n tilawen i llant yid-es. Akken kan, azal n sin neɣ tlata n swayɛ mbeɛd, tamgert
n Meɛṭub thuz tamurt n izwawen merra imi aṭas n medden i t-iḥemlen; ilulufen n
lɣaci fɣen ɣef iberdan n ttnaddin “Anabad Aqettal!”. Sebɛa n wussan n ccwal
iǧehden snuhzen tamurt merrra; ilemẓyen nnuɣen mgal tamsetla, zedmen ɣef izdaɣen
akk d wayla n unabad. Deg 28 n Yunyu 1998 ilulufen n lɣaci ḥedren ussan-ed ɣef
timeqbert n taddart-is am akken a t-ẓren ɣef tikkelt taneggarut as-fken
tanemmirt akken ilaq lḥal.

Deg useggas mbeɛd lmut-is, asunded meqqren iḥebs-d Tizi Wezzu imi ilulufen n
lɣaci fɣen-ed ɣef izenqan ad sskan belli ur ttun ara Meɛṭub. L BBC (“tudsa n
tifeffaɣt n tmurt n Legliz”) txebber-ed belli aḥric ameqqran n lɣaci lumen
anabad n Ledzayer ɣef lmut-is ur qeblen ara tamacahutt n unabad i qqaren belli d
tagmat n yinsleman i t-inɣan.

Sin iberdan deg timdinin n Grenoble akk-d Lyon, tamurt n Fransa, ttusemman ɣef
Meɛṭub Lwennas.



https://kab.wikipedia.org/wiki/Lislam

Islam d tasreḍt (Ddin) i deg ttamnen inselmen belli Rebbi neɣ Llah d yiwen, ur
yesɛi acrik. D Netta id ixelqen akk ameɣrad (univers), ala Netta i istahellen ad
yettwaɛbed. Deg laxert, wid i yumnen s-yes, gan ayen i ifreḍ fell-asen ad
aten-iger ɣer lǧennet, ma d wid ur yuminen s-s-yes, ɛsant ad aten-iger ɣer
ǧahennama (times).Deg Lislam, Allah Ixleq-d Lmalaykat seg tafat, Leǧnun seg
tmes, amdan seg wakal. Yuzen imazanen (les messagers) ɣur medden akken ad amnen
s yes ad rnun ad at-ɛebden s wayen isen-id icareɛ d wayen id-asen d-mlen
imazanen-is. Deg Lislam amazan (Rrasul) aneggaru id iceggaɛ Rebbi d Muḥemmed.

Isem n yemdanen i yettamnen s Lislam, Inselmen. Inselmen ɣur-sen 5 n tamara
(lefroḍ):

Deg Lislam, yella yiwen wedlis : Leqran: D adlis id yessuder Rebbi ɣef umazan
Muḥemmed fell-as taẓallit d sslam n Rebbi. Yella daɣen Lḥadit: D imeslayen,
igiten, neɣ ayen ɣef i yessusem (Aprobations)Muḥemmed. Inselmen ttamnen belli
Injil d Turat ttubeddlen, wer qqimmen amek i ten-id yuzen Rebbi.



https://kab.wikipedia.org/wiki/Larv%C9%9Ba_n_At_Yiraten

Larebɛa n Ayt Yiraten (Larbaa Nath Irathen) d yiwet n temdint meqqren deg
twilayt n Tizi Wezzu (Ldzayer), tuzga-d deg yiwet n tama d tamedrart n Tmurt n
Leqbayel, u zedɣen-tt azal n 30.000 yimezdaɣen. Larebɛa n At Yiraten tella d
ssuq meqqren deg Tmurt n Leqbayel n zik, u d nettat ay d tamdint tameqqrant akk
deg wakal n teqbilt n At Yiraten.

Zik tella kan d amkan n ssuq, ulac deg-s yexxamen siwa taddart tamecṭuḥt,
isem-is d Icerɛiwen, anda ilul-ed Si Muḥand u Mḥand. Asmi kecmen Irumyen Tamurt
n Leqbayel deg useggas 1857, hezmen taddart-agi, bnan deg wemkan-is lburǧ umi
semman "Fort Napoléon".

At Yiraten d isem n teqbilt (confédération) izedɣen tama-yagi. Taqbilt-agi llan
deg-s aṭas n leɛrac, gar-asen At Umalu, At Usammar akk d At Ɛkerma.

Isem n At Yiraten anamek-is "arraw n Iraten". Iraten ad yili d isem n ujaddiw n
teqbilt-agi u d isem amaziɣ aqdim. ɣef leḥsab n Salem Caker, ismawen imaziɣen
kkan-d ɣef tallyin (zzmanat) yemgerraden, yal tallit d wamek ay llan Yimaziɣen
la bennun ismawen-nsen deg-s. Deg Wegles (Antiquité), amur ameqran deg yismawen
imaziɣen llan ttwabnayen s wesdukkel n sin wawalen. ɣef umedya, "Masensen"
(Massinissa) yettwabna s "mass" (aqerru, imḍebber) + nsen, deg lweqt ay deg
"Yugurten" yettwabna s "yugur" (yugar) + ten (iten), anamek-is "yugar-iten". Dɣa
ula d isem n Iraten ad yili yettwabna s sin wawalen. ɣef leḥsab n Chaker (Manuel
de Linguistique Berbère, tome I, Bouchene 1990), isem "Iraten" ad yili yekka-d
seg "ira" (iḥemmel) + ten (iten), meḥsub "iḥemmel-iten", u yenna-d dakk-n anamek
n yisem-a netta dakk-n win umi t-fkan "iḥemmel n Yakucen" (dieux) n Imaziɣen
iqdimen, ɣas ma yella ay-a yella deg-s ccek.



https://kab.wikipedia.org/wiki/Larb%C9%9Ba_n_At_Yiraten

Larebɛa n Ayt Yiraten (Larbaa Nath Irathen) d yiwet n temdint meqqren deg
twilayt n Tizi Wezzu (Ldzayer), tuzga-d deg yiwet n tama d tamedrart n Tmurt n
Leqbayel, u zedɣen-tt azal n 30.000 yimezdaɣen. Larebɛa n At Yiraten tella d
ssuq meqqren deg Tmurt n Leqbayel n zik, u d nettat ay d tamdint tameqqrant akk
deg wakal n teqbilt n At Yiraten.

Zik tella kan d amkan n ssuq, ulac deg-s yexxamen siwa taddart tamecṭuḥt,
isem-is d Icerɛiwen, anda ilul-ed Si Muḥand u Mḥand. Asmi kecmen Irumyen Tamurt
n Leqbayel deg useggas 1857, hezmen taddart-agi, bnan deg wemkan-is lburǧ umi
semman "Fort Napoléon".

At Yiraten d isem n teqbilt (confédération) izedɣen tama-yagi. Taqbilt-agi llan
deg-s aṭas n leɛrac, gar-asen At Umalu, At Usammar akk d At Ɛkerma.

Isem n At Yiraten anamek-is "arraw n Iraten". Iraten ad yili d isem n ujaddiw n
teqbilt-agi u d isem amaziɣ aqdim. ɣef leḥsab n Salem Caker, ismawen imaziɣen
kkan-d ɣef tallyin (zzmanat) yemgerraden, yal tallit d wamek ay llan Yimaziɣen
la bennun ismawen-nsen deg-s. Deg Wegles (Antiquité), amur ameqran deg yismawen
imaziɣen llan ttwabnayen s wesdukkel n sin wawalen. ɣef umedya, "Masensen"
(Massinissa) yettwabna s "mass" (aqerru, imḍebber) + nsen, deg lweqt ay deg
"Yugurten" yettwabna s "yugur" (yugar) + ten (iten), anamek-is "yugar-iten". Dɣa
ula d isem n Iraten ad yili yettwabna s sin wawalen. ɣef leḥsab n Chaker (Manuel
de Linguistique Berbère, tome I, Bouchene 1990), isem "Iraten" ad yili yekka-d
seg "ira" (iḥemmel) + ten (iten), meḥsub "iḥemmel-iten", u yenna-d dakk-n anamek
n yisem-a netta dakk-n win umi t-fkan "iḥemmel n Yakucen" (dieux) n Imaziɣen
iqdimen, ɣas ma yella ay-a yella deg-s ccek.



https://kab.wikipedia.org/wiki/Laguiole_(takemmart)

Laguiole (nṭeq-it layul), d tasiwelt n uẓar n takemmart (neɣ aguglu) taṛumit n
uẓi n Aubrac s uyefki afraray n tfunast. Isem-is yekkad seg taddart n Laguiole
deg ugezdu n Aveyron di Fransa.

Iẓuṛan n takemmart agi tettalin-d ar Timiḍi wisXV, asmi imunaken n ugni n
Aubrac, deg amnaḍ n ansay n takemmart adigan aqdim, sneflan asiweḍ (n iseksaten)
n izegrawen uyefki dɣa bedden aɣraf ines. Tafarest-is tesɛa deg Timiḍi wisXIX
asfari d-ameqran aṭas, daɣen ula d-tisellat ines tesɛa. Tisellat nni ttwassebded
ɣef ajmaɛ n tanzagt uɣzifen dɣa ɣef yiwet taɣara n ifarisen yecudden aṭas s
wakal adigan : anezwu aweɛran, tiferdi tuzzigt n idurar, tifunasin n iri
azegraw.

Takemmart laguiole qrib tenger deg talemmast n Timiḍi wisXX, ɣef ljal n atigen n
uɣraf aɣlayen dɣa ilɣiten ad afen ixeddamen i uɣraf n takemmart deg ixxamen
imensayen "buron". Yuɣaled, seg iseggwasen 1960, s tallalt n infarasen idiganen,
yebɣan ad snernin tukkest n timiḍiwin yezwiren. Tafarest tesniled seg iseggwasen
1980 ɣer taɣara d tikemmarin n ujmaɛ dɣa gweḍen-d seg taggara n iseggwasen 1990
ar tasmekta talemmast yetṛuḥun gar 700 d 750 iṭunen n laguiole yenzan yal
aseggwas.

Tasiwelt agi yettwaḥerzen sɣur ticraḍ AOC seg useggwas 1961 d AOP seg 2008.
Tafarest n uyefki, tafarest d umesel n tikemmarin ilaq ad yetwexdem deg taɣzut
tamaḍlarant n aẓi agmawi n Aubrac i bεuẓẓelen ɣef 73 timdinin n igezda n
Aveyron, n Cantal dɣa n Lozère.



https://kab.wikipedia.org/wiki/La%E1%B9%9Beb%CE%B5a_n_At_Yiraten

Larebɛa n Ayt Yiraten (Larbaa Nath Irathen) d yiwet n temdint meqqren deg
twilayt n Tizi Wezzu (Ldzayer), tuzga-d deg yiwet n tama d tamedrart n Tmurt n
Leqbayel, u zedɣen-tt azal n 30.000 yimezdaɣen. Larebɛa n At Yiraten tella d
ssuq meqqren deg Tmurt n Leqbayel n zik, u d nettat ay d tamdint tameqqrant akk
deg wakal n teqbilt n At Yiraten.

Zik tella kan d amkan n ssuq, ulac deg-s yexxamen siwa taddart tamecṭuḥt,
isem-is d Icerɛiwen, anda ilul-ed Si Muḥand u Mḥand. Asmi kecmen Irumyen Tamurt
n Leqbayel deg useggas 1857, hezmen taddart-agi, bnan deg wemkan-is lburǧ umi
semman "Fort Napoléon".

At Yiraten d isem n teqbilt (confédération) izedɣen tama-yagi. Taqbilt-agi llan
deg-s aṭas n leɛrac, gar-asen At Umalu, At Usammar akk d At Ɛkerma.

Isem n At Yiraten anamek-is "arraw n Iraten". Iraten ad yili d isem n ujaddiw n
teqbilt-agi u d isem amaziɣ aqdim. ɣef leḥsab n Salem Caker, ismawen imaziɣen
kkan-d ɣef tallyin (zzmanat) yemgerraden, yal tallit d wamek ay llan Yimaziɣen
la bennun ismawen-nsen deg-s. Deg Wegles (Antiquité), amur ameqran deg yismawen
imaziɣen llan ttwabnayen s wesdukkel n sin wawalen. ɣef umedya, "Masensen"
(Massinissa) yettwabna s "mass" (aqerru, imḍebber) + nsen, deg lweqt ay deg
"Yugurten" yettwabna s "yugur" (yugar) + ten (iten), anamek-is "yugar-iten". Dɣa
ula d isem n Iraten ad yili yettwabna s sin wawalen. ɣef leḥsab n Chaker (Manuel
de Linguistique Berbère, tome I, Bouchene 1990), isem "Iraten" ad yili yekka-d
seg "ira" (iḥemmel) + ten (iten), meḥsub "iḥemmel-iten", u yenna-d dakk-n anamek
n yisem-a netta dakk-n win umi t-fkan "iḥemmel n Yakucen" (dieux) n Imaziɣen
iqdimen, ɣas ma yella ay-a yella deg-s ccek.



https://kab.wikipedia.org/wiki/L%E1%B8%A5usin_Ukerdis

Lɛerc-agi immug am ukerdis s krad n teɣmar: Yesser (Isers), Mirabeau akk d Draɛ
Lmizan. Tamnaṭ-a n Tmurt tefka-yaɣ-d irgazen am Ali Mellah n Taqa, Krim Belqasem
n wat Yehya, Amar Amsaḥ n At Xelfun…atg Lḥusin ukerdis iɣra deg yiwen seg
ɣerbazen imezwura itga Fransa deg Tmurt: Iɣil bb Uɣmari (aɣerbaz ildin imrabḍen
irumyen deg useggas n 1898). Sinna iɣra deg Lissi n Delles. Tamedyazt tebda
tkečm-as ar wul imi issel i imedyazen n Tala Yaɛla ! Muḥ d Hemmu, Rabeh n Amar
Qasi, Belɛid n Igallez akk d wiyaḍ. Lḥusin tɛedda fell-as lgirra nni mgal Fransa
timsehrest akk d tinna yedran gar FFS akk d udabu n Ben Bella. Deg useggas n
1971, Lḥusin ukerdis iffeɣ seg Tmurt izger ar Fransa and yella d-analmad armi d
aseggas n 1980.

Ass-a Lhusin ittidir deg Kanada anda isselmad deg Tesdawit n Montreal. Deg wakud
n 30 iseggasen, isbedd naɣ ikka deg usbeddi n qeddac d-tidukla:

Yura deg snat n tesɣunin i d ifɣen deg Temrikt Ugafa: "Ildi" akk d “Chroniques
d'Averroès” Issufɣ-ed deqs seg tmedyazt-is deg tesɣunin timaziɣin. Iseggasen-a
ineggura, ttekksen ffad wid umi tefka tegnitt s tmedyazt talqayant n Ukerdis deg
Amazigh-net i d ittarra war cehha.



https://kab.wikipedia.org/wiki/Israel

Israyil (s taɛebrit יִשְרָאֵל‎, Yisra'el; s taɛrabt: إسرائيل‎, Isrā'īl) isem
ines unṣib Awanek n Israyil (s taɛebrit: מְדִינַת יִשְרָאֵל‎ , Medinat Yisra'el;
s taɛrabt: دَوْلَةْ إِسْرَائِيل‎, Dawlat Isrā'īl), tamurt tezgad g umalu n
umenẓaw Asya d rrif asammer n ilel agrakal, tesɛa tilas d Lubnan s ugafa, Surya
s ugafa asammer, s usammer Urdun, s unzul asammer Maser , yezgad gar-as d tamurt
n l’Urdun ilel amettan , Awanek n Israyil d yiwen awanek uday kan i yellan g
ddunit, ulac wayed am netta, tajumma ines mectuḥet maca llan g-yes tigwti n
udayen d tadersi n waɛraben inselmen, ineṣriyen, idruzen d isamariyen. Llant
daɣen tasfift n Ɣezza d tama tanẓulit neɣ tama turdunit.

Awanek atrar n Israyil mɣind iẓuran-is s takti n Tamurt n Israyil (Eretz
Ysra’el) i g-yellan g’allaɣ n udayen g azal n 3000 iseggasen deqqal amgaru
amedlan amenzu, tametti n iɣlanen teǧǧad l'eḥkem n wegmuḍ alemmas d Falaṣṭin ger
ifasen n ibritaniyen bac ad xleq axxam aɣelnaw i-udayen, g useggas n 1947,
iɣlanen i dduklen bḍan tamurt n Falesṭin ɣef sin iwanaken, yiwen awanek uday,
wayed aɛrab, g 14 magu 1948 teḍra taseɣrut n uzarug n awanek n Israyil s umtawa
n iɣlanen i dduklen, deqqal-is krend iɛraben s umgaru mgal udayen axater ugin ad
qeblen azarug n awanek n Israyil, rnan imgura nniden maca israyiliyen rebḥen g
yal imenɣiyen, rnan sbaɛden tilas isen tefkan iɣlanen idduklen uqbel, g’imir nni
udayen d iɛraben kecmen g yiwen azenzab n imenɣiyen ur yetfak Tezmel Israyil
imtawayen n telwit akk d timura n Maser d Urdun Awanek n Israyil yewweḍ ɣef kra
imanzyen am tugdut timgensest, angaraw awamni, afran amegradi, Aneglaf amenzu d
netta i gellan ixxef n unabad akk d l Kneset. Tadamasa taɣelnawt n Israyil tella
tis 44 g ddunit, taneflit talsant, tilelli n tifeffegt. Urcalim d tamdint
tamaneɣt d tamdint i muqqren g Israyil, din i yella asutel n unabad maca ammas n
tadamsa d tiẓraf yella g tamdint n Tel Aviv.

Issem n Israyil ybined i tikkelt tamenzut g aẓru n Merenptah g useggas 1200
uqbel talalit n Ɛisa, issem agi yella d win n Tagelda n Israyil tamzikit. Issem
n Israyil d yessem i s-yefka illu i Yeɛqub ass mi yennuɣ ar tama n lmalayek n
Illu anamek ines « win innuɣen ar tama n Illu » Yeɛqub d babas n 12 n tiqbilin i
yeffɣen s Maser imir semmanten arraw n Israyil neɣ « israyiliten » G taseɣrut
n’uzarug n awanek n’Israyil id ixelqen g’useggas n 1948 yettef issem n Israyil
yeǧǧa issmawen niḍen am Ṣehyun, Tudayt (Judea).

Tamurt n Israyl (awal-agi itwassen s tɛebrit s Erets Yisrael) yella kra i sɛan
azal ameqqran ɣur udayen; g Turat yura belli Illu yefkad amiru i udayen bac
asen-yefk tamurt n Israyil faken a tili tamurt-nsen neg axxam-nsen

Deg lqern 19, akk d Theodor Herzl yexleq taṣionit (Ṣionism) : udayen bɣan a
d-uɣalen ɣer tmurt taneṣlit-nsen. Assmi kksen yingliziyen Falesṭin seg ifassen n
Tturk, udayen zemren ad ruḥen ɣer Falesṭin, uɣen-d akal seg weɛraben, bnan u
zedɣen.

Di 1948, Langliz teffeɣ-d seg falesṭin, tuddsa n iɣlanen i dduklen U.Ɣ.D (l'ONU)
tegzem akal-agi di sin :

Udayen qeblen, aɛraben ugin beṭṭu-yagi, 7 timura n weɛraben ttnaɣen akk d tmurt
tamaynut n wudayen : Israyil terbeḥ imenɣ (lgirra), terbeḥ akal s wazal n 28%
kter n wayen i-ten-id-ifkan tuddsa n iɣlanen i dduklen(l'ONU). Kra n weɛraben i
yellan deg Israyil rewlen, meɛna kra qqimen: tutlayt-nsen tutlayt tunṣibt. Akk
udayen i yellan deg tamurt n Falesṭin rewlen ɣer Israyil.

G 1967, tskker Maṣer abrid n lebḥer n Tiran, ihi Israyil tebda lgirra amgal
Maṣer, timura n weɛraben nniḍen bɣan ad ɛawnen Maṣer meɛna akk xesren, Israyil
terbeḥ daɣen kter akal.

G 1973, aɛraben xeddmen lgirra tikkelt nniḍen akk d Israyil, meɛna xesren
daɣen : lgirra d wakal. Israyil tuɣal-d tameqqrant zdat Israyil n 1948.



https://kab.wikipedia.org/wiki/Ise%C9%9Bdiyen

Iseɛdiyen (asuf: aseɛdi; s tefrensist: Saadiens, saadides), d tawacult ay
iḥekmen Merruk seg 1554 arma d 1603.

Iseɛdiyen sseɣlin tawacult tuḍɛift n Yiwaṭṭasen deg 1554, yerna bdan ttḥaraben
Ispenyuliyen ed Yipurtugizen ay yeḍḍfen kra seg temdinin n tefsirt (côte) n
Merruk. Tamaneɣt n Yiseɛdiyen tella deg temdint n Merrakec. Deg 1578, agellid
Sebastian Amezwaru n Purtugal, akked ugellid Felipe wis Sin n Spenyul ddukklen
akken ad sseɣlin agellid Ɛebdelmalek n Merruk.

Deg yimenɣi n Qṣer Lekbir, Ɛebdelmalek yessaweḍ ad ten-yernu ma yemmut, yerna
ula d agellid n Purtugal, Sebastian, yemmut deg yimenɣi-nni. D aya ay yejjan
agellid Felipe n Spenyul, ad yeḥkem ula d tamurt n Purtugal. Ma d agellid
Ɛebdelmalek yexlef-it-id gma-s Ḥmed Lmenṣur.

Aneggaru-a yeẓdem, deg 1591, ɣef temdint n Timbuktu, yerna d aya ay yejjan
Merruk ad teḥkem abrid n tnezzut (ttjaṛa) n utaram (lɣerb) n Uneẓruf Ameqran.
Asmi ay yemmut Ḥmed Lmenṣur deg 1603, banen-d wuguren deg twacult n Yiseɛdiyen
ɣef wanwa ara yeqqlen d agellid.



https://kab.wikipedia.org/wiki/Idrisen_n_tu%C9%A3ac_n_Sliman_%C6%90azem

abrid-ik yedher iban, degg genni iqerb umecwar, γer Sidi εabderah'man, lwali i
qublen lebh'ar, inn-as i bab n-lberhan, «Aqlaγ di lγwerba nent'er, Sellem γef
leh'bab akken llan, am asa ncallah ar nemz'ar»…

εelli di tegnaw reh'el, syenna truh'ed' qbala, ar tmurt n-leqbayel, zuri-tt-id
akkw s-lğğemla, idurar akkw d-swah'el, laεzayeb, tudder, lexla sellem γef
wid-nni nh'emmel, yal yiwen anda yella,

zwir si DRAA EL MIZAN, h'ewes kra yellan di Ih'uma-s, a-tt-εedid' γef IZEMRAN,
TINIRI tt-γuzza w MECRAS, a-tt-fγed' s AGWNI GG GHRAN, lh'ara-nneγ rzu fell-as,
sellem γef leh'bab akken llan, xas a-tt-nsed' din yibbwass,

kkemmel s-adrar n ĞĞREĞĞRA, naqel ali d-asawen, s yenna truhed qbala, AT WASIF d
ICERID’EN, AT MICLI, TIZI N CRAA, akken id mqaballen, sellem γef leh'bab merra,
d-saddatt IGAWAWEN,

D'il akkinna γer MAYU, AT YALA d BNI MANS’UR, TAZMALT, AT ÂABAS, Aqbu, Sidi Ɛic,
WAD AMIZUR, h'ader win id ttağğad’, cfu, zuriten akkw, yelha ttfakkur, S-yen γer
Bgayet jbu, GGURAYA ig-εussen lebh'ur,

s-yenna d'il-ed s IBEH'RIYEN rrif rrif n-lebh'ar dehm-ed TAMGUT' aεlayen,
ÂAZ'AZ'GA d BNI YEĞĞER MEQLA d At Yiraten γer At Yanni iqerb umecwar sellem akkw
γef yeh'biben, tzured' Ččix Muḥend lmexwt'ar

S-yen zeggr-ed s Iwaḍiyen γur-ek ak εarqen iberdan At Ɛisi akkw d IH'ESNAWEN
akkw d Wakal Aberkan Tizi Wezzu d Balwa εlayen, WAGENUN akkw d-lğğiran s-yenna
dehm-ed s Iflisen awi-yi-d lexbar yellan....



https://kab.wikipedia.org/wiki/I%C9%9Bekkuren

Iɛekkuren (Yakourene s tefṛensist) d yiwet n temdint d tamecṭuḥt tuzga-d deg
twilayt n Tizi Wezzu (Dzayer), u d taɣiwant iqerben ɣer Iɛeẓẓugen (Azazga).
Taɣiwant n Iɛekkuren zedɣen-tt azal n 11.000 n yimezdaɣ

Iɛekkuren (Yakourene s tefṛensist) d yiwet n temdint d tamecṭuḥt tuzga-d deg
twilayt n Tizi Wezzu (Dzayer), u d taɣiwant iqerben ɣer Iɛeẓẓugen (Azazga).
Taɣiwant n Iɛekkuren zedɣen-tt azal n 11.000 n yimezdaɣ

Isem n Iɛɛekkuren yekka-d seg "aɛekkur". Deg teqbaylit, "aɛekkur" d "taɛrurt", d
ay-n ay d-irefden seg kra n tɣawsa, iga-d "aɛrur", icuff-d, ur yeɛdil ara. Mi
ara d-tiniḍ "usu-nni iga akk d iɛekren", anamek-is dakk-n usu-nni ur yeɛdil ara,
ur yessi ara mliḥ, ur yemsawi ara. Neqqar-d daɣen "aɛekkur" i "wunjug" , meḥsub
ay-n ara d as-ireglen i walbaɛḍ abrid, ur t-yettaǧǧa ara ad yeg ay-n yebɣa, ur
yettaǧǧa ara ad yaweḍ s ay-n yessaram. Mi ara s-nini : leflani yessen kan ad
d-yeg iɛekren i wakk-n ur nxeddem ara ccɣel-nneɣ, anamek-is dakk-n icewwel-aneɣ,
dima itteg-aɣ-d uguren i wakk-n ur aɣ-yettaǧǧa ara ad nfak ccɣel-nneɣ.

Gret tamawt dakk-n awal "aɛekkur" deg Yiwaḍiyen, mi ara yeqqel d asget
qqaren-t-id "iɛekren" (s [k] aggaɣ), deg lweqt ay deg isem n temdint-agi
qqaren-t-id "Iɛekkuren", maca awal "iɛekren" ad yili kan d talɣa tadigant n
"iɛekkuren".

Isem n Iɛɛekkuren yekka-d seg "aɛekkur". Deg teqbaylit, "aɛekkur" d "taɛrurt", d
ay-n ay d-irefden seg kra n tɣawsa, iga-d "aɛrur", icuff-d, ur yeɛdil ara. Mi
ara d-tiniḍ "usu-nni iga akk d iɛekren", anamek-is dakk-n usu-nni ur yeɛdil ara,
ur yessi ara mliḥ, ur yemsawi ara. Neqqar-d daɣen "aɛekkur" i "wunjug" , meḥsub
ay-n ara d as-ireglen i walbaɛḍ abrid, ur t-yettaǧǧa ara ad yeg ay-n yebɣa, ur
yettaǧǧa ara ad yaweḍ s ay-n yessaram. Mi ara s-nini : leflani yessen kan ad
d-yeg iɛekren i wakk-n ur nxeddem ara ccɣel-nneɣ, anamek-is dakk-n icewwel-aneɣ,
dima itteg-aɣ-d uguren i wakk-n ur aɣ-yettaǧǧa ara ad nfak ccɣel-nneɣ.

Gret tamawt dakk-n awal "aɛekkur" deg Yiwaḍiyen, mi ara yeqqel d asget
qqaren-t-id "iɛekren" (s [k] aggaɣ), deg lweqt ay deg isem n temdint-agi
qqaren-t-id "Iɛekkuren", maca awal "iɛekren" ad yili kan d talɣa tadigant n
"iɛekkuren".



https://kab.wikipedia.org/wiki/Fer%E1%B8%A5at_Mehenni

Ferḥat At Said mmusan Ferhat Mehenni neɣ Ferhat Imazighen Imula, d Aqerru n
Umussu n TIMANIT n TMURT n LEQBAYEL (M. A. K.), ilul-d deg 5 Meɣres 1951 deg
Illulen umalu, n taddart Mzeggen deg tama n Buzeggen, Iɛezzugen, akk-d Aqbu.

Asmi i ifuk almad-ines deg Tseddawit n Ldzayer (tamaneɣt) yebda tikli-ines di
ccna deg 1973 imi yewwi tarrazt tamezwarut n tfaska tatrart n ccna n Ldzayer.
Kra n wukud sin akkin isbeggen-d iman-is d akken yella mgal unabad n yiɣil n
Dzayer imi yebda-d abrid n tigwin ; ɣef igiten agi yekcem-d ɣer temufrikt 13
iberdan.

Sakin (sin akkin) Tafsut Taberkant, imi Tamselta n Dzayer tenɣa yiwen weqcic
amelsi yettusemman Masinisa Germah, Ferhat Mhenni isbed Amussu i Timanit n
Tmurt ; tuddsa ixeddmen akken a tessiwed ar timanit n tmurt n yekvayliyen. Llan
wid i nnan d akken ɣef demma n wannecta i yettwanɣa mmi-s Amezian Mehenni deg
2004, di Tamanaɣt n Fṛansa, Paris.

Amussu i Timanit n Tamurt (MAK), Agraw i Yedles d Tugdut (RCD), akk-d Tirni
Iɣallen Inemlayen (FFS) d ikabaren isertiyen i lin (sann) azal deg Tmurt n
Izwawen.

Deg 4 Yunyu 2010, Aselway Ferḥat At Said yesbed-en Anavaḍ Aqvayli Uεḍil. Deg
Unavaḍ, llan 9 ineɣlafen: Arezqi At Hemmuc, Lyazid Abid, Idir Djouder , Lhacene
Ziani , Djamila Amgoud,Mouloud Merhab akk d Makhlouf Idri



https://kab.wikipedia.org/wiki/Fa%E1%B8%8Dma_At_Man%E1%B9%A3ur

Faḍma At Manṣur neɣ Faḍma At Manṣur Ɛamruc, Faḍma At Menṣur Σemṛuc yal tamnaḍt
taqbaylit akken id tessenṭaq d tameṭṭut taqbaylit tamenzut i yuran adlis s
tfṛansist iwumi tsemma tamacahutt n tudert-iw Histoire de ma vie deg useggas
1946 di Ṛades i d-yeffɣen deg useggas 1968, aseggas mbeεd tamettant-is.

D adlis ideg d-teḥka tudert-is, tin n yemma-s d tin n warraw-is, tudert-is seg
wasmi tella di Tizi Hibel armi d asmi tedda d tislit ɣer Yiɣil Ɛli d yinig-is
ɣer Rades di Tunes d yinig-is wis sin ɣer Bretagne (Breṭany]] di tmurt n Fṛansa.
Faḍma d tayemmat n sin n yemyura, inaẓuren imeqqranen i d-yeğğan isem-nsen deg
tsekla tafransist d yedles amaziɣ, Jean Lmuhub Σemṛuc d Marie Louiz Ṭawes
Σemṛuc.

Faḍma At Mensur tlul deg useggas 1883 di Tizi Hibel, d taɣtest n wagul tga
yemma-s mi qqaren Σayni acku tesεa-tt-id mbaεd mi teğğel s wacḥal yiseggasen
mebla nnaε n zzwağ. Di taddart-is, tenḥaf aṭas, timetti n yimiren ur tt-tqal ara
sawalen-as taqcict n lεaṛ, ɣef waya wwint-tt temrabḍin Iṛumyen yellan xedment di
sbiṭar n Micli sekrent-tt-id, seɣrent-tt, dɣa mi temmed, tewweḍ 16 yiseggasen,
fkant-as amḍiq gar-asent, txeddem dinna ula d nettat di sbiṭar, di lawan-nni dɣa
i tt-yessen Belqasem At Σemruc i d wi tezweğ deg useggas 1899.

Mbeεd zzwağ-is, Faḍma tban-as-d tudert-nniḍen, tufa win i d wi tecrek lferḥ-is d
lqerḥ-is. Belqasem yella-yas d ayen akk tt-ixuṣṣen di tudert-is, yefka-yas
tayri, leḥnana, tagmat, yerra-yas-d taflest d laman deg yiman-is. Tedder kra
yiseggasen gar yiεeggalen n twacult n urgaz-is syen unagen ɣer Tunes. Dinna, dɣa
i tesεedda tugget n yiseggasen n tudert-is, tessekcem arraw-is ɣer uɣerbaz,
tefka-yasen ayen akk ilaqen akken ad ilin gar wid ifazen, ufraren-d s
tegzi-nsen, s tmusni-nsen kesben, ḥellan-d imeḍqan εlayen.

Faḍma d Belqasem, d ddin amasiḥi i ḍefren. Γef waya ad naf yal yiwen deg
tarwa-nsen fkan-as sin n yismawen, yiwen d isem amasiḥi, wayeḍ d isem amaziɣ
acku Faḍma ɣas tebεed ɣef wakal n lejdud-is maca teṭṭef deg yiẓuran-is, s wakka
arraw-is ẓṛan ansi d-frurin. Dinna di Tunes, tezga tettcewwiq izlan n teqbaylit,
tettawi-d timucuha n tgemmi n lejdud-is i dderya-s, tessaweḍ tefka-yasen
idles-is, idles tuwret ula d nettat ɣef yemma-s. Faḍma iḥuza-tt aṭas yinig, ɣef
waya tenna : zgiɣ sarameɣ, yiwen n wass ad iliɣ di tmurt-iw, di tlemmast n
taddart-iw, gar lejdud-iw, d wid d wi ttmeslayeɣ s yiwet n tutlayt, wid d wi
zdiɣ yiwet n tmuɣli, yiwen n yiman neɣ rruḥ n tlelli, n tdukli d tmunent, d rruḥ
n Yugurten. Deg wakken tfud, neɣ tḥemmel taqbaylit-is, tessaweḍ armi tettali ɣer
sufella n tɣurfett akken ad tessemḥas i yemsebriden yettεeddayen zdat uxxam-is i
d-yezgan deg ubrid ameqqran imi ara ttmeslayen s tcelḥit imi d tantala n tutlayt
tmaziɣt yettcabin aṭas ɣer tantala taqbaylit. Faḍma d adrar n ssber acku zyada
ɣef lḥif i tt-iḥuzan di temẓi-is, rnu lɣerba i tt-yesbeεden ɣef wakal-is,
terna-d tmettant yettawin arraw-is yiwen yiwen, d urgaz-is Belqasem, tewwet
ssiεqa di tudert-is imi tezwer akk tawacult-is, d ussan irẓaganen i tessegra ala
Ṭawes i s-d-yegran, tin i d wi tezdi lqerḥ-is. Faḍma ur tunif ara i yir tudert
tesεedda d wussan i tedder di tmurt n Leqbayel ad ten-tɣum tatut. Ayen i d-teğğa
d agerruj, ɣur-s aẓar n tmedyazt d tẓuri. Ass-a, teqqim-d d azamul n tmeṭṭut
taqbaylit timinigt s tesreṭ tamasiḥit yefkan i warra-is ttrebga izaden, i
ten-id-yessufɣen d aggagen n yal ukud di yal amkan. Temmut Faḍma di Sbiṭar n la
Bretagne di tmurt n Fransa deg useggas 1967.



https://kab.wikipedia.org/wiki/Buqider_Sliman

Ameɣras Buqider Sliman: Imḍebber Aserdas Asertan deg Lwilaya tis-tlata Ccaf i
yettεassan ɣef iǧundiyen-is Talalit n umeɣras: Ilul-d umeɣras Ssi Sliman n
Tiwal, isem i yefka i yiman-is deg tegrawla, ass n 06 Yennayer 1929 deg taddart
n Tiwal, taɣiwant n tamnaṭ yettwagedlen, Tawilayt n Bgayet. D mmi-s n Ɛellawa
akked Ɛabid Rqiya. Yetturebba-d deg yiwet n twacult iḥemmlen tamurt-is, d
taẓawalit, tettawi-d aɣrum-is seg lxedma n wakal. Ssi Sliman yezweǧ deg useggas
1953 d Massa Crifa Dalil. Rnan-d ɣer-s sin n lwacul: Σellawa d Ǧamal.

Am deg yakk tuddar n Tmurt n Yeqbayliyen, mi d-yelha weqcic, yessekcem-it baba-s
ɣer lǧameε akken ad d-yelmed tira akked kra n tsurtin seg leqran. Dacu kan Ssi
Sliman iruḥ deg useggas n 1946 ad ikemmel taɣur-ines deg tmeεemmert n Yeḥya
Aεidli; i d-yezgan deg Tmuqra. Akken d-ttεawaden fell-as, Ssi Sliman yewwi-d
iman-is deg tɣuri yerna yettqadar leqwanen n temεemmert. Dɣa, deg lawan-nni i
yebda leqdic deg yiwet n tejmaεt n umussu aɣelnaw, yeṭṭafaren timεemmert
taεidliwt. Deg useggas n 1948, yekcem ɣer tesdawit n Zzeytuna deg Tunes
tamaneɣt. Dɣa dinna, yettekka deg lagriv i xedmen inelmaden n Zzeytuna ɣef
tɣuri, asmi qqimen 48 n timar (swayeε) ur ččin, i wakken ad seggmen anagraw
(système) n uselmed.

Ssi Sliman ameɣnas: Yebda leqdic ɣef zik deg wannar asertan. Asmi yella yakan
deg temεemmert n Yeḥya Aεidli, deg useggas n 1946, yekcem ɣer yiwet n tejmaεt
tabaḍnit yeṭṭafaren Akabbar n Weɣref Azzayri (PPA). Ssi Sliman yeqdec deg-s s
wul-is, yesban-d iman-is d argaz bu tissas, yesεan iseɣ (nnif). Asmi kfan taɣuri
deg temεemmert, netta akked yemdukal-is rzan ɣer Tunes i wakken ad snernin
tamusni-nsen, dacu kan ur ttun ara daɣen amennuɣ asertan deg Ukabbar n Weɣref
Azzayri.

Asmi d-yuɣal seg Tunes, yebda axeddim deg taddart-is. Ixeddem d ccix n lǧameε
yerna yesselmad lwacul. Akken daɣen i yesɣaray at Taddart deg ddin akked
tsertit, yessefham-asen-d timsal. Dacu kan, lḥif n twacult-is d lqella ideg
tettidir tmurt demmren-t akken ad yinig ɣer tmurt n Fransa. Meεna, sseba n
rrwaḥ-is ahat mačči d annect-a. Tidet yiwen ur tt-yeẓri. Agrawli (amǧahed) Ɛabid
Ɛumar, win iwumi ssawalen Muḥend Ameẓyan, yesεan legrad n Sirǧan, yenna-d aya:
“Ssi Sliman ssulin-t srid deg legrad, wer (mebla) ma iεedda-d ɣef tseddarin
nniḍen, acku yella yakan d ameɣnas i iqeddcen ngum (uqbel) tagrawla.

Ssi Sliman yuli ɣer wedrar deg useggas n 1956, aseggas ideg d-nuɣal si Fransa,
nekk, netta akked Malek Ɛabid. Nekcem-d kan, nemlal d Lkumundu Ssi Ḥmimi deg
taddart n At Xyar. Imi liḥala n wedrar tuεer cwiṭ, Ssi Ḥmimi yeqbel imir-nni
yakan ad yeṭṭef yid-s Ssi Sliman, yufa-t d bab n tmusni, yessen i tsertit. Ma d
nekk, yeǧǧa-yi i wass nniḍen. Seg wass-nni, Ssi Sliman yuɣal d imḍebber asertan
deg Tama tis-rebεa n temnaṭ tamezwarut, i d-yeṭṭfen seg At Wertiran ar Xerraṭa.
Yeqqim deg-s sin iseggasen, seg 1956, aseggas n walluy-is ar wedrar, ar 1958
aseggas ideg yuɣal d imḍebber deg Tama tis-rebεa, s legrad Ddaw-Lyuṭna, seddaw
Ɛumer Aḥafṭi, i mazal yeddren akka tura.

Deg useggas 1958, ibeddel ɣer tama tis-tlata anda yuɣal d aqerruy ɣef iǧundiyen
yakk n Tama tis-tlata akked tis-rebεa. D netta i ten-yettawin ɣer imukan yelhan
i ṭṭrad”. Ikemmel ugrawli deg awal-is ɣef ssi Sliman, yenna: “Cfiɣ mlaleɣ-t-id
yiwet tikkelt deg taddart n At Jεad, yessuter-d deg-i ad t-sεafeɣ, nniɣ-as
ulamek, acku fkan-iyi-d lxedma, yessefk ad tt-kemmleɣ. Netta yenna-yi-d belli
ɣur-s lamer ad d-yejmeε yakk iǧundiyen akken ad ten-yessufeɣ seg Tama tis-tlata,
imi sya d asawen ad tiwεir nezzeh tegnit fell-aɣ. Syinna yesteqsa-yi-d anda i
tedduɣ i wakken ad yi-d-yaru ttesriḥ. Imi s-nniɣ anda, yefka-yi-d lkaɣeḍ n
uεeddi”. Ma d Dduktur Yeḥya Buεziz deg udlis-is “Lεerc n At Ǧeεfer, Amezruy
akked Tɣerma”, deg usebter wis 231, iwekked-d belli Ssi Sliman rran-t ccifan n
Twilayt tis-tlata d imḍebber n Temnaṭ, yeṭṭef tlata n Tamiwin: tis-tlata,
tis-rebεa akked tis-xemsa. Aya ilmend n termi-ines (tteǧruba) deg wannar,
tiḥirci-ines akked leḥmala-ines i lxedma. Wameg, mačči menwala kan ad yeṭṭef
Tamiwin-a, aladɣa deg tallit-nni ideg qerriḥet teswiεt. K ra seg ṭṭradat n Ssi
Sliman: Yeḍra yiwen n ṭṭrad deg useggas 1959, deg leḥriṣ-nni n Jiniral Cal.
Tella terbaεt n Ssi Sliman deg Butwab, ma d tin n Seddiq n At Ɛli deg taddart n
Tensawt. Deg yiwen n wakud (lweqt), kkren sin imenɣiyen, yiwen deg Tensawt,
wayeḍ deg Butwab, seddaw tecḍaṭ n Ssi Sliman. Yeḥka-d Ssi Muḥend Ameẓyan aya:
“Deg ṭṭraḍ-nni, Ssi Sliman yettwaǧreḥ nezzeh deg uḍar-is ayeffus. Ruḥeɣ
wwiɣ-t-id seg Butwab ɣer taddart n Tuddar, ɣer ugrawli Lḥaǧ Meḥmud Dulbar, win i
sen-tt-yessnen i lbumbat. Dɣa, yeqqim dinna Ssi Sliman ass d akemmali. Syinna,
tewwi-t terbaεt n Ɛemmi Rrabiε seg At Ɛebbas ar Umalu, i wakken ad idawi ɣer
tegrawlit Yamina Umalu, tameṭṭut n Lbacir Celliq.

Yeqqim dinna almi d asmi yeḥla yakk. Syinna yuɣal-d ɣer terbaεt-is i wakken ad
ikemmel imenɣi d umnekcam arumi. Ssi Sliman yella ur yesserkad ara iman-is alma
yekfa ṭṭrad akken yessefk. Yerna, d netta i yettεassan ɣef iǧundiyen-is, mačči d
iǧundiyen-is i yettεassan fell-as. Akka i yeqqim almi i yemmut. Ameɣras iwumi
d-iqebbel Rebbi ddeεwat-is: Yeḥka-d ugrawli Lḥaǧ Muḥend Akli, n Udrar n Sidi
Yidir, yiwet n temεayt tameẓaynt meεna s wazal meqqren, teḍra-yas i Ssi Sliman
imi yella deg yiwen n ṭṭrad ideg ten-ɣelben irumiyen. Imi yeḥḥulfa s twaɣit ara
yeḍrun i yiǧundiyen-is, yerfed ifassen-is ɣer igenni, yenna i Rebbi “ma yella d
tidet aql-ik ɣer yidis n yigrawliyen, sken-aɣ-d lberhan-ik”. D lewhayem, ur
εeddant ara kra n tmercin (ddqayeq), agut iɣumm-d yakk adrar. Syinna ṭṭfen-as-tt
d tarewla, menεen-d seg lmut ur nreḥḥem. Tadyant-a imir-nni tettwassen nezzeh s
yisem n Timeɣrest d Yiseɣ.

Yenna-d daɣen ugrawli Ɛellawa Seεdawi “Ssi Sliman yella deg Tama tis-xemsa aked
tis-tlata anda i d-yessuget weεdaw arumi tiyitiwin-is. I wakken ur ttwaṭṭafen
ara netta d iǧundiyen-is, Ssi Sliman yesseqdec aṭas n leεfayes n trewla i wakken
yelḥu gar tamiwin-a. Dɣa, sebba n temlilit-iw yid-s d lamer i ɣ-d-yettunefken i
wakken ad d-ruḥeɣ seg Tama tis-tlata ar Tama tis-xemsa. Imi d-newweḍ ɣer Butwab,
ssneɣ-d Lyuṭna Ssi Sliman. Cfiɣ yiwen wass, asmi nella deg taddart n Tuffirt,
anda qqimen waṭas n yimḍebbren d iǧundiyen n Tama tis-tlata d tis-xemsa, deg-sen
Ccix Yusef Ayeεlawi, Seddiq Umeḥfi, Ssi Sliman, Yedris Axyari akked Ssi Lbacir.
Neṭṭef deg rebεa yid-neɣ taεessast deg yiwet tiɣilt iwumi semman Tasra. Γef
lewhi n rrebεa n ssbeḥ, nesla i yimesli (ṣṣut) n licarat d ikamyunen n lεesker,
usan-d seg Ilmayen, teddun ɣer Tmuqra, Tuffirt akked Bicer. Imi msefhamen
yimḍebbren amek ara xedmen, fkan-aɣ-d lamer ad nerr ɣer At Ǧeεfer, imi amkan-nni
ur isemmeḥ ara ad newwet deg-s arumi, aladɣa imi nutni deg waṭas yid-sen.
Ass-nni, d lemziya iḥḥun-aɣ Rebbi kan, nexser anager (ala) rebεa n yergazen. Kra
n wussan kan akka ar deqqal, nekcem ɣer Butwab, neqqim deg-s tlata n wussan.
Cfiɣ daɣen ɣef yiwet n tikelt, nekcem-d ɣer taddart n Butwab, yellan d tamnaṭ
yettwagedlen (Zone interdite), ulac deg-s yakk imezdaɣ, nensa iḍ dinna. Ɣef
lewhi n rebεa neɣ lxemsa n ssbeḥ, ffɣen azal n 05 iǧundiyen akken ad sfeqden ma
yella kra. Yiwen deg yiǧundiyen-nni nessawal-as Musṭac, n At Wertilan. Dɣa,
tekker gar-asen d irumiyen. Imi nesla i uḥlalas yeṭṭerḍeq, nfaq belli yella wi
ɣ-yessezen. Ṭṭrad imir-nni yuɣal meqqer. Amenzu i yeɣlin deg wannar n yiseɣ d
ameɣras Ḥsen n Wasif Lmersa. Ar deqqal, neẓra belli ula d Ssi Sliman, Seddiq
Umeḥfi akked Ṭaher Cawec Ɛli, amaray n Ssi Sliman, wwḍen leεfu n Rebbi. Amḍiq
umqit ideg ɣlin isem-is Bufenzar. I usmekti, Ssi Sliman yenna-yaɣ-d ilaq ad
nerwel ɣer tiɣilt εlayen yakk i wakken ad neslek seg twaɣit, meεna Seddiq Umeḥfi
yugi, tesseɣleḍ-it tignewt ixesren ass-nni. Yefka-yaɣ-d lamer i wakken ad nerr
ɣer wedrar Umizar. Imi newweḍ ɣer dinna, aɣemɣum yessa-d ddunit, afus-ik ur
ttεeqqleḍ ara, yerna nesla i lheffa n lεesker. Imi d-nuɣal ɣer Butwab akken ad
sen-nini i yimḍebbren d acu i nesla, yerra-yaɣ-d Seddiq Umeḥfi belli ayen nesla
mačči d lheffa n lεesker meεna d tin n yilfan. Imi d-yeflali yiṭij, nufa belli
lεesker yeṭṭef yakan tiɣaltin yakk i ɣ-d-yezzin. Cfiɣ ass-nni, nwala sdat-neɣ
amek d-ṭṭfen s ufus Lexḍer Makur, imi akken yeffeɣ ad isebbel iman-is, dacu kan
tameẓyant-is texdeε-it, tettwaɣ, ur tekkat ara. Imi nwala belli lεesker
yeḥreṣ-aɣ-d nezzeh s tɣaltin ufella, neεreḍ ad nerwel ɣer tama nniḍen. Ssi
Sliman yella yeddem rradyu Philips. Tezzi-d fell-aɣ llavyu, tessefqad.
Yewwet-itt Seddiq Umeḥfi s rrṣaṣ, terwel. Umbεed, teqqel-d i tikelt nniḍen,
tewwet-d Seddiq Umeḥfi tḍegger-it, yemmut menṭeq. Ɛerḍeɣ ad d-jemεeɣ
tamekḥelt-is, tewwet-iyi-d, dɣa yeɣli-yi sslaḥ-iw ula d nekk. Taswiεt ass-nni
teḥreṣ nezzeh. Ɣliɣ-d gar sin idisan n lεesker, sliɣ i tiyitiwin n Ssi Sliman s
tmekḥelt-is tamarikanit. Imḍebber arumi, ifaq belli tiyitiwin-a kkant-d sɣur
yiwen seg yimḍebbren igrawliyen, dɣa yenna-yasen i yiǧundiyen-is ad d-zzin
tixenfiyac-nsen ɣer Ssi Sliman. Awah mačči d tiyitiwin n Ssi Sliman tili ur
yi-d-tufim ara assa gar-awen. Aya yesbanay-d amek Ssi Sliman, imḍebber,
yettεassa ɣef iǧundiyen-is.”

Ameɣras Ssi Sliman, asmi tefra tegrawla, semman ɣef yisem-is Tasnawit Buqider
Sliman deg At Wemɛuc, Tawilayt n Bgayet. Akken daɣen i d-teffeɣ s yisem-is yiwet
n terbaεt n yinelmaden n uɣerbaz aserdas n Tici. Aya d drus kan n lxir i yuklal.
Ad yessers iɣessan-is deg talwit. Tudert n lebda d yiseɣ i yakk imeɣrasen, yal
yiwen s yisem-is.



https://kab.wikipedia.org/wiki/Bel%CE%B5id_At-A%CE%B5li

Belεid At-Aεli, neγ Izarar Belaid s yisem-is aweryan (unṣib), ilul ass n 12
mayyu 1909 di taddart n Uzru Uqellal di tγiwant n Micli (Tala Lḥemmam) di Lεarc
At-Mangellat. Yerna-d γaf 3 warrac niḍen d 2 teḥdayin. D netta i d amaẓuẓ
gar-asen. Yemmut di sbiṭar n wid yettmettaten di Mεesker deg aggur n maggu 1950,
s waṭṭan n barkilus. Deg usemmud-is 41 issegasen. Yiwen ur yesli, ladγa
imarawen-is. Yiwen ur as-yefṛiḥ , yiwen ur as-yeqriḥ. Ula d aẓekka, ur ẓrin anda
yenḍel.

Belεid At-Aεli d yiwen gar imyura imezwura i yuran iḍrisen s teqbaylit deffir Si
Σmer-U-Sεid Bulifa d Belqasem Ben Sedira. Ugar n 608 isebtaren i yura s tutlayt
n yemma-s (kra seg ittafttaren-is yeγba later-nsen). Adlis-is « Les cahiers de
Belaid ou la Kabylie d’antan) neγ Tizmamin Belεid yeffγ-ed deg ussegas n 1963 di
Larbεa n At-Yiraten, sγur tiẓrigin n Fichier de Documentation Berbère (F.D.B). D
tiẓrigin yeṭṭef J. M. Dallet d J. L. Degezelle. Yemma-s, Nna Dehbiya At-Ṣaleḥ, d
lall n tmussni, tella d taselmadt n tṛumit. Teγra deg uγarbaz n Taddart Ufella
di Larebεa n At-Yiraten (deg uγerbaz-a ladγa i telmed Faḍma
At-Manṣur-Iεemṛucen). Akken tegguma ad tetruzi, ur tt-id-iṣaḥ ara ad textir anda
ar a tesselmed. Γas akken d tafransist i tesselmad, Nna Dehbiya

Les Cahiers de Belaid ou la Kabylie d'antan, J.M.Dellet & J.L.Degezelle, neγ
« Tizmamin n Belεid », Tiẓrigin n F.D.B, Larebεa n At-Yiraten, 1963.
http://fr.scribd.com/doc/21745461/Les-Cahiers-de-Belaid-ou-la-Kabylie-d-antan-pa
r-Belaid-Ait-Ali



https://kab.wikipedia.org/wiki/Azwaw

Iqbayliyen(ⵉⵇⴱⴰⵢⵍⵉⵢⵏ), neɣ Igawawen(ⵉⴳⴰⵡⴰⵡⵏ) neɣ Izwawen(ⵉⵣⵡⴰⵡⴻⵏ), d isem nniḍen
i fkan Weɛraben i wegdud Agawaw imi-id kecmen Tafrikt n Ugafa.

Anamek n wawal-agi yekka-d ahat seg teɛṛabt d "(Agdud n) iderman". Rruman
ssawalen-asen d Quinquegentanei "semmus (5) n Iderman" (wid izedɣen neɣ
yettidiren Mons Ferratus, "Adrar n ğerğer"), wissen isem n tura ma yekka-d seg
win n zik neɣ uhu.

Ur neksib ara aḥric ameqran n tansa ɣef umezruy n yisem-aki, maca (d acu kan)
nezmer a nefk yiwet n turda yesɛan assaɣ s tawtilt n Tamurt n Izwawen deg
ukud-nni (tallit-nni) imi medden ddren seddaw n tezmert neɣ iduba (adabu) n
tiddukla n iderman. Ass-aki llan kra imusnawen iqbayliyen i d-yuran dakken isem
n yeqbayliyen aẓaran (anaṣli) d Igawawen neɣ Izwawen. Af tekti-yaki amusnaw n
Tesmislit azwaw Mass Salem Caker yuran-d dakken Iqbayliyen ttun isem-nsen anaṣli
"Izwawen" i d-yekkan seg wassag n yiwet n Taddart yettwasnen aṭas deg Tmurt
iqbayliyen zîk. S tutlayt Tafransist awal "Zouave" yekka-d seg Azwaw. Llan kra
imusnawen n umezruy igrigiyen i d-yudren awal-ag Aqbayli neɣ iqbayliyen
(leqbayel) s talɣa n Cabales. Acku ur nezmir ara ass-a ad d-nefk ttbut ma yella
seg wawal-a i d-yekka neɣ uhu, imi ur nesɛi kra n ttbut .

Amezruy n wegdud Agawaw, d amezruy ameqran akk-d yewwin i g issewhamen, εeddan
luluf n iseggasen, azal 10 000 iseggasen uqbel talalit n Sidna Ɛisa ; d imezdaγ
imezwura n Tefriqt ugafa uqbel n tlalit n umezruy atrar, agdud Agawaw d yiwen
wegdud gar yegduden iqdimen i yeğğan later deg umezruy n yemdanen.

Agdud Agawaw yedder, yerna yexlef Irrumanen, yiwen amenkud i yestaεmren ddunit
irkul, yexlef Ifniqen, ladγa Yugurten yemmut s tidet agdud-is yedder, yexlaf
Maryus; tura arraw-is kren ţlaεin i wid ur numin ara; adgud Agawaw atan dagi
andaţ Rum ? Dihya temmut, s tidet, yessi-is krent tura ttnadin; anda-t Ɛuqba Ibn
Nafiɛ? I wid mazal ur numin ara agdud Agawaw atan mazal dagi! Tidet amezruy n
wegdud Agawaw yessewham acku d yiwen n umezruy yeţwebnan γef taγert, tuccda,
akk-d iseflan n imawlan-is.

Ussan agi Igawawen ttidiren g wakud (lweqt) n la renaissance n-sen, sennig
aγebbar n wakud akk-d d leqhar n iεdawen, tteddun γer zdat, aqlaγ nettwali
tallit n aɣlan (ljens), Aɣlan Agawaw.

Izwawen g zik semman iman-sen Imaziγen , Agdud Amaziγ, win ur neqbil ara lbatel
neγ akerwa.

Deg Amezruy Atrar, Izwawen maci d inumidyen inumdiyen d icawiyen d icenwiyen
lqbayel nutni des maures pas numides]], llan iγerfan n yewen uwanek, yeddren
azal n 100 n iseggasen (seg azal 206 UL* di lweqt n tageldit n Masnsen, agellid
di facto n Numidya, armi lexsara n Yugurten g 104 UL) awanek agi yettusema
Numidya.

Numidya tbedd meyya iseggasen, llan wid qqaren dakken meyya n isegwassen d
wacemma, maεna timura n ddunit merra ur sεant ara akter n 30 iseggassen di
laεmer-nsent, amek yezmer yewin ad inni belli Numidya d ulac i tella? Numidya i
gεacen akter n meyya n iseggasen, ugar n Dzayer akk-d timura n Tefriqt merra,
akter n uhric ameqran n timura n Turuft Tagmuḍant, mi teγli Numidya tsεa azal n
laεmer n Kanada.

Lestaεmar arumani yenzeg akter n 525 isegassen, seg lexsara n Yugurtan zdat
irumaniyen g 104 UL armi uγelluy n inugura agi s iffassen n Geiseric Aεiban
(agellid n Ivandaliyen) akk-d inelmaden-is mi g kecmen γer Tafriqt ugafa g 429.

Geiseric yebnad tageldit tamezwarut n Ivandaliyen g Tafriqt ugafa s Saldae
(Bgayet) am tamaneγt-is; yestaεmered Sicillia, Sardenya, Kursika, akk-ed
tegzirin n Baleares, yernad yekcem γef Rum yewid yides mi i gefeγ, azal n yewen
n ddurt g 455, atas n igerrujen akk-ed iseflawen n lğameε n Lquds (iseflawen i
yefkan Udayen i lğameε-nsen) i d yewi Titus γef Roma melmi igstaεmered Lquds.

Ivandaliyen ţwakssent di Tafriqt ugafa s iεsekriyen n Justinianus I, agellid n
umekad Abyzanti; amenkad n ivandaliyen ydum-d 105 isegassen (429-534).

Amenkad Abyzanti ydumed g Tafriqt ugafa s 534 armi i gxser amgaru mgal Iεraben
wid bdan Ttrad n Lesteεmar n Tefriqt g lqern wis tmanya (azal n 642 -705).

Iεraben qetεen lebher, staεmren Maser g 642, kemlen alhu-nsen, zedmen γef tamurt
n yimaziγen, tamurt n leqbayel.

Mbeεd amerni aqher; ilulufen n imaziγen, tilawen xesrent lherma-nsent akk-d
asehru-nsent, ilulufen n warrac n Izwawen imelsiyen ufan lmut si ifassen n
iεsekriyen Iεraben, ilulufen nnidden zzenzen-ten aklan g leswaq n Mekka.

Imi tfuk Taslekt ni Iεraben, Tafriqt ugafa tuγaled d amγiz ni iklan γef leswaq n
Wegmuḍ Alemmas.

Amnekcam Aεrab yeqqim armi yetwabdal s lestiεmar n Iεetmaniyen seddaw n timelwi
n Xayreddin d ayetma-s Ɛeruj, i d-xelqen atrar ussamer n Dzayer, bdan asseγwel n
tama agi am asutel n iflisen n ddunit merra. Taflist-nsen ternu, temγid γef
lqrun 1600; taflist mgal lbaburat n Iwunak Yedduklen g Ilel agrakal sebba n
Ttrad n Taflist Tamezwarut, akk-d Ttrad n Taflist Tis Snat, anda mutten atas n
imddanen imelsiyen.

Deg 1830, s sebba belli Lbay n Dzayer yewwet amalway n tamahelt-is, Fransa
tenbez Dzayer; lameεna, azbu i g qquren n Yigawawen, Amγar Ameqran (El-Mokrani)
akk-d Faḍma n Sumer, stεetlen taslekt agi almi Agud Agawaw yeţwaxdεen s ageldun
n Yiεraben yettuseman Ɛebedlqader imi d-yefka takbabt-is γef Wemtawa n Tefna
wahid Fransa.

Amtawa n Tafna, 30 mayyu 1837, yeswejd abrid γef wanger n Tamurt n Yigawawen ihi
kan teqled agezdir n Fransa. Fransa, isegassen kkra mbeεd, tefka-d Aguldun
Ɛebdelqader amidag n la Légion d'honneur akk-d tajεelt n 4000 Louis (idrimen n
Fransa) mkul aggur armi yemut g 26 mayyu 1883.

Melmi amgaru mgal tamurt n Izwawen ifuk, Fransa tezdem γef leğwahi nidden n
Tafriqt ugafa terna texleq Ldzayer n tura; Tamurt nYigawawen, Timura n uguldun
εabd Qader, akk-d d Uneẓruf Ameqran (timura n Twareg/Imuhaɣ).

G 1954, Igen n Taslullit Taγelnawt (ALN) tebda ţţrad n taslullit; mbaεd n sebεa
isegassen n imenγi, Fransa teğğa Dzayer g 19962. Aḥric ameqran n 1,025,000
Iḍaren Iberkanen akk-d 91,000 iḥerkiyyen, azal n 10% n imezdaγ n Ledzayer g
1962, rewlen γef Fransa g useggwas-nni.



https://kab.wikipedia.org/wiki/Awertilani

Ccix Lfuḍil Awertilani (S tṛumit : Fodil El Ouartilani) yemmut ur iwala
asirem-is wa ad yidir di Lezzayer tilellit. Ulac wid i t-id yemmektin, ɣas akken
yefka tudert-is i tmurt-is nnig 30 iseggasen, yettwattun almi d 12 meɣres 1987 i
t-id-yemmekti udabu-nneɣ, yerra-d tafekka-ines ar tmurt-is ɣer At Wertilan.

Ccix Lfuḍil Awertilani d yiwen seg wid id d-yefkan aṭas i tmurt-is. I lul ass 6
fuṛaṛ 1900 di taddart n Wanu deg At Wartilan (Sṭif), isem-is n tidet Ḥasanin
Lfuḍil. Ikker-d di twacult yeɣran, baba-s yella d amasay n temɛemmert, yelmed
leqran d wayen yeqqnen ɣur-s deg taddart-is.

Sya id-yewwi tikti iwakken ad yili ɣef wudem unekcam arumi. Asmi yekfa lɛesker,
ikemmel andi akken ad isegmu tamusni-is, yewwi-d tikti tamaynut i yimezdaɣ n At
Wertilan. Tikti-ayi teɣza deg wallaɣ, ur yeḥsib yiwen ama d imḍebren irumiyen
neɣ lquyad-nnsen. Ineggura ayi ttnadin fell-as, iruḥ iǧǧa tamnaḍt-is yerra ɣer
Qsemṭina deg useggas n 1930.

Mi yewweḍ ɣer din yerra ɣer wanda yella Ben Badis akken ad ikemmel i tmussni-s.
Din yebda yettufrar-d am zzit ɣef inelmaden akk yettili, syin akkin yuɣal d
amasay ɣef inelmaden-nni. Aseggas n 1932, yeqqel d agensas n weɣmis Ccihab akk d
ujemuɛ n yedrimen. D wayi id azal i yesɛa ɣer Ben Badis.

Di lawan-nni aṭas n imezdaɣ i irewlen si tmurt ar Fransa, tugett deg-sen ttun
tamurt d wayen id-icudden ɣur-s.

Ihi Tadukli n imusnawen inselmen twala ilaq ad ceyɛen win izemren ad ixiḍ
acerrig yellan, wa aten-d yerr s abrid. Ɣas akken ẓran yuɛer lḥal aṭas ma wḍen
aɛdaw s axxam-is am win yewḍen azrem ar lɣar-is. Ccix Ben Badis yeddem, yessers,
yuɣal igzem-itt di ṛṛay-is ; yextar Ccix Lfuḍil awertilani. Acku nenna-d yakan
ɣef wazal yesɛa ɣur-s, rnu yessen 03 n tutlayin (tamaziɣt, taɛrabt, tafransist)
akk d termit i d-yewwi seg tmurt n Leqbayel.

18 di furar 1944, tella-d tlalit deg Maṣer n yiwen umussu i izdin 03 n tmura
(Tunes, Merruk, Lezzayer), iswi-ines ad yesken i wegdud n umaḍan n wayen i
iḍerrun deg Tefriqt n Ugafa. Ger n wid i t-id-issekren ad naf Ccix Lfuḍil.
Amussu-a yura aṭas n tebṛatin i wegraw n tmura taɛrabin, akken daɣen i yuzen
tabratt i wegraw n tmura idduklen deg useggas n 1945 akken aten-id yesmekti
belli agdud n Tefriqt n Ugafa yettekkan deg ṭṭraḍ amaḍlan wis sin ar tama n
Fransa akken ad awin timunent-nsen ur d yelli ara, tqubl-iten s imenɣeyen am
wayen yeḍran di 08 mayyu 1945 di tmurt-nneɣ.

Yerza sin iberdan ar tmurt n Yaman (tettidir uguren ger ugellid akk d ugdud-is).
Tirza tamezwarut tella-d akken iwata yeẓra agellid-is akk d ixṣimen-is. Agellid
Yeḥya yessuter deg-s as-d-iheyyi ahil n unegmi n tmurt-is di yal iḥricen
(tasertit, tadamsa…).

Tirza tis snat yewwi yid-s ahil-nni ɣef wacu ara tebnu tmenḍawt n tmurt n Yaman.
Ahil-a qeblen-t akk. Agdud yebɣa ad yili ubeddel s lemɣawla ixsimen-is ufan-tt d
tagnit ssekren ccewal llan-d imenɣeyyen i yeglan s tmettant n uglellid Yeḥya ass
n 17 di furar 1948. Yuɣal mmi-s deg umekan-is ur yeǧǧi ara ixsimen-is wa yenɣa-t
wa yegra-t ɣer lhebs, yerra kullec ɣef Ccix Lfuḍil d netta i d sseba n ccwal
yeḍran d tmettent n baba-s. Iceyyee akk i tmura taɛrabin ad t-ṭṭfent, tamurt ara
yerr ttagin-as ad yeres yeqqim azal n 06 n wayyuren s ufella n lbabur, almi d
aseggas n 1948 i t-yeqbel unebbaḍ n Lubnan s lemeiwna n kra yemdukal-is ad yili
din s twafra almi tersa taluft n Lyaman. Ɣas akken, yettaru deg yeɣmisen s
yismawen n weyyaḍ ɣef temsalt n tmurt-is, lawan-a yufa ugellid-nni mačči d netta
i d sebba n wayen yeḍran di tmurt-is iɛedda isumeḥ-as.

S tirza-ines seg tmurt ar tayeḍ, issaweḍ ad ibeddel tamuɣli n tmura taɛrabin d
tenselmin ɣef wayen i d-teqqar Fransa (agdud azzayri yeqbel s unekcam aṛumi)
yerra-d deg yiwen n weɣmis "amek ihi i llan-tt tegrawliwin seg Amir Ɛebdlqader
(1830-1847), At Sidi Ccix ar Bubeɣla, Lalla Faḍma n Sumer ar tegrawla n Ccix
Ameqqran d Ccix Aḥeddad (1871)"

Ass n 10 mayyu 1945 yessuter seg tebratt i iceyyeɛ i Wegraw n tmura idduklen, ad
nadin ɣef tidett n wayen yeḍran deg Lezzayer deg ineḍruyen n 08 mayyu 1945. Seg
useggas n 1950 yessuget leqdic yerza nnig n 40 n tmura : Surya, Ṭṭurk, Swiss,
Biljik, Hulland, Legliz… Yuɣal yerra tamuɣli-ines ar tmura n Asya yerza ar
Lhend, Sɛudi, Pakistan, Sirilanka, Anduniz… deg useggas n 1952. Yal tamurt ar
iɛeddi, ad imlil d imasayen-nsen, tugett n tmura-nni fkantt-d awal akken ad
ɛiwnent Lezzayer bac ad tawi timunent.

Tebda tegrawla ass 01-11-1954, tadukli n imusnawen inselmen ur d tefki ara
tamuɣli-ines. Ccix Lfuḍil d netta i yellan d aqerru n tdukli-ayi di Maser,
iburk-itt ifka-d taɣuri ass n 02-11-1954 i wegdud ad yili yid-s "i yegrawliwen
izzayriyen ass-a d tamettant niɣ d tudert". " Iḍ n 1 n wember 1954, llan-d nnig
n 30 ineḍruyen di yal tamnaḍt n tmurt, si tilisa n Tunes ar tilisa n Umerruk,
ama di temdint n Lezzayer, Bufarik, deg temdint n Iɛẓẓuzgen d Tizi Wezzu akk d
tmurt n Leqbayel, si Buɣni, Delles ar Tubiret, si Burǧ Mnayel ar Tcentirt,
llan-d daɣen di Qsenṭina, Tibesekert, di Wawras akk d Tbatnet."

Deg useggas n 1956, tella-d temlilit n 4 n tmura timeqranin di Ssewis (Marikan,
Rrus, Legliz, Fransa), yura-asen tabratt inna-asen : "ilaq ad tafem tifrat i
temsalt n Lezzayer, ad teǧǧem i wegdud ad yextir d wanwa ara yeddu wa ad tefkem
timunent i Lezzayer akken itt-id tefka i tmura nniḍen". Mi yella di Lubnan,
yerza ar tmurt n Ṭṭurk (tella deg ugraw n Aṭlasi) anda yessaweḍ ad d-yawi
tamurt-a ar tama n tegrawla n tmurt-nneɣ wa ad t-id-ɛiwnen ad t-awi timunent.
Yella daɣen deffir n usbeddi n "Ɛmer Uɛemran" d agensas n Lezzayer di tmurt-a.

D way i d Ccix Lfuḍil Awertilani yemmut ur iwala asirem-is wa ad yidir di
Lezzayer tilellit. Ulac wid i t-id yemmektin, ɣas akken yefka tudert-is i
tmurt-is nnig 30 iseggasen, yettwattun almi d 12 meɣres 1987 i t-id-yemmekti
udabu-nneɣ, yerra-d tafekka-ines ar tmurt-is ɣer At Wertilan.



https://kab.wikipedia.org/wiki/At_%C6%90isa_Uye%E1%B8%A5ya

Awal-a d awal ɣef taddart At Ɛisa Uyeḥya, neɣ ahat d awal ɣef tudrin akw n tmurt
nneɣ imi yiwen n sent akw, rɣant akw, kif kif-itent akw deg wayen ctaqqent.

Tadart At Ɛisa tezga-d di tɣiwant (di lɛarc) At Yellilten, ar usammar n Micli.
Am tṭaqa di tudrin n tmurt, ɣef usegrarab i t-ṛessa. U tsenned ar Uzsru n Bibras
d-yezgan ɣef ulzelmaḍis (wallit lafuṭu).

S nnig taddart d adrar u ayla-s isawweḍ tilisa-s ar Uzsru n Dhur s wanida
d-yebda acercer wasif n Tmuqit imi ssawalen di taddart Asif n Buciker. Ar tama
tazelmadt n taddart, seddaw wezsru n Bibras, yella wasif nniḍen imi qqaren Asif
n Tegzirt. Maca aneggaru ya yettɣar deg unebdu imi aman-is bḍan ten At Yegfilen
d At Tfilkut (snat n tudrin n Lɛarc). At Yegfilen sswayen tibḥirin s wayen
d-yegran seg iteyyuten d iqadusen At Tfilkut.

At Tfilkut, imi seg Uɣbalu-nsen (Aɣbalu d taferka n Tfilkut d-yezgan sennig win
At Yegfilen) id-bdan tikli waman, wwin ten ar taddart nsen imi ta ur tesɛi ara
aman.

Ma d aman n wasif n Buciker, bḍan ten At Ɛisa d At Ɛdella (taddart n nniḍen n
Lɛarc), timti d-yeqqim kra seg sen si targa, iteddu cwiṭ inezsizs deg wasif-a
d-yellan ar tama tayeffust n taddart.

Taddart At Ɛisa zedɣen-tt assa, ahat, kra n 2500 d ixef. ɣef akken zsriɣ ulac
kra n « les statistiques » akken a nwali acḥal n yergazen d ttlawin, acḥal
imecṭaḥ d imeqwṛanen, acḥal n yelmezsyen d yemɣaṛen, atg. Wid isteqsaɣ di
taddart ɣef anect-a, nnan iyi : « Ula d kečč ziɣeeeen ! Aaa ! war nestufi ara i
tigi ! » Maca, xas akka lluxan acemma wid n wassa, seg imezdaɣ-is n yiḍ-li
ufraren-d yergazen isent isnen i tirrugza d tinzar tikli. Mačči d yiwen mačči d
sin, ama d irgazen ama d tilawin, i yefkan aqerruy-is ɣef tlelli di ttraḍ n
54-62. Ma d ttraḍ n 63-65 id-yeskar Ukabar Iɣalen Inemlayen (FFS) mgal adabu
aɛrab-ineslemzsri, yemmut deg-s Mass At Yiddir. Tuɣ imiren ulac anwa ar a
irefden abeckiḍ, irgazen akw tquc iten Fṛansa.

Di Tala Lbuṛ diɣen tukwi-d targazt deg uterras u yekker cwal. Xedmen akka
yemɣaren mi zsṛan sani tetteddu tegwnitt, mɣen ar Uzaɣar (n Llexmis) ad walin
imrabḍen akken asen d-afen tifrat, abrid ar ad yerren talwit di taddart d tigzi
deg wallaɣen. Ččuren iqiḍunen, ssennan iɣwyal, ṭfen ibardan nsen ar « sidi ».

Am akken i t-id nniɣ yagi, tudrin At Yellilten myarfadent abeckiḍ mačči d tikelt
ɣef temsalt n waman. Deg ussegwass n 1990 d At Ɛisa d At Yegfilen i niqqal
myefkan-tt di Ssed Ufella. Nerna assegwass mecqarwan At Tfilkut d At Uzsru s
texnefyac. Kra n wagguren kan s yin, tekker gar At Tfilkut d At Yegfilen. Wanag
At Ɛisa d At Ɛdella si zik ttmyezlazen, dɣa ɣef snat-a tineggura awwen-d awwiɣ
yiwet n tmacahutt is issarfayen warrac At Ɛisa wid n At Ɛdella : Zik (wissen
melmi ?) At Ɛdella necfen. Myal m’ ar ad-aweḍ tmecredt di taddart At Ɛisa ad
mɣen asen tt-ksen. Dɣa At Ɛdella ad ččen « Jijju », At Ɛisa ad ččen imetman d
ileddayen. Yiwen ussegwass, mi d-wweḍ tmecredt, am myal assegwass yezrin, At
Ɛisa zsran i wumi ar a zlun akraren d yezgaren, dɣa xedmen akka myefkan awal ad
zlun « Iɣwyal » akken ma usan-d At Ɛdella « ad retɛen asnus ». U akken i
teffeɣ : iɣwyal mmezlen, At Ɛdella mgagin-d ad awin « tacriḥt » ! U assa, m’
akka d-ɣli talwit ger snat n tudrin-a, tamsalt-a n « uɣyul » teqqim-d d
tamseḍsit. Wa yeqqar : zik nerna kwen u nekkes awen timecredt macci d tikkelt !
Wa yettara yas : Zik nessečč awen aɣyul !



https://kab.wikipedia.org/wiki/Aqbayli

Iqbayliyen(ⵉⵇⴱⴰⵢⵍⵉⵢⵏ), neɣ Igawawen(ⵉⴳⴰⵡⴰⵡⵏ) neɣ Izwawen(ⵉⵣⵡⴰⵡⴻⵏ), d isem nniḍen
i fkan Weɛraben i wegdud Agawaw imi-id kecmen Tafrikt n Ugafa.

Anamek n wawal-agi yekka-d ahat seg teɛṛabt d "(Agdud n) iderman". Rruman
ssawalen-asen d Quinquegentanei "semmus (5) n Iderman" (wid izedɣen neɣ
yettidiren Mons Ferratus, "Adrar n ğerğer"), wissen isem n tura ma yekka-d seg
win n zik neɣ uhu.

Ur neksib ara aḥric ameqran n tansa ɣef umezruy n yisem-aki, maca (d acu kan)
nezmer a nefk yiwet n turda yesɛan assaɣ s tawtilt n Tamurt n Izwawen deg
ukud-nni (tallit-nni) imi medden ddren seddaw n tezmert neɣ iduba (adabu) n
tiddukla n iderman. Ass-aki llan kra imusnawen iqbayliyen i d-yuran dakken isem
n yeqbayliyen aẓaran (anaṣli) d Igawawen neɣ Izwawen. Af tekti-yaki amusnaw n
Tesmislit azwaw Mass Salem Caker yuran-d dakken Iqbayliyen ttun isem-nsen anaṣli
"Izwawen" i d-yekkan seg wassag n yiwet n Taddart yettwasnen aṭas deg Tmurt
iqbayliyen zîk. S tutlayt Tafransist awal "Zouave" yekka-d seg Azwaw. Llan kra
imusnawen n umezruy igrigiyen i d-yudren awal-ag Aqbayli neɣ iqbayliyen
(leqbayel) s talɣa n Cabales. Acku ur nezmir ara ass-a ad d-nefk ttbut ma yella
seg wawal-a i d-yekka neɣ uhu, imi ur nesɛi kra n ttbut .

Amezruy n wegdud Agawaw, d amezruy ameqran akk-d yewwin i g issewhamen, εeddan
luluf n iseggasen, azal 10 000 iseggasen uqbel talalit n Sidna Ɛisa ; d imezdaγ
imezwura n Tefriqt ugafa uqbel n tlalit n umezruy atrar, agdud Agawaw d yiwen
wegdud gar yegduden iqdimen i yeğğan later deg umezruy n yemdanen.

Agdud Agawaw yedder, yerna yexlef Irrumanen, yiwen amenkud i yestaεmren ddunit
irkul, yexlef Ifniqen, ladγa Yugurten yemmut s tidet agdud-is yedder, yexlaf
Maryus; tura arraw-is kren ţlaεin i wid ur numin ara; adgud Agawaw atan dagi
andaţ Rum ? Dihya temmut, s tidet, yessi-is krent tura ttnadin; anda-t Ɛuqba Ibn
Nafiɛ? I wid mazal ur numin ara agdud Agawaw atan mazal dagi! Tidet amezruy n
wegdud Agawaw yessewham acku d yiwen n umezruy yeţwebnan γef taγert, tuccda,
akk-d iseflan n imawlan-is.

Ussan agi Igawawen ttidiren g wakud (lweqt) n la renaissance n-sen, sennig
aγebbar n wakud akk-d d leqhar n iεdawen, tteddun γer zdat, aqlaγ nettwali
tallit n aɣlan (ljens), Aɣlan Agawaw.

Izwawen g zik semman iman-sen Imaziγen , Agdud Amaziγ, win ur neqbil ara lbatel
neγ akerwa.

Deg Amezruy Atrar, Izwawen maci d inumidyen inumdiyen d icawiyen d icenwiyen
lqbayel nutni des maures pas numides]], llan iγerfan n yewen uwanek, yeddren
azal n 100 n iseggasen (seg azal 206 UL* di lweqt n tageldit n Masnsen, agellid
di facto n Numidya, armi lexsara n Yugurten g 104 UL) awanek agi yettusema
Numidya.

Numidya tbedd meyya iseggasen, llan wid qqaren dakken meyya n isegwassen d
wacemma, maεna timura n ddunit merra ur sεant ara akter n 30 iseggassen di
laεmer-nsent, amek yezmer yewin ad inni belli Numidya d ulac i tella? Numidya i
gεacen akter n meyya n iseggasen, ugar n Dzayer akk-d timura n Tefriqt merra,
akter n uhric ameqran n timura n Turuft Tagmuḍant, mi teγli Numidya tsεa azal n
laεmer n Kanada.

Lestaεmar arumani yenzeg akter n 525 isegassen, seg lexsara n Yugurtan zdat
irumaniyen g 104 UL armi uγelluy n inugura agi s iffassen n Geiseric Aεiban
(agellid n Ivandaliyen) akk-d inelmaden-is mi g kecmen γer Tafriqt ugafa g 429.

Geiseric yebnad tageldit tamezwarut n Ivandaliyen g Tafriqt ugafa s Saldae
(Bgayet) am tamaneγt-is; yestaεmered Sicillia, Sardenya, Kursika, akk-ed
tegzirin n Baleares, yernad yekcem γef Rum yewid yides mi i gefeγ, azal n yewen
n ddurt g 455, atas n igerrujen akk-ed iseflawen n lğameε n Lquds (iseflawen i
yefkan Udayen i lğameε-nsen) i d yewi Titus γef Roma melmi igstaεmered Lquds.

Ivandaliyen ţwakssent di Tafriqt ugafa s iεsekriyen n Justinianus I, agellid n
umekad Abyzanti; amenkad n ivandaliyen ydum-d 105 isegassen (429-534).

Amenkad Abyzanti ydumed g Tafriqt ugafa s 534 armi i gxser amgaru mgal Iεraben
wid bdan Ttrad n Lesteεmar n Tefriqt g lqern wis tmanya (azal n 642 -705).

Iεraben qetεen lebher, staεmren Maser g 642, kemlen alhu-nsen, zedmen γef tamurt
n yimaziγen, tamurt n leqbayel.

Mbeεd amerni aqher; ilulufen n imaziγen, tilawen xesrent lherma-nsent akk-d
asehru-nsent, ilulufen n warrac n Izwawen imelsiyen ufan lmut si ifassen n
iεsekriyen Iεraben, ilulufen nnidden zzenzen-ten aklan g leswaq n Mekka.

Imi tfuk Taslekt ni Iεraben, Tafriqt ugafa tuγaled d amγiz ni iklan γef leswaq n
Wegmuḍ Alemmas.

Amnekcam Aεrab yeqqim armi yetwabdal s lestiεmar n Iεetmaniyen seddaw n timelwi
n Xayreddin d ayetma-s Ɛeruj, i d-xelqen atrar ussamer n Dzayer, bdan asseγwel n
tama agi am asutel n iflisen n ddunit merra. Taflist-nsen ternu, temγid γef
lqrun 1600; taflist mgal lbaburat n Iwunak Yedduklen g Ilel agrakal sebba n
Ttrad n Taflist Tamezwarut, akk-d Ttrad n Taflist Tis Snat, anda mutten atas n
imddanen imelsiyen.

Deg 1830, s sebba belli Lbay n Dzayer yewwet amalway n tamahelt-is, Fransa
tenbez Dzayer; lameεna, azbu i g qquren n Yigawawen, Amγar Ameqran (El-Mokrani)
akk-d Faḍma n Sumer, stεetlen taslekt agi almi Agud Agawaw yeţwaxdεen s ageldun
n Yiεraben yettuseman Ɛebedlqader imi d-yefka takbabt-is γef Wemtawa n Tefna
wahid Fransa.

Amtawa n Tafna, 30 mayyu 1837, yeswejd abrid γef wanger n Tamurt n Yigawawen ihi
kan teqled agezdir n Fransa. Fransa, isegassen kkra mbeεd, tefka-d Aguldun
Ɛebdelqader amidag n la Légion d'honneur akk-d tajεelt n 4000 Louis (idrimen n
Fransa) mkul aggur armi yemut g 26 mayyu 1883.

Melmi amgaru mgal tamurt n Izwawen ifuk, Fransa tezdem γef leğwahi nidden n
Tafriqt ugafa terna texleq Ldzayer n tura; Tamurt nYigawawen, Timura n uguldun
εabd Qader, akk-d d Uneẓruf Ameqran (timura n Twareg/Imuhaɣ).

G 1954, Igen n Taslullit Taγelnawt (ALN) tebda ţţrad n taslullit; mbaεd n sebεa
isegassen n imenγi, Fransa teğğa Dzayer g 19962. Aḥric ameqran n 1,025,000
Iḍaren Iberkanen akk-d 91,000 iḥerkiyyen, azal n 10% n imezdaγ n Ledzayer g
1962, rewlen γef Fransa g useggwas-nni.



https://kab.wikipedia.org/wiki/Amuran

Amuran, s tutlayt tafransist ttarunt akka: Mauresque, d arbib yesɛan amalay
akked wunti. Nettaru amalay-is akka : Amuran (imuranen). Ma nsers-it deg waddad
amaruz, ad t-naru akka : Umuran, yimuranen. Ma d unti-s nettaru-t akka :
Tamurant (timuranin). Ma nsers-it deg waddad amaruz, ad t-naru akka : Tmurant
(tmuranin). Amuran d awal i d-yekkan seg yisem Amuri yesɛan ula d netta amalay
akked wunti. Asegget-is nettaru-t akka : imuriyen. Mi ara ten-sers deg waddad
amaruz, ad ten-naru akka : Umuri (yimuriyen). Ma d unti-s nettaru-t akka :
Tamurit (Timuriwin). D awal i d-yekkan seg yisem Amur. Amur, anamek-is d akal, d
ayla, d aḥric… Nettini : Wa d amur-iw, d ayla-w, d aḥric-iw…” Mi ara ad as-nernu
‘’t’’ n wunti yettuɣal akka : t + amur + t = tamurt” . Zik timetti-nneɣ, am akk
timttiwin n yiɣerfan n umḍal, tella tebḍa ɣef sin. Llan wid i umi nettini
Imuriyen (at Umur, wid yesɛan amur n wakal), d imdanen yedren deg yiwen n umḍiq.
Ttidiren yimuriyen deg tiɣremt, bennun ixxamen-nsen s weẓru, xedmen tafellaḥt…
Llan daɣen wid i umi ttinin Imaziɣen, d imdanen ilelliyen yedren deg ugar n
yiwen umḍiq, leḥḥun seg temnaḍt ɣer tayeḍ. S umata, Imuriyen dren deg ugafa n
tmazɣa, ma d Imaziɣen deg unẓul. Igelliden amedya n Gaya, Masensen, Sifaks, Yuba
amezwaru, Yuba wis sin… d Imuriyen. Takfarinas… d Amaziɣ. Tura d isem Amaziɣ i
newwi d isem-nneɣ, ad yili ahat imi anamek-is d tilelli… Akka i d amdan, yezga
yettnadi ɣef wayen i t-ixuṣṣen.



https://kab.wikipedia.org/wiki/Amazi%C9%A3

Imaziɣen d imezdaɣ ineṣliyen deg tefriqt ugafa, d nutni i d amur ameqqran deg
yimezdaɣ n Tmazɣa, tutlayt-nsen d tamaziɣt, xas ma yella aṭas deg-sen ass-a la
ttmeslayen taɛrabt.

Imaziɣen ḥerren-d akal d ameqqran, yewwet seg wemda n Isiwan, deg Utaram (lɣerb)
n Maṣer alamma d Targa Zewwaɣen d Muriṭanya, ɣef yiri n ugaraw Aṭlasi. Yuɣ lḥal,
d Imaziɣen i d agdud n Tefriqt awḥid id-iḥerren anect-a n wakal, imi amur
ameqqran deg yegduden ifriqiyen-nniḍen, tikwal sɛan kan akal d amecṭuḥ, tikwal
bitt, cerken-t akked yegduden-nniḍen. Imaziɣen ttuneḥsaben d agdud n yiri (race)
amellal, xas ma yella nettaf gar-asen aṭas n yimibriken d yiberkanen.

Aṭas n Yimaziɣen id-mazal la ttmeslayen tamaziɣt, rnu deg yiseggasen-a ineggura,
aṭas n trebbaɛ timaziɣin id-yennulfan i wakken ad wtent ad ḥerzent
tutlayt-nsent. Xas ma yella tantalyin (dialectes) i ttmeslayen Yimaziɣen
mgaradent si tama ɣer tayeḍ, maca kkant-d akk seg yiwen n uẓar, seg yiwet n
tutlayt, yernu yeshel ɣef waṭas n trebbaɛ timaziɣin ad msefhament gar-asent s
tutlayt-nsent, xas ma yella mgaradent tentalyin-nsent.

Imaziɣen mazal ṭṭfen deg waṭas n wansayen (lɛaddat), ladɣa wid yettidiren di
Merruk akk d Uneẓruf (ṣṣeḥra), dacu kan, ass-a, aṭas n wansayen imaziɣen i
yellan ɣef yiri n nnger, la ten-ttaǧǧan medden yernu ur d asen-ttgen ara leqrar.
Nnig waya, ula d tutlayt tamaziɣt la tettuɣal ɣer deffir deg waṭas n tamiwin n
Tmazɣa, medden la d-ttaǧǧan, ilmeẓyen ur ttlemden ara, dɣa yessefk ad yettwaxdem
kra n leqdic s lḥir i lmend n ussukkes n tutlayt di tmiwa-a.



https://kab.wikipedia.org/wiki/Allus_n_wazzun_n_te%C9%A3riwin

Deg yitilifunen n ufus n GSM/3GSM (UMTS), talugent n GSM tesbaday-d ingalen n
wallus n wazzun n teɣriwin ara d-yettwabedren swadda-a. Tilugan-a d ETSI ay
ten-id-igan, ttwabnan ɣef yengalen uṛufiyen izɣen n wallus n wazzun n teɣriwin
yerna cuban ingalen ay yettwasseqdacen deg umur ameqran n yizirigen n utilifun
urkid deg Tdukli Tuṛufit.

Deg yitilifunen n ufus, tawuri-a tezmer ad tili d aḥric seg asefran n
yemsektayen.

Ma yella azwir n tenzaḍt n wallus n wazzun netta d "**" (deg wemkan n "*" ay
d-yettilin s umata), uṭṭun n utilifun ad yettwakles deg uẓeṭṭa. Lemmer, sdeffir
waya, imseqdec ad yessens allus n wazzun s tenzaḍt s yiwen n "#", ad yezmer
yemseqdec, sakkin, ad yales ad yessermed allus n wazzun-a s tenzaḍt n "*" war ma
yella deg-s wuṭṭun n utilifun. Allus n wazzun ad yales ad yettwassermed deg
wuṭṭun ay yettwakelsen deg uẓeṭṭa. Ɣef umedya, lemmer yiwen ad yesseqdec angal n
beṛṛa n yiger deg tenzaḍt n wallus n wazzun:

Mi ara tettweg tenzaḍt-a ay d-yettwabedren sufella, akk tiɣriwin ara
yettwawehhin ɣer utilifun mi ara yili beṛṛa i yiger ad ttwasɛeddint ɣer
7035551212. Yezmer yemseqdec ad yessermed tawuri ɣer kra n wuṭṭun ay yemgerraden
ɣef wuṭṭun-nni ay yettwakelsen deg wakud aydeg ara yeǧǧ uṭṭun-nni ay
yettwakelsen akken ad t-yesseqdec sakkin. Ɣef umedya, lemmer ad yeg tanzaḍt-a:

tiɣriwin ad ttwasɛeddint ɣer 7185551212 (yerna maci ɣer wuṭṭun ay yettwakelsen
7035551212). D acu kan, lemmer ad yeg tanzaḍt niḍen:

tiɣriwin ad qqlent ad ttwasɛeddayent ɣer wuṭṭun ay yettwakelsen 7035551212
(yerna maci ɣer wuṭṭun-nni n tenzaḍt n wallus n wazzun ay yettwasqedcen yagi
7185551212).



https://kab.wikipedia.org/wiki/Alger_R%C3%A9publicain

Alger Républicain d aɣmis ayallas ay d-sbedden Pascal Pia ed Paul Schmitt deg
Ldzayer, deg 1938.

Aɣmis-a n uzelmaḍ llan qeddcen deg-s aṭas n Yidzayriyen. Gar Tuber n 1939 ed
Furar n 1943, yettwagdel (yettwamneɛ) weɣmis-a, sakkin, asmi ay d-yeqqel ɣer
tuffɣa, yeqqel d aɣmis asduklan (communiste).

Deg Ctember n 1955, imi ay yebded ɣer yidis n Yidzayriyen ay yellan ttnaɣen ɣef
uzarug (indépendance) n tmurt-nsen), aɣmis-a yettwagdel tikkelt niḍen, yerna
aṭas seg wid ay iqeddcen deg-s ttwaṭṭfen (am unemhal-nnes, Henri Alleg), neɣ
ttwenɣen, am Henri Maillot, Georges Rafini, Ɛemar Xaluf, Ɛabdelqader Benaɛmara,
Murad At Saɛda ed Abdelkader Choukhal. Deg 17 Yulyu 1962 (sdeffir ma tuwey
Ldzayer azarug-nnes), Alger Républicain yeqqel-d ɣer tuffɣa, yerna yeqqel d
netta ay d aɣmis adzayri ay d-yessuffuɣen amḍan ameqran akk n tsukan
(exemplaires) (75.000 yal ass).

S waya, Alger Républicain yella yugar aɣmis n Le Peuple (n Terni n Weslelli
Aɣelnaw). Deg 1964, imḍebbren n Alger Républicain qeblen ad rren aɣmis-nsen d
win n Terni n Weslelli Aɣelnaw, sakkin, deg 1965, sdeffir ma tella-d tuttya-nni
taserdasit aydeg Hewwari Bumedyen yesseɣli Ḥmed Ben Bella, anabaḍ adzayri
yesdukkel iɣmisen n Alger Républicain ed Le Peuple yerna yerra-ten d yiwen n
weɣmis umi isemma El Moudjahid. Sdeffir tedyanin n Tuber 1988, Alger Républicain
yeqqel-d ɣer tuffɣa, maca ɣef ljal n wuguren ay d-yemlal, yeḥbes deg 1994. Seg
yimir-nni, yeqqel itteffeɣ-d seg-a ɣer da, tikkal yal dduṛt, tikkal yal ayyur,
ɣas akken mazal yesɛa uguren. Albert Camus ed Kateb Yasin seg wid ay d-yuran
imagraden deg weɣmis-a.



https://kab.wikipedia.org/wiki/Agwrram_Augustin

Ilul ugurram Augustin (Aurelius Augustinus s tlaṭinit, Saint Augustin s
tefṛansist, di Taggast ass n 13 wamber 354 (deffir S.Ɛ), yeǧǧ-yaɣ ass n 28
ɣuct 430 di temdint n Hippone (Σennaba). Yella d amesnagay, amaru, amasnakuc;
baba-s d yemma-s d-Imaziɣen, maca baba-s yeṛṛummen (yuɣal d amdan aṛumi), ma d
yemma-s ur teṛṛummen ara (teqqim d tamdant tamaziɣt) qqaṛen-as: sainte monique.

Yella d yiwen si kuz ibabaten n taknisa talatinit aked saint Amboise, saint
Jérome Grégoire amezwaru I, daɣen d yiwen ger 33 n imejjayen (ṭebbat) n taknisa.
Yettfuggul ass n 28 ɣuct n yal asegwas sɣur ikaṭulikiyen, ass n 15 yunyu sɣur
urṭuduksiyen. Am umesnagay yugmed aṭas n tmusni sɣur Platon maca Augustin
d-amasiḥi daɣen, ayen it yeǧǧan ad yagwi kra n tmeḍriwin n Platon naɣ n Plotin
am tin id yennan d-akken Akuc ur-d yesnulfa ara amḍal s-umaɣzal, ayagi ur
imsadan ara d wayen id-enna tisreḍt tamasiḥit ak-d tudayt.

Tinṭelt-is tuzgad di Pavie. Deffir Saint Paul; Saint Augustin d-udem ameqṛan n
tisreḍt tamasiḥit, yettwannen (yettwaɣer) s waṭas di tallit nni n wemdur alemmas
Moyen Age. Ala netta deg babaten n taknisa id yeǧǧan anagraw n tesnezgimt i wumi
neqqaṛ augustinisme. Tazrirt ines tḥuza ammur ameqṛan n-imasnakucen n tallit n
wemdur alemmas Moyen Age d wid n tura.

Augustin i wennened (ḥkad) temẓ-is di tmelkitin ines confessions. M-id ilul
Augustin, tamdint n Tagast di Numidia (assagi Souq-Ahṛas, Ldzayer) tellad seg
300 isegwasen, maci d tahrest, maca d tamdint n tefriqt taṛumit yesɛan timanit
seg azal n snat timiḍa (200 isegwasen), tettekka ɣer temnaṭ n Numidia. Tamdint n
Tagast tuzgad ɣef 90 agimkat seg illel d 600 isarakaten n ajagal. Baba-s n
Augustin, Amazigh aṛumi, d-amdan aṛumi amgetyakuc umi qqaren Patrisius, ur yeɣri
ara, tameṭṭut-is Monik d-Tamaziɣt tamasiḥit, terra argaz-is daɣen d-amasiḥi di
tagara n tudert ines, yarna tezga tettnaḍaḥ iwakken Augustin ad yuɣal d-amasiḥi.

Taɣara s wayes ad yali taserkemt d tin n tazrawt, baba-s ismun tadrimt iwakken
ad ɣṛen warraw-is, Augustin ad yeffeɣ d-abugaṭu, yeɣṛa di tazwara di Madaure
(assagi M'dawruc, ldzayer) aked iselmaden amgetakucen, ɣuṛs 15 iseggasen mi
bdant tezrawtin ɣef tkatut, etc ayen fayeg id yewwet deg adlis ines
Timelkitin:(Confessions).

« Arbor erat pirus in vicinia nostrae vineae pomis onusta nec forma nec sapore
illecebrosis. Ad hanc excutiendam atque asportandam nequissimi adulescentuli
perreximus nocte intempesta, quousque ludum de pestilentiae more in areis
produxeramus, et abstulimus inde onera ingentia non ad nostras epulas, sed vel
proicienda porcis, etiamsi aliquid inde comedimus, dum tamen fieret a nobis quod
eo liberet, quo non liceret. »

« Dans le voisinage de nos vignes était un poirier chargé de fruits qui
n’avaient aucun attrait de saveur ou de beauté. Nous allâmes, une troupe de
jeunes vauriens, secouer et dépouiller cet arbre, vers le milieu de la nuit,
ayant prolongé nos jeux jusqu’à cette heure, selon notre détestable habitude, et
nous en rapportâmes de grandes charges, non pour en faire régal, si toutefois
nous y goûtâmes, mais ne fût-ce que pour les jeter aux pourceaux : simple
plaisir de faire ce qui était défendu. »

Augustin yella ttikli ad iṣṣaweḍ 17 isegwasen, m-is yessegfer baba-s ayen s wacu
ad yeɣlel tizrawtin ines di temdint n Qarṭaj, yeḥkad dakken anezwu n temdint agi
n tefriqt ugafa d-aḥmayan s tidefyin n tayri d-umezgun.

« Veni Carthaginem, et circumstrepebat me undique sartago flagitiosorum amorum »

« Traduction : Je vins à Carthage où j'entendais crépiter autour de moi la
friture des amours infâmes. »

« Tasuqilt : usiɣ-d ɣer Qarṭaj anida sellaɣ teskarwic zdati tujjut n tiyra
yessekruruten. »

Ad nar tamawt kan, ɣef awalen icebḥen ig-sseqdac Augustin deg uɣanib ḥemlen
iṛumyen n tefriqt ugafa, yesseqdac iten akken iwata, yarna yetturar yissen,
amakken nezmer ad nwali deg tefyirt agi : « Nondum amabam sed amare amabam et
secretiore indigentia oderam me minus indigentem. »

Di Milan imirenni, llan ttḥuffun ɣef uselmad n tesnukyest, Symmaque yessen azal
n Augustin, icegɛat. Dinna, Augustin ixuleḍ aṭas imedyazen, imesnagayen (wid
izraren sɣur Platon). yemmas tḍedrit-id att idir yides. Yemmugred Saint Amboise
n Milan uɣur yelmed aṭas, izrar fellas ayen-din, acu it yeǧǧan ad yeǧǧ tamananit
u ad yeḍfer Tamasiḥit akken iwata, dɣa yebɣa ad yezweǧ (tahel) d yiwet tqcict
tamaṛkantit, maca ilaq-as ad yarǧu sin isegwasen acku mazal-itt mecṭuḥet, yeǧǧa
tameṭṭut nni ukud yella yettidir azal n 15 isegwasen, m-ad netta skud urɛad
yezwiǧ yebwid tayeḍ.

Siserun/Cicéron ; Adlis n tmasiḥit "Bible", tasuqilt sɣur saint Cyprien n
Carthage aked saint Ambroise n Milan ; Tamennanit/Manichéisme ; Platon sɣur
Siserun/Cicéron ; Néoplatonisme n Plotin aked Porphyre.

Taflest, liman. Tayri, an ẓer d akken Augustin yebḍa ger tayri n timmad-it d win
n akuc. Anefray illeli. Taɣszint Timektit



https://kab.wikipedia.org/wiki/Abdera%E1%B8%A5man_Bugarmu%E1%B8%A5

Abderaḥman Bugarmuḥ, d amseḍru n isura n tilizri d sinima azwaw. Ilul ass n 25
di Fuṛaṛ aseggas 1936 deg uqbu, tamnaṭ n Bgayet, immut ass n 3 Fuṛaṛ asegwas
2013 di ldzayer.

D netta i d-isufɣen asaru ameqqran amezwaru s tmaziɣt / tazwawt deg aseggas
1996. Isem-is Tawrirt yettwattun (La colline oubliée), i yellan d adlis umyaru
Mulud At Mɛammar.

Ilul deg uzellagen ass n 25 Fuṛaṛ asegwas 1936, yella d mmis n uselmad n-uγarbaz
afṛansi aqbuṛ, yemma-s ur teγri ara, maca d tin yesnen aṭas tamedyazt d Ccna
aqbayli. Ikecm s-aγerbaz alemmas deg Ṣṭif anida yedder iwala ayen iḍran ussan n
mayu 1945.

Asegwas 1957 yemmugred amaru Mouloud At Mammar, ig uγalen d-amdakel-is ameqṛan.
Iεedda seg IDHEC (Institut des hautes des Etudes Cinématographiques) deg usegwas
1960; Bugermuḥ isker tidwilin i Tiliẓri RTF di Cognac Jay.

Asegwas 1963 yuγal-ed γer tmurt iwakken ad ittekki deg usnulfu n CNCA (Centre
National Cinématographique Algérien), win seg anda tessufγen deg 1964 γef
tiktiwin ines. Asegwas 1965 seg uḍris n Malek Ḥeddad issufγed (comme une âme)
asaru s tmaziγt, asaru agi ur yettwaqbel ara seg uγlif adzayri it yebγan s
taεrabt; Sinna yunag γer lpari yessufγed asaru s tefṛansist, ayagi dayen is-d
yewwin astixer i tikelt tisnat, d-huddu n-asaru. asrau yagi werǧin id yeffaγ ar
assa.

Seg 1965 armi 1968 isker-ed amazrar n imselγet yarna yewwid tamusni d imusnawen
iqedcen γef timmuzγa, garasen mass Ḥannuz, Ṭawes Amṛuc, Mulud At Mammar, Mulud
Baṭuc, Beṣawud Muḥand Aṛab. Amseḍru yarra ddahn-is γer yiwen imselγet (usaru)
aγermiw, sinna isker-ed asaru la grive asegwas 1967. Asaru id yewwin aṭas n
warazen, yarna d win yellan γur ineγmasen d-amenzu deg usarag Adzayri.

Asegwas 1968, issars La coline oubliée Tawrirt yettwattun anda yura dakken asaru
yagi ur yezmir ad yettwaxdem ala s teqbaylit, maca asenfaṛ agi arrant-id
(ugin-t) mebla asegzi. Ayagi yeǧǧat ad yidir isegwasen mebla leqdic, armi
d-asegwas 1973 anida id isker d Mohamed Lakhdar Hamina deg Chronique des années
de braises.

Issufγed (isker-ed) i Tiliẓri wa deffir wayeḍ les oiseaux de l'été, asegwas 1978
d Kahla oua beida, asegwas 1980, id yemmugren tarennawet tameqṛant. asegwas
1987, isker asaru ines ameqṛan 35mm Cri de pierre, id yewwin aṭas n warazen
barra n tmurt, maca di ldzayer wten-d deg-s. Deg usegwas 1989 yewwid ttriḥ
iwakken ad yessuffeγ s tmaziγt (taqbaylit) Tawrirt yettwattun id yefγen di 1996.

Seg isegwasen n 60' isker-ed aṭas isura imecṭaḥ, d wiγaḍ imeqṛanen in Tiliẓri
RTA Les Oiseaux de l'été (1978) d Noir et blanc (1986), Cri de pierre (1986), La
Colline oubliée (1996).



https://kab.wikipedia.org/wiki/A%E1%B8%A5med_Umerri

Ḥmed Umerri, seg yisem-is unṣib Ḥmed Belεid, aẓar-is yekka-d seg Yemrabḍen n Wat
Bu-Waddu (deg Iwaḍiyen). Ilul deg tagara n tmiḍa tis 19 (19th Century) deg Wat
bu-Waddu.

Tayri-s i Tlelli d ukasan mgal lbaṭel, wwin-t ar wannar n umennuγ. Mi yebda
Umerri tagrawla, yella d aqemmar, syin yetti-tt ar umakkar. Amakkar n wat-nnif
akken i s-semman leQbayel deg wussan-nni. I-tt-ikkes-asen adrim i wid yesεan,
yettferriq-iten γef imaγban. Yiwen seg iserdasen n Fransa, isemma-yas «  Robin
des Bois n tmurt n leQbayel ». Iga tarbaεt wiked igezzen iberdan i tkeryas ,
ger-asen yella Wasel εli. Dγa d aneggaru0ya i t-izenzen i Fransa. Krim Belqasem,
yewwet yewwet almi i yeqbel Umerri ad ittekki di l OAS, dγa deg wussan-nni kan i
ten-nγan. Wasel εli-nni dγa, yettwaṭef kra iseggasen di taẓult. Iserdasen n
Fransa, budden-as s tkerkas almi i s-sekcem deg uqerru, belli tameṭṭut-is
iẓer-itt Ḥmed Umerri. Si zεaf akk d ukasan, yeqbel ad yeddu d Irumyen akken a
sen-izenz Umerri. Umerri yemmut s temrigin (rṣaṣ) deg useggas 1947 deg iεezzunen
deg wexxam n εli Wasel



https://kab.wikipedia.org/wiki/A%C9%9Bmiruc_n_At_%E1%B8%A4emmuda

Aɛmar n At Ḥemmuda, d yiwen n urgaz, n umeγras n tlelli, n timunent n tmurt n
Lzzayer.

Illul deg usegwas n 1923 deg tama n Tasaft Ugemmun. Yettwanγa deg usegwas n 1956
axaṭer d yiwen n umeγras n Tizzayrit.

Aɛmar At Ḥemmuda aẓar-is n taddart n Tasaft Ugemmun deg tama n Ibudraren, deg
tlemmast n wedrar n Ǧerger. Yettili-yas i "colonel" Aɛmiruc (Amiruc n At
Ḥemmuda).

Di Benɛkun yetteki deg tarbaɛt umi qqaren "Tarbaɛt n inelmaden n Tesdawit n
Benɛkun" ar tama n Ḥusin At Ḥmed, Saɛid Cciban, Ɛumar Usediq, Muḥend At Ɛemran,
Benay Waɛli.

Asmi yella deg lḥebs di Blida, akabar n Ugdud Aγerfan n Lzzayer (PPA), yessufγit
di lufaq.

Deg usegwas n 1950, Fransa tsereḥas, yeffeγ-ed si lḥebs. Asmi id yefaγ si lḥebs,
yuγal ixeddem di Lzzayer ar tama n Mbarek n At Mangellat akw d Baccir Bumaɛza.

Asmi i yekker trad n 1954, yettwateḥem am "wemdakul n tektiwin n Messali Ḥaǧ"
(yuggin di lawan-nni traḍ d umenuy γef timunent n tmurt n Lzzayer s leslaḥ).

Dγa yettwanγa deg usegwas n 1956 γer f ufus n kra n yemjuḥad (ALN) deg tama n At
Waɛban (Aqbil ).



https://kab.wikipedia.org/wiki/%E1%B9%A2%E1%B9%A3enf_(tasnudert)

En systématique, le genre est un rang taxinomique (ou taxonomique) qui regroupe
un ensemble d'espèces ayant en commun plusieurs caractères similaires. Deg
anagrawan, ṣṣenf d asertatu n tamessartut yetssegrewen tagrumma n tilmas yesɛan
aṭas ḍḍbayeɛ icabiyen ucriken. Ṣṣenf d asertatu wis sḍis n unagrawan amagnu n
tilmas timuddirin. Aqrib 290,000 ttusseqdacen deg umnakel aɣersiw (deg-es aqrib
10 % n iferṭeṭṭuten).

Akkw talmest tamuddirt neɣ yettwadderen (aɣersiw, leḥcic, agersal, bakteria…)
tettweqqen ar yiwen ṣṣenf, ɣef leḥsab n agerwisem binominal yettwassissenen sɣur
Carl von Linné. Isem n ṣṣenf d isem alatini s isman asuf.

Yal talmest tezmer at sɛu aṭas adu-tilmas : tuggtiwin neɣ talɣiwin S umedya,
awerɣil amenkad (isem alatini : Aptenodytes forsteri) d uwerɣil ageldan
(Aptenodytes patagonica) llan sin yidsen deg ṣṣenf Aptenodytes, n twacult n
iwerɣilen.

Kra n tugrinin, am tasnagersal, steɛṛefen abeṭṭu arqaq n ṣṣenf ar Adu-leṣnaf,
Tigezmi , Adu-tigezmi .

Isertuta n tamessartut yettusseqdec deg anagrawan amensay i useggi n umyellel
daxel semmus imnukal n umaḍal amuddir d wigi (deg ummizwer amnarus) :



https://kab.wikipedia.org/wiki/%E1%B9%9Aem%E1%B8%8Dan_%CE%A3ebban

Aban Ramḍan neɣ Ɛebban Ṛemḍan d argaz asarti azwaw, i gelan d amenzawi deg
umezruy n tagrawla Tadzayrit D netta i yellan d aqerru n tegrawla, d amsertay
ugar n ukabar Tirni n Tleli Aɣelnaw FLN.

Ilul Ɛebban Ṛemḍan ass n 10 yunyu 1920 deg Tmurt n Leqbayel; taddart-is d
Iεezzuzen i d-yezgan tama n Laṛebεa n At Yiraten. Baba-s qqaren-as Muḥend.
Yemma-s qqaren-as Faṭima, tḥemmel-it aṭas acku yella d anelmad ifazen ger
tezyiwin-is. Deg lawan-nni, ulac aṭas n yiɣerbazen imi tamurt n Dzayer tella
ddaw temḥarsa n Fransa. Ɛebban Ṛemḍan iṛuḥ ɣer Leblida akken ad ikemmel dinna
leqraya-s deg teseddawit, ibbwi-d Lbbak (BAC) n tusnakt deg useggwas n 1941.

Deg tallit-nni i yebda yettfaq s yir tagnit i ttidiren Izzayriyen, ayen i
t-yeğğan ad yeḥbes leqraya-s, ad imal ɣer tsertit. Ikcem s Amussu i Unalak n
Tlelliyiin Timagdayin (MTLD, Mouvement Pour le Triomphe des Libertés
Démocratiques). Deg useggwas n 1947, yuɣal d imdebbeṛ deg ukabar-a, yerna
yettikki deg tuddsa tuffirt (O.S., Organisation secrète) i yella tettheggi ttṛad
mgal Fransa. Adabu n Fransa ifaq yes-s, dɣa yeṭṭef aṭas n yimeɣnasen n umussu,
yeḥkem-asen s lḥebs. Ɛebban Ṛemḍan yettwaṭṭef ula d netta, deg useggwas n 1950.
Yennuɣ deg lḥebs almi yuɣal yettuneḥsab d ameḥbus n tsertit, yesaa azref ad iɣer
idlisen d yeɣmisen.

Yeffeɣ-ed deg yennayer 1955. Yerra ɣer taddart-is. Syin yeffeɣ s amadaɣ akken ad
yeddu d yemdukal-is n tegrawla. Yuɣal iṛuḥ ɣer temdint n Lezzayer, yeṭṭef amkan
n Biṭaṭ i yellan d ameḥbus. Seg meɣres 1955 ar win n 1956, yessaweḍ Ɛebban ad
yesdukel akk imussuten d yikabaren izzayriyen yellan niqal ur ttemsefhamen ara,
akken ad ttekkin deg ttṛaḍ n uslelli aɣelnaw. Yumen d tadukli i yessawaḍen. D
Abban Ṛemḍan i d-iheggan anejmaε n ṣṣumam anda i heggan lsas i tegrawla n
Lezzayer.

Mlalen yergazen d tlawin n tegrawla deg Uzellagen, deg Γuct 1956. 20 n wussan,
nutni ttmeslayen ɣef liḥala n tmurt d umennuɣ n izzayriyen mgal amnekcam
afṛansis. Dinna i d-ffɣent tektiwin sweyes ar a teddu tegrawla akwd tid iɣef ar
a ters Lezzayer n uzekka.

Ɛebban Ṛemdan yemmut di laameṛ-is 37 iseggwasen, yettwanɣa di l'Merruk ass n
27 dujamber 1957. Ɛebban Ṛemḍan d netta i d bab n tegrawla, d netta i yessawḍen
ad yesbed lsas i tegrawla n Lezzayer maca xedεent yemdukal-is akken xedεen merra
agdud akw d tmurt n Lezzayer.



https://kab.wikipedia.org/wiki/%E1%B8%A4usin_At_A%E1%B8%A5med

Ilul deg Awussu 1926 deg temdint n Micli deg Tamurt n yezwawen deg 1947 yella d
amaslad akk-d yewin n imalwayen imezwura n Organisation spéciale (OS), yiwet n
tarbaɛt tunt'ilt i iqedcen ɣef uzarug n Lezzayer.

Ayt Aḥmed yella d yiwen ger n tesɛa imalwayen imezwura i-d-isbedden Tirni n
Taslullit Taɣelnawt (FLN) deg 1954; taneggarut-agi tebda-d tagrawal n sebɛa n
isegassen mgal Fransa; deg Tuber 1956, imi yeţwattef netta akk d rebɛa n
imalwayen nniḍen imi llan deg asafag yeţţeddun ɣer Tunes, Fransa teḥkem fell-as
s lḥebs. At Aḥmed yeqqim deg lḥebs armi 1962.

Mbeɛd azarug n Ledzayer deg 05 Yulyu 1962 At Aḥmed yekker-d mgal anabad n dreɛ n
Ben Bella iwumi yekcem-d ɣef Ledzayer netta akk-d Bumediene, am anbaz ajdid, s
iɛsekriyen n FLN i llan deg Tunes ttrajun tufɣa n Fransa. Deg Tuber 1962
Ben-Bella iḥkem-d fell-as s lmut lameɛna yesmeḥ-as kkra n wussan mbeɛd.

Deg Ibrir 1966 yerwel ɣer Fransa anda yexleq-d deg 1970 FFS. Mbeɛd tasellulit n
wenbad n Ledzayer g 1980 seddaw Benjedid, Ayt Aḥmed ikcem-d ɣef Ledzayer; aɣawas
n Ait Ahmed yella di tazwara tadukli n Ledayer seddaw yewit n taferfant mgal FLN
akk-d amussu n l “FIS”, yewit n tajmaɛt n tagmat n yinsleman i bɣan ad hermen
tugdut deg Lezdayer, lamɛna yemxallaf-ed ɣef Agraw i Yedles d Tugdut (RCD) n
duktur Saɛid Saɛdi imi aneggaru-agi iherdder-d s lɛinani ɣef izerfan n wegdud
amaziɣ ɣas akken i sin llan d Izwawen.

Ibrir 1999, Ait Ahmed ikecem-d am d amankad deg tafrant n teselwit, lameɛna imi
arac ameqran n lɣaci ẓran belli takennatt i tella, ijebd-d tanekda-ines, netta
akk d xemsa n imalwayen nniḍen azal n 16 n teswiɛin uqbel n tagara n tefrant;
deg April 15, Ɛebdelɛaziz Butefliqa weḥd-s kan i d-yeqqim deg tazla ɣef
teselwit.

"La volonté de paix crée une dynamique de réconciliation qui impose d’elle même
les garanties que chacun doit donner aux autres. Et que tous doivent donner à
chacun". "Tamumit n lehna ţexeliq yewit n tilhi n ussemlil i seggren wehdes ayen
ilaq ad yefk mkul yiwen i wiyad akk-d wayen akken ilaq lhal ad fken medden merra
i mkul yiwen".



https://kab.wikipedia.org/wiki/%E1%B8%A4aman_Ab%E1%B8%8Della

Ḥaman Abḍella d Amaru Aqbayli ilulen deg useggas n 1936 di taddart n At Dawed
deg Iɛeṭṭafen, lwilaya n Tizi Wezzu.

Ass mi meqqar, yefhem ddunit ugar, yessen d acu d azref, d acu d tidett, yessen
daɣen iberdan yettawin ɣer tmusni, yuɣal d win yeffuden tafat. Di tallit-nni
yettwali atmaten-is nḥafen, agdud s lekmal-is yenneεtab, yettwafareṣ sɣur ucengu
afransis, dɣa yuɣal yefratt di rray-is akken ad yali s adrar, akken ad iḥareb
aṛumi. Kra n isegwasen akken iserdasen n Fransa ḥebsent deg wedrar n Sidi Ali
Benyub di tama n umalu n tmurt. Ḥekmen fell-as s 20 isegwasen n lḥebs. Isegwasen
imezwura yesεeddaten-id di lḥebs n Sidi Belaabas, syen akkin uɣalen wwin-t ɣer
lḥebs n Lambèze, (Timḍelt n nnig tmurt akken is-isemma Muḥand Uharun). Dɣa di
lḥebs-agi id-yerra Dda Abḍella Tira ger wallen-is. Xas akken yessen taεrabt,
yessen tafransist, maca netta yefren tira s teqbaylit. Yura aṭṭas n isefra, yura
aṭṭas n wungalen, yessuql-d aṭṭas n yedlisen ɣer teqbaylit am : Ṛubaεiyat n Omar
Xayyam. Abḍella Ḥaman yeḥka-d ɣef ass mi yella di lḥebs yenna : Yiwet n tikelt,
seg waken iyi-fukent tewriqin, ifuk-iyi daɣen wemru, dmeɣ-d tacekkart n Ssima,
ferqeɣ-tt, xaḍeɣ-tt am ukayit, rniɣ dmeɣ-d abruy n lbarud (tirgin), uriɣ yis
isefra-w…(…)Aṭṭas iyi-sarɣen isardasen n Fransa seg wayen uriɣ.

Akken tefra tegrawla, di 1962, Abḍella Haman yeffeɣ-d si lḥebs. Yemlal d Dda
Lmulud At Maamar, yemmeslay yides ɣef teqbaylit, ɣef uguren id-tt-magaren
iqbayliyen di Lezzayer. Abḍella Ḥaman yesteqsa Dda lmulud ɣef ssebba it-yeǧǧan
ad yaru idlisen-is ḥaca s tefransist, acuɣer ur ten-yuri ara qebbel s teqbaylit?
Dda Lmulud yerra-y-as-d, yennaya-s belli yuraten akken ad ten-fehmen merra
leǧnas. Abḍella Ḥaman s wurrif d imeṭṭi, yeḥka-y-as tadyant yeḍran yides di
Wehran, amek it-ttlaqaben ɣef teqbaylit-is, amek is-ugin ad yemmeslay s
tutlayt-is, yenna-y-as daɣen belli ilaq yal amusnaw aqbayli ad yaru s
teqbaylit-is, mači ḥaca s tefransist kan neɣ s taεrabt. Lmulud Maamri iεuhed seg
wass-nni Abḍella Ḥaman dakken tira-s ad d-tili ḥaca s teqbaylit, ma d ayen iεnan
tira s tefransist ad d-tili ḥaca i lmend n teqbaylit.

Ass-agi Dda Abḍella yettidir di Wehran, yesɛa 76 iseggasen di tudert-is. Ayen
merra yura yefka-t i Useqqamu Unnig n Timmuzɣa (H.C.A) akken ad t-id-sizergen.
Dda Abḍella d ameɣnas di tili, d win ur yettzuxxun s wayen yefka i tmaziɣt, d
win yefkan melba ceḥḥa i tutlayt, i tsekla akwed yidles amaziɣ.



https://kab.wikipedia.org/wiki/%C7%A6e%C9%9Bfer_Cibani

ǧeɛfer Cibani d amyaru, d amdan n umezgun, d amyurar n isura d tmezgunin, d
yiwen ger imeddukal n Muḥend u Yeḥya, yeqedec yid-s u yekki deg terbaɛt Muḥ
Terri yuraren timezgunin-is deg iseggasen n 80 : Si Pertuf, Am win yettṛajun
Ṛebbi, Si Leḥlu…am akken yurar deg usaru "Muḥend u Caɛban" (1994) iga Rezqi
Harani i tceqquft n Muḥya id yerra ar tazwawt seg udlis "Le Ressuscité" n umyaru
n tmurt n Cenwa 'Luxun'. Yurar daɣen deg kra n isura irumyen am “L’amour tagué”
(1995) n Bruno Carrière akk d “Avant l’oubli” (2004) n Augustin Burger. Deg
useggas 1994, yessufeɣ-d adlis ɣer tezrigin SEELF i wumi imud azwel "Ddeqs nneɣ"
(a d-nawi awal fell-as tikelt nniḍen). "Ddeqs nneɣ" yewwi-d ɣef tudert n yal
ass, timsal yedder netta, timucuha timectaḥ ssawalen at zik…

Dda ǧaɛfer mačči kan d aya. D yiwen seg yemɣaren n tudrin nneɣ iwumi weznen
lehḍur, wid ɣer tella tmussni. Taqbaylit ɣur-s d urar s wawalen, d ameslay s
yinzan: Ayen yebɣu wemdan a t-id yini s tutlayt nniḍen, netta ɣur-s tiririt s
teqbaylit. D agerruj wer nettfaka. Ass-a mi yewwi “lantrit”, yessawal timucuha
di Fṛansa, timucuha izedɣen cfawat n temẓi-s.



https://kab.wikipedia.org/wiki/%C7%A6amila

Isem-is n tidett d Ǧuḥar Baccen, tlulled deg ussan imenza n tefsut n usegwas n
1930 (2 maggu 1930), deg temnaṭ n At Buhini ( tama n Iɛẓẓugen). Tawaccult-is d
yiwet n twaccult muccaɛen, yellan si zik di Lzzayer tamanaγt.

Ǧamila tezweǧ γur-es 12 n isegwasen kkan ar mmis n mmis n Ureski Lbaccir, argaz
yenuγen, yemmuten f tilelli. Ddren akken yiwen lweqt di Buzriɛa di Lzzayer,
unagen sakkin kra n lweqt ar Fransa. Cwit kkan, Lla Ǧamila tuγaled ar tmurt,
tfureq nettat d urgaz-is.

Lla Ǧamila tewwded ar radyu asmi tella deg tama n Berthozène (La Grande poste
d'Alger). D yiwet n tmettut umi qqaren Lla Cabḥa, yellan tettmediḥ imiren,
i-tt-id yewwin ad twali amek ccenunt imiren.

Tettɛawaded belli assen amezwaru igi id wwet ar Radyu, tuffa dinna: Lla Yamina
tettawwid yiwen ucewwiq anda s teqqar: "Ay ul-iw nhed nhed, newwed ar tebburt
nbed, ma d yemma aɛzizen ulaḥed, mad tagmatt llaḥ lḥed) , Lla Zina, Lla Lǧida
Tamuqrant, Meǧdul Aḥmed, Qurici Zeṛṛuq, Sidaḥ, Ḥaǧ Racid.

Teccna daγen deg Nnuba Lxalat i-teṭṭef Lla Tassaɛdit, ar tama n Lla Yamina, Lla
Zina, Lla Cṛifa, Mimi Nabti, Tawes Nabti, Nwarra Nabti, Ǧamila Ḥassan (Massa
Bugarmuḥ), Xedduǧ, Wṛida.



https://kab.wikipedia.org/wiki/%C6%90isa

'Sidna Ɛisa neɣ Yeccu ' neɣ Yeccu en Nazarit, yettusemman Yeccu Amasiḥ neɣ Aysa
neɣ Yeccu Amettumes, d amdan amenzawi n ajjed n tamasiḥit. Ilul ger 8 d sin
iseggasen send tazwara n tafada tameɣradant , immut ger 30 d 33 iseggasen
umbeɛd. Isem-is daɣen 'Jesus-Christ' neɣ s wudem aḥerfi 'Christ'. S tyunanit
taqburt isem-is Ιησούς Χριστός (Iesous Khristos).

Aẓaṛ n wawal Ɛisa neɣ 'Jesus' yusa-d si tutlayt taɛebrit : ישו neɣ - yešū, a
yenṭqen "ⵢⵛⵓⵄ", anamek ines d "Afessi/ⴰⴼⴻⵙⵙⵉ". Ma d Aẓaṛ n wawal "Amasiḥ" neɣ
'Christ' d asuqel ar tagrigit, n wawal n taɛebrit 'Messie' : משיח - machiakh,
neɣ win ɣef d-ters tanebaṭ n Yakuc/ⵢⴰⴽⵓⵛ.

Imasiḥiyen ḥesben-t d afessi akk d mmi-s n Illu/ⵉⵍⵍⵓ. Wid yellan d
'Ikatulikiyen', d 'urtuduksiyen', akk d 'ibrutistaniyen' ttadren-t-id am wergaz
n tidett, u daɣen d Yakuc s tidett. Ɣur yinselmen Yeccu Amasiḥ d aneggaru deg
wsar beɛd Muḥemmed. Ma d udayen, ur t-ḥsiben ara d asar/ⴰⵙⴰⵔ/ⴰⵎⴰⵣⴰⵏ, wala d
Afessi neɣ mmis n Yakuc.



https://kab.wikipedia.org/wiki/%C6%90abdel%C9%9Baziz_Butefliqa

Ɛabdelɛaziz Butefliqa (s teɛrabt عبد العزيز بوتفليقة, s tefranṣiṣt Abd El-Aziz
Bouteflika) d aselway n Dzayer, ilul ass 2 meɣres 1937 di tmurt n Merruk. Yuli d
aselway tikkelt tamezwarut di 15 ybrir 1999 s lemɛiwna n iserdasen (lɛesker) n
Dzayer. I wannecta imrecḥin nniḍen i sddis (6) deg-sen am Ḥusin At Aḥmed,
jebdent iman-nsent di tefrant n tselwit n 1999. Di 8 yebrir 2004, tuɣal daɣen d
tasellawt i tikkelt nniḍen dima s lemɛiwna n iserdasen d serbisat ibaḍniwen, s
wazal n 85% n leṣwat, ɣas ulamma llan 6 imrecḥin, gar-asen Saɛid Seɛdi.
Leqbayel, ɣur-sen Ɛabdelɛaziz Butefliqa d taneqiṭ taberkant deg umezruy nsen,
imi di tafsut Taberkant n 2001 yaɛmed i tmenɣiwt n wazal n 126 iqbayliyen sɣur
iǧadarmiyen, ur ten icureɛ.

Baba-s n Ɛabdelɛaziz Butefliqa, Aḥmed Butefliqa illul di Tlemsan di 1891 u
yemmut ass n 1 dujenbir 1958. Illa meẓẓiy mi yunag ar tmurt n Merruk ar tɣiwant
n Wejda. Aḥmed Butefliqa yuɣ-es snat tlawin: Belqayed Rabiɛa d Ɣezlawi
Mansuriya, i yellan d yemma-s n Ɛebdelɛaziz Butefliqa. Tella tesɛa yiwen n
Ḥemmam di Wejda.

Ɛabdelɛaziz Butefliqa illa d amenzu ger kuẓ (4) wayetma-s sɣur yemma-s. Wigi d
Ɛebdelɣani (1940), Musṭafa (1953), Laṭifa (1955), Ɛabderraḥim (1956), d Saɛid
Butefliqa (1958). Lameɛna yesɛa daɣen kraḍ (3) yessetma-s sɣur baba-s, ar
tmeṭṭut tis snat Belqayed Rabiɛa. Tiki d Faṭima (1934), Yamina (1938), d Ɛica
(1941).

Ɛabdelɛaziz Butefliqa yeɣra di tesnawit Abdelmumen di Wejda alama d aseggas
aneggaru n 'Baccalauréat' di 1956. Isyin ikcem ar ALN di Wejda ɣas aken urǧin
yerfed sslaḥ di Dzayer naɣ innuɣ mgal i franṣiyen imnekcam. Asmi ifra traḍ,
tewwi-d tmurt asarug-is, Ɛabdelɛaziz Butefliqa ikcem-d si tlisa n Merruk u yuɣal
d aneɣlaf n ilmezyen d waddal deg udabu n Hmed Ben Bella. Asmi i yezzi udabu ar
tama n Hewwari Bumedyen di 19 Yunyu 1965, yuɣal Ɛabdelɛaziz Butefliqa d aneɣlaf
n temsal n berra alama d lmut n Hewwari Bumedyen di 1978.

Isyin Ɛabdelɛaziz Butefliqa yesɛeda azal n 20 iseggasen d iminig deg kra n tmura
am Swis, Franṣa d Tageldunt n Waɛraben Iduklen anda ixdem ar ugellid-is Ccix
Zayed Ben Sulṭan Al Nahyan n imiren. Lameɛna yettruḥu yettuɣal ger timura yagi d
Dzayer, la yettraju ass melmi ara d-yuɣal ar udabu. Di ɣucṭ 1990, izwej i
tikkelt tamezwarut ak° d Amal Triki, yelli-s n Yaḥya Triki, i yellan yiwen u
'diplomate' aqbur di tmurt n Maṣer. Amal Triki tettidir di 'Paris', ur tesɛa ara
derya akw d Ɛabdelɛaziz Butefliqa.

Di 22 dujenbir 1981 Ɛabdelɛaziz Butefliqa iɛedda di ccreɛ af takarḍa n tedrimt,
azal n 6 imelyaren n suntim, asmi yella d aneɣlaf n Huwwari Bumedyen ger
1965-1978. D aselway Cadli Benjdid i t-ismenɛen imi ur isɛda ara lḥebs. D Senusi
d Bujakji i yellan xedmen yid-es i kruḥen d asfel n temsalt aki n takarḍa n
tedrimt, imi d nitni i sɛeddan lḥebs di Lezzayer tamanaɣt.



