https://fj.wikipedia.org/wiki/Sa_Vakatakila_ko_Jisu

Sa Vakatakila ko Jisu Na ka eso sa Kalougata kina na tamata, 1-12. Sa vakavulici
ira na nona tamata me ra yaga, 13-16. Sa vakadinadinataka na vunau makawa,
17-20. Sa tukuna na kenai balebale dina na laba, 21-26. Kei na dauyalewa, 27-32.
Sa vakavulici ira na nona tamata me ra kakua ni bubului e na veivosaki, 33-37.
Me ra kakua ni veisausaumitaka na ca, 38-42. Ka me ra lomani ira na lodra meca,
43-48.

Sa vakavulici ira na nona komata ko Jisu, e nai loloma, 1-4; e Na Masu, 5-15. E
na lolo, 16-18. Sa vakarota me ra kakua ni daulomana na ka vakavuravura, 19-23;
se lomaocaoca, 24-34.

Sa vakatakila ko Jisu ni sa ca me da daulelewa vei ira na tamata, 1-5; e vinaka
me da vakatavuvuli vakavuku, 6. E vinaka me da daumasu vua na Kalou; kai
valavala dodonu vei ira na tamata, 7-12. Na matamata-ni-kiro qiqo, kei na sala
rabailailai, 13-14. nai vakavuvuli lasi, 15-20. Me da kakua ni rogoca walega na
vosa ni Turaga, me da cakava talega, de sa da vaka na tamata sa tara na vale e
na nuku, 21-27. Sa kurabui na lewe vuqa e na nonai vakavuvuli, 28-29.



https://fj.wikipedia.org/wiki/Josefa_Simici

A dau vakaitikotiko mai Amerika o Josefa Simici, na vanua duadua beka ga e
vuravura ka a dau marautaki kina na galala ni qaravi Kalou ena gauna o ya. Oqo e
dua na gauna ni yalovakanuinui ni bula vakalotu ena tokalau kei Amerika. O
iratou na nona matavuvale eratou matavuvale lotu ka ratou dau vaqara na dina ena
veigauna e so. Ia e vuqa na italatala era tukuna ni tu vei ira na kosipeli dina.
E gadreva tu o Josefa me kila “se matalotu cava e dodonu,” (Josefa Simici—Ai
Tukutuku 1:18). A vakavuvulitaka na iVolatabu “sa duabau ga na Turaga, sa duabau
ga na vakabauta, sa duabau ga na veipapitaisotaki” (Efeso 4:5). A dau lakova o
Josefa na veimataqali lotu, ia a veilecayaki voli ga ena vuku ni lotu me lewena.
A qai vola kina vaqo e muri: “Ia sa veilecayaki na noqu vakasama ena nodra
veileti ka veisaqasaqa na veimatalotu; a sa dredre sara vua e dua na tamata gone
vakataki au kau sega soti ni kilai ira vinaka na tamata kei na veika e vuqa e
yaco tiko, meu kila se ko cei e dodonu kei cei e sega ni dodonu. . . .Ia ni sa
veisaqasaqa tu vakaoqo na vunau, na vakasama ni tamata kei na nodra cikecike na
veimatalotu, au sa kaya e lomaqu: A cava meu cakava? Na matalotu cava vei iratou
oqo e dina; Eratou lasu taucoko li? Ke dua vei iratou e dodonu tiko, ia ko cei,
Au na kila beka vakacava?” (Josefa Simici—Ai Tukutuku 1:8, 10). Ni vakasaqara
tiko ena veimatavakabauta oqori na dina, a mani goleva kina o Josefa na
iVolatabu me dusimaki koya. E wilika kina vaqo, “Ia kevaka sa lailai na vuku vua
e dua vei kemudou, me kerea vua na Kalou, o koya sa solia vakalevu vei ira
kecega na tamata, a sa sega ni dauveivakadirideini; ka na soli ga vua” (Jemesa
1:5). Ena vuku ni vosa oqori, sa mani nanuma kina o Josefa me sa na kerekere vua
na Kalou me baleta na veika me vakayacora. Ena vula itubutubu ni 1820 e a gole
yani ki na dua na veikau voleka ka tekiduru ena masu. E qai vakamacalataka na
veika a yaco: “Ena gauna sara ga oqori au sa raica kina e cake e dua na duru
bukawaqa, donuya tiko na uluqu; ni sa lako sobu tiko mai ka serauni au; ia sa
sivia sara na ramase ni matanisiga. . . . Ia ni sa mai toka e mataqu, au sa qai
raica e rua na Tamata; ia na kedrau iserau kei na iukuuku sa sega ni
vakamacalataki rawa; raica erau sa tucake tu ena maliwa lala donuya na mataqu. A
sa kacivi au e dua vei rau, dusi koya na kena ikarua ka kaya: Oqo na noqu Gone
ni Toko. Mo rogoci Koya! (Josefa Simici—Ai Tukutuku 1:16–17). Ena raivotu oqo,
erau rairai kina vei Josefa Simici na Kalou na Tamana kei na Luvena o Jisu
Karisito. Sa qai tukuna vei Josefa na iVakabula me kakua ni curuma e dua vei ira
na matalotu oqori, ni “sa sega kece ni dina” ka “ni sa ka vakasisila e matana na
nodra ivakarau.” E kaya kina, “Ni ra sa toro voleka vei au ko ira na tamata oqo
ena gusudra, ia na yalodra sa yawa tani vei au, era sa vakatavulica na ivunau ni
tamata me ivakavuvuli va-Kalou; ia sa sega vei ira na kena kaukauwa” (Josefa
Simici—Ai Tukutuku 1:19). E dina ga ni levu na tamata vinaka era vakabauta na
Karisito ka ra segata me ra kila ka vakavuvulitaka na nona kosipeli, e sega vei
ira na taucoko ni dina se na dodonu ni matabete me ra veipapitaisotaki ka qarava
na veicakacaka tabu vakalotu ni veivakabulai tale eso. Era sa tu kina ena dua na
ituvaki ni vukitani me vaka ni ra sa vakamuria ga na veitabatamata yadua na
veika era a dau cakava na itabatamata e liu vei ira, ka oka kina na veisau ena
ivunau kei na cakacaka tabu vakalotu me vaka na papitaiso. Me vaka e vakayacora
na Kalou vei Atama, Noa, Eparaama, Mosese, kei ira na parofita tale eso, a
kacivi Josefa Simici me parofita ka vakalesuya mai vua ki vuravura na taucoko ni
kosipeli. Ni oti na nodrau rairai mai na Tamana kei na Luvena, era sa qai dau
talai tale tiko mai na italai vakalomalagi, se o ira na agilosi, vei Josefa
Simici kei Oliver Cowdery na nona itokani. A rairai mai o Joni na
Dauveipapitaiso ka mai solia vei rau o Josefa Simici kei Oliver Cowdery na
Matabete i Eroni, ka oka kina na dodonu me qaravi kina na cakacaka tabu vakalotu
ni veipapitaisotaki. Eratou a rairai talega mai o Pita, Jemesa, kei Joni (e tolu
na iApositolo taumada i Karisito) ka mai solia na matabete i Melikiseteki kivei
Josefa Simici kei Oliver Cowdery, ka vakalesuya mai kina na dodonu vata ga ka a
soli vei iratou na iApositolo i Karisito ena gauna e liu. Ena dodonu ni matabete
oqo, sa vakaroti kina o Josefa Simici me tauyavutaka tale na Lotu i Jisu
Karisito e vuravura. A qai kaciva o Jisu Karisito e tinikarua na iapositolo mai
vua. Na gauna eda bula tiko kina oqo e dau vakatokai mai vei ira na parofita ni
iVolatabu me iotioti ni gauna, na veigauna e muri, se na itabagauna taucoko ni
gauna. Sai koya na gauna ni sa voleka me yaco na iKarua ni nona Lako Mai o Jisu
Karisito. Sai koya na iotioti ni itabagauna. Sai koya oqo na vuna e vakatokai
kina na Lotu me Lotu i Jisu Karisito ni Yalododonu Edaidai. E liutaka tiko na
Lotu nikua e dua na parofita bula. Na parofita oqo, na Peresitedi ni Lotu i Jisu
Karisito ni Yalododonu Edaidai, sai koya e vakadonui me isosomi kei Josefa
Simici. O koya vata kei ira na iApositolo ena gauna oqo, e rawa ni ra raica lesu
na veivakadonui e dui soli vei ira me lesu tale ki vei Jisu Karisito ena
veitabaki veimuri ka sega ni cavuka mai vei Josefa Simici.



https://fj.wikipedia.org/wiki/Na_Veitarataravi_ni_Veigauna_vaka_i_Isireli_kei_Jiuta

Na gauna ka cavuti kina ni 'rauta tiko na yabaki ka cavuti, i vakaraitaki ni
veitaba yabaki e na kena gauna ka cakacakataki Iesu.

Na yawa ga yani ki muri na veiyabaki, na kena dredre ni dodnu sara na veiyabaki
e cavuti.

Ni sa mai mate ko Solomoni e na 931 BSK, ki na gauna ka taba-i-vakaro kina
vakalawa ko Sairusi (Tui Perisia) 538 BSK, Sa viavia mai dodonu sara na vei
yabaki e cavuti, ia e se rawa tiko ga ni veicalati e na maliwa ni dua na yabaki
yani ki muri; se dua na yabaki mai ki liu.

Era biuti Ijipta mai na Isireli e na ruku ni veiliutaki nei Mosese rt. 1250. Na
nodra i lakolako na Isireli e loma ni vanua liwalala. E a soli kina vei Mosese
na i vakaro e Tini mai na ulunivanua ko Saineai rt. 1250 - rt. 1210.

Sa liutaka ko Josua na i matai ni lakolako ni curumi ni vanua ko Kenani, rt.
1210.

Sega soti ni maucokona sara na lewa ni nodra tiko na veimata yavusa ni Isireli,
ka ra mani vakayagataka na kaukauwa ni nodra lewa na Dauveilewai ka veiliutaki
kina.

Tauyavutaka na Matanitu va-Kirisi e Palisitaina ko Alikisada na Kalevu, 333 BSK.

Liutaki Palisitaina na Saleukiti, ka kawa talega ni dua tale na Turaga-ni-valu
levu nei Alikisada, ka rawata talega na lewa ni vanua ko Siria, 198 - 166 BSK.

Era yavala na Jiu e na ruku ni veiliutaki i Juitasa Makabiasi ka ra rawata kina
na nodra tu galala. Sa qai liutaki Palisitaina ko Jiutasa kei ira na nona yavusa
na Eisamoni, 166 - 63 BSK.

Vunau voli ko Joni na Dauveipapitaisotaki; na Papitaiso i Jisu ka sa tekivu
talega kina na nona veiqaravi.



https://fj.wikipedia.org/wiki/Ai_Vola_i_Momani

E duidui vakalevu nodra vakabauta na iVola Tabu na tamata. E so era vakabauta ni
sa dodonu vinaka sara ga na iVola Tabu, e sega na kena cala, ka sa ikoya e
gadrevi me da vakabulai kina. E so tale era nanuma ni iVola Tabu e ivola ni wili
ivola ga e vinakati me vulici, ka ra cakitaka ni sega ni vakadinadinataka na
ilesilesi tabu i Karisito kei na cakacaka e veivakurabuitaki se ivakatakila
dodonu mai vua na Kalou. E so era digitaka me ra lecava na iVola Tabu, ka so
tale era sega sara ga ni raica na iVola Tabu se bau vagalalataki me wilika. Na
Yalododonu Edaidai era vakabauta ni iVola Tabu e vosa ni Kalou kevaka me
vakadewataki vakadodonu (Yavu ni Vakabauta 1:8). Na iVola Tabu e sega ni
veisaqasaqa kei na iVola i Momani, na iVola i Momani ga e tokona, ka vakaroti
keda me da wilika, ka vakadinadinataka na kena dina taucoko ni kena ivakavuvuli.
Mo vakayagataka ga na iVola i Momani kei na iVola Tabu me rau veivukei vakairau.
Na iVola i Momani e vakaraitaka na nona Veiyalayalati Makawa mai Vua na Kalou
kei ira na luvena; na iVola Tabu e tukuni ira na parofita cecere ka ra ciqoma na
veiyalayalati oqo ena vakabauta. E tusanaka na iVola i Momani na veika me baleti
Karisito kei na Nona Veisorovaki, na iVola Tabu e vakarautaka na itukutuku ni
Nona sucu, cakacaka ni veiqaravi, mate, Veisorovaki, kei na Tucaketale. Sa dina
sara, na iVola Tabu kei na iVola i Momani erau veivukei ka vakavutuniyautaki rau
vakairau. Na ivakadewa vakavalagi ni LDS ni iVola Tabu na Kings James Version
kei na iVola i Momani e tu me tikina dusimaki ka ivukevuke ni veivakavulici ka
cakava me ititoko i Juta (na iVola Tabu) kei na ititoko i Josefa (na iVola i
Momani) me dua ga e ligada (raica Isikeli 37:15–17; raica talega na 1 Nifai
13:34–41; 2 Nifai 3:12; 29:8). Solia taumada na veitikina mai na iVola i Momani
ena gauna ko veivakavulici kina, ka vakatalega ena nomu vakaraitaka ni rawa ni
vakayagataki na iVola Tabu kei na iVola i Momani ena veivakavulici ni tautauvata
ga na ka erau vakavuvulitaka. Vakayagataka na iVola i Momani mo vakadodonutaka
ka vakamacalataka kina e so na iyatuvosa ena iVola Tabu. Me kena ivakaraitaki,
ni iVola Tabu Vou e tukuna ni papitaisotaki na Karisito me “yaco na bula
savasava vei keda kece” (Maciu 3:14–15). Na iVola i Momani e vakamacalataka na
cava na ibalebale me yaco na bula savasava vei keda kece (raica 2 Nifai 31:5–9).
Ni ko sa vakayagataka na iVola i Momani kei na iVola Tabu me rau sa dua ga na
ivola ka umani kina na vosa ni Kalou, ena vakamalumalumutaka na veiqati ka
vakadodonutaka na ivunau lasu (raica 2 Nifai 3:12). Na iVola Tabu e
vakavuvulitaka na veika e baleta na lawa ni ivakadinadina: “Ena gusudratou e rua
se tolu na ivakadinadina ena vakadinadinataki kina na vosa kecega (2 Korinica
13:1). Ni lomavata kei na lawa, erau duavata na iVola i Momani kei na iVola Tabu
ena nodrau tukuni Jisu Karisito.



https://fj.wikipedia.org/wiki/Oneness_Pentecostalism

Oneness Pentecostalism (often pejoratively referred to as the “Jesus only”
movement in its early days and also known as Apostolic or Jesus' Name
Pentecostalism) refers to a grouping of denominations and believers within
Pentecostal Christianity, all of whom subscribe to the nontrinitarian
theological doctrine of Oneness, which is similar to Sabellianism (also referred
to as modalism, modalistic monarchianism, modal monarchism, or Patripassianism).
Most people believe this movement first emerged in America around 1914 as the
result of doctrinal disputes within the nascent Pentecostal movement and claims
an estimated 24 million adherents today, but elements of church following the
Apostolic doctrine predate Protestants and the Roman Catholic Church itself. For
a list of denominations in this movement, see List of Christian denominations.

E vuqa na veisoqosoqo lotu Duabau Vakapenitiko era vakabauta na bibi ni
veipapitaisotaki ena wai me rawa kina na bula, ka sega ni vakaraitaki se i
yaloyalo walega e tautaku, ka baleta ni ra vakabauta talega ni dodonu me taumada
na nona vakabauta e dua na tamata ka me veivutuni ni bera ni qai papitaisotaki,
na nodra papitaisotaki na gone dramidrami kei ira era vakasaurarataki e sega
ciqomi.



