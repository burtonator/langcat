https://ksh.wikipedia.org/wiki/Frankreich

Frankreich (kölsch „Fronkreish“, dütsch „Frankreich“, frangzösisch „La France“)
es önö demokratische Staat ä Westeuropa. Öt jrenzd a Beljie, Luxemburg,
Dütschland, d Schweiz, Italie, Monaco, Spanien un Andorra. Usserdäm stüssd öt a
d Nordsee, dr Atlantik suwi öt Meddelmeer. Ä Övversee jehüre zo Frankreich o. a.
en d Karibik dr Norde van d Insel Saint-Martin un ä Südamerikka öt Jebiit
Französisch-Guayana.

Frankreich had ön Jrüüde va 547.026 km². 65,5 Milliun Lüüh wonne en dat Land.
Önö jruuße Deel va Frankreich es platt Land. Mä em Südweste stüsse d Pürinäe un
em Oste d Alpe un d Vogese en öt Land örenn. Met 4.810 m es dr Mont Blanc dr
hükßde Berch van öt Land.

Frankreich had met Paris enn Stadt met mi als 1 Milliun Bewonner. Em Januar 2006
läävde do onjeväär 2,6 Milliun Lüüh, en d jrüüßere Ömjevung sujar övver 11
Milliun. D Nommer 2 ä Frankreich es Marseille, vöör Lyon un Toulouse.

D alleenije Amtssproch ä Frankreich es Frangzösisch. Donävver jitt öt ävver och
noch ö paar Rejiunalsproche. Hezo jehüüre: Picardisch, Normannisch, Gallo,
Poitevin-Saintongeais, Wallonisch un Champenois. Dozo komme
Franko-Provenzalisch, Okzitanisch, Katalanisch, Elsässisch un Lothringisch suwi
Baskisch, Bretonisch, Korsisch un Flämisch.



https://ksh.wikipedia.org/wiki/Vereenichde_Staate_van_Amerika

D Vereenichde Staate van Amerika , op Änglisch weed van d United States of
America jesproche, kott och van d U.S.A., send ene Staat ä Nordamerika. D USA
ömfasse ävver och ö paar Deeler, di usserhalb va Nordamerika liije. Su jehüüd
Hawai als 50. Bundesstaat un ö paar Insele (z. B. Guam) dozo. D Hauptstadt van d
USA es Washington D.C. D jrützde Stadt van d Vereenichde Staate es New York
City.

D USA ömfasse 40 Prozent van d Fläsch va Nordamerika un maache dat Land hänger
Russland un Kanada zo öt dreidjrützde Land op d Ääd.

Dr Orsprong van d Vereenichde Staate wore 13 Kolonie, die sich em Joohr 1776 van
öt Könnigrich Jrußbritannie onaavhängich erklärde. Dörch Mensche, di us Europa
un Asije, spiir och dürch Expansiun no Weste, Aaeichnung va Jebiiete, di zo
Mexiko jehoote un dörch d Industrialisierung am Aavang van öt 21. Jahrhondöt
woss dat Land zo ön Supermacht.

Änglisch es d Amtssproch, ävver ä völl Ecke van öt Land weed och Spanisch
jesproche. Indianersproche spräche völl Indianer.

D Vereenichde Staate hand ön Jrenz zo Kanada, di 8.895 km lang es, wobeij alleen
2.477 km tösche Alaska un Kanada liije. 3.326 km vorbenge d USA met Mexiko. D
Jesamtlängde va alle Jrenze bedrätt 12.221 km. D Kösteläng zom Atlantik, Stelle
Ozean un Golf va Mexiko ömfassd 19.924 km.

Vam Norde no dr Süde, dat heechd tösche d kanadische un mexikanische Jrenz liije
2.500 km, tösche dr Stelle Ozean un dr Atlantik 4.500 km. Dr jrützde Deel van öt
Land litt tösche dr 24. un dr 49. nördliche Breetejrad un tösche dr 68. un dr
125. westliche Längejrad. D Vereenichte Staate hand viir Zittzone.

Dat Land lätt sich jott ä Deeler ongerscheede. Su vängd mo Jebirge wi d Rocky
Mountains, di va Norde no Süde loufe. Op d Wäärsiij van öt Jebirje vängd mo völl
Bösch, op d wenkaavjewande Siij dojäje drüh Ecke met Wüste un Jrasland (Prärie).
Jruuße Flöss wi dr Mississippi un dr Missouri ermöjelichde at vrösch öt
Besiidele, wojäje di drüh Ecke van öt Land bes hüü komm Mensche atrocke.

Vöör öt Klima speld dr Jetstream ön jruuße Roll, dä jruuße Hochdruckjebiite vam
Nordpazifik brengd. Vorbänge di sich met di van d Atlantikköst, brenge di öt
Land em Wengkter völl Schnei. Do kee Jebirje dat Land va Weste no Oste
dörchtreckd, weede di Schniiwolke net opjehalde, Neerschlach weed witt no Süde
jebraat un em Sommer dojäje Hitze bes no Kanada zojelosse.

Di Temperature tösche d Jebirje schwanke döck stärk, wobeij mi övv winnijer
Drüchde dozo kütt, va Norde no Süde ävver zonemmd. Kikkt mo sich d enkele
Jebiite a, su välld op, dat dr Norde mi Rähn aavkitt, sujar döck Nevvel had. Op
Mexiko hen weed öt subtropisch met huhe Temperature im Sommer un huch
Loftvöchde. Bekannd es öt dörch d Wirbelstürm.

Alaska zeechnet sich dörch aktisch Klima us, wobeij d Berch d hükßde en d USA
send (Mount McKinley, 6195 m). Hawai brengd öt met dr Mauna Kea op 4.205 m, had
ävver tropisch Klima.

D Ostköst bes örop zo d jruuße Seee wore bes zm 19. Jahrhöndöt voll va Bösch, d
Westköst zeechnede sich dörch huch Böhm us, di öt bes zo 100 m braate. Va dönö
send ävver mä kleng Stöckcher wi d Redwoods övv dr Hoh-Räänwald blevve. Völl
Landwood wood zo Äckere jemaad övv bebouwd, önö jruuße Deel wood z jenotzde
Bösch. Dobeij noohm d Zootezahl stärk aav. Mä dörch Schotzjebiite woch öt
möjelich, önö jruuße Deel van d vreuer vorhandene 17.000 Planzezote z erhalde.
Alleen op Hawai vängd mo 1.800 Blöteplanze, va dönnö völl mä do vörkomme.

400 Zote Säujedeere, 750 Vowelarte un 500 Reptilie un Amphibie suwi 90.000 Zote
va Insekte lääve en d USA, wobeij seijd öt Joohr 1973 ö eeje Jesetz vöör dr
Schotz sorchd. 58 Nationalparks un Hondöde Schotzjebiite wiise ön huhe Zahl va
Arte op, watt önö Ongerscheed zo di sönß jevonge Monokulture es.

80 Prozent va d Amerikaner läävde em Joohr 2000 ä Städt, wobeij 254 dova mi als
100.000 Bewonner hodde, öt joov sujar 50 Metropolregiune met mi als 1 Milliun
Mänsche. D jrützde wore 2006 New York (18,6 Milliun), Los Angeles (13), Chicago
(9,5), Dallas (6), Philadelphia (5,8), Houston (5,5) un Phoenix (4). D Jäjende
met d meetzde Mänsche liije tösche New York un d Jruuße Seee suwi ä Kalifornie,
Arizona, Texas un zm Deel och ä Florida.

D Vereenichde Staate bestönd us 50 Bundesstaate, wobeij Alaska un Hawaii suwi d
politisch aajeschlooße Ussejebiite Puerto Rico un Guam usserhalb van öt Käärland
liije.



https://ksh.wikipedia.org/wiki/Italie

Italie (amplisch: Repubblica Italia) es ö Land em Südeuropa. D Republik litt
injeklemmt tösche mierere Deelmere der Meddelmeeres, wäe dr Adriatisches Meer
(em Oste), Ionisches Meer (em Südoste), Tyrrhenisches Meer (em Südweste) unn dr
Ligurisches Meer (em Nordweste). Di Inseln Sizelie, Sardinie unn dr Franzüsesche
Korsika bejrenze di westlische Meere. Öt Land hat en langjereckte Form unn öt es
jrüßdeels berjrich. Va Kalabrie bis d Stad Genova in Ligurie litt de berjrücke
va di Appenine. De Alpe jrenz va doa aaf en förme d Jrenz mit d Länger Frankrich
em Weste, Däe Schweijz en Österrich em Norde en däe Schlowenien em Oste. D Berje
dr Alpen sinn bes zo 4.635 Meter huh (dr Matterhorn op d Jrenz mit däe Schweijz
es d hükßde Stelle des Landes.) Töösche di Berje en di Appenine litt dr flaache
Po-Ebene. Öt jüüv ooch noch zwee Ministaate in Italie: San Marino unn d
Vatikanstad in d italienische Hauptstadt Rom. 2014 wonnde do 61.680.122 Lüh op
301.339 KM². Domit jüüv öt eng Deechde va 204,7/KM².

Italie hat eng sihr lange Jesjischde. D italienische Sprooch däe jekalld wääd in
öt Land, schtammt uus däe Ziit dat d Latinische Volk sisch niederjelasse hat an
dr Adriatische kust. Anger Völker däe in Italie läävde, sinn d Etruske, Apulier,
Ligurier, Sabiner unn, in dr Po-Ebene d Keltische Gallier. D dominante Kultur
wääd jedoch d Latinische. Öt Latinische Volk voreenigte sisch zom, in d
Gesjichde, sihr bekannde Romänen, genannd noh d Stadt Rom. Va dieser Stadt ous
eröwwerden de Romäne Etruskische Gebiete in dr Toskan un Umbrie, spääter ooch dr
Po-Ebene. Sihr fröh eröwwerden sie deler va Südeuropa, ävver d Gebiete nördlisch
d Alpen könnten sie vüül minder leech eröwwern dörsch Kriische mit d lokalen
germanischen unn keltische Völkern. Jrüße Deler va Frankrich unn ooch öt aw
Belsch dagegen wääde schneller eröwwerd rum öt Joohr 0, sowie ooch öt Rhingland.

In 476 AD wääd öt West-Romänische Rich zom Fall jebraach dörsch Invasiune va
Germane. Rom bliev äwwer wichtig als relijiuse unn Päpstlisches Zentrum. D Stadt
wääd Zentrum dr rilletiv nüüh Kristlische Kirsche, die jez als Katholesch
aanjedeut wääd. Dr Einflöß in janz Europa wor aanfängjelisch jedoch jering. Öt
jüüv ooch kengem 'italienische Staat'. Öt Land wor verdeelt in mierere klengen
Staaten.

Ä anger wichtije Ziet wor de Renaissance. Mitnahm Städte wie Florence blühde. Öt
wor d Ziet va Wöötlisch, d Wiederjebuut va d Jrechisch-Romänische Vorziet. Öt
jüüv domols vüül Interesse för Kunst, vorzietlische Kultur unn Wisseschaff. Eng
sihr bekannde Persun wor Leonardo da Vinci, dae hüüksche Daag aanjeseht wääd als
Jenie, weje sinn Entdeckungen, Inventiunen, Schriewe usw.

Öt Italie va hüüksche Daag entstand in 1861, als dr König va Savoye, opp d Jrenz
tösche Frankrich unn (Nord-)Italie, öt Königrich Italie verköndijet. D Bezühunge
mit d päpstlische Autorität wor schwer, weil deren Staat dr italienische Staat
mittendörsch broch. Enge Kreeg hat als Folge, dat Rom d italienische Hauptstadt
wääd. 1922 wor Diktator Benito Mussolini aan d Maach gelangt. Sinn fascistischen
Regime bliiv bis 1943, in dr zweete Weltkriisch zom Maach. Er es in 1946
exekutiirt wäede dörsch engen wötende Schare. Ouch dat Joohr wääd öt Königrich
opjejiiwwe. 50'er Joohre wääd Italie Mitjliid dr Navo unn dr Europäische
Jemengschaff.



https://ksh.wikipedia.org/wiki/Jru%C3%9Fbritannie

Jrußbritannie es ö Könnigrich em Nordweste va Europa. Dö jrützde Insel va Europa
bösteehd us d Deeler England, Schottland, Wales suwi Nordirland, dat ävver net
vass met di anger Deeler vorbonge es. Ävver och onjöväär 1000 kleng Insele, di
sisch öm Jrußbritannie vordeele, jöhüüre dozo. Dat Land wood em Joohr 1920
jöjründ. Sing Hauptstadt es London.

Dä Deel Britannie ä Jrußbritannie kütt van ö Wood, dat d au Kelte jöbrud hand.
Öt steehd vöör Birth, watt ösu jätt wi bont bödüüt. Dä Wooddeel Jruß kütt net va
d Ängländer, d Franzuse brudde dat Wood. Hüü z Dachs moss ävver net mi va
Ängland övv Jrußbritannie jösproche wäde. Dr richtije Naam van dat Land es
Voreenichtes Könnigrich va Jrußbritannie un Nordirland.

Öt Wäär ä Jrußbritannie hängd van dr Jolfstrom aav. Däm si wärm Wasser sorchd
dovör, da töt op d Insel wärmer es als ä anger Deele op önö vorjlichbare
Breitejraad. Alljemeen lädt sisch saare, da töt em Norde van öt Land mi räänt
als em Süde. Do es öt ävver wärmer.

Ängland es met 130.395 km² un jott 50,4 Milliun Mänsche dr jrützde Deel va
Jrußbritannie. Dr Norde va Ängland es ön hövvelije Jäjend, di sisch van dr
platte Süde dütlich ongerscheed. D hükßde Stell va Ängland räckd mä knapp 978
Meter övver dr Meeresspeijel.

Wales es dütlich klenger als Ängland. Öt es mä 20.779 km² jruß, un knapp 3,0
Milliun Lüüh wonne do. Wales hükßde Stell es 1085 Meter huch.

Schottland litt em Norde va Jrußbritannie un had ön Jrüde va 78.772 km². 5,1
Milliun Mänsche böwonne dat Landesdeel. D Städt met dö meetzde Äwonner va
Schottland send Glasgow un Edinburgh suwi Aberdeen.

Nordirland es dr kleenzde Deel va Jrußbritannie. Op di 13.843 km² lääve 1,7
Milliun Mänsche. Sing hükßde Stell es mä 849 Meter övver dr Meeresspeiel.
Nordirland had zwei Jrußstädt, Belfast un Derry.

Bo jädder ä Jrußbritannie sprecht Änglisch als ischde Sproch, ävver och anger
Sproche komme ä Landesdeeler vöör. So weed ä Wales Walisesch jösproche. Ä
Schottland es Gälisch d anerkannd Amtssproch.

Ängland es opjrond va sing Vorjangeheed als Kopp van dr Commonwealth ö Land met
völl vorschiide Mänsche. Zösamme lääve jott 60 Milliun Lüüh en öt Land, di sisch
zo 83,7 % op Ängland, zo 8,5 % op Schottland, 4,9 % op Wales un 2,9 % op
Nordirland vordeele.

74 % van d Mänsche ä Jrußbritannie saare, dat sö Christe send. Dobeij moss
bödaat wäde, dat Jrußbritannie met d anglikanische Kerch ön eeje Religiun had,
di zwar christlich es, ävver sisch van d römisch-kattolische Kerch ongerscheed.



https://ksh.wikipedia.org/wiki/Zweide_Weltkresch

Dr Zweide Weltkresch woch dr zweide jruuße Kresch em 20. Jahrhondöt, em däm all
di damalije Jruußmächde vorwäggeld woore. Bes zm Joohr 2008 joov öt kenne
Kresch, ä däm ösu völl Lüüh öm öt Lääve komme send. Bes 2008 wood alleen mä en
dä Kresch met Atomwaffe jekämpfd. Usserdäm, watt ävver och at em Ischde
Weltkresch passeerd woch, woode biolojische un chemische Waffe bönotzt.

D jenau Zaahl van d Duude us dr Zweide Weltkresch es net bkannd ävver öt weed
dova ussjejange, dat tösche 55 un 60 Milliun Mensche hön Lääve voloore hand. Wä
sisch jenau akkikt, wi dä Kresch aavleev, dä ställt vass, dat Kreschvorbräsche
vöör völl Duude vorantwortlich woore. Völl Ziviliste twoore betroffe. Zosätzlich
veel en di Zitt van dr Zweide Weltkresch dr Holocaust, watt met
Konzentratiunslajer wi öt Konzentratiunslajer Auschwitz-Birkenau vorbonge es.
Dörch dr Holocaust storve onjeväär 6 Milliun Mensche.

Dä Zweide Weltkresch vong z ongescheedliche Zitte a. Em Joohr 1937 jäng di
Schösserei tösche Japan un China looß. Dat woch onjeväär 2 Joohr bevöör dr
Kresch ä Europa ussbroch. Am 1. September 1939 övverveel Dütschland dr
Nobberstaat Pole, dr Aavang van dr Zweide Weltkresch ä Europa.

Uss dr Ischde Weltkresch woore Staate ä Europa entstange, di angisch woore als
vöör dr Kresch. Dütschland, vöör dr Kresch en van di stärke Länder, kräät s
drövver un mood zaahle un aavjävve. Mo kann sisch vörstelle, dat d Dütsche dat
ösu flott wi möjelisch ändere woohle. En di Zitt koome d Nationalsozialiste met
Adolf Hitler op d Büühn. Hitler kutt mulle un vorzalld, watt d Lüüh hüüre
woohle. Ävver d NSDAP woohl völl mi als ö paar Jrenze zörät rökke. S woohle ön
neu Struktur ä Europa opbouwe.

En di Zitt veehl zosätzlich d Weltweetschaftskriiß. D bes dohen stärke Staate
vorloore a Jeweet. D Staate USA, Frankreich un |Ängland schoffe ö Süstem, dat
oohne Dütschland usskoom. Em Versailer Vordraach wood Dütschland vörjeschrävve,
wat öt z do hod. Öt joov kenn Diskussiun tösch Partnere. Öt joov mä önö Zäddel
met Opjaave, di Dütschland aav z werke hod. D Onmodd ä Dütschland woch jruuß
ävver öt joov kenne Wäch us d Schlamassel. Dütschland wood alleen d Schold an dr
Kresch jejovve.

En di Zitt schleefe ävver och di Lüüh ä Europa net, di di Situatiun vöör sisch
notze woohle. Su koom ä Italie Mussolini a d Macht un d NSDAP notzde d Probleme
va Dütschland och, öm stärkr un stärkr z wääde.

Watt d dütsche Vörstellung woch, kutt met knappe Wööd beschrävve wääde als
„Danzisch un Ovver-Schlesie mösse zöröck“.

Watt vöör d NSDAP ön jruuße Roll spelld, woch, dat s d Kontroll övver d Armee
krääte. Dat woch ee van d ischde Ziile.

Öt Ziil van d dütsche Politik es d Sescherung un dr Erhald van d dütsche
Volksmass un s z Vormeehre. D dütsche Not hängd ävver van d Väälende Plaatsch
aav. … D dütsche Zokonft weed doher mä dörch d väälende Plaatsch ussjelöößd. … D
enzije Lösung litt dorän, neue Läävensraum z jewänne. … Dat lätt sisch ävver mä
dörch Jewalt lüüse … dann bliid mä noch di Antwood op d Vroch „wann“ un „wi“.
Solld dr Vüührer noch am Lääve se, dann su es öt singe Beschloss, spiidestens
bes 1943/1945 d dütsche Raumvrooch z lüüse. Öm d militärpolitische Vrooch z
vorbessere, moss op jädde Val löt ischde Ziil d Vorwäggelong en önö Kresch se, d
Tschechei un Österreich mööte neerjeworpe wääde, öm sisch d Siije no Weste vreij
z halde.

No öt Münchener Aavkomme vam September 1938 hod Hitler dr Ängländer Chamberlain
jesaad, dat hä känn Anspröch op Jebiite ä Europa mi höd. Dat woch ävver jeloore,
denn at em September 1939 jrevv hä Pole a.

Ävver net mä ä Dütschland ändernde sisch di Lach un d Faschiste trokke a Läähr.
Mussolini schaffde öt 1922, si Rejiim ä Italie op z bouwe. Ä Spanie joov öt
tösche 1933 un 1939 önö Bürjerkresch, us däm Franko als Jöwänner hervörjäng.

Ä Dütschland woch ät am 30. Januar 1930 ösu witt. Hitler övvernomm d Macht, wood
Reichskanzler un bouwde ö Schräckensrejime op. Oohne völl z vroore, schnappde öt
Dütsche Reich sisch 1935 öt Saarland, 1936 öt Rhingland. Kott dono, am 12. Määz
1938 braad hä Österreich zo Dütschland un och öt Sudeteland woch net vöör häm
sescher, wi sisch am 1. un 2. Oktober 1938 zeechde. Dat dat oohne jruuße
Probleme jäng, loch an di Politik, die d Ängländer un Franzuse zo di Zitt
bedreeve. Dobeij bleed öt och, als Dütschland sisch em Vröchjoohr 1939 dä Räst
van d Tschechei onger dr Naahl riss. Sujar Litaue joov no als Dütschland sisch
öt Memelland nomm. Alles vorleef oohne Schwierichkeete vöör Dütschland. Di
angere helte d Uuhre stiif.

Dütschland jäng ävver noch önö Schrett wiir. D Slowakei wood önö eeje Staat,
ongerstötzd va Dütschland un kenne traude sisch ä Europa d Mull op z maache.

1939 ongernomm Hitler dr leitzde Schrett bevöör dr Zweide Weltkresch los jo
kutt. Hä schloss met Stalin önö Vordrach, dr Nichtangriffspakt, dä zosaat, dat
sisch beede Staate net ajriife wööde. Zosätzlich stäng em Kleenjedrockte ävver
noch, wi Europa onger di beede Staate opjedeelt wäde solld. Dä Deel van dr
Vordrach krääte angere ävver net z lääse. Dä bleed jöheim. Watt dohänger stäng,
dat woch, dat Pole tösche beede Staate opjedeelt wäde solld un Finnland, d
Staate em Baltikum un Rumänie a Russland valle solld. Ävver Hitlers Jedanke
woore noch janz angisch. Hä woohl d Weltherrschaf ha.

Op di anger Siij van d Welt, ä Japan, soch öt och net jott us. 1936
ongerzeechnede Dütschland un Japan önö Vordrach, dä beede Staate jäje dr
Kommunesmus aavsescher solld.

Vöör öt do läävende Volk vong en schlemm Zitt a. Dütschland brudde dörch dä
Kresch Zwangsarbeeder, di zo Dusende us Pole no Dütschland jehold wood. Usserdäm
läävde ä Pole völl Jüdde un dä Hass va Hitler jäje Jüdde troff komm ö Land mi wi
Pole. Dr Holocaust woch komm schlämmer z erlääve als ä Pole.

Als Frankreisch Dütschland dr Kresch erkläärde, da drong sing Soldate en öt
Saarland vöör, dat van d Dütsche jo 1935 zöröck jeholld woode woch. Di Dütsche
kämpfde net, s trocke sisch mä bes an dr Westwall zöröck. Öt veel bo kenne
Schoss. Hitler plande net, van di Ställ us jäje Frankreisch z kämpfe. Hä woohl
dörch Holland un Beljie no Frankreich vörstüsse. Us dä Jrond woch öt em Saarland
reuisch. Öt wood van önö Setzkresch jesproche. Ä Pole leef öt ävver net ösu
jlatt wi Hitler dat jehoffd hod. Us dä Jrond vorschob hä da Anjriff op
Frankreisch wärm un wärm. 29 mol wood „spiir“ jesaad.

Onger dr Naam „Ongerneehme Weserübung“ vorstehd mo d dütsche Invasiun ä Norwege
un Dänemark am 9. Aprel 1940.

Watt enteresserde d Dütsche an beede Länder? Öt joov a Skandinavie önö Hoov
Iiserärz, dat Dütschland vöör dr Kresch brudde, dänn Panzere woode us Iiser
jebouwd un Dütschland hodd komm eeje Quelle dovör. Usserdäm besooße beede Länder
jruuße Hääfe, di d dütsche Marine bruche woohl. Domet hoffde Dütschland d z
erwaadende Blockade Änglands va dütsche Hääfe z ömjo. Je mi Hääfe Dütschland
onger sing Fitische hodd, je mi Möjelichkeete besoss dat Land Zojang zm Meer z
ongerhalde.

Ä Norweje soch d Laach ajisch us. Dat Land kämpfde un öt joov völl Vorluste op
beede Siije. Su storve alleen beij d Schlach öm d Stadt Narvik op dütsche Siij
200 Mann, op norwejische 400. 10 dütsche Scheffe un 2 norwejische un 2 änglische
woode vorsänkd. Ävver och öm völl anger Städte wood jekämpfd.

D Invasiun ä Dänemark un Norweje woch vöör d Marine önö Schlaach en öt Jesesch.
Huch Vorluste beij Mensche un Scheffe zeechde, dat Dütschland kenn
Seevahrernatiun woch. Trotzdem holp d Invaiun Dütschland, övverhaupt dr Zweide
Weltkresch dörch z stoo. Oohne dat Iiserärz va Norweje hödd mo no kotte Zitt ke
iiser vöör Panzere un Waffe jehad.

Beij dä Kresch, dä och Wenkterkresch jenannd weed, hat Russland singe Nobber
Finnland övvervalle. Hä vong am 30. November 1939 a un duurde bes zm 13. Aprel
1940.

D Russe hodde jeplant, janz Finnland z erobere, watt ävver net fluppde. Öt woch
d Finne sujar ön Zitt lang jelonge, d Russe op z halde. Isch em Februar 1940
woch öt d Russe jelonge, wichtije Positiune van Finnland z bösätze. Am 13.
Februar 1940 ongerzeechnede beede Länder dr Vordrach va Moskau, dä rejelde, wi
beede zo önanger stönd. Finnland joov önö jruuße Deel va si Land op, bleed ävver
önö onavhängije Staat.

Onger dr Naam Westveldzoch vorsteehd mo dr Anjreff Dütschlands op d Länder
Holland, Beljie, Luxemburch un Frankreisch em Mai un Juni 1940.

At 1936, dat heecht kott nodäm Dütschland en öt Saarland ämarscheerd woch,
erkärde sisch Belji vöör neutral un woohl us all d Ärjer öruss jehalde wääde.
Jlichziitisch joov öt ävver met d westlische Staate önö Jeheimvordrach, dä hölp
zosaad.

Ä Dütschland hod Hitler entscheede, direkt no dr Anjreff op Pole ä Frankreich ä
z marscheere. D dütsche Armee kräät d Müll komm zo. All vörliijende Zaahle
sproche dojäje, sunne Kresch jewänne z könne. Hitler bestäng ävver dorop un beij
d Jeneräle vong ön weld Planerei a. Dobeij joov öt ävver mi un mi Probleme, su
dat Hitler 29mol vorschiibe mood. Watt kloor woch, dat es, dat beede Siije bes
an d Zäng bewaffnet woore. Dobeij spellde Panzere un Vluchzeuje ön völl jrüüßere
Roll als noch em Ischde Weltkresch.

Am 10. Mai 1940 öm 05:35 Uhr jäng öt los. En Deele van Beljie un Holland leev öt
jott vöör d Dütsche ävver döck wood och schwoch jekämpfd un völl dütsche Soldate
vorloore hön Lääve. Bombe veele op d jruuße Städte. Alleen Rotterdam troffe am
14. Mai 1940 97 Tonne Bombe, di us Vluchzeuje aavjeworpe woode, 814 Mensche
storve dobeij. Am 15. Mai woode d Kapitulatiun va Holland ongerzeechnet. D
Könnijin va Holland hod öt Land at vorlosse. Am 17. Mai veel Brüssel un am [28.
Mai 1940 wood d beljische Armee äjeschlooße un d Soldate zsamme met dr beljische
Könnig Leopold III. jevange jenomme.

D dütsche Soldate wore ösu flott dörch Beljie dörch, dat d Ängländer un Franzuse
beij Dünkirche äjökässeld woode.

D dütsche Armee schaffde öt dörch d Ardenne bes an d Maas vörzöstüsse. Am 12.
Mai, knapp 57 Stond no dr Bejinn van dr Anjreff stänge dütsche Soldate an d
Maas. Met d Hölp van d Luftwaffe dronge dütsche Soldate am 13. Mai] 1940 övver d
Maas vöör. Am 27. Mai vonge di a, onjeväär 330.000 Soldate z evakuiire.

Am 5. Juni trocke d Dütsche jäje Frankreisch un at am 14. Juni stänge d ischde
Soldate ä Paris, dat oohne jruuße Kämpfe äjenomme wood. Am 17. Juni erkläärde
Frankreisch, dr Kresch vorloore z ha.

Dä janze Kresch hod mä 6 Wääche un 3 Daach jeduurd. Hä kooßde ävver dat Lääve va
135.000 alleiirde Soldate un 46.000 dütsche Soldate vorloore hön Lääve. Dörch dä
Kresch wood Frankreisch ä 2 Deele opjedeeld. Dr Norde un Weste woch va
Dütschland besatze un dr Süüde un Oste bleed ä französische Häng. Dat Nobberland
Schweiz woch wiir onavhängisch un wood va Dütschland ni besatze. Charles de
Gaulle orjaniseerde dr französische Weerstand jäje d Dütsche.

D Schlacht öm Ängland woch önö Luftkresch un solld d Invasiun vörbereite, zo di
öt ävver ni komme es. D Schlacht öm Ängland wood als Ongerneehme Seemöwe
bezeechnet.

Watt d Dütsche vorsoode, woch, d änglische Royal Airforce, watt op Ripuaresch
Röjal Ärforß ussjesproche weed, en d Knee z zwänge. Di hodde d Ängländer en
kotte Zitt opjebouwd, öm sisch besser jäje Anjriffe wääre z könne. Pilote hodde
s sälvs net jenoch un btrocke di us anger Länder wi Frankreisch, d USA, Pole, d
Tschechoslowakei un dr janze Commonwealth. D Röstung schaffde öt en kotte Zitt
övver 1400 Kampfvluchzeuje z bouwe. Hitler stald sisch vöör, d kapott z schösse
un dann höd Ängland dr Modd vorloore un wööd oohne völl z kämpfe opjävve. D
dütsche Luftwaffe jreff döck Ängland un do besongisch d Vluchhääfe a ävver dr
Dörchbroch koom dobeij net öruss. Bei d Schlacht öm Ängland tösche dr 10. Juli
un 31. Oktober 1941 had kenne jewonne. Öt koom ö Patt öruss. Völl Wesseschaftler
saare ävver, dat Hitler di Schlacht vorloore hod, denn öt ischde mol hod hä önö
Kresch net jewonne.

Övver di Jrönd, wisu kenne di Schlacht jewonn weed jestredde ävver völl Lüüh
saare, dat d Dütsche net d jruuße Städte bombadiire sollte. S hödde d
Radarstatiune onger Beschoss nämme mösse. Dat passeerde ävver völl z spii un z
sälde. Su storve zwar völl Ziviliste, alleen ä London un Bristol koome 32.000
Lüüh öm, ävver önö Dörchbroch woch dat vüür öt anjriffende Dütschland net.

Em Balkanveldzoch, dä als Ongernehme Marita leef, jäng öt am 6. Aprel 1941 looß.
Dütschland jreff Jugoslawie un Jriicheland a. D Italiäner un d Unjarn holpe
dobeij.

Beij dä Anjreff met 33 Divisiunen woohle d Dütsche önö Bletzkresch dörchvüühre,
dä hön jo at döck jeholpe hod. Am 6. Aprel 1941 öm 5.15 Uhr jäng öt looß. Met
680.000 Soldate veele d Dütsche, oohne zvöör önö Kresch erklärd z ha, ä
Jugoslawie un Jriicheland enn. Mi als 1100 dütsche un övver 300 Vluchzeuje us
Italie woode äjesatze. D Jugoslawe hodde övverhaupt kenn Schangß. Va alle Siije
wood ajejreffe. Bombe veele op all jruuße Städe un öt joov hömmele va Duude. Am
17. Aprel ongerschreeve d Jugoslawe hön Kapitualtiun.

Dat Land wood ä 10 Deeler ongerdeeld. Su entstäng önö onaavhängije Staat
Kroatie. Och ö Serbie wood jebeld ävver övverall mischde d Dütsche met un em
Jrund woore dat mä Vasallestaate, di op öt Papiir entstänge. Ä völl van d Länder
koom öt z jruuße Kreschvorbreche, Konzentratiunslajere woode jebeld un völl
Mensche storve.

Partisane, zo dönö och Tito hehood, vorsoote, öt d Besatzer ösu schwoch wi
möjelich z maache.

Am 6. Aprel 1941 dronge dütsche Truppe no Jriicheland vöör. D Jeojrafi van öt
Land maade öt d aajrifende dütsche Soldate schwöder, Erfolje z ha un öt joov
wärm völl enkele Anjreffe. Am 23. Aprel 1941 kapituleerde Jriichenland. Dat
soore ävver net all Offiziire Jriichelands ösu un öt joov noch ön zweide un ön
dreide Kapitulatiun, di am 23. Aprel ongerschrevve wood.

Am 22. Juni 1941 dronge 141 Divisiune op russische Boom vöör, di sisch ä 3 Deele
opspalte sollde. D Jrupp Nord hod di Opjaav, öt Baltikum un spiir Leninjrad
onger sing Jewalt z kriie, d Jrupp Medde, di bes no Moskau vördränge solld un d
Jrupp Süd, di d Ukraine platt maache solld.

D Russe woohre net op önö Anjreff jevasst. Völl Soldate erjovve sisch un d
dütsche Soldate maade jo Fortschrett, su dat s witt no Russland vördränge kutte.
Isch no enn Wääch, am 29. Juni vorsoote d Russe sisch z berappele. En di Zitt
woch ävver Minsk at äjökesseld woode un veel kott dono ä dütsche Häng. Sälvs em
September, am 26. veel Kiew, soch öt noch net schläät vöör Dütschland us. Ävver
dann vong dr Wengkter a un domet koom z isch Räähn un dann Schneij. Us dr vaste
Boom wood Schlamm, di Autos bleeve stäche un öt woch kom ö Wiirkomme. D meetsde
Divisiune, di op dr Wääch no Moskau woore, bleete em Schlamm stäche un dr
Jedanke, vöör Wengkteraavang Moskau äzönämme, wood vallejelosse.

Am 5. Dezember 1941 vong dr Jäjeschlaach van d Russe onger dr Jeneral Schukow a.
Hitler joov d Order, d Positiun z halde ävver dat klappde net un d dütsche
Soldate woode wiir un wiir zöröckjedeut. Watt d Dütsche hoffde, woch, dat d
Waffeproduktiun va Russland dörch Bombe kapottjemaad wäde kutt. Di hodde d
Waffeproduktiunsstätte ävver hänger dr Ural vorlaat, su dat d dütsche Luftwaffe
nüüß ussrichte kutt.

Em Süde schaffde öt d dütsche Armee onger huch Vorluste bes no Stalinjrad
dörchzkomme. Am 23. September veele d ischde Bombe op d Stadt un dütsche Panzere
röckde en d Vöörstadt enn. Öt vong önö Kampf va Huuß zo Huuß a, dä dozo vüürde,
dat zwar 90 % van d Stadt en dütsche Häng woch, dat ävver van di Stadt bo nüüß
mi övverich bleed.. Alles woch kapottjeschooße woode. No ön Jejenoffensive van d
Russe am 19. November wood d 6. Armee äjeschlooße. Medde Januar 1942 jreffe
onjeväär 1 Milliun russische Soldate dr Kessel va Stalinjrad a, d Armee wood ä 2
Deeler jedeeld un di Situatiun ä Stalinjrad wood jedde Daach schlemmer. Am 2.
Februar joov Jeneral Paulus op un 100.000 dütsche Soldate jänge ä Jevangeschaft.
Mä 6.000 övverläävde dat un koome no Heem zöröck.

Am 21. Februar 1942 vorsoote d Dütsche önö Jäjeanjreff un ön scheen z jelinge,
vorloore Jebiite zöröck z jewääne. Dobeij koom öt beij d Schlacht öm Kursk zo d
jrüützde Panzerschlacht, di d Menschheed jeseeh hod. Erfolje duurde ävver net
lang un d Dütsche moote sisch zöröcktrekke. D Transportwääje woore ösu lang
woode, dat dr Sprit ussjäng, d Waffe koom noch Munitiun hodde un sälvs net
jonoch Eiße vöör d Soldate jelävverd wääde kutt.

Am 1. Aujust 1944 ongernomm d polnische Heemötarmee önö Opstand ä Warschau, dem
d Dütsche net ongerbänge kutte. S woore z schwach dozo woode. Aavang 1945 drong
d russische Armee va Warschau kommend no Norde vöör un schnett Ostpreuße aav un
aavangs Januar stänge s onjeväär 80 km vöör Berlin. Am 25. Aprel [1945 wood van
d Russe dr Reng öm Berlin jeschlooße. Als sisch am 30. Aprel 1945 Adolf Hitler
sälvs öt Lääve noom, hod dat Rejiim singe Vührer vorloore un 2 Daach spiidr, am
2. Mai 1945 joove d Dütsche Berlin op.

Am 7. Dezember 1941 jreff Japan ä Pearl Harbor d Scheffe van d USA a un 4 Daach
spiidr, am 11. Dezember 1941 erklärde Deutschland dat Land USA dr Kresch.
Opjrond van d joo Beziehunge tösche Ängland un d USA beschlosse beede Siije, z
isch jäje Dütschland z kämpfe, watt Ängß 1942 passeerde.

Am 31. Määz 1941 jreff Erwin Rommel met sing Soldate d Ängländer ä Afrika a, di
d Italiäner öt Lääve schwoch jemaad hodde. Hä siichde zwar ö paar mol ä Libye
ävver dr jruuße Dörchbroch woch dat net. Kämpf woode jewonne, angere vorloore.

Als d janze Schösserei nüüß braad, entscheed sisch Rommel, övver Äjüpten no dr
Sueskanal vörzostüsse. Dat scheen och z fluppe ävver beij El Alamein bleete d
dütsche Soldate hange. D Ängländer starde önö Jäjeanjreff un d Dütsche moote
sisch zöröckträcke.

Am 8. November lande Soldate us d USA ä Marokko un öt entstäng önö
Zweifrontekresch, däm d Dütsche net jewaaße wore. Am 13. Mai 1943 woch
Nordafrika vorloore.

Am 10. Juli 1943 lande d Alleiirde ä Sizilie un öt duurde net lang, bes
Mussolini sing Macht vorloor. Am 3. September krääte d Ängländer öt Festland
onger d Vöss. Als d Italiäner önö Waffeställstand voreinbaarde, övvernomme d
Dütsche d Macht un am 10. September Rom besatze, Mussolini wood bövreit, no
Ostpreuße jebraad un vüürde spiir önö van d Dütsche ongerstötzde Rejiirung ä
Norditalie. 5000 Italiäner woode van dütsche Jebirchsjäjer erschosse, als sisch
italiänische Soldate ä Jriicheland erjovve hodde.

D Dütsche kämpfde vorbesse ävver ön italiänische Partisanearmee mit öm d 250.000
Vraue un Männer, di jäje d dütsche Armee woch, held d Wehrmacht ä Schach.
Dodörch, dat d Alleiirde ä Sizilie ajreffe, wood dr Kresch möjelischerwiiß
vorlängert, denn d Dütsche hodde d Möjelichkeet, Waffe un Munitiun z beschaffe.

Am 25. Mai wood Rom van d Alleiirde äjenomme, d Dütsche hand Rom am 4. Juni
oohne z kämpfe vorlosse. Dütsche Soldate trocke sisch bes en d italiänische Alpe
zöröck.

Am 6. Juni 1944 landete d Alleiirde en d Normandi. 6700 Scheffe un 13.000
Vluchzeuje woode dobeij äjesatze. Öt joov völl Duude un Vorlätzde. En d ischde
Daach woche d Ärfolje van d Alleiirde mä kleng. Besongisch d Amerikaner vorloore
völl Soldate.

Am 15. Aujust [1944 joov öt ön zweide Invasiun van d Alleiirde ä Südfrankreisch.
S röckde flott vöra. Am 25. Aujust 1944 koom Paris wärm än d Hand van d
Alleiirde. Hitler hod zwar bevoohle, dat di Stadt janz kapott jemaad wäde solld
ävver jottseidank wore d dütsche Jeneräle ösu vornönftisch un hand dat net
jedonn. Va Paris us jäng öt vlott vöra un am 3. September wood Brüssel bövreit,
enne Daach spiider Antwerpe.

Am 21. Oktober 1944 veel Oche, d ischde dütsche Stadt. Övver dr Rhing jäng öt am
7. Määz 1945 beij Remage, wo d börömt woode Bröck va Remage öt Övversätze leet
maade.

Am 25. Aprel 1945 troffe sisch d Amerikaner un d Russe ä Torgau. Am 30. Aprel
veel Münche, am 22. Aprel hodde französische Soldate Stuttjart bövreit.

D ischde Teilkapituatiun van Dütsche troon am 5. Mai 1945 ä Kraft. S wood va
Hans-Georg von Friedeburg ongerzeechned. Am 7. Mai 1945 koom öt dörch d
Ongerschref va Alfred Jodl zr Jesamtkapitulatiun van d janze Armee. Am 8. Mai
19450 öm 23:01 Uhr troon s ä Kraft. Domet woch dr Zweide Weltkresch ä Europa z
Äng.



https://ksh.wikipedia.org/wiki/Niederlande

D Niederlande, em Ripuaresche weed va Holland jesproche, es ö Könnigreich ä
Westeuropa. Em Norde un Weste jrenzd d Nordsee, em Süde Beljie a Holland, un
sing östliche Jrenz beld Dütschland. D Hauptstadt es Amsterdam, dr Setz von d
Rejiirung Den Haag. Drei Insele en d Karibik, Bonaire, Sint Eustatius un Saba
jehüüre och z d Niederlande.

Watt opvälld, es, dat bo d Hälvde va Holland mä knapp önö Meter övver dr
Meeresspeiel litt un ö Veedel sujar dronger. Öm dat Land z schötze, woode 3.000
Kilometer Deiche opjeschott. D hükßde Stell va Holland es dr Vaalserberch, dä öt
op 322,5 Meter brengd. Dr Rhing, d Maas un d Schelde send d bekanndste Flöss en
öt Land.

Em Januar 2009 läävde 16.493.156 Mensche ä Holland. Holländisch es d Amtsproch.
Ä Friesland weed zosätzlich Friesisch jesproche. Em Südoste vängd mo och öt
Ripuaresche suwi em Nordoste öt Nedersäkßische. Van öt Holländisch leid sich dat
ä Südafrika jesproche Afrikans aav.

Jruuße Lävensmeddelongernehme wi Unilever un Heineken suwi Firme wi Akzo Nobel,
Shell un Philips brenge önö Hoov Jeld en öt Land.

Öt Land braad jruuße Könstlere hervör. Dozo jehoote Hieronymus Bosch, Rembrandt
van Rijn un Vincent van Gogh.



https://ksh.wikipedia.org/wiki/K%C3%B6lsch_(Sprooch)

Oder och om Kölle eröm. Äwwer nit ze wigg. Vieleich esu wigg wi wo dat Kölsch
jedrunke weed.

Kölsch es e ne Dialek vum Ripuarisch. Me darrv et ävver nit m'em Rheinische
verwääßele.

Ie dat Kölle jejründt un en Stadt wor, han de Minsche, wo dann Kölsche druss
jewoode sin als ens de Schnüs jeschwadt. De Römer han dann de Stadt jejründt, un
eets en oppidum ubiorum, un dann en Colonia met Aldaa druss jemaat. Domet kome e
paar Wööt Lateinisch en dä Kölsche ihr Sproch erin, die mer en Kölle bes hück
bruche deit. Dä Dürpel (durus postis), de Muur (murus), de Pooz (porta), e ne
Pohl (palus), de Pösje (procuratiunculæ), un de Trallije (trichilæ) sen e paare
Beispillscher. Lutter Saache, die de jermanische Ubier zevür ja nit jekannt
hann, ävver och dä Jux (jokus), de Moleste (molestia), un dä Wing (vinum), die
kannten se bestimp add, wann och de Jernmane em Norde vum Reich nit e su jään
Wing drinke dääte.

Em fönefte Johrhondert noh Christus kome dann de Franke aan d'r Rhing, un
drövver. Dat wohr e ne Stamm vun de Jerrmane, un die hann et et eetste Mohl vun
zwei Mohl en aachzehnhondert Johr jeschaff, Kölle enzenämme, esu lang, wie Kölle
noch en Stadtmuur hatt. Vun doh aan wood en Kölle ens Altfränkisch jeschwadt, un
do hät sich bes hück nur winnisch draan jeändert. Ävver de Kölsche han ier
Sproch fuffzehnhundert Johr lang immer e besje moderniseet, un uss alle häre
Länder et ein ov andere opjenumme. Esu es allmählich dat Kölsch vun hückzedaachs
druss jewoode.



https://ksh.wikipedia.org/wiki/Ripoarisch_(Sprooch)

Ripoarėsch Sprooche eß enne Bovverbejreff för Sprooche ussem Rhingland uß dä
Jääjend zwesche St. Vith, Aahwieler, um Kirchroa, Nüss, Düsseldorf, Jläbbisch,
Waldbröl, Siburg, Remaren, met Oche, Bonn un Kölle dren. Et jitt enne Houfe
Ripoarėsch Sprooche, jood mii wi 120, un fass övverall sin se sesch jannz
äänlėsj, wenn et de Nohpere sin, un de Ungersheed weede emmer jrüüßer, wënn_se
wigger usseneeijn sinn. Esu jet weed og e Dijalekskontiinuum jenannd.

Fun de Ripoarische Sprooche un Sprooche-Jroppe, un di Sprooche wo mer_et nit
jannds_esu jenou saare kann, de su jenanndte Jränß_Dijalägte, eß hee enß enne
kümmerlijje Aanfang fun_enne Lėßß do_fun, noh_m Allfabeet zotteet

(*) dat Hötter Platt eß faßß ußjeshtorrve, eß këij ripwarische Sprooch, mer
hann_et hee nattööelesh opjenůmme, wëijl_et nuur em Jebeed zwesche de
ripuarische Sprooche jekallt weed. (?) dat künnt janz fokiehjt jeschrivve sinn.
Do moss_ens_enne Ėijhëijmische raan. (L) dat hüot bej de Limburjėsh-Bërrjėshe
Sprooche, di_mo ijo sällde bej de rippoarėsche Sprooche zälle dëijdt. (M) dat
hät fill fun de Mosel-Frënkėshe Sprooche aan sesch.



https://ksh.wikipedia.org/wiki/ISO_3166

De ALPHA-2 Kooz weede nommal met Jruußboochshtave jeschrivve, moß ävver nit
unbedingk. För_n Bäishpill en Domäijnß em Ingernet sinn se kläjn.

Jebruch wääde di Kooz an ville shtälle, janz öff or_als_enne Däijl en anndere
Kodes. Doför luur orr_enß bäij IBAN, ISO 639, ISO 4217, ISO 7372, ISO 9375,
ISO/IEC 7501-1, de UNO iir LOCODE un dä WIPO iir ST.3 Shtanndad, RFC 3066 sin
Country identification un Region identification allso Kooz för Shtaat un
Jääjendt, RFC 1591, un etlijje mieh.

Dat ess_e stöck Ourewesheräij. Zoshtänndish för et Norrmėėere vun dä
Umgerdäijlunge sinn näämlish de Shtaate sellver, di důnn dermiehts iir Kantoone,
Provinze, Bundeslänndere unn_esu_jätt nämme — un dänne iir Affköözunge weede
dann medd_ennem Shtrish ('-' odder '_') dozweshe, hinge aan dä ISO 3166-1 Kood
eraan_jepapp.

De Deutsche hann natüülijj op en welltwäijdt jülltijje Norrem noch eijne
dropjesatz un hann sish de DIN EN ISO 3166 shtattdäßße jejovve. Dat ess_en
deutsche Övversäzzungk, woo_fillish drißßish Staate vun zwäij_hunndot
e_kläij_beßßje anndoß jeschrivve sinn wi em Orrijinaal.



https://ksh.wikipedia.org/wiki/K%C3%B6lle

Kölle heeß bes 1919 och Cöln, Cölln, janz fröher Colonia, unger de Römer CCAA
affjekööz för Colonia Claudia Ara Agrippinensium, un op deutsch sarre_se Köln,
op Nederlands un Flämesch Keulen, op Englesch un Franzüüsesch Cologne. Kölle es,
op Bewonner un Jebeet betrocke, de veetjrüßte Stadt vun Deutschland un de jrüßte
Stadt vun Noodrhing-Wäßßfaale. Em Meddelallder wooh Kölle noh Bewonner de
jrüüßte Shtadd_en Europa.

Kölle jilt weetschafflish, kulturell, jeijstish un historisch als de Houpstadt
vum Rhingland un es en d'r Welt vür allem wääje singer 2000-jöhrigen Jescheesch,
wäjen singem kulturell un architektonisch Erbe un singer ingernazjonal bekannte
Veranshtalltunge bekannt. 1850 hätt de Enwohnerzahl zom ierschte Mol die Jrenz
vun 100 000 överschritte, un Kölle wood zo'ner Jroßshtadt. Em November 2006 wore
991 500 Minnsche me'm eezte Wunnsetz en Kölle jemeldt.

Dä Fooßballvoreijn vunn Kölle, datt eßß dä 1. FC Kölle. Et däjt evver noch mieh
Fooßballvereijnsher jevve, wie de Fortuna Kölle. De Fortuna hätt och ens en d'r
ierste Bonnesleja jespellt un zemlich lang en'e zweijte. Jetz dümpele se evver
wigger unge, en de dridde Leja, eröm.

Eng vun de beröömteste, wenn och erfungene Enwohner vun Kölle es de Hausmeister
Krause.



https://ksh.wikipedia.org/wiki/Australien

Australien, op Ripuaresch weed va Australie jesproche, es ö Land, dat zm Ärddeel
Australien jehüüd. Öt es öt sääßjrützde Land van os Ääd. Nävver öt Land op dr
Kontinent ömfassd öt noch Tasmanie suwi d pazifische Norfolkinsel, d
Kokosinsele, d Weihnachtsinsele, d Ashmore- un Cartierinsele em Indische Ozean.
Zo Australie jehüd usserdäm d en d Antarktis, och onger dr Naam Südpol bekannd,
liijende Macquarieinsel un Heard und McDonaldinsele. Australie sätt, dat zo si
Jebiit och önö Deel van dr Südpol sälvs jehüüd.

Australie es 7,7 Milliun Quadratkilometer jruuß. Va Norde no Süde messd öt 3700
Kilometer, va Weste no Oste send öt 4000 Kilometer. Mi als d Hälvde van öt Land
es platt un meeßd Wüste (Große Sandwüste, Gibsonwüste, Große Victoriawüste un
Nullarbor-Wüste).

Opjrond va d Jrüüde va Australie un sing Laach ongerscheed sich dat. Dr Norde
had öt vöchde Klima va d Trope, dat no Süde drüer weed, jemäßichd, wi d
Meteorolore saare. Südaustralie es knochedrüüh. Do vänge sich d Wüste van öt
Land.

Opjrond va sing Isulatiun kutte sich ä Australie Deere un Planze halde un
entweggele, di öt sönß op d Ääd net jitt. Heezo jehüüre zm Beispell öt Känguruh,
dr Koala suwi Säujedeere, di Eier lääje (öt Schnabeldeer un dr Schnabelijel). Zo
di komm usserhalb va Australie vörkommende Planze zälle Akazie un Eukalyptus.

Medde Juli 2006 läävde ä Australie 20,5 Milliun Mensche, wova övver 90 %
europäische Orsprong had. Vreuer wood dat Land mä van d Aborigines bewonnd.
Australie es enne van d Staate, di zm Kommonwelth jehüüre. Dodörch entstäng ön
jruuße Aavhängichkeet zo Ängland.

Australie es ön parlamentarische Monarchie. Am 24. Juni 2010 wood Julia Gillard
Premiermenesterin.



https://ksh.wikipedia.org/wiki/%C3%96sterreich

Österreich es önö demokratische Staat ä Europa. Seijd 1922 bestehd öt us dr
Zösammeschloss van d Bundesländer Burgenland, Kärnten, Niederösterreich,
Oberösterreich, Salzburg, Steiermark, Tirol, Vorarlberg und Wien. Wien es
zöjlich d Hauptstadt van öt Land.

Österreich had Nobberländer. Em Norde jrenzd Dütschland un d Tschechei an öt
Land. Em Oste stüssd Österreich an d Slowakei suwi a Unjarn. Slowenie, Italie un
d Schweiz vängd mo em Süde.

Wien, d Hauptstadt, es d jrüützde Stadt va Österreich. Do läävde em Joohr 2010
öm d 2,4 Milliun Lüüh un domet mi als ö Veedel van di 8,4 Milliun Persune, di em
janze Land lääve. Donävver send Jraz, Linz, Salzburch un Innsbruck d jrützde
Städt.

Dat Land weed dörch Berch jeprächd. D Alpe dörchtrecke bo öt janz Österreich,
watt dat Land och dr Naaam Alperepublik äbraad. Zm Oste hen välld öt Land ävver
flach aav, su dat d hükßde Berch em Weste z vänge send. Österreichs hükßde Berch
es met 3798 Meter dr Großglockner. Onger d Flöss, di dörch Österreich loufe, es
d Donau d Nommer ee, ävver och Lech, Isar un Inn spelle ön Roll beij d
Wasservührung.

Öt Kleinwalsertal spelld ön besongije Roll. Öt jehüd zo Österreich, es ävver,
ohne z klömme, mä dörch Dütschland z erreiche. Mo sprechd van d Enklave
Kleinwalsertal.



https://ksh.wikipedia.org/wiki/Pole

Pole, amplisch: Rzeczpospolita Polska, es ö Land ä Middeleuropa. Öt Land had en
Jrüde va 311.888 km², öt es su unjeväär ösu jruß wi Dütschland, dr westlische
Nobberstaat va Pole. Si Jebiid litt tösche d Ukraine, Wissrussland em Oste suwi
d Slowakei un Tschechie em Süde. Litauen, d Ostsee un en Exklave va Rußland
(Kaliningrad Oblast) litt em Norde. Do wonnde am 50.06.2014 unjeväär 38.483.957
Mellion Lüüh. D Hauptstadt es Warschau (Warszawa), Polens jrüßde Stadt mit 1.7
Mellion Lüüh.

De Nohm Pole wood bekännd en 966, als König Mieszko I sisch zum Kattolesche
Glaube bekehrt hatt un d Sklawische Völker, dä läävde tösche de Flöße Oder un
Weichsel, in öt Jebeed sisch voreenigten. D Nohm Pole steehd vöör Flääche oder
Felde. Em Joohr 1024 wood Pole offiziell en Königrich. En 1386 es en Union mit
Litauen entstänge, en 1569 sinn de zwee Staaten voreenigt bis öt Joohr 1795, als
Österreich-Ungarn, Rußland un Pruse de Jebeede va öt militäresch schwache Pole
verdeehlten, wono öt klengere Herzogdom Warschau övverbliev onger eescht
Frangzösesch Napoleonisch Heerschaff un spääter onger de Russische Tsar.

No d Eeschte Weltkrisch es en jrüße Polnesche Staat entstänge, ävver nitt wie et
Pole va hüdsche Daag. De Jebede Pommern, Silezien, un Ostpruuse blääve no t
Vertrag va Versailles (1919) bei Dütschland. Provinz Posen, Westpruuse un klenge
Deele va Silezien woode Polnesch. De Polnische Staat ömfasste noch Deele va et
hüdsche Litauen un Weiß-Rußland. Danzig (op Polnesch: Gdansk) wääd och Polnesch
Staatsjebeed. Domit bekäm Pole en Meerhafen an d'r Ostsee.

Pole hat zemelesch jeleje en d Zweete Weltkrisch. Am 1 September 1939 es de
Staat dörch de Truppe va Hitler anjejriffe. Pole war och verdeehlt tösche et
Dreide Reich un d Sovjet-Union va Stalin en öt Molotow-Ribbentroppakt. En öt
Polnesche Staatsjebeed sinn mehrere Konzentratiunslajer jeboud, wie
Auschwitz-Birkenau. Unjefähr 6 Mellion Polnesche Enwohner (mit en jrüß Anzahl
Jude) sinn jestorve en de Krisch, och dörch Genozid. Vööl dütsche Lüüh en de
Ostjebeje un en öt hüdsche Pole sinn vertriebe no Dütschland oder jestorve dörch
Tötung un Hunger.

No d Zweete Weltkrisch es öt Pole va hüdsche Daag entstänge mit en Kommunistisch
Heerschaff onger d Sovjet-Union. En de vreue Joohre 1990 is öt Kommunismus
jefalle un es Pole en freie Staat jewoode mit en Martweetschaft.

Pole es en platt Jebeed, mit einzije Jebirje em Süde des Landes, an de Jrenz mit
Tschechien un d Slowakei. D hükßde Stell es d Rysy (2499 Meter N.N.) en de
Tatrajebirje. Öövrige Deele sinn bis unjefähr 350 Meter N.N. hüch. De jrüßte
Flöße sinn de Weichsel (1047 km Länge) un de Oder, de och vöör en Deel de Jrenz
tösche Dütschland un Pole es. Em Norde litt de Ostsee, mit Danzig als
vöörnehmste Meerhafen. Warschau es de jrüßte Stadt. Anger Städte sinn Krakau
(Kraków), Kattowitz (Katowice), Lublin, Breslau (Wroclaw), Posen (Poznan), Lodz
(Łódź) un Stettin (Szczecin). Pole es verdeehld en 16 Woiwodschaffte.

En Silezien es en klenge dütsche etnijesche Jrupp amtlisch jeschützt, in
Silezien sinn och de Schklawische Sileziern. Nordlisch bei Danzig wonne de
klengere Schklawische Jrupp va de Kaschuben, mit en angere Kultur als de
etnijesche Polen. Weißrussen lääve östlisch va de Hauptstadt Warschau. D
Ruthenen, mit en Kultur, de mehr entsprischt mit de Ukrainesch/Russesche Kultur,
lääve em Südoste va Pole. De offizielle Sprooch ävver es et Polnesch.
Kaschubesch es en regionale Sprooch.

Unjefähr 90% va de Polen es Kattolesch. Anger Glauben sinn d Orthodoxe Kirche un
d Lutheranesche Kirche. Do sinn och klenge Jüdesche, Moslimesche un
Protestantesche Jemeinschaffte.



https://ksh.wikipedia.org/wiki/Nohkixel

E Nohkixel („Nohkixel“) oder Nokieksel oder och Nokixel is jet, wo Do jett drin
noh kieks. Maach Op, luur erėn, maach zo, un dann bißß de jett schlauer un wejß
hingerheer mieh wi füürher. Wem mer jett im Nohkixel söök, dann säät mer och,
dat schläät mer noh. Dat Nohschlare, dat kütt von schlaach op, blädder erüm, un
kikk noh.

Miehtsdens es e Booch odder ne jannze Püngel Böösher jemejnt. Hückzdaach jėddet
Nohkixele nattüürlijj och op Mikrofillme, op CD odder DVD, un sönswie
elektronisch; un onnlain im Innternett hammer se och. Do kannß de — wie he bei
uns — womööschlish met draan schrieve.

Et jitt dousenderlej spezzjelle Nohkixele for ürrjentjet beshtemmpteß. Zom
Bejshpiehl Wöötebööscher, wo De nohluure kannß, wat e Wood inne ner anndere
Sprooch hejß, wie t do dann jeshrėvve weed, wadd et för Eijenshaffte hätt, un
esu. Dann jiddet Nohkixele fö beshtemmpte Themen, Berejche, wie e för de Kirsch,
ei fö Meddikamennte, e för der Bershbou, der Duuden för wie mer t shriev, met
Diere, odder Plannze, extra för Pänz, unn ene Houfe mieh.

E Nokixel, wat der Sėnn von de Wööt, also de Bejrėffe, vunn ener Sprooch,
verklääere deijt, dat weet öff och en Ennzüklo Pædie jenannt, besönderß wenn et
noch besönderß deck, ömfaßßend un vollshtändijj un ußßfüülijj eß. Dat is die
Zoot Nohkiksel, die mer för jewöönlish mejnt, wemmer nix söns dobej säät, ich
mejn, watt fö ejn jenau jemejnd eß. Dat Woot „encyclopædeija“ kütt uss em ahle
Jrieshisch un hejß: „Liehr vun de Bejreffe.“

Mer han norr e Woot förr esu jet, dat eß Lexikon. Kütt ussem ahle Jrieshisch un
heiß — jenau — „Wööterboch.“ Jez opjepaß. Wenn De „Lexikon“ vun hinge lißß, weed
„Nokixel“ drußß. Wo jidd et dann suu jet? Da siit mer widder wat uns uns
Jöttlijje Sprooch för e Wunder iß, do driehß de ejnfach e Woot eröm un nix hätt
sish verändert.



https://ksh.wikipedia.org/wiki/Fo%C3%9Fball

Foßball ess e Spill, wo zwei Mannschafte met eenem Ball on elef Lügg spille
(dovon sinn zehn Mann em Feld on eene steht em Tor). Et jeht dodröm, dä Ball en
et Tor von dä andre Manschaf ze krijje. Un zwar met de Föß on aff on an och mem
Kopp. Ävve net met de Häng.

Et Spillfeld ess e Rächeck, an de kurte Sigge sinn de Tore. E Spillche duurt 90
Minutte. Noh ne Dreivierdelstund ess Halbzeit, do wird foffzenn Minutten e
Päusje jemaat. Donoh deet me de Sigge tuusche.

Foßball ess die Weltsportart Nomme een. Keen ande Sportart wird von su vill
Minsche jespillt on och keen ande Sportart wird von su vill Minsche em Stadion
on em Fernsinn jelurt. Dodurch ess dä Foßball e jijantisches Jeschäf jewudde, wo
me jeden Daach Millione scheffele kann.

Et jit Foßball von Männe on von Fraulügg. De deutsche Fraue sinn 2007
Weltmeister jewudde, 2011 sinn se em äjene Land em Vierdelfinal erusjefloore. De
Männe hann de Weltmeesterschaf et letz 1990 jewonne, 2010 hann se dä dritte
Platz jehollt.



https://ksh.wikipedia.org/wiki/Sunn

De Sunn is dä Steern, dä sich in de Midde vun unserem Sunnesystem befink. Oohne
de Sunn hätte mir keij Leeve op de Ääd. Äver och veele andere Dinge däten ni_mie
funktioniere. Et Klima, also Wind un Wedder, äver och de Jezeite jöv et ni_mie.

We_me de Sunn durch eh Fernrühr betrachte deet, dann ka_me manchmol mieh,
manchmol wenijer schwaaze Flecke op dä Sunn sehen. Dat sin de Sunneflecke.
Schwaz sin se äver nur weil me de Sunn nur dorch ene starke Filter met nem
Fernrühr betrachte kann. Se entstonn dorch Stöörunge em jewaltije Magnetfeld vun
de Sunn. Die bewirken dat et an där Stelle op de Sunneoberfläch circa 2000°C
kööler ees als op däm Ress vun dä Sunn. Et jit Zigge mit veel Flecke, die nennt
me Sunnefleckemaximum und et jitt Zigge met winnich Flecke, die nennt me dann
Sunnefleckeminimum. In e_nem Minimum kann et passiere dat daachelang keeijn
Flecke ze sehe sinn. Dat janze hätt en erstaunliche Rejelmäässichkeeijt. Minimum
un Maximum liejen eemmer elev Joor ussenander. Ussnaahme bestätijen och hee de
Rejel. Zwesche 1645 und 1715 wutten keeijn Sunneflecke beobachtet. Me sprich hee
och vum sujenannte Maunderminimum. Jlischziggisch wor äver och die kleeijne
Iiszick in där et lange, kaale Wintere un kööhle Summer joov.

Dodoorch dat die Ömlaufbaan vum Moond zor Baan vun de Ääd öm de Sunn jeneich
ees. Kütt et hin un widder für dat dä Moond zweesche Sunn un Ääd doorchlööf un
singe Schatte dann op de Ääd fällt. Dat ees dann en Sunnefinsternees. Me
ungerscheed drei Aarte vun Sunnefinsterneese:



https://ksh.wikipedia.org/wiki/Rom

En Ėtaalije litt dänne ier Houpstadt Rom en de Rejjohn Latium. De Etalljäner
saare Roma för se. De Stadt hät öm de 2.7 Milljohne Bewonner. Se litt am ongere
Louf vum Tiber op bëijde Sigge.

De Stadt hädd en jruße Forjangehëijt un eß för de Pollitik, de Kulltuur un de
Kunnß ëijn fun de wėshteshßte, di mer han op de Ääd. Dr Houpsetz fun de
Katoolėsche Kėrrəsch mem Paapß un de Basillika fum hillije Pitter sExemplum
latinumen im Fattikahn, dad ess enne ëijenshtänndije Zwärrsh Shtaad meddsen en
Rom.

Rom eß et Ziel fun dousende Pilljere un Turißte jedeß Joohr, ed eß fůll fon Wält
Kultur Ërv Shtökker, säät de UNESCO.

Noh dr Övverlivverong wood de iiewijje Shtadt Rom am 21. Apprell em Johr 752 för
Kreßtuß jejröndt. De Jrönger woore zwëij Booschte, Romulus un Remus, di woore
alß Puute ohne Ëlldere opjewaahße un fun enner Wöllvėnn jeshtelld un opjetrokke
woode. Donoh wood Rom en winnije wie sibbehondert Johr alß Houpshtadt fum
Römesche Rëijsh esu jät wi de Wälthoupshtadt fun de Antike, un en övver hallev
Europa un wigk ömm et Meddel Meer eröm däät mer de Römer ier Shprooch, et
Lattëijnesche, kalle un schwaade, un däät kräftesch Shtüür noh Rom lazze.



https://ksh.wikipedia.org/wiki/D%C3%BCsseldorf

Düsseldorf (och Dösseldorp oder Dösseldörp) eßß en Stadt am Rhing em Noorde vumm
Rhingland. Et eßß de Houpshtadt vunn Noodrhing-Weßßfaale unn de zweijtjröößte
Stadt vumm Rhingland. En Düsseldorf schwaadt mer Düsseldorfer Platt. Anjeflisch
künne de Düsseldorwer die Kölsche nitt liggen, ob dat wirklisch su is, dat weijß
mer nitt.

Düsseldorf lijjt vüür allem am rääschte Rhingufer, an dä Mündung vun dor Düssel.
Noor Oberkassel, Niederkassel, Heerdt unn Lörick lijjen op dä linke Sick.
Düsseldorf eßß janz noh am Pott.

Janz in dä Näh vunn Düsseldorf sinn Düüßbursch unn Rotinge em Noorde, Mettmann,
Erkrath unn Hilden em Osten, Langenfeld unn Monheim am Rhein em Süden unn
Dormagen, Nüss unn Meerbusch em Westen.

De bekannteste Strooß vunn Düsseldorf eßß de Kö. Da jangk me für enzekoufe. Mieh
Umsatz hätt äwwer de Schadowstraße, ejn vunn dä jrüüßte Eijkoufsstrooße en
Europa. Aale Jebäude jitt_et in dä Innenstadt koum noch, äwwer en dä
Oußenbezörke wohl.

Dat Vereinshuus von de Hans-Müller-Schlösser-Akademie es om Stiftsplatz. Do
ka'me om Owend dat Düsseldorwer Rheinisch liere. Hans Müller-Schlösser wor ene
Heijmatdeechter (* 1884 in Düsseldorf, † 1956 ebenda). Bekannt jewoode es hä met
singem Böhnestöck „Schneider Wibbel“.



https://ksh.wikipedia.org/wiki/Irland

Irland (Amplisch:Poblacht na hÉireann (Irsch), Republic of Ireland (Inglisch) es
ö Land unn Insel ä West-Europa, westlisch der Inseln Jrüßbrittanniens. Öt Land
hat en Jrüde va 70.182km² unn 2014 hat Irland 4.595.000 Lüüh. Republik Irland
omfässd unjeväär 80 % der Insel Irland dat litt töösche dr Atlantische Ozean (em
Weste) unn dr Irsches Meer (em Oste). D öövrige 20% es Nordirland, datt
Ongerdeel es va öt Voreenigt Königrich. Hauptstadt es Dublin, wo mier als
500.000 wonne (2011). En d direkte Omgeevung va dr Hauptstadt wonnd eng Drittel
dr Irsche Bevölkerung.

Irland is dr enzije Land em Europa, wo dr Engflöß va dr örsprunglische Keltische
Kultur hückschedaag noch een sehr bedeutende Rolle speehlt. Schunn 7000 v. Chr.
es dr Insel besiedelt, ävver om unn bei 300 v. Chr. kääme d Kelte va
Midde-Europa no dr jrüne Insel, wie öt ouch genuump wääd. Op dieser Wies kääm
ouch dr Keltische Kultur unn Sprooch op öt modernen Irland. En d Romänische Ziit
wor Irland als Hibernia bekannd. Öt Kristlische Glauve kääm in dr 5.
Joohrhonnert no Irland, dörch gevlöchtigte Schklaave ous der Romanisierte
Nohbar-Insel Jrüßbrittanien.

Aaf 1100 kääm Irland onger jrüße Normandisch-Inglischer Herrschaff, wobei dr
fruuschtbohre Jääjend va Dublin wääd konfiszeeht dörch d Ingelsche Herrscher. De
Irsche Bevölkerung wor vertriibt no öt berjricher West-Irland, wo dr Boden
stengejer (unn deshalv wenijer fruuschtbor) es. Dr Ingelsche Herrschaff bekääm
steets mier Engflöß en Irland, wo en 16. Joohrhonnert d Reformatiun stattvong,
die Irland nitt beengflößd hat. Datt bedeutet datt de jrüße Mierheet va dr
Irsche Bevölkerung hücksche Daag noch steehts anjehöörisch es zo dr Katholische
Kirche, en Jääjestaand zo Jrüßbrittannien die mier Protestantisch es.

En Midde 19. Joohrhonnert (1845), wor dr Irische Bevölkerung jetrovve dörch enge
Hongersnot. Vüül Lüüh stäärve oder worre ousjewannert no onner angerem d
Voreenigten Staaten, wo sii nahfahre eng jrüß Deel va dr Bevölkerung hückse Daag
sinn. Öt entstohn va d Hongersnot wääd hückse Daag ooch noch als Vorwürf
gebrouscht jääje d Britte die bis 1921 öt Land beherrschde, als en Ierland eng
Bürjerkrisch (1919-1921) ousbrusch wobei 1.200 Lüüh stäärve. No d Aavkomme am
Eng dr Krisch, wääd dr Irsche Republik jestiif, wobei Nord-Irland bei
Jrüßbrittannien bliev. Hei is öt Konflikt töösche d (Protestantische) Ingelschen
en (Katholische) Ire noch stehts lewendig, en wor öt eng Krisch va 1969 bis 1998
(the Troubles). Zier nüüh es datt dr Irsche Sprooch stehts mier gekallt wääd
nääve Inglisch.

Öt Irsche Jebiid es hövelejisch und mier berjricher an dr Köste va dr
Atlantischen Ozean em Weste. Dr hükßde Stell, dr Carrauntoohill (1041 N.N.) es
em diese Lage ooch zo finde. Öt Klima is sihr mild, unn deshalv es dr Insel
Jrün, also dr wääscht vüül. Vieh (Rind) hat noch en bedeutender Rolle en dr
Weetschaff, sowie en jeringer Maß Ackerbou. Dr Shannon es mit 370km Länge dr
jrüßde Flöß. En öt Weste sinn mierder Seen, wo va de Lough Corrib mit 200km² de
jrüßde es. 84,2% dr Bevölkerung is dr Katholische Kirche anjehöörisch unn 2,8%
es dr Anglikanische Kirche anjehöörisch. Öt jiev ooch eng zier klenge (Düütsch)
Lutheranische Jemengschaff va 50 Lüüh en dr Hauptstadt Dublin. [1]



https://ksh.wikipedia.org/wiki/Charlotte_Rampling

Charlotte Rampling (* 5. Februar 1946 ä Sturmer, Essex, Ängland als Tessa
Charlotte Rampling) es ön englische Schauspellerin.

Charlotte, dö Doohter von ön Mölerin und önö Meletär besood Schülle ä Frankreich
un Ängland. Kott dono wood sö Model. Dat maade hör ävver kenn jruße Vreud, un sö
wäßelnde no d Schauspellschüll. No ö paar kleen Rolle fluppde öt dobeij janz
jott, un sö wood övver d Jrenze va Ängland örövver bekannd. Bald lande sö ä
Italie, wo sö joo Filme wie zm Beispell „Der Nachtportier“, dä dö Lüüh dozo
braad, op d Barrikade z jo. Dörch dä Film bekannd, koome Regisseure wie Woody
Allen övv Alan Parker op hör zo un boone Rolle an. En d 70er Joohre leed sö
sisch ä Frankreich neer un hiirode 1978 Jean Michel Jarre, önö Musikker. Va däm
leed sö sich ävver 1996 scheede. Us di Ehe stamme 2 Söhn. Em Joohr 2000 wood
Rampling vöör hör Roll en öt Filmdrama „Unter dem Sand“ dr französische
Filmpriiß César verlehe. Dat wood zm Aavang voor önö zweide Sprong no vöörö. Em
sälve Joohr wood Charlotte zm Officer of the Order of the British Empire
ernannt. Vöör dr Film ”Swimming Pool" kräät Rampling em Joohr 2003 dr
Europäische Filmpriiß. 2003 starde Rampling ön Theatrkarrier un troon ä Paris em
Théâtre Edouard VII. en öt Stöck “Petits Crimes Conjugaux” op. Stöck ä London
schlosse sisch an.



https://ksh.wikipedia.org/wiki/Belgien

Belgien, op Ripuaresch weed va Beljie jesproche, es önö Staat ä Westeuropa. Hä
litt tösche d Nordsee em Weste, Holland em Norde suwi Dütschland em Oste.
Luxemburch un Frankreich stüsse em Südoste un Süde dozo. Dat Land es mä 30 528
km² jruß. 11 Milliun Lüüh lääve do.

Em Joohr 1830 wood Beljie önö onaavhängije Staat, ö Könnigrich met ö Parlament.
Mo sprechd van ön parlamentarische Monarchie. Zwei Volksjruppe deehle sich dat
Land. Em Norde lääve d Vlaame, di Holländisch spräche, wojäje em Süde d Walone
Französisch spräche. Em Oste va Beljie wäde dütsche Mondarte jesproche. Beede
Jruppe vorstönd sich net jott, komme schwoch metnee us, su da töt döck Probleme
tösche Vlaame un Wallone joov. Öm önö jangbaare Wäch z vänge, wood öt Land en
önö Bundesstaat us Regiune un Jemeenschaffte ömjewandelt. Su entstänge
französisch-, dütsch- un holländisch sprächende Jemeenschaffte. Brüssel es d
Hauptstadt va Beljie.

Beljie es enne va di Staate, di d EU met en öt Lääve jeroffe hand. Seijd di Zitt
es Brüssel och dr Setz van d wechtichste EU-Institutiune.

Önö jruuße Deel va Beljie es platt Land, dat meeßd van d Buure jenotzd weed. D
Ardenne send öt enzije Jebirje, da töt Land had, wobeij an d hükßde Stell 694 m
erreichd wäde.

Dörch Beljie laufe ö paar Flöss. Dozo zälle dr Albertkanal, d Amel, d Gileppe, d
Inde, d Maas un d Rur. Könstliche Wasserstroße send dr Kanal Brügge-Ostende, dr
Kanal Charleroi-Brüssel, dr Kanal Gent-Brügge suwi dr Kanal Nimy-Blaton-Péronnes

D Beljer vordeene hön Jeld zo 1 % dörch d Landweetschaff, z 27 % dörch d
Industri un zo 72 % dörch öt Erbrenge va Deenstleistunge. Touriste spelle ön
jruuße Roll vöör d Beljer. D Nööhde zo Dütschland, Frankreich, Holland ävver och
Ängland brengd völl Mensche op dä Jedanke an d Köste va Beljie z vahre. Tuure no
Brüssel, Brügge, Gent und Antwerpe locke beij schünn Währ.



https://ksh.wikipedia.org/wiki/Angola

Anjola es ö Land em Süüde va Afrika. Sing Nobbere sen Sambia, Namibia, de
Republek Kongo un de Demokratische Republek Kongo.

Dä Naam Anjola kütt van et woord "Ngola", de Titel van de Könninge van de State
Matamba un Ndongo, de em 16. bes 18. Joorhondert södlisch van et historische
Kongoreisch joof. An d Köste zm Atlantik litt önö Striif Land, ävver dr jrüützde
Deel es ö Huchland, dat an sing hüükßde Ställ bes op 2619 m räckd.

Dörch di vorschiidene Hüühde van öt Land vängd mo do ongerscheedliche
Klimaregiune. An d Köste un em Norde liije d Temperature tösche 25° un 30° C. Em
Huchland es öt völl köhler, un op d Spetze van d Bärch könne s sujar onger Null
valle.

Beij d Vegetatiun vänd mo alles vam Räänwald em Norde, övver Bende en d Medde
van Angola bes zo Wüstestriife op Namibia zo. En d ongerscheedliche Jäjende
lääve vorschidene Deere. Su vängd mo alles van d Elefante övver d Zebras bes zo
Löwe un Floßßpääder.

Op et Jebeed dat hück Angola is woore de ierste Mensche Khoisan, Verwandte vun
de Buschmänne. Se leevde in klëine Jroppe vun de Jaachd, vum Veschfange in de
Flöß un vum Sammele vun Vröschde. Am Aanfang vun et zwëite Joordeusend koome de
Bantu op eere Wangerong vun Norde en deselvde Jejend. Se woore (und sen) stärker
un vill mie als de Khoisan, de zom Deel absorbeert worde, zom Deel sesch noo
Söde zeröcktrokke; en paa Jroppe lewwe do noch in Södangola, andere in Namibia,
Botswana un Södafrika.

De Bantu sen in et janze Jebeed jebliwwe un han sesch met de Zick en en Zahl
Völker opjedeelt, die Buure un Veezöschde woore un sen (un och jet Veschfang un
Jaachd bedriewe). Se han sesch politisch orjanisiert, en jrooße un klëine
"Könningstümer". Et jrüeste woor et Könningsrëisch Kongo, met de Houpstadt
M'Banza Kongo in de Nordweste vun et hüüdije Angola, äwwe met deele et de
hüüdije Demokratische Republik Kongo, de hüüdije Republek Kongo on et hüüdije
Gabon. Dozo gehüürde et janze Bakongovolk. En de Söde vun dese Rëisch joof et de
kleinere Rëische Matamba un Ndongo wo de Bevölkerung Ambundu woore. In de
Nordoste vun et hüüdije Angola un de Söde vun de hüüdije Demokratische Republek
Kongo looch et Lundarëich met Lunda- on Chokwe-Völker. En et Zentrom un de Söde
von et hüüdije Angola joof et klëine "Könningstümer" vun de Owimbundu un vun de
Owambo - äwwe de meeste Owambo leevde in et hüüdije Namibija.

1483 sen de Portugiese op ihre Seevaarte in Kontakt met däm Könningsrëisch Kongo
jekumme. Se han de Könning un sing Familich, un och de meste vun die wischtije
Familije, zom Christendom bekiert un de portugiesische Sprooch, lese un schriewe
geliert. Dofür dörfde se aanfange Handel ze driewe - un dat woor em allgemeen
Sklavehandel. Portugiesische Händlere jröndete klëine Siedlonge in däm
Kongorëisch - an däm Kongofloss und direk södlich dovun an de Atlantiküs in
Soyo, dat hück zo Anjola jehüürt.

Dat woor äwwe vöör de Portugiese nit jenoog, will dat mer in Brasilije, in de
karibische Ländere un ooch in Nordamerika imme mie Sklave jebruch hät. De
Portugiese han deswäje 1575 södlich vun däm Kongorëisch en eijene Stadt aan de
Atlantikküs jebout, in däm Jebied vun de Ambundu, un nannten se Luanda.[1]
Luanda woor bes in et 19. Joorhonderd de Houpplaaz vun de portugiesische
Sklavehandel, en die Portugiesen besetzde och et Jebieed direkt ößlisch vun
Luanda, met klëine Siedlonge aan däm Kwanzafloß. In däm Sklavehandel woore de
Könningsrëische Matamba un Ndongo wischtije Partner, äwwe et joof och of
Konflikte med_em.

Vun Luanda us jröndete de Portugiesen noch andere, klëinere Handelssiedlonge aan
de Atlantikküs meer södlisch, un 1617 en zwëite Stadt, Benguela. Vun do us wood
nit alleen Sklavehandel jedriwwe. De Ovimbundu, die östlich vun Benguela un in
de Berje vun et hüüdije Zentralanjola lewwe, orjaniseerde Karawane de vun
Zentralafrika Waks, Honnich, Elfenbëin u.a. no Benguela jebrach hänn, bis an et
End vun däm 19. Joorhonderd. Luanda un Benguela, de klëinere Siedlunge aan de
Küs un das Jebied drom herum wood in däm 18. Joorhonderd zesamme "Angola"
genannt.

Iers in de Aanvang vun däm 19. Joorhondert vinge de Portugiese aan, dat
Hinterland ze besetze. Dozo moßde se öwwe drießisch Veldzöösch maache. Se hän
dobei versoochd, soveel Land ze krijje wie mööschlisch, äwwe se moßte de Jränze
met België, Deutschland, England un Frankrëisch verhandele, die in de Jäjend och
Land besetzde. Iers in de 1920e Joore woor et Jebied vun däm hüüdije Angola
definitief afjejränz on besetz.

En de Kolonie Anjola woord natüürlisch en Verwaltongsapparat enjeresch, dä op de
een Sick en Infrastruktur opboude, op de andere Sick de Mensche kontrolleerde on
Stüüre on Ärbëid von önö verlangde. Katholische un evanjelische Missionare
sorjde vöor de Verchrislischong vun praktisch de janze Bevölkerong, och vöör
Schoole vöör en Minderhëid vun de Kindere. Et koome och imme mie Portugiese no
Anjola - in de 1950e Joore wooren_et öwwe 200 000. Se woore allgemeen ärm un
bedriewde Klëinhandel, Landweetschaf un Handwerk, äwwe se woore de Herre vun däm
Land, wo et en kloore Trennong joof zwesche drëi Rasse: de Wëiße, de Schwazze un
de Mischlinge (jenannt "mestiços") die als en ëijen Rasse anjesinn woore. De
Wëiße woore all Staatsbürjer, och de mieste "Mischlinge", äwwe vun de Schwazze
alleen en Minderhëid vun "civilizados", de Portugesisch kalle, schriewe un leese
kunnte.

De letzte Opstand vun en Volk (et woore de Vakuvale em Söde) joof et in de 1940e
Joore. En de 1950e Joore joof et en opstand jejen de Zwangsanbou vun Boumwoll,
en de Baixa da Cassanje, ößlisch vun Luanda. Et wischtischste woor äwwer, dat
sich domols em Onderjrond Jruppe bildete, die vöör de Onafhängischkëid vun janz
Angola woore - esu wie die vun andere Kolonië en Afrika. En de 1960e Joore
orjaniseerde sesch drëi "nationalistische" Bewejongen:

De vier Bewejonge vinge 1961 mit opstände em Nordweste un in Luanda aan, äwwe de
Portugiesen woore ze stärk dovöör, sudat se vun 1964 aan met Guerillaakzione
aanvinge. Dabei hadde se de Onderstützong vun en Zahl vun Ländere: de FNLA vun
Zaire un China, et MPLA vun Aljerië, Congo-Brazzaville, Cuba, Ginea un de
Sowjetunion, de UNITA vun China, Sambia un et Aparthëid-Regime vun Södafrika. Dä
"Befrëiongskriesch" düürte bes 1974, bleef äwwe faß janz op kleine Jränzjebiete
beschränk on woor am End vöör de Bewejonge militärisch verluere.

Ze iers woore FNLA un UNITA stärker als dat MPLA. Se han en däm Moment mie
bewaffnede Lück em Land selws jehadd un han de Onderstötzong vun Zaire un
Apartheid-Södafrika jehadd. Dat MPLA hätt en Luanda, Lobito un Benguela Milize
vun jonge Lück orjanisiert, met de helf vun desertierde portugiesische Militärs.
Als de Saach vöör dat MPLA binoh verluere woor, het Kuba en paar Bataljone
jescheck un esu de Sowjetunion dozo gebrach, och sing Onderstötzong ze jäwwe.
MPLA un Kuba han bes November 1975 de wischtischsde Jebiede vun Anjola besetz,
och Cabinda met singe Äädölquelle. Am 11. November 1975 hätt dat MPLA in Luanda
de Onafhänglischkëid vun Anjola prokamierd, un en dä sälwe moment han FNLA &
UNITA dat sälwe en Huambo jedonn.

D meedsde Äwohner hät d Houpstadt Luanda met öwwer 5 Milliun Lüüh. Donoh komme d
Städt Huambo met öwwer 200.000 un Benguela suwi Lobito met öwwer 150.000
Inwohner. Hück lewwe meer dann de Hälfde van de Anjolaner in Städte.

Anjola jehüüd zo de Länder de in de letzte Zick weetschaflisch am stärksde
jewakse sinn (2010 meer dann 10%), speziell dörch Äädöl un Diamante, un de
Weetschaf vun Anjola es 2011 de aachtjrützde vun Afrika. Noor 30 - 40 % van öt
Volk werkd en d Landweetschaf, wobeij vör allem Kaffe on Mais ajebouwd weed. Et
jitt ooch industrie, äwwer net esu veel. En kleine Deel vun de Lück es risch, en
Luanda es dis Joor (2011) de düursde Stadt in de Wäld, äwwer de meeste Lück sin
ärm. 52% lewwe vun wennije dann 1 € am daach.[2] Mä onjeväär 30 % van d Lüüh
hand Zojang zo Vorsorjung dörch önö Doktr.



https://ksh.wikipedia.org/wiki/Jrihscheland

Jrihscheland (Jrihschisch: Ελλάδα, Ellada) es ö Land ä Södosten Europas. Hä litt
em westlische un södlische Sitt töösche dat Meddelmeer un singen Deelmere,
Albanien en Nordweste, Mazedonien un Bölgarien en Norde un däe Turkei en Oste.
Öt Land hat mier als 1.700 Inseln, däe vüür jott 20% di totale Fläche
Jriechelands förme. Öt anger Deel es de södlijeschte Deel des Balkans, wo onger
angerem däe Lenger der ehemölige Jugoslawien zojehüüre. Öt janse Land is
berjrich mit däe Balkanische Olympus (2.918 N.N.) as hükßde Stelle. 2015 wonnde
do 10.995.000 Lüüh [1] op ing Fläche va 131.957 KM², watt ing Deechde jitt va
81,7 Lüüh je KM².

Jriecheland steht ouch bekannd um d Vorziit, engen Zitt, datt wischteijisch wor
för öt entstange va di europäische Jesellschaff, doronger di Keltur, Politik,
Kuns, Wesseschaff, usw. Zom Beijspeel es in Jriecheland di Demokatie entstange,
watt dörch vüül lenger jans öf föör eng Deel es övvergenomme. Öt Land steht ouch
bekannt um die Philosophe, wie Aristoteles, Perikles, Pythagoras un Sokrates.
Ouch die Jrihschische Mytholojie, Boustil un Küsche sinn typisch un oft ouch
jeleevt.



https://ksh.wikipedia.org/wiki/K%C3%B6lner_Dom

Di Kerch es 157 Meter huh, un bess 1884 joov et kejne Jebau in dää janze Wält,
dää hüjer woor. Ääwer dann hann se dann in Ulm noojelaat un dat Ulmer Münster
met 161 m im Johr 1890 fädischjemaat. Nirjens hann die zigg däm kejn hüjere
Kerch jemaat.

In Spanië hann se dann ooch noch ens noojelaat. Däm Antoni Gaudí (1852-1926)
singe Templo Expiatori de la Sagrada Família weed dann, - wenn di dää Jebau 2026
fädischmache -, 170 m huh, meet 13 m mii, dää Dom dann op Platz dreij stelle,
wenn mer dää Chicago Temple (173 m) und di Hassan-II.-Moschee (210 m) net
miträchne dät, ääver dat sin joh kejn Kerche.

Dat Repariere koss vill Jeld. Öm die Nüsele zesamme ze krije, han se de
Dombaulotterie erfunge. Kaufe kammer die Lose em Sommer op dr Domplaat,
tirektemang vür em Enjangsportaal.

Em Dezember 1996 hät de UNESCO dr Dom en die Liss för et Weltkulturerbe
enjedrare. Dobei han se ävver verjesse, en Pufferzone öm dr Dom eröm fesszeläje.
Em Määz 1998 hät dä Bernd Droste zu Hülshoff (Tirektor vum Welterbezentrum) noch
ens op die Pufferzone hinjewese. Trotzdäm han em November 2003 die Bövverschte
vun Kölle (Rat der Stadt Köln) janz en dr Nöh vum Dom, op dr Schäl Sick, dä
LVR-Tower (LVR = Landschaftsverband Rheinland) jenehmich. Dä 103 Meter huhe
Wolkekratzer wor för de UNESCO ze huh. Dat dät de Bleck op die Kathedraal
beeinträchtije. Dr Dom kom op de Ruud Liss. Nä wat jov dat ene Knaatsch. Nit nor
de Bürjermeister wor us em Hüsje. Och die Bövverschte vun de Kirch woren
enjeschnapp. De Dombaumeisterin Barbara Schock-Werner un de Dompropst Norbert
Feldhoff reefen: Oh jömmisch - wat för en Nationale Schande.

Em Dezember 2005 han die Bövverschte vun Kölle die Plän för noch mieh
Wolkekratzer op dr Schäl Sick opjejovve. Nit mieh wie 60 Meter huh darf jetz
jebaut weede. Em Juli 2006 hät de UNESCO dr Dom deswäje widder vun de Ruud Liss
jestriche.

Dää Daachstohl es nit wie söns us Holz jemaat, sondern us Ieser. Dodrin han se
elf Jlocke opjehange. Wann die all lügge, hürt mer dat noch bes wigg op de Schäl
Sick. Dää dikke Pitter es de jrößte Jlock vun de Welt, die frei am Schwinge es.
1923 wood se jejosse, hät ene Durchmesser vun jood 3,2 m un wooch 24 Tunne. Se
weed nor jelügg et ovends vör huh Kirchefeste.



https://ksh.wikipedia.org/wiki/Hollywood

Di Jäjend öm Hollywood hosch vreuer Cahuenga. 1866 vorjoov Harvey J. Whitley dä
Naam Hollywood. 1910 entscheede sisch di Lüü va Hollywood, dat sö zo Los Angeles
jöhüüre woohle. Dat sescherde dönö Wasser un Strom zo, dänn dat woch knapp.

En dat Joohr, dat heechd 1910, koom David Wark Griffith no Hollywood, öm do önö
Film zö driihne. Dat schünn Wäähr un di lang Daach wore vöör di Filmlüüh öt
beitzde, watt sö venge kutte, denn öt joov noch kenn Lampe, öm ön Platsch vöör
öt Filme uszölööhte. Ä Hollywood woch dat kee Problem. At 1911 koom d ischde,
1912 koome övver 10 Filmjösellschaffte, öm ä Hollywood Studios opzömaache. 1915
woode bo all Filme ä Hollywood jödriihnt.

Als Turist moss mo ens övver öt Hollywood Boulevard jöjange se. An d Vine Street
litt dat va Welton Becket jöplande Capitol Records Building, dat us öt Joohr
1956 stammd. Önö Bleckvang es dat 15 m huhe un 137 m lang Hollywood-Zeeche övver
d Stadt. Öt brengd 220 Tonne op d Wooch. Wä Vreud an di Stärche had, di
Hollywood örussbraad had, dä moss övver der Hollywood Walk of Fame jo un kann
sisch do all di bökannde Schauspeller öruss sökke, di do hörö Stär en d Stroß
äjölosse hand.



https://ksh.wikipedia.org/wiki/Rhing

Dä Rhing is een von dä aam mitzte befahrene Wasserstrooße vun Europa. Er is
insjesamp 1230 km lang, wovun 833 km mem Schiff befahrbar sin. Sing Wasser
sammelt hä uss enem Jebiet wat 252.000 km² gruuß is.

Hä entsprink in de Alepe us zwei kleene Flüssje, die Vüdder- un Hingerrhing
heesse. Die Zwei enspringe im Wääste von Graubünden, wat eh Kanton vun de
Schweiz is. Av Reichenau, wo die zwei Flüssje zesamme kumme, heeß hä dann
Aleperhing und mündet donoh bei Hard in Österreich in dä Bodensee.

In de Nöh vun Basel mäht dä Rhing ene Knick no Norden un me säht dann Overrhing
ze im. Hä is jetzt Jrenzfluss zo de Franzuuse. Dat bliev hä bis Lauterburch.
Donoh trennt hä bis Mannheim Baden-Würtemberch un Rhingland-Pallz vonenander. Un
av Mannheim trennt hä Rhingland-Pallz un Hessen.

Wenn dä Rhing Bingen erreich hät witt hä Middelrhing jenannt und flüss durch et
Rheinische Schiefferjebirch bis Bonn. Links von em litt et Hunsrück un rächs
fink me de Taunus. Dä Middelrhing is bei de Touriste am bekannteste un is
zwische Rüdesheim un Kovelenz zom Weltkulturerbe ernannt wudde.

Vun Bonn ahn sprich me vom Nidderrhing un dat bliev och su bis hä in Millingen
in Holland in et Rhingdelta över jeht. Am Nidderrhing liejen so bedeutende
Städtje wie Kölle, Bonn, Duisburch, Düsseldorf un Xante. In Duisburch finge me
dann och dä jrüsste Binnenhafen vun Europa.

Et Rhingdelta fänk in Millingen in Holland an. Do trennt sich de Rhing in zwei
jruuse Ärme uff, die äver bei Rotterdamm widder zesamme kumme. Bei Hoeck van
Holland hätt dä Rhing et jeschaff un mündet do in de Nordsee.

Dä Rhing wor en Zick lang en ziemlich widdelije Brüh, weil die janze Fabrike un
Städte ihr Avwasser in der Fluß erinnjepump han. Sitt 1960 wit hä äver no un no
immer sauberer. Dat litt doran, dat immer mie Kläranlage jebaut werde.
Höckzedach kame widder üver 40 ungerschidliche Fisch im Rhing finge. Trotzdem
passeert et immer ens dat eh Unjlück passeert. Dat letzte mol wor dat 1986 als
in Sandoz, dat litt in de Schweiz, en Fabrik avvjebrannt is un die fleissije
Feuerwehrmännche han mit ihrem Löschwasser der janze Chemiedreck in de Rhing
jespöölt. Do hatten die Fisch un die andere Lebewese im Rhing et janz schön
schwer ze överleve.

Mitte dä Sechzijer Joahr (jenau jenumme 1966) is och ens enne Walfisch emm Rhing
jewäss.[1] (Datt ess zwar verdamp lang her, unn dä wor da uch nitt für lang,
äwwä weil ett enne ziemelije Brassel jewesse ess (unn ja uch sonns niddesuh vill
passiere däht) vezällt dä Kölsche ooch hück noch jään davunn.)

„Eih mol im Johr kütt de Rhing usem Bett,...“ dat singe at de Bläck Fööss in
enem vun ihrer Liedjche. Un dat is och esu. Fass jedes Johr is mindestens eenmol
Huhwasser. Manchmol is et äver besonders heftich un dä Rhing steich besonders
huh. He is en Liss mit der gruuße Huhwasser vum Rhing:



https://ksh.wikipedia.org/wiki/Israel

Israel es önö Staat em Nahe-/Meddlere Oste un litt tösche Äjüpten, Jordanie,
Sürie un dr Lebanon. Zosätzlich jrenzt öt an dr Jasa-Striif un öt
Westjordanland. Dr Jolan stellt och ön Jrenzjäjend do. Dozo jehüüd och dr See
Jenesarett. An sing Jrenz liihe 3 Meere, öt Meddlmeer, öt Duude Meer un janz an
d Spetz em Süüde öt Ruuh Meer.

Dat Land lädd sisch ä vorschiidene Zone ädeele. D Köste, di vöör d Buure wi
jebakke es, d Höövöle en d Medde van öt Land met dr joohe Boom en ö paar Täler,
dat Land öm dr Jordan met jönoch Wasser un d Negev-Wüste, wo bo nüüß waahßt.

Dat janze Land hat onjeväär 7,6 Milliun Äwohner. D jrützde Städt send Jerusalem,
Tel Aviv un Haifa. Ä völl Städt lääve d Jüdde un d Lüüh arabische Härkonft eng z
samme, watt döck Probleme maat.

Onjeväär 80 % van d Lüüh ä Israel send Jüdde, 20 % stamme van Araber aav. Öm
dörch di Natiune kenne z jruuße Dörje z maache, jitt öt ö paar Amtssproche. Dat
send Änglisch, Hebräisch un Arabisch.

No dr 1. Weltkresch övvernomm Ängland dat Jebiid un nomm öt d Osmane aav. Dr
Fölkerbond laad vass, dat sisch Ängland och doröm kömmere solld, dat Jüdde do
lääve dorfe. 1947 stemmde d Vereinte Natiune dovöör, di Jäjend en önö Deel z
deele, dä vöör d Jüdde wööch un enne angere, dä vöör d Araber es. Em Mai 1948
wood dr Staat Israel jejrönd un van d Vereinte Natiune a erkannt.

Israel es ö modern Land. Öt meedste Jeld kütt dörch d Turiste en öt Land, di
sisch d hellije Stätte akikke wälle. Völl komme och wäje öt wärm Wasser an Ruuh
Meer en öt Land. D Buure brenge ävver och völl Knöpp no Israel, denn Opß un
Jemöss va Israel es bökannd. Ävver och anger Deele van d Weetschaf brenge Jeld.
Dozo jehüüre Diamante, Medikamente un Waffe.



https://ksh.wikipedia.org/wiki/Jesus_Christus

Jesus Christus (griechisch Ἰησούς Χριστός (Iēsous Christos, Jesus, dä
Jesalefte)) dat es unsere Härjott. Hä wod vun singer Mutter, dä Maria, jebore,
obwohl die noch jar nit met enem Mann zesamme jewäse wor. Nen Engel wor dä Maria
erscheene un hatt ehr jesat, dat se e Kind op de Welt brenge wöd un dat dat dä
Messias un de Küning vun Israel wör. Wie dä Jesus jebore wor, moote singe Vatter
un sing Mutter met em flöchte, weil dä Küning vun Israel vürhatt, all Pänz
ömzebringe, domet dä Jesus nit Küning wäde künnt. Wie e su drissisch Johr aal
wör, hät dä Jesus aanjefange, dä Minsche ze predije. Hä sat enne, dat et
enzichwichtije em Levve de Leev wör: de Leev zo Jott, de Leev zo dä andere
Minsche un och de Leev zo sich sellevs. Vill Lügg hann em Jesus jejläuv un sinn
dä neue Liehr jefollech, ävver mänche vun dä Jode hät die Liehr nit jefalle un
se hann sich zesammejedonn, dä Jesus aan de Römer verrode un me hät en jequält
un aam Eng dutjekrüzich. Nohdäm wat mir Christe jläuve, es dä Jesus för unser
Sönde jestoove un aam dretten Daach widder vun dä Duten operstande. Keesche hann
sich jebild, die sich op en berofe hann, un Konfessione sinn entstande, die sich
öm en jezank hann, un bes hügg es Jesus Christe einer, vun däm all Minsche att
et ein of andre jehöt hann.



https://ksh.wikipedia.org/wiki/Freik%C3%B6rperkultur

Onger Freikörperkultur, och FKK jenannd, vorstehd mo d Nacktheed ä Jemeinschaff,
di sich meeßd en d Natuur aavspelld. Jrond es d Vreud dora, sich en d Natuur
opzehalde suwi d Vreud an öt Nakße, dat ävver nüüß met Sex z do had.

Beij d Freikörperkultur vorsteht mo singe nakße Liiv als jätt normales, vöör dat
mo sich net z schaame brud. Dä had nüüß met ö Bedörfnes no Sex z do. Dobeij had
z. B. dr Besöck en ön Sauna un dat Zösammesetze van schweeßende, nakße Mänsche
winnich met FKK z do. Dä es he mä ö Meddel zm Zweck. FKK es nüdich un öt jeet
net angisch.

En d ischde Joohre van dr FKK existeerde zwei Jedanke, wovör mo Nudist, dat ö
anger Wood vöör FKK-Vrönd es, wäde solld. Di enn Richtung woohl dorop häwiise,
dat alle Mänsche jlich send un di anger laad Wäät dorop, z zeeje, dat mo dodörch
önö stärke Kell wäde kann. Lüüh, di Nudiste send, öm nöder an d Natuur z see un
dobeij Vreud an d Nacktheed z ha, joov öt koom.

Öt zeechde sich, dat öt Ongerscheede beij Naturiste en d Religiun joov. So hodde
völl mi Ävangelische Vreud am FKK als Kattolische. Dozo koom dat politisch
ongerscheedlich Denkende övver Nudismus op vorschiidene Ar tun Wiiß daate.

Em 18. Jahrhondöt hodde d normal Mänsche op öt Land meeßd kenn Büdd un kenn
Dusch. Sö baade nakß ä Seee un Pötze. Dobeij baade ävver Männer un Vraue net
zösamme. Dat leev zo ongerschiidliche Zitte aav, övv d Bademöjelichkeete wore
súwitt jetrennt, dat känne ö Öjelche op öt ange Jeschlecht werpe kutt. Am Äng
vam 18. Jahrhondöt ändernde sich dat. Sich nakß drusse opzöhalde jehood sich
net. Ön Ussnahm stald Skandinavie do, wo öt Nakßbade ni en önö schläte Roff
jeroone es.

Ändere däng sich dat Ängß 19., Aavang 20. Jahrhondöt. En d dütsche Stadt Essen
entstäng der ischde FKK-Vorein un öm 1900 krääte d Berliner Spass an öt
sujenannde Schwede-Bade. Ävver at ö paar Joohr vörhen hod mo dat Bade en d
Öffentlichkeet vorboone. Öt weersproch dem, watt sich scheckde.

1920 maade dr ischde FKK-Strand op d Insel Sylt op, ävver 1931 vorboon mo dat
wärm usserhalb van öt aavjesperrde Jelände van önö Vorein. 1932 wood öt janz
vorboone. Wat vreuer FKK-Voreine wore, dat woode dann „Vereine für Leibeszucht“,
ä di am Äng van d Weimarer Republik öm d 100.000 Lüüh orjaniseerd wore.

No dr Zweide Weltkresch entwäggelde sich met d DDR ö Land, dat FKK zoleed un däm
koom Schranke satz. A d Ostsee, a Seee un völl anger Platsche dorfe d Lüüh nakß
bade. Dat ongerscheed sich siihr van d Bundesrepublik Dütschland, wo dat zwar
och möjelich, ävver völl mi äjeschränkd woch. En d DDR noom FKK en dat Örtche
Ahrenshoop singe Aavang. Do hodde sich Schriiver, Politiker un Schauspeller ö
Äckche jesoot, wo sö nakß bade dorfe. Dat joov ävver no ön Zitt Kniiß tösche
Naturiste un di Lüüh, di mä ajetrocke schwemme jönt. Dorophen vorboon Ahrenshoop
dr FKK. D FKK-Vrönde leete sich dat ävver net jevalle, un kott dono erlaubde
Ahrenshoop FKK wärm. Ävver och dat jäng net ohne Stritt aav, un 1954 vorboon d
Rejiirung van d DDR FKK an d janze Köste van d Ostsee. Dat braad nun öt janze
Volk op d Palm un 1956 hoff mo dat Verboot wärm op.

Medde van d 1960er Joohre steech d Zaahl van d Naturiste ä West-Dütschland mi un
mi. Dozo droch beij, dat en d Ziidunge völl dorövver jeschrevve wood.
Urlaubsziile wi Jugoslawie un Frankreich, ävver och d dütsche Insel Sylt boone
FKK-Urlaub a. Di Dütsche, di zo di Zitt no dr Kresch Spaß am Reise krääte,
notzde di Möjelichkeet un vorzallte döheem dovan. Zo di Zitt entwäggelnde sich ä
Dütschland dörch di 68-er Bewejung ön neu Ästellung zo d Nacktheed.

1980 entstäng met dr FKK em Englische Jaade ä Münche d ischde Ställ ä
Dütschland, wo Nudiste en ön Stadt en ö net aavjesperrt Jebiit nakß örömloufe
kutte. Z iisch ongernomme d Polisse zwar jätt dojäje, ävver no en Zitt joove sö
öt op un leete d Lüüh jewääde. FKK wood van öt Amt möjelich jemaad. Anger
Platsche koome dozo. Su stäng Berlin met sing Badeseee ä nüüß d Münchener no.

Kikkt mo sich an d Stränd öm, dann vällt op, dat hüü z Daachs völl mi Lüüh nakß
am Strand send als mo erwaad. Nacktheed jehüüd zo öt Lääve em Weste un mo nämmd
a, dat öm d 7 Milliun Mänsche nakß bade.

Nävver d „normale“ Naturalist entwäggelnde sich Jruppe, di d Nackheed en öt
normal Lääve övvernämme wohle. Dozo jehüd Nakßspocht wi Nakßradvahrer, Nakßriihe
un Nakßläufer. Ävver och Nakßwandere un Nakßklömme es möjelich.

Sun Radtuur vängd jeddes Joohr em Juni statt, wobeij d ischde Tuur ä Saragossa
woch. Dobeij wäßele d Städt. Dr Jrützde es ä London.

Nävver d Vreud an d Nacktheed soll ävver och dorop häjeweese wäde, dat öt
Vahrrad ön Möjelichkeet beent, dr Vorkiihr op d Strooß z vorbessere. Usserdäm
soll dovör jesorchd wäde, dat mö nüüß jäje nakße Mänsche ha soll, d Akzeptanz va
Nacktheed soll vorjrüüßerd wäde. D Vreiheet, sich su bewäje z könnö, wi d Lüüh
öt welle, soll vorkoovd wäde.

Ön ähnliche Radtuur va Nakße jitt öt och ä Seattle. Di ongerscheed sich ävver
dodörch, dat do d meetzde Lüüh bemolt send. Bodypainting, heechd dat op
Änglisch. Dr Fremont Summer Solstice Parade es ön Zoot va Stroßekarneval, beij
däm öt net öm Politik jeet. D Vreud es dat, watt zälld.

Ä Dänemark vängd jeddes Joohr önö Lauf va Nakße statt. Hebeij jeet öt mä öm d
Vreud. Voranstalter es dr FKK-Club va Roskilde. Wä jewännt, dä kritt als Priiß
ön Kaad vöör öt Festival van öt näkßde Joohr jeschenkt. Dobeij sätt dr Jewinner
vam Vöörjoohr dä Sproch: „Dat Beitzde am Nacktsee es öt, Jrenze zö övverwinde!“

Dr Vorbrannde Mann es ön Voranstaltung, di en d Wüste va Nevada stattvängd.
Nakße mache do a völl Stelle met. Beij dr Critical Tit, ön bekannde Radtuur
dörch d Wüste, mache völl Nakße met. Vöör d Lüüh es d Vreud an d Nacktheed dat,
watt zälld. Politik spelld kenn Roll.



https://ksh.wikipedia.org/wiki/Sprooch

En Shprooch (och Sprooch, Schprooch, shproach jeshrivve) is jätt, dat jeshproche
weed. Ander saare, Shprooche weede jeshwaadt. Die Wikkipedija hee es for e
Bëijshpill en der ripuarische Shprooch jeshriwwe, on et jitt och Wikkipedija's
in andere Shprooche.

De Weßßeschaff fun de Shprooche säädt, mer hann minnßtenß jood övver
8600 Shprooche op der Wälldt, andere kalle sujaa fun 35 000 udder noch mieh
Shprooche.

Shprooche deene der Vershtändejong. Eine säät jätt, ene ander vershteiht dat, un
kann och jätt domet aanfange. Esu fungkßeneet dat met dä Shprooche, un doh senn
se och för jedaach. Mer scheck sesch beim Schwaade, Shriive, un esu, jäjesiggesh
Enfommazjuhne hen un her, di en dä Shprooch ußjedröck wääde.

De allermiehßte Shprooche deiht mer shwaade, un ene joode Deijl vun uns
Shprooche kam_mer opschriive un domet och övver en lange Zick faßhallde. Ätlijje
Shprooche han_er Jebääede udder Zeijshe, om sesh domet shtumm ußzedröcke.

Shprooche hann enne Fürat an Wööt, wo drahn mer de ëijnzellne Shprooche äkänne
kann. För jewööhnlesch deiht mer en Reih vun dä Wööt henger enander hange beim
Kalle, un beldt esu ene Saz en dä Shprooch. Doför, wi mer dat määt, jitt et
Rääjelle. Di senn en alle Shprooche angersch, un jehüüre zo dä Sprooch, als ene
faßte Beshtanddeil. Jenou esu kam_mer Säz henger enander hange, öm ene Senn
ußzedröcke, wo eine Saz nit jenooch es. Un esu wigger. Janz kumpläxe Saache
kumme als ene lange Kall, odder als e Shoushpell, en Oppföhrung, odder en Böösho
dohëo.

En de Wesseschaffte vun de Shprooche beschäftesch sesch de Lëxėk met dä Wööt, di
doh sėnn, de Ettümmoloji domet, wi di wall äntshtande sėnn, de Onnomasjoloji
domet, wi de Wööt övvehoup jebelldt wääde künne. De Jrammatėk es doför
zohshtändesch, opzezëije, wi de Wööt bem Säz boue prinzippijäll verändert wääde,
mer säät och: jebeush wääde. De Syntax deit dann liehre, wie mer de jebeuchte
Wööt zosammepossumeteet, öm Säz druß wääde ze lohße, un wat un wi do de Böujunge
zosamme ze shton hann, domet dat och all sing Reschteschkeit kritt un shtemmp.
En de Rhetoorėk deiht mer sesch dann domet bevaße, uß enem Pöngel Säz en schöne
Redd odder_ene jode Vördraach ze forrme, un de Litteratuurweßßeschaff lohrt
sesch opjeschrevve Shprooch, alsu Tëx, aan, un weiß jätt dozoh ze saare. De
Ochtojraffi säät uns, wi en en Shprooch der iere Täx jeshrevve wääde, de
Foneetėk un dä ier Ongerjlėdderunge befaße sesh domet, wi de Shprooch klenge
deiht, un de Loggopäddi kann unß liehre, wi mer dä Klang hen kritt, wam_mer et
noh_nit kann.

Jetz kam_mer de ongerscheedlijje Shprooche och zosamme, of nevvenëijn bėtraachte
— dat määt de Verjliishende Shprochweßßeschaff un verzallt uns, wat de
Ongerscheed un Jemëijnsamkeite sinn, un belldt udder beschriev esu
Shprochejroppe, -famillije, Dialëkte, un noch ene janze Pöngel fun shpezijëlle
Schmölzjer us Shprooche, un Zosammehäng zwesche de Shprooche.

Mer kann der Senn vun dämm, wat ens en eine Shprooch jesaat wood, en en annder
Shprooch övverdraare, wam_mer_t kann, dat nännt mer övversäze. Bei jeshrevve
Saache jenou esu. Jäz kam_mer och dä Klang vun wat en eine Shprooch opjeschrevve
woodt, en en ander Shprooch övverdraare, oohne op dr Senn ze aachte, dä Förjang
heijß Tranßkrėpßjůhn.

Övverhoup, de miihßte Shprooche hann en Schreff, woh se mit jeshrevve wääde. Di
es lang nit bei alle Shprooche desellve, ävver de winnishßte Schreffte wääde nur
för ein Shprooch jebruch, un et jidd_er och en Aanzahl Shprooche, di mer en zwei
odder sujaa mieh Shreffte schriif. Dat kann äntweder oder sinn, mer wääßelt do
nit meddsendren de Shreff, ävver em Japaanesche schriif mer bes_op fönnef
Schreffsüßteme jemesch, wam_mer dat well.



https://ksh.wikipedia.org/wiki/Estland

Estland, amplisch: Eeste Vabariik es ö Land em Nordoste va Europa. Öt Land litt
injeklemmt tösche de Ostsee (watt nordlisch d'r Finnische Meerbusen jenannt
wääd) em Weste un Rußland em Oste. Lettland litt em Süde. 2015 wonnde d'r 1.3
Mellion Lüüh op 45.339km². D Hauptstadt es Reval (Talinn), mit 438.000 Lüüh de
jrüßde Stadt Estlands. Estland es kulturell verwannt mit Finnland. En beede
Staate wääd eng Fin-Ujrische Sprooch jekallt.

Va alters her es Estland beeinflößt dörch Skandinavische Völker. In d zwäälfte
Joohrhonnert besäätte de Dene öt Norde va öt Estland va hüdsche Daag.
Verschiedene Kriege wääde befochte, spääter ouch mit öt Tsaristisches Rußland un
d Dütsch-Livländische Krüsridder, die in 1346 öt Land erowerden. D Dütsche
Kultur un Minderheit hat bis Aavang vam zwanzigsten Joohrhonnert eng huhe
soziale Positiun un politische-militääre Engfloß en Estland.

1558 koom Estland onger Swäädische Heerschaff, dat douerte bis 1710. 1559
entstäng de Livlandische Krisch, wobei dat Russische Tsarenrich wääd besiegt
dörch unter angere Schwääde. Ouch d Reformatiun begann in d Schwäädische Zitt,
wobei öt Lutheranische Glouve siehr schnell wääd verbreit. Schwääde verlor
Livland (öt Estland un Lettland va hüdsche Daag) nom Jruße Nordische Krisch jäje
öt Tsaristische Rußland. Als de Bolschewiken am Eng vam Eeschte Wältkrisch
(1918) de Russische Tsar entthronten, koome de Este in Oufrur. Dörch de Krisch,
dä dodörch entstäng, koome unjeväär 5.500 Lüüh ums Lewe.

D Este wääde besiegt dörch d Kommunistische Rode Armee va de neue Sowjet-Uniun.
Onger de Heerschaff va Stalin wääde viel etnijesche Este deportiert no de
Gulag-Loger in öt kalde Siberien, Ouch wege Verdacht va Kollaboratiun mit d
nazi-dütsche Heer en de Zweete Wältkrisch. Am Eng vam Krisch flehe viel
etnijesche Schwääde, die siehr lang en kleine Jemengschaff ware em Westen
Estlands. D Russe besiedelten d östlische Jebede va Estland, wo si noch stehts
en jruße Mehrheet sinn. In 1991 wääd Estland onaavhängisch va d Sowjet-Uniun.

Estland es en zemelesch platt Jebiid mit en paar huhe Stelle im Südosten des
Landes. D hükßde Stell es de Suur Munamägi mit 318 Meter N.N. An d'r Ostseeküst
sinn Klippe bis 50 Meter huh. Öt jiev viel Bösche, die bedecke 61% d'r
Landflääch. D'r jrüßde See es d'r Peipsi-See op d Jrens mit Rußland. De jrüßde
Flöß sinn d Võhandu mit 162 Kilometer Länge un d Narva Jõgi, die ouch litt op d
Jrens mit Rußland un fleeßt vam Peipsi-See zom Finnische Meerbusen. Reval
(Talinn) es d jrüßde Stadt. Anger jruße Städte sinn Tartu (103.284 Lüüh), Narva
(65.881), Pärnu (44.083) un Kohtla-Järve (37.837). Estland es verdeehlt en 15
Maakonnad. Unjeväär 70% va de Bevölkerung es Estisch. 25% es Russisch un 2% es
Ukrainisch. D meeste etnijesche Dütsche un Schwääde flehe am Eng vam Zweete
Wältkrisch för de Rode Armee. Va alters her war d Lutheranische Kirche d jrüßde
Jemengschaff mit 10% Anjehörije. D Russisch-Orthodoxe Kirche es nu mit 16% de
jrüßde. 54% van de Lüüh sinn keen Glouve anjehörisch. 16% glouven, ävver sinn
nitt anjehörisch zo en Jemengschaff.



https://ksh.wikipedia.org/wiki/D%C3%A4nemark

Dänemark (eejentlich öt Königrich Dänemark) es ö Land em Norde va Europa. No
sing Physik bekekke jehüd öt net zo Skandinavie, opjrond sing Kultur (no d
Sproch un sing Jeschichte beordeeld) ävver wahl. Dänemark jrenzd alleen a
Dütschland, övvwahl öt knapp nävver Schwede litt. D Jrenz es mä 67 km lang, d
Köst ävver 7.314 km, watt an d völl Insele litt, di öt Land had. Em Weste litt d
Nordsee, em Oste öt Kattegat un d Ostsee un em Norde öt Skagerrak. Onaavhängije
Jebiite onger d dänische Kruun send d Faröer un Jrönland. D vöörnehmste Stöcker
va Dänemark send Jutland un d Insele Fune, Seeland, Lolland un Bornholm, dat mo
net derekt van dänisch Jebiit erreiche kann, ävver va Dütschland övv va Schwede
met d Fähr aavahre kann.

Öt weltwitt bekannde Plastikspellzüsch Lego wood ä Dänemark ervonge. Op d
Halvinsel Jutland kann mo ä Billund öt legoland besöcke.

Op d Halvinsel Jutland weed in Silkeborg en ö Museum ön jott erhalde Moorlisch
opbeward, dr Mann va Tollund. D Lisch es dörch öt Moor mumifizeerd, watt sö
schwazz-brung maade.



https://ksh.wikipedia.org/wiki/K%C3%B6ln

Kölle heeß bes 1919 och Cöln, Cölln, janz fröher Colonia, unger de Römer CCAA
affjekööz för Colonia Claudia Ara Agrippinensium, un op deutsch sarre_se Köln,
op Nederlands un Flämesch Keulen, op Englesch un Franzüüsesch Cologne. Kölle es,
op Bewonner un Jebeet betrocke, de veetjrüßte Stadt vun Deutschland un de jrüßte
Stadt vun Noodrhing-Wäßßfaale. Em Meddelallder wooh Kölle noh Bewonner de
jrüüßte Shtadd_en Europa.

Kölle jilt weetschafflish, kulturell, jeijstish un historisch als de Houpstadt
vum Rhingland un es en d'r Welt vür allem wääje singer 2000-jöhrigen Jescheesch,
wäjen singem kulturell un architektonisch Erbe un singer ingernazjonal bekannte
Veranshtalltunge bekannt. 1850 hätt de Enwohnerzahl zom ierschte Mol die Jrenz
vun 100 000 överschritte, un Kölle wood zo'ner Jroßshtadt. Em November 2006 wore
991 500 Minnsche me'm eezte Wunnsetz en Kölle jemeldt.

Dä Fooßballvoreijn vunn Kölle, datt eßß dä 1. FC Kölle. Et däjt evver noch mieh
Fooßballvereijnsher jevve, wie de Fortuna Kölle. De Fortuna hätt och ens en d'r
ierste Bonnesleja jespellt un zemlich lang en'e zweijte. Jetz dümpele se evver
wigger unge, en de dridde Leja, eröm.

Eng vun de beröömteste, wenn och erfungene Enwohner vun Kölle es de Hausmeister
Krause.



https://ksh.wikipedia.org/wiki/B%C3%B6nnsch_(Sprooch)

Bönnsch, dat ess die Sprooch, die rond öm Bonn jesproche wierd. Et ess eng mem
Kölsch verwandt, ävve net jlich. Die Bönnsche spreche mieh su ene Singsang un
jebruche jet andere Wördt als die Kölsche. Bönnsch ess ene Dialek vom
Ripuarisch, dat zo dä meddelfränkische Sproche jehürt. Et wierd de Rhing erop
onjefähr bis Linz am Rhing jesproche.

Punk 1: Dä Kölsche sät heijße, loufe, jlaüve. Dä Bönnsche määt et sich jet
leechte un säät: heeße, loofe, jlööve. Uss dä kölsche Zweikläng werde en Bonn
lange Vokale.

Punk 2: Dä Kölsche säät Veedel, Woosch, Wööschje. Vom Huhdeutsch wesse me ävve,
dat en su Wördche eijentlich e „r“ erin moss. Dä Bönnsche hält sich dran un
säät: Vierdel, Wursch, Würschje. Dat moss me ävve richtich usspreche. Net:
Virrrdel, Wurrrsch, Würrrschje, sondern: Vi-edel, Wu-esch, Wü-eschje. Janz
weech, alsu e „r“, dat me kaum hürt.

Punk 3: Wenn dä Kölsche bei de Woosch e „r“ verschlamp, denk sich dä Bönnsche:
Dat könne me att lang, un verschlamp sing „r“ am Engk von e'nem Wordt. Zom
Beispill: En Kölle jit et e Mädche un zwei Mädcher. En Bonn: e Mädche un – zwei
Mädche. Könne och elefdausend Mädche sen: dat „r“ bliev fott. Die Endunge -e un
-er werde vom Bönnsche nämich jlich jesproche. Em Kopp denk hä ävve met.
Ungebewoss. Dat sitt me, wann e'ne Vokal foleje deet: nevve mir versus unge mir
– keenen Ungescheed. Ävve jetz e'ne Vokal hinge draan: nevven_em Desch versus
unger_em Desch. Do ess et „r“ op eemol widde do.

Övve dat r-Verschlampe von dä Bönnsche jitt et ne bekannte Wetz: „Saach ens e
Wordt ohne r!“ - „Bonne Männe-Jesangsve'een.“

Die drei Punkte do bovven sen die Ungescheed zwesche Kölsch un Bönnsch, wo en
Räjel hinge setz. Do kanns de dich drop velohsse. Dann jitt et noch Ungescheed,
die hee un do en e'nem Wordt vürkomme. Beispill: ühr – ehr; ich sen – ich ben;
hä sitt – hä süht; donn – dunn; jekräje – jekrääch. (Dat ierschte Wordt ess emme
Bönnsch, dat zweite Kölsch.) Zom Deel jit et ävve och en Bonn selevs Ungescheed,
zom Beispill zweschen de City un Beuel. Op de Klaaf-Sigg kanns de nohlesse, dat
de Bönnsche sich övve manche Wördt och ungereneen net jrön sen. Ävve dat ess jo
en Kölle och esu.



https://ksh.wikipedia.org/wiki/Wuhan

Wuhan es ön Stadt ä China un di Hauptstadt van d Provinz Hubei. Met 6,6 Milliun
Äwonner un 9,9 Milliun, wenn mo ö Ömveld äböträckt, es Wuhan d jrützde Stadt ä
Zentralchina. Mo vängd öt em Oste van öt Vlachland va Jianghan, jenau do wo
Yangtze un Hanshui zsammeloufe.

D Stadt es us 3 Deele zsammejesatze: Wuchang, Hankou un Hanyang. S koome iisch
1927 zsamme un joove dobbeij Wuhan. Doher sprecht mo och van Three Towns of
Wuhan, wat op Ripuarisch met „Drei Städt va Wuhang“ övversatze weed.

Wuhan lidd op ön Fläsch va 8494,41 km², meeßd es öt flach Land mit Hövvle un
Seeö an ö paar Ställe. D Monsum sorchd dovör, dat d Stadt subtropisch Wäär had.

D ischde Lüüh koome onjeväär vöör 3000 Joohr en d Jäjend. In d Han Dünasti wood
Wuhan ön Haafestadt. 3000 vöör Christi Jeburd vong he d Schlachd van d Ruuh
Aavhäng statt. En di Zitt vong mo a, Muure öm d Stadt z bouwe. D Schotzmuure
sorchde dovöör, dat öt Vorkoofe ä Wuhan sescher wood un sisch Kooflüüh he
aasiidelnde. Domet koom Jeld en d Jäjend. Zosätzlich läävde he Dischtr un
Künßtler.

Em Joohr 1938 joov öt schwoch Kämpf em Kresch tösche d Schinese un d Japaner.
1944 jäng önö jruuße Deel van d Stadt dörch Bombe van d Amerikaner kapott. Önö
leitde jruuße Paav kräät Wuhan em Joohr 1967 als d Kulturrevolutiun Spure
hängerleed.

Opjrond van d Nööde van di 2 jruuße Flöss spelle Brögge ön jruuße Roll ä Wuhan.
Dozo jehüüd d First Bridge, d Ischde Bröck wi mo op Ripuarisch sädd. S
övverkwerd dr Yangtze. Dozo komme aver noch ön Zweide un d Dreide Bröck, di mi
als 4.500 m un 3.500 m lang send.

D Stadt had 2 Baaahnhöff, di en d vreure Städt Hankou un Wuchang liije. Dat
beddüd, dat däjennije, dä no Wuhan met dr Zoch veerd, oppaaße moss do dr Naam
Wuhan nerjens optauchd. Em Joohr 2006 wood ajevange, ön neu Statium z bouwe.

No d Städt Peking, Tianjin, Shanghai, Guangzhou un Shenzhen krääd Wuhan als 6de
Stadt ön Ongerjrondbaahn.

1995 krääd Wuhan önö eeje Vluchhafe. Va do us vleeje Vluchzeuje en öt Ussland.
2008 wood ö zweid Vluchhafejebäud väädisch.

Wuhan es en d leizde Joohre ön Stadt met ön vöör anger Länder wichtije Weetschaf
woode. Su send he 50 Firme us Frankreich vortroone. Su weede ä Wuhan Deele vöör
Autos, Stoohl, Medekamente un völl anger Saache entweggelt un herjestald.

Usbeldung speld ä Wuhan ön jruuße Roll. Su jitt öt he 35 Huchschülle. Dozo
jehüüre d Universität va Wuhan un d Huazhong Universität vöör Wesseschafte.



https://ksh.wikipedia.org/wiki/Microsoft_Windows

Microsoft Windows [ˈmaɪkɹəsɒft ˈwɪndoʊz] (IPA) is' ene Markennom för ene
Bedriefsystem vun Microsoft. Janz primitif wör Microsoft Windows, wee als
bloodisch Vüürlog GEM oder Rohmenarbick, en jroofische Erwickerung des
Betdreevsystäämchers MicroSoft-DiskettOperazioonsSüsteem. Inzwische hat
Finster/Windows das DOS-Fundament links lejje jeloße un preißt sisch selvs zum
Noohfoljer odder Alternatief jääje DOS.

De 32-Bit-Vesiunne baseeren op et MS-DOS-Süstääm, besitzen äwwer enen eije
Süstäämkern (Kernel), dä noh dämm Süstäämstart de Süstäämzejreffe steuert.
MS-DOS is trutzdääm intejraler Bestandtejl, jenau wie och dat Projramm Scandisk.
Sig Microsoft Windows 95 jitt et usserdääm de ejjeschränk Ungerstützung för
prämptiefes Multitasking un dr Spischerschotz. Diss Linnisch weed uch als
Windows 9x bezejschnet.

Die Microsoft Windows NT-Serie besitz ene eije Kernel bzw. Bedreevsystem-Kern.
Dat Kürzel NT stejt luut Microsoft för New Technology, wie ejner
Relies-Ankündijong vun 1993 zu entnehme ist und nit, wie jelejentlich
aanjenomme, för N-Ten (N10), ingem Emulator, op welschem dat Süstääm vun
Microsoft in dä Anfangsfoos bedrivve wurd.



https://ksh.wikipedia.org/wiki/J%C3%BCddedom

Öt Jüddedom ömfassd all d Kultur un d Relijun van dat jüddische Volk, dat sisch
dr Naam Volk va Israel joov. Öt jöhüüd zo di Wältrelijiune.

Dat Jüddedom had singe Aavang beij Abraham, dä önö Bond met Jott äjeehd un domet
dr Jlaube a enne Jott zo dr Jrondstee van öt Jüddedom maad. Dat Zösammespell
tösche d Mänsche un Jott jeed met Abrahams Kenger Isaak un Jakob wiir. Us dönö
weed met zosätzliche 12 Kenger d Stämm vöör öt Volk Israel jöbeld. Di Stämm
vordeele sisch en di Jäjend va Israel, jöroone ä Ägypten ä Jövangeschaff. Met d
Hölp va Moses koome sö vreij un Jott övverjitt d Jüdde kott dono Rejele, wi sö
lääve sölle, di en d Tora opjöschrävve send.

Dr Naam Jüdd leid sisch van Usdrock Zm Stamm Juda jöhüürend aav. Doruss weed
onger Könnig David öt Könnigrisch Juda. Spiir weed dat opjödeeld un em Süde
entsteehd Juda, em Norde Israel.

D ald Bösch saare, dat dä önö Jüdd es, däm sing Mamm och Jüdd es. Mo kann och
Jüdd wäde, moss dann ävver no vassjösatze Rejele d Relijiun wääßele. Di Rejele
wäde ävver en d leitzde Joohre net mi su sträng bövolschd. Öt had sisch
jözeechd, dat völl Lüüh janet mi no di en d Relijiun vörjöjävve Jösätze lääve.
Usserdäm wäde völl Lüüh ä Israel wi Jüdde böhandelt, di janet no di Rejele en di
Relijiun opjönomme wode. In di Zitt van dr Nationalsozialismus vorloore völl
Mänsche hön Lääve, di janet als Jüdde ajöseeh wäde sollte.

Dr Jüdd zeechnet dr Jlaube a enne Jott us, wat als Monotheismus bözeechned weed.
Dä orthodoxe Deel van di Relijium sätt, dat Jott och hüü z Dach noch an d Wält
aktiv metwerkd, watt ävver va angere jüddische Richtunge angisch jeseeh weed. D
Jüdde hand önö Jlaube, dä op di Traditiune van öt jüddisch Volk opbouwd un
alljömeinjültisch neerjölaad. Öt jitt ke Dogma, däm net weersproche wäde darf.

Kikkt mo sisch ald Bösch a, dann vängd mo, dat öt döck d Jüdde an dr Krach jäng.
D schlämmste Zitt hand d Jüdde ävver em Dreide Reich erlävvd, als bo 30 % van dö
damols jözallde kanpp 17 Milliun Jüdde op d Wält öt Lääve vorloore un ömbraad
wode wore. Dö meetzde storve ä Konzentratiunslajer wi Konzentratiunslajer
Auschwitz, ävver och ä klenger Lager wi öt Konzentratiunslajer Barth storve
jruuße Zaahle a Jüdde.



https://ksh.wikipedia.org/wiki/Finnland

Finnland, amplisch: Suomen tasavalta (Finnisch), udder: Republiken Finland
(Schwäädisch) es ö Land ä Nordosteuropa. Öt Land hat en Jrüde va 338.432km²,
domit es öt Land unjeväär so jrüß wie Dütschland. Si Jebiid litt tösche de
Staate Norweje em Norde, Rußland em Oste. Em Norde va öt Land jitt öt enge Jrenz
mit Schwääde, ävver südlischer es d Küste d'r Ostsee. Em Süde jrenz Finnland
ooch an eng Meerbuse: d'r Finnische Meerbusen, dat enge neturlije Jrenz es mit
Estland. 2013 wonnde d'r 5.4 Mellion Lüüh, domit jehört Finnland mit 16 Lüüh je
kilometer zo enge der Bevölkeringsärmste Staate Europas. D Hauptstadt es
Helsinki mit unjeväär 621.000 enwonner. D Fin-Ujrische Finnische Kultur un
Schprooch es eng verwannt mit däm va Estland am Övversied d'r Finnische
Meerbusen.

De eeschte Spüren va Finnische besiedlung in öt hüksche Finnland jitt öt um
5.000 v. Chr. Dihse Stamme wohre Joger un Versammler, wono um 1.700 v. Chr., als
de Bronzeziit begos, d Ackerbau und Viehzöch begann. Mit Handelsverbindunge wääd
öt Christedom verbreitet, em Oste mit öt Russisch-orthodoxe un am Weste mit öt
katholische Glouve. Am 12. Joohrhunnert wääd Finnland en Deehl va Schwääde. Nom
Jrüße Nordische Kreesch (va 1700-1721) verlor Schwääde Finnland jäje öt
tsaristische Rußland. Spääter wääd Finnland aafwechslend Russisch un
Schwäädisch, wono öt in 1809 definitiv Russisch wääd. Als de Bolschiwiken 1917 d
Tsar entthronten, kääm de Wönsch för Finnische Onaavhängischkeit, ävver de
Sowjet-Russe besiegte de Finne. En de Zweete Weltkrisch kollaborierde d'r
Finnische fascistische Marrionettenstaat mit dat Dritte Rich va Adolf Hitler.
D'r entstäng eng Front am Finnisch-Russische Jrenz wo mie als 260.000 Lüüh
stäärve. Nom krisch bliev öt Land, angesch als de meeste Osteuropäische Staate,
eng Martweetschaff un eng Demokratie.

Finnland es eng böschrich Jebiid. 86% d'r Finnische Landflääch beschtäät uus
Bösch, womit öt enge d'r böschrichste Staate va Europa es. Anger deijle va öt
Land, sinn Deijlwihs mit öt Bösch än Vennlandschaff bodäck un öt jitt vüül Seen
(188.000), wova öt Saaima-See d'r jrüßde es. Öt jitt keijn wischtejische Flöße.
Em Norde, in Lappland, jitt öt Tundravegetatiun, än kenge Boome un Strooch mier.
Öt Norde is ooch berjiger als Südfinnland. D hükßde Stell es d'r 1324 Meter huue
Haltitunturi. In Südfinland sinn de hükßde Stelle bis 600 Meter N.N. huh. Öt
Langschaff is ooch zemelesch flak do.

92 % Prozent der Bevölkerung kallt Finnisch än 6 % kallt Schwäädisch. D
etnijesche Schwääde lääve em südweste des Langes än op d Åland-Inseln tösche
Schwääde un öt Finnische Festland. Bee Schprooche sinn amplische Schprooch va
Finnland. Em Norde wonne d Lappen (ooch: Sami in iere egene Schprooch). D Lappe
sinn eng Volk, datt verwannt es an d Finne, ävver mit eng jet anger Kultur un
Sprooch. Öt jitt mier als 6.000 Lappen. 77% d'r Bevölkerung es der Finnische
Lutheranische Kirche anjehürisch. 1,1% jehüürt zo d Russich-Orthodoxe Kirche. Öt
jitt nur 10.000 Katholiker, 8.200 Mohammedane un 1.500 Jüde.



https://ksh.wikipedia.org/wiki/Brunei

Brunei heesch jenaujenumme Brunei Darussallam odde ävenz برني دارالسلام, eß
ennen Schtaaht em Orijändt. Et jränz op de eeine Sig an et Züüd-schineesich
Meer, un an de andere fönnef Sigge a Malaysija. Brunei hät zwäi Schtöke Land un
dozwesche ennen Meerbuusen, de och zo Brunei jehüüert met paa Inselsche dren. De
jröözte Schtadd un Houpschtadt es Bandar Seri Begawan. Dat litt do en de medde
an ennem Ärrem vun däm Meerbuuse.

De Lück schwade Malayam, mer säät och Malaijisch, doo in de jannze Jääjend vun
Brunei un drömeröm.

En Brunei läve ätvar esu vill Minshe wi en Bunn un Joodesbersch un en dä Dörfer
tiräck droömröm zosamme jenumme, dat sinn goodt 357 douwsendt. Se lääve joodt,
fun Äädööhl un Äädjahß|-jahß un jleuven faßß all an Alla.

Dä Shtaat Brunei eß Mitjliid em Commonwealth of Nations, vun dä UN, ASEAN, un
OIC. Hä woo beß 1984 en Koloni vun Änglandt un hät sish donoh nit däm
Shtaatebund vun Malaisija aanschleeße welle, selfß wänn ömm en römm nur
Malaihsija litt.

Brunei jiddet och em Internet, sing Top Level Domain es .bn un di weed fun dä
Jabatan Telekom Brunei fovaldt.



https://ksh.wikipedia.org/wiki/Adolf_Hitler

Adolf Hitler (* 20.Aprel 1889 ä Braunau am Inn; † 30. Aprel 1945 ä Berlin) woch
önö dütsche Politiker. 1921 wood hä Chef van d NSDAP un 1933 Reichkanzler van öt
Jross Dütsche Reich. Hitler wood zm Diktator, woch vöör dr Holocaus
vorantwortlich. Hä braad sich 1945 ä Berlin öm.

Hitlers Famelisch stammde van d Jrenz zo Böhme. Hä koom öm 18:30 Uhr am 20.Aprel
1889 en d Weetschaf Pommer als viirdes va säähs Kenger zr Wält. Singe Papp hosch
Alois, sing Mamm Klara. Van di 6 Kenger woode ävver mä Adolf un sing Schwästr
Paula erwaahße. Di angere storve vreuer. Adolf hod ävver noch 2 unehelije
Jeschwistere.

Als Kengk trock Hitler döck öm. Z isch no Passau, dann no Lambach un dann no
Linz. Dr Berof als Zöllner va singe Papp maade dat nüdisch. Hä woch ö schläät
Schüllkengk un mood sujar Schülljoohre no wiederholle. Als singe Papp storv,
boohn d Schüll sing Mamm a, Hitler z vorsätze. Hä mööd ävver dovör d Schüll
wäähßele. Dat däng s och un hä besood d Realschüll ä Speyr. Dat klappde ävver
och net un hä vlooch met 16 Joohr ohne Avschloss van d Schüll.

1907 besoot hä d Malerschüll ä Wien. Hä schaffde ävver d Opnahmepröfung net. Och
önö zweide Vorsuch fluppde net. Hitler bleed noch ön Zitt ä Wien. Sing Mamm woch
en d Zweschezitt jestorve un häm trock nüühß mi en sie Heemöt. Hä vorsooht net,
noch ens önö Berof z erliire.

Ä Wien liirde hä d Schrefde va Liebenfels kenne un domet singe Rassewaahn. Ä häm
entstäng dr Jedanke, dat d Arier die beitzde Mänsche wöre.

Als sing Mamm jestorve woch un hä an d Schüll net opjenomme wood, jäng häm öt
Jeld us. Hitler woch jezwonge, ö Obdachluseheim op z söcke. Mä met öt Moohle van
ö paar Beldcher vordeehnde hä ö paar Jröchelcher. Damols hassde hä d Jüdde ävver
noch net ösu. Su es bekannd, dat hä döck Belder an Jüdde vorkoovde.

Am 5. Februar 1914 wood hä no öt Militär ä jö trocke. Dr Ischte Weltkresch broch
us un hä melde sisch als Soldat.

Met 25 Joohr hot Hitler Spass dora, dat dr Kresch ussbroch. Am 16. Februar troon
hä d bayrische Armee beij. He hot hä ischte Ärfolje un wood zm Jefreide jemaad,
kräät sujar öt Isere Krütz 2. Klass vorlinnt. 1916 wood hä vorlätzt un koom en ö
Krankehuuß.

1918, kott vöör öt Äng van dr Kresch, wood Hitler beij önö änglische Anjreff met
Jeffjas vorletzt un mood wärm en ö Spital.

Öm net no öt Militär wärm op d Stroß z setze, vorsoot Hitler ösu lang als
möjelisch, en d Kasern bliive zu dörfe.

Öt duurde net lang, do kräät hä ischde Kontakte zo Ernst Röhm. Dä sooch ä häm
önö Käll, dä nationalestische Idee onger öt Volk bränge kutt. Hitler wood
ussjebeld, vöör önö Hoof Lüüh mulle z könne. Usserdem brudde s häm als Spetzel,
öm z ervahre, watt en anger Parteie vöörjäng.

D DAP wood op häm opmerksam un Hitler troon dönö 1919 beij. En di Zitt wuss och
sing antisemitsche Vörstellung. Dörch Hitlers Hölp woss d DAP mi un mi. 1920
benannt s sisch en NSDAP öm. 1921 jaahrde Hitler d Parteichefs zm Deuvel un wood
sälvs Vörsetzende.

D weetschaftliche Situation ä Dütschland woch siihr schläät un Hitler erwaade,
dat sing politische Idee van öt Volk ongerstötzt wööde. So putschde hä met sing
Vrönde am 8. November 1923 ä Münche. Vöör häm wood dat ävver önö Schlaach en öt
Jeneck. Am nächsde Daach wood hä vassjenomme un solld vöör 5 Joohr en öt Kitsche
jo, brudde ävver mä 1 Joohr aav z setze. En di Zitt entstäng dr ischde Band va
„Minge Kampf“.

Dörch d Mullerei övver dr Hitler-Prozess wood d NSDAP noch bekannder. Dr
Dörchbroch koom ävver dörch d Wältweetschaftskriise. D Rejiirung broch usseree
un öt koom met dr Brüning önö Rejiirungsvösetzende, dä mä dörch dr Hindenbursch
am Lääve jehalde wood.

Hitler hod 1925 sing Staatsbürjerschaf als Österreicher opjejovve un öt duurde
bes 1932, eh hä Dütsche wood. Ösu lang woch hä Staateluuß. En dat Joohr wood d
NSDAP beij d Waahle su stärk, dat Hitler sisch zm Reichkanzler maade. Dä Dörjee
en d damoohlije dütsche Demokrati maade öt Hitler janz einfach, en stärke
Positiun z kriije. Sälvs Hindenbursch ongerstötzde häm dobeij. Domet jäng d Zitt
van d Demokrati ä Dütschland vorbeij un en schlämm Diktatur stäng öt Volk bevör.

Am 28. Februar 1933 brand dr Reichsdaach un d NSDAP schob dat d Kommuniste en d
Schoohn. Öt joov ön Notvorordnung un domet hod Hitler di Möjelichkeet jeschaffe,
Rääte, di d Demokrati öt Volk jitt, usser Kraft z sätze. Öm sich sing Positiun z
seschere, schob d NSDAP öt Ermächtijongjesetz hängerher. Dörch ön manipuliirde
Waahl koom dat Jesetz dörch.

Röhm, däm Hitler mitlerweil jevresse hod, wood en d Naaht van d lang Mäzzer
ömjebraad. Ävver en d Naaht rollde noch önö Hoov Köpp. Völl, di jäje Hitler
opponiird hodde, moote dra jlööve.

No dr Duud va Hindenbursch wood Hitler am 2. August 1934 Chef van d Weehrmacht.
Va do a wood hä mä noch Vührer un Reichskanzler jenannt.

Sing janze Diktatur woch dörch dr Antisemitismus jeprächt. Hä hassde d Jüdde un
däng alles, öm s öm z bränge. Op d Wannseekonferenz wood beschlooße, dat alle
Jüdde ömjebraat wääde sollte. Dr Holocaus stäng ö Völ bevöör. Önö Nam wi
Konzentratiunslajer Auschwitz-Birkenau weed ni mi vorjeiße wääde. Hitler un sing
Parteij maade ävver och Zijeuner, Homos un Lüüh, di anger Parteije a jehoote,
kapott. Ön Mordindustri entstäng, em Jruuße wi ä Auschwitz, ävver och em Kleene,
wi öt Beispell van öt Konzentratiunslajer Barth zeecht. Övver 6 Milliun Jüdde
send dobeij ömjebraad woode. Met d Aktiun T4 woode alleen ä Dütschland
190 000 Nervekranke ömjebraad.

En di selbe Zitt rüste Dütschland op. Öt woode Waffe jebouwd un d Armee wood
stärker un stärker. 1933 ongerbroch Hitler d Jespräche övver Avröstung, hä
mängelnde beij Putsche ä janz Europa met un sorchde em Määz 1938 dovöör, dat
Österreich a Dütschland veel, zr Ostmark wood. Em Herbst 1938 erzwong hä, dat
och öt Sudeteland a Dütschland veel.

Am 1. September 1939 woch öt ösu witt. Dütsche Soldate övverveele Pole un no
komm 14 Dach woch dat Land jeschlaare. Wiir jäng öt met Dänemark, Norweje,
Beljie, Holland un Luxemburch. Öt soch ösu uss, dat öt kenn Probleme vöör d
dütsche Armee joov. Hitler held sich vöör onschlaachbar.

1940 vorsoot Hitler en önö Luftkresch Ängland en d Knee z zwänge, bess sisch
äver dora d Zäng uss. Ävver dat jelaade Vüür brand noch wiir. Em Balkan un ä
Jriecheland jäng öt wiir. Am 22. Juni 1941 övverveel Hitlers Armee Russland. Am
Aavang leev öt noch janz jott un d Dütsche send bes kott vöör Moskau komme. 1943
komm dann öt Äng met d vorloore Schlacht öm Stalinjrad.

Hitler woch krank un Ärzte saare hüü, dat hä onger Alzheimer ledd. Am 19. Määz
1945 joov Hitler dr Beveehl d dütsche Infrastruktur kapott z maache (dr
Nerobefehl), damet dr Feind nüühß mi vörvänge kann, dat hä bruche kütt. Dat wood
ävver net mi ömjesatze.

D Beveehle, di va Hitler koome, woode emmer jäcker un sing Kommandante satze di
zm Deel jar net mi öm. Hitler jlood, dat hä va sing eeje Lüüh vorroone woode
woch. Am 22. Aprel 1945 hott hä önö Nervezosammebroch un wees a, all sing
Papiire un Dokumente z vornichte.

Öt jäng nun flott. Hitler maade si politisch Testament un schreev och noch ö
paar prevate Wööd. Am 29. Aprel hiirode hä sujar noch sing Vröndin Eva Braun. Öm
15.30 Uhr braad hä sisch met Jeff öm. Sing Lisch hand s em Hoff van d
Reichskanzlei vorbrannt.

D russische Armee had d vorkoohlde Reste va Hitler usjejraave un op ö
Kasernejelände beij Magdeburg bejraave. 1970 woode s noch ens ussjejraave, janz
vorbrannt un d Eisch en önö Baach jestreut.



https://ksh.wikipedia.org/wiki/Steern

Ene Steern is ene jrusse Feuerball dä em Weltall ze finge is. Et jitt över 70
Trilliarden Steerne odder noch mieh. Dat schätze de Weßßeschaftler zemindest,
weil jezällt hätt se noch keeiner.

Dä Steern der uns am nöchste is, is us Sunn. Die is circa 150 Millione km vun dä
Ääd entfeernt. Et Leech bruch etwa aach Minutte bis et bei uns ankütt. Dä
nächste Steern is dann 4 1/2 Leechjoor entfeernt. Dat heeß et Leech vun dem
Steern bruch etwa 4 1/2 Joor bis et bei uns ankütt.

Uns Sunn hätt ene Durchmesser vun 1,3925 Millione km dat is dä 109fache
Ääddurchmesser. Uns Sunn is ene Mittelmässije Steern wat sing Jröösse aanbelank.
Et jitt also noch jrüüsere Steerne. Do is zom Beispeel dä Steern Beteijeuze em
Steernbild Orion dä is 276,6 mol jrüsser als uns Sunn un dat es noch nitt dä
jrüüzte.

Die Steerne bestonn haupsächlich us Wasserstoff un dä hätt die Eijenschaff, dat
hä unger jrussem Druck en Verbindung mit sich seleves injeit. Dä Vojang nennt de
Weßßenschaff Kernfusion. Dobei ensteht zom eene Helium un zom andere jede Menge
Enerjie. Die Enerjie witt dann in Form vun Leech un Wärme in et Weltall
jebloohse.

De Mileschstrooß is die Jalaxi in dä mier wunne. Me kann se in dunkele Näächte
als Band am Himmel erkenne. Mier befinge uns mit unser Ääd in eenem vun dä
Spiraalärme vun dä Mileschstrooß. Die is nämlich en Spiraaljalaxi. In de Midde
vun de Mileschstrooß knubbelle sich jede Menge Steerne oppenannder, su dat dat
vun ussen beööch ussitt wie ene löchtende Ball.

Usser unser Mileschstrooß jit et noch över 100 Milliarde andere Jalaxie. Et
jeven Spiraaljalaxie, Balekejalaxie, Elyptische Jalaxie un unrejelmäässije
Jalaxie.

Die hee jenannte Steerne sin alles Endpodukkte vun enem normale Steern. Dat
heeß, wenn dä Wasserstoff verbruch is dann fänk dä Stern an ze sterve.

Die Wiiße Zwerch sin usjebrannte Steerne die noch jlöhe. De Kernfusion hätt
opjehört ze brenne un der Steern köhllt dann langsam av. Wenn hä janz kalt es,
witt hä Schwaze Zwerch jenannt.

Ene Steern der 1,4 bis 3 mol suveel weech wie unser Sunn der endet in ener
jrussen Explosion, en sujenannte Suppernova un witt dann Neutronesteern jenannt.
Ene Neutronesteern is ziemlich kleen. Typischerwies han se ne Dorchmesser vun
circa 20 [km. Dobei wejen die Neutronesteern äver zemlich veel. Ene
Stecknadelkopp vun dä Materie weech esu veel wie ene Würfel met Wasser dä 100
Meter Kanteläng hätt.

Eh Schwaz Loch ensteht och us enener Suppernova. Dä explodierende Steern hätt eh
Jeweech vun mieh als 3 Sunnemasse. De Materie sack unger dä Jravitation su dich
zesamme, dat de Anziehungskraff esu jruß is, dat nitt ens mieh Leech dovun weck
kann. Et witt vermutet, dat in de Midde vun de Jalaxie jeweils eh Schwaz Loch
sin künt.



https://ksh.wikipedia.org/wiki/Leonardo_da_Vinci

Leonardo da Vinci (* 15. Aprel 1452 ä Anchiano beij Vinci; † 2. Mai 1519 op öt
Schloss Clos Lucé, Amboise. Eejentlich hosch hä Leonardo di ser Piero. Hä woch
Möler, Beldhouwer, Architekt, Anatom, Mechaniker, Ingenieur un och noch
Naturfilosof.

Leonardo koom us ön jruuße Famelisch. Singe Papp woch Piero da Vinci, wobeij dä
Zosatz da Vinci dorop häwiißd, dat di Persun us dä Ocht Vinci kütt. Piero woch
viirmol vorhiirod un kräät no Leonardo noch 9 Sööhn un zwei Dööhtisch. Leonardos
Mamm woch dö Sklavin Caterina, di ön Zitt lang beij Piero da Vinci wonnde, spiir
d Famelisch vorlosse had un önö angere Mann us Vinci hiirode. Met däm kräät sö
noch 5 Kenger. Leonardo bleed ävver beij Piero da Vinci.

Am Äng van sing Liihr hood Leonardo ävver net beij Verrocchio op. Hä bleed un
sing ischde Belder entstänge. Dozo zälld d Dööf Christi, ö Beld, dat hä zösamme
met Verrocchio 1475 molde. Watt hä an dat Beld jönau jömold had, es schwoch z
saare, da mo dat Orijinalbeld met Ölvärv övermold had. Ön Technik, di Leonardo
usszeechnet, Jesechter weech z zeechne, vängd sisch ävver an ö paar Stelle.

Va 1472 a vängd mo dr Naam va Leonardo en d St.-Lukas-Gilde, önö Molerverein. Do
werkde hä un di anger Moler böschrävve häm als önö vröndliche jonge Mann, dä
ävver och d Rauh jäähr hod. En ö ald Boch steehd övver häm: Wenn dö alleen bes,
weeds dö dich janz jöhüüre.

En öt Joohr 1476 veel önö Vörvall, dä vöör Jerich lande. Leonardo wood
vörjöworpe, önö Homo z see un sisch an önö 17 jöhrije Jong vorjange z ha.
Leonardo kutt dat ävver ni nojöwässe wäde.

Leonardo ongerscheed sisch va anger Moler us di Zitt dodörch, dat hä sing Belder
an d Natur apaaßde un net mä vorsood, Modele z kopiire. Us di Zitt stammd si
ischde Beld Arnolandschaff vam 5. Aujust 1473, dat hä ongerzeechnet had. Em
Joohr 1477 hod Leonardo Flupp. Hä vong ä Lorenzo I. de’ Medici enne, dä Jeld
jönoch hod, öm häm z bözaahle, damet hä mole kutt. En di Zitt entstänge
Leonardos ischde bökannde Belder, wi Madonna Benois un Ginevra de’ Bencis. 1481
woch Leonardo at ösu bökannd, dat hä önö ischde Opdrach vöör ö Altarbeld kräät.
Em Kluster San Donato molde hä Öt Aabäähne van d Hellije Drei Könnije. Völl Jeld
vordeente hä domet ävver net, un hä woch vruuh, dat sisch 1481/1482 d
Möjelichkeed boohn, vöör d Famelisch Sforza z mole.

D Medici hodde Leonardo an dr Hoff van d Sforza emfoohle un Leonardo woch vruuh,
ön Stell jövonge z ha. Önö Breef, dä öt häm leeter maache soll, ön jooh Ställ z
vänge, weeßt dorop hen, dat hä sisch jott met Technik uskännd un mä am Äng
stäng, dat hä önö jooe Moler es. Beedes holp häm. So molde Leonardo völl Belder
z aktuell Anläss wi z. B. d Huchzitt va Gian Galeazzo un Isabella von Aragón,
ävver och Büühnebelder stammde us sing Väähr.

Als tösche 1484 un 1485 d Pest ä Mailand öm sisch jreff, maade hä Plän, wi mo dr
Kanal vorbessere kutt. Leonardo stalld vass, dat Dreck un Möll vöör d Krankheed
vorantwortlich wore un hä orjaniseerde d ischde Möllabvuuhr va Mailand.

Sing Plän, dr Dom ä Mailand z vorbessere, koome ävver net ösu jott a, wi hä
hoffde. Dorophen entworp hä d Plän vöör ö Baadehuuß. Jlichzittich vong hä a,
sisch met dr Opbouw van dr Liiv z böschäfftije. Jeometri un Dünamik jöhood och
zo di Denge, di häm dörch dr Kopp jänge. Watt häm net ä Rauh leed, woch sisch
Jödanke dorövver z maache, wi sisch ä Pääd böwächd. Als hä aavong, övver öt
Bearbeede va Brongße no z denke, stäng d jrüützde Brongßestatue, di öt zo d
damalije Zitt joov, nüüß mi em Wäch. Us Jeldmangel wood di Fijur dann ävver doch
ni jöbouwd.

Vöör d Kersch San Francesco ä Mailand molde Leonardo ön Madonna en ön Jrotte.
Dat ischde Beld, dat va häm jömold wood, wood ävver net akzepteert. Öt zeechd ön
kald Hööhl un Jesus oohne Jold un Hellijesching. Dat Kattolische Dogma leed
sujätt net zo. Dat Werk, dat tösche 1483 un 1486 entstäng wood ni jözeechd un
steehd hüü em Louvre. Dat zweide Beld, dat dr Wonsch van dr Opdrachjävver
entsproch, molde Leonardo tösche 1493 un 1508, ävver hä made öt net janz
vädisch. Ambrogio de Predis molde dä zweide Deel.

Ävver och anger Belder wi z. B. Madonna Litta un Dame mit dem Hermelin molde
Leonardo ä di Zitt.

En d Kersch Santa Maria delle Grazie molde Leonardo dat 8,8 m x 4,6 m jruuß Beld
direkt op d Jipswand. Ludovico Sforza joov häm dä Opdrach dozo.

Em Dezember 1499 trock Leonardo zösamme met singe Vrönd Luca Pacioli no
Venedich. Leonardo vorsood, do Werk z vänge, schaffde dat ävver net, su dat di
zwei wiir no Florenz reiste. Leonardo bleed do bo ö Joohr en ö Kluster,
vorsproch zwar, ö Altarbeld z mole, vong domet ävver net a. Naturwesseschafde
maade häm mi Vreud. Iisch 1501 zeechde hä di Mönche van dat Kluster ö Beld, dat
hä op önö Karton jözeechnet hod. Zwei anger Künstlere moolde dä Entworf vädisch
un isch am Äng joov Leonardo dat Beld dr leitzde Schleff.

En d Joohre 1502 un 1503 reiste Leonardo als Ingenieur vöör dr Häzoch Cesare
Borgias, vöör däm hä Kaate zeechnede un Kanäl bouwe leed, dörch Italie.

Tösche 1503 un 1506 werkde Leonardo d meetzde Zitt a si Beld Mona Lisa, dat, su
nämmt mo a, Lisa del Giocondo zeecht. Häm jöveel dat Beld ösu jott, dat hä dat
ni vorkoofd had. Isch no singe Duud koofde Franz I. va Frankreich dat 74 * 53 cm
jruuß Beldche.

Als am 9. Juli 1504 Leonardos Papp stirvd, solld hä däm si Jeld ärve, ävver och
sing Jeschwister woohle hörö Deel dova ha. Dat jäng vör Jerich un Leonardo woch
vruuh, dat hä va Charles d'Amboise, däm dr französische Könnig Ludwig XII. als
Vizekönnig ä Mailand äjesatze hod, önö Opdrach kräät. Ävver net mä mole dorf hä
do, als Ingenieur woch hä och jövrood.

Giuliano II. de’ Medici, dr jöngere Broohr va Papst Leo X. reef Leonardo no Rom.
Leonardo hod sisch erhoffd, dat hä ä Rom jott werke kütt, ävver dr Papst kutt
häm net jott liihe, un önö Spetzel van Leo X. beluuhrde dat, watt hä made.
Raffael un Michelangelo, di zo di Zitt och ä Rom werkde, hodde öt dojäje völl
besser, kutte Leonardo ävver net ussstooh.

Giuliano II. de’ Medici storv am 17. Määz 1516 un Leonardo entscheed sisch no ö
Treffe met dr französische Könnig Franz I. va Frankreich, sing leitzde Joohre ä
Frankreich z vorbränge. Su reiste hä no Frankreich un vorbraad sing leitzde 2
Joohre äm Schloss Clos Lucé beij Amroise. Bes zo singe leitzde Daach plande un
orjaniseerde hä Feste.



https://ksh.wikipedia.org/wiki/Fastelovend

D'r Fastelovend (ou Fasteleer of Karneval) is et Pläsiersche vun jedem dä nit
doof eßß. Häßß do ävver en Ratsch am Kappes, dann sääß do natöörlijj dat dä
Aschamettwoch et jrößte eßß. Dat stemp äwwer net. Saare de Fastelovendßjecke.

Wie dä Mann zom Wiev jehööt, esu is et och mem Fastelovend unn dem Rhingland. Un
dä Ruusemoondachszoch esuwieesu. Äwwa wieso eijentlesch? Nunneja, im 30-järrijje
Kriej do es et esu jewäse: Mir Rhingländer moote widder Wille och kempfe. Ävver
mir hatte kee Luss! Dann hamme mer ejnfach beukottiert: Mir dääte mit Kamelle
scheeße, worfe Strüßje un spillten lustijje Moseek. Esu erjoov sich dat.

Am Ellefte im Ellefte öm Ellev_Uur Ellef weet de Sessjoon äöffnet. En Kölle
jäijt dat tradizzjoonäll o_m Alldermaat aff. Nuur wänn_et doo nit jäijt, wann
jraad en Bowshtäll eßß, dann wiishe_mer tradizjonäll op dä Heumaat uß. Do kumme
dann emmer e paa zeen dousend Minsche zosamme un senge un schunkele, drenke
sijj_eijn, danze un maachen sijj_en Freud. Wenn_t Wädder schöön eß, dann jäijt
dat bess_en_de Naach.

Av däm Ellefte im Ellefte jitt en jedem Dörfje rund öm Kölle en eijen Sitzung.
Doh jitt ed Prunksitzunge, Kostümsitzunge, Herrensitzunge, Kindersitzunge un
Fernsehsitzunge. Sujaa en Shtungksėtzung jidd_edd_en Kölle. Ene Jeck] där jett
op sich hält besöck mindestens eeijn Sitzung en de Session. Miistens äver mieh
dovun. Bei en Sitzung jehüüren jewisse Sache dobei wie ed Salz en de Supp.

De Eleeferoot repräsenteert dä Karnevalsverein där die Sitzung veranstallte
deiit. Der Kopp vum Eleeferoot ees de Präsident. Der kennt dat Projramm vun dä
Sitzung un deiit die einzelne Projrammpunkte aahnsache.

Eene Projrammpunk en_ener Sitzung ees eh Danzkorps. Eh Danzkorps stellt emmer en
Abteilung vum Militär dar öm su an de Aanfang vom Fastelovend zo erinnere. De
Jalleonsfejur vun enem Danzkorps ees et Mariesche. Die Firjur erinnert an de
Marketenderinne, die de Zoldate domols versorch han.

En Böttered ees ene witzije Wortfürdraach. Miistens stellt där Künsler en
bestimmte Tüppe dar. Em Fürdraach witt alles möchlije durch de Kakau jetrocke.
Am leevste de Politiker äver och Lück wie Du un Isch. Wenn zwei Künsler op de
Bühn stonn nennt meh dat eh Zwiijespräch. Die ungerhallen sich dann eh bischje.
Miistens speelt eeijner dovon ene Doof un dä andere ene normale Minsch.

Die eijentlische Rejent en de Session ees et Dreijesteern. Et besteeht us däm
Prinz, dem Buur un dä Jungfrou. En kleener Dörfje jitt ed och Prinzenpaare oder
eenfach nur ene Prinz. En ener Sitzung ees dä Auftritt vum Dreijesteern dä
Hühepunk. Dä Prinz begröss dann sing närrisches Vulek un deit se dran erinnere
dat se veel Spass han sulle un nitt emmer alles su eerns nemme sulle.

An Wieverfastelovend fänk em Rhingland de Strooßekarneval aan. Me triff sich
dann en de Kneipe un op de Strooß. All Jecke sin verkleed un jott dropp. De
Uursprung vun Wieverfastelovend ess en Beuel (hügg bei Bonn jehüürich). Un zwar
han sich do 1824 die Wäschwiever zesammejeschlosse un han e Damenkomitee
jejründt für selever och Fastelovend ze fiere. Dat wor bes dohin nur för de
Männer jedaach jewess. Zigg däm hätt sich de Wieverfastelovend em janze
Rhingland verbreitet. En Bonn ess e ävve bes op hügg de heimlijje Haupdaach vom
janze Fastelovend. En Beuel trick dann ene jruuße Fastelovendzooch doorch de
Strooße un de Weetschafte sinn voll vun morjens fröh bes ovends spät. En Beuel
jitt ed och keeijne Prinz sundern en Wäscherprinzessin für an de Ursprung vun
Wieverfastelovend ze erinnere. En andere Dörfje werden op Wieverfastelovend
Sitzunge avjehalde. Die suhjenannte Möönesitzunge oder Mädchesitzunge sin
verjleischbar met de Herrensitzunge, weil do dann nur Froulück erinn dürfen.

Dä Ruusemoondaach me_m Ruusemoondaachszoch ees dä hüühtzte Fierdaach en de
fünefte Joohreszick. En Kölle un veele andere Jemeinde zweesche Mainz un
Düsseldorf trick ene lange Zooch met bunt jeschmöckte Waache un verkleedete
Fooßjruppe doorch de Strooße un schmieße Kamelle un Strüüßje. Ed jitt äver och
Dörfje un Shtädt die ad an Fastelovendsunndach odder iirz Fastelovendsdinnsdaach
loosträcke. Nohm Zooch witt dan jefiiert bes spät en de Naach.

Ett jitt vill Lück di saare, nää isch sinn doh nit jeck, isch will ming Pläsiir
hann äwwer dä janze Drißß med Tatatataah unn Bütt dat will isch nid. Da jittet
dann de haade Junx wi dä Wolfgang Niedecken vunn BAP dä dat övverhoup ned will
(dä jangk do ned föör Kooche hin). Unn dann jitt_et de Lück di wolle Fastelovend
äwer ned esuh. Däswäjje hätt sisch dann en Alternativkaaneval entwickelt, met
Strunx, Prinzessin Au hur] unn Jeijsterzoch. Äwwer hück eßß dat jenouso wi dä
nomaale Fastelovvend.

Och bëij de Schwobe un andere, di Alemannesch kalle, jidd_et ene Fasteleer. Do
sare se ävver dermiihts „Fassenett“ dorför. Zom joode Deijl es_se en de Schwäjz
nit janz öm de sellve Zick, wi em Rhingland. En Basel jenau aach Daach späde,
weil doh de Evangelische de Katholische noh em Äschermettwoch ärjere wollte.

En Södamärrika un en de Karribbische See ier Enselle kennt mer der Fasteleer.
Bei dänne es de Fasteloovendszick jo medde em Sommer, dröm han di et lejsch, met
winnisch aan en der Fasteleer ze trecke. Dozoh kütt, dat doh der Samba janz
jruuß jeschrevve weed. Vör allem en Rio sen de Samba-Scholle dat, wat aam Rhing
de Fasteloovensvereine sen, se ojanisėere zosamme der Ruusemoondachszoch, ävver
se maache esu jät wi en Danzparraadt do druß, met vill Pomp un Prongk.

En dä Lajunne-Schtadt Veneedėsch en Itaalije aan der Adrija fieere se och. Dänne
iere Fasteleer es berühmp övver de jannze Wält un trick alle Johre zehndousende
vun Turißte aan. Jeviert weet doh ald zick vör 1100 A. D. un et künnt joot noch
fröher aanjefange han. Doh han se janz düüre un opwändejje Koßtühme met
Tradizjuhne övver de Johrhunderte. Beij de miehßte jehüüre Maske bei, di övver
et hallve Jeseesch jon, un di Muul för et Äße, Dringke, un Bütze vrei lohße. Et
jidd_ävver och Tradizjuhnßmaßke, di övver et Kenn jon, besöndersch di aan de
ahle Peßmaßke äennere dunn, woh mer esu jät wi ene Schnäbbel draan hät, jruß wi
dä Peck] vun enem Pellikahn, wat ävver en wohrheid_ens_ene Lufffelter för dorsch
ze ödeme jewääeß wohr, domet mer de Päß nit krijje sullt, un dä Jeschtangk vun
dänne Dude nit esu rüsche sullt.



https://ksh.wikipedia.org/wiki/Bross

D Bross van d Vrau jöhüüd zo d Jöschlächtsdeeler. S deene dozo, dovöör z sorje
dat ö kleng Kengk, önö Säuchleng, jätt z eiße kitt. Drüse en d Bross sorje
dovöör, dat Melch entsteehd.

D Produktiun va Melch es eejentlich di Opjaav, di ön Bross nüdisch maad, ävver
wenn mo sisch d Bröss va Säujedeere akikkd un di met d Bröss va Vraue vorjlichd,
dann sitt mo d ärje Ongerscheed en d Jrüüde. Bröss va Vraue send em Vorhäldnes
jrüüßer als di bei Deere. Doruss schlösse d Wesseschaffler, dat Bröss och vöör d
Männer do send un dönnö jett z kikke beene solle, s dodörch heeß op Vraue mache.

Bröss entstönd at beij d Entweggelung us öt Ei en dr Modderliiv, su dat Jonge un
Mädcher Bröss hand. Dat send am Aavang ävver mä kleng Knübbelcher, di sisch beij
beede komm ongerscheede. Isch en d Pubertät, dat heechd beij d Entweggelung vam
Kengk zm jonge Ärwaaßene, waaße d Bröss van d jong Vraue, beij d Jonge bliive si
wi so wore.

Dat beij Vraue Bröss jrüüßer un kleener send hat domet z do, dat mi övv winnijer
Vett äjölaajert weed. Di Vrau ka nüüß dovöör. Ävver och anger Äflöss ändere d
Form. Kitt ön Vrau höör Daach, dann kann dat at d Form van ön Bross ändere.



https://ksh.wikipedia.org/wiki/Stommfilm

Önö Stommfilm es önö Film, beij däm Beld un Tun net zösamme opjönomme wäde. Döck
weed met Jeste un Jesechtsussdröck övvermeddelt, watt sonß met Wööd rövverbraad
weed. Dörch Musik, di z. B. van ö Klaviir stammd, weed vöör jooh Senn jösorchd.
Ongertitele ersätze d Wööd.

Dr ischde Film, dä ävver noch us enkele Belder op Papier böstäng, woch Roundhay
Garden Scene un stammd us öt Joohr 1888. Ö paar Joohr spiidr, am 1. November
1895 zeechde d Brööhr Skladanowsky ä Berlin böwächde Belder. Zo d sälbe Zitt
bouwde d Brööhr Lumière ön Maschiin, beij dör önö Filmstriif met kleng Räähr
böwächd weed. Am 22. März 1895 kräte d ischde Mänsche beij ön prevate Vörführung
Filme z see. Bes dat Filme vöör öt Volk möjelich woode, durde öt noch bes zm 28.
Dezember 1895. Ä Paris zeechde d Brööhr Lumière böwächde Belder.

D ischde Filme wore mä Dokumentatiune. Sö zeechde wi önö Zoch en dr Baahnhoff
äräveerd un wi önö Könnig sing Krun op dr Kopp jösatze weed. Filme met
Schauspeller joov öt en d ischde Joohre noch net. Dat ändernde sisch isch no
1900, als Georges Méliès Filme driihnde, di jätt vorzälle woohle. Filme wi D
Reis no dr Mond un D Affär Dreivoss helte damols d Lüüh net mi op d Stööhl.
Filme wode zweimol öt Ledd usjösatze, watt Denge möjelich made, di mo sisch net
vörstelle kutt.

Dat, watt Melies zeechde, paaßde zo dat, watt d Lüüh em Theatr see kutte. Dat
ändernde sisch met dr Film Dr klenge Doktor va Arthur Melbourne-Cooper, dä öt
ischde Mol ön Katz en ön Jruußopnahm zeechde, jätt da töt Volk us öt Theatr net
kannd.

Dan jäng öt Schrett op Schrett. Met Der große Eisenbahnraub, wat op Riuparesch
met Öt Klaue beij d Baahn övversatze weed, entstäng önö Film va 12 Minütte. Dr
Cowboy-Film woch entstange. Dat Volk vong di Filme ösu jott, dat sö mi dova seeh
woohle. Kinos schosse us dr Boom.

En di Zitt veel och dr ischde Erotikfilm, dä met Am Sklaavemaad ä Österreich
jedriihnd wood.

Öt wood vorsood, dörch schwöder un net mi su jäcke Stöcke, öt Volk wärm en d
Kinosääl z kriije. Dozo woode ävver besser Schauspeller jöbrudd. Su entstäng dä
Berof vöör öt Kino, denn d ischde, di em Film z see wore, bleete oohne Naam. Dat
ändernde sisch met Asta Nielsen un Henny Porten, di zo d ischde Filmstärcher
woode.

En d USA soch öt besser vöör dr Film us. Mo erkannd flott, dat met Filme Jeld z
vordeene woch un Kinos hod dat jruuß Land jönoch. D ischde Zitt driihnde mo
Filme ä New York. Dat ändernde sisch 1910 als di Filmlüüh Hollywood als neu
Filmstadt ussmaade. He entstänge och d ischde jruuße Filme, Monumentalfilme, wi
Cabiria ,D Jöburt van ön Natiun suwie Intollerence, di jruuße Kulisse nüdisch
hodde.

Vöör dr Ischde Weltkresch woch Frankreich dat Land, ä däm d meetzde Filme
jedriihnt wode. Dat ändernde sisch en di Zitt van dr Kresch. D USA, di jo dörch
dr Kresch komm jöstürd woode, kutte Filme mache, d Franzuse dojäje nett.
Schauspeller wi Charlie Chaplin, Buster Keaton, Douglas Fairbanks Sen., Mary
Pickford un Fatty Airbuckle steechde zo d bökanndsde Mänsche op d Wält op. Dörö
Filme vüllde jruuße Kinosääl un braate Milliune en.

Massefilme wi di USA sö maade, entstänge ä anger Länder net. Ä Europa wood
vorsood, bessere Filme z driihne, di Filme sollte önö neue Stil lävvere, besser
se als dä Hoof Filme, di övver dr Atlantik jöbraad woode.

D Franzuse braate Filme öruss, di sisch an dr Impressiunismus un dr Surrealismus
aalehnde. Dörch Luis Buñuel entstänge Filme wi Önö andalusische Hond.

Dütsche Filme us di Zitt leehnde sisch an dr Expressionismus a. Robert Wiene
driihnde met Das Cabinet des Dr. Caligari un Nosferatu – Eine Symphonie des
Grauens, dä Friedrich Wilhelm Murnau als Regisseur soch, Filme, di sälvs em 21.
Jahrhondöt net vorjeiße send.

D Russe stallte met Sergei Eisenstein enne van d bökanndste Regisseure op d Bee,
dä met Filme wi Straik un Panzerkreuzer Potemkin Filme driihnde, övver di och
hüü noch jösproche weed.

Öt Äng van dr Stommfilm koom bo övver Naahd. Am 6. Oktober 1927 woch met The
Jazz Singer en Amerika dr ischde Tunfilm z see un z hüre. Dat woch dat, watt öt
Volk woohl, un va do a woode komm noch Stommfilme jödriihnt. Völl van dö
bökannde Schauspeller moote övver Naahd dr Sack packe. Sö hodde kenn Stemm, di
vöör dr Tunfilm z bruche woch, angere maade wiir, vorloore ävver a Bökanndheet.

D leitzde bökannde Stommfilme entstänge dörch Charlie Chaplin met Modern Times
un City Lights. Dono driihnde sö komm noch sun Filme. Dr Film Silent Movie va
Mel Brooks bleed ön Ussnaahm. Sälde vorsoote sö dat spiidr noch.



https://ksh.wikipedia.org/wiki/Silber

Seleve is dat chemische Elementdingens mit de Oednungszahl 47. Et wörd affjekürz
Ag vun Lateinisch Argentum. Et is en edles Metall, wat hees, dat es nit jern mit
der andere Elemente reajiere dut un in de Natur och jediege vörkütt.
Miißentdehls küt et ewwer sulfidisch üe oxidisch vör is ewwer leeschder vun de
Schwävel üe Suestoff ze trenne als en unedlet Metall. Seleve wörd jenutz vör
Jeschirr, Münze un Schmuck. Weil et esu schön jlänzt (et ene huhe
Refexionsfähichkeit hätt) jebraut man et och vör Spiegele un och in der Optik.
Eläkrtisch Strom dät es bässe leite als wie irjendwat sunnst so dat et och in de
Elektroteschnik nit wechzedenke is. Wil Lischt Selevefolie schwarz färbe dät is
et och die jrundlage vör de Fotojrafie zig ca. 1850. Weil viele Bakterie kene
Enzyme vör Seleveabbau han is et och in de Medizin als Antibiotikum bekannt. Vun
diese Eijenschaft kütt och de averjlaube, dat Münze in de brunnen ze schmiesse
Jlück bringe dät, weil Seleve- esu wie Koffe-Münze den Bakterie de Duut bringt
und wenn de Lück emmer jesund bliev, dann is dat schon als jlück ze bewerte, ne?



https://ksh.wikipedia.org/wiki/S%C3%BCdafrika

Südafrika es önö Staat ä Afrika. Öt litt an d Spetz em Süüde van öt Ärddeel.
Südafrika had Köste an dr Atlantik un zm Indische Ozean hen. Sing Nobbere send
Namibia, Botswana, Simbabwe un Mosambik. Swasiland darf och net vorjeiße wääde.
En d Medde van öt Land bvängt sisch dat Könnigkrisch Lesoto.

Ä Südafrika lääve völl Völker, aajevange met d schwazze Stämm ävver och
Äwanderer us Asie un Europa. Dat bedüüd, dat Südafrika önö Multi-Kulti-Staat es.
Lang Zitt wood öt Lääve dörch d Apartheed jelenkt, di d Bure met hön Nationale
Parteij NP am Lääve jehalde hodde. Ävver als Wellem de Klerk öt Rudr a Nelson
Mandela övverjoov, wood us dat Land önö demokratische Staat met önö Hoof
Schwierichkeete. D Weetschaf va Südafrika es d beitstentwäggelde ä Afrika.

2500 km Köste, ö Plato en ön Hüüde va 900 – 2000 m un Bärch met Spetze, di an d
3500 m komme, prääje öt Beld. Dodörch entstönd vorschiidene Wäärzone, di öt
Planzewaxdom bstämme. Wüsteplanze waaße en d Kalahari, di a Namibia jrenzt,
tropische Planze stönd dojäje em Nordoste van öt Land. Selvs Schnii välld en d
Berch. Do Südafrika op di ongere Sii van d Ääd litt send d Joohreszitte
jäjenövver Dütschland vortuuscht. Dörch d Wäärtüpe lääve ä Südafrika mi als
20.000 ongerschiedliche Planzezoote. Bösch jitt öt ävver komm. Jenau wi beij d
Planze lääve och völl Deere en öt Land am Kap. Völl vängt mo dovan ä
Schotzjebiite wi dr Krüjer Park.

Dörch d völl Völker existeere och Hömmöllö Sproche, di jebrud wääde. 11
amptliche jitt öt en öt Land, wovan Änglisch, Afrikaans un d Zulu-Sproch d
meetstjesprochene send. D änglische Sproch es ävver d wichtichste, di va s all
vorstange un jesproche weed.

D jrüützde Stätte em Land send: Johannesburg met 3,2 Milliun Äwohner, Durban met
3 Milliun un Kapstadt met 2,9 Milliun Lüüh. Zsamme lääve ä Südafrika knapp 48
Milliun Männsche.

Öt meetste jeld kütt döch dr Vorkoov va Jold, Diamante, Koohle un Platin en öt
Land. Turiste, di sisch dat Land met sing Planze un Deere akikke welle, sorje
zosätzlich vöör önä volle Jeldbüll van d Südafrikaner.

Watt Südafrika hü z Daaachs z schaffe maad es d jruuße Zaahl va Vorbräche un
Eids. D Arbeetslosichkeet sorcht dovöör, dat mi un mi Lüüh vorärme un irjendwi
dörchkomme mösse. Ön Vörstellung, wi mo dat aajo söll had kenne un och dr
Präsident em Joohr 2008 Tabo Mbeki vällt nüüß enn, dat flott helpt.



https://ksh.wikipedia.org/wiki/Mann

Önö Mann, op Ripuaresch weed beij mi als enne och va Mannslüüh jösproche, es önö
Mänsch met ö männlich Jöschlecht.

Kikkd mo sisch dat Ärvjott van önö Mann a, dann välld op, dat dä ee X- un ee
Y-Kromosom had, ön Vrau dojäje zwei X-Kromosome. Dä Kromosomeongerscheed vüürd
dozo, dat önö Mann angisch usssitt als ön Vrau. Su hat önö Mann önö Penis, di
Vrau dojäje ön Funz. Usserdäm waaßt dr Mann önö Bart, hä kitt no dr Stemmbroch
ön deepe Stemm un sing Beckeknouche send völl änger als di van ön Vrau. Önö Mann
es döck stärker jöbouwd als si Jäjöstöck, dö Vrau.

En d Jösellschaff had döck dr Mann zö sarre, mo sprechd van ö Patriaschaat. Önö
Jrond dovör es schwoch zö bönenne. Völl Lüüh denke, da töt met d Religiun zö do
had, di vöörjitt, dat dr Mann mi Rääte als d Vrau ha soll.

Mo sprechd van önö Jong, sulang dä sisch vöör d Pubertät bövängd. Dono weed us
dat männlich Kengk, dr Jong, önö Mann. Völl Jösellschaffte viire dä Daach
bösongisch, an däm us dr Jong önö Mann weed. Öt Beschniie va Jonge jöhüüd dozo,
ävver och z. B. d Jugendweihe, di en d vreuer DDR jöviird wood, kann ä dä Pott
jöworpe wäde.



https://ksh.wikipedia.org/wiki/Linux_(Bedriefsystem)

Linux, dat klengk: [ˈliːnʊks] (IPA), um_mer säät och GNU/Linux [jnuː
ˈliːnʊks] (IPA) doför[1]. Et is en friejes
Multiplattform-Miehbenutzer-Bedriefsystem, dat de Linux-Kään verwende dät, op
GNU basiere dät un Unix-ähnlich sin dät. Erztmals in größerem Stil ingesatzt
wood dat Linux 1992 noh de GPL-Lizenzjierung von de Linux-Kään. Dat modular
opgebaute Bedriefsystem wed wigger usgebaut, von Softwareentwicklern op de ganze
Welt, welche bei de verschiddenen Projekte mitmache däte. Do sin dan Ungernehmen
wie och Non-Profit-Organisatione un Enzelpersonne beteiljigt, die dat dan als
Hobby betreivve. Im Leeve werde dann miest sogenannte Linux-Distributione
genutzt, in denne dan verschiddene Software fix un feddich parat gemacht wudde
sinn. Aal von denne Distributione enthale somit quasi Linux also genau gesacht
de Linux-Kään. Von denne Linux-Distributionen gibt et wirklich ärch viel, evver
für de aktuelle Kernel 2.2.x, 2.4.x un 2.6.x gidet immer nur en stabille, in
aktiv gepflechte und en wigger entwickelte Version – dobei wird de (stabille)
2.6.16er-Zweich noh gepflegt un et wede Patches für de vorherje Versionen parat
gemat. Evver viell von de Distributoren und von de versierte Benutzer mache sich
de Bedriefsystemkään mehr oder wenniger für ihre Zweck selvs parat.

Linux kanste quasi övveral gebruche, so op dinge Desktop-Rechner, op nen
Servern, in en Mobiltelefon, oder nen Router, op Multimedia-Endgeräten un in
enem Supercomputer. Dobei sinn die Ungerschide in de verbreitung von de enzelne
Bereich at äch drastisch. So is dat Linux op dem Server-Maat ne feste Größ,
wobei et op de Desktops un Notebooks (also esu Dinnge för dem de gerad sitze
däst) bislang nur ein kleen Roll spillt. Dazu kütt dat de wirtschaftliche un de
geographische Lage ener Region e wichtige Roll spille dät. So wille zeerzt
südamerikanische Schwelleländer de Insatz von de Linux ärch verstärke donn.

Anno 1983 hät de Richard Stallman ens e Projekt in et Lääve geroofe, und hät de
ganze Rötsch GNU-Projekt genannt, för dat et dat Zill wor, en dem Unix ähnlichet
Bedriefsystem für ze mache, wat sich mit dem POSIX gut vertrare sollt dät. Zwor
wor at am anfang von de 90er Johr en ordentlich Rötsch vun Programme geschrieve
wode, evver de wichtige Bedriefsystem-Kään, wor noch e Idötze, un koom nur
langsam fürran.

Jo un dan wor da noch de Berkeley Software Distribution, de hät sich at in de
80er entwikelt, dat wor och en frije Programm, evver de bedötschte Advokate
hadde sich noh in de Hoor, un wie dat wod wede sollt, kund och noch kener sage,
sodat dat och kee Altanativ för e frijet Bedriefsystem wor.

Jo, un so koom et dann, dat am Beginn von de 90er Johr kee einziges frijet
System do wor, wat vollstandig sinn dät, un esu för dat de Entwikler intressant
hät sinn könne.

Do gov et in de Stadt Helsinki dat is in Finnland, ne statze Käärl de wo Linus
Torvals heiße dät, un de hät sich nu 1991 gefrocht wie dat de singge Kompjuda
den esu innedrinn so funkzeniere dät, oder genauer gesacht, wie dat de singge
Proßessa arbeide dät. Jo esu koom et dann, dat he angefange hät e sogenannte
Terminal-Emulation für ze schrieve.

Als de dan so e Zick dran entwikele dät, do komm he dadrupp, dat dat genze op de
beste Wech is e Bedriefsystem för ze wehde, un wat dät de Jung, he sazt in de
Aanwender -Themengrup för et Bedriefsystem Minix e Meldung wo dat he singge
Bedriefsystem ankündege dät.

De Linus hät sich dat esu gedaacht, dat dat Bedriefsystem noch im Septemba vun
dem Johr op e'nem Server för denne jestallt wede sult, die sich daför
interessiere däte. Un he hät sich och gedaacht, dat de ganze Pröll op de Nom
Freax odder Buggix hüre sult, evver de Ari Lemmke, dat wor de Fetz wo domals de
Administrato von dem FTP Server wor, dem geviel dat nitt, un esu het de dann de
ganze Rötsch inne e ein Vezeichniß ze verfügung gestallt dat he Linux genannt
hät.

Zeezt hät de Linus dat Linux wie et jazt heiße dät noch ungger eigene Lizenz
erussgegevve, wobei he verbidde dat, dat mo dat Linux benutze dät för Geld domit
ze verdinne. Nu wor et evver esu dat dat nit esu jot för de entwicklung von dem
Linux wor, un so koom et, dat he sich gedaat hät, ma sullt de Entwickler ärch
viel mi Freirüüm losse. För dat ze werwirkliche dät he mit de anderre zesamme de
mit em drann arbeide däte, dat ganze dan ungger de GNU GPL stalle. Esu kunnt ma
nu hingon un dat Linux mit de Projamme us dem GNU-Projekt zesamme don, un so dat
ezte frieje Bedriefsystem för anzebidde. Jo su kunnt ma jetzt dat ganze viell
besser modifiziere und verbreede un dat wor nun för e viel größere Zahl vun
Entwikla interessant. Dat dät sich at esu gut entwikele, dat de Linus sich
gedaht hät ma müßt noch e Maskotsche han, do he nun Pingoinne ärch jot ligge
kunnt, wollt he och e'ne Pingoinn, un su hät he dann 1996 ne Wettbewerb
ussgeschrieve, un als Sieger is dann de Tux doruss erfür gegangge (dat is de
Jung do bovve räschts op de Sigg he).

Ma sollt veleicht noch sage, dat de Lück dat Linux so gut fande, dat ze ne
Asteroid, de ze am 12. Oktober 1994 entdeckt hann noh dem Linux dann de Linux
genannt hann.

För de egentliche fum Linus geschievene Kään, hät de Linux gesaat, un de Kään
wood och zeezt op dem Minix eingesazt. Nohdem de Jungens 1992 dat Linux dann
unger de GNU GPL erussgegieve däte, wood de Kään in dat GNU intregiert. Un dat
wood nu ratz fatz zu de am mieste genutze Variannt, do et zu de Zick noch kei
andere frije Kään gof de fluppe dät. So koom et dat de Lück un och de Linus dat
ganze dröm un dran dan nur noch enfach Linux nenne däte. Evver de Richard
Stallman, also de Begründer von dem GNU-Projekt wollt nu dat ma dat allet
zesamme GNU/Linux nänne dät sollt, do jo dat GNU e wichtige Roll spielle dät, un
dat sollt nit vegesse wede. Dat GNU-Projekt selfst un och dat Debian-Projekt han
dat och dereckt gedonn, evver de mieste Entwickler un och andere
Linux-Distributoren (dat sin de Lück de de Linux-Kään nimme un mit andere
Projamme zesamme patschich paraat gemaat erussbringe) wullte dat nit un han sich
och oft einfach drübber hinwegjesazt. De han gesaat, dat ze dat nit wille, weil
dat jo einfacher wör dat nur Linux för ze nenne (wie pragmatisch dat müsse
kölsche gewesse sinn), un usserdem wör et jo esu, dat ze in de Zwichenzick och
ne ganze Rötsch an Projamme be de Kään donn de nit us dem GNU-Projekt kumme
däte.

De Linus is de houpsächlich verantwordliche för de Linux Kään, un damit he och
genuch Zick hätt sich daröm för zu kümmere, wed he vun de Linux Fondation
bezahlt, de Fondation is gemeinnützich. Jo un de andere Entwilkla de werde oft
fun ene Firma bezahlt för dat se sich mit dem Linus zesamme öm de Kään kümere
däte. Luurens de Andrew Morton de dät z.B. för Google am Linux Kään arbeide, un
is dobei im sogenannte Merge Window för dat sammele vun alle Änderunge
zuständich, un mot die dann an de Linus wiggergevve. Jo esu wigg de Kään, evver
och noch andere Lück sinn mit de Linux beschäftigt, denn esunne Känn för sich
allein genomme nötz de Aanwänder noch nit esu viell. So kütt et dat et do esu
Sache gift wei de versidenne grafische Desktop's dat sinn grafische
Aanwenderbovverfläche wie dat KDE oder de Gnome, de sinn daför gemaat, dat et at
wirglich einfach is mit enem Rechna ümzejonn. Jo un de vielle Distibutionen, de
sinn oft esu gemaat, dat et och für enem Aafänger jans einfach wör för dat
kommplette System för ze installiere also op de Rechna druff för ze mache, un de
ganze Rötsch för inzestalle.

Dat is at wat, evver et git noch mie, op de ganze Welt donn sich de Lück zesamme
un donn och noch andere Projamme schrieve, un och ärch viel über dat Linux un
alles dröm un drann för ze Dokomentiere. Un ne ganze Rötsch vun Firme don de
ihre Software also de Projamme esu ömschrieve, su dat ze op dem Linux laufe
däte. Un dat alles don se miestens als frieje Software mache, un dat Geld daför
kut us Firme die dat sponsere däte, oder vun Stiftunge, de vun Spende un och
odder vun Sponsore sich finanziere däte. Un wat och anders is als bei andere
Sofware is dat sich de Lück ärch vill mie üvver dat Intranet zesamme findde
däte, un och esu zesamme arbeide.



https://ksh.wikipedia.org/wiki/Famelisch

Ön Famelisch es ön Jömeenschaff va Mänsche, di dörch Vröndschaff, Hiirod övv
Vorwandschaff vorbonge send.

Dörch dö Famelisch kütt öt ischde soziale Ömveld zöstange, dat önö Mänsch, ö
sozial Weese, su erträckd, dat ä en si Ömveld zörääd kütt. Böstimmde Jövööhlö,
wi z. B. Jöborjöheed, weed vormeddeld. Mo kann och saare, dat dr Mänsch hee
ertrokkö weed. Dö Famelisch brengd öt Kengk beij, sisch sozial opzövüühre. En ön
Famelisch wädä ävver och Jrondzösch va Religiun un Räät vormeddeld.

Dö Famelisch kikkd, dat jönoch Bruud op dr Desch kütt, sö helpd, zö övverlääve,
sorchd dovör, dat schwoch Zitte övverstange wäde könnö.

Watt em 21. Jahrhondöt onger ön Famelisch vorstange weed, woch net emmer dat,
wat töt Volk doronger vörstäng. Wä dörch ald Bösch bläächd, dä vängd dat Wood
Jruußfamelisch, onger dat net ma Papp, Mamm un Kengk vorstange wäde. Do veel och
d Omm un dr Opp dronger, sälv Tant un Onkel woode dozo jözalld. Öt joov sujar
Zitte, do worp mo d Deenerschaff met en dä Pott Famelisch.

Em 20. Jahrhondöt had sisch dä Böjreff Famelisch noch ens vorändört. Öt
äntstänge Jömeenschaffte, di Partnere bötroff, di z. B. öt jliche Jöschlächd
hodde. Öt entstäng en Famelisch us 2 Vraue övv 2 Mannslüüh. Ävver och dörch öt
Wärk woode neu Forme va Famelie zösammöjöschustert, di öt vreuer net joov. Ön
Famelisch, di sisch mä samstös un sonndös see kutt.



https://ksh.wikipedia.org/wiki/Arabische_Sprooch

Arabisch ess en Sprooch, wat von övve 200 Millione Minsche op de janze Welt
jeschwadt wird. Et jehürt bei de sechs Ampssprooche von de Vereente Natione
(zesamme met Englisch, Franzüsisch, Spanisch, Russisch on Schinesisch). Op
Arabisch ess och dä Koran jeschrevve, wat dat hellije Booch vom Islam ess. Doröm
ess Arabisch für de Moslems ärch wichtich on jild bei dänen als en hellije
Sprooch. Dat betriff allerdings nur dat Huharabisch, die Sproochform, die mer en
de Schull jeliert kritt. Normal schwade die Arabe nämmich keen Huharabisch,
sondern ehr Dialekte, wo se met opjewachse sinn. Anders als wie jetz bei uns mem
Huhdeutsch dät dat do och keenem infalle, su em Alldaach op eemol Huharabisch ze
benutze – dä dät me hühstens uslaache, weil dat komplett nevven de Kapp wör.
Huharabisch nemmp me nur für Zeidunge on Bööche ze schrieve, Ansprooche ze haale
on en de Moschee. Selevs em Fernsinn sinn de mieste Sendunge – wa'me su sare
well – op „Platt“.

Arabisch ess en semitisch Sprooch (jenau wie Hebräisch on noch e paar andre). De
semitisch Sprooche sinn en Art von Sprooche, die met sujenannte Wurzele ärbeede.
En Wurzel hät normal drei Konsonante, die zesammen en alljemeene Jrundbedeutung
hann. Zom Beispill: De Wurzel k-t-b hät jet met „schrieve“ ze donn. Wa'me jetz
Vokale zweschen de Konsonante setz, on vleech noch neu Konsonante dovür udde
dohinge (natürlich dat alles net eenfach esú, sondern met System), dann kritt me
Wörd erus: kataba heeß „hä schreev“ (Verjangenheet), yaktub heeß „hä schriev“
(Jäjenwart), maktûb ess ene „Breev“, maktab ess e „Büro“, maktabah =
„Bööcherei“, kitâb = „Booch“, kutub heeß „Bööche“ (mieh wie een). Dat mööt att
lange met Beispille, für dat me sitt, dat all die Wördche de Wurzel k-t-b hann
on jet met „schrieve“ ze donn.

Arabisch ess en prima Sprooch für Jedichte ze schrieve. Irschtens emol jit et
extrem vill Wörd, die fass udde jenau etselve bedügge (Synonyme). On zweitens
ka'me do wunderbar met reime, weil die Wörd all mem selve System jebaut sinn. Dä
irschte bekannte Dichte bei de Arabe ess dä Imru' al-Qais. Dä hät em sechste
Johrhondet jeläv, alsu noch vür em Prophet Mohammed. Et Dichte wor bei de Arabe
ävver att zigg Langem Tradition jewäs: Jede Stamm hatt singen äjene Dichte. Wenn
sich zwei Stämm jetroffen hann, hann die sich zesammejesatz, do moote de Dichte
vürtredde on zeeje, wat se künne. Die hann dann Jedichte opjesat övve Liebe,
Kreech, Jaach on wat net all. Vür allem ävve natürlich wie doll dä äjene Stamm
ess on wie blöd dä andre. De Jedichte wurdte net opjeschrevve, sondern me hät se
all em Kopp behaale. Och hügg jild et Uswendichliere bei de Arabe noch als en
jroß Kuns. Irjendswann hann de Arabe dann och et Schrieve jeliert on ehr äje
Schreff entwickelt. De Moslems hann die Schreff em Middelalde nohm Iran, noh
Afjanistan on sujar bes noh Indien jebrat, wo se hügg noch von de moslemische
Bevölkerung benutz wird. En dä arabische Schreff werde nur Konsonante on lang
Vokale jeschrevve, kurte Vokale lööt me us. (Dat ess ävve net su schlemm; me
kann dä Tex trotzdäm lesse, wa'me sich e bessje uskennt.)



https://ksh.wikipedia.org/wiki/Tripper

Usjelößd weed Tripper dörch ön Bakteriezoot, di sich Gonokokke nennt. Dörch di
Övverdrachbarkeet tösche Mänsche had sich Tripper op d janze Wält vorbreit. Sö
kütt mä beij Mänsche vöör, kann dobeij ävver z. B. van ön kranke Mamm op hör
onjebore Kengk övverdrare wäde. Tripper vängd mo net mä beij sujenannde
Risikojruppe, woronger mo beispellswiiß Prostituiirde un Lengkße vorstehd. Mo
vängd di Krankheet beij all di Jruppe, di öt met wäßelnde Sexualpartnere z do
had. Dat kann och ön Persun se, va dör mö öt janet erwaad. Kondome vorhindere
ävver öt Övverdrare van di Erreger.

Beij dr Mann klääve di Bakterie van dr Tripper an dr Schlimm van d Harnröhr,
beij d Vrau an dr Jebährmodderhals. Di Bakterie wäde zm Deel vam Liiv aavjevange
un kapott jemaad, ävver zm Deel övverläve sö och un schade di Zelle, a dönö s
kläve.

Beij dr Mann zeechd sich di Krankheet dörch ön Entzündung am Pimel. Eiter dröppd
do öruss un vorursachd Ping. Beij önö kleene Deel van d Männer es di Krankheet
net z erkänne, sö kann ävver doch va dönö övverdrare wäde. Tripper kann och
dovör sorje, dat d Prostata ajejreffe weed un dä Mann kenn Kenger mi zeuje kann.

Beij d Vraue bövalle d Bakterie d Schlimmhutt van dr Jebärmodderhals. Eiter weed
jebälld un da vorklävd dr Eileiter, watt dozo vühre kann, dat di Vrau kenn
Kenger mi krije kann.

Di Bakterie könne ävver och anger Deeler van dr Liiv bevalle. Su kann di Persun
Gonokokke an d Vengere ha un sich domet dörch öt Jesech riive. Di Bakterie
jeroone en d Oohre un op d Hutt, wo sö sich usbreite un alles entzünde.

Wä dörch Tripper krank weed, moss no dr Doktor jo, un dä ongersöckd di Persun.
Dann weed ö Antibiotikum vorschrävve. Vreuer woch dat meeßd Penicillin, ävver di
Bakterie, di Tripper vorursache, hand sich döck dora jewendt un us dä Jrond
mösse Kombinatiune va Antibiotika ajewandt wäde. Oppaaße moss mö, dat Mann un
Vrau dat Antibiotikum kriije, sonß stäche sö sich jejendseitich wärm a.



https://ksh.wikipedia.org/wiki/Ripoar%C4%97sch_(Shprooch)

Ripoarėsch Sprooche eß enne Bovverbejreff för Sprooche ussem Rhingland uß dä
Jääjend zwesche St. Vith, Aahwieler, um Kirchroa, Nüss, Düsseldorf, Jläbbisch,
Waldbröl, Siburg, Remaren, met Oche, Bonn un Kölle dren. Et jitt enne Houfe
Ripoarėsch Sprooche, jood mii wi 120, un fass övverall sin se sesch jannz
äänlėsj, wenn et de Nohpere sin, un de Ungersheed weede emmer jrüüßer, wënn_se
wigger usseneeijn sinn. Esu jet weed og e Dijalekskontiinuum jenannd.

Fun de Ripoarische Sprooche un Sprooche-Jroppe, un di Sprooche wo mer_et nit
jannds_esu jenou saare kann, de su jenanndte Jränß_Dijalägte, eß hee enß enne
kümmerlijje Aanfang fun_enne Lėßß do_fun, noh_m Allfabeet zotteet

(*) dat Hötter Platt eß faßß ußjeshtorrve, eß këij ripwarische Sprooch, mer
hann_et hee nattööelesh opjenůmme, wëijl_et nuur em Jebeed zwesche de
ripuarische Sprooche jekallt weed. (?) dat künnt janz fokiehjt jeschrivve sinn.
Do moss_ens_enne Ėijhëijmische raan. (L) dat hüot bej de Limburjėsh-Bërrjėshe
Sprooche, di_mo ijo sällde bej de rippoarėsche Sprooche zälle dëijdt. (M) dat
hät fill fun de Mosel-Frënkėshe Sprooche aan sesch.



https://ksh.wikipedia.org/wiki/Napol%C3%A9on_Bonaparte

Napoléon Bonaparte (* 15. Aujust 1769) ä Ajaccio op Korsika; † 5. Aujust 1821 op
St. Helena. Hä woch önö Staatsmann un Veldhäär.

Napoleon wood als Napoleone Buonaparte ä Ajaccio op Korsika jeboorö. Sing Äldere
woore Carlo Buonaparte un Laetitia Ramolino. Hä hott Zwölf Jeschwistere wobei hä
dr Zweitäldste woch. Napoleon besoot d Schüll ä Ajaccio un hott Spass am Läse un
an Jeschichte. Singe Papp hott vreuer davöör jekämpft, dat Korsika van d
Franzuuse unavhängisch wood. Dä Jedanke hat Napoleon lang em Kopp jehatt.

Napoleons Papp schaffte öt, dat Napoleon bei öt Militär van d Franzuuse usjebeld
wood. Em Dezember 1778 koom hä zösamme met singe äldere Brooch no Autun, öm do d
französische Sproch richtisch z liire. Ö Jooch spiir jäng hä als jonge Soldat no
Brienne, öm do usjöbeld z wääde. Hä koom bei di ange jong Soldate ävver net jott
a.

Än d Schöll wooch hä mä em Rechne un en Jeschichte jott. En ö paar Fäscher wood
hä isch jar net jeprööft. Watt häm ävver siir jott jöveel woch en Jeschichte d
Kämpfe va Alexander dr Jruuße un Julius Caesar.

Hä packte ävver d Pröfung un sollt en d Marine joo, ävver sing Äldere schaffde
öt, dat hä no d Artillöre koom. Joohr 1784 wood hä an d beitste Militärschüll va
Paris ajönomme.

Am 24. Aujust 1785 storv Napoleons Papp un hö wood dr Chef van d Familisch, da
singe äldöre Brooch Pastuur woode wooch. Met 16 Jooch schaffte Napoleon öt,
Offizier z wääde. 1786 wood hä Leutnant em Rejiment La Fère . Zwei Jooch spiidr,
1788, wood hä no Auxonne vorsatze.

1792 wood Napoleon us d Armee entlosse. Hä hott Flupp. Als hä no Paris jäng, öm
jäje sing Entlossong z klaare, do hant se häm net mä neu äjestalt, se hant häm
zom Hauptmann jemaat. Napoleon jäng bald weer no Korsika zöröck un kämpfte jäje
Sardinie. Als dr Nationalkonvent sisch jäje Napoleon ussproch, moot Napoleon met
sing Familisch en öt Exil no Frankreich joo.

Als ä Frankreich d Jakobiner va Maximilien de Robespierre d Macht övvernomme
hodde, jäng Napoleon zo si Rejiment no Südfrankreisch zöröck. Sei hellte häm
vöör önö johe Vreund un maade Napoleon zm Chef van d Artillerii un hä söllt
helpe, de Stadt Toulon ezönemme. Met d Hölp va Napoleon hat dat am 19.Dezember
1793 gefluppt un am 22. Dezember 1793 wood Napoleon zom Brijadejeneral gemaat.
Hä wood Chef van d Armee ä Italie. Önö Schlaach en öt Jeneck kräät hä ävver als
d Jakobiner verloore un hä sujaar en öt Jevängnis joo mood un hä öt Komando
verloor. Napoleon läävde nu ä Marseille un hott do ö Küddelche met Désirée
Clary. Napoleon jäng no Paris un holp Paul de Barras bei önö Opstand, watt
Napoleon dr Rang van önö Divisionsjeneral äbraat. Spiir wood hä sujaar övvischte
Befehlshaber van öt Ennere.

Am Nüngde März Sövvezehhondötsääßunnüngßisch (19.3.1796) hiroode Napoleon
Joséphine de Beauharnais.

Zwei Daach no sing Huchzitt jäng Napoleon wärm no Italie, wo sing Armee op häm
waade. Hä schaffte öt us dä welde Hoof ön modern Armee z maache. Am 10. Mai 1791
hat sing Armee jäje d Österreicher, dovöör at jäje dr König va Sardinie jewonne.
Sing Ärfolge maade häm zwar ä Italie beliept, ävver ä Frankreisch traude se häm
nät asu janz. Maache kutte se do ävver nät völl.

Am 1.Juli 1798 koom hä met 38.000 Soldate ä Äjipten a. Vörhen hot hä at Malta
besatze. Am 23. Juli 1798 trock hä ä Kairo enn. Do kräät Napoleon d Informatiun,
datt sing Scheffe van d Ängländer versenkt woode send. Hä woch dodörch van sing
Heemöt avjetrennt. Wesseschaftler, di bei häm woore, maade en di Zitt völl
Entdeckungen, ävver ewisch kutt un wool Napoleons Armee nät än Äjipten bliive.
Dozo koom, dat d Pest völl Soldate ömbraat. Hä leed völl van sing Soldate zöröck
un jäng wärm no Frankreisch, wo hä am 9. Oktober 1799 akoom.

Do känne ä Paris me an önö Erfolsch van öt Direktorium jlood, spellte Emmanuel
Joseph Sieyès un Roger Ducos met dä Jedanke, öt Direktorium z stürze. Napoleon
sollt hälpe un met sing Hölp hand se öt jeschafft. Bonaparte, Sieyès un Ducos
woode Konsule. Napoleon schaffte öt dobei dr ischte z wääde un moch ka sahre,
dat hä allein rejierde. Am 25. Dezember 1799 wood bestemmt, dat Napoleon als
ischte Konsul vöör 10 Joohr em Amt blieve kutt. Z ischt kämpfte hä jäje alle us
d Oppositiun. Ävver öt rischtije Kämpfe kutt hä och net losse. Am 10. Juni 1800
jewonn hä em zweide Koalitionskresch. Am 8. Oktober 1801 maade hä Vreede met do
Russe, am 25. Määz 1802 met Ängland . 1803 vorkoofde Napoleon Louisiana. 1802
leed Napoleon sisch zm Konsul vöör dr Rest va si Lääve wääle.

Als d Preusse d Franzuuse saahte, sei sollte sich hänger dr Ring zöröcktrecke,
do entscheed Napoleon, dat sing Soldate dörch Thüringe no Berlin träcke sollte.
Bei Jena un Auerstätt verloore d Preusse un d Franzuuse marscheerde ä Berlin än.
Ävver hä trock wiir. Suu verbraat hä dr Winkter 1806/1807 ä Warschau, wo hä ö
Küddelche met Maria Walewska hot un höör ö Kengk maade. Am 7. Juli 1807 joov öt
Vreede tösche Frankreisch, Russland un Preussen dörch dr Vreede va Tilsit. Bo
janz Zentraleuropa wood nu va Frankreisch kontrolliert.

Dr Zaar Alexander I. wool nät mi länger d Kontinentalsperre jäje Ängland
metmaache. Doropp hän trock Napoleon all sing Soldate zösamme un hot övver
675.000 Mann an d Jrenz zo Russland stooh. Hä kämpfde wi önö Welde, ävver dat
Land wooch asu jruuß, dat hä zövöll Soldate verloor. Bei d Schlacht va Borodino
veele allein 80.000 Soldate. Hä kutt zwar noch Moskau änämme, ävver am 18.
Oktober 1812 entscheed hä, aavzötrecke. Mä 18.000 Soldate koome heem.

Als hä heem woch, do zeechte öt sich, dat sing Vreunde sich neu Vreunde soohte.
Hä vorloor dr Röckhalt en d Armee. Am 31. Määz 1814 vorloor hä Paris. Am 11.
Aprel 1814 joov hä op. Hä wood dorop hen dr Herscher va Elba un kräät 1.000
Soldate.

Am 4. Mai 1815 koom hä ä Elba a un versoot am 1. Määz 1815 weer no Frankreisch
zöröck z joo. Napoleon schaffte öt, 125.000 Soldate z sammele un trock jäje
Österreich, Russland, Ängland un Preußen. Hä hat zwar a paar Schlachte jöwonne
ävver ä Waterloo vorloor hä jäje d Armee va Wellington. Doropp beschlosse d
Alliierte häm no St. Helena en öt Exil z schecke. Am 5. Mai 1821 storv hä. Seit
dr 5. Dezember 1840 litt hä em Invalidendom ä Paris bejraave.



https://ksh.wikipedia.org/wiki/Moond_(%C3%84%C3%A4d)

Ene Moond is ene Himmelskörper dä öm ene Planet kreis un mit dämm zesamme öm en
zentrale Sunn wandert.

Onß Ääd hät jenou ëijnne Moond, dä Moont, unsere Moond jenannt, un fun dämm eß
hee de Rädd.

Für ze sehe weveel Moonde et in unserem Sunnesystem jitt loor he: Leßß mit de
Moonde vun unserem Sunnesystem

Ooser Moond bruch für en Umrundung vun ooser Ääd unjefähr 28 Daach. Dobei hält
hä ne middlere Avstand vun 384 405 km. Für een Ömdrehung öm sich seleves bruch
hä och 28 Daach. Dat bedöck, dat mir emmer die jliche Sick vom Moond sehe.

Dä Moond eß for sesh allëijn jenomme düüßter un hädd_en meddel_jriise Färv_ävver
de Sonn schingk drop, un esu künne mer en sin, esu lang wi es naaks dr Hemmel
düüßter jenoch do_fö_eß, un esu lang als wi de Sonn fun do schingk, wo se och op
di Sigk treff, di mir emmer am Belooere sėn. Dat wääßelt nattölesh övver dė 28
Dääsh ëijmohl öm däjannze Moond eröm.

Dä Moond is dä einzichste Himmelskörper dä vun Minsche betrodde wudde is. Am 20.
Juli 1969 sin et irste mol Minsche om Moond jeland. Neil Armstrong is dann als
irster usjestieje un hätt dobei sing berühmte Wörd jesaat:

Et is ene kleene Schritt für ene Minsch, äver ene jrusse Sprung für de
Minschheit. (Frei Üversetz)

Edwin E. Aldrin wor dann dä zweite Minsch om Moond. Et letzte mol woren Minsche
im Joor 1972 om Mond un seither nimmie. En andere Besonderheit sin die
Finsternisse. Do jitt et Moondfinsternisse un Sunnefinsternisse.



https://ksh.wikipedia.org/wiki/Bibel

D Bibel es öt Hellije Boch van d Jüdde un d Kriste, di öt Hellije Wood enthälld
un dr Quell vöör dr Jlaube va beede Relijiune es. Öt es ön Zsammestellung va
Schrefte, di en onjeväär 1200 Joohr entstange send.

D hebräische Bibel heechd Tanach. Sälvs dr Islam akzepteerd en völl Deele dat,
wat d Bibel vöörjitt.

Wä dat Wood övversätze well, dä stüssd op βιβλίον, watt ösu völl wi Papürosroll
heechd. En d Zitt van d ald Jriiche joov öt sälvs ön Stadt Biblos, di bkannd
vöör d Papürosproduktiun woch.

Nävver öt Wood Bibel vängd mo och döck dä Ussdrock Boch van d Bösch. Dat düüd op
di jruuße Roll, di d Bibel vöör d Relijiune spelld. Dobeij saare d meetste
Konfessiune, dat Ideö vöör d Schrefde op derekte Wäch va Jott komme send.

Öt jitt ävver och Ongerscheede tösche dat, watt d Bibel vöör d Jüdde es un dat,
watt sö vöör d Kreste es. Vöör d Kriste es dä Deel övver Jesus van d jrützde
Roll, vöör d Jüdde driind sisch alles öm öt Böndnes, dat d Jüdde met Jott em
Wüste Sinai jeschlooße hand.

D Bibel van d [[Jüddedom|Jüdde] besteeht us 5 Bösch, wobeij d ischte 4 vorzälle,
watt us dat Volk Israel wood, wi öt Israel seijd Moses erjäng. Vorzalld weed bes
zo di Ställ, wo dr Tempel va Jerusalem öt ischde Mol kapott jemaad wood.
Usserdäm schriivd öt Boch övver d jruuße un d kleen Profete.

D kristliche Bibel weed ä zwei Deele ongerdeeld, öt Ald un öt Neu Testament. En
öt Ald Testament send all Schrefte van d Bibel van d Jüdde äjeflooße. Dobeij
woode s mä angisch jekroomd. D Bibel van d Kattolische ömfasst z. B. de Schrefte
van öt Boch Judit, Tobit, Baruch, Jesus Sirach, öt Boch van d Schlaue, öt 1. un
2. Makkabäer-Boch suwi Zosätz zo d Bösch va Daniel un Ester. Beij d Ortodoxe
kommen öt 1. Boch va Esra suwi öt 3. Makkabäer-Boch, dr Psalm 151 un öt 4.
Makkabäer-Boch dozo. D Bibel van d Slawische Kersch ömfasst och d
Esra-Apokalüps.

Öt Neu Testament besteeht us d Ävanjelie va Mathäus, Markus, Lukas un Johannes
sowie d Aposteljeschicht. Usserdäm ömfasst öt d Johannesbreefe, Kattolische
Breefe, dr Breef an d Hebräer un d Offebarung van dr Johannes.



https://ksh.wikipedia.org/wiki/Vincent_van_Gogh

Vincent Willem van Gogh (* 30. Määz 1853 ä Zundert, Holland; † 29. Juli 1890 ä
Auvers-sur-Oise, Frankreich) woch enne van d bökanndste Möler van öt 19.
Jahrhondöt.

Van Gogh molde mi als 860 Belder, övver 1000 Zeechnunge send övverlävverd. Dö
meetzde wäde zom Postimpressiunismus jäzalld un hand völl anger Möler ön
Richtung vörjöjövve, su dat neu Stile entstänge.

Vincent van Gogh wood als zweides Kengk van önö Pastur jöboore. Ee Joohr vörher
woch öt ischde Kengk van d Famelisch van Gogh jöstorve. Vönf Jöschwistere koomö
noch no häm. Hä had di Zitt, di hä op öt Dörp vorbraad, ni vorjeiße, lett ävver
döck doronger, als Kengk net ösu jott wi öt duud ischde Kengk jöwääh zö se.

Vincent jäng ä Tilburg zor Schüll, broch di ävver aav. Jrönd send net
övverlävverd.

Em Sommer 1869 vong Vincent van Gogh a, en ö Konstjöschäff sing ischde Fennije
zö vordeene. Singe Ohm jöhood önö Deel va dä Lade. En di Zitt liirde hä dö Konst
kenne un ongerscheede, watt jo Belder un watt Schruuh es. Vincent reiste döck
dörch d Wältjöschichte un koom dobeij och no London, wo hä vorsood, ö Küddelche
met d Doohter va singe Huußhäär a zö vange. Dat stoss häm ävver vöör dr Kopp un
Vincent kutt dä Schlaach en öt Jöneck ni vorjeiße. Sing Äldere, di hä 1874
bösood, veel dat op un sö kutte dörchsetze, dat Vincent va London no Paris
vorsatze wood.

Ä Paris mullde Vincent komm met d Mänsche un hä vong a, döck en d Bibel z lääse.
1875 vorloor hä sing Ställ un vorsood drei Joohr lang, jätt neutz zö vänge. 1876
trock hä zöröck no Ängland, wo hä oohne völl Vreud werkde. 1878 vorsood hä ä
Brüssel si Jlöck, packde dat ävver och net. Erjendwi schaffde Vincent öt,
Helfspastur ä Borinage (d.h. em Pütt) z wäde. Hä hod Metleed met di schwoch
werkende Mänsche, verschenkde sing Kleer, kekk net op sing eje Klamotte un
läävde als ärme Söck tösche ärm Söckö. Sing Vorjösetze soche dat ävver net jäähr
un hand häm örussjöworpe... Em Herbst 1880 emtscheed Vincent van Gogh sich,
Moler z wäde.

En d ischde Zitt fluppde öt Mole koom. Hä molde mä anger Belder aav un vorsood
va angere Möler su völl wi möjelich zö liire. Brüssel solld häm di Möjelichkeet
dozo beene. Dobeij holp häm Anthon van Rappard. Als dä ävver us Brüssel
votttrock, entscheed Vincent sisch och, Brüssel dr Röck zö kiire un trock zo
sing Äldere no Holland. Do zeechnede hä völl us öt Burelääve. Als sing Kusin Kee
Voss zö Bösöck koom, worp hä ö Ööjelche op di jong Vrau. Di leed häm aavbletze,
watt Vincent ävver net dova aavheld, sisch wiir öm hör zö bömöhe. Dat joov Ängß
1881 kott vöör Weihnachte Krach en d Buud van d Famelisch van Gogh un Vincent
wood öruss jöworpe.

Vincent vong beij sing ajöhiirode Kusin Anton Mauve ä Den Haag ö Daach övver dr
Kopp. Di zeechde häm, wi mo Aquarelle mold un met Ölvärv ömjeed. Als van Gogh ö
Vorhältnes met d Nutt Sien hod, dorv hä net mi länger bei sing Kusin bliive.
Alle scheene Vincent kwitt wäde zö welle. Em Herbst 1883 trennde hä sisch och
van Sein, un trock iisch no Drenthe, dann no Nuenen, wo övver 180 Belder
entstänge.

Ä Paris liirde Vincent völl anger Moler kenne, sujar Vrönde vong hä do. Sing
Aart zö mole ändernde sisch en di Zitt. Hä liirde dr Impressionismus kenne, dä
met sing hell Värve dovöör sorchde, dat och di Belder va van Gogh net mi ösu
düster werkde.

Van Gogh volt sisch ävver en ön Stadt net döheem. Öt woch z laut un zövöll Lüüh
wore öm häm öröm. 1888 trock hä no Arles em Süde va Frankreich.

Van Gogh entscheed sisch, no Südfrankreich z trekke, wo hä hoffde dörch di völl
Sonn di hell Värve z vänge, di hä vöör sing Belder sood. En di Zitt molde hä 187
Belder. Wi bo övverall väälde häm och ä Arles öt Jeld, un hä kutt kenn Modelle
bözaahle. Dat zwong häm, Landschaftsbelder z mole, ävver och anger Moler woode
va häm op d Lingwand vassjöhalde.

Singe Droom van ö Atelie em Süde, beij däm sisch anger Künstlere zösamme setze
un zösamme mole, kutt van Gogh ä Arles ömsetze, ävver mä Paul Gauguin bösood häm
do. Van Gogh un Gauguin wore ävver Querköpp un leete sisch nüüß saare. Öt joov
döck Kniiß. Beij ö sunö Krach soll sisch van Gogh önö Deel va si lenke Uuhr
aavjöschnedde ha. Gauguin reiste no zwei Mond wärm aav.

Dat Vincent at zo di Zitt krank woch övv krank wood, leite völl Lüüh us si
Vorhalde met dat Uuhr aav. Öm net alleen bliive zö mösse, trock hä en öt Spital
no Saint-Rémy-de-Provence, ö vreuer Kluster, ä däm sisch koom änä öm häm
kömmernde.

Ä Saint-Rémy molde van Gogh Belder van dr Klusterbouw, van d Jäjend öm öt
Kluster un Belder us si Venster. Zweimol vorsood hä, sisch öt Lääve z nämme.
Jeftije Värv woohl hä eiße.

Vincent volld sisch wi önö Jövangene un hod net dä Ädrock, dat häm dörch dat
Lääve em Spital jöholpe wööd. Als Avangs 1890 sing Belder ä Paris usjöstalld
woode un Aklang vonge, hä bökannd wood, entscheed hä sisch, Saint-Rémy zö
vorlosse un no Auvers-sur-Oise zö träkke.

Ä Auvers, wo hä em Mai 1890 akoom, werkde van Gogh wi önö Jäck. Hä molde ä 70
Daach mi als 80 Belder un 60 Zeechnunge. Hölp dörch önö Doktor Gachet, di häm
vorsproche wood, kräät hä net. Dä notzde häm ävver us un leed häm vöör sisch
mole. Am 6. Juli 1890 bösood hä noch ens singe Broohr. Dä hod ävver sälvs jönoch
Ärjer un Vincent reiste kott dono wärm aav. Belder, di dono ä Auvers entstänge,
zeechde ön düster Jäjend. Bökannd es dat Beld va Koorvelder em Räähn.

Am 27. Juli schoss van Gogh sisch ön Kowel en dö Bross un storv zwei Daach
spiidr. Wisu hä sisch ömbraad, weeß kenne.

En di ischde Joohre, dat heechd tösche 1880 un 1885, molde Vincent van Gogh
meeßd mä aav. Hä kopiirde Belder, di hä jott vong. Belder va Rembrand hodde öt
häm ajödo un hä vorsood, däm sing Aart un Wiiß zö övvernämme. Hä notzde düstere
Värve, meeßt Brung, Jrau un Schwazz. Öt wood net jönau jömold, Enkelheete spelte
kenn Roll, watt zalld, woch dä Jösamtädrock. Dä mood vormeddelt wäde un stemme.

En sing Belder jäng öt Vincent van Gogh öm di normal Lüüh, Persune, di ärm
woore, ärm wi hä. Völl zeechde Buure un dörö Lääve, dat us Werke, Werke un noch
ens Werke böstäng. En di Zitt molde hä 1885 dat Beld Die Kartoffelesser, watt op
Ripuaresch D Ädäppelseißer heechd. Sing Belder sollte önö Ädrock, ö Jövööhl
vormeddele, meeßd woch domet d Ärmod jömend.

Ä Antwerpe un Paris ändernde sisch sing Aart z mole. Dr Impressionismus, däm öt
Volk zo di Zitt jäähr soch, notzde hell Värve un vormeed schärpe jözeechnöde
Jrenze. Alles vorleef, watt ävver van Goghs Aart z zeechne, wersproch. Zm Deel
övvernomm hä di hellere Värve ä sing Belder, di mi un mi us kotte Lenie un
Punkte böstänge.

Kott no singe Duud woch Vincent van Gogh at ösu bökannd, dat jruuße Usställunge
van sing Belder ä Paris, Berlin, Amsterdam un Köllö z see wore. Mi un mi Moler
orienteerde sisch a häm un notzde sing Aart un Wiiß zö mole. Mo dänkd mä öns a
Lüüh wi Henri Matisse, d Expressiuniste us d Jruppe va d Brücke suwi dr Blaue
Reiter. Ävver sälvs önö Eduard Munch un Pablo Picasso jörondo onger singe
Äfloss.



https://ksh.wikipedia.org/wiki/Nokixel

E Nohkixel („Nohkixel“) oder Nokieksel oder och Nokixel is jet, wo Do jett drin
noh kieks. Maach Op, luur erėn, maach zo, un dann bißß de jett schlauer un wejß
hingerheer mieh wi füürher. Wem mer jett im Nohkixel söök, dann säät mer och,
dat schläät mer noh. Dat Nohschlare, dat kütt von schlaach op, blädder erüm, un
kikk noh.

Miehtsdens es e Booch odder ne jannze Püngel Böösher jemejnt. Hückzdaach jėddet
Nohkixele nattüürlijj och op Mikrofillme, op CD odder DVD, un sönswie
elektronisch; un onnlain im Innternett hammer se och. Do kannß de — wie he bei
uns — womööschlish met draan schrieve.

Et jitt dousenderlej spezzjelle Nohkixele for ürrjentjet beshtemmpteß. Zom
Bejshpiehl Wöötebööscher, wo De nohluure kannß, wat e Wood inne ner anndere
Sprooch hejß, wie t do dann jeshrėvve weed, wadd et för Eijenshaffte hätt, un
esu. Dann jiddet Nohkixele fö beshtemmpte Themen, Berejche, wie e för de Kirsch,
ei fö Meddikamennte, e för der Bershbou, der Duuden för wie mer t shriev, met
Diere, odder Plannze, extra för Pänz, unn ene Houfe mieh.

E Nokixel, wat der Sėnn von de Wööt, also de Bejrėffe, vunn ener Sprooch,
verklääere deijt, dat weet öff och en Ennzüklo Pædie jenannt, besönderß wenn et
noch besönderß deck, ömfaßßend un vollshtändijj un ußßfüülijj eß. Dat is die
Zoot Nohkiksel, die mer för jewöönlish mejnt, wemmer nix söns dobej säät, ich
mejn, watt fö ejn jenau jemejnd eß. Dat Woot „encyclopædeija“ kütt uss em ahle
Jrieshisch un hejß: „Liehr vun de Bejreffe.“

Mer han norr e Woot förr esu jet, dat eß Lexikon. Kütt ussem ahle Jrieshisch un
heiß — jenau — „Wööterboch.“ Jez opjepaß. Wenn De „Lexikon“ vun hinge lißß, weed
„Nokixel“ drußß. Wo jidd et dann suu jet? Da siit mer widder wat uns uns
Jöttlijje Sprooch för e Wunder iß, do driehß de ejnfach e Woot eröm un nix hätt
sish verändert.



https://ksh.wikipedia.org/wiki/M%C3%BCnchen

München, op Ripuaresch weed va Münche jesprochen, es d Hauptstadt va Bayere. 1,3
Milliun Mensche lääve do un mache Münche zo d dreidjrützde Stadt va Dütschland.
Em Jrußraum va Münche lääve sujar knapp 3 Milliun Mensche.

Münche wood em Joohr 1158 va Heinrich dr Löw jejründ, nodäm dä d Bröck vam
Bischoff va Freising beij Oberföhring ajezünd had. Dodörch woohl hä sälvs ön
Hand en dr Salzhandel kriije. Knapp 400 Joohr spiidr, em Joohr 1506 es Münche d
Hauptstadt va Bayere woode. Em 30 jöhrije Kresch wood Münche van d Schwede
besatze. Nodäm Napoleon öt Hellije Römische Reich Dütscher Natiun opjelößd hod,
wood Bayere Könnigrich. Noom Ischde Weltkresch un d Revolutiun dankde dr Könnig
aav, Münche bleed ävver d Hauptstadt. Önö schlemme Dach erläävde Münche dodörch,
dat am 24. Februar 1920 em Hofbräuhaus d NSDAP jejründ wood. Dreij Joohr spiidr,
em November 1923, vong ä Münche dr Hitlerputsch statt. Em Zweide Weltkresch send
jruuße Deeler va Münche kapott jemaad woode. D XX. Olympische Speller woode em
Joohr 1972 ä Münche uusjedraare.

D bekanndste Stelle an va völl Turiste besoode Stelle send d Liebfrauenkirche,
öt Au Rothuuß, öt Hofbräuhuus, dr Donisl, dr Aue Botanische Jaade, d Asamkerch,
dr Justizpalast, dr Aujustinuskeller, öt Dütsche Jachtmuseum, dr Stachus suwi d
Kaufingerstrooß.



https://ksh.wikipedia.org/wiki/Gaius_Julius_Caesar

Gaius Julius Caesar (* 13. Juli 100 v. Chr.; † 15. Määz 44 v. Chr. ä Rom) woch
önö römische Feldhäär, Staatsmann un Schriiver. Hä werkde an dr Övverjang van d
römische Republik en öt Kaiserreich met.

Caesar stammde us d Famelisch van d Julier. Hä woch risch un jedood zo d
Patrizier un domet zo d besser jestallde Mensche em au Rom. Hä övvernomm, wi öt
damols jemaad wood, Ämter un dörch ö Böndnes met Marcus Licinius Crassus un
Gnaeus Pompeius Magnus wood hä em Joohr 59 v. Chr. Konsul. Tösche 58 un 51 v.
Chr. jäng Caesar als Proconsul no Illyrien un Gallia Cis- un Transalpina. En d
Zitt schaffde hä öt, janz Gallie bes zum Rhing vöör Rom z erobere. Tösche 49 v.
Chr. un 45 v. Chr. koom öt ä Rom zm Bürjerkresch, us däm Caesar als Jewenner
hervöörjäng. Hä hod alleen öt Saare un wood zm Diktator op Läävenszitt jemaad.
Dörch ö Attentat am 15. Määz em Joohr 44 v. Chr. storv Gaius Julius Caesar un
wood va Gaius Octavius, dä spiidre Kaiser Aujustus ersatze.



https://ksh.wikipedia.org/wiki/Barack_Obama

Barack Hussein Obama, Jr. (* 4. Aujust 1961 ä Honolulu, Hawaii) wor de 44.
Präsident von d USA. Hä jehüüd d Demokratische Partei a un wor dr Nachvoljer va
George W. Bush un dr Vörjänger va Donald Trump.

En öt Joohr 2004 wood hä Senator vöör dr Staat Illineus. D Afraamörikaner es
domet dr vönvte schwazze Senator, däm d USA jehatt hand.

Barack Obama wood ä Honolulu, dat litt op Hawaii, jeboore. Singe Papp koom us
Kenija un hä jehood zo dr Stamm van d Luo. Sing Mamm woch ön wisse
US-Amörikanerin. Sing Äldere hiirode op Haweij zo ön Zitt, wo Schwazze un Wisse
noch nät ä jedde Staaht van d USA hiirode dorfe.

Sing Äldere leete sisch scheede un Barack jäng zsamme met sing Mamm, di
töschebee önö Ölmännäjer us Indonesiö jehiirod hott, no Jakarta. 2 va sing
Jeschwister woode do jeboore, enn, Maya, hat spiir ä Heidelberg studeert, di
anger läävd ä Nairobi, Kenia.

Obama studiirde 2 Joohr lang ä Los Angeles un wäähßelde dann no d Columbia
University ä New York. Va 1983 a werkde hä ö Joohr lang vöör önö
Weetschaftsberooner. 1985 jäng hä no Chicago. Do satz hä sisch vor d Ußbeldung
va Lüüh ä ärm Stattveedele än.

Va 1992 a woch hä en d Politik aktiv. Hä orjanisieerde Saache, di sisch met d
Rääte van d Afraamörikaner befassde. 2000 verlooch hä beij d Vöörwaahle vöör öt
Repräsentantenhuus jäje Bobby Rasch (Bobby Rush). 2002 wood hä en dr Senat va
Illinois jewäähld un ongernomm önö Hoov Denger, di Illinois holpe. Obama sproch
sisch jäje dr Kresch em Irak uss un held däm vöör önö domme Kresch. Obama jewonn
d Vöörwaahle vöör d Senatswaahle em Joohr 2004 met 52 %.

2004 helt Obama d Jrondsatzreed vöör dr Demokrätik Nätchional Conväntion ä
Boston. Bekannt wood dä Deel van d Reed, wo hä saat, dat sing Famelisch an dr
„American Dream“ jlöövd. Am 4. Januar 2005 wood Obama Senator va Illineus. Am
30. Januar 2007 stallt hä önö Plan op, öm sisch us dr Irak zöröck z träcke.

Am 10. Februar 2007 joov hä bekannt, dat hä Kandidat vöör d Präsidentschaft em
Joohr 2008 es. Obama woch siihr ärfolgreich beij die Vöörwaahle un kräät bes zo
d Waahle vam 19. Februar 2008 1157 Delejiirdestämme. Hillary Clinton bleed sing
jrützde Jeschnörin in d Vöörwaahle. Hä wood em November 2008 zm 44. Präsidente
van d USA jewähld un noh vier Johr em November 2012 widdejewähld.



https://ksh.wikipedia.org/wiki/Striptease

Onger Striptease vorstehd mo d Konst sich op ön erotisch Aar tun Wiiß
uszöträcke. Döck läuvd dat ä Nachtklups aav.

D Konst van dr Striptease es öt, net flott d Kleer uszöträcke. Däjennije, dä
beij dr Striptease zokikkd, dä soll jespannd zokikke, mi aahne als hä em Momang
sitt, kotte Momente jätt z see jlööve un doch op mi waade. Döck wäde Bänder,
Schals övv anger Kleerstöcker jebrudd, öm di Spannugn op z bouwe. Jeschichte
wäde van d Stripper övv Stripperinne op ön Büühn opjevührd. Dobeij spelle d
Jedanke va di persun, di sich dat akikkd mä doröm, watt em näkßde Momang z see
se weed. Spannung, önö nakßde Liiv see z wäde, weed opjebouwd un jehalde. Di
Persun, di d Roll van önö Zoschauer vöör d Büühn änemmt, bliid beim Striptease
usse vöör. En d leitzde Joohre wood dat jätt angisch. Döck wäde Lüüh op d Büühn
jeroffe, öm beij öt Ustrecke z helpe övv us d Nöhde zo z kikke.

Dr jenaue Aavang vam Striptease es net bekannd. Öt weed ä au Bösch ävver döck
dova jesproche, dat dr erotische Danz va Salome, d Dohter va Herodias, dr ische
Striptease woch. So söll vöör Herodes Antipas d Hülle ha valle losse, damet d
Jödder jnädich wore. Jesechert es dat ävver net.

Em Joohr 1868 troone lydia Thompson un d British Blondes ä lang Röck op un
zeechde, watt sönß net möjelich woch, d Bee. Am 13. Määz 1894 wood em Divan
Fayounau- Theater ä Paris dr ischde Striptease jedanzd. D Stripperin mood dovöör
ön Stroof bezahle.

Va 1905 a wood d Dänzerin mata Hari dörch hörö Striptease bekannd. Beij d ischde
Optrette woch dat ävver noch vöör kleen Jruppe va Lüüh un net op Bühne.

Em Berlin van d 20er Joohre wood Anita Berber dörch hörö Striptease bekannd.
Nackt dojeboohne Ussdrocktänz maade öt Volk vöör d Büühn döck ösu jäck, da töt
zo Tumulte koom.

No dr Zweide Weltkresch wood dr Striptease, dä damols noch „Schünnheetsdanz“
hosch dörch d Sex-Industrie jelengkd. Sujenannde Nightclubs maade ä Berlin un ä
Paris op. Naame wie öt Crasy Horse woode bekannd.



https://ksh.wikipedia.org/wiki/Noodrhing-W%C3%A4%C3%9F%C3%9Ffaale

Noodrhing-Wäßßfaale litt em Wäßßte vun Dütschland un es met öwer 18 Mellione
Enwohner et bevölkerungsreijchste Bonndesland vun Dütschland, op et Jebiet
betrocke met 34.080 km² et viertgrüßte. De Landeshoupshtadt es Düsseldorf, de
jrüßte Shtadt vum Land es Kölle.

Em Norde vun Noodrhing-Wäßßfaale litt et Wäßßfaalische Tiefland. Em Oste et
Sauerland, et Bërjėsche Lanndt un et Siejerland em Södoste, met vell Böum un
huhe Bersch vun 500 bes öwer 800 Meter.

Em Wäßßte hamme de Eefel und der Niederrhing. In de Midde von
Noodrhing-Wäßßfaale litt et Ruhrjebiet mit dä Shtädt Bottrop, Jelsenkirshen und
Herne, suwie Marl am Nordrand, Dortmund, Hamm und Hachen im Oste, Bochum, Essen,
Overhuse und Möllem aan de Ruhr in de Midde un Duisbursh im Wäßßte. Wiggersh
hammer im Norde Mönster, im Oste Bielefeld und Paderborn, im Südde Seije un im
Södweste Bonn, Kölle, Oche, Mönschejlabbach un Kreiwel. Usserdem die bërjėsche
Städt Wuppertal, Remsched un Solinge, zojoderlez vun Köln der Rhing araff de
Landeshoupshtadt Düsseldorf.

Noodrhing-Wäßßfaale jrenz em Norde aan Niddersaxe, em Oste aan Hesse un em Südde
aan Rhingland-Pallz. Em Weste jrenz et aan et Köningkrejch vun Beljie un em
Nordweste aan et Köningkrejch dä Nidderland.

Em Jäjesatz zo andere Bundesländer wie zom Bejspill Bade-Württemberg besetz
Noodrhing-Wäßßfaale nur zom Deel Regione, weil dat Land 1946 noh_em Kreesch vun
d'r Britischen Militärverwaltung schnell jemaat werde moot, domet et Ruhrjebiet
net unger_ne Viermächtestatus kom, un de Franzuuse för vollendete Tatsache
jestallt wutte, weil die et janze Rheinland, Norde wie Südde, zo Frankreich
schlaare, un de janze Rhing zo_r französischen Ossjrenz maache woullte.

Hüxte Bersch es d'r Langenberg (843,1 m) em Rothaarjebirsch, jefoulesch vum
Kahle Asten (841 m).

Am 1. April 1947 wurden die Verwaltungen des Regierungsbezirks Minden und des
ehemaligen Freistaates Lippe in Detmold vereinigt (Bedingung des ehemaligen
Freistaates Lippe). Der Regierungsbezirk Minden wurde somit um die Kreise
Detmold und Lemgo vergrößert und am 2. Juni 1947 in Regierungsbezirk Detmold
umbenannt.

Schon seit einiger Zeit wird diskutiert, die Zahl der Regierungsbezirke auf drei
zu reduzieren. Alle Kommunen im Ruhrgebiet, die im Regionalverband Ruhr
organisiert sind, sollen danach in einem Regierungsbezirk zusammengefasst
werden. Die übrigen Teile des Landes sollen dann den Regierungsbezirken
Rheinland und Westfalen zugeteilt sein. Die Landschaftsverbände sollen hierbei
aufgelöst werden.

Die Umsetzung dieser Idee ist von der 2005 gebildeten CDU / FDP-Landesregierung
bis 2012 angekündigt worden. Danach soll es künftig drei Regionalpräsidien
Rheinland, Ruhrgebiet und Westfalen geben, die die noch aus preußischer Zeit
übernommenen Regierungsbezirke anpassen sollen. Diese Planungen berühren
allerdings auch historische und staatsrechtliche Fragen, da sowohl der
betroffene Regierungsbezirk Detmold als auch der Landesverband Lippe im Rahmen
des Beitrittes des ehemaligen Freistaates Lippe nach Nordrhein-Westfalen 1947 in
den Lippischen Punktationen *1) mit klaren Zusagen an Lippe geregelt wurden.
Daneben gibt es regionale Widerstände, welche die angesprochenen
Verwaltungseinheiten als zu groß und zentralistisch kritisieren.

*1) über die moralische und staatsrechtliche Bedeutung gibt es unterschiedliche
Auffassungen

Die Kommunale Selbstverwaltung wird in Nordrhein-Westfalen wahrgenommen von den
Kreisen, den kreisangehörigen Gemeinden und Städten, den kreisfreien Städten,
den verschiedenen Zweckverbänden, z.B. dem Regionalverband Ruhr, dem
Verkehrsverbund Rhein-Ruhr und dem Verkehrsverbund Rhein-Sieg sowie den beiden
Landschaftsverbänden Rheinland und Westfalen-Lippe.

Nohm zweite Weltkreech wudd vun dä britische Militärrejierung am 23. Aujußß 1946
die Verodnung Nr. 46 erlosse. Die dät sech met dä Auflösung vun dä ehemahlije
Provinze vum Land Preuße en dä Britischen Zoon un deren Neubildung als
selevsständije Länder befaßße. Uss dem nöördlische Deel vun dä preußischen
Rhingprovinz un Weßfaalen wudd Nordrhein-Westfalen jebildt.

Am 21. Jannowaa 1947 koom met dä Militärverordnung Nr. 77 dat Land Lippe bei
Nordrhein-Westfalen dobei.

De Ministerpräsident vun Noodrhing-Wäßßfaale is Hannelore Kraft. Sä is am 14.
Juuli 2010 de Nachfuljer von Jürjen Rüttjers jeworre.

ET Landeswappe jitt die räumliche Zusammensetzun vum Land wieder. Et besteht op
dr linke Sigg aus em Symbol führ de Rhing, op dr rächte Sigg us däm Pääd, däm
Symbol für de Rejion Wäßßfaale, un im ungere Winkel us dr Lippishe Ruus für et
Lipperland.



https://ksh.wikipedia.org/wiki/John_Adams

John Adams (* 30. Oktober 1735 ä Braintree (Massachusetts); † 4. Juli 1826 ä
Quincy) woch dr ischte Vizepräsident un dr 2. Präsident van d USA.

John woch dr Sohn van önö Imijrant us Ängland. Vorhiirod woch hä met Abigail
Smith. No ö Studium ä Harvard wood hä Räätsvordriiner aver hä schreev och Bösch.

Watt opvällt es, dat Adams kenn Zäng mi hodd. Dörch öt Piife hat hä di all
vorloore. Dö hä kee Jebess draare woohl, hodde völl Lüüh Schwirichkeete, häm z
vorstooh. Dozo koom, dat hä och onger Depressiune lett.

Adams ongerstödzde dr Zosammeschloss van 13 damols existeerende Kolonie un maade
Washington dr Övvichte van öt Militär. Öne Deel van dr Text van d
Onavhängkeetserklärung stammt och va häm. Adams werkde och an d Verfassung van
dr Staat Massachusetts met.

Beij d Präsidentewaahle va 1796 besiichde hä Thomas Jefferson on wood dr
Nachfoljer va George Washington. Adams hod öt net eefach. Se maade öt häm ärch
schwoch un hänger d Kulisse wood jäje häm jemängelt un mo kann sisch vörstelle,
dat hä no di 4 Joohr d Naas voll hod. Hä kandideerde zwar noch öns ävver voloor
jäje Thomas Jefferson.



https://ksh.wikipedia.org/wiki/GNU_Liz%C3%A4nnz_f%C3%B6r_n_fr%C3%A4%C4%B3e_Dokementazjon

Di „GNU Lizännz för_n fräĳe Dokementazjon“ häĳsj_en orrinal_änglish de „GNU Free
Documentation License“, un dat veed fö_jwööhnlisj affjekööz_alß „GNU_FDL“,
un_och „GFDL“.

Dat eß äĳn fun fille su_ne Lizzänze fö fräĳ Enhallde, un seshe en jebreushlijje.
Se weed fun dä Free Software Foundation, mir dääten saren, de
Fräĳ_ßoffwär_Shtifftung, erußjejovve. Dat eß en Daachorjanisazjon för dat GNU
Projäkk, saren se.

Wänn_ennen Uerhevver als_ennen Lizänzjävver sing Werrək unger de GNU_FDL
errußdeĳdt, dann jidd_er zimmlish_fill Rääshde wigger, wi dat dat jbruch wääde
darrəff. Ed_eß älaup, dat Werrək ze Kopeere, ze Forbräĳde un wigger_ze_jävve, ze
Foränndere. Dat darrəff mer och kommärzjäll maache. Dofüür moßß dä Lizänznämmer
de Lizänbedingunge ennhallde. Dad_eß, de jannze Autoore und Shriivere mößße
jenanndt sinn, un wat bäĳ_em Änndere un Wiggershriive erus_kütt, dat moßß widder
unger dä GNU_FDL shtonn. Wä sesh nid_ann_de Lizänbedingunge hallde däĳdt_ä
folliert automattish all di Rääshte uß dä Lizzännz.

De GNU Lizännz för_n fräĳe Dokementazjon eß urshrünglish jemaadt woode, öm So_n
Dokkumänte wi de Hanndböösher, uß däm GNU-Projäkk med_en äänlijje Lizänz fodäĳle
ze künne, wi de ßoffwär sellver. Domet sůll jaranteert wääde, dat denne iier
Ėnhallde fräĳ för Jeede ze hann sinn, un de Rääshde esu övverdrare wääde künne
wi se jebruch wääde, jannz dä Bewääjung för_n fräĳe ßoffwäer iirem Jäĳß
äntspräshend. Esu wi di GNU_FDL' för Dokementazjon, jiddet för de ßoffwäer de
GNU GPL — de GNU General Public License.

De jrüüzte Sammlung med Ėnhallde, di unger dä GNU_FDL lizzänseert sinn, fingk
mer en däm fräĳe Nohkixel met däm Nahme Wikkipedija. Do sinn inzwesche mieh wi_m
Millijuhn Sigge met Täxxte — och Atikkelle jenanndt — in jood_övver Hundort
Shprooche. Jraad dat di GNU_FDL in däm un äänlijje Projäkkte bebruch weed,
hädd_en de läzde Joohre och Krittik draan jebraadt. Für allem sull se för iire
Zwäck jet komplizėerd sin, och wäm_mer se met anndere vergläĳshe däät, di jät
jönger sinn. Dat mer emmer dä jannze Lizänztexx wiggerjävve mööt, shtüüert
väm_me janz koote Täx_Shtök övvernämme well. Ußßerdämm jiddet se
orijinaal_forbindlish blos_en änglish, enß affjesinn vun su_n inofizjälle
Övversäzunge.

Dröm fingk mer mieh un mieh de äĳnfachere Lizenze fon Creative Commons. Di han
suja de ungerschiidlijje Shtaate iier nazjonaale Jesäzze med_bedaach. Ed eß
allordingkß totaal ůnpraktish, wäm_mer forsööke däät, för su_e Projäkk wi de
Wikkipedija de Lizänz ze wääßelle. Dröm eß de Free Software Foundation draan,
dat se winnishßtens e paa vun dä Blötsche fun dä GNU_FDL' ußbüjele donn, un en
neu Faßßung oplääje. Of_mer dat_to_met kommpatibel met dä Creative_Commons
Lizännz CC-BY-SA hinkrijje weed, ess_ävver non_nėt_klooh.



https://ksh.wikipedia.org/wiki/Stickstoff

Stickstoff ees eh Schemisch Element mit dä Oochtnungszahl 7. Ed steeijt em
Periodesüßteem in der fuffzehnte Haupjrupp. Singe Keern besteijt us sibbe
Protone un sibbe Neutrone. Öm dä Keern eröm flehjen sibbe Elektrone.

Stickstoff witt zum eeijne als Schutzjaas beijm Schweesse jebruch. Zom andere
witt hä zor künstlischen Herstellung vun Amoniak verwendt. En de Autoindustrie
jitt ed Firme die behaupte, dat dä Stickstoff als Füllung en de Reefe dofür
sorje deijt, dat Kraffstoff enjespart witt un die Reefe nit esu schnell de Luff
verliere. Dat ees äver alles noch nitt weßßenschaftlisch nohjewisse. Weme äver
jett janz kalt krieje will, dann ees och meistens Stickstoff em Shpill]. Doorsch
singe niddrieje Siedepunk un dat reaktionsträäje Verhale ees hä optimal öm alles
möchlije kalt ze krieje. Hee eh paar Beishpille:

Do drüvver hinuss witt dä Stickstoff och noch beim Verpacke vun Leevensmiddel
enjesatz. Dobei witt zem Beishpill en Chipstütt met Stickstoff opjebloose un
dann kumme de Chips erinn. Dat hätt dä Jrund dat die Chips sich dann länger
halde.

Stickstoff kütt am häufischste en de Luff für. 78,7 % vun dä Luff sin nämlisch
Stickstoff. Hä ees äver och en Eiweiße un Nukleinsäure ze finge.



https://ksh.wikipedia.org/wiki/Palau

Palau es ön Republik em Stelle Ozean. Di mi als 200 Insele liije onjöväär 800 km
östlich van d Filippine. Öt es enne van d jöngßde Staate, di öt op d Wält jitt.

Wi dö ischde Mänsche op di Insele komme send, weeß mo net. Övv öt sisch öm Lüüh
va Asie övv us d Südsee handele däng, kutt net vassjöstalld wäde.

Övver Dusende va Joohre hodde dö Vraue op Palau öt Saare. Dörch Vraue wood alles
vorärvd un sei böstämmde och, wo öt lang jäng.

Övver d ischde Joohre va Palau weeß mo net völl. Sälv övv 1543 dä us Spanie
dörch d Wält reisende Ruy López de Villalobos di Insele vonge had, es unsecher.
Secher es, dat em Joohr 1783 önö Ängländer, Henry Wilson, beij önö
Scheffsongerjang, op enn van di Insele a Land jäng. Hä joov d Insele och dr Naam
Palau.

Em 19. Jahrhondöt resse sisch d Spanier, d Ängländer un dö Dütsche Palau onger
dr Naahl. Als öt zo jäck zojäng, solld dr Papst entscheede, wäm Palau jöhüüre
soll. Hä joov öt d Spanier, di angere dorfe öt ävver notze. 1898 vorloore d
Spanier di Insele ävver wärm a dö Dütsche, di dat Land bes zm Äng vam Ischde
Weltkresch bösooße. Japan övvernomm di Insele bes zm Äng vam Zweide Weltkresch.
D UN woore dono di, di vöör Palau zoständich wore. 1994 entscheede sisch d Lüüh
op Palau dovör, önö onaavhängije Staat z belde. Seijd di Zitt es Palau ön
Demokrati met önö jöwäählde Präsident. Öt jitt ävver ön äng Zösammöarbeed met d
USA.

Em Joohr 2009 wood övver Palau jömuld, öt hod 17 Jövangene us Guantanamo
opjönomme.

D Natur op Palau es noch meeßd onjöstürd. Sälde weed jömäld, dat Lüüh met
Dünamit Visch vange. Dr ischde Natiunalpark vöör Haivesche wood op Palau
jöjründ.

Öt Jeld weed op Palau dörch d Turiste un dr Veschvang vordeend, wobeij d Reffe
un d jösonke Scheffe us dr Zweide Weltkresch d Deere atrekke. Schnorchele un
Tauche maad he völl Vreud.



https://ksh.wikipedia.org/wiki/Afghanistan

Afghanistan, dat och Islamische Republik Afghanistan heechd, es ö Land, dat em
Süde va Asie litt. Sing Nobbere send Iran, Turkmenistan, Usbekistan,
Tadschikistan, China un Pakistan. No di Anschlääch vam 11. September 2001 wood
dö damalije Rejiirung aavjesatze. D USA jänge dova us, dat sö Terroriste
ongerstötzde, di vöör di Anschläch vorantwortlich wore. Vam Joohr 2004 a es dat
Land ön Islamische Republik. Em Joohr 2014 woch Ashraf Ghani dr Präsident van öt
Land.

Afghanistan litt zm jrützde Deel tösche un op Berch. Dörch dr Norde van öt Land
treckd sich dr Hindukusch, ö Jebirje, dat bes op 7.500 Meter Hühde jeehd. Em
Alljemeene kann jesaad wäde, dat Kontinentalklima öt Wäähr bestemmd.

D jrützde Städt send Kabul (4,9 Mill. Bewonner), Kandahar (339.200),
Mazar-e-Scharif (239.800), Herat (166.600), Dschalalabad (158.800) un Kunduz
(118.000).

Ä Afghanistan wäde 49 Sproche jesproche, wobei Dari un Paschtu d Amtssproche
send. 5 va winnijer Lüüh jesproche Sproche wäde ä Provinze als Amtssproche
aaerkannd.

99,9 Prozent van d Mensche send Moslem, di zm jrützde Deel Sunite, zm kleenere
Deel Schiite send.

Mohammed Sahir Schah woch dr leitzde Könnig va Afghanistan, 1978 wood öt
Republek. Em Dezember 1979 koome Soldate us d UdSSR en öt Land, watt zo önö
Bürjerkresch vührde. Als 1989 d Russe öt Land wärm vorlosse hodde, trocke d
Mudjaheddin en. Dorophen entstäng em Joohr 1992 dr Islamische Staat Afghanistan.
Em Land joov öt önö Bürjerkresch, ä däm völl Mensche öt Lääve vorloore. Als
Reaktiun op d Anschlääch vam 11. September 2001 marscheerde Soldate, di öt
Mandat van d UN hodde, en öt Land en, öm vöör Vreede z sorje.



https://ksh.wikipedia.org/wiki/Achterhoeks

Achterhoeks, dat spresch mer Aachterhukß, es enne Sproochejropp en de Nederläng.
Wi dä Name schonn säät, kallt me se em Achterhoek, däm Stöck fon de Provinß
Gelderland em Oßte van de jeldersche Eijssel, beß noh de Jrenß fun Dütschland.

En däm Jebeed jidd et vill foschiidenne Dijalägde, di all beij et Achterhux
jezallt wääde. Em Norde un Oßte eß dat däm Jrafschafter Platt em düütsche unn em
Twentß odder em Sallands us de Neederläng zemmlesch äänlesch, di doh aanjrenze
don. De weßßlijje Dijalägde wääde och ald beij et Oß Vellühwß jeräschnet[1] un
komme jedd obb et Jelldersche. En faßjelaate oddo offizjäl Schriifwiiß han se em
Aachterhuks nit, ävver em weesentlesche bruche se wall all deselve Aat, ier
Sprooche ze schriive un bochstabbėere, un dat eß noh de Jrundrääjelle vom
Nederlängsch esu wi mmer et schwaadt, ävver med Saache uss em Dütsch
dobeijenomme, woh dat Nederländesch nit rik.

Et Aachterhuukß zallt zem Nedersaksisch fon de Nederläng un domet zo de
Nederfränkesche Sprooche fun de kontinentaale Weßjerrmaanėsche Sprooche.

Jraad wi de Sprooche op der ander Sik fon de Jrens bess errop noh Duisbursch un
Mölm däät mer et Aachterhoks noch en de spääde Prüüßezick onger dä Bovverbejreff
fan et Düütsch Nederlängsch faße.

Fille donn et Wäßfäälesche, oddo winnėschßtens et Wäßmönßterlänndesche em
düütsche Sproochroum un et Twents em neederlängsche mem Aachterhukß zesamme alß
eijn Sprooch aalooəre, ävver eß klooh, zick länger ald sen di sesch ussenneeijn
am äntwekkelle, un en de miehtßte Väll eß de Jränß zwesche der Staate och
zėmmlėsch noh aan de Jränß zwesche de nöüjerre Öngescheed en de Sprooche[2]

Der Achterhook kent völl Bänds, di de eijen Sprooch bruche, zem Bäjspöll:
Normaal, Boh foi toch, Jovink en de Voederbietels, de Spitfires, un nit zoläz
Old ni-js wo Medspeller beij sėn, di j och beij Normaal ode Boh foi toch jewääse
woohre.

De Jrammatėk fom Aachterhuks eß annders wi em Neederlängsch un annders wi em
Düütsch oddo Neederdütsch. Se eß ööhnzwoh dozwesche. Hee e paa Beijspöll:

De Kunjugazjohn fun de Donn Wöht hät en de MeerZahl alldewiel de jlische Vorrəm
wi de Du-Forrəm en de Eijnzahl:

En annder Eijeaad eß dä Ömluut, janns äänlesch wi beij onß un och em
Lėmmborjesche, dä ävver em Neederlängsch un Holländesch jannß onbeėkannd eß. Wi
heh kütt hä en de Fokleijnerongßforrme un en de Dėngwööd ier Mihzahle för, ävver
angėsch jeschrevve wi beij onß, dröm han di winnijer Püngksche:

En Winterßweik, dat heijß op Aachterhuugß Winterswiek un op Nommaal-Holländesch
Winterswijk, bett mer et „Fatter Onser“ esu:



https://ksh.wikipedia.org/wiki/1._FC_K%C3%B6ln

Dä Effzeh (1. FC Köln) es enne Foßballvoreijn us Kölle — Hä es sick singe
Jröndung dreimol deutsche Meister un viermol Pokaljewinner jewodde. In dä Säsong
1977/1978 hät_e _ret_duuble jehollt. Dat mäht dem zum ihrzte Clob ahm Rhing. Dä
Effzeh spillt im RheinEnergieStadion wat fröher et Müngersdorfer Stadion wor.

Jejrönck wood dä Voreijn am 13. Februa 1948; hä jing uss dä Union vun zwej
äldere kölsche Foßballclubs hevüür, däm „Kölner Ballspielclub von 1901“ us
Klettenberch un dä „Spielvereinigung Sülz 07“ uß Sölz.

Tireck em zweide Johr is der Voreijn ald en de Oberlija Wess opjestieje. 1962
wor dä Club et iertzte Mol Deutsche Meister, un tireck noh dä Jründung von dä
Bundeslija, dat wohr em Johr 1964, noch ens.

Dä ihrzte Präsident wor der joode Kremers' Franz. Dä hät suppa saache jamaat. Dä
hät et Maskotje, der Jeißbock Hennes injeführt, un_et Jeeßbockheem jeschaffe.

Dä Präses vun uns Voreijn heijs hück Werner Spinner und woor ene klasse
Foßballer, dä in de Sechzije un Sibbeziger Johr dä beste Spiller vum FC wor. Däm
Verein sing Maskottsche, datt ess der Jeißbock Hennes, sick 2008 als Hennes dä
Ochde, doröm heijße mir och de „Jeißböck“!

Dä aale Lückscher verzälle noh_hück davun. Dä Pokal hät dä Effzeh ad lang
jewunne. Et wor de knappste Entschejdung in dä Bondeslija die et je jav. Vür dem
letzte Shpilldaach wor Borussija Mönschenjladbach un_dä_Effzeh punktjeleisch
ävver dä Effzeh hät sivven mieh Duure jeschosse. Aan dem letzte Spilldaach
spillte dä Effzeh jejen Fc Sankt Poulie un dä Bettsecker jejen da dä reschtije
Borussija. Mönschenjladbach hät Dortmund met zwölef zo noll affserveet. Ävver dä
FC hät_et jelesch jemaat un Sankt Poulie met fünef zo noll jeschlare. Am End
wurd dä Effzeh met dreij Duure vurschprong Meister. Seijt dä Zick kann dä Effzeh
Sankt Poulie jot ligge. Mönschenjladbach ävver nit.

Am nüngten Novemba hätt dä Effzeh sing Dräner Hanspeter Latour entlasse, weil
dä, zwa jejen Schalke im DFB-Pokal ne jode Fijur jamaat hät, ävver in de Tabell
vun dä 2. Lija nix jebraat hät. Do hanse dem Christoph Daum anjerofe, der jerad
wejen_em_kleene Malääd in_nem Krankehuss in Kölle jeläje hät. Dä Daum wor_ad_ens
Dräner bejm Effzeh jewesse, dat wor 1986 - 1990. Dat wor_et_letzte mol jewäse,
wu da Effzeh vürre mitjespellt hät. Daum, dä mit dem Häz am Effzeh hänk, hat et
sish üverläsh un en Pressekonfarenz inberoofe, un zwar am 11.11.2006 um 10:00
Uhr. Da han alle jehoff, dat der sish darövver nachjedach hät, un et jeroß
verkündije wullte, dat der Dräner beijm Effzeh wird. Doch do hät der jesat, dat
dat nit jegange wör, weil er zu beripsch is, um dat zo schaffe. Dann hat sish dä
Meier und dä Ovverath in et zeush jeläsch, um dem do_noch zu holle. Et hät ävver
nit jeklapp. Dat wor der 15.11.2006. Drie Dach später rövt der Daum bejm Meier
an, dat er et doch noch mache wullt. Do wußßta ma nit mät_der_dat oder
mät_der_dat nit. Am End hätt_a_dat doch jedonn. Nach_em_Spell jejen 1860 hät dä
Meier en Pressekonfarenz inberoofe und verkündicht, dat der Daum
e_su_schnell_ad_er künnt aanfange dät. Der soll jez am 04.12.2006 jejen
Duisbursch (Foßball) ad ens up dä Bank setze.



https://ksh.wikipedia.org/wiki/%C3%84%C3%A4dbevve

En Äädbevve hät mer, wann der Boddem unger unsere Fööß enne Rock määt odder et
Rappelle aanfängk. Dobei künne Bërje, Hüüser, un Bröcke en et Wangke kůmme un
sůjaa zesamme falle. Et jitt janz höösche Äädbevve, di mer koum merrk, ävver se
künne och Katastofe un schwer Onjlöcke sin, met dousende Duude, Obdachloose un
schlemme Schäde.

Se kumme Zostand, wann en de Ääd ier Kruß Spannonge optredde, weil de Äädplaate
sesch bewääje wolle. Dat don se dann öff met enem kleijne odder jrůůße Růck,
wann de Spannung rick. Dobei entshtonn sujenannte seißmesche Welle, di loufe
dorsch, un öm de janze Ääd. Do, woh se her kumme, sen se am shtärkßte. Dat kann
ööhnßwo deef unge en de Ääd sin. Mir merke se am shtärkßte jrad jenou do
drövver, woh se de op de Ääd ier Bovverkant op der Boddem treffe, wo mir drop
shtonn. För dä Plaz säät mer och „et Eppizäntrom“ fum Äädbevve. Met
Seismomeetere un Seismojraafe donn de Weßßschaffler di Welle messe un opzeichne.
Do han se sesch verschiidene Skale un Mohße ußjedaach, öm dänne ier Shtärk] en
Zahl]e ußdrökke ze künne.



https://ksh.wikipedia.org/wiki/Woot_(Kalle)

En Woot es wu sesch de Sprooche druss opbouwe. En Woot beschtejt us Sillbe. Et
künnt nur ejn sinn: Bej däm Woot "et" un däm Woot "Woot" zom Bejschpill. Et
künne och mih sinn: En däm Woot "Kanalljemöschtijall" ätva. Un en Et künne och
jannz fill sinn: wi en dä Wööter "Kanarijefüjescheszüngelscheszüppsche" un
"Bovverrhingdammfschiffaatskappitähnsfisternöllscheshöötsche". An dänne kammer
och lihjere, dat mer Wööt zesamme säzze kann, öm neu Wööter ze krijje. Dä
Bovverrhing, de Damfschiffaat un dat Kappitähnsfisternöll jidd et jeede och för
sijj allejn. Met un oohne Höötsche.

1. Houpwoot. Di Houpwööt han e Jeschlääsch. Et hejß "Dä Rhing", "Di Kirresch",
un "Dat Fisternöll". Do kammer dat Jeschlääsch drann äkkänne. Dä Rhing es
männlesch, dat Fisternöll en Saach, ävver blooß en de Jrammatig. Em rischtije
Lääve kann dat Fisternöll enne Kääl sin, un e Määdsche, un jenauesu jood en
Saach, odder en Zick unn enne Plaz.

2. Donnwoot, och Zickwoot jenannd. Di Wööter saare wat paßeet, un wann et
paßßeet, fun däm mommänd uß jesinn, wo mer dat Woot en enne Saz beusch.

3. Sönß. Die sönßtijje Wööt sin zem Bejschpill de Füüerwööt. „Misch“, „Ding“,
„Dä“, „Däm sing“, un esu.

Wööter sin ungerscheedlesch zwesche de Schprooche. Se jehüüere dormiehtß en ejn
Schprooch. Nemm etva dä „Kühl“ da'se Woot wat mier bruche, ävver de Buure en
Holland saare op holländesch "Boerenkool" för de sellve saach, un op englisch
heijset "Kale". Di zwej Wööt kumme jäz en unse Schprooch nit füür.



https://ksh.wikipedia.org/wiki/Stelle_Ozean

Dr Stelle Ozean, dä och Pazifik jenannd weed, es öt jrützde Meer, da töt op os
Ääd jitt.

Em Norde jränzd dr Stelle Ozean an dr Nordpol, em Oste a Nord- un Südamerika. D
westliche Jrenz es Asije un d südliche Jrenz stelld dr Südpol do.

Dr Stelle Ozean es onjeväär 181 Mill. km² jruuß. Dat bedüüd, dat dr Pazifik 35 %
van d Ääd ussmaad. Onjeväär 50 % va all dat Wasser em Meer schwömmt em Stelle
Ozean. Sing deepßde Stell es 11.034 Meter onger dr Wasserspeijel. Kikkt mo sich
dä Boohm van dr Ozean a, su sitt mo, dat dä net jlatt wi en Plaat es. Huch
Jebirje, di Röck jenannd wäde, schiebe sich dörch dä Meeresboohm, Ävvr och
Jravens vängd mo. Dr Marianenjraav es dö deepste Stell, di os Ääd opwiise kann.
A d Witjadeepe 1 wode 11.034 Meter onger dr Wasserspeijel jemeiße. Dr Vüührring
es ön Sträck, wo Vulkane em Meer döck vöör Ärdbebe sorje, wi öt öt Ärdbebe ä
Chile am 27. Februar 2010 zeechd.

Dr Stelle Ozean es mi als mä ö Meer. Jruße Nävvemeere ömfasse dä jruuße
Waasserpool. Insele em Stelle Ozean wäde ä Jruppe zösamme, di Melanesie,
Polynesie un Mikronesie heeche.

Opjrond va sing Jrüüde vänge sich völl Häfe am Stelle Ozean. Dozo jehüüre
Vancouver, Anchorage, Long Beach, Los Angeles, Oakland, Portland, San Diego, San
Francisco un Acapulco.



https://ksh.wikipedia.org/wiki/Rhingland

Dä Bejriff eßß äwwer ned kloor deffeneet. Jeedenvalls_eß fill winnijer
jemëijndt, wi dat jannze Land, wat laans_em Rhing litt — esu jesinn ess_et enne
koomijje Bejreff fö_Jeede, dä_sish do_met nid_esu_jood_ußßkänndt.

De lenke Sigg vumm Rhing wood als eäztes vunn dä Römer besiddelt. Däswäjje sinn
noch hück de mießte Städt im Rhingland up dä Sigg (en Ousnahm eßß Düsseldorf).

Dat Rhingland als zesamme jehüürendet Jebiet eßß eäz dorsch de Proiße jemaat
woode. Noh däm Wiener Kongreß hänn se de aale Förstedömer, Jrafschafte unn all
dä Drißß in en Rhingprovinz zesamme jedäut. Do hätt noh Bingen, Kleve unn
Wetzlar zojehöört, äwwer im Jroße unn Janze eßß dat ad et Rhingland jewässe.
Frööjer hät mer dä Bejreff „Rhingland“ esu jaa net jekannt, wi mier dä hügk
hann.

Noh däm Zweijte Weldkrisch eßß dat Jebiet jedeild un de nöchtlijje zweij
Drettelle med de Wääßfaale in en Land zesamme jesteck woode, un et süüdlijje
Drettel met dä Pällzer. Dat hätt dä Rhingländer natürlisch nid_esuh jään jehatt.
Et hätt äwwer nit jehulfe.

Mansch Ëine süüd_et Rhingland alß dė Jääjend, woh de Minsche aam Rhing laanß un
räähs_on_lingx drömm_erröm der Faa0teleer fiere. Dat wööhr dann fum
Jränß_Shtriife fun 20 beß 30 Killomeeter en Holland bëij Emmerich, der jannze
Rhing erop beß övver der Bodde_See eruß, un wigg_en_de Schwëijds_erinn. Ävver
dadd_essen Aat Minderhëijte_Mëijnong.



https://ksh.wikipedia.org/wiki/Meer

Dat Woot Meer bruch mer för jruuße natörlijje Aansammlonge vun Waßer, die
jewöhnlėsch räujisch aan ierem Plaz op de Ääd sin un blieve, och wenn se met
Wedder un Jezeite aff un aan ens e besje hüüter kumme, odder sesch e besje
zeröck trëke künne.

De Aansammlong vun de janz jruuße Meere, die on_noch all zesamme hange donn,
nënnt mer de Wëltmeere. Et eine udder ander Meer hät ene Name met Ozijan dren,
andere met -see udder Jolf (Meer), dat sen kleine Ungerscheede, määt ävver nit
vill draan, dat mer et och met enem Meer ze donn hät. Och Stöcker vun Meere, die
do draan hange donn un ööhnzwi en et Land erin shtippe, allsu Buchte, Förde,
Fjorde, en Bäij (Bay), ene Jolf (Meer), en Lajuun, un wat nit all, sen för
jewöhnlesch noch ene Deijl fun Meer. De Houpsaach, woh mer e Meer un all de
ander Jewäßer op unsem Planeet met ungerscheide deiht es dat: Em Meer es
Salzwaßer, övverall söns se Sößwaßer dren, udder Brackwaßer, udder söns en Bröh.
Nuur bei dämm Brackwaßer wat zonshtand kütt, weil sesch Sößwaßer (vum Land) un
Salzwaßer (uss_em_Meer) vrmesche donn, wat mer öff en Lajune un Sömf zwesche
Meer un Land hät, dö sen sesch de Minsche nit immer eins, ovv_et Meer sin sull
udder nit.

„Dat Meer“ udder „die See“ saare de Minsche, wann se am Ufer shtonn un drop
looere, dat Dinge es riesisch, un mer süüt er nur Meer ein op e Mol, vun de
allermiehßte Ußseeshßpunkte op de Ääd. De Meere zosamme han, met janz kleine
Ußnahme, wie em Duude Meer, all onjefähr dersellve Wasserstand — wam_mer ens von
keine un jruuße Welle, Ebbe un Floot, affsüüht. Dä jemeddelte Waßershtand weed
Nomaalnoll jenannt un es bem Vermesse weschtėsch.

Dä ëijnhëijtlijje Waßershtand vun de miihßte Meere kütt dovun, dat en all de
Meere Waßer erin löüf, ävver nit widder eruß, un weil di ungerenëijn verbonge
sin, shtëijd_et dann, övver de Johdousende, övverall ejaal huh. Waßer
verschwindt praktesch nur beim Verdunste noch uss_em_Meer. Dobei bliev alles
zeröck, wat em Waßer opjelööß wohr, dröm hät mer em Meer och dat Salzwaßer. Op
die Aat krijje mer ävver noch op en ander Wieß et Meer beschrevve: e Jruuß
Jewäßer, woh nur Waßer erin flüß, ävver nix eruß löüf. E kleij Jewäßer fun dää
Aat, doh jidd_ed_er och vun, nänne mier ene Salzsee un donn_et iehrter als ene
Bėnnesee enshtoofe.

Et jitt e paa Jewäßer, di mer „Meer“ nänne deiht, di ävver je kei Meer sin en dä
zwëij Aate wi jraad beschrevve. De Minsche sin bem Kalle un bem Name jevve nit
besöngisch akeraat, don orr_ens ene Jux maache, dat eß äävenß esu. Esu e Jewäßer
hëijß zwa met „Meer“, eß ävver jenou esu ene See, wi vill andere Bėnneseeje uch.
Mer säät „di See“ för et Meer, met Salzwaßer, un „dä See“ för ene Bennesee met
Sößwaßer dren. Et Steinhuder Meer un de eifeler Maare sin Seeje. Et Schwäbesche
Meer och, et hëijß joh mem andre Name dä Bodesee.

Mer hät de Ingernazjonaal Hüdrojrafėsch Ojanisazjůhn, affjekööz IHO, en et Lävve
jerööfe, öm Name un Jrenze för de jruuße Jewäßer op de Ääd ėngernazjonaal
faßzelääje.[1] Dat eß, domet mer sesch zem Bëijshpöll en de Scheffaat jet
lëijshter vershtändeje kann. Di hallde sesch aan dä Jedanke: En e Meer kütt
Waßer erin jefloße, ävver et flüß nix eruß. Alsu han di — för unser Foshtändnėß
— de Wältemeere, un de Salzseeje om Tappeet.

Em Joohr 1928 han se et eetste Mohl er Sammlong: Limits of Oceans and Seas — „De
Jrenze vun de Ozėjaane un Meere“ eruß jejovve, un aktoäll es däm sing drette
Ausjab uss_em Joohr 1953.[2] De veete es ungewähß, wood 1986 forjeschlaare, es
ävver noch nit rattėfėzeedt.



https://ksh.wikipedia.org/wiki/L%C3%A4ng

Die SI Basiseinheit vun de Läng ees ene Meter oder och Meeter. Et Formelzeiche
ees dat l un dat Zeeche für de Einheit ees eh m.

Ene Meter witt hückzedaach fessjelech als die Streck, die et Leech em luffleere
Raum en 1/299.792.458 Sekunde zoröcklech.

Fröher wor ene Meter anders erkläät wudde. Em Middelalter woren de Länge unjenau
avjemesse wudde, weil die Jrundlaach vun der Vermessung woren die Ärm un Been
vun de Herrscher jewäss. Hat meh ne jrusse Könich su hat mer och ene lange
Meter, wobei dä domols noch Schritt oder esu ähnlich jenannt wutt. Irz em
17.Joorhundert kom dann dä Wunsch op dat janze ze vereinhetlische, weil emmer
wedder de Lück betupp wudde woren. Em Joor 1793 wudd ene Meter dann als dä 40
millionste Deel vum Längejrad dä durch Pariss durchläuff fessjelech. Sechs Joor
spädder wudd dat Mooß dann in Platin jejosse un als Urmeter en et Museum
jelääch. Höck weeß me dat dat Urmeter eh kleij bissche ze kuurt wor.

Em 19.Jahrhundert wudd dä Meter neu fessjelech. Jetz wor nimie de Ääd als
Jrundlaach sundern zwei Strichjruppe. Dat Mooß wudd dann och als internationaler
Meterprototyp och en Metall jejosse.

1960 han sich de Weeßenschaftler dann üvverläch, dat et jenauer ees, wenn meh
dat Nuklid Krypton 86 nimmp un die Strahlung die dat usssendet met
1.650.763,73-fache malnemme deijt. Wat dann dobei erus kütt ees ene Meter.

Dat blivv dann esu bis 1983. Do koom dann die oven ad jenannte Erklärung zom
Zooch.

Öm erus ze krieje wie lang irjendjet ees muß me et messe. Dozoo bruch me
Messwerkzeuch. Jetzt ees et jo zeemlich schwer dat met dem Leech ze maache. Also
hätt me eh Vergleichsmooß dat em beste Fall vum Eichamp zoojelosse ees wie zem
Beishpill:



https://ksh.wikipedia.org/wiki/Kondom

Ö Kondom, dat och onger Naame wi Präservativ, Jummi un Pariser bekannd es, es ön
dönn Hutt, di meeßd us Jummi jemaad weed, öm z vorhindere, dat dr Soohm van dr
Mann, öt Sperma, beij d Vrau zo ön Schwangerschaff vüührd. Usserdäm lett sich
dörch Kondome ön Övverdrarung va dörch Sex övverdrachbare Krankheete ädämme.

Kondome woode z iisch us Stoff jemaad. Dat holp ävver net völl.
Schwangerschaffte leete sich su net vorhindere, un Krankheete woode wiir
övverdraare. Dat wood iisch bässer, als Kondome us Därm va Deere jemaad wode. Di
stallte dä Schotz do, dä va hönö erwaad wood. Iisch als Charles Goodyear öt
schaffde, us Kautschuk Jummi z mache, joov öt ö Material, dat su woch, da töt
vöör Kondome jott z bruche woch. 1855 woode Kondome noch vorniihnd, ävver dat
durde net lang un 1912 entstänge di Denger at su, dat sö ohne Nott usskoome.
Watt di ischde Kondome noch net besooße, dat woch en di Spetz ön Plaatsch, öm dä
Soohm, dat Ejakulat, opzövange.

Öm öt schwöder z mache, onsecher Kondome op dr Maat z brenge, jitt ö tön
DIN-Norm, di vörschriivd, wi öt Kondom bestalld se moss, öm vorkoovd z wäde. Öt
es d DIN-Norm EN 600, di dat alles vörjitt.

Kondome könne ohne jruuße Omett jenotzt wäde. Automate vängd mo a völl Stelle.
Dozo jehüüre Klos vöör Männer un Vraue ä z. B. Weetschaffte. Ävver och vöör
Appötheke hange di döck.

Völl Lüüh notze kenn Kondome. Hönö es zwar kloch, dat sö dodörch ö jrüüßer
Risiko äjönnt, ävver öt weed jesaad, dat met Kondome winnijer Vreud am Sex
opkütt. Bewesse wood dat bes hüüh net. Ä Dütschland wäde Kondome mä va onjeväär
20 % van d Männer un Vraue jenotzt, bei Persune tösche 20 un 25 Joohr send öt mä
25 %. Dat Krankheete wi Syphilis un Tripper dodörch net op anger Mänsche
övverdraare wäde, schingt di Lüüh net en dr Kopp z jo.



https://ksh.wikipedia.org/wiki/Kilt

Jo wat is dat nu, dat is e Kleidungsstück, dat dät esu e bissje alswie enen Rock
ussehn, effer dat wet nit von de Wiever getraje, sundan vun de Kerls, unzwar für
allen Dinge in Schottlandt.

Jo nu, wat ist den esu anders an ene Kilt alswie an enne Rock, außer dat de Kilt
vun de Kerls getraje wet? Do is etzmol de Tarten, dat is dat Muster ob dem
Dinge, he sät ma och Schottenmuster, oder Schottenkaro daför, im gegensatz zu e
08/15 Karo hät de Tarten ne Anfang un esu och e End, un begint dann
spiegelverket vom nüe, da kanste also e Spegel drop donn, un dat Muster süt im
Spijel genau esu us, als wenn de de Spigel widder weg däst.

Dat etzte kanste Dir denke, wezde versökst Dinge Klikere, Fröch un suu in de
Täch för ze stecke, do gidet ken, daför don de Schotte sich e Kett um de Buch
binge, un hänge daran e klen Täch, dat ze Sporran (sprich: Sporren, NIT Spohren)
nenne däte, dat Dinge is für alle Tach us Ledder, un wen ze sich schick mache
wulle, dan dun ze sich welche us Fell üm.

Un dann ist ät in Schottland och e nit gans esu wärm alswie bei uns he, un so
donn ze sich och Strümp an, die bis an et Knie goon, dat däte ze Kilt Hose nenne
he sarje mer Kniestrümp daför. Un damit die Strömp och boove bliefe, trajen ze
noch e paar Gummis mit klene lüstge Fähnche drann op de Strümp, dat heßt dann be
denne Flashes (Sprich: Fläsches).

So dann es de Kilt kommplett, fehle no noch e Paar Schoh, da tät ma sich dat an,
wat ma gerad broche dät. För in de Highlands erüm zu klimme nimmste e Paar
Wanderscho, für de Highland Games e Paar Sporschoh, un esu wigger.

Jo dann däste de Kilt mit enen Sporren us Fell, de Kniestrümp mit Flashes an,
dozu kumme eh Paar gans besondere Schoh de däte Ghillie Brogues heße.

So, de Schooh sin flach, un wenns de domit in de Highlands erömm klimme däst,
dann häste gans schnell Wassa do drinn, un so hann sich de Schotte gedacht, dat
ze einfach Löcher in de Schoh mache domit dat Wassa goot abloofe kann, un damit
dat och goot ussin dät, hanse die Löcher nit enfach wahlos erinn gebort, sondern
esu angeortnet, dat dat e schön Muster ergevve dät.

Dazo kütt e wieß Hämt, un e Schlips oder e Fliech, dann don ze noch e West an un
e dazo passende Jack, do gitet vaschiedene Weste un Jacke, dat küt drop an wie
schick ma sich mache dät, wenn et gans schick sinn sollt, för zem Beispell wann
de Schotte am Loch Ness op dä Huchzick danze goon, dann doon ze sich noch e
Stück Kilt Stoff über de Schulta hänge dat däte ze dann Plaid nenne.

Un för dat kommplett för ze mache donn ze sich ne schöne Metz in de Stümp stecke
wat ze Sgian Dubh nenne däte, dann noch e Gürdel, un wenn ze et jans doll triefe
wolle hänge ze sich an de Gürdel noch e langed Metz wat ze Dirk nenne däte.



https://ksh.wikipedia.org/wiki/Demokratische_Republek_Kongo

D Demokratische Republek Kongo, di och at öns vreuer d Naam Beljisch Kongo un
Zaire jehad had, es önö Staat em südliche un zentrale Afrika. D Nobberstaate
send d Zentralafrikanische Republek, Sudan, Ujanda, Ruanda, Burundi, Tansania,
Sambia, Anjola un d Republek Kongo. Usserdäm jrenzt öt Land op ön Längde va 40
km em Weste an dr Atlantik.

D Demokratische Republek Kongo es met 2.345.410 km² öt dreidjrüützde Land ä
Afrika. Dova liije öm d 60 % em tropische Räänwald. Dörch öt Land flüüst dr
Kongo, met 4.374 km nohm Nil dr längßde Floßß va Afrika.

Met 8,1 Milliun Äwonner es Kinschasa d jrüützde Stadt van öt Land. Dono komme
met Mbuji-Mayi un Lubumbashi Städt met öm 1 Milliun Lüüh.

Vreuer woch dat Land ö Könnigrisch, dat ävver dörch d Portujiise em 17.
Jahrhondöt kapott jemaad wood. Di notzde dat Land ävver mä, öm Sklave us öt Land
z schaffe. Iisch dr Ängländer Henry Morton Stanley böreisde dä Deel va Afrika un
studiirde Land, Lüüh, Deere un Planze. 1885 beschloss d Berliner
Kongo-Konferenz, dat dr Kongo Prevatbösetz van dr damalije Könnig Leopold II.
wääde solld. Dat wood ussjenötzt, un Land un Lüüh woode bes op d Knouche
ussjebeut, watt als Kongojreuel en d Jeschichte äjäng. Beljie bleed ön jrausame
Kolonialmacht.[1]

Iisch 1959 trock sisch Beljie us dr Kongo zöröck, un öt entstäng ö Kaos. Medde
1960 wood zwar önö onavhängije Staat ussjeroffe, ävver öt Land jeroonde tösche d
Enteresse va Beljie, d USA un d UdSSR. No mä 18 Mond koom öt zo önö Putsch, un
Mobutu wood övver Joohre Diktator. 1971 ändernde sisch dr Naam van öt Land un
wood zo Zaire. Mobutu bleed bes en öt Joohr 1994. Da wood hä va Kabila jöstürzd.
1997 ändernde sich dr Naam van öt Land at wärm un wood zo Demokratische Republek
Kongo. En di Zitt veel önö Kresch, ä däm völl Lüüh storve. Kabila sälvs storv em
Joohr 2001. Singe Soohn övvernoom dä Poste. Dä däng, watt hä kutt, ävver em Land
woch ösu völl kapott, dat hä öt vordammd schwoch hod. Besongisch em Oste dronge
emmer wärm Rebelle us d Nobberländer en.[2]

Mi als 40 % van öt Volk jehüüre d kattolische Kersch a, 30 % send ävangjelisch.
Dä huhe Deel va Kattolische stammd doher, dat at em 15. Jaahrhondöt Missionare
en öt Land koome.

Öt meetzde Jeld vordeent dr Kongjo dörch Ääz. Dobeij spelld Kupfer d jrützde
Roll, ävver och Metalle wi Niob un Tantal wääde he jevonge. Zosätzlich weed och
no Jold, Sälver un Diamante jejraave.



https://ksh.wikipedia.org/wiki/Boch_(z_l%C3%A4%C3%A4se)

Ö Boch es ön jebonge Sammlung va Bläär, meeßd met Ömschlaach. Döck send di Bösch
us Papiir övv ähnlich Zeuch. Öm tösche Bösch un loos Bläärsammlunge z
ongerscheede had d UNESCO vassjesatze, dat ö Boch winnichstens 49 Bläär ha moss.
Usserdäm dörfe di net rejelmäßich örusskomme. Ee van d bekanndste Bösch es d
Bibel. Ä d leitzde Joohre wäde mi un mi Bösch als e-books, dat heechd Bösch, di
als Komputerdatei zösammejestalld send, vorkoovd.

Dö Vörjänger van d Bösch woore Rolle us Papürus, di vöör onjeväär 5000 Joohr
beij d ald Äjypter opdauchde un dono van d Jriiche un Römer övvernomme, dann
ävver dörch Codexe aavjelößd woode. Dat woch jevalde Perjament, Material, dat
schwoch z maache un düür woch. Öm 1400 no Christus lößde Papiir öt Perjament
aav, wobei ön Papiirmölle us Nürnberch als dr ischde Lefferant va Papiir
övverlävverd es. Als dr Aue Jutenberch öt Bedrocke va Papiir ervonge hod, jäng
öt met d Bösch berjop. Mi un mi entstänge. Di Zitt, wo Papiir mä va d Mönche ä d
Klüster jeschrävve woode, woch vörbeij.



https://ksh.wikipedia.org/wiki/S%C3%BC%C3%BCdpool

Dä Süüdpool eßß sozesaare wo de Äädaxx em Süüde ußß dä Ääd erußßluuret. Woröm se
sisch drejjt. Dä Punkt wood ed eäßßte Mool vunn Roald Amundsen unn Robert Falcon
Scott erreijscht.

Dä Süüdpool eßß 13,2 Milljuhne Kwadraatkillomeeter jrooß unn hätt 1000 (Winter)
beßß 4000 (Summer) Eijnwuhner, di op dänn 80 Forschungsstazjuhne lävve. Nuur 2%
sinn ohne Ies, dä Rääßß eßß vun en decke Iißscheesch bedeckt, di hätt beßß ze
4500 m.

En singer Medde eß dat Land fum Pool unger_em Meereß_Shpeejel, ävver dat Iiß eß
do esu deck, dadd_et beß unge dorresh reëĳsh, ed_eß allsu nimmoohlß Waße zwesche
däm Iies un dä Ääed. Dadd_eß jefeeolish. Wänn nnammlish de Meereß_shpejel wiggo
shtëĳsh, wi_jerret em Momang dëĳdt, dann weed_et jo och wärremer op de Ääd,
wi_jedd_et em Momang dëĳdt, un dat künnt zosamme in dä Zigk zwesche de Joohre
2080 un 2250 dozo füüere, dat dat Meer_Waßo unger dat Iieß fum Süütpool kütt.
Wänn dad_esu eß, dann weed dä jannze Iieß_Pannze, washëĳnlėjj_en jannz koote
Zigk et schwemme aanfange. Dä jitsch dann sozesaare uß singem Loch noh bovve un
dat jannze Wasso jöck drunge un hivvd_en en de Hüh — fill mieh, wi wenn_e
ëĳnfarr_ald am schwömme wööh, un dann weed_e widder_eraf_falle, un norrenß en de
Hüh jonn, un esu wiggo, beßß_e endlijj_en Rouh kütt. Dobëĳ künnte Welle
ëntschtonn, di öm der jannze Jlobuß loufe, sesch henger_em Äqwaator widder
zesammedrängelle. Wänn dih zwesche Ängland un Frankrish_op unß aankumme, dann eß
ävver Belljie, Holland un Döütschland_en Nuut, do künnt en Wäll öm_de 100 m huh
de Elbe erop loufe. Di endt dann eetß aan de Allepe, un määd_alles platt, wat
dozweschen_eß.



https://ksh.wikipedia.org/wiki/Ovid

Publius Ovidius Naso (* 20. Määz 43 v. Chr. ä Sulmo; † 17 n. Chr. ä Tomis) wood
kott Ovid jönannd. Hä woch önö Dichter em au Rom.

Ovids Papp, önö huhe Häähr, dä zo d Ritter zalld, woohl, dat Ovid Beamte wood.
Ovid vong en dä Berof zwar a, broch ävver aav un wood Dichter. At zo di Zitt
leed sisch met Jedichte alleen net jönoch Jeld vordeene, öm zö övverlääve. Hä
vong önö Jeldjevver ä Messala Corvinus.

Ovid hiirode dreimol, di ischte beede Ehe woode jöscheede. Us di zweide stammde
enn Doohter. Isch sing dreide Ehe held bes zo Ovids Duud. 8 n. Chr. wood hä op
Böschloss va Kaiser Augustus no Tomis, watt hü Constanţa heechd, aavjöschobe.
Önö Jrond dovöör wood häm net jönannd. Hä noom ävver a, dat ö Jedicht, dat hä
jöschrävve hod un dä Naam carmen et error drooch (op Ripuaresch Ö Jedicht un önö
Vähler), dozo vüührde. Aujustus hod vorstange, dat Ovid sisch övver dä Bejreff
Famelisch löstisch jömaad höd. Zosätzlich es öt möjelich, dat Ovid jätt van ö
Küddelche ervaahre hod, dat öt Enkelkengk va Aujustus jöhad hod.

Ovid vorsood si Lääve lang, no Rom zöröck z komme, ävver Aujustus un och singe
Nachfoljer Tiberius leete dat net zo.



https://ksh.wikipedia.org/wiki/Nacktheed

Nacktheed beschriivd ön Situatiun, beij dör ön Persun ohne Kleer es.
Jlichzittich kann dat ävver och op Deere zotreffe, di ohne Vell övv ohne Väähre
send. Mer sät och Nackischkeid do för.

D Jesellschaff sitt dä Bejreff Nacktheed ongerscheedlich. Öt jitt Völker, di
kenn Schwirichkeete domet hand, ohne Kleer z joo, di mä met winnich Klamotte
sisch at ajötrocke vööhle. Anger Kulture schriive d Lüüh sujar vör, dat sö
suvöll Kleer draare solle, dat mo sö net erkenne kann. D Burka es ö Beispell
dovör. En d meetzde Jesellschafte emfänge nackte Lüüh ävver Schaam, sisch ohne
Kleer z zeeje.

Nacktheed em alt Testament van d Bibel steeht vöör Onschold. Adam un Eva schamde
sisch, isch als sö dä Apfel|Appel]] van dä vorboohne Boohm jesse hodde. Beij d
orthodoxe Jüdde es Nacktheed vorbone.

Beij di au Kulture ä Athen un Rom woch Nacktheed vöör dr Mann nüüß Onjöwönnijes.
Bösongisch em Sport koom dat döck vöör. Vöör Vraue woch dat ävver vorbone.

Em Neu Testament woch Nacktheed met Keuschheed vorbonge. Sex woch jätt, dat mo
ongerdröcke un en d Famelisch bliive solld. Nacktheed woch ön Schwirichkeet, dat
d Jesellschaff em Jreff kriije mood. „Jävvd di Nackde Kleer“, es ön Vörjaab, di
en di Bibel stehd.

Bes en öt 19. Jahrhondöt bade d Lüüh nackß en d Seee un Flößß. Dat ändernde
sisch ävver en d Zitt van dr Biedermeier. Badebotze un Badekleer kome op. Öt
scheckde sisch net mi, nackß z bade. Dat ändernde sisch am Äng vam 19.
Jahrhondöt. FKK, d Freikörperkultur koom op. Doronger vorstänge di Mensche ävver
mi als mä ohne Kleer dörch d Welt z laufe. Öt sold ön Ästellung zm Lääve
vormeddelt wäde. Em 20. Jahrhondöt koom met d 68er-Bewejung ön Jesellschaff op,
di onger Nacktheed vorstäng, sisch va ald Konventiune vreij z schwemme, di ald
Jesellschaff z zeeje, da töt su net wiir jeehd.

Nacktheed es önö Deel van d Konst. Dä Bejreff Aktmodel entstäng em 19.
Jahrhondöt..



https://ksh.wikipedia.org/wiki/Motto

E Motto eß äänlesch wi en Övverschref, odder enne Waahlshproch. Et wed ävver nit
immer unbedingk bovvedröver jeschrevve, wi en Övverschref, un et wed öf
jewäähßeld, häd alls-enne köötere Beshtannd, wi-enne Waahlshproch.

En Seßijohn em Karneval hät e Motto, de nääkßte Sessijon hät dann en annder
Motto.

En Forannshtalldung hät öf e Motto, suwije „Hük danß de Bärin mem Bär“ förrenne
Danß-Ovend med Damewahl em schöönßte Danß-Kaffee (Tanzcafé Brömmel) nörtlish der
Alpe.

En Handlung kann unger enem Motto shtonn un shtattfienge. Da heiß et dann „Dä
hät däm zwei mol eine jekleev, noh däm Motto ‚dubbelt jekleäv hällt besser.‘“ -
oder eso en där Aat.

En Motto kann oresuwat wi en Thema sin, wenn-et förre-beishpel öm et Shpille
jeehjt, dann hät me enne Rolle-Shpell-Ovent med em Motto - ov Thema -
„Meddel-Allder“ un de Lück jevve al de alde Rettere un Borsch-Frölleins un jöke
öm Päd erüm, unso.

Dat Woot „Motto“ küdd_ussem_Lattëijnesche, muttum hëijß do esu fill wie e
Jemorrmelle, wat mer esu für sesh henn säät.



https://ksh.wikipedia.org/wiki/Kosovo

Dr Kosovo s öt neuste Land ä Europa. Dä vreuere Jugoslawische Deelstaat wood
dono önö Deel va Serbie. Am 17. Februar 2008 had hä sisch vöör onavhängisch
erklärt. Seid di Zitt es dr Kosovo d Republik Kosovo. Serbie hat dat nett a
erkannt un nennt dr Kosovo wiir d „Autonome Provinz Kosovo un Metochien“.

Kosovo litt mädde em Balkan un hat kenne Zojang zo öt Meer. Op d en Sii jrenzt
dr Kosovo a Albanie, an anger Ecke a Montenejro, Serbie un em Nordoste a
Mazedonie. Dr Mällebend woch immer enn vöör d Buure wichtije Regijun. Schnei op
d huch Berch rondöröm un dotösche Land vöör d Kööh un d Jeeße, wenn dr Wenkter
dovör sorchte, dat en d Berch kenne lääve kutt.

Kosovo hat 10 877 km² un es domet klenger als manch dütsch Bundesland. Huuch
Berch prääje dat Land. Dr hüüxte Berch es dr Djeravica met 2656 m. Dr jrüütste
Floss s dr Wisse Drin.

En öt Land lääve onjeväär 2 Milliun Mensche. Völl Lüüh us dr Kosovo lääve ä
Düschland, Amerika, Österreich un en d Schweiz. Kikkt moch sisch d Zsammesetzung
von d Lüüh a, so sitt moch, dat 88 % Albanier, 7 % Serbe un 5 % us anger Ecke
van d Welt komme.

Tösche 1912 un bes zm Aavang vam Zweide Weltkreesch jehood Kosovo z Serbie. Em
Zweide Weltkreesch wood öt zo Albanie jeschobe, dat damols va Italie bestemmt
wood. 1974 ändernde sisch dat wärm, un Kosovo wood ön onavjängige Provinz va
Serbie.

1989 beschloss Slobodan Milošević, dat met d Onavhängigkeet Schluss se soll. Di
Laach wood emmer schlemmer, un 1999 komm öt zm Kreesch em Kosovo. D NATO
övvernomm un öt sooch no Vreede us.

Änglisch jilt als offizielle Vorkiihrssproch, ävver en öt Land weed Albanisch un
Serbisch jesproche. En ö paar Dörper sprecht moch och Türkisch un Bosnisch.



https://ksh.wikipedia.org/wiki/George_Washington

George Washington (* 22. Februar 1732 op önö Hoff Wakefield ä Virginia; † 14.
Dezember 1799 op dr Landsetz Mount Vernon) woch dr 1. Präsident van d USA.

At als kleng Kengk jehood George Washington zo d Rische ä si Land. Sing Äldere
koome us Ängland. George hod ävver dat Pesch, dat singe Papp at vrösch storv un
hä met 11 Joohr singe Halvbrooch Lawrence als Vörmond kräät.

George had d Schüll net lang besood, vorstäng zwar jätt va Mattematik ävver vöör
z stüüte woch öt net. Vöö Lüüh saate, dat sälvs als Jruuße George dr Vorstand va
ö Kengk en d Jrondschüll hod. Hä vordeende si ischte Jeld als Vormeißer. Dat
Wärk holp häm, dr Wäät va Land, wat hä emmer als dr jrüützde Besetz aasoh,
schätze z liire.

Sarah, 19 Joohr un ö beldhöbsch Vrommisch, woch zwar vorhiirod ävver George hod
mä Oohre vöör d Vrau. S braad häm all dat beij, wat hä ösu brudde, öm net als
Döömes tösche d Lüüh z stooh. Konst, Jedichte un önö Hoof anger Denger liirde hä
dörch Sarah.

Dr Juvernör va Virginia Dinwiddie joov George dä Opdrach, d Franzuse, di ö paar
vöör d Ängländer wichtije Positune besatze hodde, zm Aavträcke z bränge. Wi mo
sisch vörstelle kann, fluppde dat net. Dinwiddie woch ävver net kniißtisch un
vortraude George ön Jrupp va Soldate an, di d Franzuse beobachte solld. Öm dat
vornönftich hä z kriije, leet Washington Forts, dat es ön Zood va Kasern bouwe.
Dat vonge d Franzuse ävver net ösu schünn un öt joov ön Schösserei beij dr önö
Offizeer van d Franzuse si Lääve vorloor. Dat woch dr Aavang van önö Kresch dä
va 1754 bes 1763 duurde. George woch ävver net bang und at sproch sisch flott
rond. Trotzdem hood hä beij d Soldate op un jäng als Avjeordnete en öt Parlament
va Virginia.

Met öt Sally fluppde öt net mi lang, s reisde met höre Mann no Ängland, un su
entscheed hä sisch am 6. Januar 1759 si Ja-Wood öt Martha Dandridge Custis, enn
van d rischste Vraue us Virginia z jävve. Eeje Kenger hodde di zwei net ävver hä
nomm 2 Kenger van öt Martha us ischte Ehe a. "Dr Düüvel schiißt ni op önö kleene
Hoof". Su och beij George. Hä ärvde noch mi un wood enne van d rischste Lüüh va
Virginia.

Am 15. Juni 1775 wood George zm Kommandeur van d Kontinental-Armee en dr
Onavhängichkeetskresch. George woch kenne Veldhäär wi Napoleon ävver vorstäng
öt, ön Armee z orjaniseere.

Sing Armee schaffde öt, d Ängländer us Boston vott z jaare. 1776 kräät hä s
ävver drövver un vorloor d Schlacht va Long Island. Als hä sisch noch met d
Ängländer kloppde, hod sisch Benedict Arnold met d Franzuse jeklöppd un jewonne.
Di ärkannde Amerika als onavhängige Staat a. Us dä Jrond kut hä sisch met d
Franzuse zsammedo un beede schaffde öt, d Ängländer en drövver z jävve, su dat
och Ängland Amerikas Onavhängichkeed akzepteere mood.

Öt duurde bes zm Joohr 1777, iih sisch d Parteije zo önö Vorfassungskovänt
troff. Tösche Mai un September 1787 taachde s do un am Äng stäng d Vorfassung
van Amerika op öt Papiir. Als enne Deel wood vassjelaad, dat dr neue Staat önö
Präsident ha sold. Am 4. Februar [1789 wäählde s George Washington zm ischde
Staatsovverhaupt van dat neu Land. Di Waahl wooch ööhne Jäjestemme. Beij d
zweide Waahl viir Joohr spiidr joov öt drei Persune, di sisch net entscheede
woohle. Am 30. Aprel 1789 wood George Washington voreidicht. John Adams wood
singe zweide Mann.

Ängs 1799 wood George Washington krank. Hi denke d Lüüh, da töt dr Keehlkopp
woch, dä sisch entzünd hod. Op jädde Vall storv George am 14. Dezember 1799 an
di Krankheed op singe Hoff ä Mount Vernon.



https://ksh.wikipedia.org/wiki/George_W._Bush

George Walker Bush (* 6. Juli, 1946 ä New Haven) es dr 43. Präsident van d USA.
Tösche 1995 un öt Joohr 2000 woch hä dr 46. Juverneur van dr Staat Texas. Singe
Papp, George H. W. Bush, woch och US-Präsident. Sing Mamm heecht Barbara Bush.

George woss als äldstes va 4 Kenger van George H. W. Bush un Barbara Bush op. Hä
besood d Jongeschüll van d Philips Akademie en dr Staat Mässachusetts un jäng
dono no d Yale University, wat op Ripuarisch Hochschüll va Jeil heecht. 1968,
dat woch en d Zitt van dr Vietnam Kresch, troon hä d Nationaljarde beij. Hä
vlooch Vluchzeuje övver Texas. Ongerlaare us di Zitt liije en öt Prevatarchiv
van d Famelisch Bush un send d Öffentlichkeet net zojänglich.

George besood d Universität va Harvard un jäng dono en d Ölindustri, di sing
Famelisch völl Jeld jebraat hod. 1977 liirde hä Laura Welsch kenne. Seij hiirode
un leete sisch ä Midland, dat litt ä Texas neer. George wääßelde d Kersch un
troon d Metodiste beij. 1978 vorsoot hä en öt Repräsentantehuus z komme, vorloor
ävver d Waahle. Öt hosch, dat hä öt net schaffde, d Lüüh op öt Land a zu
spräche.

1994 jelong öt George d Waahle zom Juverneur z jewänne. En di Zitt wooch Bush
önö Ongerstötzer van d Todesstroof. Di Positiun als Juverneur woch ö Sprongbrett
vöör sing Waahl zom Präsidente.

D Waahle em Joohr 2000 woore ärsch knapp un isch d leitzte Stemme us dr Staat
Florida maade Bush zm neue Präsidente. Hä kandideerde vöör d Republikaner un
domet koom öt z önö Wäähsel em Wisse Huuß. Dr vörherije Präsident Bill Clinton
met d First Ladi Hillary Clinton jehood d Demokrate a. En d ischte Amtszitt va
Bush veele d Anschlääch vam 11. September 2001. Dat vüürde zo önö Hoov neu
Jesätze un Bestemmunge.

Dr Usstrett van d USA us öt Kyoto-Protokoll veel en d ischde Amtszitt va George
W. Bush.

Im Joohr 2003 koom öt zom Irakkresch, beij dem d USA un d Ängländer Soldate en
dr Irak scheckde. Do vormuude s vorboone Waffe un d Ongerstötzung van Tärroriste
dörch Sadam Hussein. Em Laufe van dr Kresch koom öruss, dat öt zo Vorbreche an
Jevangene jekomme woch, wobeij besongisch dat Abu-Guraib-Jevängness us d Reih
danzde. Ävver och ä Guantanamo woore Denge vörjevalle, di net hödde passeere
dörfe.

En d zweide Amtszitt wäähßelde Bush önö Hoov Menestere us. Dozo jehood dr
Außenmenestr. Collin Powell wood dörch Condoleezza Rice, watt op Ripuaresch
Kondolisa Rais jesproche weed, ersatze. Bush vorsproch dörch singe Äsatz, dr
Terrorismus op d Welt ö Äng z sätze. En di Zitt va sing zweide Präsidentschaft
veele ävver och Naturkatastrofe, wi dr Hurrikan Katrina, da em Süde van d USA
jruuße Schäde vorursachde.



https://ksh.wikipedia.org/wiki/Essen

Di Stadt Essen (op ripoarisch och Esse) es en Stadt em Ruuerjebeet un jrenz em
Sööde aan et Berjesche. Essen litt aan der Ruhr un aan der Emscher.

1896 hätt de Enwohnerzahl zom ierschte Mol die Jrenz vun 100 000 överschritte.
Essen es de achtjrüßte Stadt vun Dütschland un jemeensam met Dortmund de jrüßte
Stadt vun´m Ruuerjebeet. Em Dezämbor 2008 wore 580 751 Minnsche met'm eezte
Wunnsetz en Essen jemeldt. In Essen weed unger onderem dat Borbecksch, dat
Kettwijjer Platt un dat Werdener Platt jeschwaadt.

Essen es vür allem wääje singer Industriekultur (Zech un Kokerei Zollvereijn,
Villa Hügel, Colosseum Theater Essen un Margarethenhöhe) un singen wichtijen
Jebäuden (Essener Dom, Ahl Synagog, Museum Folkwang, Philharmonie Essen un
Schloss Borbeck) Kulturhoupstadt 2010 vun Europa.

Dä jrößte Fooßballvoreijn vun Essen, datt eßß Root-Weiss Essen. 1955 wor de Club
de Deutsche Meister.

Spieler vun fröher: Helmut Rahn, Otto Rehhagel, Willi Lippens, Mario Basler,
Manfred Burgsmüller, Willi Landgraf, Barış Özbek un Serkan Çalık.



https://ksh.wikipedia.org/wiki/Christoph_Kolumbus

Christoph Kolumbus (ital. Cristoforo Colombo, span. Cristóbal Colón, port.
Cristovão Colombo, enjedeutsch Kolumbus; * waahrscheinlisch zwische_em 25.
Aujuss un_em 31. Oktoober 1451 in Jenua; † 20. Mai 1506 in Valladolid) wor ene
italienische Seefahrer em Deenst vum Spanische Könich. Unjewullt hätt hä dä
Europäer dä Wech in et bis dohin unbekannte Amerika eröffnet.

Hä hatt führ no Wääste zo sejele öm vun Europa noh Ossasie ze kumme. Dobei komm
hä 1492 op en_er karibische Insel erruß. Hä seleves hätt bis ze singem Dud doran
jeglöv, dat hä dä Wääch noh Hingerindie enddeck hatt.

Sing fröhere Bezeichnung als dä europäische Enddecker vun Amerika witt höck koom
noch jebruch. Dat litt doran dat hä nitt dä iirtzte Europäer wor dä noh Amerika
jekumme is. Doch sing Faahte em Auftrach vun dä spanische Kroon hann bewirk,
datt et Weltbild vun dä Europäer sich unheimlisch jeändert hätt un dat die
anjefange hann de Neu Welt zo kolonisiere.

Noh lange un jäjensätzlicher Debatte öm Ocht un Zick vun singer Jebuurt, neich
de Forschung hück in dä Miehzahl dozoo, dat de Kolumbus im Joor 1452 in Jenua op
de Welt kom. Hä hat nämlich 1479 in_en_em Prozeßß anjejove, hä wör 27 Joor un
hätt 100 Julden in de Täsch. Jenau_esu witt dorööver spekelliert us watt für_n
Verhältnisse hä kom un watt hä em Leeve führ singer jrandiose Enddeckung jemaaht
hat.

Hee die Version ees wohl am plausibelste: Dämm Kolummbuß singe Fatter woo dä
Wollwäbber Domenico Colombo († 1498) uß Jenua, sing Motter woor_et Suzanna
Fontanarossa, Doochter vunn enem Wollhänntler. Hä hatt drei jöngere Bröödere,
Bartolomeo, Giovanni Pellegrino un Giacomo un een Schwäster namens Bianchinetta.
Zueerzt wor hä och Wollwäbber, wor noh eijene Anjawe äver at met 14 zo See
jefaahre. Us däm Jrund is eh Studium an dä Universitäät vun Padua, wie öff
behaup witt, unwahrscheinlich. Kolumbus wor mieh ene Autodidak un hätt sich de
Jrundlache vun de Kartojrafie met singem Brooder Bartolomeo seleves beijebraat.
Ansunsten hätt hä kaum normale Bildung bekumme. 1474 hätt hä en Scheeffsreis noh
Chios jemaat, wo hä dann och eeh Joor jeblieve ees.

1476 hätt hä met en_er Handelsexpedition dä Atlantik erreich. Die Scheeff wutten
am 13. Aujußß vür_em Kap St. Vincent en Portujal vun Pirate anjejrievve. De
Kolumbus kunnt sich äver rette, indem dat hä an de portujisische Küss jeschwomme
ees. Av 1477 liv hä in Lissabon. Portujal wor domols eh Zentrum für de
europäische Seefaaht. Singe Brooder Bartolomeo hatt sich ad führher in Lissabon
needderjelosse un hatt en Anstellung als Kartojraff. Beets han en Zick lang
zesamme als Zeichner jearrbeet. Wahrscheinlech em jliche Joor noch hätt de
Kolumbus an_en_er Faaht in de Norrdatlantik teiljenumme. Anjeblich is die
Expediton bess in dat sachenhafte Thule vürjedrunge. Em Deenst vun de
portujiesiesche Flott nohm hä noch an andere Faahte teil; 1482 - 1483 ees hä
lanz dä wessafrikaanische Küss jeseejelt. Dat Ziel vun dä Expedition wor dä
portujisiesche Handelspooste São Jorge da Mina en Juinea.

1479 hätt he dann et Felipa Perestrello e Moniz jehierroot. Zesamme hatte die
zwei ene Filius, dä 1480 jeboore wudde ees un op dä Name Diego jedäuff wutt. Et
Felipa dätt us_ener adelije Familich kumme, die Aahne en Italie hatt. Ihr Fatter
Bartholomeus wor an de Besiedelung vun Madeira beteilich jewäss un wor dann
Juvaneur vun Porto Santo. Do hätt de Kolumbus dann eh paar Joor jelev. Jeld hätt
hä met däm vedeent, wat hä jeliiert hatt. Hä dätt Kaate zeichne. Jlichzeitich
hätt hä och die aale Seekaate un Logbööcher su wie di aale Uffzeichnunge vun
singem Schwierfatter studeert. Dat wor unjefähr dä Punk, wo hä anfing övver ene
Seewääch no Süüd- un Ossasie nozedenke.

Indie un dat Kaiserreich Schiina woren für Europa wichtije Quelle vun wertvulle
Saache wie Seide un Jewüürze. Doorsch dat Indringe der Osmaane in dä vüddere
Orient in dä Midde vum 14. Joorhundert un där Entmachtung vum byzantinische
Reich wudd dä Handel vun Ware us Indien schwer beeinträchtich. Ene Huuhe Zoll op
die Waare dätten de Priis steije losse. Ad 1418 hatten de Portujiese op
Veranlassung vun Heinrich däm Seefaahrer anjefange ene Seewääch noh Indie ze
sööcke. Dobei han se versöck öm Affrika eröm ze seejele. Jlichziggich han se
jrusse Deil vun Affrika erforsch.

Öm 1480 kom däm Kolumbus die Idee noh Indie ze kumme, we_me noh Wäästen seejele
deijt. Ad Aristoteles hatt jemeint me künnt dä Ozean zwische dä Säule vum
Herakles (Gibraltar|Jibraltar) un Asie in eh paar Daach överquere. Die Theorie
wudd och vun schlaue Lück ungerstüzz. Dozo dät och Piere d'Ailly (1350 - 1420)
jehüre. Kolumbus hatt een Exemplar vun d'Aillys Imago Mundi, watt dozo noch met
etliche Aanmerkunge beschrieve wor. 1474 hatt Kolumbus zwei Breef an Paolo dal
Pozzo Toscanelli jeschick un däm singe Plan erkläät. Dä hatt widderöm dem Plan
zojestimp. Jenau_esu hätt hä de Bööcher vum Marco Polo jelesse un wahrscheinlich
bei singe Faahte in dä Noorden vun Europa dovun jehöhrt, dat de Wikinger ad in
Amerika jewäss woren. Dat dät do natürlich noch nitt esu heejße. Me nimp och
aan, dat de Kolumbus em Besitz vun de populäre Jeschich „Navigatio Sancti
Brendani“ wor. Do witt beschrieve wie dä irische Mönch Brendan noh Wääste
jeseejelt ees.

Indizie dofür, dat et em Wääste vun Europa en jrusse Landmaß jeve mot jov et
einije. Ene Portujiesische Kapitän dä vun_enem Sturm avvjedreeve wor, funk wick
em Wääste eh Stück Hoolz, wat hä nit kannt, dozoo soch et su us als wenn et
bearbeeijdt wudde wör. Noch mieh fremde Hölze un Plantze wudden an die Küss vun
Madeira un Porto Santo jespöölt. Schließlisch joov et och Jerüchte, dat op de
Azoren zwei Dudde mit fremdartijem Ussehen anjespöölt wudde woren. De Kolumbus
hätt vun all dem erfahre als hä op Porto Santo jewuunt hätt un sich do mit de
Seemannslück ungerhaale hätt. Do häät er och die Uffzeichnunge vun singem
Schwierfatter jelese. Do woren unger anderem och sujenannte roteiros (jeheime
Logbööcher vun portujiesische Seelück) dobei. Us dä Ungerlage hätt hä veel
jeliert över de Strömunge un de Wind im Atlantik. Hä hätt zem Beispeel
herussbekumme, dat me dä Passatwind ussnotze kann öm schneller noh Wääste
seejele ze könne. Dofür muß me allerdingens iirz noh Süde seejele.

Dat die Ääd en Kugell ess, wat Vorraussetzung für de Plan vum Kolumbus wor, wor
seit dä Antike un och im Middelalter de Jeliierte bekannt jewäss un wor am Eng
vum 15. Joorhundert en alljemein akzeptierte Tatsach. Nur et einfache Vullek dät
noch doran jläuve dat de Ääd en Schiev wor. Et jovv allerdingens etliche Theorie
över de Endfäärnung die zerück ze leije wör op su ener Route. Die Ungerscheed
dääten dorop beruhe wie jruss de Oss - Wääs - Ussdehnung vun dä Eurasische
Landmass injeschätz wudd. Vum Ptolemäus an wor me dä Meinung dat Eurasie 180°
vun de Ääd eennemme dät un su noch 180° ze erforsche wören. D'Ailly dojejen hat
kalkeliert et wören 225° un dä Kolumbus dät dat övvernemme. Tatsächlisch sin et
ävver nur 130°. Do de Kolumbus für de Entfäärnung zwesche dä Breitenjrade och
noch zewinnich Kilometere annohm dät hä nur 4.500 km für de Streck zwesche de
Kanare un Japan usrechne. In Wohrheeit sin et ävver 20.000 km. Doorch sing
falsche Zaahle dät de Kolumbus die vun ehm enddeckte Insele in de Karibik also
für Insele haale die für dem Indische Fessland lieje däten.

Domit hä singe Plan doorchführe kunnt, broot de Kolumbus die Ungerstützung
vun_en_em Staat oder vun_nem Staatsoberhaupt. Öm 1484 hätt hä singe ussjefeilte
Plan dem Könich vun Portujal, Johann II., vürjestellt. Dem sing Experte han die
Expiditionsfaahrt äver avvjelehnt, weil se de Entfäärnung für veel länger
heelten als dä Kolumbus ussjerechnet hat. Un domit hatten se räch. En
Expiditionfaaht heelten die Jeliierte deshalv für nit doorchführbar. No dem sing
Frau Felipa jestorve wor, nohm hä singe Filius Diego un jing noh Spanie. Su
entkomm hä wahrscheinlisch och singer Jläubijer. Kolumbus hatt die Hoffnung dat
Spanische Könichspaar Ferdinand II. un Isabella I. für singe Plan ze jewinne.
Die zwei hatten doorch ihr Hiirot di Könichreiche Aragon un Kastillie metenander
verbunge un däten jetzt zesamme jäjen de Maure kämpfe.

1486 hat de Kolumbus en Inladung vun de Könijin Isabella jekriech an de Hoff noh
Cordoba ze kumme. Hä wudd freundlich empfange un sullt sing Plän dem Alonso de
Quintanilla erklääre. Dä weedderöm wudd schnell ene enthusiastische Fürsprächer
vun dä Plän vum Kolumbus. Su dät dä Alonso och noch mieh Lück finge die jenauesu
dä Plan ungerstützte däten. Bald dät de Kolumbus och et Beatriz Enriquez treffe,
die dann de Mootter vum Kolumbus singem zweite Filius wudd. Et Beatriz un dä
Kolumbus woren dä Ress vun ihrem Leeve zesamme, han äver nie jehiirot. Für de
Pröfung vun singer Plän wudd eh Komitee injesätz, wat die Idee als unpraktikabel
avvlehne dät. Doch dä Kolumbus dät mit däm Hoff von Ort ze Ort wigger trecke un
kräht av un zo och jet Jeeld, domit hä sing Idee nit an andere Staate wigger
sache dät. Dä Kardinal Pedro González de Mendoza, dä veel Einflußß hatt, hat de
Kolumbus kennejeliert, un dä Kardinal dät ehm en Audienz bei de Könijin
verschaffe. Die dät äver och iirzemol avvlehne, weil emmer noch der Kreech jejen
de Maure em jang wor un so de Könijin keeijne Kopp für die hufleejende Plän vum
Kolumbus hatt.

Noh ener lange Zick in dä hä unerjibich em Jefolge vum spanische Hoff jewaat
hat, kreech dä Kolumbus am 20. Määz 1488 en Einladung vum portujiesische Könich
Johann II., öm die hä wahrscheinlich selever jebedelt hatt. Em Herbst vum seleve
Joor wor hä dann in Lissabon anjekumme un dät bei singem Brooder Bartolomeo
wuhnne. Die Verhandlunge mit dem portugiesische Könich woren äver erjebnislos.
Befür de Kolumbus noh Spanie zoröckkom, hätt hä noch die Ankunff vum Bartolomëu
Diaz miterlev. Dä komm jrad vun singer Expedition zoröck, bei dä hä öm de
südlichste Spitz vun Affrika jeseejelt wor. Zer jlische Zick wor dä Brooder vum
Kolumbus objebrooche öm in Frankreich un England für däm Kolumbus singe Plan ze
werbe.

1491 dätt en spanische Kommission sing Idee ad weeder ens avvlehne. Hä bekomm
äver die Zosach, dat me sich noh däm Kreech jejen Jranada, dat wor et letzte
maurische Fürstentum op de iberische Halevinsel, noch ens met singe Plän
beschäfftije wüdd. Dä Kolumbus wor verzweifelt un wullt noh Frankreich jonn. Op
däm Wech noh Huelva, wo hä eh Scheeff nemme wullt, maat hä Station in däm
Klooster La Rábida. Do heelt inn äver dä Bichfatter vum Isabella I. Juan Perez
un dä Arzt Garcia Hernandez zoröck. Dä Perez dät ene dringliche Breef an et
Isabella schrieve un so komm et, dat dä Kolumbus widder an de Hoff jeroofe wudd.
Hä Komm jrad rechzigisch en Jranada aan öm die Kapitulation vum Maurefürst
Muhammad XII. mitzeerlevve. Do dä Kreech jejen die Maure jetzt eröm wor, et wor
dä 02. Jannowaa 1492, wutten die Verhandlunge öm dem Kolumbus singe Plan widder
opjenomme. Se dätten äver an dä immense Forderunge vum Kolumbus scheitere. Hä
wullt als Belohnung dä erbliche Tidel vun enem Admiral vum Ozean un vum
Vizekönich vun dä vun imm enddäckte Ländereie han. Dozoo wullt hä de zehnte Deel
vun dä zo erwadende Einahme vun wertvolle Metalle han. Noh demm dat alles
avjelehnt wor mat hä sich op dä Wäch noh Frankreich. Do wor emm anjeblich mieh
anjebodde wudde. Etliche Lück am Hoff vun dä Könijin däten die dorop dränge op
die Forderunge en ze jonn un so maat die dat dann och. Ene Eilboote dät de
Kolumbus 10 Kilometere vun Jranada entfärnt eenholle un övverbraat emm die
Botschaff.

Am 17. Apprell 1492 wudd schließlich die sujenannte Kapitulation von Santa Fé
ungerschrivve. Dat wor ene Verdraach zwesche dä Könichs un däm Kolumbus övver en
Expedition. Dä Kolumbus bekomm dorin die jeforderte Titel zoerkannt un dä Anteil
an der Einahme mit Edelmetalle zojesichert. Dofür wudd hä em Jejenzoch dozoo
beauftrach em Name vum spanische Könichshuus ene wäästliche Seewech noh Indie ze
söcke.

Noh drei Daach op See däät op dä Pinta dä Maas breche un su mooten dann all en
Paus vun_enem Moond op de Kanarische Insele avvsitze. Am 6. Sepptämmber jing et
wigger. Op dem lange Wääch fingen die Matrose öff et hummele aan und woren
unzefridde oder hatte Angs. Dä Kolumbus häät se äver emmer widder beruhije
könne. Dann koomen och die iirzte Aanzeiche för Land in sich. Et wutten emmer
öfter Vüjel und em Wasser drievende Landpflanze jesichtet.

Am 12. Oktoober 1492 erreichten die 3 Scheeffe de Neue Welt. Dä Kolumbus jing
als iirztes op ener Insel vun dä Bahamas aan Land. Vun dä Einheimische wutt se
Guanahani jenannt. Dä Kolumbus joov ihr dä Name San Salvador. Dat ees Spanisch
un bedööck Heiliger Retter. Höck ze Daach sin sich de Weßßenschaftler nitt mieh
eeijnich op die Insel San Salvador, die 1926 dä Name offiziell erhaale hätt, die
ees die dä Kolumbus domols als irrztes betrodde hätt. Neue Berechnunge han
erjovve, dat wohl iirter die Insel Samana Cay dofür en Frooch kütt.

Als hä wiggerfaahre dät, hätt hä och noch Kuba un Hispaniola entdäck. Am 25.
Dezemmber löff Kolumbus mit dä Santa Maria opp Jrund. Hä witt doruffhin vum
Könich vun Hispaniola, Guacanagari, op dä Insel empfange. De Üvverreste vum
Scheeff hätt hä dann benutz öm en Festung ze baue, die hä dann La Navidad
jenannt hätt. Su wutt Hispaniola, die eijentlich La Isla Espanola heeße dät un
nur vun dä Brite veräppelt wudde ees, zo dä iirzte Kolonie vum spanische
Könichreich en de Neue Welt un su wie et em Verdraach stund wutt dä Kolumbus
Gouverneur un Vizekönich.

Sing iirzte Bejechnung mit dä Eenjeboorene hat de Kolumbus met däm Vulek vun dä
Arawak. Dat Treffe dät friedlich verlouffe. In singe Oppzeichnunge dät hä de
Arawak als unschuldisch un freijiebisch beschrieve. Hä dät se äver em jlische
Moment als zoküneftije Ungertane un sujar Sklave betraachte.

Am 25. Sepptämmber dätt de Kolumbus met 17 Scheeffe un 1500 Mann Besatzung zo
singer zweite Reis opbrääche. Die neue Jebiete sullten besiedelt werde. Zonächs
hätt die Flott die Insel Dominica enddäck op dä hä äver nitt lande dätt. Beim
Wiggerfaahre ees hä op Guadeloupe, Montserrat, Antigua und Nevis jeland. Die
Insele, die zo de Kleene Antille jehüüre nohm hä für de spanische Könich en
Besitz un joov inne ne Name.

Em Novemmber dät Kolumbus noh La Navidad op Hispaniola seejele. Dat Fort wor
allerdingens bei Kämpfe met de Arawak kapottjemaat wudde un die spanische
Seelück, die hä zoröckjelosse hat woren all duut. Kolumbus hätt doröm em
Dezemmber en neue Kolonie jejründt. Allerdings an_enem andere Oocht. Die neue
Kolonie dät hä La Isabella däuffe. De jesamte Flott blivv bes em Apprell 1494.
In der Zick hätt de Kolumbus em Hingerland noh Jold jesööck.

Em Apprell stuch hä widder en See. Hä wullt em Wesste nohm indische oder
chinesische Fessland sööcke, dat hä do vermute dätt. Kolumbus dätt die
süüdlische Küss vun dä Insel erkunde die hä op singer iirzte Reis ad enddäcke
hat (Kuba). Hä dät die ad dem asiatische Fessland zorechene. Op die Tour dät hä
dann Jamaika un Puerto Rico enddäcke koom äver nitt am Fessland vun
Middelamerika aan.

Als hä am 25. Sepptämmber noh La Isabella zorööck koom, wor do et Chaos
ussjebrooche. De Siedler hatten sich zerstrigge un weil die Indianer schläch
behandelt wudde woren hatte se ihr Meinung jeändert un woren denne ihr Feinde
jewudde. Dat dätt dä Kolumbus dozoo veranlasse met Jewald jejen de Eenheimische
vüzejonn. Dobei dätt hä 1600 Taino versklavve. Dat dät äver jejen dä Will vum
spanische Könich verstuusse. Ferndinand V. un Isabella I. hatten däm Kolumbus
opjedrache, de Eenheimische Völeker freundlisch ze behandele, weil die zwei in
denne zoküneftije Christe soohen. Trotzdäm dät Kolumbus 550 Sklave mem Scheeff
noh Spanie schicke. De Hälefte dovun häät de Üvverfaahrt nitt üverlevv. Die
andere Hälefte wudd als se en Spanie anjekumme woren op bedriev vun de Könijin
freijelosse un in ihr Heimat zorööckjebraat.

Op singer dritten Reis, schlooch dä Kolumbus en Route een die südlicher wor als
die vun dä iirzte zwei Reise. Am 30. Meij 1498 dätt hä opbräche un seejelte an
de Kapverdische Insele verbeeij un dann noh Wesste üver de Atlantik.

Am 31. Juuli dätt hä Trinidad enddäcke un jett spädder die Insel Tobago, die hä
äver Bella Forma döüffe dätt. Als hä wiggerfuuhr hätt hä die Mündung vum Orinoco
enddäck un domit och dä südamerikanische Kontinent. Nohdem Kolumbus de
Küssterejion öm die Mündung dromerüm erfoorsch hat, hätt hä en sing Logbooch
jeschrievve dat dat en Neue Welt wör. Spädder wor hä äver widder der Meinung ed
dätt doch zo Asie jehüüre.

Nohdemm Kolumbus nördlisch an einije Insele verbeij jefaahre wor, hätt hä am 31.
Aujußß die vun singem Brooder mittlerweile jejründete Shtadt Santo Domingo op
Hispaniola erreisch. Die Siedler die do wunne dätten woren unzefreede un
rebbelierten jejen de Bartolomeo. Kolumbus dätt versööcke dä Stritt ze
schlischte un die Arawak zom Christentum zo bekehre. Währendessen wudd äver och
noch emmer noh Jold jesööck. Siedler die noh Spanie zoröckjefaahre woren han die
Kolumbusbröödere dann beschuldisch de Verwaltung vun dä Kolonie nitt em Jriff ze
han un su koom ed dat Kolumbus em Meij 1499 singe Juvernöörstitel avverkannt
bekoom un Francisco de Bobadilla neuer Juvernöör wudd. Der komm am 23. Aujußß
1500 en dä Kolonie aan.

Sing iirzte Tat wor die Kolumbusbröödere en Kette läje un noh Spanie bringe ze
losse. Als die zwei fürm Könichspaar stunten wutten se äver weedderemol
begnadich. Kolumbus bekomm sing Ämter äver nitt weedder un hä hatt singe joode
Ruf verloore. Am schlimmste wor äver dat Vasco da Gama 1499 op ener Südroute öm
Affrika eröm dä ersehnte Seewääch noh Indie enddäck hatt. De Portujiese hatten
dä Wettlauf jewunne.

De eijne saren op dä 9. Meij, de anndere sare et woo de 11. Meij, jeedenfallß em
Joohr 1502 shtooch dä Kolumbuß en See. Hä hätt singe Sunn dä Fernando do bäij,
un en Flott uß fier Scheeffe, de „Capitana“, „La Gallega“ (miir dääten saren „De
Jalihzijerin“), „Santiago de Palos“ und der „Vizcaína“, domet jingk hä vun
Schpanijen_op sing fichte Reiß. Hä däät de Shtränd vum Meddel Ammärrika
ungersööke un op Kaate moole, zwesche hück Honduras un Kolumbije. Ald am 14.
Aujußß trooht här et eetzte Mool op et Fäßland, en de Nöh vun Kap Honduras wooh
dat.

Hä wullt bewiiese datte doo ennen Wääsch noh Inndije un Schiina finge kunnt. Dat
Karaväll „Vizcaína“ moot hä opjävve, dat boot hät enne Wurrem befalle jehatt u
net woo kapott am jonn. Künnt joot sinn dat mer dat Vrak en de Bucht vun Nombre
de Dios beij Portobelo om_Jrunt 2003 widder jefonge hätt.

Nohdäm hä met de Indigenas jekämpf un en Meuterei hinger sich jebraat hatt, dätt
de Kolumbus eeijn Joohr en dä Festung Jamaika verbringe. Dat looch haupsächlisch
doran, datt sing Scheeffe all Leck woren. Krank vun dä janze Strapaze dätt hä
dann noh Spanie zeröckkehre. Trotzdäm datt hä veel Jeld hat, dätt hä beim
Ferdinand V. (Et Isabella wor em Novemmber 1504 jestorve) öm de
Weederherstellung vun dä Privilegieje beddele, die däm Kolumbus bei dä
Kapitulation von Santa Fé zoojeseechert wudde woren. Dat dätt em äver nur
deelwies jelinge.

De Kolumbus ees am 20.Meij 1506 in Valladolid jestorve. Hä ees nur 55 Joohr
jewudde. Singer Lichnam wudd en Sevilla bejrave un 1542 op Wunsch vun singem
Filius Diego noh Santa Domingo üvverführt wudde. 1795 wutten die Üverreste noh
Kuba jebraat, weil Santa Domingo medlerweile en Französische Kolonie jewudde
wor. Em Joohr 1899 sin se dann noh Sevilla üvverführt un beijesatz wudde, wobei
ömstritte ees op dat wirklisch de Lichnam vum Kolumbus ees.

Övver 400 Joohr lang jov ed keeijne Zweifel doran, dat dä Kolumbus en Jenua
jeboore wudde ees. Zom 400.Joohresdaach vun dä Entdäckung vun Amerika dätten
äver emmer mieh Shtädtje dä Aansprooch erhäwwe dä Jebuurtsocht vun Kolumbus ze
sin. Zeiirtz nur en Italie, spädder och en Spanie. Doröm beschäftijen sich jetzt
och de Weßßeschaftler met där Froch.

Weil dä Kolumbus en sigem Leeve nie Uskunff üver sing Herkunff joov, jitt ed
tatsächlich keeijn absolut sichere Erkenntnis üver singe Jeburtsocht oder sing
Familisch. Singe Sohn Fernando Kolumbus dätt dat Verhalten vun singem Vatter su
beschrieve: "Kolumbus trick ed führ em Unjewisse ze loosse, wat med singem
Jeburtsocht un singer Familisch ze donn hätt"

Iirz en singer zwei Testamente von 1498 un 1506 dätt hä schrieve:»siendo yo
nacido en Génoba« (»ich wudd en Jenua jboore«).

Ene richtije Beweis jitt et also nitt dofür dat de Kolumbus een Jenua jeboore
wudde ees. Dat rööf natürlisch Zweifel op de Plan. Su mooß dat em Testament
erwäähnte Genoba nitt zwangsläufisch dat Jenua vun hück sin. Et künnt och de
Republik Jenua op Korsika jemeent sin. Do ees de Shtadt Calvi der Meinung de
Jeburtsshtadt vum Kolumbus ze sin. Jenauesu jitt ed ene Ort op Mallorca dä och
Jenova heess. (Hück jehüürt dä zo Palma de Mallorca).

Ed jitt ävver noch mieh Arjumente jejen de Jenua-Theorie. Zom eeijne dät de
Kolumbus öff en Spanisch oder Portujiesisch schrieve. Ed jitt nur zwei
Randnotize en Italjänisch. Och en singer Breef noh Jenua dät hä nitt Italjänisch
schrieve. Einije Lück behaupten dat Italjänisch domols keeijn Schriffsprooch
wor. Andere behaupten dä Dialek vun dä Jenueser hätt sich derart vum domolije
Italjänisch ungerscheede, dat hä Spanisch jeschrieve hät. Widder andere sehen
dorin dä Beweis dat de Kolumbus wahrscheinlich vun spanische Jüdde avstammp.

Och sing huuhe Position noh singer Hiiroot en Portujal un späädder en Spanie
loossen doran zweifele, dat de Kolumbus dä Fennt vun enem Wollwääber wor. Dozoo
kütt noch dat hä en joode Bildung besooß. Äver singe Stand en de Jesellschaff
kunnt hä och doorsch de Hiiroot met singer us vearmten portujiesichen Adel
stammende Frau erlank han un sing seleves erworbene Bildung kunnt hä em Kluuster
Rábida uusjebaut han. Ed jitt noch etlische Vermutunge, wo de Kolumbus jeboore
wudde ees. Ene richtije Beweis für ene bestimmte Ocht jitt ed ävver nitt.

Neven där Frooch vun singem Jeburtsort, beschäfftisch de Weßßenschaftler och die
Frooch worüm dä Kolumbus emmer versöck hätt sing Herkunff ze verschleiere. Een
Theorie besääht, datt dä Kolumbus esu sing jüdische Herkunff jeheim halle wullt.
Als Jüdd hätt hä beijm spanische Köninchspaar nie Ungerstützung finge künne, do
die zwei de Jüdde us Spanie verdrieve wultten. Die Friß zo där all nitt
üverjetroddene Jüdde Spanie verlosse mooten, fällt - wahrscheinlich zoofällich -
op de glische Daach wie dä Aufbrooch vum Kolumbus zo singer iirzten Reis.

Christoph Kolumbus hatt zwei Brödere, Bartholomäus un Diego. Ußßerdämm hatt hä
zwei Fennte, eeijne eheliche Sohn Diego un eeijne unehelische Sohn Fernando. Zur
Zick werden de Knoche vum Kolumbus, singenm Broder Diego un singem Fillius
Fernando mit de DNA Analyse ungersöck. Die Shtädtje Sevilla un Santa Domingo
striggen sich öm datt Kolumbusjraav. De Katholische Keerch hatt iirz noh
joohrelangem Zöjere dem Ussjrave vun de Knoche en Sevilla zoojestimmp. Irrzte
Erjebnisse hann erjovve, datt die Knoche nitt vun Christopher Kolumbus sin. De
Weßßenschaftler han en Jenemijung öm dä Sarch en Santa Domingo usszejrave un die
Knoche ze ungersöcke.



https://ksh.wikipedia.org/wiki/Vergil

Vergil (* 15. Oktober 70 v. Chr. ä Andes beij Mantua; † 21. September 19 v. Chr.
ä Brindisi) hosch eejentlich Publius Vergilius Maro. Hä woch enne van d jrützde
Dichtere en d römische Zitt. Bes hüü weed van d Aeneis jesproche, di öt
Nationalepos van d Römer es.

Öt es net völl övver Vergil övverlävverd. Su nämmt mo a, dat hä wi önö Spochtler
ussooh. Hä söll schärpe Jesechtszöch jehad ha. Em Alder va 17 Joohr trock hä va
Norditalie no Rom un liirde do öt Mulle, d Doktochskonst suwi jätt övver d
Stääre. Öt duurde ävver net lang, bes vöör häm d Philosophie ön jrüüßere Roll
spelld. Zo di Zitt entstänge d ischde kleen Jedichte.

Tösche 43 un 39 v. Chr. dichte hä d Bucolica, di us 10 Hirtejedichte bestäng. En
di Zitt wood Vergil am Hoff va Octavian siihr bekannd. Als Octavian dr Antonius
beij ön Schlacht jeschlaare hod, schreev hä dozo si bekanndste Stöck, d Aeneis.
Hä brudde dozo 10 Joohr.

Vergil storv am 21. September 19 n. Chr., als hä op ön Reis va Jriicheland no
Italie woch.



https://ksh.wikipedia.org/wiki/Troo%C3%9Fdoorfer_Platt

Trooßdoorfer Platt witt wie dä Name ad säät in Troosdoorf jesproche. Dobei muß
me allerdingens sage, dat dat reine Trooßdoorfer Platt och nur en Trooßdoorf
Midde jesproche witt. Die andere Shtadtdeeil han zum Deeil en mieh oder weenijer
avvjewandelte Version dovun. Dat häät natürlich historische Jründ.

Berchem, Müllekove, und Eischem däten zwar zo Sieshloor jehüüre han äver en
eijene Sproochentwicklung jemaat. Doorch di Nöh vun Berchem un Müllekove zo
Mondoorf un Nidderkaassel woren do och die Berührungspunkte jrüsser als met
Sieshloor. Dat heeß dat och die Sprooch sich eher en die Richtung entwickelt
hätt. Dat ees hück noch ze hüüre. Die Lück in dä Dörfer rollen dat R veel mieh
als die andere Trooßdoorfer.

De Hött oder Friedrichs Wilhelms Hütte wie et richtich heeß ees öm de
Joorhundertwend jeründ wudde un wor en Arbeedersiedlung. Die Arbeeder kommen zom
jrossteil us Kölle. Jenaujenomme us Köln-Kalk. Su hätt dat Höttener Platt ene
unheimliche Kölsche Eenfluß jekriech. Nohm Kreech dät de Hött dann zo St.
Aujustin jehööre un die spreche och wedder jet anders.

Trooßdoorf hätt en de letzte Joore en jrusses Wachstoom erlev. Dat ees leider
für de Sprooch net esu joot. Veel Zojezochene spreche nur Huhdeutsch oder andere
deutsche Sprooche. Et sin äver och noch andere Europäische Sprooche met der
Zojezochene dobeijekumme. Dat alles hätt leider zur Folje dat et Plattspreche
noh un noh verkümmert un sich zo enem Kauderwelsch entwickelt wat met dem
ursprüngliche Trooßdoorfer Platt nix mieh ze donn hätt (Rheinischer Regiolekt).



https://ksh.wikipedia.org/wiki/Sylt

Syltes d jrützde dütsche nordfriesische Insel, d viirdjrützde dütsche Insel
övverhaupt. Dörch dr Hindenburch-Damm es sö met öt vaste Land vorbonge. D
bkanndste Ochte send Westerland, List, Wenningstedt, Braderup, Kampen, Keitum,
Morsum, Hörnum, Tinnum suwie Rantum.

Em Oste va Sylt vängd mo öt dütsche Bundesland Schleswig-Holstein sowie em
Nordoste d Dänemark Insel Romo. Südlich va Sylt liije d Insele Amrum un Föhr.

Öt meetzde Jeld brenge d Turiste no Sylt. Sö wäde dörch dr öm d 40 Kilometr
lange Sandstrand op d Westsiij ajetrocke. Besongisch vöör Vrönde vam FKK jilt
Sylt als ön Huchburch wo em Joohr 1920 dr ischde FKK-Strand opjemaad wood.

Wä övver öt Land jehd dem valle wi Fläsche met Erika op. Donävver vänge sich
döck Platsche met d sujennte Syltruß op. Net mä do, och am Wasser lääve op Sylt
völl Wasserveuel, Schmetterlinge un Kröte.

Turiste reise meeßd met dr Sylt-Shuttle no Sylt. Övver dr Hindenburch-Damm komme
sö met öt Auto övv dr Zoch. Anger Möjelichkeete, no Sylt z reise, bestönd övver
d Häfe va List un Hörnum. Wä jenoch Knöpp op dr Desch läje kann, dä nötzd dr
Vluchhave op d Insel.



https://ksh.wikipedia.org/wiki/Steenzitt

D Steenzitt es di Zitt en d Jöschichte van d Mänsche, en di sö mä met Steen
hanteere kutte un noch kenn anger Denger notzde, öm sisch öt Lääve z jöstallte.

D Steenzitt ömfassd ön Zitt, di tösche 2,6 Milliun Jaahre v. Chr. un onjöväär
7000 Joohr v. Chr litt. Di Zitte hange van d Jäjend aav, di mo bökikkd. A manche
Plaatsche hand d Lüüh iihr, a manche spiidr vorstange, Metall z notze, öm Jöräte
doruss z maache. Döck weed d Steenzitt als ischde Zitt van dr Mänsch vorstange.
Anger Periode us d Vröschzitt van dr Mänsch send d Bronßezitt un d Iiserzitt.

Dr Alde Deel van d Aldsteenzitt es d äldste van di drei ongerscheede Deeler, en
di mo d Aldsteenzitt opdeeld. Ä Afrika vängd di 2,6 Milliune Joohr v. Chr. a,
Europa hengd hängerher. Do jeehd öt isch 1,8 Milliune Joohr v. Chr. looß, wobeij
he Georgie dat Land es, wo d Mänsche z isch Keie als Werkzüch vorwand hand. En
di Zitt veel och, dat dr Mänsch öt vorstäng, Vüühr z bändije, ön Hölp di öt häm
möjelich maade, ä kälder Regiune z träcke.

En d ischde Zitt woch öt Werkzüch van d Mänsche koom va normal Steen z
ongerscheede. Dat ändernde sisch ävver un en d Altsteenzitt entweggelnde sisch
dr Faustkeil (op Ripuaresch: Vuußkill, ö böhouwe Stöck Stee, dat ön Spetz had.

Em Meddel van d Aldsteenzitt wod öt Werkzüch finger, d Mänsche liirde dozo. Öt
bleed net beij dat jroff Wärk, dat sö vreuer mä schaffde. Di Spetze va Vuußkille
wore schärp wi Mätzer. En di Zitt välld dr Neandertaler, ävver och moderner
Mänsche joov öt zo d sälbe Zitt at. Watt sö all dänge, woch, dörch d Jäjend z
träcke, z sammele un z jaare.

Dr jöngste Deel van d Aldsteenzit vängd öm 40.000 v. Chr. a. Dr. Mänsch
entweggelnde sisch wiir. Hööhle woode bömold, wi d Hööhl va Lascaux zeechd.
Werkzüch wood bässer und r Ongerscheed tösche dr Neandertaler un dr Homo sapiens
woss mi un mi. Öt enstäng dr Cro-Magnon-Mänsch, en vrösche Form va dr Mänsch, dä
hüü läävd.

Us Fijure wi d Venus va Dolní Věstonice weed jöschlooße, dat dr Mänsch böjreff,
wi hä entstäng, dat önö Mann un ön Vrau dozo nüdisch woch, öt Poppe dozo jöhood.

D Meddelsteenzitt litt tösche d Ald- un d Jongsteenzitt. Je no d Jäjend, di mo
sisch akikkd, välld sö tösche 8000 v. Chr. un 4500 v. Chr.

D Mänsche schaffde öt, met Vüührstee Jöräte z bouwe, schärpe Waffe, di vöör d
Jachd nüdisch wore. Sälvs Säje kutte sö us di Denger mache, watt nüdisch woch,
öm met Holz werke z könne. Dr Mänsch trock net mi ösu völl dörch d Jäjend, wi hä
dat vreuer mood. Hä hod mi Flupp beij d Jachd, ävver hä vong och a, Planze a z
bouwe un Deere z halde.

Dr Aavang van d Jongsteenzitt es di Zitt, wo dr Mänsch ophood, Denge mä z nämme,
hä vong a, sö z maache. Deere wode net mi mä jöjachd, sö woode jruußjötrocke un
koome dann onger öt Mätz. Koor wood net mä ongerwääß opjöraafd, öt wood
usjösiind un dann wood jöwaad, bes öt riif wooch. Dat dat net övverall op d Wält
zo d jlische Zitt passeerde, kann mo sisch vörstelle. Öm 11000 v. Chr. schaffde
dat Mänsche em Nahe Oste, Europa hong onjöväär 6000 Joohr hängerher. He mood mo
bes 5500 v. Chr. waade, iih mo ösu witt wooch.

D Jöräte en d Jongsteenzitt sollte schünn se un kräte Mustere, d Bandkeramik
entstäng. Sälvs Metall wi Jold un Selver vong dr Mänsch a z böwerke, ävver dat
weech Züch kutt hä net bruche, öm Jöräte z maache. Dozo wooch Iiser nüdisch.

D Mänsch en d Steenzitt jöhood zwar d Zoot Homo a, ongerscheed sisch ävver
siihr. Eevach Mänsche wi dr Homo habilis hodde winisch met önö Cro-Magnon-Mänsch
z do un och önö Neandertaler entwäggelnde sisch janz angisch. Alle brudde
Werkzüch, ävver wat sö domet maade, wi sö dat Werkzüch notzde un wi sö öt
bouwde, ongerscheed sisch siihr. Öm 30000 v. Chr. storv dr Neandertaler us un öt
bleed mä noch dr Homo sapiens övver.

Dr Mänsch en d ald Aldsteenzitt läävde ä Hööhle, di häm Schotz beij schlääd
Wäähr un vöör weld Deere boohne. Em Lauf van d Zitt liirde hä, Höttö z bouwe un
Holzzüng zm Schotz a z lääje. Öm 10000 v. Chr. entstänge d ischde vaste
Holzhüüser. Jrääver us di Zitt, d Dolmen, wi dr Poulnabrone Dolmen ä Irland,
send kenn Löucher mi, di mä usjöhovve wode.



https://ksh.wikipedia.org/wiki/Schamhoore

Onger Schamhoore vorsteehd mo d Hoore, di dr Mänsch am Ongerliiv had. Sö waaße
isch beij d Pubertät un vänge sich öm d Jeschlechtsorjane va Mann un Frau.

Schamhoore waaße beij dr Mänsch en d Pubertät. Dat bedüüt, dat Jonge so em Alder
va öm d 12 Joohre, beij Mäddcher komme d ischde em Alder va 10 Joohre. Beij d
Vraue hand d Schamhoore d Form van ö Dreieck, bei Männer es di Form net ösu
ussjeprächd. Do waaße d Hoore bes zm Naavel örop.

D Funktiun van d Schamhoore schingd em Laufe van d Evolutiun aavjenomme z ha. Mo
nämmt a, dat sö vöör öt Vordunste jedaahd wore. Jeschlechtshormone, d Pheromone
sollte dodörch besser vordeehld wäde könne. Dat helpd öt Männche un öt Wiffje,
si Jäjenövver z zeeje, dat Spass am Poppe do es. Zosätzlich schötze Schamhoore
och jäje Kält am Ongerliiv.

Ä ald Kulture van d Südsee un Afrika stönd Schamhoore vöör Frochtbarkeet und r
Well Kenger kriije z welle, z hiirode. Dr Islam dojäje sitt ä Schamhoore ö
Zeeche von Dreckichkeet, su dat di do vottgemaad wäde.



https://ksh.wikipedia.org/wiki/Nordsee

D Nordsee es ö Nävvermeer van dr Atlantik. Dr Ärmelkanal un öt Skagerak un
Kattegat vorbänge sö.

Bejrenzt es öt em Weste va d änglische Insele suwie em Süde un Oste vam
europäisch Vassland met d Länder Norweje, Dänemark, Dütschland, Holland, Beljie
un Frankreich.

En d Nöhde van d Köst vänge sich ön jruße Zahl va Insele. Mo ongerscheed tösche
d Ostfriesische un d Nordfriesische Insele. D Huchseeinsel Helgoland jehüd z
Dütschland.

D Nordsee hat ön dörchschnettliche Deepde va 94 m. Ebbe un Flut sorje dovör, dat
an d Küste ö Wattemeer entstehd, dat zm Deel zm Naturpark wode es. D jruße Flöss
Rhing, Themse un Elbe brenge Süsswasser en d Nordsee, könne ävver dat Salzwasser
net vordränge, su dat dä Salzjehalt öm d 3,5 % litt un domet völl hühder als dä
van d Ostsee es.

D Nordsee es önö wichtije Transportwäch. Ävver och vöör dr Vischvang spelld dat
Meer ön jruuße Roll. Su wäde völl Heregge do jevange. Onger dr Boom van d
Nordsee wood zosätzlich Öl vonge, su dat met Plattforme Öl jepompd weed.



https://ksh.wikipedia.org/wiki/Le%C3%9F%C3%9F_met_S%C3%B6nderf%C3%A4ll_bem_Dattum

Et jov keij Joohr Null. Noh däm Joohr 1 vüür Christos koom direk et Johr 1 Anno
Domini — wat nattüülish Qwatsch_eß, dänn in dää Zick hätt mer_esu noch jaa nit
jezallt. Ußßerdämm iß Jesus hööxwaasheijnish eets öm dreij noh Christus jeboore
woode. Andere sare 5 vüür Christus. Allso mer weijß et nidd_esu_rääsh.

Em Joa 1582 wood'ä jregorijanische kallendo vun Paps Jrejor XIII. ußjedaach un
injezäts. Hä vullt vidder de Sonnevende un de Daachs- und Naachtsjishe med_em
kalländo un dem dattum en do trett kumme looße. Jääjenövver do astronomische
zick woo dat ussenannder — mer hätt öm de zeen schalltjoare zick Kristi Jebuot
ußloase mösse, wat mer ävvo nom julijanische kallendo nit jedonn hatt. Dat woot
jets noajehollt, dröm kom noa däm 04. Oktoober direk dä 15. Oktoober. Deshalev
fählen och zeen Daach en däm Joor. De Wochedaare wooten ävver övverall akkeraat
wigger jezallt.

Ene deijl vun de wellt dä nit katoolisch woa, hätt et ävver nit metjemaat:
Schveede, Finnlant, un Rußßlant vüür allem. Beij dänne leef dä Kallender
unjehemmp wigger op julijanisch.

Em joo 1700 vulte de Shwede vum julijanishe kallendo noam jregorijanishe kalläno
wääßelle, dä wo jo och anderswoa noch niddesu lang en betriip, un doför hät dä
schaltdach dran jleuve möße, daach mer, för veezish joa lang dan wöarese bäj.
Endämjoa feel dä dann och uß ävve donoa henset zwäj moal vojässe. Also sin 1704
un 1708 och in Shvede shaltjoore jeväese wi övo'all, sönß wo wo nur'enne dach
shpääder wi do em kalendo, zik däm 1. Määts 1700 aanjevange, voshtäjt sish. Dan
hansetsish wido andos överlaat un wulltejäz bem jregorijanishe kalläno bliive.
Ömnoviddo inde tritße kumme hanset nääks endäm shaltjoo vun 1712 net nuur de de
29. söndon jlishoch dä 30. fävroa erin jemaat, do woarense widdo bäj. Un weil
dat doamoalije Shveden'ene joode Däjl vun hük Norrwejen'un janß hück Finnlannt
unger sish hat, wodat och in Finnlannt un däjelß in Norrweej'esu.

Em Joa 1753 han de Schvede, un och de Finne, wo domols unger do shvedishe kroon
shtundte, vum julijanishe kalläno nom jregorijanishe kallendo jewääßeld. Wi't
jenou für sish jingk, mösse mer noch eruskrije.

Noadäm de Ruße beß koot no de refoluzjon 19 emmer noch dä julijanishe kalläno
hatte wore se esu jevännt enne andere kalländo wi dä räß vunde krißlishe wält
tse hann dat se träk 29 dä nöje jregorijanishe kallendo widdo loß hann moote
unene janße noüje met alle moonde op drißßish daag ejal lang maache moate. Dröm
joavet dann in 30 un 31 beij dänne troz käj shaltjoo ne 29. un 30. fävroa, käjne
äjntßije 31. daach ennem moand, un fö di fio dach am eng vum joo di övvo bliite
jovet ferije un käjne moand un kej dattum. Em Joo 32 hanse dat jraat widdo
ophejovve. Dat jannze shpill jingk ejalesu och em räß vun dä sofjätunjon beß no
Fladdivoßtokk.



https://ksh.wikipedia.org/wiki/Eifel

De Ejfel is en Mitteljebirsh unn jehüürt zum linkrhejnischen Jebiet vum
rhejnischen Schieferjebirsh.

Zesamme mit de Ardenne es et en jrooße Jebirshskett zwesche Rhing unn Musel. De
Ejfel bestoht usß Vulkanejfel, Waldejfel, Huheijel unn Schnejfel. Vür allem in
dä Vulkaneijfel is vill vulkanische Aktivität ze besishtije, zem Bispill Maare
wie dä Laacher See.

Em Norde un em Süde hät se en Jebeed, wat de Föhreijfel jenonnt weed. Em Norde
eß dat, wo et em Land öm Erff on Maaß noh dämm Norrdeutsche Plattland un
Neederland jeed, fun Öskerche, un Düere, beß noh Jüülisch. Em NW em Osste hinger
de Errff trik sesh fun Rhingbach un Mäkkeheejm bes noh Walberbärresch un Liblaa
de Ville hen, di als nit beij e Eijfeler Landschaff jereschnet weed, och wenn se
huh es un ööhndlish Wald drop hät.

Wishtije Städt in dä Ejfel sinn: Maye, Mennech, Weive, Wittlich, Bitburch,
Prömm, Jerolstejn, Maria Laach, Monschau, Roetchen, Heimisch, Jemünd, Schleede,
Hellendal, Adde. Wishtije Städt in dä Vürejfel sinn: Öskerche, Düere, Oche,
Rhenbach, Meckem, Mönsterejfel, Zöllech. De nääßte Jrooßßstädt sinn Kölle,
Düsseldorf, Oche, Kowwlenz, Bonn, Trier, Luxembursh.



https://ksh.wikipedia.org/wiki/Bikini

At em 4. Jahrhondöt no Christi Jeburt woode Bikinis jedraare, wi Usjravungen op
Belder ä Italije zeeje. Watt mo va di ald Belder net aavläse kann, es, övv di
Bikinis us di Zitt Kleer wore, di mä beij dr Sport jedraare woode övv övv dat
Ongerweich woch.

Am Aavang van öt 19. Jahrhondöt vong mo a, öt Korsett z ändere un öt entstänge
Denge, di an dä hüü z Dach bekannde Bikini erinnere dänge. Isch no dr Zweide
Weltkresch wore d Maschine ösu witt, dat sö Stoff produzeere kutte, di vöör
Bikinis jebrud wäde könne.

Am 5. Juli 1946 woch öt ösu witt, Micheline Bernardini, ön vreuere
Striptease-Dänzerin vüührde önö Bikini vöör. Ö paar Dach vörhen hodde d
Amerikaner op öt Bikini-Atoll ön Atombomb jezünd. Dat Kleerstöck kräät singe
Naam no di Inseljrupp em Pazifik. Louis Réard, dä dr Bikini entworpe hod, melde
dr Bikini zm Patent a, wobeij hä 4 Dreiecke patenteere leed, zwei di zösamme d
Bozz belde un zösammejebonge woode suwi zwei anger Dreiecke, di je enn Bross
vordeckde. Di Vraue, di met önö Bikini an dr Strand kome, hodde öt schwoch. Öt
kutt paßeere, dat di, di z völl nakße Hutt zeechde, vassjönomme wode. En d
1950er Joohre wood dr Bikini us d Mode vorbannt un koom isch am Äng van d 1950er
wärm op dr Maat.

Öt jitt ongerschedliche Aarte va Bikinis. Dozo jehüüre d Monokinis, watt och
onger dä Bejreff Ovve oohne bekannd es, dr Trikini, dä us drei Deeler bösteehd.
Dann jitt öt och noch dr Trankini, dä sisch ävver van dr Bikini dodörch
ongerscheed, dat dat Ovverdeel önö Deel van dr Buch aavdeckt.



https://ksh.wikipedia.org/wiki/Altenberger_Dom

D'r Ahleberjer Dom es'en fröhere Kluhsterkirch unn jehührte zo ner Apteij von
demm Zisterzienserurden. De Kirch leht omm Ahleberch, nitt wigg fott von demm
Platz, wo im Fröhmiddelalter de Stammburch vun den Jraafen vun Berch jestangen
hätt, mit denn singen Steenen d'r Ahleberjer Dom uch deelwies mitjebout wuurden
is. Ahleberch selver is enn Ue'tsdeel vun d'r Jemeend Odenthal em Berjische. De
Kirch würd zwar hück Dom jenannt, is äver kinne Bischofskirche unn jehührt zum
Erzbistum vum huhhillijen Kölle, äver jenausu zo d'r Rheinischen Landeskirche,
weil ett hück enn Simultansakralbou is.

Em Joahr 1259, jenau jenommen am 3. Mährz 1259 wuurd unger demm Jraaf Adolf IV.
vun Berch doamit aanjefangen, de Kirch, de mer hück Berjische Dom nennen dunnt,
ze boue.

Wä sisch denn Dom aanluuren deht, dä ställt fast, dat häh im jotische Stil
jeboud wuurden is. Em Chor sinn de äldesten Finster ze fingen. Watt doabäi
uppfällt, is, datt de äldeste Finster noch kinne Färven hannt, datt äver mit
fallend Alder de Finster immer bunkter un kräftijer jemoahlt sinn.

Em Joahr 1803 koom ett zo d'r Säkularisierung, datt däht heeßen, datt d'r Besitz
vun denn Klühstern verkooft wuurd. Su is'ett uch demm Ahleberjer Dom erjangen.
D'r Pleunissens Juhann Hinrich, d'r enn Koofmann woar, koofte de janze Apteij
unn de Chemiker Johann Goffried Wöllner unn Friedrich Mannes dähten dat Jelände
pachten. Su koahm ett, datt doa enn Fabrik entstangen is. Durch enn Fühjer em
Joahr 1815 jing bahl alles kapott, unn datt, watt överich blivv vom Kluhster,
verfeel immer mie. Em Joahr 1834 koofte d'r Franz Ejon vun
Fürstenberch-Stammheem de Kirch unn braht wichtije Deele widder in Schuss. D'r
Preußenkünnich Friedrich Wilhelm III. joahv uch noch enn Hoofen Jeld doabäi.
Äver doaföhr moahten emm äver versprächen, dat de Kirch uch vun de Evangjillsche
jenutzt werden durf. De ierschte evangjillische Mess wuurd am 13. Aujust 1857
aavjehahlen.



https://ksh.wikipedia.org/wiki/%C3%96llich

Öllich (och: Zwiwwel, Look un Loek) (Allium cepa) is scharf, brennt wi jeck in
de Ouge, unn schmääck joot. Dä Öllischplaanze kann zweij Johr stonn, dänn jäht
se vutt. Am bääßste schmääck se met Kölsche Kaviar, klaar.

Dä Öllisch is eijne vunn dä rishtish aale Saache die dä Mänsch hätt. Vüür 5000
Johr hätt ma_se ad jejesse, se dän Jöttern jeopferet unn zem betaale jebrouch.
Arschäoloore hänn Öllisch im Jraab vumm Tutt-Ensch-Amuun jefunge, unn da Kodäx
Hammuraabi schwaadt davunn. Orjinaal kütt dä Öllisch uss dä eurasische Steppe,
dä aale Römer hätt se dann noh_m Rhing jehollt. Hück jitt et ville verschiddene
Aate vunn Öllisch, di ma jroob eijteijle ka in Summer- unn Winteröllisch.
Aanjebout wääde se vür allem in Süddeutschland.

Dä Noom kütt vum dä aale Römer (lateinisch Allium, Öllischjewäächs). Nohm Adam
Wrede kütt et nit direkk vun Allium, sondern es en Mischform vun ünne
(lateinisch unio, ein Öllich) un louch (lateinisch allium). En dä Westeifel säät
mer für Öllich drum och hückzedach noh Ünne.



https://ksh.wikipedia.org/wiki/Tuvalu

Tuvalu es önö Staat em Pazifik. Bes zo sing Onavhängichkeet am 1. Juli 1978
hosch hä Ellice Islands watt moch op Ripuarisch Ällis Ailänd usssprecht. Tuvalu
litt östlich va Papua Neujuinea un nördlich va Neuseeland.

Tuvalu hat mä ön Jrüüde va 26 km². D hüxde Ställ van öt Land es mä 3 –5 Metr
övver öt Wasser. Dat bedüüd, dat Tuvalu, wenn dr Meeresspeiel astecht, vorsuffe
weed. Dat maad Tuvalu önö Hoov Kopping.

D ischte Europäer koome 1567/68 us Spanie no Tuvalu. Ävver komm äne hat völl
övver di paar Bröckcher medde em Pazifik nojedaat. 1819 joov dr Amerikaner
Peyster d Insel Funafuti dr Naam Ällis Ailänd. A Bord va si Scheff woch önö Hoof
Pröll va önö Edward Ällis. Doruss wood dr Naam va d janze Jruppe va Insele.

Em Laufe van d Zitt koome emmer döcker Ussländer no Tuvalu. Völl maade mä d ön
Paus, weil s op Waalvang woore, völl koome als Sklaave.

1877 noome d Ängländer va Tuvalu Besetz un maade dat kleng Land zo önö Deel van
dr Kommon Welß, wat ösu voll wi Jemeinwoohl heecht. 1915 wood Tuvalu ön
änglische Kolonie.

Tuvalu bösteeht us d Insele Funafuti, Nanumea, Nui, Nukufetau, Nukulaelae,
Vaitupu, Nanumanga, Nuilakita un Niutao. Em Joohr 2002 had moch d Lüüh op di
Insele öns jezallt. Mo koom op 9651. Wä sisch op di Insele ömkikkt, dä ställt
vass, dat do meetstens Kokospalme waaße, öt met öm d 30° C ärsch wärm es un öt
tösche November un Februar völl räänt.

Wä op Tuvalu läävd, da solld Tuvaluisch övv Änglisch spräche. Äwanderer hand
ävver och Samoisch un Kiribati jesproche.

D meetste Lüüh op Tuvalu lääve als Buure övv als Vescher. Kokosnöss, Kopra un
Banane wääde vorkloppt.



https://ksh.wikipedia.org/wiki/SI-Basiseinheite

De SI-Basiseinheite jehüren all zom Internationale Einheitesystem. Do drine sin
de Jrundjrösse von dä Physik fessjelääch. Dat SI-System ees et weitverbreitetste
System op de Ääd.

De Läng witt in Meter jemesse. Et Formelzeiche ees dat l un dat Einheitezeiche
ees dat m.

De Masse witt in Kilojramm jemesse. Et Formelzeiche ees dat m un dat
Einheitezeiche ees kg.

De Zick witt in Sekunde jemesse. Et Formelzeiche ees dat t un dat Einheitezeiche
ees dat s.

De Stromstärke witt in Ampere jemesse. Et Formelzeiche ees dat I un dat
Einheitezeiche ees dat A.

De Temperatur witt in Kelvin jemesse. Et Formelzeiche ees dat T un dat
Einheitezeiche ees °K.

De Stoffmeng witt in Mol jemesse. Et Formelzeiche ees dat n un dat
Einheitezeiche ees mol.

De Leechstärke witt in Candela jemesse. Et Formelzeiche ees dat IV un dat
Einheitezeiche ees dat cd.

All de SI-Ëĳnhëĳte künne med ennem Mutiplikator-Sümbohl do_für jeschrevve wääde.
De Mutiplikatore sinn ëĳnfach Zaale (Faktoore zom Moolnämme), di_jen
Jrüüßen_Ochtnung ußmaache donn, de Sümboole wäde med iere Name jelässe, un sin —
ußßer „µ“ (shpresh: micro) un „da“ (schwaadt: deka) — ëĳnfach latteinische
Boochshtaaven, wobëĳ_et wishtish eß, un enne ungescheed määt, ov_se jruuß oddo
klëĳn jeschrėvve sinn. He sinn se:



https://ksh.wikipedia.org/wiki/Pikardesch_(Sprooch)

Pikardesch es en Sprooch us däm romaanesche Knubbel. Se hät Ähnleschkeijte met
Franzüüsesch. Mer kallt se en de Rejoon Pikardih em Norde vun Frankrisch, em
Achtowa nevvedraan, em franzüüsesche Deijl vun Flandere, un em Hennejou en
Belljie, ußerdämm janz em Wäste vun dä bälljesche Rejohn Wallonih. Dat es alle
laans de Jränz zwesche Belljie un Frankrisch, aanjevange e janz Shtöck vum Meer
fott, beß knapp der hallve Wääsch noh Luxembursch erop.

En dä Rejjohn Pickardi nänne se se Pikardesch. En Flandere un em Achtwa saren se
Chti und Chtimi doför. Öm Lille un Valenciennes erö heijs_et Rouchi. Em övverije
Flander saare se öff bloß verwandt, Patois. Et es ävver all et sellve. De
Wesseschaff vun de Schprooche nemmp fö jewöhnlesch Picardisch.

En dä ISO 639-3 hät Pikkardėsch dä alfa-3 Kood pcd. En dä andere Afdeijlunge vun
dä Norrem küüt Pikkardėsch nit für.

Em Johr 1990 hät de Franzüüsische Schproochejemeinschaff en Beljie de
pikardesche Schprooch als en offizjäll Rejonaalschprooch aanäkannt. Domet
schteihd_et zosamme mem Wallonėsch, Lootringsch, Champenois un Frongkick.

Dä Staad_en Frangkrisch hät de Pikardesche Shprooch nid_esu aanäkannt. Doh han
se joh dä Jrundsaz en de Polletek, dat mer kein ander Schprooch wi et janz
offizjälle Franzüüsesch em Land han well, esu ähnlesch wi mer et en de
Bundesrepublik vun Bonn vör em Zusammejonn met de DDR hatte.

Et jitt ävver och franzüüsesche Joodachte, di saare, dat dat Pikardesch en
annder Schprooch es, wi et Franzüüsesch. De Pikardesch_Schprooch deiht trozdämm
vun däm Délégation Générale à la Langue Française et aux Langues de France vum
franzüüsesche Minsteerijum för de Kultuur proffeteere.



https://ksh.wikipedia.org/wiki/Nordkorea

Nordkorea es önö Staat ä Ostasie un litt op dr nördliche Deel van d koreanische
Halvinsel. Öt es enne van d winnije vorblevve stalinistisch usjerichde Staat. D
Hauptstadt va Nordkorea es Pjöngjang un had onjeväär 4 Milliun Bewonner.

Em Norde schlössd sisch China a Nordkorea a. Russland es op ön Längde va 19
Kilometer Nordkoreas Nobber em Nordoste, em Süde es öt Südkorea, em Weste es öt
dat Jäähl Meer suwi em Oste dat Japanische Meer. Di Jrenz zo Südkorea bestehd
seijd öt Eng vam Zweide Weltkresch.

Bo all Mänsche ä Nordkorea send Koreaner. Mä önö klenge Deel van öt Volk send
Chinese. Dö politische Situatiun maad öt Usländer bo onmöjelich, sich em Land
neer z losse. Zösamme brengd öt dat Land op 24 Milliun Äwonner.

D meetzde Koreaner send Buddiste övv Konfuzioniste. Opjrond van d politische
Situation jlööve hü z dachs völl Mänsche a kenne Jott mi, send konfessiunslus.
Su weed vorzalld, dat Christe opjrond van d Religiunszojehürichkeet ä Lajere
jesperrd wäde.

Nodäm em Joohr 1972 Korea ön neu Vorfassung kräät, erheld Kim Il-sung ön
Positiun, di mo ä kom ö Land op Ääd önö Mensch zosprechd. Hä wood voriihrd un
als Papp van janz Nordkorea aajeseeh.

Seijd Joohre werkd Nordkorea dora, ön Atombomb z bastele. Am 10. Oktober 2006
joov öt Land bekannd, ön Bomb zr Explosiun jebraad z ha. Övv dat stämmd, kann
net met Secherheed jesaad wäde. Dat Nordkorea ävver an ön Raket bouwd, di d
Westköst van d USA erreiche kann, dat es secher.



https://ksh.wikipedia.org/wiki/Meter

Die SI Basiseinheit vun de Läng ees ene Meter oder och Meeter. Et Formelzeiche
ees dat l un dat Zeeche für de Einheit ees eh m.

Ene Meter witt hückzedaach fessjelech als die Streck, die et Leech em luffleere
Raum en 1/299.792.458 Sekunde zoröcklech.

Fröher wor ene Meter anders erkläät wudde. Em Middelalter woren de Länge unjenau
avjemesse wudde, weil die Jrundlaach vun der Vermessung woren die Ärm un Been
vun de Herrscher jewäss. Hat meh ne jrusse Könich su hat mer och ene lange
Meter, wobei dä domols noch Schritt oder esu ähnlich jenannt wutt. Irz em
17.Joorhundert kom dann dä Wunsch op dat janze ze vereinhetlische, weil emmer
wedder de Lück betupp wudde woren. Em Joor 1793 wudd ene Meter dann als dä 40
millionste Deel vum Längejrad dä durch Pariss durchläuff fessjelech. Sechs Joor
spädder wudd dat Mooß dann in Platin jejosse un als Urmeter en et Museum
jelääch. Höck weeß me dat dat Urmeter eh kleij bissche ze kuurt wor.

Em 19.Jahrhundert wudd dä Meter neu fessjelech. Jetz wor nimie de Ääd als
Jrundlaach sundern zwei Strichjruppe. Dat Mooß wudd dann och als internationaler
Meterprototyp och en Metall jejosse.

1960 han sich de Weeßenschaftler dann üvverläch, dat et jenauer ees, wenn meh
dat Nuklid Krypton 86 nimmp un die Strahlung die dat usssendet met
1.650.763,73-fache malnemme deijt. Wat dann dobei erus kütt ees ene Meter.

Dat blivv dann esu bis 1983. Do koom dann die oven ad jenannte Erklärung zom
Zooch.

Öm erus ze krieje wie lang irjendjet ees muß me et messe. Dozoo bruch me
Messwerkzeuch. Jetzt ees et jo zeemlich schwer dat met dem Leech ze maache. Also
hätt me eh Vergleichsmooß dat em beste Fall vum Eichamp zoojelosse ees wie zem
Beishpill:



https://ksh.wikipedia.org/wiki/Lesotho

Lesotho had kenn Köst an ö Meer un och kenne See. Beij dat Land sprechd mo van ö
Benneland, watt bedüüh, dat dat Land mä va Land ömjävve es. Dr janze Handel met
Lesotho moss met Vluchzeuch dörch d Loot övv övver Land aavloufe.

Kikkd mo sich ön Landkaat va Lesotho a, so sitt mo jätt Onjewöngeliches: Öt es
janz va Südafrika ömjävve un had kenn Jrenze zo anger Länder. Mo sprechd dobeij
van ön „Enklave“. Sun Länder komme selde vöör, ävver Lesotho jehüd dozo. Dat
bedüüd dat Lesethos Vorhältnis zu Südafrika vöör beede Länder ön jruuße Roll
spelld.

Lesotho had völl Berch un es sujar ee van d Länger op d Ääd met d meetzde Berch.
Lesotho litt winnichstens 1.400 m övver dr Meeresspeijel. D Lüüh reise dohen, öm
em Wengkter do Ski z vaahre. Dö völl Berch ä Lesotho bedüühe ävver och, da töt
völl rähnd. Lesotho brudd önö Deel va si Wasser dozo, öm Strom z maache, dä dann
no Südafrika vorkoovd weed.

Em Joohr 1818 wood Lesotho ö sälvständich Land, dat damols aver noch
“Basutoland” jenannd wood. Önö Mann, dä dr Naam Moshoeshoe droch, braad völl
Jruppe va Mensche zösamme. Hä belde ö neu Land un maade sich zm Könnig. Dat neu
Land wood va anger Länder aajejreffe, un Moshoeshoe vroode em Joohr 1868 Queen
Victoria va Ängland vöör Hölp. D Ängländer maade dat, joove ävver vöör, dat
Lesotho Deel van öt änglische Reich wood.

Am 4. Oktober 1966 wood Lesotho onaavhängich. Hüü z dachs es öt ö Metjlett van
dr Commonwealth. King Letsie es dr Könnig va Lesotho.



https://ksh.wikipedia.org/wiki/Kohlenstoff

Kohlenstoff oder och Kollestoff ees eh schemisches Element mit dä Ochnungszahl
6. Ed steeijt em Periodesüßteem en de 14. Haupjrupp. Singe Atomkeern besteeijt
us 6 Protone un 6 Neutrone. Öm dä Keern eröm fleejen 6 Elektrone.

Kollestoff ees dat Element dat die häufichste Verbindunge eenjeeijt. Su kütt en
alle orjanische Verbindunge Kollestoff drinne für. Dat litt an singem atomare
Uffbou. De Överrääste vun Planze un Deer us jrauer Vürzick sin doorch Druck un
Temperatur zo su dolle Enerjielieferante jewudde, wie zem Beishpill Erdööl,
Braunkolle, Schwaazkolle, Erdjaas un noch veel mieh. Äver dä Kollestoff kann och
als Kristall vürkumme. Dann nennt meh dä Kollestoff Diamant. Ene Diamant ees dat
härteste Dinge wat meh op de Ääd kenne deijt. Doröm un weil ed su selten ees,
ees ene Diamant och esu düüer.

Wie ad jesaat werden die Enerjielieferante Erdööl un die andere verbrannt öm
Enerjie druss ze jewinne für Strom, zom Heize oder als Benzin für ed Auto. Äver
meh määt och Plastik us Erdööl. Doorch dat künstliche Zesammesätze vun de Atome
un Moleküle, wat beijm Kollestoff räch einfach ees, enstonn de dollste Dinger us
Kunsstoff. Die Diamante werden zom eeijne als Schmuck für de Froulück verkoof,
zum andere werden domit Schneidwerzeuje herjestellt die fass alles schnigge
künne, sujar Jlaas.



https://ksh.wikipedia.org/wiki/Johannes_Paul_II.

Johannes Paul II., bürjerliche Naam Karol Józef Wojtyła (* 18. Mai 1920 en
Wadowice bei Krakau, Pole; † 2. April 2005 em Vatikan) es am 16. Oktober 1978
zom 264. Paps von de Römisch-Katholische Kirch jewählt wudde. Sing Pontifikat
vom 16. Oktober 1978 bes zom 2. April 2005 hätt net nur die Endphas vom Kaale
Kreesch enjeleit, sondern och die Zick donoh stärk jepräsch. Su ka' me hück
dovon ussjonn, dat am Daach von singer Wahl dat Engk vom Kommunismus un de
Widdevereinijung vom ahle Europa vürjezeichnet wor. Johannes Paul II. wor dä
Paps met de längste historisch beläschbare Ambszick noh em Pius IX. Singe
Vürjänger wor Johannes Paul I., dämm sing Pontifikat nur 33 Daach jeduurt hätt.
Singe Opfolger es Benedikt XVI.

Am 1. Mai 2011, em Barmherzigkeitssonndaach, es Johannes Paul II., och „John
Paul the Great“, „Johannes Paul dä Jruße“ ode en Ahnlehnung aan Karl dä Jruße (*
2. April 947) „Karol dä Jruße“ jenannt, en Rom sellisch jesproche wudde, wat et
Volek ad bei singe Dudemiss om Petersplatz am 8. April 2005 met dä Wöörd „Santo
subito!“ („Hellisch, äwe plötzlich!“) jeroofe hatt. Von jetz aff kann Paps
Johannes Paul II. beim Bädde aanjeroofe werde.

Paps Johannes Paul II. hätt och dreimol Deutschland un dobei zweimol Kölle
besöök, am 15. November 1980 zom 700. Dudesdaach vom Albertus Magnus un am
1. Mai 1987, öm et Edith Stein sellisch ze spreche, jenau am Daach aan dämm'e
24 Johr späde seleve sellisch jesproche werde sollt.



https://ksh.wikipedia.org/wiki/Indojermanesche_Sprooche

De indojermanesche Sprooche sen en Familich von Sprooche, die hüggzedaach op de
janze Welt jesproche werde. Se sen äjentlich däheem en Europa on em wesslijje
Deel von Asien bes noh Indien eraan, ävve dorch de Kolonisierong hann se sech
ärch usjebreit. De Wessenschaff, die sech met dä indojermanesche Sprooche ömdeet
on se ungereneen verjlich, heeß Indojermanistik.

Att vür 500 Johr sen dä Jelierte Ähnlichkeete zwesche verschiddene europäesche
Sprooche opjefalle. Zom Beispill zwesche Lating, Ald-Jriechisch on Deutsch. Paar
Wörd kunnt me widdeäkenne on och de Jrammatik wor zom Deel ähnlich. Nemme me
doför ens uns Platt (wat jo en Zort Deutsch ess) on dat Lating, wat dä een udde
andre vleech en de Schull metjekräje hät: du laachs heeß do tu rides. Op de
iërschte Blick jar net esu ähnlich. Ävve me moss schonn e bessje jenaue
droplure. Dat du on tu ess jo att ens fass etselve. On bei däm zweite Word sitt
me zemendens, dat die allebeids e -s hingendraan krijje (laache wiërd zo du
laachs; on ridere wiërd zo tu rides.) Do hät et sech natürlich noch lang net
met. En ander Beispill sen de Zahle: drei ess tres, sechs ess sex on sibbe ess
septem.

Noh on noh wuerd dat dä Jelierte komisch. Se hatte su vill Ähnlichkeete zwesche
dä Sprooche jefunge, dat se nimmieh aan Zofall jlööve däte. Do hann se dann
aanjefange, allerhands Theorië opzestelle, woröm on wie dat esu jekumme wör. Dat
wor ävve alles noch zimmich durjeneen on nit janz dorchjedaach. Iërsch em 18. on
19. Johrhondet hät me dann et Sanskrit (Ald-Indesch) dozojenomme, wat och
Ähnlichkeete hatt mem Lating, Ald-Jriechisch on su wigge. Do wuerd die Saach
dann esu intressant, dat sich e paar henjesatz hann on sen dat systematesch
dorchjejange. Dat wor dä Aanfang von de Indojermanistik. Et kom erus, dat all
die Sprooche von ëne jemeensame Uersprooch kumme, die dausend Johr vür Christus
irjends en Oss-Europa von ënem Uervolëk (dä Indojermane) jesproche wuerd. Von
däm Uervolëk hann sech dann noh on noh äjene Völke selbständich jemaat on ehr
Sprooche hann sech su wigge entwickelt, bes dat aam Engk keene mieh dä andre
kunnt verstohn.

De Indojermaniste hann erusjefunge, dat noch mieh Sprooche bei de Familich
dobeijehüre, nämmich fass all Sprooche, die hüggzedaach en Europa jesproche
werde. (Finnesch, Ungaresch on zwei drei andre ävve net.) Wäll me su vill
Sprooche verjliche kann on jed Sprooch en Information övve die Uersprooch
brengk, hät me die och rekonstruiere künne. Dat heeß me weeß onjefähr, wie die
Wörd uersprünglich jeklunge hann on wie se jrammatesch benutz wuerdte. Natürlich
net janz jenau – me kann jo keene Indojerman nemme on in froore, ob dat och all
richtich wör – ävve doch emmehen zimmich jenau.

En de indojermanesche Familich jit et widde äjene Familije met Sprooche. Dat sen
welche, die sech zeiërsch zesamme selbständich jemaat hann on dann späde widde
usenandejejange sen. Die sen dann ungereneen noch ähnlijje wie die andre (zom
Beispill Deutsch on Hollängsch).



https://ksh.wikipedia.org/wiki/Dreik%C3%BCnninge

Op Dreikönninge am 6. Januar, och Dreikönningsdaach jenannt, fiere de Christe en
de Oss- wie en de Wesskirch dat Huhfess von d'r Erscheinung vom Herr
„Epiphanie“. An dämm Daach hann noh'm Evangelium vom Mattes drei Weise uss em
Morjeland, griechisch Anatolië (Μάγοι από ανατολών, „Magoi apo anatolôn“), et
Jesuskind besök un imm Weihrooch, Jold un Mürre dajebraat, weil se nem Stään
jefolesch wore, dä öwe Bethlehem stonn jebliwe es. Dat Stäänzeiche däät noh ahle
Prophezeihunge bedügge, dat dä neue Könning un Messias jeboore es.

De Hillije drei Künninge wooren, esu hëijs_et, ennem Shtän jefollesch, dä inne
der Wääsh noh Betlehemm jwiise hätt. Hück weed dä jähn als_enne Komeet met enem
Shtätz jemohlt un foshtannde. Dofun eß ävver em Ojinaal nix jesaat, un de
Weßßeschaff jläuf hück och miehter aan jët am Naach_Hemmel, wat mer nit fun
övverall op de Ääd joot hät beloore künne.

Ne ahle Brauch es, dat zwesche Neujohr un Dreikönninge kleen Pänz, de
Stäänsinger, durch de Stroße trecke, für ärm Lück sammele, un öwe jede Huusdür
met jeweihte Krick de Aanfangsbuchstabe von Christus Mansionem Benedicat
(Christus sään dat Huus) schriewe, für Zweidausenddröckzehn:
20 * C + M + B * 13.

Für Kölle es de Dreikönningsdaach ne janz besonders huhe Fierdaach, weil en
singe Stadtmuure de Jebeine von de helije drei Könninge em Dreikönningsschring
ruhe, öwe dämm de Kölner Dom jebaut wudde es. De Dreikönninge sen für Kölle su
wichtig, dat me suja ihr Krone en et Stadtwappe opjenomme hätt.

De Dreikönningsdaach es en de mietste katholische un orthodoxe Länder e'ne
jesetzliche Fierdaach, nur en Nordrhein-Wessfale, wo se lië, net. Un dat es e'ne
Skandal, denn für et Erzbißdom Kölle es Dreikönninge sujätt wie e'ne
Nationalfierdaach.

Als se zo de Dreikönningsmess 2011 lügge dääte, hätt öwerijens dä Klöppel vom
Decke Pitter schlapp jemaat un es éraffjefloore. Kölle moot deshalef für fass e
janz Johr op die Lüggerei vom Decke Pitter verzichte. Enzwesche hätt'e äwe widde
ne neue Klöppel jekräje un lügg aan Huhfesste schöne als je zevür.



https://ksh.wikipedia.org/wiki/Dr%C3%B6ppelminna

En Dröppelminna iß en beshtemmpte Aat Kaffekann. Se es_uß Zinn jemaat, se
hädt_ene decke runde Buch, es no ovve zo mießtenß jet schmaler, jewöönlish met
runde Jriffe fö_aanzepacke, dat mer sisch de Finger nit draan verbrennt, di weet
nämmlish hejß. Ovve kam_mer se opmaache. Ungendrunger sin drei Fööß noh de
Sigge, dat se jot stonn kann; bei neuere Modelle och enß bloos_ejner
meddsendrunger. Unge aan der Sick hät se ne klejne Krane, do zapp mer sisch dä
Kaffee erußß.

En dä decke Buch kütt näämlish hejß Waßßer un Kaffemähl erin, dat jitt also
Kaffee, wä_mer_et lang jenoch stonn jelooße hätt un dä Kaffee jetrokke eß.

Un weil di do drin blieve, bes me di Dröppelminna spöhlt, dunn di jemohlene
Kaffebunne immer widder dat Krämshe verstuppe, beß dadd_et bloß noch dröppelt.
Dat is eine Jrunt, woröm di Dröppelminna esu hejß. Ußßerdämm süht se
nattüülijj_esu nett un rund uß wie en Minna, wie mer föe_su_e leev Mammsellsche
och säät.

Hückzedach weed se och nit mieh dröppele mößße, mer deiht hügg_ene Fillter erin
un dann verstopp do esu schnell nix.

Die Form vun dä Kann eß uß Holland inn_et Bärjische jekumme. Zigk_dämm dat
Kaffedrinnke_ėm nünnxeente Johrhundert widder jet mieh Usuß wood, weil_et och
billijer jewoode_woo, eß die Kaffekann oder ävens de Dröppelminna mieh en der
Meddelpunnk vunn_enem jedeckte Desch jeröck. Se weed och de „Künnijinn vun de
Bärjishe Kaffetafel“ jenannt, wenn se do esu feßßlijj_övver Saaneschüßßele un
[affele luuhrt, wo se zwesche_der Milsch unnem Zuckerpöttche stejht, ömringk vun
de Kaffetaßße un Tellere wie ennem klejne Hoofstaat.



https://ksh.wikipedia.org/wiki/Aujuss

Dä Aujuss eß dä aachde Moohnd en unsem Kalländer, un dat sig joot 2000 Joohr. Dä
Gaius Julius Caesar hät dä Kallender fassesu ennjeföhrt, wie je jäz norr eß,
ävver dä Moohnd Aujuss es vill ällder, wohr bloos ens dä 6. un nit dä 8. Moohnd
jewääse. Ä hät och fröher andersch jehejße, nämlij Sextilus, un es eets em
Kaiser Aujustus vun Ruhm ze huldije en Aujus ömbenannd woode. Su jesinn ess e ne
Schworer fun däm Naame Aujuß för Minsche, och wemmer se lang ald verschieden
ußschprisch.

Dä Sextilus hät noch 29 Daare jehatt. Met dem zäsa singem jullianishe kalländer
kohm hä dann op 30 Daach. Alls ävver dä Aujußß singe neue Nahme kräät, han sen
norrene Daach länger jemaat un dröm hät hä beß hück 31 Daare.

En Schaltjoohre han Fävroa un Aujuß de Wochedare ejal, ußßer de letzte 2 fum
Aujuß natührlish.

Em Aujuss es de haißeßte Zigg em Joohr. Ed eß di Zick wo de Korn-Fellder prall
shtonn un de Ärnte enjefaahre weed. Dä Aujußß hät met de längeßte Daare em Joohr
un immer vill Sunnedaare dobej. De Minsche schwejßte bäj der Ärbed. Wääje dä
Ärntezick han die Buure fun de aale Jermaane Ärnting för die Zick em Sommer
jesaat, di hügg em Aujuß litt, un em Norde ßekelmond un Zekelmond, fun wäje dä
Seshele met dänne se em Jaade zojang woore un op de Äkker jingke.



https://ksh.wikipedia.org/wiki/Anschl%C3%A4%C3%A4ch_vam_11._September_2001

D Anschlääch vam 11. September 2001 jehüüre zo d vorheerendste Anschlääch, di
Terroriste en Amerika ußjevüürd hand. Jeplant woode di Anschlääch van d Jrupp
al-Kaida. Et ka komm jesaad weede, wivöll Lüüh hönn Lääve beij di Anschlääch
vorloore hand, ävver öt weed va onjeväär 2600 jesproche. Völl wääde ni jevonge
wääde.

Dat Fluchzeuch, dat öt Pentajon troff, ress en drei Jebäudedeeler ö su jruuß
Louch, dat ee Huuß janz zsammebroch.

Zo di Zitt woch dr Fluch UA-93 at entfüührt, un öt weed ajenomme, dat dä öt
Wisse Huuß treffe solld. Ävver di Maschiin stürzde vörhen en ö Veld en d Nööde
va Pittsburch.

Als Usswerkung van d Anschlääch woode dörch dr Präsident George W. Bush önö Hoov
Jesätze vorschärft. Manch neu Jesätz koom dozo. Dodörch soll dovöör jesorcht
wääde, dat öt Terroriste schwöödr jemaad weed, en d USA e z reise. Dr Chef van
El Kaida, Osama Bin Laden, wood ä Vorstecke en Afjanistan vormuud. Öm hem do z
vänge un d Terroriste us öt Land z driive, scheckde dr US-Präsident Soldate en
öt Land. Öt fluppde ävver net, Bin Laden ä si Vorsteck z vänge. Völl Terroriste
hand d Soldate ävver jeschnappt un vassnämme könne.



https://ksh.wikipedia.org/wiki/Albanien

Albanien, amplisch: Republika e Shqipërisë es ö Land ä Südost-Europa op dr
Balkan. Öt Land hau ön Jrüde va 28.745km², öt es fast ösu jruß wie
Nordrhing-Westfale. Si Jebiid litt tösche Montenegro em Norde, däe Kosovo un
Mazedonien em Oste, suwi Jrihscheland em Süde. Westlisch hat öt Land Zojang zum
Adriatischem Meer un südwestlisch zom Ionischem Meer. Italien litt op d Scheed
tösche di Meere 72 Kilometer entfänt övver Meer. 2016 wonnde do 2.886.026 Lüüh
[1]. D Hauptstadt es Tiranë, Albaniens jrüßde Stadt mit unjeväär 610.000 Lüüh.
[2]

Di Albanier entstänge als Volk, als verschedene Illyrische Völker sisch en öt
Albanie va hüdsche Daag voreenijte. In öt Altertum es öt Land dörsch Hellenische
(Jrihschische) Völker un spääter dörsch de Romäne besiedelt, än dat bes öt Joohr
548, als Sklawische Völker öt Jebiid besedelte. Di Ottomanen (Turken) erowerden
in 1415 südlisch Albanien un in 1431 öt janze Land. Dodörsch es en jrüß Deel va
d hüdsche Bevölkerung Moslimisch (unjeväär 57%, 2011 [3]). D Ottomanische
Heerschaff douerte bis d Balkankriege va 1912.

Albanien wääd jestif am 29. November 1912, als öt onaavhänjich wood va öt
Ottomanische Rich. Di Konferenz va London annerkände de Onaavhängichkeet va öt
Land ön Johr spääter. In 1914 (Eeschte Weltkrisch) wääd Albanien en Könnigrich
un diräk dono dörsch öt Heer va Österrich-Unjaan un Buljareij besetzt, die in
1925 ersäätz wääd dörch en Republik. Drei Johre spääter wääd öt ön Königrich
(bes 1939); Albanien war domols ön faschistische Marionettenstaat vam
italienische Diktator Benito Mussolini.

1939 wääd öt Könnigrich militär anjejreffe dörch Italien. D Besäätzung douerte
bes 1943 in d Zwiede Weltkrisch. Mussolini wääd aafjesätz un vortribe no öt
Norde va Italien, nodäm öt nazi-dütsche Heer öt albanische Jebiid noch engmol
anjreffe lot, ävver desmol diräk. 1945 wääd Albanien befreet, nodäm öt Land
onger dr Diktator Enver Hoxha enge kommunistisch Heerschaff zojehöde. Eescht
onger stalinistisch Heerschaff, spääter in 1968, wääd öt ön
maoistisch-kommunistischen Staat. Des Ziet präschde sisch dörsch politische
Isolatiun un Repressiun. 1967 wääd en atheistischen Staat jestif. Praktisierung
va Relijiun wääd verbote. 1985 stäärv Enver Hoxha, wono in 1992 de
kommunistische Heerschaff engede. In 1997 entstäng en klenger Börgerkrisch,
wobei 3.800 Lüüh stäärve. In 1999 stang öt Reveer va Kukës in Nord-Albanien
bekannt weje dr Krisch in dr Nobberstaat Kosovo.

Albanien es ön jebirjisch Jebiid, mit as hükßde Stelle dr Korab (2.763 Meter
N.N.). Öt jitt vüül Berje hüher as 2.000 Meter N.N. Dr jrüßde Flöß es de Drin
(353 KM Länge) em Norde va öt Land. Anger jrüße Flöß senn dr Vjosë (272 KM) än
dr Shkumbin (181 KM). Dr Shkodërsee, Ohridsee än Prespasee aa di Jrenze va öt
Land senn diräk ooch de jrüßde Seen va Albanien. Tiranë es de jrüßde Stadt.
Anger Städte senn Durrës am Meer (122.000 Lüüh), Elbasan (100.000) un Vlorë
(89.000). Albanien es verdeehlt en 12 Prefekturen (op Albanesch: Qarqe).

D Albanische Bevölkerung bestäht uus 95% Albaner. Öt jitt klengere Jrope Serve,
Jrihsche, Mazedunijer. Ooch wonne d Vlachen, di en romanische Sprooch kalle. D
amplische Sprooch es Albanisch. 57% is d Islamische Jottesdienst anjehürisch,
10% es Kattolesch un unjeväär 7% es Christlich-Orthodox. D meijtste Mohammedane
praktisere dön Relijiun nitt. [4]



https://ksh.wikipedia.org/wiki/Hillary_Clinton

Hillary Diane Rodham Clinton wood am 26. Oktober 1947 ä Chicago en dr
US-Bundesstaat Illineus jeboore. Damols hosch se noch Hillary Diane Rodham. Sei
es ön Juristin on Politikörin van d Demokratische Partei. Tösche 2009 un 2013
woch se Usseministerin von dr Vereenichte Staate va Amerika

Tösche 1993 un 2001 woch hörö Mann Bill Clinton dr Präsident von dr Vereenichte
Staate va Amerika un Hillary d Först Leidi. Tösche 2001 un 2009 woch Hillary
Senatorin van dr Staat Nju Jork.

Hillary kandideert vöör d Demokrate vöör d Präsidentschaft en öt Joohr 2008,
joov ävver spiir op. Ooch en öt Joohr 2016 kandidiertse sie vöör de Demokrate
vöör d Präsidentschaft, ävver verlor. Donald Trump es dr republikänische
Nachvoljer va dr Demokrat Barack Obama.

Hillary woss als Hillary Rodham ä Park Ridge en dr Staat Illineus op. Sei jehüüd
zo ön methodistisch Famelisch. Hörö Papp jöhod ön kleng Firma. Hillary jäng no
öt Elite-Kolledsch. Dat es enn van d bekanndste van d Sövve-Schwesterö-Schülle.
Hörö Doktor schreev Hillary övver „Saul Alinski“.En d Sövvezijer Joohre
studiirde Hillary Räät an d Jeil Universität. Do liirde se hörö spiidere Mann
Bill känne. Sei hiirode 1975. 1980 wood hör Doohter Tchelsi jeboore.Hillary woch
Räätsanwältin beij d Kanzlei Rous ä Little Rock un Professorin an d Rääts Schüll
an d Universität va Arkansas ä Fajettvill. Do kräät sei dr ischte Kontakt zo d
Politik va [[Washington].

Als Bill dr Präsident va Amerika wood, trock d Famelisch en öt Wisse Huus no
Waschington. Hillary övvernomm d Opjaav d Jesondheetsreform z plaane. Dat
fluppde ävver net ösu wi se sisch dat jewönscht hott. Hillary deng völl vöör d
Rääte van d Vraue un d Rääte van d Mänsche. Ävver öch d Känger koome net z kott.

Völl Ärjer hott Hillary dörch d Lewinski-Affäre ävver hörö Mann und Hillary
braat dat nät usseree.

Am 20. Januar 2007 joov Hillary hör Kandidatur bökannt. D Waahlerjebnisse wore
bes zm Schluss net ösu, dat moch entscheede kutt övv Hillary oder Barack als
Kandidat vöör d Demokrate aträäne weed. Isch Ängs Vröschjoohr 2008 joov Hillary
op.



https://ksh.wikipedia.org/wiki/Deutsche_Demokratische_Republik

De DDR, dat shtundt för Deutsche Demogradische Republik, ößß enne Shtaat
jeweäse, dää zick 1949 böß öm dä 3. Oktoober 1990 et meddelere Stöck vum frööre
Reisch wooa. Mer han denn heeä öm Wäßßte och de DieJaßporra nänne möße, un mier
hann doföer jeschpänndt, dänn schlieëßlich un änntlisch jooevet dooa koum
Kirrsche, un de Lück mooete et sunndaachs stunndelanng övver Land faaëre, un
ëönne Paschtuër hätt dräij Duzzenndt Jëmäiëende ze betreuje jehatt.

Dä Schtaat hätt sësch de Diktatuur vun Prolletarijaat jenanndt, ävver ët öß de
Diktatuur vun de Kommennißte jewääese, un dä Stoph, dä Ullbrich un shpääder dä
Mielke un dä Honnecker hann sisch vüüerjedrängk un hann dann jooa alles sällevs
allein äntschieede. Domött inne üer Unntertaane nëtt schtiffte jänge, hanse de
Muuer un Schtachcheldrooëht öm dat Lanndt erröm jelaaët, un dä Kammißß mooete
oppaßße un up de Lück scheeëße.

1989 hätt et Vollek (met jätt Hüllep vum Gorbatschof un vum Jännscher) der
KummunißßMuß jestöchz, dä Kohl hät oëch metjehullefe, un dann hätt sish dä
Shtaat och oppjelööëhß, un de DDR öß widder rischtisch Deutschland jewooede.



https://ksh.wikipedia.org/wiki/Dayton

Dayton es ön Stadt en d US un litt em Bundesstaat Ohio. Öm d 160.000 Mänsche
läävde do em Joohr 2004.

Dayton litt em Tal van dr Great Miami River un domet nördlich va Cincinnati un
südlich va Toledo. Columbus es em Oste.

Am 1. April 1796 koome 12 Lüüh en di Jäjend un hand domet dr Jrondsteeh vöör
Dayton jölaad. Beij hön Reis va Cincinnati us troffe sö an di Stell Indianer un
entschlosse sich, do, wo hüü d St. Clair Street es, z bliive. 1805 kräät Dayton
dr Naam no Jonathan Dayton, dä em Onaavhängichkeetskresch önö huhe Soldat woch
un dono en d Politik jäng.

Dayton wood och bökannd dodörch, dat en d Stadt vreuer d Brööhr Wright jöläävd
hand.

Öt Volk ä Dayton jäng öt en d ischde 100 Joohr jott un sö hodde jönoch Jeld en d
Teisch. Zo ön Katastroph koom öt em Joohr 1913, als jruuße Deeler van d Stadt
onger Wasser stänge. Dr Great Miami River woch övver d Ufer jöjange. Dono woode
völl Dämm jöbouwd.

Vam 1. bes zm 21. November 1995 troffe sisch dr Serbe Slobodan Milošević, dr
Kroat Franjo Tudjman, un dr Bosnier Alija Izetbegović suwi dr US-Ongerhändler
Richard Holbrooke ä Dayton, öm ön Eenijung em Kresch tösche di Staate zö
vorhandele. Sö ongerzeechnede am 14. Dezember ä Paris dat ä Dayton usjöhandelnde
Aavkomme, öt sujönannte Dayton-Aavkomme.



https://ksh.wikipedia.org/wiki/Asteroid

Ene Aßteroiit, Asteroiid oder och Asteroid ees ene planneetenäähnlische Körrper
dä en_ener Ömlaufbaan öm de Sunn ess.

Em Moment sin unjefähr 220 000 Aßteroiide bekannt. De Weßßenschaftler schätze
äver, dat et över_en Million sin. Se verdeeile sich över et janze Sunnesystem.
Et jitt allerdings zwei Hauptballungsräum. Dat ees dä Asteoridejüddel zweesche
Machß un Juppitter un dä Kuiperjüddel, dä sich hinger der Ömlaufbaan vum
Nepptuun befink. Äver och noch en andere Ecke sin Asteroide ze finge.

Lang hätt me jejlööv de Aßteroiite us em Asteoridejüddel wären noh enem
Zesammestuuß vun zwei Planneete entstande. Dat kann äver nit sin, weil die Masse
vun dä Aßteroiide insjesamp noch kleener ees als die vun unserem Moond. Doher
nimp me aan, dat dä Juppitter durch sing starke Schwerkraff dofür jesorch hätt
dat sich dä Stüb un Dreck nitt zo enem Planneet zesammeklummpe kunt. För dä
Kuiperjüddel ees et ähnlich nur dat dä Juppitter nit esu veel domit ze dun hätt.

Ene Aßteroiit besteht em wesentlische us verschieden Jesteinsaarte.
Hauptsächlich kumen Kohlenstoffverbindunge un Silikate für. Dä Keern vun enem
Aßteroiit besteht öff uss ungerschiedliche Metalle. Miistens Iise.

Dat ees en Grupp vun besundere Aßteroiide die op dä jlische Ömlaufbaan öm de
Sunn sin wie ene Planneet. Dobei befingen se sich en enem bestimmpte Punk dä vun
de Weßßenschaff Lagrange-Punk jenannt witt. Berühmte Trojaner vum Juppitter
heeßen Aeneas un Achilles. Och dä Machß hätt ene Trojaner dä Eureka jenannt
witt. Et jitt äver noch mieh dovun em Sunnesystem. Trojaner vun de Ääd sin bees
hück noch nitt bekannt.

De Vulkanoiden sin leider noch nitt beobachtet wudde, äver meh jeeht zemindest
theoretisch dovun uss dat se innerhalb vun dä Merrkurbaan existiere donn.

Dä Asteroid 2003 UB313 witt och Planet X jenannt. Hä ees met 3200 km em
Doorchmesser jrüsser als dä Pluuto. Deswejen striggen sich de Weßßenschaftler
emmer noch doröm op dä Aßteroiit wirklisch nur ene Aßteroiit oder ob hä dä
zehnte Planneet in unserem Sunnesystem ees.



https://ksh.wikipedia.org/wiki/Simbabwe

Simbabwe es ö Land em südlich Afrika. Öt entstäng us öt vreuere Rodesie. D
derekte Nobberstaate send Südafrika, Botswana, Sambia un Mosambik.

D jrüützde Stätte send Harare mit 1,4 Milliun Äwohner un Bulawajo, watt va ca.
600.000 Lüüh bewonnd weed.

D Sommere ä Simbabwe send wäm un vöch, en d Wenktere bliid d Temperatur beij
25°. Ävver en d hüüdere Jäjende kann öt sujar Vrooß jävve. Jraßland mit enkele
Bööm maache dr jrüützde Deel van d Landschaf us.

Dr jrützde Deel van d Simbabwer jehüüd zm Volk van d Shona. Donävver leeve ävver
och völl Ndebele em Land. Di Zaahl van d Wisse em Land nomm immer mi aav. Hüü z
Daachs send dat mä noch onjeväär 50.000. Dat vüürde ävver zo jruuße
weetschaftliche Probleme.

Ee van d jrüützde Probleme, di öt Land hat, es Eids. Dodörch sterve ösu völl
Lüüh, dat d Zaahl van d Simbabwer net mi steecht, sujar vällt. Öt weed dova
ussjejange, dat tösche 24 un 35 % dora erkrankt send.

Simbabwe jäng us d vreuere änglische Koloni Südrodesie hervöör. Nordrodesie wood
zo Sambia. 1980 wood öt onaavhängich.

Mugabe es dr Präsident van öt Land. Hä es ärch omsträdde. Völl halde häm vöör
önö Diktator.

D Arbeitslosichkeet ä Simbabwe litt beij 80 %, d Inflatiun beij 32 % (em Joohr
1998).



https://ksh.wikipedia.org/wiki/Sch%C3%A4lse

Et Schälse (op hochdeutsch: Schelsen) is e Dörrep, dat zick 1975 beij Jlabbach
jehüert. Dovüür jehuede Schälse met Jiesekereke nohm Rheedt. Janz vröer joev et
e Amp Jiesekereke-Schälse, datt huede bejm Kreis Jlappach-Lank.

En de Nohberschaff lick Jiesekereke, Meerkamp, Stennesse, Lebberesch, et
Steevent, Schlisch, Nöenhoeve on Waat.

Dä wässlische Deel vom Schälse huet vröer, also bess die Franzuese koeme, bej
Deck (op hochdeutsch: Dyck) on heesch dässhalleff Decker Schälse. Opp die anger
Siet lick Horster Schälse, dat vröer bei Kurkölle huet. Noch hüüt kalle die Lüüt
vom Decker Schälse vom "angere Dörrep", wenn se et Horster Schälse mejne.
Ömjekiet es et jenauso. Wo jetz jenau die Jrenz tösche die zwei Deele ess, ess
komplezeet. Jedenfalls jehüert die Schloss-Deck-Stroot beim Decker Schälse un
die Horster Stroot beim Horster Schälse. Beijm Horster Schälse jehüere och die
Hoonschafte von de Hu-esch: Duuvehött, Leppershött, Looshoff on Stadt.

Am ieschde Sonndaach em Aujuss ess emmer Kerremess. Dä Kerremessmaat es treck am
Ortseinjang, wennze von de Hu-esch kütts.

Em Schälse kalle die Lüüt Schälser Platt, so wie die Siet he jeschrieve ess.
Datt ess önjevier et selleve wie Rheer Platt. Die Lüüt saare also hee: "Mer eäte
mött dämm Läepel uut dämm Äetkäetel." Schälse lick jenau an de Benrather
Linnisch: e besske mieh süütlisch on östlisch kalle die Lüüt alt bald wie em
Kölle un saare also: "Mer ääße met dämm Lääfel uss dämm Ääßkääßel." Wemmer also
meijnt, de Benrather Linnisch wüür die Jrenz von de ripoarische Sproch, dann
jehüere die Schälser nemmieh dobej.

E schöön Beijspill von et Schälser Platt es datt Lied he, datt die Puute emmer
op Zink Määtes am senge sind:



https://ksh.wikipedia.org/wiki/Om%C3%B6seck

Ön Omöseck, di op Huchdütsch Ameise jenannd weed , es ö Insekt, dat onger dr
Naam Formicidae en d wessenschfatliche Böch z vänge send. Öt jitt onjeväär
22.000 Zoote va Omösecke, wobeij öm d 12.500 van d Wesseschaftler ä Ongerlaare
objeschrävve woode.

Omösecke lääve ä jruuße jruppe zösamme, di mo als Kolonie bezeechnet. Jädde
Kolonie hat enn Könnijin, ö Wiffje, dat mä di Opjaav had, Eier z lääje un davör
z sorje, dat dä Vorband erhalde bliid. Us di Eier wääde normal Omösecke, wi mo
sö övverall örömloufe sitt. Werkessele suzösaare. Milliune dova könne en ön
Koloni zösamme komme. Säldener komme us d Eier Männcher, did r Naam Drohne
draare un mä di Opjaav hand eemol met Wiffjer z poppe. Dono wäde sö net mi
jebrud un sterve. Wiffjer, di dat Jlöck hodde, ösu Männche jetroffe z ha, belde
wärm ön neu Koloni. Di Wiffjer va Omösecke könne bes zo 30 Joohr ald wäde.
Subald di Könijin stirvd, stirvd och d janze Koloni.

Bes op d Antarktis vängd mo Omösecke övverall op d Ääd, sälvs op Insele, di witt
va vass land vott send.



https://ksh.wikipedia.org/wiki/Ohio_(Bundesstaat)

Ohio es önö Bundesstaat em Nordostö van d USA. Singe Naam kräät Ohio van dä
Floss Ohio, dä sing jränz em Süde es.

D jrüützde Städte en dr Staat Ohio send Cleveland (op Ripuarech Kliivländ),
Ohios Hauptstadt Columbus (op Rip.: Kolambos), Cincinnati (op Rip.: Cincinnätti)
un Dayton (op Rip.: Deiton).

Ohio es met 116.096 km2 dor 34. jrüützde Bundesstatt van d USA. 11.5 Milliun
Mänsche lääve do, wova ö Veedel dütschstämmije Aavstammung es. Övver 80 Prozent
van öt Volk send Wisse, 11 Prozent Schwazze un Afraamerikkaner.

Kikkd mo sisch em Uhrzeejersenn d Nobbörstaate van Ohio a, dann vängd mo em Süde
Kentucky, em Weste Indiana, em Nordweste Michigan, em Norde stüsst mo op da zo
Kanada jöhüürend Wasser van dr Eriesee. Wiir jeehd öt em Oste met Pennsylvania,
dat em Nordoste litt. Do leitzde Nobber em Südoste es West-Virginia.

Di Jäjend, di hü Ohio es, jöhood d Indianer, bövöör d Wisse öt sisch onger dr
Naahl resse. Isch koome d Franzuse, övverjoofö öt ävver spiir d Ängländer. No dö
Onaavhängichkeet van d USA wood Ohio dor ischde Staat, ä däm d Sklaverei
vorboone wood. 1803 wood Ohio dr 17. Staat van d USA.

Dr Cuyahoga-Valley-Nationalpark es dor ennzije Nationalpark, däm Ohio op d Bee
jöstalld had.

Öt meetzde Jeld vordeene d Lüüh ä Ohio met dr Maschinebouw, ävver och als Buur
em sujönannde Corn-Beld lädt sisch dörchkomme.



https://ksh.wikipedia.org/wiki/Normannesch_(Sprooch)

Bei et Nommannėsch weet de eijentlesche Shprooch fun de Nommandih en Frankrisch
jezallt, suwi de Shprooche udder Dialläkte op ätlijje vun de Kanal-Enselle, di
praktesch zom Vereineschte Künningsrish vun Jruußbretannijje jehüüre. En paa
winzijje Rääßje vun däm ahle Normannesch es och en Änglandt övverisch jeblevve,
ävver bloß en winnije offizjälle Säz vun dä Ritůahle zwesche dä Künnejin udder
em Künning un däm Shtaat, för e Beijshpell, wann en Period vun Sezunge vum
Pallamänt aanfängk.

Dat Nomannesche es en Aansammlong vun ongerscheidlijje Dijaläkte. Di kumme all
vum ahle Lating her, jenou jenumme vun däm shpääde, volləkßtüümlejje Dialläk, dä
mer als et Vuljääerlating känne, met enem Houfe Ennflöß vun dä Shprooch vun de
skandenaavesche Noomanne udder Noodmänner, di em Aanfang en dä Jääjend ze Huß
wohre, di mer hück Skandėnaavije nänne. Di hät en joode Zahl Leenwööter
hengerlohße, ävver et Nomannesch vun hück _ze_daachs es un bliev en Romaanesche
Shprooch, och wann dat Ahl Nordesche natöörlesch en Järmaanesche Shprooch
jewääse es.

Och vum ahle Jallesch es noch et ein udder andere Woot em Nommannėsch vun hück
ze fenge. Jallesch es en Kältesche Shproochefamillesch un woodt en enem joode
Deil vun wat hück Frankrisch un Belljie es, jekallt, bes dat de Römer mem Latein
aankohme un de Lück dat övvernomme hatte.

Jäz övvernemme de Nomannesche Dijaläkte och moderne Wööt un Ußdröck för
täschnesche Krohm ussem Franzüüsesch udder ussem Änglesch, je nohdämm, wat de
Sprooch vun däm Shtaat es, woh di Lück dren wonne, di dä Dijalläk kalle donn.

De weeschteschßte Dijalläkte vum Nomannesch vun hück senn et Cotentinais, et
Jèrriais, et Cauchois, et Guernésiais, et Serkyee, et Aoeur'gnaeux un et
Peurch'ron.



https://ksh.wikipedia.org/wiki/Nordrhein-Westfalen

Noodrhing-Wäßßfaale litt em Wäßßte vun Dütschland un es met öwer 18 Mellione
Enwohner et bevölkerungsreijchste Bonndesland vun Dütschland, op et Jebiet
betrocke met 34.080 km² et viertgrüßte. De Landeshoupshtadt es Düsseldorf, de
jrüßte Shtadt vum Land es Kölle.

Em Norde vun Noodrhing-Wäßßfaale litt et Wäßßfaalische Tiefland. Em Oste et
Sauerland, et Bërjėsche Lanndt un et Siejerland em Södoste, met vell Böum un
huhe Bersch vun 500 bes öwer 800 Meter.

Em Wäßßte hamme de Eefel und der Niederrhing. In de Midde von
Noodrhing-Wäßßfaale litt et Ruhrjebiet mit dä Shtädt Bottrop, Jelsenkirshen und
Herne, suwie Marl am Nordrand, Dortmund, Hamm und Hachen im Oste, Bochum, Essen,
Overhuse und Möllem aan de Ruhr in de Midde un Duisbursh im Wäßßte. Wiggersh
hammer im Norde Mönster, im Oste Bielefeld und Paderborn, im Südde Seije un im
Södweste Bonn, Kölle, Oche, Mönschejlabbach un Kreiwel. Usserdem die bërjėsche
Städt Wuppertal, Remsched un Solinge, zojoderlez vun Köln der Rhing araff de
Landeshoupshtadt Düsseldorf.

Noodrhing-Wäßßfaale jrenz em Norde aan Niddersaxe, em Oste aan Hesse un em Südde
aan Rhingland-Pallz. Em Weste jrenz et aan et Köningkrejch vun Beljie un em
Nordweste aan et Köningkrejch dä Nidderland.

Em Jäjesatz zo andere Bundesländer wie zom Bejspill Bade-Württemberg besetz
Noodrhing-Wäßßfaale nur zom Deel Regione, weil dat Land 1946 noh_em Kreesch vun
d'r Britischen Militärverwaltung schnell jemaat werde moot, domet et Ruhrjebiet
net unger_ne Viermächtestatus kom, un de Franzuuse för vollendete Tatsache
jestallt wutte, weil die et janze Rheinland, Norde wie Südde, zo Frankreich
schlaare, un de janze Rhing zo_r französischen Ossjrenz maache woullte.

Hüxte Bersch es d'r Langenberg (843,1 m) em Rothaarjebirsch, jefoulesch vum
Kahle Asten (841 m).

Am 1. April 1947 wurden die Verwaltungen des Regierungsbezirks Minden und des
ehemaligen Freistaates Lippe in Detmold vereinigt (Bedingung des ehemaligen
Freistaates Lippe). Der Regierungsbezirk Minden wurde somit um die Kreise
Detmold und Lemgo vergrößert und am 2. Juni 1947 in Regierungsbezirk Detmold
umbenannt.

Schon seit einiger Zeit wird diskutiert, die Zahl der Regierungsbezirke auf drei
zu reduzieren. Alle Kommunen im Ruhrgebiet, die im Regionalverband Ruhr
organisiert sind, sollen danach in einem Regierungsbezirk zusammengefasst
werden. Die übrigen Teile des Landes sollen dann den Regierungsbezirken
Rheinland und Westfalen zugeteilt sein. Die Landschaftsverbände sollen hierbei
aufgelöst werden.

Die Umsetzung dieser Idee ist von der 2005 gebildeten CDU / FDP-Landesregierung
bis 2012 angekündigt worden. Danach soll es künftig drei Regionalpräsidien
Rheinland, Ruhrgebiet und Westfalen geben, die die noch aus preußischer Zeit
übernommenen Regierungsbezirke anpassen sollen. Diese Planungen berühren
allerdings auch historische und staatsrechtliche Fragen, da sowohl der
betroffene Regierungsbezirk Detmold als auch der Landesverband Lippe im Rahmen
des Beitrittes des ehemaligen Freistaates Lippe nach Nordrhein-Westfalen 1947 in
den Lippischen Punktationen *1) mit klaren Zusagen an Lippe geregelt wurden.
Daneben gibt es regionale Widerstände, welche die angesprochenen
Verwaltungseinheiten als zu groß und zentralistisch kritisieren.

*1) über die moralische und staatsrechtliche Bedeutung gibt es unterschiedliche
Auffassungen

Die Kommunale Selbstverwaltung wird in Nordrhein-Westfalen wahrgenommen von den
Kreisen, den kreisangehörigen Gemeinden und Städten, den kreisfreien Städten,
den verschiedenen Zweckverbänden, z.B. dem Regionalverband Ruhr, dem
Verkehrsverbund Rhein-Ruhr und dem Verkehrsverbund Rhein-Sieg sowie den beiden
Landschaftsverbänden Rheinland und Westfalen-Lippe.

Nohm zweite Weltkreech wudd vun dä britische Militärrejierung am 23. Aujußß 1946
die Verodnung Nr. 46 erlosse. Die dät sech met dä Auflösung vun dä ehemahlije
Provinze vum Land Preuße en dä Britischen Zoon un deren Neubildung als
selevsständije Länder befaßße. Uss dem nöördlische Deel vun dä preußischen
Rhingprovinz un Weßfaalen wudd Nordrhein-Westfalen jebildt.

Am 21. Jannowaa 1947 koom met dä Militärverordnung Nr. 77 dat Land Lippe bei
Nordrhein-Westfalen dobei.

De Ministerpräsident vun Noodrhing-Wäßßfaale is Hannelore Kraft. Sä is am 14.
Juuli 2010 de Nachfuljer von Jürjen Rüttjers jeworre.

ET Landeswappe jitt die räumliche Zusammensetzun vum Land wieder. Et besteht op
dr linke Sigg aus em Symbol führ de Rhing, op dr rächte Sigg us däm Pääd, däm
Symbol für de Rejion Wäßßfaale, un im ungere Winkel us dr Lippishe Ruus für et
Lipperland.



https://ksh.wikipedia.org/wiki/Neue_Welt

De „Neue Welt“ eß en anndere Bezeishnung för die Amerikas. Eijentlish mööt mer
och dä Süüdpool un Australie met dobei zälle, dat määt ävver kooum Eijner.

Di Bezeijshnung „Neue Welt“ koom op, weil am Eng vum 15. Joohunndert ėn dä „Aale
Welt“ enne jrooße Deijl vun dä Ääd zimmlish unbekannt woo. Mer woßß en de
Europäische Pollitikk unn em Hanndel zwaa öm dä Lanndwääsh noo Schina un Inndije
un dä Sääwääsh noo Indije öm Affrika eröm, ävver met hätt eetß enß jejleuv dat
die Ääd en Schief wöö. Met däm Eng vun dä Füürshtellung vun dä Schief, do koom
der eijne odder anndere op di Idee, dat dat Waßßer hinger Indije unn füür
Pochtujjall unn Shpaanije dat sellve Meer sinn künnte. Dröm eß im Joohr 1492 dä
Kolummbuß loßßjeschikk woode. Hä sullt noo Weßßte sääle unn esu öm de Ääd eröm
noo Inndije kumme. Wat imm si Lääve lang nit kloo woohd — dä Wääsh wöö mieh wie
dubbeld_esu lang jewääse, alß wi hä jejleuv hätt, un et looche norre enne
Dubbel_Konntinennt unn norr_enne jannze Oozejan dozwesche.

Su trock hä loßß un fungk en „jannz neue Welt“ för de Spaanische Hääre. Na ja,
unn di Bezeijshnung bleev erhallde beß hück. Jraad wi dä Naame Inndijaanere för
iir Bewunner, dä jo noch vunn „Inndije“ her kütt.



https://ksh.wikipedia.org/wiki/Nelson_Mandela

Nelson Mandela (* 18. Juli 1918 ä Mvezo, Transkei, Südafrika, † 5. Dezember
2013), dä eejentlich Rolihlahla Dalibhunga Mandela hosch, watt ösu völl wi „Aaß
van önö Boom“ heescht, woch vreuer enne van d bekanndste Jechner van d Apartheed
un dr 1. schwazze Präsident va Südafrika no öt Äng van d Apartheed.

Nelson jehüüd öt Volk van d Xhosa a, studiierde un wood Räätsvordriiner. Hä
vorbraad 27 Joohre en ö Jevängnis va Südafrika. Mandela woch dreimoll vorhiirod
un hod 6 Kenger.

Dörch sing Zojöhürichkeet zo dr Stamm Xhosa jehood hä och zo öt Könnigshuus van
Thembu. Hä vorbraad ön schünn Kengkheed oohne jruuße Schwiirichkeete. No Kniiß
met d Rejiirung van sing Provinz vorloor hä si Amt un si Jeld.

No si Studium wood hä Räätsvordriiner un vong a, sisch en d Politik jäje d
Apartheed z bötätije. 1942 troon hä dr ANC beij. No dr Siij van d NP wood hä dr
Chef van der ANC. Hä wood vorhafft, ävver spiir vreij jesproche.

Am 11. Februar 1990 wood Mandela vreijjelosse. Hä vong zsamme met Wellem de
Klerk önö jewaltloose Wääch vott van d Apartheed.



https://ksh.wikipedia.org/wiki/Moond_(Astronomie)

Enne Hėmmelzkörrper dä sisj_ömm_enne Planneet am driehe eß, weil_er_en ömrundt,
dat ess_ene Moond. Unß Ääd hätt eijne. Diverrse anndere Planneete vun unß Sunn
hann_er och wellshe, zom Deijl ettlijje.

Beij de Ääd leuf eijne Moond med öm de Sunn, däß heiß och noch „Moond,“ un woo
lange, lange Zick der eijnzijje, dä mer jekannt hätt. Etß der Gallileo Gallilei
met der Fernrüühr hätt die Einzishaadishkeijt beendt. Ävver noh unsəm Moond
heißen all die anndere Moonde jemeinsaam Moonde.

Dä Juppitter hätt 63 Moonde, die en ömkreise. Hee in der Leeß sin de jrützte
sächs jenannt.

All andere Moonde vum Juppitter sin kleiner als 100 km im Doorchmesser. Ganymed
ist mit 5262 km Doorchmesser noch jrösser als de Merrkuur.

En Besuunderheit bei dä Satturrənmoonde is dat die Moonde Janus un Epimetheus
alle vier Joor ihr Ömlaufbaan tuusche dun.

Dä Triton lööff entjejenjesetzt zo dä Driirichtung vom Nepptuun. Dat is
einmalisch in unserem Sunnesystem.

Moonde in anndere Sunnesüßteeme sinn_er bißheer keijn entdekk woode. Unß Technik
künnt dat fö_de_Mommeng on_no_nit.



https://ksh.wikipedia.org/wiki/Katharina_II.

Katharina II. (* 2. Mai 1729 ä Stettin; † 17. November 1796 ä Sankt
Petersburch), di och Katharina d Jruuße jönannd wood, woch d leitzde russische
Zarin]]. Zosätzlich woch sö d Häzzogin] va Holstein-Gottorf.

Prinzessin Sophie Auguste Friederike van Anhalt-Zerbst-Domburg, di spidörö
Zarin, wood 1729 ä Stettin jöboore. 10 Joohr dono troff sö hörö zokönftije Mann
Peter Fjodorowitsch, dä Zar Peter III. wäde solld, öt ischde Mol. Vönf Joohr
dono, 1744, reisde sö no St. Petersburch, öm Peter zö hiirode. Sophie, di zo di
Zitt noch net Katharina hosch, jöveel öt jott ä Russland. Sö woch ö hell Köppche
un liirde flott dö Sproch un vorsood, wi ön russische Vrau z lääve. Sälvs hör
Religiun joov sö op un nomm di russisch orthodoxe a. Als sö dat däng, paaßde sö
och hörö Naam a un wood Jekaterina Alexejewna.

Am 1. September 1745 hiirode Katharina hörö Mann. Watt sö sisch domet aadäng,
woss di jong Vrau zo di Zitt noch net. Peter woch noch ä halv Kengk un woss met
Vraulüüh janüüß aazövange. En öt Tareboch va Katharina stäng, dat hä en d
Huchzittsnaad met Spellzüch jöspelld had un Katharina en ön Uniform an d Döör
oppaaße mood, dat kenne örä koom. En d ischde aach Joohr had Peter net eemol met
Katharina jöschloffe.

Peters Mamm Anna Petrowa waade jädde Daach dorop, dat di zwei ö Kengk häkrääte,
ävver öt däng sisch nüüß. Am 1. Oktober 1754 wooch öt ösu witt. Önö Jong wood
jöboore. Öt wood zwar vorzald, dat Peter janet dr Papp woch, dat Katharina ö
Küddelche met Sergei Wassiljewitsch Saltykow jöhad hod, dä dr Papp woch, ävver
Peter un Katharina saate, dat dä Jong Pawel Petrowitsch, dr spiidere Zar Paul I.
va hönö woch. Spiir wood noch ä Mäddche jöbore, dat sö Anna nannte, dat ävver no
9 Mond us öt Lääve scheed.

Als Peters Mamm storv, wood hä dr neue Zar. Hä stald alles op dr Kopp, watt
möjelich woch. Su kämpfde dö Russe jäje dö Preusse un wore kott dovör, dä Kresch
zö jöwänne. Peter entscheed, dat Vreede se sold un mo di Preusse net platt mache
solld. Ävver och sönß laad hä sich met alle Traditiune a. Katharina woohl hä net
mä kalt stelle, hä saat hör och, dat sö en ö Kluster sold, öm do bes an öt Äng
van hör Lääve zö bliive.

Katharina däng sisch met ö paar huch Jeneräle zösamme un maade sisch zo d
Kaiserin. Hörö Mann wood kotterhand aavjösatze. No ön kotte Zitt em Kitsche
storv hä. Am 12. September 1762 wood Katharina dö neu Zarin va Russland.

Katharina vorsood dovör z sorje, dat öt dö Russe besser jäng. So leed Schülle
bouwe. Dank hör woode Landkaate va Russland jözeechnet un öt Volk jözalld. Sö
entscheed, dat völl Bure hön Land vorlosse sollte, öm an anger Stelle neu aa zö
vange. Mo brutt net z saare, dat kenne van di Bure dat woohl. Öt koom zm
Pugatschow-Opstand. Dat öt Wolgadütsche jitt, litt a Katharina, di zojölosse
hod, dat Dütsche an d Wolga siidele dorfe.

Jruuße Kresche jäje d Türke vorholpe hör dozo, Russland bes an öt Schwazze Meer
z vorjrüüßere. Dozo jöhood och d Halvinsel Krim. Dörch d Deelung va Pole kutt sö
noch ens onjöväär 1 Millium km² Land jöwänne.

Katharina hod jo met Peter II. net jraad dat, watt sisch ön Vrau va hörö Mann
wönschd. Sö hod ävver önö Hoof Küddelcher met anger Männer. Völl dovan worö mä
jott vöör enn Naaht, ävver Katharina woch ösu jäck op Sex, dat sö ni jönoch dova
kräät. Övver all hör Leevschafte schreev sö en hör Tareboch.



https://ksh.wikipedia.org/wiki/Kashmiri

Di Shprooch Kashmiirėsch odder Kashmiri (कॉशुर kŏśur, un कश्मीरी kaśmīrī; کٲشُر)
weed in Kashmir jeschwadt, in bäijde jruuße Deijle, em indische un em
pakißtaanische, un en däm kläijne Shinesishe Deijl, un och in däm indische
Bundeßlant Jammu. Kashmiri eß äijn vun dä dräijunzvanzish jruße offizjälle
Ampßshprooche vun Indije.

Joot fiier Milljoon sexhundertdousend schwaade Karmiiresch. En Indije lääven —
Shtand 2002 — knapp fiir Milljoone fiierhundotdowsent Minsche, denn ir
Mottershprooch Kashmiirėsch eß. Nättöolish en dä vun Indije su jenannte Profinß
Kashmir, un en Jammu. Em Pakißtaanische Däijl vun Kashmir lääve villäijsh
hundotunfünnef Dousend, di Kashmiirisch schwaade. Dä Räß fodäijld sish. Et sůll
och en paa zish dowsent Ußjewanndüte jeve.

Kashmiirėsch hüert bäij de dardische Shprooche unger de indische Sprooche unger
de indoarische Sprooche unger de indoiranische Sprooche unger de
indojerrmaanische Sprooche.

Kasmimiri eß äijn vun de sujenannte SVO-Sprooche, esu wi english, do eß do
Sazbow emmer: Subjäkk-Pädikaat-Opjäkk, allso: Wä jet däijt, wat e Däijt, u
zoläzz Womet odder Wofüür er et däijt, jenao en dä Räijen Folsh en ennem jeede
Saz.

Kashmiri weed hück miitßdenß en Devanagari jeschrevve, ävver och en arabisch met
Sönderzäijshe, un se han och en äijen Schreffsüßteem, Sharada jenanndt, wat
ävver praktisch nim mih jebruch weedt.

Kashmiiresh hätt en jannze Aanzal Dijalekkte. Dat Shtandat Kishtwari is dat
Kashtawari, Kistwali, Kashtwari, Kathiawari. Et jitt Övverjangkß Dijaläkkte noh
m Pandsjaabi. Un sönß hann se di jruuße Dijalekkte Bakawali, Bunjwali, Miraski,
Poguli, Rambani, Riasi, Shah-Mansuri, Siraji of Doda, Siraji-Kashmiri, Zayoli,
Zirak-Boli.

Et jitt en jruuße un rishe Tradizjoon en kashmiiresche Övverliiferungk, vür
allem Deesh Kunnß un Leeder für Äjnzelne un för Koorjesang, vun de vershiidenßte
aale Deeshtere un Sängere. Vill dovun kütt vun Sufi Müßtikkere un uß dänne ir
Zick. De äälßte Schreffte di noch ähallde jeblevve senn sinn Jedeeshte vun
Lalleshvari uß däm 14. Joohunndot. Ävver en de läzzte Zick eß Kashmiir esu
shlääsh draan, och dorrsh de polittische fohältnißße, dat dat zimmlish
affjenumme hät. De Kunnß, Kashmiri ze schriive, eß dröm ald uß am stėrrve. Et
jitt och jaa käjn ööndlijje Ußbilldung mieh en kashmieresch. Et weed zwa noch
jewschwaadt, un dat es hück och de äjnzijje aat wi di Shprooch jenuz weed, ävver
et vääde och ėmmer vinnijer Lück, di di Shprooch schwade.



https://ksh.wikipedia.org/wiki/Joan_Baez

Joan Baez (* 9. Januar 1941 ä Staten Island, New York / USA als Joan Chandos
Báez) es ön Sängerin, di met Folk-Musik va sisch mulle maade. Besongisch en d
Zitt van dr Vietnamkresch wood sö bekannd. Hörö Spetznaam woch „öt Jewesse un d
Stemm van d 1960er“

Joans Papp troon us d Katolische Kerch us un wood methodistische Pastur. 1914
trock hä met sing Famelisch no New York. Öt duurde net lang un d Famelisch wood
z Quäker. Opjrond va singe Beroff woch Joans Papp jezwonge, döck ömzöträcke, su
dat Palo Alto, Boston, Paris, Rom un Bagdad ön Zitt lang Heemöt wood. Nodäm Joan
Baez em Joohr 1956 ön Reed va Martin Luther King jehood hod, schengkde hörö Papp
si Mäddche d ischde Jitta. Domet woch dr Jrondstee vöör hör Lääve met d Musikk
jelaad. Dr Klang van d Musikk, di dö schwazze Marikaner spellde, hat Joans
Musikkvorständnes jeprächd.

Em Joohr 1969 troon Joan Baez beij öt Woodstock-Festival op. Hörö Mann woch zo
di Zitt em Kitche, su dat sö sich vöör d Rääte va Jevangene äsatz. 1973 leed sö
sich va häm scheede.

Tösche 2004 un 2005 besood sö Städte en d USA. Ee Joohr spiidr, 2006, koom sö
och no Dütschland un em Joohr 2008 no Ängland.

Usser vöör d Musikk satz sich Joan Baez vöör Randjruppe, vöör dr Vreede suwi
jäje d Rassetrennung en. Dä Äfloss va Martin Luther King woch z spööre. Beij
völl Demonstratiune woch Joan z vänge. Dat vührde sujar dozo, dat sö ö paar Dach
en öt Jevängnis mood. Besongisch aktiv woch sö jäje dr Äsatz va US-Soldate ä
Vietnam. Als sö em Joohr 1972 öm d Weihnachtszitt no Nordvietnam reiste, wood sö
do dörch Bombeaajreffe van d US-Loftwaff övverraschd. Dobeij storve zwar völl
Lüüh, ävver Joan passeerde nüüß. Sälvs nom Kreschäng vorjoss sö di Länder net.
Su reiste sö en d 1980er Joohre no Kambodscha, öm do Lävvensmeddele z vordele.
Sälvs Theme wi Prostitutiun un Homos woode va hör aajesproche.

Öm öt Joohr 2005 maade sö wärm va sich mulle, als sö jäje dr Irak-Kresch woch un
dö Mamm van önö Soldat vöör öt Huuß va George W. Bush troff.



https://ksh.wikipedia.org/wiki/Jeweech

Et Jeweech vun e_nem Körper jitt an wie schwer hä ees. Dat ees zemindest de
landläufije Meinung. Richtijer ees, dat et Jeweech oder och Jewich aanjitt met
wat für ner Kraff dä Körper op dä Bodem drück.

Jeder Körper hätt en Masse. Die witt en Kilojramm anjejowwe. Die Masse ees
unabhängich vun dä Schwerkraff, bliev also emmer jlisch. Kütt dä Körper jetz een
eh Schwerkrafffeld, so witt hä aanjetrocke vun dä Schwerkraff. Op unserer Ääd
ees dat Schwerkrafffeld bis op janz kleeine Avweichunge jlisch. Me säät och
Fallbeschleunijung dozoo. Bei uns sin dat 9,81 m/s². Wenn jetzt zem Beishpill
ene Minsch 80 kg Masse hät, dann moß meh dat met 9,81 m/s² mol nemme un me kritt
unjefähr 800 N dobei erus. Dat heeß dä Minsch drück met 800 N op dä Bodem. Wenn
dä jlische Minsch jetzt äver om Moond eröm löff, ees sing Masse emmer noch
80 kg. Die Jeweechskraff die hä op de Moondoberfläch usüb ees äver nur 130 N. Su
kamme dat jetzt für jede Himmelskörper durchrechne, we_me de Fallbeschleunijung
kennt.



https://ksh.wikipedia.org/wiki/Indiana

Indiana litt em Meddlere Weste van d USA. Sing Nobberstaate send Ohio em Oste un
dr Bundesstaat Kentucky em Süde. He send beede Bundesstaate dörch dr Floss Ohio
jetrännt. Em Weste stüsst Indiana a Illinois.

Bevöör d Wisse no Indiana kome, woch Indiana Indianerland. Do läävde
vorschiidene Indianerstämm, doronger d Delaware un d Shawnee-Indianer. Dat
ändernde sich 1679 als d Franzuse en öt Land koome. Di jachde d Indianer zm
Deuvel, moote ävver 1763 dat Jebiit an d Ängländer aavjävve. 1787 wood us
Indiana un sing Nobbere öt Nordwestterritorium, dat 1800 ä Ohio un öt
Indiana-Territorium jedeeld wood. 1805 un 1809 veele dann noch öt Michigan- un
Illinois-Territorium dova aav un Indiana bleev alleen.

En Indiana lääve 6,3 Milliun Mänsche, wovan 86 % Wisse un 8,7 % Schwazze send.
Mä 0,2 % van d Lüüh send Indianer. Völl Mänsche us Asije träcke no Indiana.
800.000 Mänsche jävve a, dat sö kattolisch send.

Indiana jehüüd zo di Bundesstatte van d USA, di meeßd dörch Landweetschaff
jeprächd send. Öt jitt winnije jruuße Städt. Indianapolis met knapp 800.000
Äwonner es d Nommer Ee en dä Staat. Dohänger kütt Fort Wayne un Evansville ,di
230.000 un 115.000 Bewonner hand.

D meetzde Mänsche ä Indiana vordeene als Buure hör Jeld. Dobeij bouwe s meeßd
Mais, Sojabunne un Weeß a. Völl hand och Renger, Verker un Höhner.



https://ksh.wikipedia.org/wiki/Henri_Matisse

Henri Matisse (* 31. Dezember 1869 ä Le Cateau-Cambrésis, Nord, Frankreich; † 3.
November 1954 ä Cimiez, hüü z dachs önö Vöörochd va Nizza), dä met janze Naam
Henri Émile Benoît Matisse hosch, es önö französische Möler, Jrafiker, Zeechner
un Beldhouwer. Hä zälld met Pablo Picasso zo d bekanndste Könstlere van d
Moderne. Nävver André Derain jilt hä als dr Wächbaahner un Hauptvorträäner van
dr Fauvismus, wo d Separatiun vam Impressionismus propajeerd weed un domet ön
könstlerische Revolutiun em 20. Jahrhondöt es.[1] Matisse had singe eeje
könstlerische Stil dörch öt Aawende van d reene Värv vöör öt räumliche Werke. Ä
sing Jemölde es d Värvjävvung, dr speelerische Beldopbouw un d Leetichkeet va si
Beldthema öt Erjevnis va lange Studie. [2] Met sing Schiireschnette (gouaches
découpées), di en d 1940er Joohre entstänge – ee Beispell es si Könstlerboch
Jazz –, had Matisse sing Vörsöcke aavjeschlooße un öt jesoote Zösammespell va
Linisch un Värv erfülld. Dr Könstler had d Rusekranzkapäll va Vence, di em Joohr
1951 äjeweihd woode es, jeplant un jestalld. Hä sälvs had sö vöör si beitzde
Wärk jehalde.[3] Singe neue Stil hod Äfloss op d moderne Konst, su z. B. op dr
abstrakte Expressionismus en d Vereenichte Staate.



https://ksh.wikipedia.org/wiki/D_Simpsons

D Simpsons es ön Zeechetrickserisch, di en d USA entstange es. Öt es d am
längßde loufende jözeechnede Serisch, di en dat Land läufd. D Simpsons hand önö
Hoof Priise kräje.

Matt Groening hod em Joohr 1985 di Idee un zeechnede ä mä 15 Minütte di Persune,
di beij d Simpsons dö jrüützde Roll spelle. Zo di Zitt sollte di Fijure ävver
net en ön eeje Serisch spelle, sö sollte en Life in Hell opträäne. Häm schingde
ön eeje Serisch ävver besser, als sö en ön anger äzöbouwe. Su schoff hä dö
Simpsons. Öt ischde Mol leefe di Fijürcher am 19. April 1987 övver dr
Beldscherm. Watt en dat Joohr mä önö enkele Film woch, wood 1989 zo ön
Zeechetrickserisch, di dr US-Kanal Fox ussstrahlde. 1991 koom sö en öt ZDF, un
1994 övvernomm Pro 7 dö Ussstrahlung.

D Simpsons lääve en ön Stadt, di dr Naam Springfield had, önö Naam, dä en d USA
döck vörkütt, watt dorop häwiise söll, dat dat, watt beij d Simpsons paßeerd,
övverall passeere kann. Dat Springfield van d Simpsons jitt öt ävver nerjens.

Homer Simpson es dr övvischde en d Famelisch. Hä, dr Mann va Marge, es dr Papp
va drei Kenger: Bart, Lisa un Maggie. Homer es tösche 36 un 42 Joohr ald. Dat
Alder ongerscheed sisch tösche d enkele Folje. Watt jlisch bliid, es, dat Homer
en ö Kärkraftwerk werkd un do vöör d Secherheet zoständich es. Dat hä va si Werk
nüüß vorstehd, spelld vöör häm kenn Roll.

Marge Simpson es öt jooh Stöck van d Famelisch. Sö sorchd dovöör, dat öt Huuß ä
Ordnung kütt, dat dö Kenger ertrocke wäde, un vöör jooh Senn sorchd sö och.
Marge ongerscheed sisch van di anger Fijure dörch höör blau Hoore, di huch
opjöstoche send.

Bart Simpson es dor zeehnjörje Jong va Homer un heechd ejentlich Bartholomäus.
Hä jeed no d Jrondschüll. Do had hö Schwirichkeete, op z paaße.

Dr Naam Bart steehd vöör öt änglische brat, watt op Ripuaresch met Balsch
övversatze weed.

Dat Mädsche Lisa Simpson es 8 Joohr ald un es öt meddelste van di drei Kenger.
Öt es ö hell Köppche un had önö IQ va 159. Doher had sö och koom Vreunde, watt
dovör sorchd, dat sö öff alleen es un sisch net jott völd. Lisa spelld Musik un
essd kee Vleesch.

Öt jöngßde van di drei Kenger, Maggie Simpson, es jraad öns ee Joohr ald. Lisa
drätt önö blaue Strampelanzoch un had döck önö Schnuller en d Mull. Sö schaffd
öt, sisch met d Häng met Lisa z vorzälle. Spräche kann Maggie mä ee Wood. Ä enn
Folje sätt sö „Daddy“.

D jääl Värv van d Fijure välld direkt en öt Oohr, ävver och di viir Vengere send
jätt, dat beij jedde van di Fijure opvälld. Dat di Fijure jääl wode wore, söll
dora liije, dat Matt Groening, als hä met öt Zeechne aavong, mä jääl Stefte
jöhad ha söll. Zo di viir Vengere soll öt komme se, weil mo viir besser als vönf
mole kann.

Sälvs öt Biir, dat Homer jäähr drenkd, Duff-Bier, wood ervonge. Da töt dat hüü z
koofe jitt, litt dora, dat öt dörch di Serisch bökannd woode es.



https://ksh.wikipedia.org/wiki/Blindtex

Blindtex pack mer do hin, wo jet shtonn sull, wat die Tex ußß_süüsh, wo et ävver
nit drop aankütt, wat dat für ene Tex iß, un dat dä övverhoup ene Inhalld hätt.
Blindtex iß nit för ze Lesse, dä sull nuur för Aanzeluure jood sinn.

En tüppijje Aanwenndung fö Blindtex iß, wamm_er als_enne Säzzer en Läj_Aut
voorfüühre well. Dobeij weed demonnßtreet, wie Sigge opjedeeijlt sinn, wat fö_n
Schriftüüpe do nemme well, wat se förr_enne Jesammp_Enndruck maache. En
Anmuutung wie mer säät. Do mußß dä Plahz för Text schunn med Schreff jevüllt
wääde, sünnß wö dat nit rääsh. Allso kütt ene Blindtext erinn.

Bei Sujet well me di Minsche, die dat aanluure un bejoodachte sulle, na
Mööshlishkeijt jo nit aan et Lesse brenge, dorbeij dääten se uß dämm Shtantpunk
vun dänne Maacher jesinn, jo blooß de Zick verplempere un dääten ier jood Werk
dobbeij jaa nid_ens waanemme. Doröm han di_sish ald in de jannz aale Zick vum
Aanfang vun dä Kunnß vun dä Boochdrokereij ene Knifv_ußßjedaach — die jan zwa
jet jeschrivve, ävver ne Texx oone ääshte Jehalld. Wööt, die meddenander joot
ußsooche, ävver jannz vüürwiijent keijn_ääshte Wööt woore. Un wiel_dat
zintemoolen vill Lattajnisch jesatz woode eßß, mußß mer sish nit wunndere, dat
ene jannz heufijje Blindtex och op unääshte lattajnische Wööt opjeboud_eß, dat
„Lorem ipsum“ jenannt, shliißlish fängk dat met denne alz eezte Wööt aan.

Ene andere Bejreff för Blindext eß Plazhallder —dä hällt der Plahz emm Sazz,
denn_emm Bleij_Sazz däät dä Raame der oohne waasheinlijj_ussenannderfalle,
weil_et zo labberish wöör. Unger Plaatzhallder vershteijt mer allerdinx nit nuur
ene Blindtext-Bereijsj_alleijn, et künne och Freijschläähsh för Billder unn_su
domett jemeindt sinn.

Da iß nattüüelish vun eijne Sprooch zu de Anndere ungershiedlish. Drömm määt mer
och, wenn et jenau drop aanküüt, för jede Shprooch enne eijene Blindtex. Ävver
nuur dann.

Dat „Lorem ipsum dolor sit amet, consectetur, adipisci velit … “ iß enen jannz
bekannten un övver je jannze Wellt jebruchten Blindtexx. Dä jidd_et in
dousenderleij Wäsjoone. De äälßte sin zick däm Sexeente Joohunndert en jebruch.
Hä es en verkiehrtem Lattajn, allso süüht uß wie Lattajn, ess_ävver keijn.

Dää kütt uursprünglish vumm aalte Cicero. Dä hätt im Johr 45 vüür in singem: „De
finibus bonorum et malorum “, dat heijß: „Övver de Jrännzen vun dämm Jooden un
dämm Schlääshten“, ė_m Affshnitt 1.10.32 un 1.10.33, geshrivve:

Dat hann di Lück fuffzeenhunndert odder sexeenhunndert Joohr spääder
ömjemoodelt, bes dat dat Orjinnaal do nit mieh rääch zo erkenne woo, un och
keijne Sėnn mieh drin ze_vinge_woo. Erussjefunge, woo_t herkoom, hätt eetz
köözlijj_ene Latein_Liehrer, dä Ammi Richard McClintock.

Denne Booshtaaven ihr Verdeijlung in dämm Lorem Ipsum, paßß etwa zo_m ääshte
Lattajn, wie se do in Natuur eß. Vun dä Verdeijlung vun Deutsch eß se doch e
Stöck fott, et sin jo nidd_ens Ömluute dren, un vunn Unns Sprooche, mößße mer
jaa nit eetz et Redde aanvange.

In der 1960er Joore noch wooten Lorem Ipsum Texx vun Letraset, Bertram, un
anndere jebruch, öm ihr Schrefftüpe vüür_ze_vüüre. Kloor, datt die dann och op
Kommpjutere jebruch woote. Unn Hück määt mer Enntwüürev_vör Websigge domet.

He iss_ene längerre Beispilltexx för ene Blinntexx met Affshnitte dren.
Wem_mer_t nit jenauu lißß, fallen_di Widderhoolunge jaa_nit op:



https://ksh.wikipedia.org/wiki/United_States

D Vereenichde Staate van Amerika , op Änglisch weed van d United States of
America jesproche, kott och van d U.S.A., send ene Staat ä Nordamerika. D USA
ömfasse ävver och ö paar Deeler, di usserhalb va Nordamerika liije. Su jehüüd
Hawai als 50. Bundesstaat un ö paar Insele (z. B. Guam) dozo. D Hauptstadt van d
USA es Washington D.C. D jrützde Stadt van d Vereenichde Staate es New York
City.

D USA ömfasse 40 Prozent van d Fläsch va Nordamerika un maache dat Land hänger
Russland un Kanada zo öt dreidjrützde Land op d Ääd.

Dr Orsprong van d Vereenichde Staate wore 13 Kolonie, die sich em Joohr 1776 van
öt Könnigrich Jrußbritannie onaavhängich erklärde. Dörch Mensche, di us Europa
un Asije, spiir och dürch Expansiun no Weste, Aaeichnung va Jebiiete, di zo
Mexiko jehoote un dörch d Industrialisierung am Aavang van öt 21. Jahrhondöt
woss dat Land zo ön Supermacht.

Änglisch es d Amtssproch, ävver ä völl Ecke van öt Land weed och Spanisch
jesproche. Indianersproche spräche völl Indianer.

D Vereenichde Staate hand ön Jrenz zo Kanada, di 8.895 km lang es, wobeij alleen
2.477 km tösche Alaska un Kanada liije. 3.326 km vorbenge d USA met Mexiko. D
Jesamtlängde va alle Jrenze bedrätt 12.221 km. D Kösteläng zom Atlantik, Stelle
Ozean un Golf va Mexiko ömfassd 19.924 km.

Vam Norde no dr Süde, dat heechd tösche d kanadische un mexikanische Jrenz liije
2.500 km, tösche dr Stelle Ozean un dr Atlantik 4.500 km. Dr jrützde Deel van öt
Land litt tösche dr 24. un dr 49. nördliche Breetejrad un tösche dr 68. un dr
125. westliche Längejrad. D Vereenichte Staate hand viir Zittzone.

Dat Land lätt sich jott ä Deeler ongerscheede. Su vängd mo Jebirge wi d Rocky
Mountains, di va Norde no Süde loufe. Op d Wäärsiij van öt Jebirje vängd mo völl
Bösch, op d wenkaavjewande Siij dojäje drüh Ecke met Wüste un Jrasland (Prärie).
Jruuße Flöss wi dr Mississippi un dr Missouri ermöjelichde at vrösch öt
Besiidele, wojäje di drüh Ecke van öt Land bes hüü komm Mensche atrocke.

Vöör öt Klima speld dr Jetstream ön jruuße Roll, dä jruuße Hochdruckjebiite vam
Nordpazifik brengd. Vorbänge di sich met di van d Atlantikköst, brenge di öt
Land em Wengkter völl Schnei. Do kee Jebirje dat Land va Weste no Oste
dörchtreckd, weede di Schniiwolke net opjehalde, Neerschlach weed witt no Süde
jebraat un em Sommer dojäje Hitze bes no Kanada zojelosse.

Di Temperature tösche d Jebirje schwanke döck stärk, wobeij mi övv winnijer
Drüchde dozo kütt, va Norde no Süde ävver zonemmd. Kikkt mo sich d enkele
Jebiite a, su välld op, dat dr Norde mi Rähn aavkitt, sujar döck Nevvel had. Op
Mexiko hen weed öt subtropisch met huhe Temperature im Sommer un huch
Loftvöchde. Bekannd es öt dörch d Wirbelstürm.

Alaska zeechnet sich dörch aktisch Klima us, wobeij d Berch d hükßde en d USA
send (Mount McKinley, 6195 m). Hawai brengd öt met dr Mauna Kea op 4.205 m, had
ävver tropisch Klima.

D Ostköst bes örop zo d jruuße Seee wore bes zm 19. Jahrhöndöt voll va Bösch, d
Westköst zeechnede sich dörch huch Böhm us, di öt bes zo 100 m braate. Va dönö
send ävver mä kleng Stöckcher wi d Redwoods övv dr Hoh-Räänwald blevve. Völl
Landwood wood zo Äckere jemaad övv bebouwd, önö jruuße Deel wood z jenotzde
Bösch. Dobeij noohm d Zootezahl stärk aav. Mä dörch Schotzjebiite woch öt
möjelich, önö jruuße Deel van d vreuer vorhandene 17.000 Planzezote z erhalde.
Alleen op Hawai vängd mo 1.800 Blöteplanze, va dönnö völl mä do vörkomme.

400 Zote Säujedeere, 750 Vowelarte un 500 Reptilie un Amphibie suwi 90.000 Zote
va Insekte lääve en d USA, wobeij seijd öt Joohr 1973 ö eeje Jesetz vöör dr
Schotz sorchd. 58 Nationalparks un Hondöde Schotzjebiite wiise ön huhe Zahl va
Arte op, watt önö Ongerscheed zo di sönß jevonge Monokulture es.

80 Prozent va d Amerikaner läävde em Joohr 2000 ä Städt, wobeij 254 dova mi als
100.000 Bewonner hodde, öt joov sujar 50 Metropolregiune met mi als 1 Milliun
Mänsche. D jrützde wore 2006 New York (18,6 Milliun), Los Angeles (13), Chicago
(9,5), Dallas (6), Philadelphia (5,8), Houston (5,5) un Phoenix (4). D Jäjende
met d meetzde Mänsche liije tösche New York un d Jruuße Seee suwi ä Kalifornie,
Arizona, Texas un zm Deel och ä Florida.

D Vereenichde Staate bestönd us 50 Bundesstaate, wobeij Alaska un Hawaii suwi d
politisch aajeschlooße Ussejebiite Puerto Rico un Guam usserhalb van öt Käärland
liije.



https://ksh.wikipedia.org/wiki/St._Rochus

Dr Hellije Rochus *6. Aujust 1295; † 16. Aujust 1327 weed och St. Rochus
jenannt. Eejentlich hosch hä Rochus va Montpellier. Än ön Lejende weed verzallt,
dat hä bei ön Piljervaard völl pestkranke Lüü jeholpe hatt.

Rochus va Montpellier es önö katholische Hellije un en d Kersch weed dr 6.
August em Jedächtnis a häm jeviirt.

Hä wood als rische Sohn ä Montpellier, dat litt bei d Franzuuse, jeboore. Als hä
met 20 Jooch sing Äldere verloor, do hat hä öt janze Jeld verschenkt un es en dr
Orden van dr Franz von Assisi äjötroone. 1317es hä no Rom jepiljert un hat
ongerwääß völl Pestkranke jeholpe. 1322 woch hä op dr Wääch Heem no Piacenza un
wood selvs pestkrank. Kenne hat häm jeholpe. Hä jäng en ön Hütt un Ängele solle
häm jesond geflecht ha bes hä wärm wiir wandere kutt.

D Pest hott häm ävver asu verändert, dat häm kenne mii erkannt hott un moch hem
vöör önö Spiun jehalde hat. Hä koom vöör vönf Joohr en ö Jevängnis i hä storv.
Isch als hä duud woch erkannt moch, dat hä dr Rochus va Montpellier woch.



https://ksh.wikipedia.org/wiki/Spruut

Spruut (us de Aat Brassica oleracea) es, wann mer et biologisch anluurt, ene
Broder vum Kappes. Hä süht och us wie janz kleine Kappesköppe, esuh deck wie ene
Dume oder och zwei.

De Sprutekühl es jrön un de Blatt-Adere sin jälwieß. Waaße dunn die op Stengele,
die sin esuh deck wie en Fenger oder jet mieh. Do setze se dann esu
spiralförmich eröm, un mer kann se afplöcke. Bovve drüvver hätt die Planz noch
en paar jroße jröne Blätter. Die mösse jot stonn, söns hätt die Planz nit
jenüjend Wasser. Die janze Planz weed nit janz kniehuh.

De Sprutekühl kütt us de Jejend von Brüssel en Beljie. Et jitt se sick dem eezte
Drittel vum 19. Johrhungert. Vun do han se sich flöck üvver janz Europa
usjebreitet.

Ungerm Johr kritt mer Sprütche nur selden ze koufe. Se weede noh de Ieshelije em
Mai jeplanz un nohm eezte Frost em November jeärnt. En Deutschland ensjesamt
weede nit esuh vill Spruute jeärnt, em Rhingland ävver deutlich mieh.

Schprütsche kann mer esse, dofür weede se eets ens jekoch. Do schmieß mer
brunge, welke, un drüjje jäle Deile fott, schnigg dä Fooß jlatt un schnigg en
krüzwies en. Dann af en et Salzwasser. Serviere dot mer de Sprütche met ene
Bechamelzauß us de Spruutebröh, met Botter oder Speck, Milch, Salz, Peffer un
Muskat.



https://ksh.wikipedia.org/wiki/Shpeznaame

Enne Shpeznaame eß ene Name för Minsche, die alld jedäuf wohre, udder förren
Saach, wo sesch Andere spääder doför ußjedaach han. Janz öff maach mer dä
Speznaam besser känne, wie dä Deufnaam.

En Kölle jiddet de Lanxess-Arena. Ävver frooch ens noh'm Henkelmännsche. Loor et
aan, un do weeß wesse, worüm se et esu jennannt han. „Henkelmännsche“ es enne
Spetznaame för die Hall.

En Kölle hät die Müllers Aap jellääev. Ävver wie hät dä reschtesch jeheiße?
Peter Müller. „Müllers Aap“ es däm singe Spetznaam jewääse.

Em Vrings-Veedel lääf dä Schang Jülich. En singem Paß steiht „Jean“. Dat is
ähnlich, evver nit et selve.

Böckderök Wau Wau han de Päntz ene Frou nohjeroofe, die evver Anna Maria Zaudig
jeheiße hät, un ald zick 1876 dud es. An dä eijentlesche Name er-ennert sesch
kein Sou mieh, evver „Böckderök Wau Wau“ un dä Furrel kennt der Kölsche höck
nooch.

De Mussiker, die Hip-Hop un Rap maache, do sen Spetznaame janz jeläufig. Mar es
dä Jan Philipp Eißfeldt vell bekannter unger dämm Name „Jan Delay“, evver och
als „Eizi Eiz“ un „Boba Ffett“. Dä bikannte düütsche Rapper „Samy Deluxe“ heeis
mem börjerlesche Name Samuel Sorge. Bekannt es he evver bloß unger singe
Spetznaame Samy Deluxe, WickedaMC un SamSemilia. Bei de Bläck Fööß spellt eine,
dä es als dä „Bömmel“ bekannt. Datte ens op dä Name Antonius jedeuf wohd, un
Lückeroth heiß, wä et weiß.

Manch Mol bruch mer ene Spezname, öm zwei Minsche ze ungerscheide, die am sellve
Plaaz udder em sellve Veedel zohus sin, un die eeifach mem selve Name erüm
loofe. Peter Müller, Jupp Schmitz, un Pütze Änn un Kätt hammer ze baasch em
Tellefoonbooch. Wat well mer maache? Mer moß se „Müllers Plaat“, „Schmitze
Lang“, et „schääle Änn“ un „Kätt vun dr Kett“ roofe, domet mer wesse kann, wä
jemeint es.

Och en Kölle, do han se en Zick lang dä Läärer am Gumminasium aan de Eck vom
Katthäuser-Wall noh bei de Waisehus-Jaß Spezname nohm Förname jejovve, evver nit
alldemohle. Doof, dat eine mem Noname „Ludwig“ heeß. Hä kräät dä Speznam „Lui“ o
„Louis“ verpaß. Emm sellver wohr et ejal, hä woß jo, dat em sing Schöler enn
gähn hatte un enn reschpekteere dähte. Ävver dä Schulleider, övverijjens mem
Spetzname „Bello“, hät ene fiese Braß op die Kender, weil hä jedaach hät, dat se
en ene Lui schempfe dähte. Hät nit jestemmp, un die Puute han sesch och der Muul
nit verbeede lohße. Se han dä Name dann noch extra jebruch, un enn met Krigg
druße aan de Schollwand jeschrevve, för dä „Bello“ en Roosch ze brenge. Dat hät
jeflup, un eine dä „Lui“ aan de Wand jemohlt hat, es jeflooge un wohd doför
jeschaß.



https://ksh.wikipedia.org/wiki/Sendai-%C3%84rdbebe_va_2011

Beij öt Sendai-Ärdbebe va 2011 handelnde öt sich öm ee van d schwötzde Ärdbebe,
di mo je jemeiße had. Am 11. Määz 2011 waggelnde d Ääd onjeväär 130 km vöör d
japanische Stadt Sendai. Jemeiße wood ön Stärke van öt Bebe, di beij 8,9 op d
Richterskala loch.

Öt wood vassjestalld, dat dat Ärdbebe en ön Deepde va 24 - 25 km stattvong. Dat
Waggele van d Ääd kutt ä janz Japan vassjestalld wäde. A Land wood noch ön
Stärke va 7 jemeiße. Völl Huuser un Fabrikke jänge kapott övv brannte aav. Dörch
dat Ärdbebe entstäng ön jruuße Wasserwell, önö Tsunami, dä ön bes zo 10 Meter
huch Wasserwand jäje d Köste van d japanische Insel deude. 700 Kilometer pro
Stond woch di flott. Besongisch schwoch jetroffe wood d Stadt Sendai, di zm
jruuße Deel kapott jemaad wood.

Vöör Japan stüsse vorschiedene Äädplaate opee. Do treffe sich di Pazifische- un
d Nordamerikanische Plaat, wobeij Spannunge opträäne. 83 mm maad dat öt Joohr
us. Önö Jraav, dr Japanjraav, entstäng. Löse sich di Spannunge op, ruggeld d
Ääd, watt als Ärdbebe a Land un als Seebebe em Meer jemeiße weed. Dat Bebe vam
11. Määz woch net öt ischde, völl klenge Bebe hod öt at vörhen jejovve.

Am Dach no öt Bebe wore di Schäde noch net aav z see. Öt wood va 1000 Dude
jesproche, wobeij dä Tsunami d meetzde Mensche ömbraad hod. Völl Hüüser send
kapott jejange, ö Ölwerk ä Brand jejange, Stroße un Brögge könne net mi jebrud
wäde. Noch net aavzösehende Schade had dat Bebe beij d Kärkraftwerke van öt Land
aajerichd. Dr Strom zo öt Werk Fukushima I es ongerbroche, su dat d Pompe net
loufe, dä Brennstoffkär övverhetze kann un d Jevaahr bestehd, dat öt zo önö GAU,
dr Jrützde Aazönämmende Onvall komme kann. Lüüh, di en d Nöhde wonne, moote d
Wonnunge vorlosse.



https://ksh.wikipedia.org/wiki/Selena_Quintanilla-P%C3%A9rez

Selena Quintanilla-Pérez (* 6. Aprel 1971; † 31. Määz 1995) woch ön Sängerin,
Läddcherschriiverin, Model, Dänzerin suwi Schauspellerin. Usserdäm had di us
Mexiko-Amerikanicher Aavstammung stammende Vrau Plaate produzeerd. Völl Priise
wode a hör vorjävve. Selena wood besongisch onger d spanisch sprächende Lüüh
bekannd. Sö wood em Alder va 23 Joohr van d Präsidentin van hörö Fanklub
ömjebraad, watt sö och em Rest van d Wält bekannd made.

Selena wood ä Lake Jackson, Texas jeboore un vong öt Sänge met 6 Joohr, wobeij
sö van hör Äldere ongerstötzd wood. Als hör Famelisch all hör Jeld vorloor,
moote sö öt Huuß vorlosse un tingelnde dörch d Jäjend, öm z vorsöcke erjens Jeld
opzedriive. Als Selena 14 Joohr ald wood, schingde alles op z joo, denn hör
ischde Plaat wood opjenomme. Jeld braad dat ävver net, denn koofe kutt mo dat
joo Stöck nerjens, dr Papp koovde alle Plaate op.

En d 1990er Joohre jäng öt met Selena loss, wobeij Baila esta cumbia hör dozo
vorholp, en d Mull van all d Lüüh z see. Coca Cola noohm hör onger Vordrach un
driihnde Werbefilme, wobeij sö di Jesellschaff helpe sold, dr Sprong no
Latingamerika z schaffe. Grammy Awards” wore dat, watt sö noch enne Schrett wiir
braad.



https://ksh.wikipedia.org/wiki/Saar_enz_%E2%80%9EFl%C3%B6nz%E2%80%9C

Wie ijj e janz janz klein Dizje woo, do hät ming Opi „Saach enz „Flönz““ för
mish jesaat. Ish kunnt do koum ad shpreshe, dröm künnt sish ming Antwoot
villejsh esu äenlish wi „vlömff“ aanjehüürt hann. Do hätt dä Oppi drövver
jelaach un ish han metjelaach un mir hatten shpaßß middeneejn. Dat hätt hä no
ėmmer enz widder jefrooch — ish jleuven ish hann em dann „Flönz“ widderjesaat —
un hä hätt e beßßje halv äänz der Kopp jeschöddelt un „Hnng, nää, Do beß keijne
rishtije Kölsche“ jesaat un debei jelaach un mer hatten Freud. Dat Spėll jing
esu lang beß ish „Blootwoosch“ sare kunnt. Ävver vill spääder, wie ijj em
Kinderjaade wo, un noch wo ijj inn de Shull jejange ben, do hätteret alle paa
Juubljohr norrens widder mėd mier jeshpillt.

Dat kom su. Ėmmer noh dä Welltkreeje koome Lück vun anderswo noh Kölle, die uns
waarhaff Jöttlijje Sprooch eetß noch liehre moote. Un Jellt han di och kejn
jehatt, dat wooren Flüshlinge, di wooren ußjebomb, un miehtßdenß ärme Deuvel.
Wann se üvverhaup Woosch jekouf han, dann han se de bėllije Flönz jenumme. Dat
woor och ejnfacher uß ze shpreche. Blotwoosch kunnte se all nit sare un se
fundten se ėmmer noch düür, nit nur e zimmlish shwiirish Woot. Un ußßerdämm eijn
Woot för zwei Zoote Woosch die zimmlijj ejaal sin dat däät ene eetß enß jenööje.
Sellevs wenn se dann donoh aanjevange hatte, de Kölsche Sproch jet mieh ze
künne. Dröm kunnt mer se met „Sarr enz „Blotwoosch““ jet foppe. Se saaten äevenß
leever „Flönz.“

Ömjedrieht däät dann och ene Schoh druß wääde dä mer sish aantrekke kunnt —
„Sarr enz „Flönz““ — wä „Blotwoosch“ sare kunnt odder se koufe kunnt, jo do woo
Kölsch un Kölle ad däm sing zuhuß jewoode.



https://ksh.wikipedia.org/wiki/Richard_M._Nixon

Richard Milhous Nixon (* 9. Januar 1913 ä Yorba Linda, Kalifornie; † 22. Aprel
1994 in New York) woch önö Politiker us d USA. Hä jehood d Republikaner a un
woch dr 37. Präsident däm öt Land hod. Völl Lüüh weed Nixon dörch dr
Wotergeit-Skandal em Jedächtnes bliive.

Richard woch öt Kengk va Francis Anthony ("Frank") und Hannah Milhous Nixon. D
Mann stammde us Dütschland. Hä wood sträng no d Rejele van d Kwäkr ertrocke. Dat
heecht: Keine Schabau, och kee Biirche, kee Spelle, kee Danze un och kee
Schubbe.

Em Zweide Weltkresch woch hä beij d Marine. Do liirde hä och singe spiidere
Ussemenestr William P.Rogers känne.

1946 wood Nixon vöör d Republikaner en dr Knojress jewäählt, 1951 sujar Senator
va Kalifornie. 8 Joohr lang woch hä onger Dwight D. Eisenhower Vize-Präsident.
En di Zitt mood hä zweimoll vöör singe Chef äsprenge. Do loch em Spital un kutt
selvs nüüß mache.

En sing Amtszitt veel dr Vietnam-Kresch. Hä vorsoot d Soldate us öt Land aav z
träcke, ohne dobeij dr Kopp z vorleere. 1973 woch öt ösu witt ävver jedder woss,
dat d Amis d Naas voll hodde un mä noch us Vietnam öruss woohle.

En d Ussepolitik driindesisch völl öm dr Kalde Kresch. Dat hosch vöör häm, dr
SALT-Vortrach solld ä drüü Dösch. Öm dat z erreiche besood hä d Russe un d
Chinese. Dr Bräschinjew un dr mao liirde häm kenne. Am 26. Mai ongerzeechnede hä
dr SALT I-Vordrach.

1972 wood Nixon ö noch ens en öt Ampt bestäticht. En di Zitt veel ävver dr
Watergeit-Skandal, dä Nixon öt Jeneck broch. Hä dankde aav un singe Vize Gerald
Ford övvernomm.



https://ksh.wikipedia.org/wiki/Relativit%C3%A4tstheorie

De Rellativitätstheorie ier Teeme_Jebbed_ess dä Oppbau fun Roum un Zick. Dobeij
kumme de Eijenaate fun d'r Jravitazjohn. Et sinner zweij füssikalische
Thejorije, di hät fürwiejend dä Albert Einstein opjeschrevve. Die eijn hät hä
1905 erussjebraat, de spezjelle Relativitätstheorie, un 1916 fäädish jewoode es
de alljemeejne Relativitätstheorie. De shpezjälle beschrief et Verhalde vun Raum
un Zick uss dä Seesch vun zweij Zoschauer, di sich jääjenander am bewäje sinn,
ävver am Tempo ändert sish dobëĳ nix, un die Eijenarte die dohmet verbunge sen.
Dodropp baut de alljmeene Relativitätstheorie op, un äkliert de Jravitation
övver enne matemaatische Bejreff, dä de „Krömmung vun Roum un Zick“ jenannt
weed, dä mer messe un ußräschne kann, di nävven andere Ursaache dorresh de
beteilishte Masse zostand kütt.

De Relativitätstheorie hät et Verständnis fun Roum un Zick revolutioneet un
merkwürdije Saache oppjedeck, di mansh eijne sich bildlich net mieh vürstelle
kann. All di Saache lohsse sich äwer mattematisch nohräschne, un mer kann se
experimentell enzwesche janz jenau nohwiese. En dä zweij Theorieë eß, als enne
Jrenzfall, ihre Vürjänger, de Füsik fum Newton, dren enthalde, un se erfölle
dohmet et sujenannte Korrespondenzprinzip.

De Relativitätstheorie es eejn vun dä zweij „Süüle“ vun dämm, wi mer su säät,
„Bouwerrek“ fun d'r Füsik ier Tejorihje. Met d'r Quantetejorie, di de zweijte
„Süül“ fun d'r Füsik darshtelle dëĳt, hät se sesh bis hück noch net
follshtändish zosammeläje loohße, da'ß no'nit jelonge, un zällt zo de jrüßte
Opjave vun d'r fyssikaalische Jrundlareforschung hückzedaach. Hee en dämm Atikel
witt nur dä jrundlääjende Oppbau un die Eijenarte vun dä Theorieë zesammejefass.
Ussführlich künnd'r dat unger spezielle Relativitätstheorie un allgemeine
Relativitätstheorie nohlässe.

Die zweij foljende Fessstellunge ka_me als unveränderbare Jrondsätz vun d'r
Relativitätstheorie opfasse, uss dä me alles söns russleite kann:

Z’r Oplüsung vun dämm för uns schingbare Paradoxon mössen de alljemeine
Vürstellunge vun_e_nem absolute Raum un_e_ner absoluten Zick opjejowe weede:
Raum- un Zickaanjabe sen en d’r Relativtätstheorie net allgemeen jültig, sondern
als räumliche un zeitliche Affstand vun e_nem gleichzeitige Ereischnis
opzefasse, dat vun zweij Beobachter in zweij verschiddene Bewäjungszuständ
Intertialsytem ungerschiedlich beuurdeelt witt. Die Frooch, wär vun dänne zweij
dat Ereischnis zor jlichen Zick richtisch beschriefe un schildere kann eß doröm
sinnlos, weijl all bewäschte Objekte sich em Verjlich zom Ruhestand en
Bewäjungsrichtung als verküürz vürkoumme, un bewäschte Uhre langsamer loofe. Die
festjestallte Längenkontraktion un Zeitdilatation läss sich eijentlich janz
leech met Minkowski-Diagramme un met dämm bekannte Zwillingsparadoxon
beschriewe.

En_e_nem Süstem met d'r Mass m läss sich och em unbewäscchte Zostand en Energie
E zoordne, un zwar noh dä Formel:

wobei c de Jeschwindigkeijt vum Leesch es. Boven die Formel es enn vun dä
beröhmteste Formele en d’r Physik.

Raum un Zick erschingen en de Jrundjleischung vun dä Relativitätstheorie zom
jrüzte Deel jlischwertich nevenander un loossen sech doher zo ener
vierdimensionale Raumzick vereinije. Dä Ümstand, dat mir Raum un Zick als
ungerschiedliche Erscheinunge wohrnemme lossen sich am Schluß op eh einzijes
Vürzeiche zeröckführe, dorch dat sich de Art un Wies, wie ene Avstand em
euklidische Raum defeniert witt, vun de Bestimmung vum Avstand en de
vierdimensionale Raumzick ungerscheed. Us jewöhnliche dreijshtellije Vektore
werden dobei Vierervektore.



https://ksh.wikipedia.org/wiki/Ovve_ohne

Dä Usdrock Ovve ohne övv „Bross öruss“ beschriivd, wi ön Vrau övv önö Mann ohne
Bekleedungsovverdeel met d Bröss öruss öröm leufd. Ovve ohne steehd em Jäjesatz
zo d FKK, beij dör dr janze Liiv onbekleed, d Persun nakß es.

Kikkd mo sich anger Zitte a, su sitt mo, dat beij d Minoer d Vraue met d Bross
öruss öröm leefe. Dat sälve joov öt och ön Zitt lang no d Französische
Revolutiun suwi em 17. Jahrhondöt ä Ängland. Di Zitt es ävver vorbeij. Hüü z
dachs jitt öt ovve ohne em normal Lääve mä beij d Bademode. He made dr
Amerikaner Rudi Gernreich em Joohr 1964 dr Aavang. Hä entworp ö Badekleed, dat
ovve ohne woch un op dr Bikini opbouwde. Als sing Entwörp opjevüührd wode,
ongerbroche d Polisse dat ävver no ö paar Minütte.

Ä Europa soch dat angisch us. Do stürde öt bo kenne mi, wenn ön Vrau mä met ö
Bötzje bekleed, am Strand litt. Frankreich un d Insel Ibiza made he dr Aavang.

Ovve ohne könne sich d Vraue seijd d 1980er Joohre an völl Stränd un
Schwemmbäckens bewäje, ohne dat sö Ärjer kriije. Ön vaste Rejel jitt öt ävver
net, wobeij d Vraue als Jrönd vöör hör Vorhalde ajevve, dat sö an dr janze Liiv
brung wäde welle.

Ä anger Länder sitt dat ävver angisch us. Su es ovve ohne ä Amerika un en völl
arabische Staate vorbone.

Dat Meddel ovve ohne weed aav un zo als Meddel Opseeh z erreeje jenotzd. Domet
solle politische Wönsch ongerstötzd un dörchjesatze wäde. Beij d
Studenteproteste en d 70er Joohre wood Ovve ohne döck äjesatze.

Ä völl Länder es ovve ohne net akzepteerd un beij Strof vorboone. Zo di Länder
zälle d USA. Dat jliche Rääht vöör Männer un Vraue weed van d Bewejung topless
equality vortroone, kann ävver koom dörchjesatze wäde. Ön Ussnahm es dr
Bundesstaat New York, wo ö Jericht entscheede had, dat jedde Vrau övverall ovve
ohne römloufe darf.

Bara Bröst es ön Bewejung us Schwede, di vörsöckt, dat Räät vöör Vraue dörch z
setze, ovve ohne ä Schwemmbäder schwemme z dörfe.



https://ksh.wikipedia.org/wiki/Model

Ö Model es önö Berof, dä dozo deend, singe Liiv zo zeeje, öm dodörch Reklame zö
maache, mi zö vorkloppe övv dö Schünnheed hervörzöhävve.

Ö Mannekön es ön Persun, di hööre Liiv zeechd, öm z. B. Kleer z zeeje, öt Volk
kloor z mache, wi di neu Saache aajötrocke ussend. Dobeij spelld öt kenn Roll,
övv dat Mannekön vöör d Kamera steehd, öm dat watt öt do söll, op Belder övv op
önö Laufsteech zö zeeje.

A sisch valle Modele en d Kunst net onger dä Böjreff Model. Sö deene net dozo,
Werbung z maache övv mi zö vorkloppe. Seij send mä dozo do, öm d Kunst z deene,
dä Künstler di Möjelichkeet z beene, dat zö mole, watt hä vöör si Beld, sing
Idee brutt. Su es vöör d Aktmolerei ön Persun, öt Aktmodel, nüdisch, di reuisch
stoh kann.

Nackt- un Erotikmodels koome dörch Ziidunge wi dr Playboy op, di nackte Persune
zeechde, öm domet dr Leser azöträcke. Hä solld Spass an di jözeechde nackße
Persune vänge, di Ziidung dodörch koofe un Werbung, di en di Ziidung vorstoche
es, zosätzlich lääse.

Dr Naam va Modele kennd mo döck janett. Weed ö Model ävver su bökannd, dat van
hem jömuld weed, dat dä Naam zo enne Böjreff weed, dann sprechd mo beij önö huhe
Bökanndheetsjrad van öt Supermodel. Zo di Jrupp jehüüre Persune wi Alessandra
Ambrosio, Heidi Klum un Gisele Bündchen.

Jooh Modele wääde siihr jott bözaahld. Öt had sisch ävver jözeechd, dat en dä
Berof, angisch als ä völl anger Berofe, dö Vraue besser bäzaahld wäde als dö
Männer.



https://ksh.wikipedia.org/wiki/Michelangelo

Michelangelo (* 6. Määz 1475 ä Caprese, Toskana; † 18. Februar 1546 ä Rom) hosch
met janze Naam Michelangelo di Lodovico Buonarroti Simoni. Hä woch önö Möler,
Beldhouwer, Architekt un Dechter un jehood zo d bekanndste Könstler us d
Renaissance.

Michelangelo woch öt zweide Kengk va Lodovico di Leonardo di Buonarroti Simoni
un sing Vrau Francesca di Neri. Kott no sing Jeburt trock hä met sing Famelisch
no Florenz, wo sich meetzdens ön anger Vrau öm häm kömmernde. Ö paar Joohr
spiidr storv Michelangelos Mamm, nodäm sö noch drei Söhn jeboore hod.

At als Kengk woohl Michelangelo Könstler wäde, wat ävver singe Papp net en dr
Krom paaßde. Ävver dä klenge Deckkopp satz sich dörch, un met 13 Joohr
vordeehnde hä si ischde Jeld beij dr Könstler Domenico Ghirlandaio. Dä braad häm
beij, watt hä övver Freske wesse moot. Öt zeechde sich bald, dat hä önö bessere
Beldhouwer als Möler woch, un so werkde hä en sing leitzde Joohre als Stift en d
Bildhouwerwärkstatt.

Michelangelo wood va Lorenzo Medici ongerstötzd, va däm hä och öt Jeld vöör si
Wärk kräät. Als Lorenzo storv un singe Jong Piero z saare hod, zängde hä sich
döck met däm öröm un hä ahnde, dat hä bei Piero net lang bliive kütt. Ängß 1494
packde dä Zwanzichjöhrije singe Pöngel un trock met ö paar Vrönde no Bologna, wo
hä van d Famelisch Ulisse Aldrovandi vröndlich opjenomme wood. Vöör di molde hä
zwei Hellijebelder suwi önö Engel vöör ön Jraavstätt. No onjeväär ee Joohr trock
Michelangelo wärm zöröck no Florenz.

Z iisch duurde öt jätt, bevör Michelangelo Wärk vong. Va Lorenzo di
Pierfrancesco de’ Medici koom dan önö Opdrach ören. Hä bestald ön Statue, di dr
Hellije Johannes zeechd. Uss Jukß maade hä di vädije Statue jätt düsterer, su
dat sö steealt ussooh. Lorenzo vorkoovde dat Stöck als antik. Als dä Fusch
opveel, mood hä dat Jeld zöröckjävve. Michelangelo wood jesaad, dat däjenije, dä
op dä Fusch öräjevalle woch, dä Kardinal Raffaele Riario, sich öm häm kömmere
wööd, solld hä öns no Rom komme.

Als Michelangelo em Joohr 1496 no Rom koom, kräät hä va Kardinal Riario dä
Opdrach, önö Bacchus z maache, ön Weerjottmachung vöör dä Fusch met di op
steealt jemaade Hellijestatue. Dat Jeld vöör dä Opdrach koom ävver bo met
Secherheet van önö Jacopo Galli, ä däm singe Jaade spiir dr Bacchus vonge woode
es. Hä vührde och anger Opdräch uss, z.B. die Pietà van dr Petersdom.

D politische un weetschaftlich onsechere Situatiun zwong Michelangelo em Sommer
1501 Rom z vorlosse un no Florenz z joo, ön Stadt di hä jott kannd. D Famelisch
brudde häm döheem. En di Zitt ä Florenz entstänge bekannde Wärke wi d
David-Skulptur und öt Jemölde van d Cascina-Schlacht.

Michaelangelo hod jrad singe Koffer usjepackt, da kräät hä va Papst Julius II.
önö Opdrach. Hä solld vöör häm ö Jraavmomument bouwe, dörch dat hä vöör d
Iwichkeet bekannd bleed, Bekanndheed, di och no dr Duud erhalde bliive solld.
Döck wäde sing Jedänkplatsche isch no dr Duud van di Persun jebouwd, vöör di öt
se soll. Julius II. woohl dobeij se, wenn si Dengkmol entstäng. Marmor us d
Steebröch va Carara solld jebrud wäde un Michelangelo vorbraad dr Wengkter
1505/1506 domet, paaßende Steen z vänge. Z iisch woch Julius II. siihr met
Michelangelos Vrasselei zövredde, ändernde ävver spiir sing Meinung un joov dä
Opdrach a Donato Bramante, önö Beldhouwer, däm Michelangelo net rüche kutt.
Statt si aajevange Wärk vädich z mache, moot Michelangelo d Sixtinische Kapell
met Freske dekoreere.

Als Julius II. en önö Kresch vorweggelt wood, jäng häm bo öt Jeld us. Hä
entscheed kenne Jrosche mi vöör Steen uszejävve. Michelangelo beschloss, Rom un
dr Papst dr Röck z kiire. Hals övver Kopp packde hä sing Koffere un reiste no
Florenz. Watt hä do däng, es net mi vasszöstelle. Öt wood net övverlävverd.

Nodäm Julius II. singe Veldzoch jewonne hod, trock hä met vleejende Vahne ä
Bologna en un entscheed, dat Michelangelo ön Skulptur va häm ä Bronze jesse
solld, di övver d Kerch „St. Petronius“ opjestalld wäde solld. Domet vorbraad
Michelangelo 15 Mond, bes dat am 21. Februar 1508 dat vädije Stöck opjestalld
wäde kutt. Do bleed öt ävver net lang sto. At 3 Joohr spiidr wood öt beij ön
Revolutiun kapott jemaad.

Nodäm em Joohr 1513 Julius II. jestorve un Leo X. Nachvoljer woode woch, satz
sich enne Mann d Papstkrun op, däm sing Famelisch, d Medici, joo Vrönde va
Michelangelo wore.

Michelangelo hood dovan, dat öt Plän joov, d vöchde Siij van d Kerch „San
Lorenzo“ öm z bouwe, un hä vorsood, dä Opdrach z kriije, ö Wärk, dat Leonardo da
Vinci op öt Oohr jedeut wäde solld. Em Joohr 1518 ongerzeechnede hä dä Vordrach
zm Ombouw van d Kerchefront. Michelangelo werkde met ön Firma us d Steebröch va
Carara zösamme, un alles fluppde jott. Ävver do entscheede d Medici, di jo dä
janze Spass bezahlde, dat hä dr Steebroch wäßele solld. D janze Brasselei woch
vöör d Katz. Dat ärchde Michelangelo ösu, dat hä alles häworp un dä Vordrach
köndichde.

Zöröck no Rom, hoffde Michelangelo dat Jraavmal va Julius II. vädisch mache z
könne, ävver dat woohl dr neue Papst Klemenz net ha. Hä bestäng dorop, dat si
Wärk an d Sixtinische Kapell z iisch vädich wööd. Dat ändernde sisch, als
Klemenz storv un Paul III. dr neue Papst wood. Hä noohm Michelangelo janz ä
Beschlach, wobeij hä alleen 7 Joohr domet vorbraad, öt Jöngste Jericht en d
Sixtinische Kapelle z moole.

Michelangelo storv am 18. Februar 1564 ä Rom un wood en d Kerch Santa Croce
bejraave.



https://ksh.wikipedia.org/wiki/Luxemburjesche_Sprooch

Et Luxembuerjesch (äje Bezeechnong Lëtzebuergesch) ess de Nationalsprooch von de
Luxembuerje. Et basiert op däm moselfränkesche Dialekk, dä en Luxembuerch
tradetionell jeschwad wiërd. 1984 ess et per Jesetz zor National- on
Verwaltongssprooch jemat wudde. Ande Verwaltongssprooche sen Huhdeutsch on
Franzüsesch. Ensjesammp spreche rond 400.000 Minsche Luxembuerjesch en
Luxembuerch on en dä Jrenzjebiete en Deutschland on Belje, dobei sen 50.000 bes
100.000, die't als Frembsprooch jeliehrt hann.

Trotzdäm hät et, wie bovven att jesat, singe Uersprung en ënem moselfränkesche
Dialekk. Wäll et Moselfränkesch eng mem Ripoaresch verwandt ess (zesamme nennt
me se Middelfränkesche Sprooche), finge mir och vill Ähnlichkeete met unsem
Platt. Donevve jit et natüerlich Ungescheed. Övve beede welle me hee ëns ëne
kuerten Övveblick jäve.

E schön Beispill för die Ähnlichkeet mem Ripoarisch ess dat foljende
Sprichwoord, wo me keen Övvesetzung för bruch:

Bonn ass eng Stad an der Bundesrepublik Däitschland. Mat engen 325.000 Awunner
(2011) läit se u béiden Uwänner vum Rhäin am Süde vun Nordrhein-Westfalen. Hir
Ufänk ginn 2000 Joer zréck op germanesch a réimesch Siidlungen. Domat ass et eng
vun den eelste Stied an Däitschland. Am Laf vum 19. Joerhonnert huet d'Stad
duerch hir Universitéit op sech opmierksam gemaach, déi sech zu enger vun deene
bedeitendsten däitschen Héichschoulen entwéckelt huet. Wéinst der Trennung vun
Däitschland nom Zweete Weltkrich an Zone war Bonn vun 1949 bis 1990 provisoresch
Haaptstad a bis 1999 Regierungssëtz vun der Bundesrepublik Däitschland. Haut
hunn ëmmer nach sechs Bundesministerien hei hiren éischten Dingschtsëtz.



https://ksh.wikipedia.org/wiki/K%C3%B6lsch_(Bier)

Kölsch eß en bovvejärrisch Bier, blank jefiltert, kräfftisj jääl un hell. Et
hädd enne wiiese Schoum un enne feijne, e kleij beßßje härrbe Jeschmagk. Mer
dringg et uß Shtange. Bier Kännno saare, et wöö flößßijjer em Jeschmag qui Pils
un däät nit „esu fättish“ schmäkke, nuur eijn Zoot, dat Jaffel wöör nit jannds
esu dorrsh jejoore un hädd esu enne kleijne „fättijje“ Aanklang, dä fun de sööße
Aandeijle em Hoppe köhm. Et jidd e paa Dozend Kölsch Zoote un Brouereije. Wi
övverall hät do och noh m Äng fum zwannzishßte Joohonndot zoo, et Brouereije
Stėrrve zoojeschlaare, unn et woote ättlijje Kölsch Brouereije opjejovve oddo
zoojemaat un zosammejelaat.

Jebroudt weed Kölsch bloos en Kölle un em Ömlandt. Doför dat „Kölsch“ enne fun
de EG un jeds EU jeschözde Bejreff för n Heerkunnf eß, do hann sesh de Kölsch
Brouereije schleeßlijj en de 1980 er Joohre jeeijnish. Noh feezish Jooh
Jeklüngel un Zängkereije, wo se t nit henkrääje hann.



https://ksh.wikipedia.org/wiki/John_F._Kennedy

John Fitzgerald Kennedy (* 29. Mai 1917 en Brookline, Massachusetts; † 22.
November 1963 en Dallas, Texas, durch e Attentat) wor d'r 35. Präsident vun d'r
Vereijnischte Staate vun Amerika (1961 – 1963) un Metjlied vun d'r Demokratische
Partei. Hä wor ne Soun vum Joseph P. Kennedy un Rose Kennedy, dä Dochter vum
fröhere Bürjermeester vun Boston. Em Zweite Weltkreesch hät'e beij de US-Marine
em Pazifische Ozean als Kommandant vum Schnellboot PT 109 gedeent. Am 12.
September 1953 hät'e et Jacqueline Lee Bouvier jehierot. Bis hück kumme us dämm
jruße Kennedy-Clan vel beröhmte Politicker.

Kennedy hat vel Fisterenölsche am loofe, vun dänne och sing Frau woss. Me säät
em och eens mem Marilyn Monroe noh.

Wäjen dämm spektakuläre Attentat, singer beröhmten Rätt für_em Schöneberjer
Rothuus en Berlin, d'r Kubakries, un singer Aankündijung vun d'r ierschten
Landung om Moond zällt_e trotz singer kuurten Ampszick zo de bekannteste Minsche
un als eener vun d'r populärste US-Präsidente vum 20. Johrhundert.



https://ksh.wikipedia.org/wiki/Jl%C3%A4bbisch

Jläbbisch (och ad ens Gläbbich jeschrevve, amplisch:     Bergisch
Gladbach ? / (i)) es en Stadt em Berjische un de jrößte Stadt em
Rheinisch-Berjische Kreis. Zick däm 9. Aujus 1895 es Jläbbisch en Stadt. 1856
wonnten hee jraad ens 5.000 Minsche. 2006 fieren se en Jläbbisch et 150-jöhrije
Stadtjubiläum. Üvver 110.000 Lück wonne hückzedaachs en Jläbbisch.

Jläbbisch es Kreisstadt vum Rheinisch-Berjische Kreis zick 1933. 1932 han se die
ahl Landkreise Wipperfürth un Müllem zesammejelaat un dodruss ene neue Kreis,
der Rheinisch-Berjische Kreis, jemaat.

Em Meddelalder han die Lück em Berjische nor der Usdrock Jläbbisch jekannt.
Domet mer dat Städtche nit met andere verwähßele kunnt (zom Beispill
Mönchengladbach) han die Preusse 1863 dat Bergisch vür däm Gladbach dozo
jeschrevve. Zickdäm heiß dat offiziell Bergisch Gladbach.

Der Usdrock Schäbbisch Jläbbisch weed vun Lück jebruch, die usserhalv wonne un
die Jläbbisch jewöhnlich üvverhaup nit richtich kenne. Dat Schläächmaache hät
eijentlich keine sachliche Hingerjrund. Mansche jläuve, der Stussverzäll weed
trotzdäm jään jemaat, weil et sich esu schön reime deiht.

En de Villa Zanders jitt et alle naslang Kunsausstellunge. Dat koss Jeld. Un en
Zigge, wo se all vum Spaare schwaade, weed de Kultur allemolde zeeesch
jestriche. Su es et och bei de Villa Zanders. De Stadt kann dat Huus nit mieh
finanzeere. Ene Förderverein hät protesteet. De Öffnungszigge weede reduzeet.
Dat Personal arbeid nor noch ehrenamplisch. Un Sponsoren weede jesök.

Üvver de Autobahne A1, A3 un A4 kütt mer janz flöck noh Jläbbisch. En 20 Minutte
es mer met der S-Bahn en Kölle.



https://ksh.wikipedia.org/wiki/Heiliges_R%C3%B6misches_Reich_deutscher_Nation

Heiliges Römisches Reich wor die offiziell Bezeechnung von däm Herrschaffsjebiet
von dä Römisch-deutsche Kaiser vom Meddelalder beß zom Johr 1806. Dä Naam von
däm Reich hätt me em Meddelalder dovon affjeleit, dat me sich op die Tradition
vom antike Römische Reich beroofe wollt. Dat Helije Römische Reich eß d'r
Ursprung dä jetzije Nationalstaate Deutschland un Österreich. Zor Ungerscheidung
von däm 1871 jejröndete Deutsche Reich säät mer en d'r historischen Forschung
och Altes Reich.

Dat Reich hätt sich em 10. Johrhundert unger dä Dynastië von d'r Ottone uss dämm
ahle karolingische Ostfrankenreich erussjebildt. Dä Naam Sacrum Imperium eß
schon 1157 un dä Tittel Sacrum Romanum Imperium 1254 ierschmols urkundlich
beläsch. Zick em 15. Johrhundert däät sich allmählich dä Zosatz Deutscher Nation
entwickele.

Weil dat Reich ene övvernationale Charakter hatt, konnt et sich nie zo'nem
moderne Nationalstaat, wie m'r en hück kennt, entwickele, sondern eß immer e
monarchisch, ständejebungenet System uss Kaiser, Reichsständ un wenije
jemeinsame Reichsinstitutione jeblevve.

Schon aff d'r fröhen Neuzick wor dat Reich politisch nimmie fähich sing Maach un
Jebiet durch Kreesch ze verjrößere. Doher hätt me dä Rääschsschutz un de
Vriddenswahrung als eijentliche Zweck vom Reich betraach. Dat Reich sollt für
Ruh, Stabilität un d'r friedlichen Oplüsung von Konflikte sorge, endämm et dämm
Maachstrebe Enhalt jebeede däät. Ungerdahne sollt et von d'r Willkür von d'r
Landeshääre un kleenere Reichsständ vür Rääschsverletzunge stärkerer Ständ un
dämm Kaiser schötze. Weil zick 1648 och Nohpere als Reichsständ singer
Verfassungsordnung beijetrodde wore, hätt dat Bestohn vom Reich och noch d'r
Vridde en Europa jesechert.

Dat sich dat Reich zick Mette vom 18. Johrhundert immer wenijer jäjen innere un
äußere Määchte schötze un wehre konnt, wor singe jrüßte Nohdeel un eene von dä
Grönd, dat et letzendlich ungerjejange eß. Durch die Besetzunge vom Napoleon un
dä Gröndung vom Rheinbund wor'et fass handlungsunfähig jewudde. Et Heilige
Römische Reich Deutscher Nation eß aam 6. August 1806 met d'r Hinläjung von d'r
Reichskron durch Kaiser Franz II. ungerjejange. Die övverich jeblevvene
Reichskleinodië wie zom Beispell de Reichskron, d'r Reichsappel un esu wigger,
kamme hück en Wien em Museum bewundere.



https://ksh.wikipedia.org/wiki/Ecser

Ecser es e Dörb_em Kriiß Pesht en Unnjann en de Nöhde fon Budapesht. Dä
unnjarrėsche Name Ecser shpresh mer äänlesch wi Ätshär [ˈɛʧɛr] (IPA). Dat Dörp
hät och noch enne slovaakėsche Name, dä eß Ečer, un et lääve och en Minderhëijt
fun Slovaake doh.

Ecser lidd_en södoßte fon Budapesht, noh bem engernazjonaale Flochhave Ferihegy.
En de Nohberschaff sen de Ööt Maglód, Vecsés, Gyömrő, un Üllő. De Outobahn M0
löüf en de Nöhde fom Dörp laanß. Et litt och aan de Iisebahn 120a, di Budapest
un Újszász un Szolnok fobengk.

Et eezte jeschrevve Zöüshnėß fon Ecser eß fom 15. Dezämmbo 1315, ävver dat Dörp
johv_et alld_aff 896, woh de Unjann en dämm Landt aankohme, woh se hügk noch am
lääve sėn. Mer ferzallt sesch e Lejënndt, donoh hät dä Jroß_Prėnz Árpád fon de
unnjarresche Shtämm dämm Oot sėnge Name jebraat. Wi hä nämmlesch noh dämm Name
fun däm Plaz frohchte, wo hä sesh jraad_enß förr_en Raßß nidderjeloohße hat, do
kunnte emm de Ëijnhëijmesche Bewonner dä nit fozälle. Drömm saat hä zo inne:
„Doot dä Plaaz noh dämm Ëijscheboum nänne, dä hee shtäijt.“ Op Onnjarresch
hëis_en Ëijsh cser.

Onger de Ottomaane zwesche 1526 un 1686 shtorf dat Dörb_uß; en de Houpsaach noh
dem Fall fon Buda, wat joh nit wigk woh. De eezte Bewonner kohme dann em Johr
1699 zerrök. Em Onaffhängeshkëijtßkreesch fon 1703 beß 1711 woohre och ellef
Salldaate fon Ecser dobëij. En de frööje 1700-er Joohre hät dä Jraaf, dämm dä
Oot doh jehoot hät, dä Jraf Antal Grassalkovich, och Slovaake do aanjesidelt.

Dat ëijnzejje Boudëngkmool em Dörb_eß de römesh kattoolesche Kėrresch uss_em
Johr 1740.

De jannze Wälld kännt dä Follkß_Danz fon de Hiiroot fon Ecser, wadd_op
unnjarrėsch Ecseri lakodalmas hëijß.

O_m Shtadtwappe sen de Kerresh, dä follekß_Dannz un dä Äijschboum. Dat sėn de
drëij weshtėshßte Zëijsche för dat Dörp.



https://ksh.wikipedia.org/wiki/Diana_Spencer

Diana Frances, Lady Spencer (* 1. Juli 1961; † 31. Aujust 1997) woch d Vrau van
dr änglich Krunprenz Charles un d Mamm van d Prenze William un Harry.

Diana woch d jöngßde Doohter van Frances Ruth Burke-Roche un hörö Mann Edward
John Spencer, watt sö met völl änglische Könije verwandt made. Diana hod och
noch zwei Schwestere, Sarah un Jane, suwi önö Broohr, Charles.

Em Alder va 19 Joohr worp Prenz Charles ö Öjelche op di jong Vrau. Vöör di zwei
vong ön schünn Zitt a. Am 24. Februar 1981 vorlobde sisch beede. Em sälve Joohr
hiirode sö. Dat woch am 29. Juli 1981 en d St. Paul’s Cathedral ä London.

Am 13. Aujust 1997 voronglöckde Diana em Almatunnel ä Paris. Dobeij vorloohr sö
hör Lääve. Sö woch zösamme em Auto met Dodi Al-Fayed. Öt wood völl dorövver
jemuld, wisu Diana storv, ävver d Polisse, di sisch alles jenau ajekekke hand,
saare, dat d Vahrer en önö besoffe Kopp dat Auto jesteuert had un dobeij d
Kontroll övver di met huch Jeschwindichkeet vahrende Kess vorloore had.



https://ksh.wikipedia.org/wiki/Andrew_Jackson

Andrew Jackson (* 15. Määz 1767 en d Waxhaw Siedlung, dat litt tösche d Staate
North Carolina un South Carolina; † 8. Juni 1845 en d Nööde va Nashville,
Tennessee) woch tösche 1829 un 1837 dr 7. Präsident van d USA. Hä woch dr
Jründer van d Demokratische Partei en d USA.

Hä woch öt Kengk van dr Alde Andrew Jackson un sing Vrau Lisbeth, di s all öt
Betti nannte. Di woore us Irland en d USA jekomme. Andrew werkde seid si 16.
Lävensjoohr als Räätsvordriener. Ä Tennesse maade hä su jooh Werk, dat hä bald
en d Vorsammlung koom, di d Vorfassung va Tennessee opstald. 1798 wood hä Richtr
an öt övvichte Jericht. En di Zitt kräät hä Kniiß met dr Präsident van d USA
Thomas Jefferson. Dat jäng ösu doll zo, dat hä sisch ön Zitt lang us d Politik
zörocktrock un op singe Buurehoff zöröckjäng. Do passeerde jät. Beij ö Duell
wood hä schwoch vorlätzt, 2 Räbbe woode kapott jeschooße, si Häzz bo jetroffe.

1812 wood hä dr Chef van d Milizze va Tennessee un jaahrde d Muskogee-Indianer
no Florida. 1815 sooch öt ösu uss als övv d Ängländer d Stadt New Orleans
aajriife wööde. Öm dat netz o z losse wood Jackson zm Jeneralmajor jemaad. Als
hä d Ängländer vordriive kutt, wood hä zm Nationalhälde.

Jackson trock ön en d Politik zöröck. Hä wood Militärjuverneur va Florida un
tösche 1823 un 1825 Senator van Tennessee. 1924 sooch öt ösu uss als övv hä
Präsident wade kütt, hä hott jenoch Stemme, aver öt Repräsentantehuus laat sisch
op John Quincy Adams vass. Isch 4 Joohr spiidr, fluppde dä Sprong. Am 4. Määz
1829 troon hä dat Präsidenteamt a. Ä sing Amtszitt hott hä völl met Indianer z
do, ändernde dat Wahlräät un hä schaffde öt, d Weetschaft dörch ön
Neuorjanisatiun z verbessere.



https://ksh.wikipedia.org/wiki/Adam_Wrede

Adam Wrede (* 12. April 1875; † 21. Dezember 1960) hät Jeschichte, Jermanistik,
Philologie un Jeografie en Bonn un en Münster studeet. Singe Doktor (Dr. phil.)
hätte 1905 en Tübingen jemaat. Vun 1921 aan wor he Professor aan de Uni en
Kölle. Im zo Ihr jit et hückzodaach en Köln-Nippes en Adam-Wrede-Stroß. Dat es
janz en der Nöh vun der Flora (Botanischer Garten).

Berümp es dä Mann wäje singem Neuer kölnischer Sprachschatz. Op 1103 Sigge hät
dä Professor kölsche Wööd, Usdröck un Sprüch jesammelt. Drei Böcher sin dodruss
jewoode. Sujar biojrafische Saache hät he opjeschrivve. Zom Beispill kamer üvver
dat Fleuten-Arnöldche nohlese, wie dä richtich hoß, wanner jeboore un jestorve
es, dat dat en Suffkraad wor, dä sich met Flöte spille jet Jeld verdeene dät …
un noch vill mieh hät dä Wrede üvver dat Fleuten-Arnöldsche erussjefunge. Wä
Loss hät, kann et nohlese. För die Lück, die de kölsche Sprooch studeere welle,
darf dä Wrede em Böcherschaaf nit fähle.

Och dä ahle Konrad Adenauer hott däm Wrede singe Sprachschatz em Böcherschaaf.
Wann ehr ens en et Konrad-Adenauer-Huus en Rhöndorf kutt (dat es hück e Museum),
dann luurt ens en et Wonnzemmer vun däm ahle Konni. Die drei ruude Böcher vum
Wrede kamer nit üvversinn.



https://ksh.wikipedia.org/wiki/.post

De Top Level Domain .post em Internet jidd_et nit, ävver se eß förjeschlaare un
eß zick Joohre am dispotėet wääde.

De UPU uß Bärn en de Schwäijz, dat eß de ėngernazjonaale Fe-ëijnejong fun de
Poßß-Deenßte, de Universal Postal Union, hät dänne bëij de ICANN, de Internet
Corporation for Assigned Names and Numbers, sejaat, se wollte se hann un dääte
se sponnserre. Se soll beschränngkt sėn, esu dat nuur offizjäll staatlesche un
rejonaale Poßßforwalldonge fun Ländere Ongerdomains krääte, un privaate
Ongernääme, woh se en äähnlijje Lëißtong onger Lizänz brääte. Se hann sej_och en
Aat ußjedaach, wi se Ongerdomains op de zwëijte un drette Eebene forjävve
wollte. Dat ess_e_beßje komplizėert, un mer soll uß dä Name sinn künne, en wat
förr_enem Shtaad_e Ongernäähme aansäßesch eß. Wat jenou, kam_mer en däm
Aandraach (onge bëij de Wepsigge) nohlässe.

Aanfangs hatte mer sesch jeëijnesch, dat mer shpäzdenß em Johr 2005 zo enne
Ëntschëijdong övver et Ėnnreschte komme wollt. Dat eß ävver beß hüg nit paßėet.



https://ksh.wikipedia.org/wiki/Tok_Pisin

Tok Pisin es ön Sproch, di op Papua Neuguinea jösproche weed. Ä dat Land es öt
dö Amtssproch. Sö weed och Pidgin Englisch jönannd.

Tok Pisin weed van onjöväär 120.000 Lüüh als ischde Sproch, als Moddersproch
jösproche. Dozo komme noch 3 – 4 Milliun Mänsche, di öt als Zweidsproche mulle.

Tok Pisin es ön Sproch, di sisch us änglische, melanesische un dütsche Wööd
zösamme setzt. Vorscheedene Dialekte zeeje dütlische Ongerscheede tösche dö
Zösammesetzung van di Sproch. Tok Pisin zeechd ön Vorwandschaff zo d Sproche
Pijin op d Salomone un Bislama op Vanuatu.

Dr Orsprong van di Sproch es en ön Zitt z sökke, als Walvänger em Stelle Ozean
ongerwääß wore, un sisch met dat Volk, dat op dö Insele läävde, ongerhalde mood.
Öt joov önö Mischmasch, dä us Änglisch un dö Lokalsproche zösammejesatze woch.
Ängß van öt 19. Jahrhondöt wood di Sproch ön Handelssproch op di Scheffe, di met
Kopra handele dänge. Öt zeechd sisch, dat Tok Pisin sisch flott ändere deed un
sälvs tösche zwei Jeneratiune dütlische Ongerscheede en d Sproch z vänge send.
Och tösche d Bure op öt Land un öt Volk en d Städte zeeje sisch Ongerscheede
beij öt Spräche.



https://ksh.wikipedia.org/wiki/Syphilis

Di Krankheet Syphilis, di och dr Naam Helle Schanker drätt, es ön dörch Sex
övverdrachbare Krankheet. Sö weed dörch Bakterie usjelößd un kann övver d
Schlimmhütt va Mänsch zo Mänsch övverdraare wäde.

Dr Naam Syphilis kütt van önö Naam, dä Ovid singe zweide Jong jejovve had. Dä
hosch Sipylus. Dä us Verona stammende Doktor Girolamo Fracastoro beschriivd em
Joohr 1530 öt ischde Mol ön Krankheet, di hä Syphilis nannd.

Syphilis weed dörch ö Bakterium usjelößt, dat dä Naam Treponema pallidum drädd.
Öt waaßd net ösu flott un vordubbelt sich ä 36 Stond. Treponema pallidum kann mä
em Mänsch lääve un jeet an d Loff no ön kotte Zitt kapott.

Syphilis weed beij Sex övverdraare. Dobei drengd Treponema pallidum dörch kleng
Spalte en d Hutt en d Liiv van dr jesonde Mänsch enn. Dobeij kann di
Övverdrarung övver d Mösch, dr Asch suwi d Mull aavloufe. Nävver di Wäch kann
zosätzlich och at öt ongeboore Kengk, öt onjeboore Kengk, van di Bakterie
ajejreffe wäde. Dobeij weed dat Kengk ösu schwoch krank, da töt sterve kann.

Zwei bes drei Wäche no d Aastächung belde sich an di Stelle, a dönö d Bakterie
in di Hutt äjedronge send, ischde Schwäre. Zo di Zitt deed dat ävver noch net
wiih un lett sich mä dörch Taste vassstelle. Di Schwäre send jätt häller als di
anger Huttstelle do öröm. Dörch dat Helle kräät Syphilis och dä Naam „Helle
Schanker“, watt op Huchdütsch met „Harter Schanker“ övversatze weed. Di Stell es
ruuh jevärvd un vösch. Di Vöschtichkeet es ävver huch astechend un enthäld völl
Bakterie, di anger Mänsche krank mache könne. No enn bes zwei Wäche ändert sich
dat Beld. D Lymphknubbele wäde deck, schwelle a, un di Stelle, di z iisch ruuh
jevärvd wore, wäde wärm normal. Völl va Syphilis ajestoche Lüüh denke, dat sö di
Krankheet övverstange hand. Dobeij es dat mä d ischde Stuf van d Syphilis.

Enn van d beitzde Möjelichkeete, jätt jäje Syphilis z ongernämme, es öt, en d
ischde Stufe, met Penecillin z behandele. Dat duurd ö paar Wäche, weil di
Bakterie sich net flott vormeere deed. Ön Spritz, di öt möjelich maad, dat mo
kenn Syphilis kitt, jitt öt ävver net. Kondome könne ävver hälpe, dat mo sich
net aastecht.



https://ksh.wikipedia.org/wiki/R%C3%A9nm%C3%ADnb%C3%AC

Rénmínbì (schinesisch 人民币 rénmínbì, wötlisch Volkswährung) is dat Jeld vun dä
Schineesen in dä Volxrepublik Schina.

Noh der ISO 4217 weed et mėt „CNY“ affjekööz. In China selvs bruchen se ävver
„RMB“ dovür. Dat Sümmbol för Rénmínbì eß ¥.

Jezällt weed dat Jeld in Schina in Yuán (formell: 圆, dat eß Einheit, söns
jewöönlish: 元). Ene Yuán sin 10 Jiǎo (角) un dat sin widder 100 Fēn (分).

Wäm_mer janz jewöhnlish de Schlabberschnüßß schwadt säät mer fö_dä Yuán öff Kuāi
(块, dat es Stöck) un fö_de Jiǎo dann Máo (毛).

Et jitt Sching för 100, 50, 20, 10, 5, 2 un 1 Yuán; Sching vun 5, 2 un 1 Jiǎo;
dozoo 5, 2 un 1 Fēn.

Dat janze Fēn-Jeshräppel — Metall- wi Papierjelld — weed winnish jebruch un mer
kridd_et bloß noch sellten ėn de Finger.

Rénmínbì jidd_et bloß in Shina. Anderswo darf mer se nit hinbrenge oder metnemme
un dröm kammer se och nit kriije. Wenn de Jelld noh Shina metnemme schecke odder
övverviese wells, mußte en andere Wäerung nemme. Dat jeiht.

Nohjemaate Sching jiddet öffter. Besönderß de neüe 50 un 100 Yuán Rénmínbì
hannet der Fällscher aanjedonn. Wann ene Frembde domet aankütt, dann luuren de
Schineesen janz besönders joot drop — Mißßtraue. Och ėn der Spaarkaßß kannß_De
ėn Schina nit sicher sinn, dat_De kein verkierte Sching aanjedrieht krißß. Extra
oder Doofheijt, dat weet mer nit weßße.



https://ksh.wikipedia.org/wiki/Platdiets

Platdiets es dä Name för ene Knubbel Wesjermanesche Sprooche. Di sen jraat dä
Övverjang vun de neederfränkesche Limburjesche Sprooche noh de weäßmeddeldütsche
Ripuaresche Sprooche em Noodoßte vun Belljie. Doh litt ene Halfkreis em Wäßte
vör Oche, dää op Neederlängsh dä Platdietse streek jenannt weed.

Weil de Shprooche vum Platdiets en Belljie en dä Profins Lüttesch en dr
Houpsaach, ävver och em düütsche Land, un em Söödoßte vun neederlängsch
Limborsch jekallt wääde, säät mer doh eröm och Dreiländerplatt doh för. För e
paa Beijshpell jehüre doh bei di Dijaläkte vun Jemmenich — et Jömelejer Plat —
vun Homburg, vun Montze, un vun Falkenraadt — et Vaelkenraets — un ene Deil vun
sujenannte Zuidoost-Limburgs.

Et fröhjere Häzochdom Limbursch hät doh sing Käänland jehatt, Esu kam_mer och
saare, dat dat Platdiets vun hück de Shprooch vum ahle Limbursch ier moderne
Affkümmling wöhr.

Der su_jenannte rheinesche Fächer es dä Saz vun Shproochjränze, däh och dä
Övverjang zwesche dä Shprooche em platdietse Jebeed un dänne ier
Nohbersh_Dijaläkte beschriev.



https://ksh.wikipedia.org/wiki/Pazifik

Dr Stelle Ozean, dä och Pazifik jenannd weed, es öt jrützde Meer, da töt op os
Ääd jitt.

Em Norde jränzd dr Stelle Ozean an dr Nordpol, em Oste a Nord- un Südamerika. D
westliche Jrenz es Asije un d südliche Jrenz stelld dr Südpol do.

Dr Stelle Ozean es onjeväär 181 Mill. km² jruuß. Dat bedüüd, dat dr Pazifik 35 %
van d Ääd ussmaad. Onjeväär 50 % va all dat Wasser em Meer schwömmt em Stelle
Ozean. Sing deepßde Stell es 11.034 Meter onger dr Wasserspeijel. Kikkt mo sich
dä Boohm van dr Ozean a, su sitt mo, dat dä net jlatt wi en Plaat es. Huch
Jebirje, di Röck jenannd wäde, schiebe sich dörch dä Meeresboohm, Ävvr och
Jravens vängd mo. Dr Marianenjraav es dö deepste Stell, di os Ääd opwiise kann.
A d Witjadeepe 1 wode 11.034 Meter onger dr Wasserspeijel jemeiße. Dr Vüührring
es ön Sträck, wo Vulkane em Meer döck vöör Ärdbebe sorje, wi öt öt Ärdbebe ä
Chile am 27. Februar 2010 zeechd.

Dr Stelle Ozean es mi als mä ö Meer. Jruße Nävvemeere ömfasse dä jruuße
Waasserpool. Insele em Stelle Ozean wäde ä Jruppe zösamme, di Melanesie,
Polynesie un Mikronesie heeche.

Opjrond va sing Jrüüde vänge sich völl Häfe am Stelle Ozean. Dozo jehüüre
Vancouver, Anchorage, Long Beach, Los Angeles, Oakland, Portland, San Diego, San
Francisco un Acapulco.



https://ksh.wikipedia.org/wiki/Marmor

Marmor es ön Zoot Steehn, di us Calcit övv us Dolomit besteet. Marmor jehüüd zo
d Karbonatsteen.

Marmor veel ävver net vam Hemmel. Hä entstäng, entstäng dörch önö Vorjang, dem
mo Metamorphose nännt. Wann öt en d Bioloji jitt, dat jitt öt och beij d Steen,
en d Jeoloji. Uss önö Ursprongsstee met winnichstens 50 % Karbonatjehalt beld
sisch onger Drock va onjeväär 10 kBar un huhe Temperatur (400° C) dr Marmor.
Döck sitt mo en dr Marmor noch d Karbonatknübbelcher.

Marmor bsteeht us meddele un jruuße Mikrokristalle. Wöre di inzelne Kristalle
saubr, dann wöch dr Marmor janz wiss. Ävver ö su saubr es dä sälde. Dodörch
entsteeht d Marmorirung van dr Stee. Su jitt öt Marmor met önö schwazze, jääle,
jrüne un oranje Stech. Wisse Marmor es dr wichtichste. Dä weet öt meetste
jesood. Bkannd es dr wisse Marmor us Carara.

Marmor weed döck vöör Konstwerke jebrud. Di wisse Värv van d Stee un di
Möjelichkeet, doruss schön Fujure un Säule z mache, maad däm besongisch jott
jöeichnet. Wä sisch Kerche akikkt, dä kann ö Läddche dova sänge. Ävver och
Kunstwärke wi d Venus va Milo zeeje dat jenau.



https://ksh.wikipedia.org/wiki/Ludwig_Erhard

Ludwich Erhard wood als Ludwig Wilhelm Erhard am 4. Februar 1897 ä Fürth jeboore
un storve am 5. Mai 1977 ä Bonn. Hä woch önö Politiker van d CDU, tösche 1949
und 1963 Menester vöör d Weetschaft und donoch noch bes 1966 Kanzler va
Dütschland.

Ludwich wood em Joohr 1897 als Kengk va Wilhelm Philipp Erhard un däm sing Vrau
Aujusta ä Fürth jeboore. Öt Abitur schaffte hä nät un jäng no d Mittlere Reife
aav, maade ön Liihr un kämpfde em Ischde Weltkresch. 1918 wood hä asu schwoch
vorlätzt, dat hä 1919 usscheed. Kott no Heem studiirde hä ä Nürnberch
Weetschafts- un Sozialwesseschaft. Doraa schloss hä noch ö paar Studie va anger
Fäscher a.

1949 woch öt dann ösu witt. Am 20.9.1949 wood hä Menester vöör d Weetschaft und
dat onger Konrad Adenauer. 1957 maade hä noch önö Sprong no ovve un wood
Vizekanzler, vöör dr Vall, dat dr aue Adenauer öt nät mi schaffde.

Am 16.10.1963 wood Erhard zm Kanzler jewääld. Adenauer hott önö Daach vreuer
aavjödankt. Völl helde Erhard ävver vöör känne joohe Kanzler un daahte, dat hä
mä jät vöör ön kotte Zitt wöch.



https://ksh.wikipedia.org/wiki/Lena_Meyer-Landrut

Lena Meyer-Landrut (* 23. Mai 1991 ä Hannover) es ön dütsche Sängerin, di onger
dr Naam Lena optreent. Sö had em Joohr 2010 dr Eurovision Song Contest 2010
jewonne.

At en d Schüllzitt vang Lena öt Danze a, kräät ävver spiir och Vreud an öt
Sänge. Dat vüührde dozo, dat Lena em Joohr 2007 zsamme met önö Schüllvrönd öt
Jesangsduo „Stenorette 2080“ jründe. D ischde sälvsjemaade Läddcher entstänge zo
di Zitt. 2009 traude sö sich, ö Schriive a Osö Star vöör Oslo aav z schecke.
Onger 4500 Lüüh woode 20 usjesood, em Fernsehe opträne z dörfe, doronger woch
och Lena. No 8 Ronde bleed sö övverich. Domet stäng vass, dat Lena Meyer-Landrut
am 29. Mai 2010 Dütschland] met öt Läddche „Satellite“ vorträne weed.

Am 29. Mai 2010 stäng Lena ä Oslo op d Büühn un song als 22. onger 25 angere hör
Läddche. 39 Länder woode bövrood, Punkte vöör öt eeje Land dorfe net jejävve
wäde. Öruss koom, dat Lena d metzde Punkte va sö all kräät. Zösamme koom höt op
246 Punkte, sö loch domet vöör d Türkei met 170 un Rumänie met 162 Punkte. Dö
metzde Punkte sackde Lena va d Länder Dänemark, Estland, Finnland, Lettland,
Norweje, Schwede, d Schweiz, d Slowakei un Spanie en. Di joove 12 Punkte.



https://ksh.wikipedia.org/wiki/Konrad_Adenauer

Konrad Hermann Joseph Adenauer (* 5. Januar 1876 ä Köllö; † 16. Aprel 1967 ä
Rhöndorf), wooch va 1949 bes 1963 dr ischte Bundeskanzler van d Bundesrepublik
Dütschland. Zosätzlich woch hä tösche 1951 un 1955 Ussemenester.

1904 hiiroode Adenauer Weyers Emma. Sei krääte 2 Kenger. Emma storv am 6.
Oktober 1906. Adenauers zweide Vrau wood Aujuste Zinsser, met hör hott hä 5
Kenger. Aujuste storv 1948 dörch jätt dat d Jestapo vorursacht hott.

Adenauer wood als dreides Kengk va Johann Konrad Adenauer un sing Vrau Helene
jeboore. Nodäm hä öt Jümnasium ä Köllö aavjeschlosse hott studierde hä ä
Freibursch un spiir ä Bonn d Wesseschaft van öt Räät un van dr Staat. Do wood hä
Metgled va d Kathollische Studentöbewejung Freibursch, va Münche un och va Bonn.
Singe ischte juristische Aavschluss fluppde 1897, dr zweide 1901. Dann vong hä ä
Bonn a z werke un wood Assessor, spiir de zweide Hand von önö Anwalt ä Köllö,
Kruses Hermann.

Do hä d Zentrumspartei ongerstötzde woohl Adenauer och, dat dat Rhingland va
Preußße unavhängisch wood, wat di Angere ävver net jäähr soche. Su wooch hä jäjä
d Politik van Otto Braun, dä damolz preußßische Menesterpräsident woch.
Zosätzlich wooch Adenauer ävver och dr Vizepräsident van d Dütsche
Kolonialjesellschaft.

Ävver och dr Jrööne Jöödel öm Köllö woch sing Idee, d Mess va Köllö jenau ösu
wii de Uni. Ee van dr jrüüdste Projäkte woch öt Werk va Ford, dat hä no Köllö
hollde.

No dr Anschlach op Hitler am 20.7.1944 wood Adenauer vorhaft und koom suujar en
ä Konzentratiunslajer op öt Mässejelände va Köllö. Do wood hä schwooch krank un
koom dörch dr Kommunist Eugen Zander en ö Kranköhuus. Va do kutt hä vottloufe,
wood ävver wärm jevange un koom no Brauweiler en öt Jevängnis.

Adenauer wood bei d Wahle vam 14.8.1949 dr ischte Kanzler va Dütschland met 54,5
Prozent van d Stemme. Dat bleed hä och bes 1963. Wä dat damols met erläävd hat,
da weeß, dat Adenauer mä wäje sing eeje Stemm Kanzler woode woch. Enn Stemm mii
als nüüdich kräät hä.

Am 27.8.1952 wood versood, Adenauer ömzöbrenge. Ävver dat Pakättche met d Bomb
explodierde at bei d Post. Adenauer passeerde nüüß. Spiir koom öruss, dat d
Bombebauer us Israel koome.

Dat Vorhältnis zo Israel wooch Adenauer ävver och siihr wichtisch, wat sisch em
Luxemburjer Aavkomme zeechte. 3,45 Milliarde Mark zaahlde Dütschland a Israel,
öm domet sing Schold a z erkänne. 1960 troff hä ä New York Ben Gurion un reisde
1966 no Israel.

1963 övverjoov hä öt Amt van dr Kanzler an Ludwig Erhard. Dat Vorsprääche hot hä
bei d Waahl 1961 jöjovvö.

Adenauauer wooch ni önö Vrönd va Ehrhard un ongernomm völl, öm häm öt Lääve
schwoch z mache. Als Erhard stürzde soll Adenauer jesaat ha: „Su, d Enne es
vott!“ Adenauer bleed Metgled van dr Bundesdach un woch met övver 91 Joohr dr
aldste Avjöordnete, dämm öt Parlament je hott.



https://ksh.wikipedia.org/wiki/Jotik

Jotik, op Huchdütsch weed va Gotik jesproche, es önö Stil en d Architektur un d
Konst us öt Meddelalder. Dr Aavang es öm öt Joohr 1140 en d Jäjend öm Paris z
vänge, trock sich dann ävver bes 1500, iih d Alpe erreichd woode. D Jotik ersatz
d Romanik un wood spiir van d Renaissance aavjelöößd. Dobeij weed tösche
Vrösch-, Meddel- un Spiijotik ongerscheede.

En d Zitt van d Jotik speld d Dostellung van d kerchliche Ideen ön jruuße Roll.
Dobeij wäde döck Symbole un Allegoriee jenotzd. Dr Spetzbore es dr Driih- un
Angelponkt van d Jotik un jilt als dat Kennzeeche van önö jotische Bouw.

En d Vöörjängerzitt van d Jotik, d Romanik, spelte Klüster un Kerchebouwte ön
jruuße Roll. Völl deende nävver vöör öt Bäähne och zm Schotz. Em 12. Jahrhondöt
ändernde sich dat ävver. Stadtmuure koome op un löste di ald Schotzbouwte aav.
Papst un Kaiser stredde doröm, wä beij d Konst öt Saare hod. Su woode d Kerche
Deel van d Liturjii. So wesse op dat Jerusalem us d Zitt va Jesus hen. Dr Jlanz
van d Kerche solld zeeje, dat d Kerch öt Saare hod, wä z. B. Bischöff äsätze
dorv. Dadörch dat d Weetschaff ä Europa woss, koom jenoch Jeld örän, un öt wood
möjelich, jruuße un opwändije Kerche z bouwe.

Öt jenau Joohr es net jesechert, ävver mo nämmd a, da töt tösche 1130 un 1140
looß jäng. Do entstäng d Klusterkerch va Saint-Denis als önö Vörjänger van d
Kathedral va Bourges, öt ischde jotische Kerchehuuß, dat 1195 vädisch wood,
suwie d Kathedral va Reims.

Dr Orsprong van d Jotik woch d Romanik. Beij d Wääßel entstänge ävver kenn eeje
Type. Önö Bouw wood beij d Jotik mi als ee Deel jeseeh, ä däm jeddes Deel öt
Janze erjitt. Dobeij jäng dat ävver net op enne Schlach. Öt trock sich övver ön
janze Zitt met Töschestufe, wie zm Beispell d Kerch Sainte Marie-Madeleine ä
Vézelay met dr jotische Krüzzjang zeechd.

Önö romanische Kerchebouw jeed op d Bouwarte van d au Römer zöröck. Dobeij wäde
Elemente wi öt Vöörscheff, öt Atrium, dr Turm un öt Langhuuß suwi völl anger
Deeler zo ö Jesamtwerk. Dat bleed och en d Jotik ösu. Watt sich ävver
ongerscheed, woch, dat hebeij jäddes Element van öt Janze aavhong un sich net mi
wi en d Romanik addeerde. Völl Lett solld en d Kerch valle könne.

Ee van d opvallendste Bouwelemente van de Kerche send d Türm. Sö solle zeeje,
dat van d Kerch als Orjanisatiun Machd usjeehd, wobeij mo bes an d Jrenz van öt
Möjeliche jäng, wenn öt öm d Hühde, öt Leete un öt orjanisch Opjebouwde jäng. Ön
Eejeart zeechd öt Mönster va Freiburch, dat enne Turm had. Öt es 116 Meter huch
un woch jätt, dat angere Städt och ha woohle. Su entstänge Kerche no dat Vörbeld
ä zm Beispell Frankfurt/Main.

Nävver Enkeltürm vängd mo en d Jotik a völl Stelle mi als eene Turm. Ee Beispell
es dr Dom va Limburg suwi d Kathedral va Laon met 5 Türm. Ä Reims woch sujar
jeplant, ön Kerch met 7 Türm z bouwe, ävver mä 3 entstänge.

Zo d markandste Stilelemente van d Jotik jehüüre öt Krüzzrebbejewölbe, dr
Spetzboohr, dr Jedanke, statt Muure Glas z nemme. Öt weed mi Jeweed op d Hüühde,
d Vertikale jelaad, watt dozo vührde, dat d Kerche ön bes dohen net bekannde
Hüühde erreichde. Strebe halde di jrüüßer wädende Kerchescheffe zösamme, wobeij
sö net mä öt Zösammevalle vorhindere solle. Öt soll och noch schünn usseeh.
Feilere helpe beij öt Stötze un helpe, dat Kerchescheff hoch erschinge z losse.

Ä Dütschland satz sich d Jotik iisch spii dörch. Enn van d iischde Kerche, di en
d Övverjangszitt entstäng, woch d Dom va Magdeburch. Hä wood 1209 vädisch. D
Liebfrauekerch va Triir woch öt iischde Bouwerk, dat mä jotische Stilelemente
zeechde. Romanik woch net mi z erkenne.

Ön Zoot va jotische Kerch vängd mo döck ä Dütschland un Frankreich. Öt es d
Hallekerch, wobeij mo di döck ä kleen Städt vängd.

Nävver ä Kerche vängd mo jotische Elemente och ä normal Bouwte wi Burje, wi zm
Beispell d Burch va Prag, un Stadtmuure (Nürnberjer Stadtmuur). Sälvs beij
Wonnhüüser vängd mo d Jotik, wi dr Maat va Pilsen zeechd.

Em Norde va Dütschland, ävver och ä Skandinavie un Poole, vängd mo d
Backsteejotik, jotische Kerche, di us Backstee jemaad wode. Besonders jott
jefluppd es dat ä Städt wi Lübeck met d Mariekerch. Ävver och Stralsund und
Wismar stönd ä nüüß no. Ä Bayere stönd och ö paar Kerche ä Backsteejotik. Dozo
zälld d Liebfrauekerch ä Münche.

Bes kott vöör öt Äng van d Jotik wood alles ösu jemold, wi öt Oohr öt soch.
Dobeij spelld ävver winnijer da tön Roll, watt jeseeh wood, öt jäng mi doröm, zm
Beispell Mänsche su z kroome, wi öt vöör d Religiun önö Senn joov. Jemold wood
dat, watt vöör Altär, Religiunsbelder etc. nüdisch woch. Drop wood och d Värv
aavjestemmd. Da völl Lett en d Kerch örä solld un dat dörch Venstere ömjesatze
wood, spellde d Jlasmolerei ön jruuße Roll. Usserdäm blööde och d Bochmolerei
op, ön Konst, met dr Frankreich opwaade kutt.



https://ksh.wikipedia.org/wiki/John_Quincy_Adams

John Quincy Adams (* 11. Juli 1767 ä Braintree, Mässäschusets; † 23. Februar
1848 ä Washington D. C.) woch tösche dr 4. Määz 1825 un dr 4. Määz 1829 dr 6.
Präsident van d USA. Jlischziitich woch hä dr 2. Jong van dr 2. Präsident däm öt
Land hod, John Adams. D Präsidentschaft looch su z saare en d Famelie.

No ö Studium ä Holland trock öt häm no Amerika] wo hä ä Harword Rääd studiirde.
Sing ischte Jröschelcher vordeende hä ä Boston. 1974 vortroon hä si Land als önö
Botschaftr ä Portujal, va 1797 a ä Preuße.1802 wood hä en dr Senat va singe
Staat Massachusetts jewäählt. Singe Droom, Präsident van d USA z wääde, fluppde
en dat Joohr ävver noch net. Hä vorloor d Waahl, joov ävver net op, en d Politik
d Trapp öropp z klömme. Em Joohr 1803 wood hä vöör d Föderaliste en dr Senat
jewäählt. 6 Mond spiidr joov hä si Amt ävver op. Hä hod Kniiß met sing Partei
krääje.

Ävver dat Stangk-op-Männche Adams bleed en d Politik, wood Botschaftr ä Moskau,
weerkde ä Jenf önö Vordrach tösche d Ängländer un d USA us. Em Joohr 1815 jäng
hä vöör 2 Joohr no Ängland, wo hä Botschaftr van d USA woch.

Ussemenestr wood Adams 1817 onger dr Präsident James Monroe un bleed dat bes
1825.

Da öt önö Patt joov un känne Kandidat jenoch Waahlmänner opbeene kutt, entscheed
öt Rärpäsententehuus. Di Avjeordnete laate sisch op Adams vass, dä dann tösche
1825 un 1829 dr 6. Präsident van d USA wood.

Jätt besongich wood us d Zitt va Adams beschrävve. Hä wooch dr ischte Präsident,
da ön Vrau ö Intrvju joov. Di Vrau hod häm d Kleer jeklaud als hä än önö Baach
am Schwemme woch un woohl s häm oono dat Intrvju net zröck jävve. Watt bleed häm
angisch övverich als met hör z mulle?



https://ksh.wikipedia.org/wiki/Hindi_(Sprooch)

Hindi es en Shprooch en Indije, houpsäschlesch. Et weet ojinaal हिन्दी udder en
Urdu نىقگ jeschrevve, och „hindī“ en latteinische Bochstaave.

De Shprooch eß uß de Seesch fun de Shprochewesseschaff zosamme met dämm Urdu en
Aat Einheit. Zwesche dä zwei jidd_et bloß e paa Wööt Ongerscheed, wamm_mer se
jeschwaadt hürt. Jeschrevve wäde se ävver janz eijen. Dat Hindi en dä Schreff
Hindi, wat fun dä Devnagari un fum Sanskrit affschtammp, un sesch koum dofum
ungerscheidt. Ußerdämm sin di Lück, di Hindi schwaade dermiihtß Hindus, dojäje
sin de Völlker, di Urdu schwade, bahl all Muselmane.

Mer schätz, dat öm de 370 Millijuhne Minsche met Hindi als ier Motterschprooch
opjewaahße sin, un öm der 155 Millijuhne zosätzlesch Hindi künne, wat nit dänne
ier Motterschprooch es.

Hindi weed in de miihßte noodindesche un meddelindesche Shtaate jeschwaadt un
verstande un es en Ampsschprooch en dä indesche Bundesstaate Andamanen, Bihar,
Chandigarh, hhattisgarh, Delhi, Haryana, Himachal Pradesh, Jharkhand, Madhya
Pradesh, Rajasthan, Uttarakhand, Uttar Pradesh, un Nikobaren, un o_noch en
Pakistan. Kalle don se Hindi ävver nevvebei och aan andere Stelle en der Welt.
Em Paziffik sin diverse Afflääjer un Dialekte fum Hindi aanzetreffe, ävver och
in England, met de Ennwanderer dohen jekumme, un en der USA et sellve.



https://ksh.wikipedia.org/wiki/Georges_M%C3%A9li%C3%A8s

Georges Méliès (* 8. Dezember 1861 ä Paris; † 21. Januar 1938 ä Paris) woch önö
Zauberer un Filmregisseur. Hä bösoss ö Theatr un wood dörch sing Stommfilme am
Äng van öt 19. un Aavang van öt 20. Jahrhondöt bökannd.

Georges Méliès wood als Kengk va rische Äldere jöboore un solld d Fabrik va
singe Papp övvernämme. Ön Zitt ä London z werke solld häm helpe. Öt zeechde
sisch ävver bald, dat hä völl Zitt em Theatr vorbrengd un met Zauberei z do had,
watt hä dobeij erliird.

1885 hiirod Méliès un als singe Papp di Maschinefabrik a häm un sing 2 Brööhr
vorärvd, vorkoovd hä singe Deel an sing Jeschwistere. Van dat Jeld koovd Georges
Méliès sisch öt Théâtre Robert-Houdin. Hä hod ävver net erwaad, dat dat Theatr
en di ischde Joohre kee jeld aavwerpd. Zo di vass Ajestalde em Theatr jehood och
Jeanne d'Alcy, di hä no dr Duud va sing ischde Vrau hiirod.

Am 28. Dezember 1895 sitt Méliès öt ischde Mol Filme, di d Brööhr Lumiere zeeje.
Hä darf di ävver net koofe un kütt iisch övver dr Ömwäch London zo önö Projektor
un ö paar Filme, di hä ä si Theatr zeechd. Met önö ömjebouwde Projektor driihnd
hä sing eeje Filme. Dr ischde, met dr Naam „Une partie de cartes“ wood em Joohr
1896 jömaad. Ängß 1896 maad hä si eeje Studio un ön Produktiunsfirma op, di öm d
500 Filme bes 1912 örussjitt. 250 dovan send bes hüü erhalde.

Méliès bökanndste Filme send: Le Manoir du diable (1896); Les Rayons Röntgen
(1898); Cléopâtre (1899); Jeanne d’Arc (1899) un Die Reise zum Mond (Le voyage
dans la lune) (1902).

Em Joohr 1912 moot hä zo mache. Di Filme van d Pathé un us Amerika send su
bellich, dat hä sisch net mi op dr Maad halde kann.



https://ksh.wikipedia.org/wiki/Fritten

Fritte sinn Ääppelstäbscher di ma freteet, datt heijß in kochend_Ööl jebaakke
hätt.

Zem rishtisch Fritte maache ėßß et wishtisch de Fritte zweijmol in dä Frittöös
ze frittiere unn zweschedorsch aavzekööle. Weijl nur esuh wääde se rishtisch
mangs. Se mööte doföör eijn beß zweij Zantimeeter dick sinn. Wennste_t janz
rishtisch maache wellz möötß do de Fritte eäz beij 140-180 Jraad, dann jet
heijßer broode. Äwwer im Büdschen weede eh Fabrik-Fritte jemaat, di sinn ärsch
vüürjebroode unn weede nur koot inn_et Fett jeleijt. Doför krißß_de se ennjepack
un nomaal norr_e Frittejäffelshe do_bei. Wann de Fritten selver maache wellß,
jannz komfottaabel, dan_nemmß_de_n Frittööß, sönß nemmß_de_n Pott odder_n Pann.

Fritte kütt vunn französisch pommes frites datt heijß sinnijerweijs fritteete
Ääpel, klaa. Ma_säät dat se in Belje erfunge woode sinn.

Fritte ėßß maa met Saalz, Ketschapp oder Majo. Tüppisch im Rhingland sinn Fritte
Ruut-Wieß (wie de kölsche Färv), im Ruhrpott säät man dobeij Pommes Schranke. In
Holland unn däsderwäjje och in Oche ėßß ma jään Fritte spetzjaahl (ndl. Fritte
speciaal) mėd ruhe Öllsche. Ma_ka och Jägerzauß, Zejeunerzauß, Essisch oder
Mostrisch dobeij holle. Öwwerall in Deutschland ėßß ma jään Körriwoosch oder
Gyros bzw. Tzatziki dobeij.



https://ksh.wikipedia.org/wiki/Dominik_Brunner

Dä Dominik Florian Brunner wood en Ergoldsbach aam 18. Mäi 1959 jeboohre, un aam
12. Säptämber 2009 en Münche om S-Baahnhoff Fürstenried-Solln duudjeschlaare,
nohdämm hä vier Pänz jäje Schlääjer en Schoz nämme wullt. Hä wohr dohmohls eine
unger drei Jeschäffßföhrer vun dä Erlus AG en Neufahrn en Nidderbayere, en
Ferrma, di Zijjele määt.

Dä Dominik Brunner es en ner Famillesch vun Ongernehmer en Ergoldsbach
opjewahße. Hä wohr e Einzelkend. Singe Vatter wohr dä Oscar Brunner. Hä schtundt
zigk däm Aanfang vun de 1960er Johre en Leidungpusizjuhne en dä Erlus AG, di en
de Houpsaach Daachpanne määt, wi shpääder singe Sonn.

Noh singem Abituur, wat hä en Landshut jemaat hat, hät hä Juresterei schtuddeet
aan de Ludwig-Maximilians-Universität en München. Donoh jingk hä bei de Erlus
AG, woh singe Vatter aam ärbeide wohr. 1994 kohm hä en de Föhrungs_Etaasch vun
dä Ferrma un wohr doh zohschtändesch för de Beraiche Jeld, Ojanisazjuhn,
Päsonaal, Rääsch un Eijkouf.



https://ksh.wikipedia.org/wiki/Dattum_(Kalender)

Dat Datum noh_m Kalender deiht ene beshtemmpte Daach em Johr benänne, udder ene
beshtemppte Daach övvohoup, wann nämmlijj_e Johr met em Dattum shtich.

Öm ene beshtemmpte Daach övvohoup ze beshtemme, bruch mer dat Johr, ene Moohnd
un ene Daach en dämm Mohnd, wat zosamme en Dattum es. Jenoujenumme mööt mer och
noch ene Oot dobei saare, weil de Zickzohne doför sorrje, dat nit övverall op
der Ääd de Daare em sellve Momänt aanfange un ophüüre. Ußerhallev fu de Ääd
betrick mer sesch fö jewöhnlesh op de Zickzon fun |England, jenou jenumme op de
UTC.

Öm ene bestemmpte Daach em Johr ze bestemme, löht mer eijfach dat Johr fott em
Dattum. Dat es dann entweder en enem Johr, wat mer alld weiß un nit alldemohle
widerholle well, udder et es et Dattum fun enem Daach, dä alle Johre wider küt,
wi sä Helleschoovendt om 24. Dezämber, dä es immer doh.

Dat Dattum noh_m Kalländo deiht mer en Dütschland dermiehtß noh dä Norm ISO 8601
opjeschrevve, woh et dütsche Dattumsfommaat dren nidderjelaat eß.

Dat Woot „Dattum“ küt uss_em Lateinesche övver de Kanzlei'Shprooch op uns. Vun
de römesche Zick fum Rhingland, beß enn_et Meddelallder un donoh, do han se
onger de Breefe un Uurkunde jeschrevve, zem Beishpell: datum die nativitatis S.
Ioannis A.D. MCCCL — „esu jejovve aam em Hillije Johannes singem Jebootsdaach em
Johr 1350.“ Dat letteijnesche Woot dare, dat bedück „jevve“ un äähnlesch, hät et
Pachtizipp Pärfäkt em Passiv datum, dat heijß „jejovve“ un och „Jet, wat jejovve
es“. Do wohr zwa jaanit et Dattum met jemeint, ävver wil dat Woot ėmmer für em
Dattum shtundt …

Em Meddelallder hatte de Dääch ene Name, faß ėmmer fun enem Hėllije, un de Johre
woodte eets noch nit jezallt, söndern op ene Vörfall betrokke, öm dä Jede jewoß
hät, en Rejentschaff fun enen Beschoff udder Kaiser zem Bäjshpell, udder esu:
„Op Johanni, dreij Johr noh dä ‚Jruße Manndränke‘ “. Eets mem Jrejorijaanesche
Kalländo kohme bei uns Bezeichnonge mem Dattum op, wi mer se hück känne.



https://ksh.wikipedia.org/wiki/Dachkall

En Daachkall iß bovve am Huuß un et Räänwaßßer leuf vum Dach do erin, un weed do
hin jeleijdt, wo mer et jään hann wėll. Su leuv_et eijnem nit de Wäng_eraf. Uß
dä Kall leuf dat Wasser dann ewwens in en Rääntonn, odder in der Bach. Un wo mer
su_jet nit hätt, in de Sooht, odder tirek en e Rüühr, un vun do ėn der Kannahl.

Die Kalle sin miehßtenß uß Zinkblesh jemaat oder uß Plaßtik, jannz sellde uß
sönß_jet. Unn se sinn unjeväär uß, wie die Rüüere wo se rinnloufe, der Läng lanß
op Hallev opjeshnedde. Unjeväär. Wem_mer jenauer hinnluuert, da süüt mer, dat di
Kannte noch jet schööner jemaat sin. Rund, domed_et nidd_e_su leijch eß, sich
draan wii_ze_donn, un dat se stabiiler op ihr Läng sinn.

Mer kann Frikadelle drin kööle, wiej_et et Trude Herr en däm Leed „De Kall es
verstupp“ besunge hätt. Mer kann och drin drieße, wiej_et dä Kallendrėßßer am
Aldermaat ėn Kölle ėm Billd määt. Fö_jewöönlish schmießen de Beum ihr wellke
Blädder en der Winnt, un dä Winnd_ess_esu jrooßhäzzish datt_e se
wigger_vershenk, un bei unß ėn de Kall versenk. Besönders em Herbß, wenn et
schöön naaß eß un se joot klääve, un och flöck jammelish weede, deijt_e dat. Do
möße mier de Kall saubermaache.



https://ksh.wikipedia.org/wiki/Cincinnati

Cincinnati es ön Stadt en dr Bundesstaat Ohio en d USA. Met ca. 330.000 Äwonner
es öt d dreid jrüützde Stadt, di Ohio opzöbeehne had. En d jrüßer Jäjönd öm
Cincinnati wonne sujar 2,1 Milliun Mänsche, wobeij ävver och Lüüh us dö Staate
Kentucky un Indiana metjözälld wäde.

Cincinnati lid jönau do, wo di 3 Staate Ohio, Indiana un Kentucky aneestüsse. Wä
well, da kann zövoss no Kentucky jo, d Roebling Hängebröck vorbängd Cincinnati
met dat op di anger Sii van dr Floss Ohio lijende Covington.

Cincinnati entstäng em Joohr 1788 als en van d ischde Städt en öt
Nordwestjöbiid. Damols wooch öt ävver mä ö Soldatelajer. Als dr Miamikanal
väädisch wood un Cincinnati an d Baahn ajöschlooße wood, jäng öt met öt Städtche
bärchop. Öt woode mi un mi Lüüh, di dohä trocke. En di ischde Joohre läävde völl
Amerikkaner en d Stadt. Öm 1850 ändernde sisch dat ävver. Us Dütschland trocke
mi un mi Lüüh dohen. Dat jäng ösu witt, dat bes zo 60 % van öt Volk
dütschlandstämmich woch.

Wä sisch öns Cincinnati akikke well, dä moss dörch d Ennestadt jo un sisch Tyler
Davidson Fountain, dr vreuere Fountane-Square, d Platsch met dr jruße
Sprengbrunne akikke. Va do us es öt net witt bes no d Roebling Hängebröck.
Ovvends had mo önö schünne Bleck op d Huchhüüser met dr 175 m huhö Carew Tower
suwi d U.S. Bank Arena. Öt Riverfront Stadium jitt öt jo net mi. Em September
weed ä Cincinnati öt Oktoberfess jöviihrd.



https://ksh.wikipedia.org/wiki/Bergisches_Land

Dat Berjische ess dä Jejend, dä henger Kölle anfängt, esu ättwa ab Müllem un die
jeht su in ättwa bis Schwellem, äwwa dat is schunn Westfale.

D'r Name kütt vun den Jraafen vun Berch. De ierschte vun dennen woar d'r Jraaf
Adolf I., d'r im Joahr 1101 uurkundlich als Jraaf vum Berch jenannt wuurd. D'r
Name deht sich vom Stammsitz vun demm Jeschlecht omm ahlen Berch, wo dennen ihre
ierschte Burch jestangen hätt, affleiten. Denne hätt de janze Jejend zwesche
Kölle un Westfale jehürt. Die hann ooch dem Ääzbeschof vun Kölle dat Lääwe so
mannchmal schwär jemaat.

De wechtechste Floss em Berjische is de Wopper, un an demm Floss läät ooch de
jrößte Schtatt em Berjische, Woppertal. Do jitt et de Schwebebahn, de woor bes
2000 dat secherste Verkährsmeddel vun de Wält. Metterfonge hätt die der Eujen
Langen, der de Kölsche Zockerfabricke jejründet hätt.

Su noch un noch trekke emmer mieh Kölsche innet Berjische, un et kann sinn, dat
esu um 2050 Woppertal ene Vuurort von Kölle jewoode is, su wie et hück adt
Berjisch-Jladbach eß.

Noh Sprohche kamer äver hük sage, es de Jrenz mieh em Söde un jeiht zwesche
Lävverkuuse un Solinge bes nit janz noh Wuppertal, Elberfeld, un dann aan
Jummersbach vörbei. Em Söde kallt mer uns Rippuarisch Platt un em Norde dreij
Zoote Nidderfrangkesche Sprohche. En de Medde un em Norde vun Düsseldorf un
össlich et dat en Berjesch wat noch zom Limburjesch neisch. En de Medde, bei
Wende, Wuppertal, Neviges, Werde, bes Ovverhuise, Mölm, Duisburch es ne Kleefse
Dialekt em Jebruch. Un em Oste dovun es et dat Ossberjesche, wat de Lüü do
kalle.



https://ksh.wikipedia.org/wiki/Asamkerch_(M%C3%BCnche)

D Asamkerch (amptlich heescht di St. Johann Nepomuk) steeht ä Münche un wood
tösche 1733 un 1746 van d Asam-Brööhr jebouwd. Öt jilt als enn van d wichtichste
Jebäude van dr spiie süddütsche Barock.

Als d Kerch entstäng, solld öt mä ön Kapell vöör d Asam-Brööhr see. Öt fluppde,
ö Jrondstöck nävver hön Huuß (op dat Beld op d lenke Siij) z koofe, un do
entstäng dann d Kerch. Dör joove se dr Naam St. Johann Nepomuk. Dobeij moss mo
dora denke, dat dat ön Prevatkerch woch un kee Jeld van d Stadt övv van d Kerch
koom. Ävver do hodde d Münchner jätt jäje, un d Assam-Brööhr moote se d Münchner
op losse.

Wat beij di Kerch opvällt, dat es, dat alles op winnich Plaatsch entstäng. Ävver
dat heescht net, dat alles völl jeprummt es. D Architäktur, d Molerei un d
Plastik send op önee aavjestämmt.

Wä dörch di Kerch jeet, dä stelld vass, dat di dreijedeelt es. Va onge no ovve
weed öt häller. Dö Bänk ställe dr düsterste Äck do. Dorövver litt önö Bereich,
dä ä Wiss jehalde wood un dr Kaiser jeweid es. Dä övvechte Bereich hat met Jott
un d Iwichkeet z do.

Em Zweide Weltkresch wood önö Deel van d Kerch jetroffe. Isch 1975 un 1983 kutt
dat wärm reparerd wäde.



https://ksh.wikipedia.org/wiki/%C3%84%C3%A4pel

Ääpel, Ärpel oder Äädäppel un Ädäppelle (Solanum tuberosum) sinn en Planz ußß dä
Jattung Naachtschatte, Fammillisch Naachtschattejewääße. Zu dä Fammillisch
jehüüre och Tomätscher, Paprika unn dor Tabak, äwwer ned dä Topinambur, di och
Süßkatoffel jenannt weed unn esuh äähnlisch ußsieht.

De Äärpelplanz hätt Beere, di mer äwwer nit eßße ka, se sinn föör de
jeschlääschlijje Vermäärung zoständisch. Med dä Knolle di mer och ißt kann se
sisch kwaasi unjeschlääschlisch vermehre. All Deijl vunn dä Planz di bovve vun
dä Ääd waaße sinn jiftisch weijl se Alkaloide enthaalde.

In Meddeleuropa eßß dä Ärpel dat wischtischste Foder. Op dä Ääd weede pro Joohr
300 Mio. t jeerntet. Dobeij woor se fröher beij üüß övverhoup ned bekannt, se
kütt nämmlij ußß Südamerika. Von do hätt se wer alß Zierplanz mitjebraacht. Eääß
im 18. Johrhungert hätt mer se aajefange föör landwertschaaflisch ze brouche. In
Proiße hätt vüür allem dä aale Fritz medjehulfe datt se hückzedaach dat eßß watt
mer am Sunndaach zem Broode eßße.



https://ksh.wikipedia.org/wiki/Willi_Ostermann

Wilhelm „Willi“ Ostermann jeboore am 1. Oktober 1876 en Möllem aam Rhing
(hückzedaach Köln-Mülheim); jestorve am 6. August 1936 en Kölle) woor eene vun
dä joodjeliggenste un erfolgreichste Kölsche Leedermaacher un
Karnevals-Komponeeste.

Ostermann es en dä elderlichen Wonung en Möllem als Sounn vum Peter Ostermann,
dä bej de Iisebahn wor, un singer Frau Gertrud, geb. Paas, jeboore. 1878 troock
de Familisch noh Düx, wo singe Vatter en bessere Stell jefunge hat. Düx wor
domols Garnisonsstadt, un su kom Willi Ostermann schon vun Kindsbeen aan en
Kontack met Militärkapelle, die durch de Düxer Stroße troocke, un däät schnell
Spass aan dä Musick finge.

Vun 1883 bes 1891 hätt_e de katholische Voleksschoull en Düx besööck. Wejl hä e
klee Füssje wor, jowen die Pänz em schnell de Spetznaam "Ostermanns-Fuss".
Schoullkamerade dääten späder öwer inn sare, dat hä alt in de Schoull
neujelierte Saache nohmaache, un immer de neuste Fastelovendsleedscher
usswendisch wesse däät.

Noh singer Schoullzick hätt Willi Ostermann en Liehr em Elektrohandwerk
aanjefange, äwer se noh paar Moont affgebroche, wejl e Krach met singem Mejster
jekrääje hätt. Doropp häät_e en_ne_ner Düxer Druckerej Stereotüpör un
Galvanoplasticker jeliehrt. Bes 1900 moss_e singem geliehrte Berof nohjegange
sen, jenaueres wees me äwer net.

Zick 1895 wor Ostermann Metglied en_e_ner Laienspilljrupp, un hatt usserdämm
Erfahrunge met singem ejene Poppetheater jemaat. Öm e paar Jröschelsche zo
verdeene troote en Düx op Familijefeste un en Wiertschafte op, hätt sich äwer
immer nevenbej öm faste Engagements in Varités ode Theatere bemöht. Dänne
Kölsche es_e et ierschte Mohl 1899 durch sing Leed Et Düxer Schötzefeß bekannt
gewoode, dat_e beijm Düxer Schötzevereijn vürjedraare hätt.

1903 hätt Ostermann sing Frau Katharina Maria Striebeck jehierod, un wutt doropp
vum Vürsetzende vun de Kölner Karnevalsjesellschaff „entdeck“. Dä jof_em och dä
Tipp för de Session 1906/1907 e Fastelovendsleed ze schriewe. Dat Erjebnis
doruss wor dat Leed Dämm Schmitz sing Frau es durchjebrant, dat zom
Ruusemondaachshit 1907 wärde soullt. 1908 kräät_e en Auszejchnung för_et beste
"Kölner Mundartlied" Wer hätt dat vun der Tant gedaach!

Jään het Engk vun der 20er Johr vum 20. Jahrhundert wor och Ostermann vun d'r
Weltwirtschaftskries betroffe. Hä kräät wenijer Auftritte un wenijer Jeld. Öm
överläwe ze künne braat_e för andere Komponeeste in singem eijene Verlag Note
russ. 1930 kom_e op die Idee e humorvoll Wocheblättche met däm Naam Tünnes und
Schääl russzejäwe, dat äwer 1931 enjestallt werde moht, wejl et keener lääse
woult.

In de 30er Johre wor Ostermann widder met zahlreiche Jassspill op Jöck. Bei
singen letze Opptritt 1936 in Bad Neuenahr brooch_e zesamme un es direk en_nen
Klinik noh Kölle enjeliwert wuude, wo am Maare operiert werde moht. Doh hätt_e
zwej Moont jelähje un wie e Vermäschnis sing letz Leed Heimweh nach Köln
komponeet un jeschriwwe.



https://ksh.wikipedia.org/wiki/Th%C3%BCringe

Thüringe, op Huchdütsch weed va Thüringen jesproche, es ee van d 16 dütsche
Bundesländer. Öt jehüüd zo d Neue Bundesländer.

Thüringe had Sachse em Oste als Nobber, Sachsen-Anhalt em Norde suwi
Niedersachse em Nordweste, Hesse em Weste un Bayere em Süde.

At em 6. Jahrhondöt tauchde dä Naam Thüringe op, ävver öt woch do noch kee
zösammenjehörich Jebiit un stald mi dr Naam vöör ön Landschaff do. 1920
voreenichde sisch 7 Freistaate zo öt Land Thüringe. Nodäm Thüringe em Joohr 1952
onger d DDR opjelößd woode woch, entstäng sö em Joohr 1990 neu als Bundesland va
Dütschland.

Ä Thüringe lääve onjeväär 2,2 Milliun Lüüh, doronger öm d 35.000 Ussländer. Op
dr Kwadratmeter jerechnet wonne do ävver winnijer Persune als ä d ald
Bundesländer. D Jesamtzahl van d Thüringer noohm no dr Wechvall van d Muur ärch
aav. Öm d 500.000 Mensche hand öt Bundesland vorlosse.

D jrützde Stadt va Thüringe es Erfurt met knapp 200.000 Äwonner. Dono komme Gera
un Jena met winnijer als 100.000 Persune. Weimar als Nommer 4 kütt mä a 64.000.



https://ksh.wikipedia.org/wiki/Side

Side es ön kleen Stadt en d Türkei. Sö litt tösche Antalya un Alanya an d
türkische Riviera em Landkreis Manavgat un jehüüd domet zo d Provinz Antalya.

Ruine zeeje, dat Side ad öm d 3500 Joohr alt es. Damols woch öt ön bekannde
Hafestadt en d Regiun Pamphilie. Us di Zitt send noch au Reste va Bouwerke
övverich blevve.

Side, op ön Halvinsel jelääje, had önö op d Spetz liijende Hafe, dä övver völl
Joohre jenotzd woode es, spiir ävver vorland woch. Sand us öt Meddelmeer had häm
bo janz zojeworpe. Mo had usjerechnet, dat d ischde Lüüh öm öt Joohr 1400 vöör
Christi Jeburt ä Side akoome. Wä hüü no Side kütt, dä vängd önö Hoof Ruine, d
meetzde us d Joohre 200 bes 300 no Christi Jeburt, als d Römer sich di Jäjend
onger dr Nahl jeresse hodde. Ävver och us d Zitt dono, als Side Beschofssetz
woch, send Reste z see. Völl us d au Zitt wood em 12. Jahrhondöt dörch ö
Erdebebe kapott jemaad. Dat Mensche en d drü Jejend övverlääve kutte, vordanke
sö önö Kanal, dä Wasser us dr Floss Manavgat no Side braad. Stöcker va dä Kanal
send hüü noch z vänge.

Em Joohr 1895 koome us Kreta Flüchtlinge op d Halvinsel a un bouwde ö paar
Hüüser, öt Dörp Selimiye, op dat ald Side. Sö bleete do, un öt entstäng Side, wi
öt hüü z Dach bekannd es. Em Joohr 1947 vonge ä Side Usjraavunge a, un dobeij
stosse sö op Ruine, no di och hü noch jejraave weed. 1966 stald d UNESCO Side
onger Schotz. 1970 wood Side ön Touristestadt un önö Badeocht. Us di ald Zitt
send net mi völl Deeler övverich blevve. Dozo jehüüre dr Apollotempel, ö römisch
Theater, öt Nymphaeum, d Agora, d Staatsagora, d Therme, dr Artemistempel un dr
Mentempel.



https://ksh.wikipedia.org/wiki/Schotzstaffel

D Schotzstaffel van d NSDAP, meeßd mä als SS bezeechned, woch ön Orjanisatiun,
di zm Schotz va Adolf Hitler jejründ woode es. No dr Röhm-Putsch wood sö ön
onaavhängije Organisatiun, di bes zm Äng vam NS-Rejiim vöör völl
Kreschsvorbräche van dr Zweide Weltkresch un dr Holocaus vorantwortlich wor. No
1945 wood sö vorbone.

1923 entstäng met dr Stoßtrupp Adolf Hitler ön Vörjängerorjanisatiun van d SS,
di di Opjaav hod, beij Vorsammlunge opzöpaaße. Z iisch wore dat mä ö paar Mann
van d SA. Am 1. Aprel 1925 joov Hitler dä Opdrach, da tön eeje Jrupp jebeld wäde
söll, öm vöör sing Secherheet z sorje. At am 4. Aprel 1925 wood sö us dr Bohm
jöstampfd un woss flott a, bes sö zo ön landeswitt ageerende Orjanisatiun wood.
Dr Naam wäßelnde ö paar Mol un bleed vam 9. November 1925 a dann beij
Schotzstaffel, aavjekürzd als SS. Hermann Göring hod sich dat usjedaahd. D
Opjaav van d SS solld öt se, dr Polissedeenst en d NSDAP z övvernemme.

D Schotzstaffel jreff at beij dr Ämarsch ä Österreich en, un och beij dr
Övvervall van öt Sudeteland wore Lüüh us d SS dobeij. Als d dütsche Weehrmacht
Pole övverveel, kämpfde SS-Lüüh beij d normal Soldate. Sö ongerstänge d
Weehrmacht. Deeler van d SS wore zwar ä Pole, bleete ävver hänger d Front zöröck
un bejänge Kreschsvorbräche. Dozo jehood öt, Jüdde z vorfolje. Dr Holocaus wood
vörbereit.

Em Zweide Weltkresch nomm d SS a d meetzde Kreschsvorbräche deel. Massemorde,
Exekutiune suwi Folter jänge op di Kapp van di Orjanisatiun. Milliune Mänsche
vorloore dörch d SS hön Lääve. Di Opjaav van d SS (un och van d SA) woch öt, ön
Polissefunktiun z övvernämme. Mänsche kutte ohne Jrond vassjenomme wäde, un su
wore at beij d Machtövvernahm va Hitler em Aprel 1933 mi als 25.000 Persune ä
Schotzhaff. Ischde Konzentratiunslajer entstänge, wobeij öt ischde ä Dachau
jebouwd wood.

No Himmlers Well sold d SS ön Elitejrupp va Persune se, di alles vöör dr Führer
däng, jedde Bevehl nokoom, sälvs wenn öt dat Lääve kooßd. Öm d SS beiträne z
dörfe, mood mo önö nordische Herremänsch se. Ävver dat jäng noch wiir. Och d
Fameliemetjledder moote dat bewiise könne.

Als no dr Röhm-Putsch Ängß Juni 1934 d Vührer van d SA d Köpp vorloore, ernannd
Hitler d Schotzstaffel zo ön eejeständije Orjanisatiun. Domet woch dr Wäch vöör
d SS vreij, sich öm alle Konzentratiunslajer z kömmere. Di ald Lajere woode
zojemaad, un neu Lajer entstänge, di meeßd dozo deehne sollte, Jüdde öm z bränge
un Rejiimjechner us dr Wäch z rümme.



https://ksh.wikipedia.org/wiki/Sch%C3%BCnnheet

Onger Schünnheet vorstehd mo önö Bejreff, dä jätt beschriivd, dat önö anjenehme
Ädrock beij önö Mänsch hängerlätt. Dat kann ö schünn Beld, ön anjeneehm
Värvzösammestellung övv ön schünn Persun see.

Watt Schünnheet meent, hängd döck van d Zitt aav. Ä ee Jahrhondöt es jätt
schünn, watt ö Jahrhondöt spiidr net mi als schünn aajeseeh weed. Jott sitt mo
dat beij Modeartikele. Su woch dr Minirock ä ee Joohr dr leitzde Schrei un ö
paar Joohr dono driihnde sich kenne mi no ön Vrau en dat Kleerstöck öm.
Wesseschaffte wi d Soziologie un d Ästhetik, önö Deel van d Psychologie vorsöcke
Schünnheet en Aavhängichkeet van d Zitt z ongersöcke. Anger Wesseschaffte werke
dönö zo.

Völl Jeneratiune hand sich at met dat Wood Schünnheet örömjeschlaare un vorsoote
z beschriive, watt mo doronger vorstooh kann. Bekannde Mänsche, di sich Jedanke
dozo jemaad hand, send Alexander Gottlieb Baumgarten, Gottfried Wilhelm Leibniz
suwi Immanuel Kant, dä z. B. Schünnheet als Jäjestand van ön Tätichkeet van d
Urdeelskrafft beschriivd.

Schünnheet en d Konst es dat schünn jemaade, dat watt d Lüüh vöör schünn halde,
dat watt als schünn beschrävve weed. Völl schünn Denger z. B. beij Belder
ongerliije önö Wandel un wäde mä vöör schünn jemaad. Dr Wäch zm Kitsch es dann
net witt.



https://ksh.wikipedia.org/wiki/Ripoarisch

Ripoarėsch Sprooche eß enne Bovverbejreff för Sprooche ussem Rhingland uß dä
Jääjend zwesche St. Vith, Aahwieler, um Kirchroa, Nüss, Düsseldorf, Jläbbisch,
Waldbröl, Siburg, Remaren, met Oche, Bonn un Kölle dren. Et jitt enne Houfe
Ripoarėsch Sprooche, jood mii wi 120, un fass övverall sin se sesch jannz
äänlėsj, wenn et de Nohpere sin, un de Ungersheed weede emmer jrüüßer, wënn_se
wigger usseneeijn sinn. Esu jet weed og e Dijalekskontiinuum jenannd.

Fun de Ripoarische Sprooche un Sprooche-Jroppe, un di Sprooche wo mer_et nit
jannds_esu jenou saare kann, de su jenanndte Jränß_Dijalägte, eß hee enß enne
kümmerlijje Aanfang fun_enne Lėßß do_fun, noh_m Allfabeet zotteet

(*) dat Hötter Platt eß faßß ußjeshtorrve, eß këij ripwarische Sprooch, mer
hann_et hee nattööelesh opjenůmme, wëijl_et nuur em Jebeed zwesche de
ripuarische Sprooche jekallt weed. (?) dat künnt janz fokiehjt jeschrivve sinn.
Do moss_ens_enne Ėijhëijmische raan. (L) dat hüot bej de Limburjėsh-Bërrjėshe
Sprooche, di_mo ijo sällde bej de rippoarėsche Sprooche zälle dëijdt. (M) dat
hät fill fun de Mosel-Frënkėshe Sprooche aan sesch.



https://ksh.wikipedia.org/wiki/Rhein

Dä Rhing is een von dä aam mitzte befahrene Wasserstrooße vun Europa. Er is
insjesamp 1230 km lang, wovun 833 km mem Schiff befahrbar sin. Sing Wasser
sammelt hä uss enem Jebiet wat 252.000 km² gruuß is.

Hä entsprink in de Alepe us zwei kleene Flüssje, die Vüdder- un Hingerrhing
heesse. Die Zwei enspringe im Wääste von Graubünden, wat eh Kanton vun de
Schweiz is. Av Reichenau, wo die zwei Flüssje zesamme kumme, heeß hä dann
Aleperhing und mündet donoh bei Hard in Österreich in dä Bodensee.

In de Nöh vun Basel mäht dä Rhing ene Knick no Norden un me säht dann Overrhing
ze im. Hä is jetzt Jrenzfluss zo de Franzuuse. Dat bliev hä bis Lauterburch.
Donoh trennt hä bis Mannheim Baden-Würtemberch un Rhingland-Pallz vonenander. Un
av Mannheim trennt hä Rhingland-Pallz un Hessen.

Wenn dä Rhing Bingen erreich hät witt hä Middelrhing jenannt und flüss durch et
Rheinische Schiefferjebirch bis Bonn. Links von em litt et Hunsrück un rächs
fink me de Taunus. Dä Middelrhing is bei de Touriste am bekannteste un is
zwische Rüdesheim un Kovelenz zom Weltkulturerbe ernannt wudde.

Vun Bonn ahn sprich me vom Nidderrhing un dat bliev och su bis hä in Millingen
in Holland in et Rhingdelta över jeht. Am Nidderrhing liejen so bedeutende
Städtje wie Kölle, Bonn, Duisburch, Düsseldorf un Xante. In Duisburch finge me
dann och dä jrüsste Binnenhafen vun Europa.

Et Rhingdelta fänk in Millingen in Holland an. Do trennt sich de Rhing in zwei
jruuse Ärme uff, die äver bei Rotterdamm widder zesamme kumme. Bei Hoeck van
Holland hätt dä Rhing et jeschaff un mündet do in de Nordsee.

Dä Rhing wor en Zick lang en ziemlich widdelije Brüh, weil die janze Fabrike un
Städte ihr Avwasser in der Fluß erinnjepump han. Sitt 1960 wit hä äver no un no
immer sauberer. Dat litt doran, dat immer mie Kläranlage jebaut werde.
Höckzedach kame widder üver 40 ungerschidliche Fisch im Rhing finge. Trotzdem
passeert et immer ens dat eh Unjlück passeert. Dat letzte mol wor dat 1986 als
in Sandoz, dat litt in de Schweiz, en Fabrik avvjebrannt is un die fleissije
Feuerwehrmännche han mit ihrem Löschwasser der janze Chemiedreck in de Rhing
jespöölt. Do hatten die Fisch un die andere Lebewese im Rhing et janz schön
schwer ze överleve.

Mitte dä Sechzijer Joahr (jenau jenumme 1966) is och ens enne Walfisch emm Rhing
jewäss.[1] (Datt ess zwar verdamp lang her, unn dä wor da uch nitt für lang,
äwwä weil ett enne ziemelije Brassel jewesse ess (unn ja uch sonns niddesuh vill
passiere däht) vezällt dä Kölsche ooch hück noch jään davunn.)

„Eih mol im Johr kütt de Rhing usem Bett,...“ dat singe at de Bläck Fööss in
enem vun ihrer Liedjche. Un dat is och esu. Fass jedes Johr is mindestens eenmol
Huhwasser. Manchmol is et äver besonders heftich un dä Rhing steich besonders
huh. He is en Liss mit der gruuße Huhwasser vum Rhing:



https://ksh.wikipedia.org/wiki/Pomp_(Maschin)

En Pump (Pomp) eß en Maschien, wo mer jät met bewäje kann, wat mer sönß och
schödde kann, ävver och Luff. Bänzin, Jertraide un Määhl, Bier un Wing, Stöbb,
dat weed all met Pumpe bewääsh. Rin in dä Silo, rus us däm Silo, rin en dä Kahn,
en der Waaren, en der Tank oder zom Verjaaser, övverall sin Pompe am Werreke.

En Kolevepump besteijt us enem Zylinder, enem Koleve, enem Rückschlachventill,
eh bischje Rühr un enem Pompeschwengel. Dä Pompeschwengel is vun bouven an dem
Koleve befestich un kan dä en enem Rühr erop un eraf bewäje. Jeijt dä Koleve
jetz erope, dann widd en däm Roum unger däm Koleve ene Ungerdruck erzeuch.
Dodorch widd Wasser dorch eh Rühr anjesauch. Bewäch sich dä Koleve jetz noh
unge, widd dat Rückschlachventill opjedröck un dat Wasser kann en dä Roum över
däm Koleve jelange. Ändert dä Koleve jetz widder sing Richtung widd dat Wasser
över em wigger huhjedeut, weil dat Rückschlachventill zoh jeijt un dat Wasser
nit zeröck loufe kann.

En Verdrängerpomp verdrängk also emmer ene bestimpte Roumeenhalt. Dä ees
avhängisch vun dä Baujröße vun dä Pomp. Die Pompeaart ees en de Rejel
selevesaansauchend. Andere Verdrängerpompe sin:



https://ksh.wikipedia.org/wiki/Platt_(Sprooch)

Platt säät mer en de Houpsaach em dütsche, em Norde un en der Medde, em
nederländėsche, em fläämesche, em limborjėsche, en dä friisėsche, un en fowandte
Shprooche'röüm för de ëijnhëijmesche, lokaale Shprooche, Diajläkte, ov
Streektaalen. Dat iss en zimmlijje Fillfalt fon Jermaanėsche Shprooche, di fom
aahle Oßßpreußesche beß noh'm Seeländėsche bahl fufzeenhondert Killomeeter fun
Oßß noh Wëßß un fon henger de dänesche Jrenß beß nohm Tüürėngerwald un aan de
Muusel un de Saa öm de fönnefhonndert Killomeeter fun Nocht noh Sööd ömfaß.

En der Nederläng un em nit-franzüüseschproochijje Belljie saare se plat för alle
Dijaläk, odder Streektaale, die nit et standaatmääßejje Nederlängsch sin, ejaal
wat, also de Nederfänkėsche Shprooche, de Nedersakßėshe Shprooche, de Wëßß
Friisesche Shprooche. Doh donn de Minsche „plat praate“ odder „plat praote“ —
dat es et sëllve, wie wäm mier Platt kalle odder Platt schwaade, odder och wann
se em Norde in Dütschland „Platt snake“ don. En Holland, em Limborjesche un och
en Flandere hëijße de ëijnzel Shprooche öff noh ierem Oot oder enne Jääjend, esu
wi et Frysk, et Groningsch, et Klefs, et Limburgs odder Limburgs Plat, et
Jömelejer Plat.

Em Norde un em Deijl fon de Medde fon Düütschland kalle de Lück Plattdüütsch, un
sare öf koot „Platt“ dö för. Dat zerfällt ävver jeneou jenomme in locker fier
Dousend ëijnzel Dijakëkte, die en Jroppe un Ongerjroppe med dä Jäjend, woh se
jekallt wääde, enne ëijene Naame han, esu wi j et Sauerländer Platt, et
Oßßfriiseplatt, odder et Husummer Platt.

Dat eß ußerhallef fom Plattdüütsche Shproocheroum nit andersch, et Harzer Platt,
Rhöner Platt, Hinterländer Platt, Eifelplatt un Wäller Platt zum Bëijspell
jehüüere bëij der Meddeldüütsche Shproocheroum un wääde en iere jewëilije
Meddeljeberje jekallt. En e paa Ööt un klëijnere Jäjende hät sesch ennjebörjert,
dat mer dat „Platt“ och fott lohße kann, wäm mer övver de Shprooch am Oot redt,
esu kam mer en Krievel „Krieevelsch“ un „Krievelsch Platt“ sare, odder en Bonn
„Bönnsch“ un jenouesujoot wi „Bönnsch Platt“, odder „Hommersch“ wi „Hommersch
Platt“ saare. Janz sellde eß dat Woot „Platt“ henge draan nit mieh üplėsch, zem
Bëjspell bemm Kölsch un em Kirshröhdsch, ävver dat hindert këinje draan, och för
di Shprooche ëijfach fon „Platt“ ze kalle, wi överall sönß.

En Jrenß woh henger, em Sööde, mer nit mieh fon Platt schwaade dëijt, wam mer
der Dijalek vom Oot mëijnt, kam mer nit besöndersch jenou ußmaache. Se könnt fom
södlijje Honsröck övver der Taunus un Meddel Hëße, der Shpëßßaat, de Röön, un
der Tüürėngerwald loufe. En Söthürėnge weed dat Fränkesch fon doh noch „Platt“
jenannt, ävver de Franke em Frankeland fon Bajore sare dat nit mieh, un och em
badesche, en Wöchtemmbersch, un en der Palz säät mer nit „Platt“ för der lokaale
Dijaläk.

Dat Woot „Platt“ för de Aat ze schwaade küt ussem ahle Dütsch un hät
urshprönglėsch esu jät wi „ëijfaach“ un „oohne Jeschnörkelß“ bedügk, ävver och
esu jät wi „nidderėsch“ em Senn fom Shtand, alsů de Shprooch fon de ëijnfache
Lück, un nit fom Adel dih.



https://ksh.wikipedia.org/wiki/Peter_un_Paul

Am 29. Juni wierd de Apostele Petrus un Paulus (Pitter un Paul) jedaach, die
zwesche 64 un 67 n. Chr. ömjebraat wudde sen. Et eß et bekannteste Apostelfess
em Kirchejohr un de Nationalfierdaach vom Vatikan.

Petrus wor de ierschte, dänn Jesus als Apostel berofe hätt. Paulus, dä sich
vürher Saulus nenne däät, hätt zonächs Christe verfolesch, beß imm d'r von de
Duude operstandene Jesus erschinge eß.

Petrus eß vom Jesus met dä Wöörd „Du beß Petrus un op dä Steen will ich ming
Kirch baue.“ (Mt. 16:18) als singe Nohfoljer enjesatz wudde. Weil de Petrus op
eenem von dä sibbe Hüjele von Rom, op em Vatikan, mem Kopp noh unge jekreuzisch
wudde eß, hätt me do de Haupsetz von de Kirch hinjelaat. Deshalef eß jede Paps
de Nohfoljer vom Petrus un de öwerschte Pastur von de Kirch.

Uss Tradition weiht me de Haupkirche von de Städt un Dörpe em Petrus ode em
Paulus. Och de Huhe Dom ze Kölle eß op „Sankt Peter und Maria“ jeweiht. Un sing
Haupjlock eß d'r „Decke Pitter“, dä nur aan besondere Fierdääch em Johr lügge
deet. En London eß de Haupkirch „Saint Pauls Chathedral“.



https://ksh.wikipedia.org/wiki/Mao_Zedong

Mao Zedong (* 26. Dezember 1893 in Shaoshan; † 9. September 1976 ä Peking) woch
dr Vörsetzende va d kommunistische Partei va China. Usserdäm hod hä dr Vörsetz
van d zentrale Volksrejiirung un woch Staatspräsident va China. No häm wood d
politische Bewäjung Maoismus jenannd. Mao Zedong, dä döck mä Mao jenannd weed,
woch enne van d bekanndste Politiker van öt 20. Jahrhondöt.

Mao wood am 26. Dezember 1893 als äldste Jong van ön Burefamelisch ä
Zentralchina jeboore. Dat Dörp, ä däm hä läävde, woch ösu aavjescheede, dat hä
va dat, wat en dr Rest va d Welt aavjäng, nüüß metbekoom. Hä besood d Schüll em
Huuß va singe Liihrer, wobeij hä dobeij mä uswendisch liihrde, wat Konfizius
jeliihrd hod. Dobeij hod hä opjrond va singe Deckkopp döck Kniiß met angere.
Nodäm hä d Meddelschüll ä Changsha besood, vong hä a, sich vöör [[Politik[[ z
interesseere. Hä holde flott op, wat hä en sing ischde Joohre vorpaaßd hod. Sing
ischde Opsätz entstänge. Öt zeechde sisch flott, dat hä zo önö Rebell wood. Su
schnett hä d Lüüh d Flääte aav, di mo zo di Zitt döck hod.

1918 trock hä no Peking, wo hä en d Böscherei van d Peking-Universität werkde.
Dobeij liihrde hä Li Dazhao kenne, önö Marxist, dä d kommunistische Partei va
China jründe. Zo di Zitt troff hä öt ischde Mol sing spiidere zweide Vrau Yang
Kaihui.

Mao vorsood sisch bei dr Herbsternte-Opstand, dä ävver neerjeschlaare wood.
Zösamme met ö paar Övverläävende trock hä sisch en d Berch va Jingjang zöröck.
Do troff hä anger Soldate, di och vorloore hodde, un däng sisch met dönö
zösamme. Zo di Zitt vong Mao a, sing Jechnere äzöschüchtere, zm Deel sujar
ömzöbrenge. Mao wood flott stärk un beherrschde em Joohr 1928 ä Jebiet, ä däm öm
d 500.000 Lüüh läävde. Stritt tösche Maos Jruppe un d Jruppe, di zo dr Komintern
jehoote, sorchde dovöör, dat öt döck Kresch joov. Zo di Zitt liihrde Mao sing
dreide Vrau He Zizhen kenne, nodäm hä sing zweide zöröckjelosse hod, di bald va
sing Jechnere vassjenomme un 1939 ömjebraad wood.

Öm öt Joohr 1934 mood Mao ävver si Jebiit opjävve. Hä trock sich zösamme met
sing Soldate em sujenannde Lange Marsch no Yan’an zöröck, wobeij sö Schess
hodde. Dö Soldate van dr KMT woore hönö op d Vächde. Sing dreide Vrau maade d
Jesondheed Schwierichkeete, un sö wood no Russland jescheckd, öm do wärm op d
Bee z komme. Jlichzittich holp öt Mao, ö Küddelche met sing spiidere viirde Vrau
Jiang Qing aa z vange.

Nodäm d Japaner opjejovve hodde un sisch us China zöröckjetrocke hodde, kraachde
öt wärm ä China. Dr Bürjerkresch flammde wärm op. Chiang Kai-shek un sing
Soldate ongeloore dobeij d Kommuniste su, dat hä sisch am 1. Oktober 1949, dr
Daach als d Republik China usjeroffe wood, no Taiwan zöröcktrock.

Nodäm d USA am 7. Oktober 1949 no Nordkorea ämascheerde, stallt sisch China op d
Siij van dat Land, wobeij d Chinese onjeväähr 1 Milliun Soldate äsatze. Öt
fluppde am 4. Januar 1951, Seoul ä z nämme. Öt wood zo enne van d jrützde
Erfolje va Mao.

Em Johr 1966 vong Mao’s Kulturrevolutiun a. Dobeij jäng öt vöör öt Volk doröm,
reaktionäre Jedanke en d Partei, onger Liihrer suwi Lüüh, di Kultur schaffe
dänge, us z lösche. Hänger d Hand wohl Mao sing Positiun sechere un Jechnere us
dr Wäch rümme. Öt leev dorop öruss, dat sich Jurendbande belde un d Kenger op d
Schüll d Liihrer zm Deel ömbraade. Denkmale woode kapott jemaad, Böcher
vorbrannd. D Jruppe öm Mao vorsoote, Kenger dozo z kriije, d Äldere aa z zeeje.

Em Joohr 1972 besood Richard Nixon Mao. Dodörch wood öt möjelich, önö Bleck en
dat sönß vorschloße Land z werpe. Mo sproch van dr Bambusvörhang, dä China
vorborje hält.



https://ksh.wikipedia.org/wiki/Kirchroa

Kirchroa (Limburgsj: Kèrkrao(j) of Kirkrao; Hollesj: Kerkrade; Dütsj: Kirchrath)
is ing sjtad en jemingde i jen provins Hollesj Limburg in 't Holles. 't Ligkt
jans in 't zuud-óste teëje de Dütsje jrens aa, mar nog wal boave Vols. Ejentlieg
vörmt 't ing sjtad mit Hertseroa (Herzogenrath) a jen angere zie van de jrens
(ezoeë is de Nuisjtroas in 't weste Hollendsj en in 't oste Dütsj), doa-oave
ligkt 't óch nit wied va Óche (Aachen). Kirchroa hauw op d'r ieësjte april va
2016 45.951 iwoeënere.

De sjtad hat jing jeschichte als jroeëse handelssjtad, zoeëdat me in Kirchroa
ummezuns zal zeuke nao vuul auw jebouwe. Ze is vuur 't wichtigste deel noa d'r
krig entsjtange. De nui sjtadskarteere vulle de locher op tusje de auw
dörpskerne, die duks nog jót herkankbaar zunt. Wieër is Kirchroa bekank um
zienge wieë opzet, parke wie d'r Botanische Tuin de lü lof motte jeve. Same mit
Heële en Landgraaf weët Kirchroa wahl "Parkstad Limburg" jeneumpt. In 2005 is in
Kirchroa d'r ieëtste echte Limburgse zoo jeoffnet: d'r Jaiajaad.

De iwoeënere va Kirchroa kalle 't Kirchröadsj Plat, e Ripoarisj plat, mar zie
nume 't duks jeweun Limburgsj. Dit is i de sjproachwetesjap evvel zieër
unjebroechelig.



https://ksh.wikipedia.org/wiki/K%C3%ABijl_(W%C3%ABrrkzeush)

Enne Këijl oddo Wërrkzeushkëijl oddo Schpalltkëijl ess_e Wërrkzeush, wat mer
fö_jewöönlesh me_m Hammer öhnzwoh zwesche oddo errin_klopp. Domet kam_mer en
Saach schpallde, zem Bëijshpell_e Shtöck Hollz, ävver och Schtëijn un alleß
mööshleshe.

Zojooder läz kanns_De enne Këijl och woh hen lääje, woh jäd_obb_en_drop zoh
löüf, en Döör zem Bäijshpell. Wann dä Këijl huh_jenoor_eß, un di Döör
schweer_jenooch, dann rötsch di doh nit drövver, un bliev aan dämm Këijl shtonn.
Esu kamm_mer se op- un och zoohallde.

Enne Këijl ess_en Shpezjaalfall fun de Schėive Eebene, di_mmer och fun
angerschwoh her kënne dëijt. Dė Ußprääjong eß beweeschlesch un kann en jeede
Reschtong ennjesaz wääde. Füssikaalėsch belooət, werrek op dat breede Ëng fun
dämm Këijl en Kraff, di fon_em en zwëij Kräff opjeshpallde weed, di
sënkrääscj_op dä zwëij lange Sigge fon dämm Këijl shtonn. De Nozze fon däm Këijl
en de Meschanėg_eß en Funkßohn fun dä Länge fun däm Këijl — fun de breede Sigk
beß aan de Spez jemëße — un dofon, wi deck dä eß, allsů däm Affshtannt zwesche
dä schëijve Sigge, woh dä am_jöößte eß. Dat Fohällneß fon dä Zwëij shpelld_en
Roll dobëij. Enne koote Këijl medd_ennem jrooße Wėngkel aan de Shpez dëijt
noh_ennem koote Wääsch et sëllve, wi_j_enne lange Këijl med_ennem klëijnere,
spezzere Wėngkel noh_ennem längere Wääsh dëijt, ävver för dä koote Wääsh bruch
mer fill mieh Kraff. De füssekaalesche Ärrbëijt bliev_ävver en bëijde Fäll ëtwa
de sëllve.



https://ksh.wikipedia.org/wiki/Jimmy_Carter

James Earl "Jimmy" Carter Jr. (* 1. Oktober 1924 ä Plains äm Staat Georgia) woch
tösche 1977 un 1981 dr 39. Präsident van d USA. Hä jehood d Demokrate a un woch
dr Nachfoljer va Gerald Ford. Aavjelöst wood hä va Ronald Reagan.

Hä woch öt Kengkva James Earl Carter un sing Vrau Bessi Lillian Gordy. 1946
hiirode hä öt Rosalynn Smith. Sing ischde Joohre vorbraat hä beij d Marine op
vorschiidene Scheffe. Knöpp hodd hä dörch Äädnöss un Boomwoll, di sing Famelesch
abouwde

1960 jehood hä zm Senat va Georgia un kandideerde 1966 vöör dr Juverneursposte
watt ävver net fluppde. Isch 1970 hodd hä Ärfolsch. Als kleng Sensatiun wood
sing Ästellung bökannd, dat en Amerika d Zitt van d Rassetrennung vorbeij es.

No d Watergate-Affäre und r Bruddel däm Richard Nixon un Gerald Ford hängerlosse
hodde woch öt vöör Jimmy Carter net schwoch, sisch wäähle z losse.

En d Ussepolitik wooch dr Vredensschluss va Kämp David em Joohr 1978 tösche
Israel un Äjypte singe jrützde Ärfolsch. Dr Panama-Kanal wood ä sing Amtszitt a
Panama övverjovve un dr SALT-II-Vortrach aavjeschlooße.

Als em Iran d Eiatollas d Macht övvernomme un Jeisele en d US-Botschaft nomme,
jäng d joo Zitt va Carter vorbeij. Dr Ämarsch van russische Soldate no
Afjanistan sorchde dovöör, dat völl Staate d Olympische Spelle ä Moskau
beukottiirde.



https://ksh.wikipedia.org/wiki/ITIL

ITIL, watt vöör Information Structure Infrastructure Library steehd, es ön
Sammlung va sich bewährde Methode, di ITIL als Best Practices bezeechnet, en ön
Reih va Bösch, di ön möjeliche Ömsetzung van ö IT-Service-Management (ITSM)
beschriivd un enzwesche als De-facto-Standard aajeseeh weed. En dat ITIL-Werk
wääde di vöör dr Betriib nüdije IT-Infrastruktur-Prozesse, dr
Orjanisatiunsopbouw suwi d Werkzeuje beschrevve. ITIL orienteerd sich a dä dörch
önö als IT-Ongerneehme zö erbrengende weetschaftliche Notze vöör önö Kond.
Dobeij wäde d Planung, öt Erbrenge, Ongerstötzung un d Verbesserunge va
IT-Leistunge em Henbleck op dr Notze als wechtije Faktore zm Erreiche va
Jeschäftsziile van ö Ongernehme bekekke.

Dr Aavang va ITIL es en d 80er Joohre ä Ängland z vänge als sich d Central
Computing and Telecomminications Agency (CCTA) dat zösammestalld. z iisch
entstänge 34 ongerschiidliche Ongerlaare, di als Versiun 1 bezeechnet wäde, di
ävver em Joohr 2000 van d Versiun 2 aavjelößd wood. Am 1. Juli 2007 erscheen
ITIL V3. He wäde di ongerscheedliche Deeler (Themebereiche) van d Läävenskreis
van önö Service bekekke. Di Ongerlaare wäde als Best practice bezeechnet.

ITIL ongerdeeld sich met singe Läävenskreis en ön Reih va Bösch. Di wääde
zösammejefassd un als Revisiun örussjejovve. Em Joohr 2011 es d Revisiun 3 dr
neutzde Stand. Sö besteehd us 5 Käärelemente:

Dat Boch had met d praktische un faktische Ömsetzung van jeschäftliche
Aaforderunge en aapackbare IT-Deenstlestunge z do. Öt Hauptooremerk litt en d
erweiterte Opjave van dat us vreuere Revisiune bekannde Änderungsmanagement suwi
en ön op önö Standard baseerende Övvermeddelung va Serviceleistunge. Dozo jehüüd
ävver och öt Ongersöcke va Jevaahre, Notzerechnunge, ön sechere Usslävverung un
Secherstellung vöör ö Erledije va zojesaade Leistunge.



https://ksh.wikipedia.org/wiki/Hans_von_Aachen

Hans von Aachen (* 1552 ä Köllö; † 4. Määz 1615 ä Prag), watt op Ripoaresch met
Hans va Oche övversatze weed, woch önö Moler. Hä wood ä völl Länder va Europa
bökannd, da hä net mä ä Dütschland, sondern och en dr onaavhängige Staat Bayere,
ä Italie un de Tschechei läävde. Hä vordeende si Jeld u. a. als Hoffmöler. Övv
Hans öns ä Oche jöwää es, weeß mo net.

At als Kengkveel op, dat Hans jood zeechne kutt. Spiir kräät hä ön Usbeldung als
Moler van önö Mann us Antwerpe. Wä dat woch, wood net övverlävverd.

Hä woch jöraad met sing Usbeldung vädich, da trock öt häm no Italie. Sing ischde
Tuur jäng no Venedich. Do werkde hä ön kotte Zitt, reisde ävver no knapp ö Joohr
wiir no Rom. Do liirde hä anger Künstlere kenne, di häm dozo vorholpe, besser z
wääde. Hä vong sing eeje Art, Belder z mole un net mä ösu, wi öt angere Moler
vörjoove. Bökannde Künstlere könne och Jeld vordeene uns u fluppde öt Hans,
Opdräch a Land z träcke un net mä wi önö ärme Söck z lääve. Dörch önö Opdrach va
Francesco I. de’ Medici wood hä zm Hoffmöler.



https://ksh.wikipedia.org/wiki/H%C3%B6tter_Platt

Dat Hötter Platt iß en Sprooch di op de Hött, ėn ennem Deijl vunn Jerresheijm en
Dößßeldorrəf jeschwaadt wood. Et eß wall am ußßshtėrve, et jitt 2005 blooß
nooren paa winnije Lük, di et schpreshe künne, di sinn all ällder unn lääven för
sish, su dat se et eijentlish nit mieh bruche.

Dat jannze shpillt sijj_aff en ennem Jebeed, wat hück ze Jerresheijm hööt. Iih
doo dat Hötter Platt jeschwaadt wood, doo woo doo 1864 „de Hött“ opjemaat woode,
di Heyesche Glashütte, di jiddet em Joohr 2005 hück ėmmer noch. Op die Hött
koomen baal dousende Jlaaßblööser för ze ärrbeejde. De miehzde koome met iire
Fammillijje funn wigk_heer aanjetrokke un hann sish dann do needejeloße. Öm di
eijentlishe Hött errömm entshtundte Hüüser, unn ettlijje Ärrbeejder_Sitlunnge.
Dii krääte dann och dä Naame „de Hött“, su wie die Lück vun do, de „Hötter“, un
äävenz iir Sprooch.

Plattdüütsche Shprooche nenne. Ößßlish vun dä Elbe, zem Beijshpill vill ußß
Pommere, uß Mekklenborsh, un uß Weßß_Preußße. Dänne iir Shprooche hann sijj_op
dä Hött flöck en en eijen Munndaart vermängk. Di däät di Ongersheed jet
ußjliishe. Vunn däm jannz anndere Dijalekk uß dä Ömjääjent do hann se dojääje
koum jet opjenumme, eijentlish nix. De Hötter blieten zimmlish unger sish, un
shprooche för lang Zick nuur dat Hötter Platt. Esu eß ėn_enner Jääjent met
eijentlisjj_ennem ripoarsche Düßßeldorver Dijalekk en Dijalekk_Innsel
entshtannde, medd_enner Shprooch, di winish met dämm Dößßeldorver un däm
Bärjischen ze donn hatt.

Nohjelasse hätt dat domet, dat dat Jerreheijm jewaaße eß un de Hött nit mieh esu
isoleet woo, dat dat Düßßeldorf dat Jerreheijm ennjemeindt hätt, unn dann me_m
Zweijte Welldkreesh nattüüerlish.



https://ksh.wikipedia.org/wiki/H%C3%A4%C3%A4dejraad_(Bl%C3%ABjsht%C4%97ff)

Beim Blëjshtėff meint mer mem Häädejraad eijentlesch nur de Miine ier Hähde. Der
Räß vum Shtevv_eß ejaal. Wie hatt ov wëijsch esu e Denge eß, määt ene jruuße
Ongerscheid bemm Schrivve, bemm Moole un bemm Zëijschne uß, un och, op wat för e
Mattrijaal mer övverhoup met enem Shteff loßjonn kann, dat mer henger heer och
jet äkänne kann.

De Shtärk H eß ėn nüng Stärke vun H beß 9H opjedeelt, un de Shtärk B en nüng
Stärke vun B beß 9B. Wie ävver jenou de jrüüßte Shtärke praktsch sinn, dat eß
jetz nit jans_et sellve wa_mer sesch de ëijnzelne Blëijshteff-Maacher beloohre
dëiht, dat määd_et Verjiische jet schwierėsh.

De middlere Hääte woodte un wäde för allem jähn för et teshnesche Zeishne
jenumme, weil se op däm raue Kattong länger Shpetz blieve. De wëishe Zoote donn
sesch joot för det künßleresche Ennsaz eischne. För et Schriive sen de Shtärke
zwesche 3B un H et beß.

Et jit nu allederdings kei abseluut Mohß för der Häädejradt fu Blëijshteffte, un
och keine Wääsh odder Shtandadt, wi me dä eruß krijje künnt. Ene Klüngel vun
täschnesche Expächte unger de Scherremhärschaff vun de Ingenazjonaale
Ojanisazjohn för de Norme (ISO) es zwa zick övver 15 Johre draan, en
zoverläßijje Tëß ze soke, dä mer och widderholle kan, un esu en Norrem för der
Häädejraadt bëij de Blëijshteffte opzebouwe. Eruß jekumme es winnish. Avver et
es opjevalle, dat de japaanesche HB-Shteffte öm ene Jrad wëijsher woore, wi de
europpäjesche, un die widder etwa öm dersellve Ongerschëijd wëijsher, wi di us
der USA. Ävver mer kunnt sesh och nit obb_ene ėngernazjonaale jemeinsamme
Shtanndadt för de Name för de Hääde bëij de Blëijshteffte ëijnijje. Dröm jidd_et
noh wi för drëij ongerschëijdlijje Zoote vun „Shtandad“-HB Hääde op dr Wëlt: *
HB — wëish (Japan)



https://ksh.wikipedia.org/wiki/Gerald_Ford

Gerald Rudolph Ford, Jr. (* 14. Juli 1913 ä Omaha, Nebraska; † 26. Dezember 2006
ä Rancho Mirage, Kalifornie, woch tösche 1974 un 1977 dr 38. Präsident van d
USA.

Hä studiirde Räät an d Uni va Jeil. 1936 werkde hä en dr Jellowstoonpark als
Oppaaßer. Em Zweide Weltkresch woch hä beij d Marine.

24 Joohr lang, dat heecht va 1949 bes [1973 woch Ford ö Metjledd van öt
Repräsentantehuuß. No d Ärmordung va Kennedy vorsoot hä en ön Jrupp öruss z
kriie, wat do passeerd woch. Als dr Vize va Richard Nixon, Spiro Agnew zöröck
troon, wood hä dr neue zweide Mann. No dr Wotergeit-Skandal un dr Röcktrett va
Nixon övvernomm hä dat Amt un woch tösche 1974 un 197 dr 38. Präsident.

En d Ussepolitik hot hä völl Probleme. Dat vong met Kambodscha a, wo sing
Marinesoldate schwoch Väählere maade. Besser leev öt beij dr Vordrach va
Helsinki, di belaad, dat d Mänscheraate va d Russe a erkannd wääde.

Dodörch dat hä Richard Nixon bejnadichde maade hä sisch beij völl Amerikaner ösu
unbeliebd, dat hä kenn zweide Amtszitt zojesproche kräät. Singe Nachfoljer wood
Jimmy Carter.



https://ksh.wikipedia.org/wiki/Fronleichnam

Fronleichnam, dat aam zweite Donnerschdaach noh Pingste jefiert wierd, es et
färweprächtichste Fess von de katholische Kirch un es de Eucharistie jewidmet.
Die meddelhuhdeutsche Öwersetzung von "Corpus Christi" met "vron lichnam" för
"Liev vom Herr" joff dämm Fess singe Naam. Aan dä traditionelle
Fronleichnams-Prozession durch bloomejeschmöckte Stroße nämme Honoratiore,
Handwerker un Jemeindemetjlieder deel. En de Mett von dä Prozession jeht
unger'nem Baldachin de Pastur met e'ner staazen Monstranz, en dä et
Allerhelichste ussjesatz es. Am Engk von dä Prozession wierd de Eucharistische
Sääje jejowe un et Te Deum jesunge.

Fronleichnam hätt me ze-iersch em Bistum Lüttich jefiert, en de Nopperschaff em
Erzbisdom Kölle es dann späder 1279 de ierschte Fronleichnamsprozession jejange.
Hückzedaach es Fronleichnam en dä mietste katholische Länder e'ne jesätzliche
Fierdaach.

En Müllem en Kölle jeht aan Fronleichnam die beröhmte Scheffsprozession
Mülheimer Gottestracht, bei dä et Allerhelichste op e'nem jeschmöckte Scheef von
de Köln-Düsseldorfer, bejleit durch kleene Scheffe, bes aan die ahle Stadtjrenz
von Kölle jefahre weed. Op dä Scheff un aan dä Ufer vom Rhing weed jebääd un de
Herrjott en de Monstranz met Jlockelügge un Böllerschöss jejröß.



https://ksh.wikipedia.org/wiki/Einhard

Einhard (* öm 770 ä Maingau; † am 14. Määz 840 em Kluster va Seligenstadt) woch
önö Jeliirde us Franke. Hä vorstäng jätt va Konst un schreev Böch. Si bekannstde
woch Vita Karoli Magni, dat öt Lääve va Karl dr Jruuße beschriivd.

Einhard troon en d Schoon va singe Liihrer Alkuin, leide d Hoffschüll va Karl dr
Jruuße un joov och Ludwig dr Fromme Rotschläch. Zosätzlich hod hä huch Poste a
Klüstich, di va Jent övver Maastricht bes no Paris reichde.

Einhard wood en d ischde Joohre im Kluster va Fulda ertrocke. Dr Apt scheckde
häm no d Hoffschüll, wo hä op Karl dr Jruuße troff. Önö jruuße Deel va di Baute,
die Karl opstelle leed, stammde us d Vähr va Einhard. Dozo jehood och dr Dom va
Oche. Mo nämmd a, dat Einhard beij völl van d Belder dr Venger em Spell hod.
Einhard reisde döck met Karl. Su vorschloch öt häm och no Rom. Em Joohr 836
storv Einhards Vrau Imma. Nävver d Vita Karoli Magni stammd och d Translatio et
Miracula SS Marcellini et Petri us sing Vähr. 71 Breefe va Einhard hand och d
Zitt överstange. Einhard storv am 14. Määz 840 ä Seligenstadt.



https://ksh.wikipedia.org/wiki/Echnaton

Echnaton woch önö Farao us d 18. Dünasti van öt Neu Reich. Hä woch dr Jründer
van d neu Hauptstadt Amarna. Wann Echnaton jeboore wood un wann hä storv weeß mo
net jenau. Sälvs beij d Zitt van sing Rejentschaff es mo sisch net eenich. D
Zaahle schwanke tösche ca. 1351–1334 v. Chr., 1340–1324 v. Chr. (no Helck) un
1353–1336 v. Chr. (no Krauss).

Echnatons Papp woch Amenophis III. un domet enne van d jrützde Faraone, di öt ä
Äjypte jejovve hod. Sing Mamm, Teje, woch och ön stärke Könnijin, di höre Mann
en d leitzde Joohre van sing Rejiirung ongerstötzde wo öt jäng. Dat Paar hod 6
Kenger, 4 Mäddscher un 2 Jonge.

Di Mäddscher hodde allemol jo Poste kräje un besooße önö huhe Rang. Enne van di
Jonge, Echnatons Broohr, woch Tutmoses. Hä wood Huhepriister. Op Belder un
Statue vängd mo ävver ee Kengk ni zsamme met di angere van d Famelisch,
Echnaton. Hä tauchde en öt öffentlich Lääve ni op, woch nie em Templ un beij
Parade z see. Hä läävde mä en dr Palast un öt Volk kannd häm bo janet.
Irjendwann erkrankde singe Papp. Sing Mumie vorroohnd us hü, dat hä ärch
schlääte Zäng jehad hod, watt met di Art un Wiiß z do hod, wi di Äjüpter us Koor
Määhl maade. Dat wood tösche Keie jemaahle un dobeij jeroonde döck kleng Steehn
tösche öt Määhl. Dat schuurde d Zäng aav un maade s janz kapott.

Dodörch vorschless dat Jebess van di Mensche völl flötter als öt hü es. Su
erjäng öt och Amenophis III. un mo kann dova ussjoo, dat hä en d leitzde Joohre
ärje Ping jehad ha moss. Velleet moot hä sujar Droje nämme, öm di Ping ushalde z
könne. Op jädde Vall entscheed en di leitzde Joohre sing Vrau mi un mi, wi öt
wiir jo solld. Ee woch hör klooch, van all hör Kenger bleed mä Echnaton, dä
damols noch net ösu hosch, övverich, öm Farao z wääde. Dobeij brudde hä, dä
damols Amenophis IV. hosch, d Hölp van sing Mamm Teje. Nävvevraue va Amenophis
III. hodde jo och Kenger un wenn Echnaton net dat Amt aträäne däng, dann wöde
dörö Jonge Farao wääde. Su entscheed Teje, dat Amenophis IV. dr Nachfoljer van
Amenophis III. wääde solld.

En di ischde Joohre vorsoohd Echnaton su z rejiire, wi hä öt beij singe Papp
jeseeh hod. Öt Volk soch dat jäähr, denn öt brudde önö stärke Farao met önö
heeße Droohd no d Jötter. Öt duurde ävver net lang, do veel hä öt ischde mol op.
Echnaton leed ä Karnak singe eeje Templ bouwe, jätt, dat önö Farao ösu
normalerwiiß net deehd..

Em vönvde Joohr va sing Rejentschaff paaßeerde öt dann. Hä woch jrad op Tuur em
Süde va si Land un och op eemol so hä d ongerjoende Sonn tösche d Hövvele. Dat
woch ön Ställ, di häm ösu jott jeveel, dat hä sisch entscheed, do sing neu
Hauptstadt z bouwe. D Plaatsch vöör Achet-Aton, di spiir dr Naam Amarna kräät,
woch jevonge un domet vong ön neu Zitt vöör Äjüpte a.

Echnaton sorchde dovör, dat sing neu Stadt alles dat krääd. watt nüdisch woch un
ösu entstäng do ön Stadt met 50.000 bes 100.000 Lüüh, dönö öt a nüüß väählde.
Wonnhüser, Tempele, bree Stroße un Jaadens - kott jesaad alles, wat öt Häzz
nüdisch had. Vöör sich sälvs leed hä ön Bröck bouwe, di si Wonnhuuß met dr Templ
un dr Bözirk van d Rejiirung vorbong.

Echnaton hod at vöör sing Zitt als Farao jehiirod. Sing Vrau woch Nofretete. Wi
öt en d damolije Zitt normal woch, joov öt ävver net mä enn Vrau vöör Echnaton.
Kija woch ön Nävvevrau va Echnaton, di hä en öt Häzz jeschlooße hod. Sing
Döötisch hosche Meritaton, Maket-Aton, Anch-es-en-pa-Aton, Nefer-Neferu-Aton,
Nefer-Neferu-Re, Setep-en-Re un singe enzije Jong woch dä em 20. Joohrhondöt
övver d janze Welt bekannd jewodene Tutenchamun. Echnaton övverläävde beede
Vraue un och sing Doohter Maket-Aton storv vöör häm. Tutenchamun wood Echnatons
Nachvoljer.

D Konst hod sisch ä Äjüpte övver hondöde va Joohre net jöändert. Dr Farao wood
als stärke Käll jemoohlt övv ä Stee jehouwe. Ejal övv hä älder wood, op di
Belder bleed hä iwisch jong. Onger Echnaton woch dat angisch. Sing Belder
zeechde ön Persun wi s werklich woch. Echnaton wood als dönne Mann met ö schmal
Jesesch jezeechd. Usserdäm soch mo dr Farao met lang, dönn Vängere un lang
Ziine. Ävver net mä hä och sing Famelisch woch dojestalld, wi d Natur öt
vörjoov. Su jitt öt Belder va sing älder jewoode Vrau Nofretete met hängende
Bröss.

Echnaton woch als Kengk van öt relijiüse Lääve ussjeschlooße un dat bedüüde, dat
hä bo janet äkßisteerde, denn vöör önö Farao woch Relijiun öt Wichtichste va si
Lääve. Dodörch kann mo sich vörstelle, dat sing Jedanke övver d Jötter, si sing
Äldere voriirde angisch woore als öt Volk öt erwaade. Hä kütt met d Jötter nüüß
avange. Theben, di Stadt met d Tempele woch d relijiüse Medde van öt Land. He
driinde sisch alles öm d Jötter, Jötter, di Echnaton z weer wore. Ä sing neu
Stadt sollte di Jötter kenn Roll spelle. Hä voriirde Aton, dr Sonnejott. Hä woch
d Vorbindung zo dä enne Jott. Op Belder sitt mo häm vöör d Sonn stooh un d
Straahle van d Sonn hand Häng, di no häm rekke.Vöör öt Volk woch dat komm z
vorstooh. Wo woore di Jötter, di si sisch akikke kutte, di Jeneratiune va
Äjüpter voriird hodde. Jo, s soore dr Farao ävver dr Bleck op dr Jott woor
vorbouwd.. Dat vüürde dozo, dat Echnaton en ön eeje Welt läävde, hä voloor och
öt Vorständnes un dr Bleck vöör öt Volk. Sing Famelisch stäng vööre. Em 13.
Joohr va sing Rejentschaff storv Maket-Aton, sing Doohter un auch d Nävvevrau
Kira vorstorv. Wesseschaftler nämme och a, dat Nofretete en di Zitt storv.
Echnaton woch alleen, Hä hod kenne mi un di Zitt woch schlämmer vöör häm als di
Zitt ä Theben, wo sing Mamm noch läävde.

Em 17. Joohr va sing Rejentschaff storv Echnaton. Si Jraav litt en d Nööde va
Amarna. Ävver em Joohr 1907 vonge Jeschichtswesseschaftler us d USA ö Jraav em
Tal van d Könnije, dat spiir als Jraav 55 bökannd wood. Wä öt sisch akikkd, dä
ställd vass, dat ö net vädisch jemaad woode woch. An d Wäng send Belder va
Echnaton un Teje, di ävver aavjehouwe woode. Usserdäm send viir Pött met d
Orjane van d Vorstorbene erhalde. Dr Särg woch erhalde blevve un ön Mumisch loch
doren. S woch met Blattjold bölaad un op ö Joldstöck en d Nööde stäng Echnatons
Naam. Als d Wesseschaftler di Mumisch usspackde zerveel s vöör hön Oohre ä
Stöbb. Mä Knouche bleede övverisch. Öv dat Echnaton jewä woch kann net met
Sescherheed jesaad wääde.

Hü z daachs kennt mo sisch met Sümptome va Krankheete besser us als vreuer un mo
kann das Ussseeh va Echnaton vorstoh. Öt jitt ön Krankheed, di Marvin-Sündrom
heechd un dozo paaße di Anzeeche, di Echnaton opwiißd. Dat es ön Krankheed, di
Mensche ösu vorändert, dat dat z Echnatons Beld paaßd. Op jedde Vall kütt dat
erkläre, wisu Echnatons Äldere sisch ösu vorhalde hodde.



https://ksh.wikipedia.org/wiki/Dalai_Lama

Dr Dalai Lama, wat op Ripoarisch ösu völl wi “Öt Meer va Vorstand” heecht, es
önö relijiüse Titel, dä ävver och met d Welt z do had. Denn do heecht dat och,
dat hä en d Welt z saare hat. Dat stämmt ävver hü z daachs net mi, denn d
Situatiun ä Tibet maat dat onmöjjelich.

Em Budismus es dr Dalai Lama dr wärm en öt Lääve als Mensch zröck jekommene
Nirmanakaya. Hä had Metleed met d Mensche. Als Mensch es hä komme, öm Angere en
dr Schlamassel z hälpe. Nüüdich hat hä dat net. Hä kütt och en dr Kreiß van d
Reinkanatiun äträäne ävver dorop vorzichtet hä.

Dr neue Dalai Lama es d Reinkanatiun van dr alde Dalai Lama. Dat heecht, dat dr
14. dood se moss, eh mo no dr 15. söcke kann. Mönche vange no dr Duud a un söcke
onger d neujeboore Kenger, di op ön opvällije Art jeboore woode. Öt weed en ö
Kluster ärtrocke un liird alles övver dr Budismus, wat öt wesse moss. Ävver och
öt Lääve ä Tibet un d Sproch van d Tibeter moss öt kenne.

Dr ischte, dä dr Titel Dalai Lama kräät (dat woch em Joohr 1578 hosch Sonam
Gyatso. Dä besot damols d Tümed-Monjole. Dalai Lama woch önö Iihretitel van d
Monjole. Sonam Gyatso verleide sälvs önö Iihretitel an d Monjole. Op di Art un
Wiiß koom och dat Reisch van dä Monjolestamm onger dr Schotz van dr Dalai Lama
un hä kräät dr Schotz van d Monjole.



https://ksh.wikipedia.org/wiki/D_%C3%84d%C3%A4ppelsei%C3%9Fer

Vincent van Gogh hod en di Zitt at hondöde Belder un Zeechnunge jömaad. Völl
zeeje Bure bei öt Werk. Meeßd send dobeij enkele Persune aavjöbeld. Jruppebelder
jitt öt winnije. A enne Ovend em Februar övv Määz koom van Gogh zovällich en öt
Huuß van d Famelisch de Groot, Vrönde, di em Dörp wonnde un va dönö hä at döck
Belder jömaad hod. Famelisch de Groot woch jraad dobeij, zö ovvend z eiße. Öt
joov Ädäppel un all sooße sö öm di Pann öröm, di op dr Desch stäng. Viir
Persune, dat woore Cornelia de Groot, höör zwei Brööhr un d erwaaße Doohter.
Vincent jöveehl ävver net, dat op dat Beld ön lääch Ställ woch, di stüürde häm.
Su satz hä noch ö kläng Mäddche (met dr Rück zo dr Bötrachter) dozo, dat öt
janet jöjovve had.

Vincent joov sisch völl Mööhte met dat Beld. Önö ischde Entworf maade hä noch an
dr Desch, als sö all doröm sooße. Önö zweide entstäng us singe Kopp en öt
Moolzemmer. Öm dat Beld, dat hüü em Rijksmuseum Vincent van Gogh ä Amsterdam
hängd, zö mole, brudde Vincent ö paar Wääche. Dat es lang vöör ön Persun, di
döck ee övv zwei Belder ö enne Daach väädisch kräät.



https://ksh.wikipedia.org/wiki/Buun

En Buun eß en Meuershen_odder en langen jraaden Stäĳnwall, maanschmol nur en
pahr Pööhl met Planke dozwesche. Et mieß sinn et ävver decke Stäĳn opjeschodt,
fass_ėmmer Basalldt, fum Uuver e Shtöck en enne Floßß erinn, odder enn enne
Seeh, odder et Meer. De minsche maache_suj_jet, wäĳl_se dänngke, dat dat hellfe
däät, dat dä Shtrand odder et Uuver nid_esu läĳsch fottjeshpööhldt weedt, fun de
Wälle un dä Ströhmung, odder Wind_un Wätter], Huhwasse_un Fluhte.

Buune sin och off nett för Angler], di säze sish do drop un han io Freud draan,
dat se e jood Däĳl fum Uver fott_kumme, do_hen wo_t Wasser tiifer eß un de Fesch
jet winnijjer fun Wälle jeshtüührt weede. Jenausu freue sesh de Füjjel övver e
reujish Pläzzje am Wasser ußße op de Buune, besönders de Mööve.

Op de Ovversick fun Buune en Flößß, un ope Fördersigk fun der Buune em Meer, fun
do Shtröömung uß jesinn, do weet no un noh jet aanjeshpööhlt, do sammelt sish
der Sand, der Kißß, un dä Drißß dä söns_em Wasser erömschwemmp un sijj_am Uufer
affsäz. Op der ander Sigk winnijer, do es_am Eng fun dä Buun norre enne
Waßßo_Wirbel] — wä sijj_ußkänt, kann dä nuzze, öm uß dä Shtröömung eruß ze
schwömme, hä moßß_ävver och die kraff han, do zo_rääshde Zigk widder
erruß_ze_kumme, sönß kann dat och janß_schön jefeerlish wääde.

No kann jo dat Wasser em Floßß nit dorj_en Buun dorschfleeße, un weĳlet winniger
Plaz em Floßß jitt, dorsh_di_buun, moß dat Waßßer em Räß jet flöcker loufe. Dat
hėlləv_och, dat sich de Faarinn, zom Bäĳswhpill em Rhing nidd-esu läĳsh zohsez,
de Sheff_Faat] dangg_et unß. Dröm han äijentlijj_all flöß med Sheffsfokeeo] och
Buune, zemaal di de Wälle fun de Sheffe jät neutrallisėere dunn.

Fröer hät mer Buune orr_enß für Däĳshe jemaat. Dadd_es ävver Qwatsch, määt mer
hück nit mieh, enne Däĳsh bruch e lang un jlatt Füürland.



https://ksh.wikipedia.org/wiki/Bram_Stoker

Abraham „Bram“ Stoker (* 8. November 1847 en d Nöhde va Dublin; † 20. Aprel 1912
ä London) woch önö irische Schriiver. Hä wood dörch singe Roman Dracula bekannd.

Bram woch öt dreide va 7 Kenger ä sing Famelisch. En d ischde 7 Läävensjoohre
woch hä döck krank.

Dörch sing Krankheet soll si Werk als Schriiver jeprächd woode se. Dr iwije
Schloff va Dracula un d Operstehung van d Duude solle us di schlääte
Kengerjoohre resulteere. Dat hä janz jesond wood, woch sälvs vöör d Döktisch ö
Wunder. Bram Stoker hod Spass am Vossballspelle un spelld sälvs. Hä studiirde
Jeschichte, Literatur, Rechne un Physik. Vädich domet wood hä Beamte, ö Werk,
dat häm ävver jäje dr Strech jäng. Zor sälbe Zitt werkde hä ävver at vöör d
Ziidung un nörjelnde a Theaterstöcker öröm, övver di hä dann schreev.

1878 hiirode Bram Stoker ö Nobbersmäddche, trock met hör no London un vong a,
Böch z schriive. Weihnachte 1979 wood dr Jong Irving Noel jeboore.

Dat si Boch Dracula su jott ääschloch, erläävde Bram Stoker net mi. Hä storv
1912 ä London. Ö paar Quelle saare, dat hä sich kapottjevrasseld hod. Angere
spräche dova, dat hä a Syphilis jestorve se soll.



https://ksh.wikipedia.org/wiki/Bill_Clinton

William Jefferson „Bill“ Clinton (* 19. Aujust 1946 ä Hope en dr Bundesstaat
Arkansas woch va 1993 bes 2001 dr 42. Präsident van d USA. Hä, ö Metgled van d
Demokratische Partei, es dr Nachvoljer va George H. W. Bush un dr Vörjänger va
George W. Bush. Bill es seid 1975 met öt Hillary Clinton vorhiirod. Chelsea
heecht sing Doohter.

Hä besood d Huchschüll ä Georgetown un liirde Weetschaftwesseschafte un jäng
dono vöör 1 Joohr no oxford ä Ängland. 1973 maade hä singe Avschloss an d
Yale-Universität. Do liirde hä öt Hillary kenne. En di Zitt vong hä ä, sisch
politisch z bötätije.

Beij d Waahle vam 3. November 1992 fluppde öt Clinton 43 % van d Stemme z
kriije. Domet schlooch hä singe Vörjänger George H. W. Bush, dä mä 38 % ärheld.
Clinton kömmerde sisch völl öm d Ennepolitik van d USA, d Ussepolitik maade häm
winiijer Sorch. D wichtiste ussepolitische Opjaave soch Bill doren, tösche
Israel un d Pälastinänsr z vormittele. Ävver och öt Zsammespell tösche d USA,
China un Russland spelld ön jruuße Roll. Dütschland besood hä och döck un
ongerhelld domet jo Beziehunge. Dat erkännt moch och dora, dat hä em Joohr ä
Oche dr Karlspriiß kräät.

Önö jruuße Deel van sing Amtszitt wood dörch d Lewinski-Affäre bestemmt, ö
Küddelche, dat hä met ön Hölp em Wisse Huuß hodd. D Oppositiun vorsooht, häm us
öt Amt z werpe watt ävver net fluppde. En d Ussepolitik bestämmde öt Vorhältnes
zo Vietnam, dr Krach em Nahe Oste un öt Küoto-Protokoll. D Inspektiune em Irak
vonge och en di Zitt a un d ischte Bombe, di op öt Land veele, woode wäährend d
Präsidentschaf va Clinton ä Opdrach jejovve.

Jäje öt Äng van Clintons Amtszitt veele d Aktivitäte va El-Qaeda op un dr Naam
va Osama bin-Laade wood bekannt. op.



https://ksh.wikipedia.org/wiki/Auju%C3%9F%C3%9F_(Moohnd)

Dä Aujuss eß dä aachde Moohnd en unsem Kalländer, un dat sig joot 2000 Joohr. Dä
Gaius Julius Caesar hät dä Kallender fassesu ennjeföhrt, wie je jäz norr eß,
ävver dä Moohnd Aujuss es vill ällder, wohr bloos ens dä 6. un nit dä 8. Moohnd
jewääse. Ä hät och fröher andersch jehejße, nämlij Sextilus, un es eets em
Kaiser Aujustus vun Ruhm ze huldije en Aujus ömbenannd woode. Su jesinn ess e ne
Schworer fun däm Naame Aujuß för Minsche, och wemmer se lang ald verschieden
ußschprisch.

Dä Sextilus hät noch 29 Daare jehatt. Met dem zäsa singem jullianishe kalländer
kohm hä dann op 30 Daach. Alls ävver dä Aujußß singe neue Nahme kräät, han sen
norrene Daach länger jemaat un dröm hät hä beß hück 31 Daare.

En Schaltjoohre han Fävroa un Aujuß de Wochedare ejal, ußßer de letzte 2 fum
Aujuß natührlish.

Em Aujuss es de haißeßte Zigg em Joohr. Ed eß di Zick wo de Korn-Fellder prall
shtonn un de Ärnte enjefaahre weed. Dä Aujußß hät met de längeßte Daare em Joohr
un immer vill Sunnedaare dobej. De Minsche schwejßte bäj der Ärbed. Wääje dä
Ärntezick han die Buure fun de aale Jermaane Ärnting för die Zick em Sommer
jesaat, di hügg em Aujuß litt, un em Norde ßekelmond un Zekelmond, fun wäje dä
Seshele met dänne se em Jaade zojang woore un op de Äkker jingke.



https://ksh.wikipedia.org/wiki/Apartheed

Onger Apartheed vorsteht moch di Trennung va Rasse, wi sö ö Südafrika
praktizeerd woode woch. Dat bedüüt, dat dr Kontakt tösche Schwazz un Wiss
beschränkt weed.

Als öm 1910 dr Staat Südafrika jejründ wood, stäng vass, dat mä dö Wisse Rääte
ha sollte. Su wood dä Staat opjebouwd. Ö Waahlräät joov öt mä vöör dö Wisse.
Schwazze un Asiate dorfe dat net. Ävver dorop beschrängde sisch dat Onräät net.
Och Jeschäfte, Weetschafte, Busse, Abteile va Zösch, Stöcker van dr Strand,
Parkbänk un völl mi Saache wore mä vöör Wisse un dorfe va Schwazze net jenotzt
wääde. Dat di Situatiun Kniiß beij dö Schwazze hervörreef, kann moch sich
vörstelle.

Besongisch schlemm wood dat dörch dö uss Holland stammende Buure ussjeläävd. Öt
entstäng önö Hass tösche di Volksjruppe, dä öt Lääve bo onmöjelich maade.
Schwazze woode ä Taunshipps aavjeschoobe, wo sö irjendwi dörchkomme moote. Werke
dorfe sö beij dö Wisse, ävver lääve dorfe sö net beij dönne.

Wä us ön ripuarische Jäjend kütt, dä ka sisch net vörstelle, dat önö schwazze
Jong, dä sisch vordoh hat un en önö Zoch ästeecht, sisch ä däm net sätze darf un
an dö näkßte Statiun örussjeworpe weed.

Di Situatiun en öt Land vorschlääternde sisch va 1974 aa. Belder vam Opstand va
Soweto jänge öm dö Welt. Dr ANC vorhandelnde met dö Wisse.

Dr leitzde burische Präsident, dä dö Apartheed ongerstötzde, am Äng ävver
opjoov, woch de Klerks Wellem. Hä övverjoov Südafrika „oone Apartheed“ a Nelson
Mandela.



https://ksh.wikipedia.org/wiki/Aischwiele

Aischwiele (amplisch: Eschweiler) es änne Shtadt em Rhingland zwesche Oche un
Kölle.

Jenauer jesaat lick Aischwiele em Kreijß Oche. De Noobore ringseröm (wenn man
wie et Ührsche jeiht) sin de Öcher, de Würscheler, de Alsdörper, dr Kreijß Düren
un de Lüh us Shtolbäärsh.

In dr "City", wie man hück esu schönn sädd, kammer prima enkoofe, wenn eenem
Ooche odde Düre zo weg fott es, und de Türm vun dr Bursch en Nootbersch odde en
Kinzweejle aaluure un de aal Kersch St. Pitter un Paul. Joot fiere kamme inet
Schnällejeisje un op dr Maat. In Aischwiele jiddet vell Burje, Bösch un
Enkoofsmööschlischkeede. Dat mieste Wasser op dr Aischwiele Ääd es in dr Eng un
in dr Blausteinsee. Aischwiele hät dr jröößte Ruusemoondaachszoch noo Kölle un
Mainz.

Fröjer han de aal Löck jejlööv, dat mer et naats net vun Kinzweijler no Hehlroot
zu Voos odde alleen joon sullt. De Buure en Hehlroot woren ööstisch on kunde
sech en ne "Stöpp" verwandele, dat woër ne Wärwulf, on dann dooten se anger Löck
duud bieße on opfresse.



https://ksh.wikipedia.org/wiki/Airbus_A380

Dr Airbus A380 es öt jrüützte Fluchzeuch, dat öt op d Welt jitt. Jemaat weed öt
va Airbus. Dat es Europas Herställer va Fluchzeuje met Setz ä Frankreich.
Zösammejesatze weed dr A-380 ä Tuluse, d Möbölö vöör Ennedrenn komme us ö Werk
en d Nööhde va Hamburch.

Dr ischte Fluch maade dr A-380 am 27. Aprel 2005. Bes Ängst Määz 2008 woode 192
Stöck böstalld, ußjelävverd hat Airbus besher ävver mä 3 a Singapur Ärlines.
Dora sitt moch dat s ärch hänger d Zitt her send.

Öt Ziil va Ärbus woch öt, mi Passajiire als en dr Jumbojet z transporteere.
Dodörch solld öt Vleeje vöör d Jesellschafte bellijer wääde. Damet dat möjjelich
weed, woode neu Stoffe äjösatze. Nävver öt Aluminium notzde Ärbus vöör allem
FCKW, dat es jätt Koohleäähnliches. Voor allem s öt leeht un nät kampott z
kriihe.

Ö jruuß Problem woch öt, dat d Jrüüde van dr A-380 öt net ermöjjelichte, dat
Fluchzeug op jedde Fluchhafen lande z losse. Öt kooßt ön Stang Jeld, alles ö su
omzöbouwe, dat dä Jät aavjeferticht wääde kann. Dr ischte Fluchhafen ä Europa,
dä ösu witt woch, met d A-380 väädich z wääde, woch Münche.



https://ksh.wikipedia.org/wiki/William_Morris_Hughes

William Morris Hughes, (* 25. September 1862, ä Pimlico, London, England; † 28.
Oktober 1952, ä Double Bay, Sydney, New South Wales) woch tösche dr 27. Oktober
1915 un 9. Februar 1923 Premiermenester va Australije.

Hughes övvernomm als Aavjeordnete van d Australian Labor Party si ischde
politisch Amt un spelld beij d Voreenijung van d Kolonideeler zo dr australische
Bundesstaat ön jruuße Roll. 1904 steech hä zm Usseminester op, önö Poste, däm he
bes zm Joohr 1915 behalde had.

No singe Vörjänger Fisher övvernomm hä 1915 dat Amt van dr Premiermenester. Hä
drängde dorop, dat Australije, dat hä äng a Ängland bong, em Ischde Weltkresch
metmischde. Sing Entscheedung, dat si Land ön vam Staat jelenkde
Kreschsweetschaff kritt, vührde zo jruuße Streiks. Da sing eeje Parteij net
hänger häm stong, su dat hä va sing eeje Lüüh usjeschloße wood, wood hä
Vörsetzende van d Nationalist Party, ävver och do schaffde hä öt net, sing Ziile
dörch z setze. Hä held sich bes 1923 ä si Amt.



https://ksh.wikipedia.org/wiki/Wellem_Busch

Willelm Busch (op Huchdütsch heecht dä Wilhelm Busch) (* 15. Aprel 1832 ä
Wiedensahl; † 9. Januar1908 ä Mechtshausen) woch önö Dichtr, dä öt vorstäng op
drollije Aart un Wiis d Lüü jät klooch z maache. Dozo brudde hä döck Beldr. Völl
saate, dat hä d Komics domet ervonge hott.

Busch wood als sövvendes Kenk jeboore. Met nüng Jooch kömmerde sich singe Onkl
om häm. Dä wooch Pastuch ä Ebengötzen, ö kläng Örtchö bei Jöttinge. Dä braat häm
alles dat beij watt moch ösu brütt, öm z övverlääve. Singe Vrönd wood Erich
Bachmann. Di Vröndschaft helt öt Lääve lang. Völl Lüü saare dat d Jeschichte di
Wilhelm Busch vorzällt dat Lääve van di zwei Känger weerjitt. Su soll d Möllö
van Max un Moritz di van Erichs papp jewää se.

Willelm studiirde met 15 Jooch Maschinebau ä Hannover. Ävver dat fluppde net un
hä hood op un vong öt Moolö a. Dovöör jäng hä z isch no Düsseldorp, dann no
Antwerpe un zm Schluss no Münche. Do tronn hä dr Kunstvorein Jung Münche beij.
Em Joohr 1865 vorkoofte hä d Rääte van si Stöck Max un Moritz vöör
1700 Joldmark.

Ön Zitt lang hat Busch ä Wiedesahl jewonnt, reiste no Italie un no Holland. 1898
trock hä no Mechtshausen. Dat litt em Harz. Do storv hä 1908.

Völl van sing ischte Werke vong moch ä Ziidunge, so in d Vleengende Blääch övv
en dr Belderbooch va Münche. Dörch Max un Moritz wood hä bekannt. Ävver och Hans
Huckebein holp häm dobeij. Anger Werke woore:

Öt joov ävver noch önö Hoof Stöcker, di hä jeschrevve hat. Di kann moch janet
all opzälle. Hä hat ävver och övver 1000 Beldr jemoold. Völl woode isch no singe
Duud bekannt.



https://ksh.wikipedia.org/wiki/Wasserscheed

Ön Wasserscheed es ön Ställ, wo dat Wasser dat do a kütt d Möjelichkeet had, ä
zwei Wassersüsteme aav z laufe.

Öm sisch kloor z mache, watt dat bedüüt, moss mo sisch öns a kikke, wat met
Wasser an ön böstimmde Ställ passeerd. Wasser, dat irjendwi no z.B. Stolberch
kütt, sei öt dörch Rään, dörch Schnei, dörch d Wasserleitung övv dörch öt Klo,
dat läuft dörch dr Kanal en önö Baach, ä Stolberch es dat meeßd d Inde un va do
us en d Rur, di irjendwann dat Wasser en dr Ring brengt. Dä münd dann en d
Nordsee. Dat Stolberjer Wasser hat also känne zweide Wääch. Angisch sitt dat
beij Wasser us, dat an ön Wasserscheed akütt. Kikkt mo sisch z. B. öns dat
Wasser op dat kleng Beldche an. Dat kütt us dr Schneij un sammelt sisch en d
klenge Pötz. Va he us kann öt no Rääts övv no Lengks loufe. Rääts öröm jeet öt
en d Schönbaach, dä si Wasser irjendwann no d Nordsee brengd. Lingks kann dat
Wasser ävver och un dann jeed öt dörch d Starzlach, d Breitach, d Iller no d
Donau, di dann hör Äng em Schwazze Meer vängd.



https://ksh.wikipedia.org/wiki/Thomas_Alva_Edison

Thomas Alva Edison wohr ene Jeschäffsmann un Äfender en der USA. Jelääv hädd er
vum 11. Fäbrowa 1847 bes zom 18 Oktohber 1931 en de Houpsaaach öm New York un
dröm eröm. Hä hädd sejj en jruhße Zahl Saache, Apparahte un Apparatuhre
ußjedaach un en de Wält jebraat, di et Lävve övverall op de Ääd verändere dähte.
Dohzoh jehüre der Fonnojraf, de Fellemkammera, un de Lampe för et eläktresche
Leesch. Mer hädd en och „der Zaubermann vum Menlo Park“ jenannt.

Weil hä onger de eetze Äntweckler un Äfenger wohr, di de Prinzipije vun
Maßße-Produxjohn un -Zesammewerke op sing Ärbeid aanjewandt hän, säät mer em och
öff noh, hä hätt et eeze Forschongslabohr em endustrejälle Schtil bedrevve.

He hädd 1093 Patente en de USA un och ene Houfe en Jruhßbretannije, Frankrisch
un Deutschland jehatt. Övvertroffe dovun wohr ävver wat sing Äntdäckonge un
Äfendonge bewerk han. Elekätrezetähd un elektresch Leesch, et Faßhallde vun Töhn
un der Fellem han alle iehr eije Brangsche un e jruhß Jeschäff opjebout. Un dat
en de jannze Wällt. Sing Idehje han de Övverdrahrong vun Enfommazjuhne un der
Ußtuusch zwesche de Minsche vöraanjebraat un besönders et Tellefohn un de
Tellekommunikazjuhn. Dobei wohr ene Nohreeschtedeens för de Börse, meschahnesche
Apparahte för Stemme bei Wahle ze zälle, en Battrih för Äläktro'autos, der
Schtrohm un de Elätezetäht, Mussik op Plaate un Kinno-Felleme.

Sing fottjeschredde Ärbeid en dä Fälder kohm vun singe aanfänglesche Ärbeid beim
Tellejraf ihre. Hä hät sesche e Näzwärk ußjedaach för Eläktreztät zu produzehre
un ze verdeijle, un zwa aan Hüüser met Wonnunge, Jeschäffte, un Fabrekke, wad
ene Jrond jelaat hät för de Wält vu de Endußtrie vun hükzedahchs. Sing eez
Kraffwärk schtund en de Pähleschtrohß (Pearl Street) en Manhattan en New York.



https://ksh.wikipedia.org/wiki/The_Ballad_of_Lucy_Jordan

The Ballad of Lucy Jordan, watt op Ripuaresch met Öt Danzläddche va Lucy Jordan
övversatze weed, es ö Läddche, dat dä amerikanische Dechter un
Läddchensschriiver Silverstein komponeerd had.

Dat Läddche wood va Dr Hook opjenomme un van d us Ängland stammende Sängerin
Marianne Faithfull nojemaad. Em Joohr 1979 joov sö The Ballad of Lucy Jordan op
ön Plaat öruss. Zosätzlich erscheen öt als Musik en d Filme Montenegro,
Tarnation]] un Thelma & Louise.

Op d Vroch, öm wat töt en dat Läddche jeeht, saad Marianne Faithfull, da töt dat
Lääve van ön Vrau beschriivd, di en önö Vöörocht van ön Stadt läävd un jädde
Daach erläävd, wi dr Mann nom Wärk jeeht un d Kenger no d Schüll. Sö stelld sich
vöör, dat sö en di Zitt döheem di Möjelichkeet had, z schrubbe övv em Jaade z
werke. Sö kütt ävver och nakß dörch d Stadt loufe. Hörö Droom enns dörch Paris
en ö jruuß wiss Auto z vaare, schingd net woohr z wäde. Erjendwann klömmt sö
ävver op öt Dach von ö huch Huuß un weed van d Hand van önö Mann jerett, dä sö
en ö wiss Auto, watt önö Krankewarel es, no ö Huuß, ö Jäckes, väärt.

Nävver dat va Marianne Faithfull jesonge Läddche jitt öt och noch di, di va
anger Sänger op dr Maat jebraad wode. Bekannd es dat bei Youtube äjestalde va
Wiwa.



https://ksh.wikipedia.org/wiki/Stolbersch_(Rhingland)

Stolbersch (amplisch: Stolberg (Rheinland)) es ä Städtsche em Rhingland in de
Nöhde va Oche.

Jenauer jesaat litt Stolbersch in dr Kreijß Oche. De Nobbore ringseröm (wenn man
no et Ührsche jeht) dat sind d Öcher, de Aischwieler, de Lüh us dr Kreijß Düre,
us Simmorraath un di va Ruetsche.

Ä Stolbersch jiddet völl Bösch in dr Süüde öm Shpazeere ze jo, öm ze loofe,
raadzefahre öf för anger Saache (wo ne anständije Mensch nit drövver sprescht).
Völl van die Dänger kasst d en d nöh van der Breenijerberch maache. Mo kann
ävver och op Bärsch klömme för eraafzekicke, zem Beijshpill van dr Donnerbersch,
wo enne Sendemaaß van dr WDR es.

Wie övverall im Rhingland jiddet och in Stolbersch völl Rän. Ävver de Stolberjer
han trotzdämm jo Senn! Dat meeste Wasser op dr Ääd es in dr Vichtbaach.

In dr „City“, wie man hü esu schünn sädd, kammer de Bursch akicke jo un drej au
Kersche: St. Lucia (nävver de Bursch, van de Schwatze) un zwej va de Blaue, de
Vauelsangkersch und de Kersch op dr Finkebersch. Donävver kann moch sisch och
akicke, wie de Lüü vreuer jewerkt hand. Z nänne wööre he de Kupferhöff ä
Ovver-un Unterstolberg. Akikke kann moch sisch dat em Museum Zenkhötter Hoff.

E Shtolbersch mulle se et Stolberger Platt, wat dem Öcher Platt nit fään eß,
ävver — winnijo — mem Kölsch un annder Ripuarisch Shprooche sing Ähnleschkeite
hät. Em 20. Joohondot sen er ätlije Ööt noh Stolberg jekumme, di ier eije Plat
mötjebraat hänn.



https://ksh.wikipedia.org/wiki/Sprache

En Shprooch (och Sprooch, Schprooch, shproach jeshrivve) is jätt, dat jeshproche
weed. Ander saare, Shprooche weede jeshwaadt. Die Wikkipedija hee es for e
Bëijshpill en der ripuarische Shprooch jeshriwwe, on et jitt och Wikkipedija's
in andere Shprooche.

De Weßßeschaff fun de Shprooche säädt, mer hann minnßtenß jood övver
8600 Shprooche op der Wälldt, andere kalle sujaa fun 35 000 udder noch mieh
Shprooche.

Shprooche deene der Vershtändejong. Eine säät jätt, ene ander vershteiht dat, un
kann och jätt domet aanfange. Esu fungkßeneet dat met dä Shprooche, un doh senn
se och för jedaach. Mer scheck sesch beim Schwaade, Shriive, un esu, jäjesiggesh
Enfommazjuhne hen un her, di en dä Shprooch ußjedröck wääde.

De allermiehßte Shprooche deiht mer shwaade, un ene joode Deijl vun uns
Shprooche kam_mer opschriive un domet och övver en lange Zick faßhallde. Ätlijje
Shprooche han_er Jebääede udder Zeijshe, om sesh domet shtumm ußzedröcke.

Shprooche hann enne Fürat an Wööt, wo drahn mer de ëijnzellne Shprooche äkänne
kann. För jewööhnlesch deiht mer en Reih vun dä Wööt henger enander hange beim
Kalle, un beldt esu ene Saz en dä Shprooch. Doför, wi mer dat määt, jitt et
Rääjelle. Di senn en alle Shprooche angersch, un jehüüre zo dä Sprooch, als ene
faßte Beshtanddeil. Jenou esu kam_mer Säz henger enander hange, öm ene Senn
ußzedröcke, wo eine Saz nit jenooch es. Un esu wigger. Janz kumpläxe Saache
kumme als ene lange Kall, odder als e Shoushpell, en Oppföhrung, odder en Böösho
dohëo.

En de Wesseschaffte vun de Shprooche beschäftesch sesch de Lëxėk met dä Wööt, di
doh sėnn, de Ettümmoloji domet, wi di wall äntshtande sėnn, de Onnomasjoloji
domet, wi de Wööt övvehoup jebelldt wääde künne. De Jrammatėk es doför
zohshtändesch, opzezëije, wi de Wööt bem Säz boue prinzippijäll verändert wääde,
mer säät och: jebeush wääde. De Syntax deit dann liehre, wie mer de jebeuchte
Wööt zosammepossumeteet, öm Säz druß wääde ze lohße, un wat un wi do de Böujunge
zosamme ze shton hann, domet dat och all sing Reschteschkeit kritt un shtemmp.
En de Rhetoorėk deiht mer sesch dann domet bevaße, uß enem Pöngel Säz en schöne
Redd odder_ene jode Vördraach ze forrme, un de Litteratuurweßßeschaff lohrt
sesch opjeschrevve Shprooch, alsu Tëx, aan, un weiß jätt dozoh ze saare. De
Ochtojraffi säät uns, wi en en Shprooch der iere Täx jeshrevve wääde, de
Foneetėk un dä ier Ongerjlėdderunge befaße sesh domet, wi de Shprooch klenge
deiht, un de Loggopäddi kann unß liehre, wi mer dä Klang hen kritt, wam_mer et
noh_nit kann.

Jetz kam_mer de ongerscheedlijje Shprooche och zosamme, of nevvenëijn bėtraachte
— dat määt de Verjliishende Shprochweßßeschaff un verzallt uns, wat de
Ongerscheed un Jemëijnsamkeite sinn, un belldt udder beschriev esu
Shprochejroppe, -famillije, Dialëkte, un noch ene janze Pöngel fun shpezijëlle
Schmölzjer us Shprooche, un Zosammehäng zwesche de Shprooche.

Mer kann der Senn vun dämm, wat ens en eine Shprooch jesaat wood, en en annder
Shprooch övverdraare, wam_mer_t kann, dat nännt mer övversäze. Bei jeshrevve
Saache jenou esu. Jäz kam_mer och dä Klang vun wat en eine Shprooch opjeschrevve
woodt, en en ander Shprooch övverdraare, oohne op dr Senn ze aachte, dä Förjang
heijß Tranßkrėpßjůhn.

Övverhoup, de miihßte Shprooche hann en Schreff, woh se mit jeshrevve wääde. Di
es lang nit bei alle Shprooche desellve, ävver de winnishßte Schreffte wääde nur
för ein Shprooch jebruch, un et jidd_er och en Aanzahl Shprooche, di mer en zwei
odder sujaa mieh Shreffte schriif. Dat kann äntweder oder sinn, mer wääßelt do
nit meddsendren de Shreff, ävver em Japaanesche schriif mer bes_op fönnef
Schreffsüßteme jemesch, wam_mer dat well.



https://ksh.wikipedia.org/wiki/Sht%C3%A4zz

Dä Hunk hät enne Stez un wiggelt domet. De Katz bruch ihre Stez öm jrad loufe ze
künne. En Koh jach mem Stez de Fleeje fott.

Noh'm Prinz Karneval küt dä Stez vum [Rosenmontagszug|[Ruusemoondachszoch]], un
hinger däm Stez küt de „Stadtreinijung“ un määd dä Driß vun der Pääd widder
fott. De Pääd han Stetze met schöne lange Hoohr dran. Avver och Ellifante un
Fesch han ene Stäz. Di bruche se, öm beim Wandere ihre Fördermann ze kenne un
faßzehallde.

Em Stez vum Flochzäusch sez et Leitwerk un dä Funk. De Füjjel han de schönste
Feddere em Stätz, un der bruche se och öm ze Lenke beim Fleeje. Wenn de ne
Pattevuul bauß un vorjiß däm singe Stez, dann flüch dä nit. Em Kinno un em
Thiater jiddet och enne Stez. Wenn nohm Fillem de Name övver de Leinwand loufe,
da es dä Stez am Jang. Wenn et Spill röm es un de Metspiller dunn sich verbeuje
un krijje jeklatsch, un norrens un norrens rus op de Bühn, jo da kannste och
jonn un der der Stez schenke wenn det ielig häß un em Parrekhus der Stau
vermeide wells.



https://ksh.wikipedia.org/wiki/Salomone

D Solomone vängd mo op ön Kaad em Oste va Neuguinea. Di onjöväär 29.000 km²
vordeele sisch op knapp 1000 Insele. Zm Deel jöhüüre sö zo d Salomon Insele, zm
Deel ävver och zo d Rennell-, d Ontang-Java- övv d Santa-Cruz-Insele.

Di Insele send vreuere Vulkane. Dr hükßde Berch es dr 2.335 m huhe Mount
Popomanaseu, dä op d Insel Guadalcanal litt. Dat Klima op d Salomone es wärm un
weed dörch dat Wasser van dr Stelle Ozean böäflossd. D Insele send meeßd jrün va
Strüsch.

Dä Spanijer Mendanas entdeckde d Salomone em Joohr 1568, ön Insel, di bes dohen
at van d Melanesier böwond woode woch. No singe Duud jängö ävver all di
Ongerlaare vorloore, di hä erstald hod un di Insele woode wärm vorjeiße. Isch
1767 koome d Ängländer wärm no d Salomone. Di wosse ävver janet, dat d Spanijer
sisch dat Land at onger dr Naahl jöresse hodde un kekke sisch op di Insele öm.
Övverall stäng dö Vaahn va Ängland, ö Zeeche, dat di Insele hönö jöhood.

Avangs van öt 19. Jahrhondöt koome d Dütsche un bösatze dr Norde van di Insele,
maade sö zo Deutsch-Neuguinea (op Ripuaresch: Dütsch-Neuguinea). Dat ändernde
sisch isch no dr Ischde Weltkresch als di Insele Dütschland wärm aavjönomme wode
un d Australier dat Jöbiid zojösproche krääte.

Em Zweide Weltkresch koome d Japaner, vorloore di Insele ävver spiir an d USA.
No öt Eng van dr Kresch woode dö Salomone d Ängländer zojösproche.

1978 woode dö Salomone önö onaavhängije Staat, dä ävver Metjledd em Commonwealth
es.

Änglisch es di Sproch, di övverall jösproche un vorstange weed, ävver op d Stroß
weed meeßd Pijin jömulld.

Jeld op d Salomone z vordeene es schwoch. Dat Volk es ärm un had mä di
Möjelichkeet, dörch Avbouw va Jold, Koffer un anger Ääz Jeld en d Teisch z
kriije. Veschvang jöhüüd och zo dat, watt dö Lüüh nötze, öm Bruud op dr Desch z
kriije.



https://ksh.wikipedia.org/wiki/Ripoarisch_%28Sprooch%29

Ripoarėsch Sprooche eß enne Bovverbejreff för Sprooche ussem Rhingland uß dä
Jääjend zwesche St. Vith, Aahwieler, um Kirchroa, Nüss, Düsseldorf, Jläbbisch,
Waldbröl, Siburg, Remaren, met Oche, Bonn un Kölle dren. Et jitt enne Houfe
Ripoarėsch Sprooche, jood mii wi 120, un fass övverall sin se sesch jannz
äänlėsj, wenn et de Nohpere sin, un de Ungersheed weede emmer jrüüßer, wënn_se
wigger usseneeijn sinn. Esu jet weed og e Dijalekskontiinuum jenannd.

Fun de Ripoarische Sprooche un Sprooche-Jroppe, un di Sprooche wo mer_et nit
jannds_esu jenou saare kann, de su jenanndte Jränß_Dijalägte, eß hee enß enne
kümmerlijje Aanfang fun_enne Lėßß do_fun, noh_m Allfabeet zotteet

(*) dat Hötter Platt eß faßß ußjeshtorrve, eß këij ripwarische Sprooch, mer
hann_et hee nattööelesh opjenůmme, wëijl_et nuur em Jebeed zwesche de
ripuarische Sprooche jekallt weed. (?) dat künnt janz fokiehjt jeschrivve sinn.
Do moss_ens_enne Ėijhëijmische raan. (L) dat hüot bej de Limburjėsh-Bërrjėshe
Sprooche, di_mo ijo sällde bej de rippoarėsche Sprooche zälle dëijdt. (M) dat
hät fill fun de Mosel-Frënkėshe Sprooche aan sesch.



https://ksh.wikipedia.org/wiki/RiS

Ripoarėsch Sprooche eß enne Bovverbejreff för Sprooche ussem Rhingland uß dä
Jääjend zwesche St. Vith, Aahwieler, um Kirchroa, Nüss, Düsseldorf, Jläbbisch,
Waldbröl, Siburg, Remaren, met Oche, Bonn un Kölle dren. Et jitt enne Houfe
Ripoarėsch Sprooche, jood mii wi 120, un fass övverall sin se sesch jannz
äänlėsj, wenn et de Nohpere sin, un de Ungersheed weede emmer jrüüßer, wënn_se
wigger usseneeijn sinn. Esu jet weed og e Dijalekskontiinuum jenannd.

Fun de Ripoarische Sprooche un Sprooche-Jroppe, un di Sprooche wo mer_et nit
jannds_esu jenou saare kann, de su jenanndte Jränß_Dijalägte, eß hee enß enne
kümmerlijje Aanfang fun_enne Lėßß do_fun, noh_m Allfabeet zotteet

(*) dat Hötter Platt eß faßß ußjeshtorrve, eß këij ripwarische Sprooch, mer
hann_et hee nattööelesh opjenůmme, wëijl_et nuur em Jebeed zwesche de
ripuarische Sprooche jekallt weed. (?) dat künnt janz fokiehjt jeschrivve sinn.
Do moss_ens_enne Ėijhëijmische raan. (L) dat hüot bej de Limburjėsh-Bërrjėshe
Sprooche, di_mo ijo sällde bej de rippoarėsche Sprooche zälle dëijdt. (M) dat
hät fill fun de Mosel-Frënkėshe Sprooche aan sesch.



https://ksh.wikipedia.org/wiki/Printe

Printe sinn ene süüße Spezjalität uss Oche. Lück voh ußwääz donn se jään mit
Lääwkooch verjleishe, wejl se en ähnliche Färv han unn jewisse Ähnlishkejte in
dä Konsistänz. Awwä dä Jeschmack ess komplettemang angers. Printe wääde mit
Sirup jesööß (Lääwkooch mit Honish), unn dä Jewöözmishung is angers, se besteht
uss Anis, Kardamon, Nelke, Orangshat, Ingwa, Korijanda unn suh wigger, de jenaue
Zesammesätzung is jehejm. Ußßer dä Sirop sinn kejenerlej flössije Zodote dobeij.
Ma loss dä Tejsh för e paar Doch lijje, dann weed hä wie Koujummi. Ääshte Printe
sinn haat ("Haatprinte"), unn man doot se jään inn dä Kaffee stippe. Äwwer et
jitt och wäjshe Printe ("Wäjshprinte"), vüür allem föör Turiste op dä
Wiehnochßmaakt, unn dä sinn dänn Lääwkooch, sarish, jet ähnlicher. Die jitt et
dann och mit Schokkolaat, Zuckäjlasuur und Haaselnööt.

Dä ääßte Printe wurde vermutlish im beljishe Dinant jemaat. Äwwer de Öcher
Saareschatz säät, dat en Öcher Bäckerjesell dat Rezept mit dä Hilf vom Düüvel us
dä Jruft Karls des Jrooßen gekläut hätt. Dä hätt doföör de Seel von dä Jong
wolle. Äwwä da lüeße Öcher Jong hätt ihm et Bläsh Printe ze esse jejewwe, unn dä
jecke Düüvel hätt et Bläsh mitvershlonge. Vüür Buuchwääh hätt hä de Seel nit mäh
nemme könne. Diese Sare is baseet op dä Dombouw- und dä Loußbärchsaare, wo dat
Motto is: "Dä Öcher is dä Düüvel ze lüeß."



https://ksh.wikipedia.org/wiki/Ponzius_Pilatus

Ponzius Pilatus woch tösche d Joohre 26 un 36 dr vönvde Präfekt va Rom ä
Judäa.[1] Hä wood van dr Kaiser Tiberius äjesatze. Ponzius Pilatus hod, wi öt en
d Bibel beschrevve steehd, Jesus Christus an öt Krüzz schlaare un ömbrenge
losse.

Öt es net övverlävverd wann un wo Pilatus jeboore wood, öt jitt ävver Hänwiise,
dat hä us Samnium komme es. Jesechert es ävver, dat Ponzius Pilatus em Joohr 26
va Tiberius dat Amt övverdraare kräje had. Singe Vörjäjer woch Valerius Gratus,
dä dat Amt tösche 15 un 26 bekleed hod. Pilatus moss dr Ritterstand ajehood ha,
hod alsu ön huch Positiun beij d Römer.

Öt wood övverlaad, övv Pilatus dörch Seianus, önö Huhe onger Tiberius, dä
dodörch bökannd woode woch, dat hä mi wi angere jäje d Jüdde äjestalld woch,
ernannd woode es. Dat kütt erkläre, wisu Pilatus döck su sträng jäje öt
jüddische Volk vörjejange woch. Di Strängde kutt önö Jrond se, dat Pilatus 10
Joohr lang Judäa onger singe Fittische hod.

Em Sommer van öt Joohr 36 woohl Pilatus önö Zoch va Lüüh dova aavhalde, op dr
Bärch Garizim z träcke, dä als hellich jold. Dat jäng ävver mä met Jewald, di
sing Soldate och äsätzde. Dorophenn mood hä no Rom, öm Pilatus Vorhalde z
erkläre. Usserdäm wood häm vörjeworpe, hä hod ä sing eeje Tesch jeweedschafd un
Jeld van dr Staat vöör sisch jebrudd. Su soll hä sisch önö Wasseraschloss en öt
Huuß ha läje losse. Ävver net mä dat. Ponzius soll Lüüh jeschmiird ha, soll
angere beklaud ha, soll Lüüh ömbraad ha, oohne ö Urdeel aavzwaade.[2] Pilatus
reisde net mi no Judäa zöröck. Marcellus krääd dä Poste. Dat kann dora jelääje
ha, dat beij öt Ätreffe va Pilatus, Tiberius at jestorve woch. Doher weeß kenne,
wi dat ä Rom avleev. Dat önö neue Kaiser neu Lüüh en d Provnze scheckde woch jo
nüüß Neuts.

Öt kann och och net jesaad wäde, övv Pilatus erjendwann öns ö Wood övver d
Krüzzijung va Jesus ä Rom vorloore had.

Völl Lüüh denke, dat Ponzius dr Vörnaam va Ponzius Pilatus es. Dat stämmd ävver
net. Dä es ja net övverlevverd. Pozius beddüd mä, dat di Persun zo d Famelisch
van d Pozier jehüüd. Di Famelisch spelld en d Jeschichte va Rom ön jruuße Roll.
Su braad enne us di Famelisch Julius Cäsar öm. Pilatus kütt dojäje van öt Wood
Pilum, dat bedüüd, dat di Persun ä Späär dräd. Öt kann ävver och va pilea
aavjeleid wääde. Dann bedüüde dat, dat Pontius Pilatus önö Hoddräjer wöch. Ön
dreide Möjelichkeed wöch, dat dr Orsprong va Pilatus dat wood pilatus wöch, watt
"oohne Hoore" heechd. Pilatus höd dono ön Plääd.



https://ksh.wikipedia.org/wiki/Platt_(Shprooch)

Platt säät mer en de Houpsaach em dütsche, em Norde un en der Medde, em
nederländėsche, em fläämesche, em limborjėsche, en dä friisėsche, un en fowandte
Shprooche'röüm för de ëijnhëijmesche, lokaale Shprooche, Diajläkte, ov
Streektaalen. Dat iss en zimmlijje Fillfalt fon Jermaanėsche Shprooche, di fom
aahle Oßßpreußesche beß noh'm Seeländėsche bahl fufzeenhondert Killomeeter fun
Oßß noh Wëßß un fon henger de dänesche Jrenß beß nohm Tüürėngerwald un aan de
Muusel un de Saa öm de fönnefhonndert Killomeeter fun Nocht noh Sööd ömfaß.

En der Nederläng un em nit-franzüüseschproochijje Belljie saare se plat för alle
Dijaläk, odder Streektaale, die nit et standaatmääßejje Nederlängsch sin, ejaal
wat, also de Nederfänkėsche Shprooche, de Nedersakßėshe Shprooche, de Wëßß
Friisesche Shprooche. Doh donn de Minsche „plat praate“ odder „plat praote“ —
dat es et sëllve, wie wäm mier Platt kalle odder Platt schwaade, odder och wann
se em Norde in Dütschland „Platt snake“ don. En Holland, em Limborjesche un och
en Flandere hëijße de ëijnzel Shprooche öff noh ierem Oot oder enne Jääjend, esu
wi et Frysk, et Groningsch, et Klefs, et Limburgs odder Limburgs Plat, et
Jömelejer Plat.

Em Norde un em Deijl fon de Medde fon Düütschland kalle de Lück Plattdüütsch, un
sare öf koot „Platt“ dö för. Dat zerfällt ävver jeneou jenomme in locker fier
Dousend ëijnzel Dijakëkte, die en Jroppe un Ongerjroppe med dä Jäjend, woh se
jekallt wääde, enne ëijene Naame han, esu wi j et Sauerländer Platt, et
Oßßfriiseplatt, odder et Husummer Platt.

Dat eß ußerhallef fom Plattdüütsche Shproocheroum nit andersch, et Harzer Platt,
Rhöner Platt, Hinterländer Platt, Eifelplatt un Wäller Platt zum Bëijspell
jehüüere bëij der Meddeldüütsche Shproocheroum un wääde en iere jewëilije
Meddeljeberje jekallt. En e paa Ööt un klëijnere Jäjende hät sesch ennjebörjert,
dat mer dat „Platt“ och fott lohße kann, wäm mer övver de Shprooch am Oot redt,
esu kam mer en Krievel „Krieevelsch“ un „Krievelsch Platt“ sare, odder en Bonn
„Bönnsch“ un jenouesujoot wi „Bönnsch Platt“, odder „Hommersch“ wi „Hommersch
Platt“ saare. Janz sellde eß dat Woot „Platt“ henge draan nit mieh üplėsch, zem
Bëjspell bemm Kölsch un em Kirshröhdsch, ävver dat hindert këinje draan, och för
di Shprooche ëijfach fon „Platt“ ze kalle, wi överall sönß.

En Jrenß woh henger, em Sööde, mer nit mieh fon Platt schwaade dëijt, wam mer
der Dijalek vom Oot mëijnt, kam mer nit besöndersch jenou ußmaache. Se könnt fom
södlijje Honsröck övver der Taunus un Meddel Hëße, der Shpëßßaat, de Röön, un
der Tüürėngerwald loufe. En Söthürėnge weed dat Fränkesch fon doh noch „Platt“
jenannt, ävver de Franke em Frankeland fon Bajore sare dat nit mieh, un och em
badesche, en Wöchtemmbersch, un en der Palz säät mer nit „Platt“ för der lokaale
Dijaläk.

Dat Woot „Platt“ för de Aat ze schwaade küt ussem ahle Dütsch un hät
urshprönglėsch esu jät wi „ëijfaach“ un „oohne Jeschnörkelß“ bedügk, ävver och
esu jät wi „nidderėsch“ em Senn fom Shtand, alsů de Shprooch fon de ëijnfache
Lück, un nit fom Adel dih.



https://ksh.wikipedia.org/wiki/Paveier

Di Paveier sin en Bänd uß Kölle. Se senge vill op Kölsch ävver nit nuo. Se dunn
fill em Kanevall shpille, hatte haufewies Faßtelooventßtophits, se sinn ävver
och sönß joot dobäij un shpillen_et_jannze Joohr övver. Zick ville Johre
jehüühre se zo dä Top-Bänds us d´r Domstadt - däm kölsche Kleeblatt.2013 weed
die Bänd 30 Johr alt. Am 2. Juni dunn se kräftisch Jebootsdach fiere - met enem
Open-Air am Tanzbrunne.

De miißte vun dä Junge kumme ürshprönglij_uß Dellbrück, nur dä Minibömmel kütt
wall uß Sölz. Die hatte ald alß Pänz en_de Scholl meddenann_ze_donn_un Mussik
jemaat. De Bänd hät et ald vüür dä Jründung 1983 jejovve un do hät se sich noch
de Colonia Rangers jenanndt, un se han füür_allem Kanntri_Mussik op Kölsch
jemaat, met ier winnish Äfollesch.

Nohdämm se sish dä Naame aveier verpaßß hatte — noh dä Paveier di_t Plaßter op
unß Shtrooße maache — do hann se dä Kanntri fottjelohße. Dä Naame hätt
övverijjenß et Heidi Knipp uss_em Kölsch_Nohkiksel eruß_jesöök.

Zick dämm hann se sish met ettlijje Fasteloovenzhiz joot Jehüer voschaff. Die
wooren faß_all vum Hans Knipp ußjedaach, dä och fö_de Bläck Fööss schriiv. Et
jingk_loßß_med „Am Ruusemondach“ un däm shtimmungßfolle „Ich nemm d'r Dom met“
di bäij EMI erußkoohme.

Koot drop hät dä Günter Ilgner se en sing Gerig Musikverlage jehollt un op däm
Läjbel PAPAGAYO produzėet. Hee jov et en jannze Räij joot bekannte, un Leeder di
aankoome_un de Pavaijer beqannt jemaat han, wi_dat Danzleed „Beim Toni aan d'r
Iesbud“ vüür_allem ävver 1986 dä Supper_Fasteloovenz_Hit „Heut' brennt mein Iglu
… (Snappköppskassörsken)“



https://ksh.wikipedia.org/wiki/Paul_Henckels

Paul Henckels (* 9. September 1885 en Hürth bei Kölle; † 27. Mai 1967 in
Kettwig, hück Essen-Kettwig) wor e'ne deutsche Theater- un Filmschauspiller.

Paul Henckels fing sing Laufbahn noh em Besöök vun d'r Huhschull für Bühnekunß
am Düsseldorfer Schauspielhaus aan, un wo doh als Schauspiller, Bühnerejissör un
Theaterdirektor tätig. Von 1936 beß 1945 wor'e am Preußische Staatstheater
Berlin unger Gustaf Gründgens aanjestellt, un hätt och dat Schlosspark-Theater
en Berlin metjegrönd.

Typisch für sing Fillemrolle wor singe rheinsche Akzent un die Fixierung op
Rolle als Muuzepuckel ode leesch verdötschte Häär. Unverjesse eß sing
Darstellung vum Lehrer Bömmel em Fillem Die Feuerzangenbowle. Zitat: "Wat is en
Dampfmaschin? Da stelle mer uns janz dumm ..."

En d'r 1950er un 1960er Johre troat Paul Henckels och en Fernsehsendunge op,
z.B. en „Die fröhliche Weinrunde“ mem Margit Schramm als Wiertin un'em Willy
Schneider als Kellermejster.

Paul Henckels wor verhieroat met singer Schauspillerkollegin Thea Grodtzinsky.
Sing ierschte Frau wor Cecilia Brie, och en Schauspillerin, met dä're drei Pänz
hatt. Sing Jraaf befingk sich om Südfriedhoff en Düsseldorf.

En singer Jeburtsstadt Hürth hann se em Juni 2006 die Bürjerhuusweedschaff noh
im en „Henckels“ ömjenannt.



https://ksh.wikipedia.org/wiki/Norderney

Norderney es änn van d sövve Ostfriesische Insele un jehüüd zom Kreijs Aurich.
Zösätzlisch es Norderney och ön Stadt, di op d Insel litt. Norderney hat
unjeväär 6200 Äwohner. Met öt Boot kütt moch va d Norddeich Mole in ön joo Stond
op d Insel. D nöödste Nobberinsele send Baltrum un Juist.

Vöör völl Tuuriste es dr 14 Kilometer lange Sandstrand dr Jrond, op d Insel z
komme. D Süden und dr Oste va Norderney jehüüre zom „Nationalpark
Niedersächsisches Wattenmeer“.

Norderney entstäng isch em 16. Jahrhondöt. Öt weed ajenomme, dat em Joohr 1362 d
Insel Buise, di an di Stell looch, bei ön Flut ussöree broch. Ee Deel, d Insel
Buise, wood immer kleener un löösde sich irjendwann janz op. Zo d selbe Zitt
wochs dä zweide Deel Insel, die spiier Norderney wood. 1550 tauchte dr Naam öt
ischte Moll als „Norder neye Oog“ än d Bösch op.

Am Aavang läävde d Lüü op d Insel van öt Vange va Vesche, spiier koom d
Scheffvaart dozo. Hüü kütt önö Hoof Jeld durch d Tuuriste op d Insel. At 1797
wood Norderney ö Heilbad un va 1946 a es Norderney och ön eeje Stadt.

Wä mät öt Auto op d Insel vaare well, dä ka dat do, moss öt ävver op Parkplätz
aafstelle. Völl Deele van d Insel dörfe mä z Voss betroone wääde. Selvs
Vaahrrähr send vorboohne. Heezo jehüüre d Naturschutzjebiite op d Ostsii. Wä
jenoch Knöpp hat, da kann och met dr Fliejer op Norderney lande. D Landebahn es
1000 Meter lang.

Op Norderney jitt öt d „Badeziidung“. Dat es d kleenste sälvständije Ziidung va
Dütschland. Öt jitt och önö eeje Radiosender, dä Radio SWS (Sturmwellesende)
heecht.



https://ksh.wikipedia.org/wiki/Naomi_Watts

Naomi Ellen Watts (* 28. September 1968 ä Shoreham) es ön änglische
Schauspellerin un Filmproduzentin.

Bes zo hör aachde Läävensjoohr wonnde Naomi ä Shoreham. Nodäm sich hör Äldere
scheede leete, trock sö em Alder va 14 Joohr no Australie. Öt duurde net lang,
iih sö dö australische Staatsbörjerschaff kräät. Naomi besood vorschiedene
Schauspellschülle. Em Joohr 1986 jäng sö no Japan, öm do als Model zö werke. Dat
fluppde ävver net, un sö trock wärm no Australie zöröck. Nodäm sö ön Zitt en önö
Laade jewerkd hod, kräät sö Kontakt zo ö kleen Theater, un höör Vüühr vöör dö
Schauspellerei wood wärm jeweckd. Zö iisch troon sö en öt Werbefernsehe op, 1988
en ön Roll en ön Fernsehserisch. Dono jäng öt Schlaach op Schlaach. Öt räähnde
Rolle un Usszeechnunge.

En dö 1990er Joohre woch Naomi Watts met dör Regisseur Stephen Hopkins
vorhiirod, tösche Aujus 2002 un Mai 2004 dö Vrau va dör Schauspeller Heath
Ledger. Em Joohr 2006 wood bekannd, dat sö met Liev Schreiber ohne Traureng
zösamme es. 2007 wood hörö ischde, 2008 hörö zweide Jong jeboore.



https://ksh.wikipedia.org/wiki/Muslim_Studenten_Vereinigung_in_Deutschland

De Muslim Studenten Vereinigung in Deutschland e. V. säät se eß en freje un
unaffhängeje Intrëvertreddung för islamesche Studënte en Dütschland. Se süht
sesch sellver als en islamische Institution. Weil der ier Affköözung MSV esu öff
förkütt, kööze se sesch sellver jähn met M.S.V. aff.

Dä Verein wood 1964 ėn Münche jejründt, sez ävver enzwesche em hillije Kölle. Dä
es och Metjleed_en_de Islamische Jemeinschaf en Dütschland, affjekööz IGD — do
drövver saare di Schlapphööt fun em Ennemenester fun Noodrhing-Wäßfaale singem
Verfaßongßschoz en Düsseldorrəf, dat doh de Muslimbroderschaff iere äjjėpptesche
Afflääjer, äver schwer et Sare hann soll. [1]

De Muslim Studenten Vereinigung in Deutschland es och em dä Föderation
Islamischer Organisationen in Europa dobei, affjekööz heiß dat FIOE, un en de
International Islamic Federation of Student Organization, dat heiß „De Studente
ier Ojanisazjuhne iere ėngernazjonale Bund“, un se don et met IIFSO äffkööze.

Dä Baas fun dä M.S.V. es ene jeweße Ibrahim El-Zayat un singe Shtällfoträdder es
dä Mehmet Sabri Erbakan, dä doför ens dä Jeneralvörsėzer en de IGMG jewääse eß.



https://ksh.wikipedia.org/wiki/Mosel

D Mosel es dr met 544 km längßde Nävvefloss van dr Rhing. Sö läuvd dörch
Frankreich, Luxemburch un Dütschland. Ä Koblenz münd sö en d Rhing.

D Moselquell litt en d Nöhde van d französisch Jemeende Col de Bussang en d
Vogese op en Hühde va 715 m. Op hörö Wääch paßeerd sö ä Frankreich Metz un
Thionville, dat ä Luxemburch jelääje Schengen, un op dütsche Siij Trier,
Bernkastel-Kues, Cochem un Koblenz. D Zoflöss Meurthe, Saar un Sauer bränge öt
meetzde Wasser en d Mosel.

D Mosel es önö van d jrützde Wasserwääch. Dörch dr Ussbouw met 28 Staustufe es
öt möjelich, dat och jruuße Frachtscheffe dorop vahre könne. Net z vorjeiße send
di Scheffe, di Turiste d Jäjend zeeje. Dobeij wäde Statiune wiz m Beispell
Traben-Trabach, Beilstein, Neef, Nehren, Bremm, Klotten, Edinger-Eller, Cochem
un Bernkastel-Kues aajevahre.

D Mosel es ee van d jrützde Wingabouwjebiite, di Dütschland un Luxemburch z
beene had. Op mi als 9000 ha waaße he Druvve. Meeßd es öt Wisswing, dä van d
Mosel kütt. Wingberch langß dr Wasserwääch wiise d Lüüh dr Wääch.



https://ksh.wikipedia.org/wiki/Miesmuschel

De Miesmuschel (Mytilus) es eine von dä bekannteste unn häufichste Muschele för
ze esse. Ihr Pänz, de Larve, lävve vier Wuche als Plankton unn setze sish dann
irjendswuh an dä Küst fess, jään im Brackwasser vunn ene Flossmündung oder suh
jet. Doför hätt se suhjenannte Byssusfädscher. Med dän kann se sich an Stein,
Stück Holz oder esuh fesspappe. Se sinn 5-10 Zanntimeter jroß, oval un jrau bis
blau-violett.

Jejesse weede vür allem de Miesmuschele us dä Noodsee, Ooßsee un dem Atlantik.
Da weede se och op Plöcke direk jezüscht, zeääßt in Frankreich im 13.
Johrhungert, hückzedaach övverall. Pro Johr weede 100.000 Tonne Miesmuschele in
Europa jejesse.

Miesmuschele mööte levvend jekooch wääde, dat heiß vür dem Koche mööte se ihr
Schal fess zohallde, danach moot de Schaal offe sinn. Ma kooch se in Salzwasser,
Bröh, französisch och med Wing. In dä Kochsuud ka ma no Öllisch un anger Jemöös
donn. In Oche ess ma se met Schwaazbruud, beröhmt doför sinn de
Degraa-Brouereie.



https://ksh.wikipedia.org/wiki/Michaela_Schaffrath

Michaela Schaffrath (6. Dezember 1970 ä Nuthberch) es ön dütsche Moderatorin un
Schauspellerin. Völl Lüüh kenne Michaela och als dr Pornodorstellerin Gina Wild.

Michaela Schaffrath wood als Michaela Jancke ä Nuthberch jöboore un liirde no d
Schüll Kengerkrankeschwester. Nävvebeij werkde sö als Hölp op Erotikmesse.
Michaela deng völl dovör, öm als Pornostar jöbrud wäde zö könnö. Dozo jöhoote
jrüüßer Bröss un blau Kontaktlinse, ö paar Pond winnijer braad Michaela och op d
Wooch.

Öt ischde Mol stäng Michaela em Joohr 1997 vöör d Kamera, troon ävver noch net
onger dr Naam Gina Wild op. Di ischde Filme woore ävver schlääch en öt Wasser un
hand Michaela mi jökooßd, als sö vordeend hod. Ee Joohr spiidr soch dat ävver at
angisch us. Filme (hörö Dörchbroch als Gina Wild koom met dä Film Gina Wild –
Jetzt wird es schmutzig op Ripuaresch heechd dat Gina Wild - jetz weed öt
dreckich) un Artikele en Sex-Ziidunge braate sö jruuß öruss.

Em Joohr 1999 un 2000 övverreichde sö Michaela dr Priiß Venus Award, eemol als
beitzde neu Pornodarstellerin un eemol als beitzde Pornostar övverhaupd.



https://ksh.wikipedia.org/wiki/Mestreechs

Et Mestreechs udder Maastrichter Platt es dat Platt, wat se em ahle Deil vun dä
Stadt Maastrech kalle, di jans em Sööde vun der Neederläng aan der Maas litt. De
Mestreechse saare Mestreechs doför, de Nederlander Maastrichts. Et Mestreechs es
ene Limborjische Dialekt, dä ävver jät mieh wi ander Limborjesche Sprooche ene
jeweße Enfloß um Franzüüsesch aan sesh hät.

Et Mestreechs es ene Deil vum Wessjermanische Dialek_Kontinuum un dröm ähnlesch
met dä Dialekte drömröm.

De Sprooche em Land öm Maastrech sin anders wie et Mestreechs. Och en dä Dörper
un vörmoolijje Jemeinde Itter, Borgharen, Amby un Heer, di em Joohr 1970 noh
Maastrech enjemeindt woodte, schwaade se eijene Sprooche, och wann ene Houf
Maastrechter noh dohen ömjetrocke sin, die dat wall nit donn.

Der jrüüßte Deil vun singe Eijeschaffte hät et Mestreechs ävver met de andere
Lėmborjesche Dialekte jemeinsam.[1]:

Jraad wi de ander Limborjesche Dialekte och, kännd et Mestreechs en janze Hääd
Tön, un dobei sin_er vill sellefsluute, di et Neederlängsch un et Deutsch nit
hät. Dröm han di Limborjesche Dialekte och ene Knubbel dijakrėtėsche Zeijsche,
di em en Nederlängsch velleisch ens en Främbwööter liß, ävver söns nit känne
deiht. Loor och onge onger de Ottojrafii.

Met heh dä Bochstabe un Kombinazjohne vun Bochstabe weed et Mestreechs
jeschrevve:

Em Joohr 2002 hät de Rejierung vun Maaßtresch ofizjäll e Leed en de Mestreechse
Sprooch als Hümm för de Stadt aanjenumme. Dat Mestreechs Volksleed, wi se et
nänne donn. De Mussik kohm em Ojinaal vum Alfons Olterdissen, dä vun 1865 bes
1923 jelääf hät, un es de läzde Shtrof vun dä Mestreechse Oper Trijn de Begijn
vun 1910.[3]



https://ksh.wikipedia.org/wiki/Manneken_Pis

Öt Manneken Pis, op Ripuaresch sätt mo dora Pessend Männsche, es önö klenge
Springbrunne ä Brüssel. Öt es öt Woohrzeeche van d Stadt.

Öt Manneken Pis wood em Joohr 1619 van Hieronimus Duquesnoy jömaad. Di 61 cm
huch Fijur es us Bronße jöjooße un an d Eck Rue de l'Etuve un Rue des Grands
Carmes opjöstald. Öt Manneken Pis wood at döck jöklaud. Damet dat net wärm
passeere kann, koom di Orijinalfijur en öt Maison du Roi, dat och Broodhuis
jönannd weed. Watt drusse an dr Brunne z se es, dat es ön em Joohr 1965
nojömaade Fijur us öt Joohr 1965.

Em Joohr 1450 wood öt Manneken Pis öt ischde Mol en di ald Bösch jönannd, dat
heechd, onjöväär 150 Joohr bevöör di Fijur öt ischde Mol jöjooße wood.

Em Joohr 1985 wood öt Jäjestöck zo öt Manneken Pis, öt Janneken Pis, ä Brüssel
opjöstald.

Wä a bösongisch Daach no Brüssel kütt, dä sitt manchmol öt Manneken Pis met
Kleer a. Su drätt dat Fijürche at öns öt Triko van d belgische
Vossball-Natiunalmannschaff. An dr Welt-Aids-Daach deed öt vorhüte.

Öt Manneken Pis es öt Woohrzeeche va Brüssel, dat treckd völl Turiste a, di
sisch vöör dä Brunne fotojrafiire losse welle. Ävver och Modele wäde aav un zo
vöör öt Manneken Pis fotojrafiirt.



https://ksh.wikipedia.org/wiki/Mangneet

Ene Mangnet ess_en Saach udder en Mattrijaal med enem Mangeneetfëld_öm sesch
eröm. Dat Fëlld kam_mer nit sinn, un nit föhle, ävver wam_mer ene andere
Mangneet erinn brängk, doh kam_mer sinn un fööhle, dat dä dofun aanjtrokke odder
fottjedäut weedt. Ußerdämm äänlesch, ävver nidd_esu doll, maache dat
mangnetiseerbaa Saache o Mattrijaalije, för e Bëijshpell kleij Shtöckelsche uß
Iiser, di ävver nuur aanjetrokke wäde künne. Di Kraff fum Aantrekke un
Affshtüßße hängk aan dä Shtärk fun dä draan bedëijleschte Mangneetfelder zosamme
jenůmme.

Dä Name Mangneet kütt uss_em ahle Jriischesch, do kenne se dä μαγνήτης λίθος,
ene mangnesesch Shteijn.

Mer kënne duuerhafte Mangneete, Pämanäntmangneete, di ier Kraff un ier Fëldt
övver en lange Zick behallde, un mer kënne Färromangneete, di nur dann e
mangneetesch Feld opboue, wann se vun enem andere Mangneet singem Fäldt dozoh
aanjerääsch wäde. Zo dänne Färromangneete jehüüre de allermiihßte Metalle. Dat
Bläsch en de Köhlschrangkdöör un ene Flippschaat ess_en Lejierong do druß, drömm
kam_mer doh och ene Mangneet draan klääve.

En annder Zoot Mangneet sen de Elläkromangneete. Tüppesche Ußföhrunge sen uß
enem opjeweckelte issoleerte Droht, woh eläktresche Shtroom dorsch jeiht. Esu
lang, wi dat der Fall es, ess_esu en Schpool mangneetesch. Hööt dä Shtroom op,
eß Schloß domet, un dä Mangneed_eß affjeschalldt. En_et Ennere fun enem
Elläkromangneet shtish mer öff enne Kähn uß Ieser, Stohl, odder enem anndere
färromangneetesche Zeusch. Dat määt dat Mangneetfälldt kräfftejer, wat fun dämm
shtromdorshflosse Droht ußjëiht.

Mer kann och de Prinzippije fun de Mangneete kombeneere. Uns Planeet Äädt es esu
ene Kombimangneet, dröm dëiht uß och dr Kompaß singe Deenß.

Wann och ene Mangneet et fëromangneetesche Mattrijaal allëijn doll jenooch zoh
sesch trick, dat mer jewööhnlesch sare dëiht, et wöhr mangneetesch, su donn doch
och alle andere Zoote Mattrijal och e klëij beßje op däm sing Mangneetfeldt
reajeere. Wi, dat eß ungerscheedlish, un et jitt och doh doför Name för de Aate.
Parramangneetesch Mattrijaal weed e Fizzelsche bëij dä Mangneet hen jetrocke.
Allu un Sauershtoff sen, för e Bäijshpell, parramangnetesch. Diamangneetesch
Zeush, wi Kooleshtoff un Wassershtoff un ene Houfe Krohm söns, deut dat
Mangneetveld e janz höösch beßje fun sesch fott.



https://ksh.wikipedia.org/wiki/Louise_Brooks

Louise Brooks (* 14. November 1906 ä Cherryvale, Kansas; † 8. Aujust 1985 ä
Rochester) es ön Dänzerin us Amerika, di och dörch Rolle ä Stommfilme bkannd
wood.

Louise wood en ö kleng Dörp en Kansas jeboore. Dörch hör Mamm kräät öt Kengk
Spass an d Musik. Hörö Nobber däng hör jätt a, „sexual abuse“ nänne dat d
Amerikaner. Dat had höör Jevööhl va Leevde jöändert un Louise saad spiir, dat öt
kenne normal Leevde empfänge kütt.

Louise vong öt Danze a un maade dat siihr jott. Op eemol kräät öt krach met hörö
Chef un sooß op d Strooß. D Stell em Teatr woch vott. Ävver öt duurde mä ö paar
Dach, do vong Louise wärm ön Stell, desmol beij d bkannd Jrupp „Ziegfeld
Follies“. Dodörch wood Hollywood op hör opmerksam. Louise driinde Filme vöör
Paramount Pictures. Dat woch 1925.

Bes zm Joohr 1929 driinde Louise Brooks önö Hoof Filme ävver da passeerde dat
watt völl Schauspeller vassstelle moode. Dr Tunfilm koom un d Stemm paasde net.
„Net z bruche“, saad dr Rejisseur un uss woch dr Droom vam Film.

En Europa driinde Louise noch ö paar Filme. Su entstäng ä Dütschland „Dö Bökß
van d Pandora“ em Joohr 1929. Ävver och op datr Ärddeel satz sisch dr Tunfilm
dörch un vöör Louise woch kenn Platsch.



https://ksh.wikipedia.org/wiki/Langef%C3%A4%C3%A4l

De Stadt Langefääl (Rhingland) litt em Bundesland Noordrhing-Weßßfaale un is ene
Mittlere kreisangehörige Stadt vum Kreis Mettmann em Regierungsbezirk
Düsseldorf.

De Stadt Langefääl litt em Sööde vun Düsseldorf, em Weste vun Solinge un em
Noorde vun Levverkusse un em Oste vun Monnem am Rhing. Langefääl es us denne
beide Ootschafte Richroth un Rösroth jemaaht woode. Die wore fröher dürsch e
lang Fääl ( vun do kütt och dä Nome) usenanger. Et Rääsch sech Stadt ze nenne
krooch Langefääl 1948.

Dä Sproch es en Aanspeelung op et Wappe vun Langefääl - dä Berjische Löw steijht
för de Jrafschaf Berch un dat Posshoon zeijsch op de lang Tradition em Posswäse
vun dä Stadt. Et Geschichsbooch vun Langefääl jeit bis in de Johre vun 1100
zoröck. Et ältzte wat mer esu römstonn han, is dä Türm vun dä Kirch vum hillije
Määtes en Richroth. Dä han se öm 1150 opjestallt.

Zwesche 1090 un 1120 es et eezte Mol dä Name Richroth en en Oorkund jeschrivve
woode. För Rösroth han se de eetzte Oorkund eesch 1281 jeschrivve. Dat Ding han
se em Kluuster en Aaldeberch jefunge. Övver de Kölle-Aanheijmer-Schossee (hück
B8) un dä Verbindung Hitdöper Rhinghaafe (Levverkussen) un däm Berjische Land
sinn fröher Possreijter jeridde un Posskotsche jefahre. De eetzte Poss en dä
Jeschich vun dä Stadt wood 1774 als "Kayserliche Reichs-Posthalterey" vun dä
Häärre von Thurn und Taxis opjemaaht.En dä blööt öm de Midde vum 19. Johrhondert
wore en dä Poss övver 90 Pääds. Sick 1845 wor de Köln-Mindener-Eisenbahn dä
stärker Konkerrent.

En dä "Franzuuse-Zick" af 1808 jof et de "Mairie" (Bürjermeestereij) Richroth.
Se bestunnt un denne Spezialgemeinden Richroth un Rösroth. Em Johr 1910 woode
die zweij Spezialgemeinden zo en Jemeind "Richroth-Rösroth" zesammehjelääch.
Sick demm Johr 1936 heeß dat janze amptlich "Langefääl Rhld.". Em Johr 1939 wood
dat Wappe verlinnt un em Johr 1948 dä Tittel "Stadt". De Stadt Langefääl hät
2008 ehr 60-jöhrisch Stadterhebungs-Jubiläum jefiert.

De Wasserburch "Huus Jraven" wööd zem eetzte Mol em Johr 1334 en en schreff
jenannt. Se wood ald en Retterburch wahrscheinlich öm 1300 opjestallt; de
rischtije Johreszohl hät noch kinner jefunge. Noh däm Wesse vun Hück, kammer
dovun usjehe, dat se dä Nohfoljebaou vun dä Holzäädburch, dä „Motte
Schwanenmühle“ us em Mettelalder es. Se litt esu ömm 800 m vum Huus Jraven fott,
en Rächtong Schwonemööhl. Dä U-förmije Backsteenbaou es aan dreij Sigge vun
briete Wasserjräve ömjovve. De Hüüser em Söödweste, die noch do sin, kumme us em
16. un 17. Johrhondert. De Wasserburch Huus Jraven ess en Privotbesetz. Rinkicke
derf mer ligger nit. Standort: Langenfeld-Wiescheid, Graf-von-Mirbach-Weg.

De Schwonemööhl wööd jät 1341 en en Oorkund em Zusammehang met Huus Jraven
jenannt. Se es domet de eetzte Mööhl us Langefääl, wo mer jet schreflich jefunge
hät. Se stunnt fröher beij dä Wasserburch "Huus Jraven" un wor lange Johr et
Eijentum vun de Jrafe vun Mirbach. Standort: Langenfeld-Wiescheid
(Krüdersheide), Zur Schwanenmühle 1

Dä us Kohlesandsteijn un Tuffquadere jebaoute Türm vun dä Kirsch vum hillije
Määtes es 22 M huh un et ältz Bouwerk en Langefääl.Vum Aanluure noh es hä us dä
zweijte Hälf vum 12. Jh.. Tatsach es, dat de ältz Kirsch woll vill äälder es.
Wat se beijm Buddele gefunge han, löss dovun usjehe, dat de eetzte Steenkirsch
em 10. Jh. opjestallt wood. Die denke, dat ze eesch en Kirsch us Holz opjestallt
wor, se han ävver dovun nix mieh jefunge. En paar Jräve us dä Zick lööß sujet
denke. För dä Baou kütt et 9. Jh en bedrach. Fondstöck us Ton beläje dat. Jet
besündisch en dä Kirsch es et Däufbecke us Drachenfelstrachyt (2. Hälf vum 12.
Johrhondert) un en Fijur us Lindeholz „Madonna mit Kind“ (öm 1480).

Et Further Moor is en tüpisch Neederrhinglandschaf un et letz Stöckche vun en em
jruuße zesammehängend Moorgebiet. Hück is et fass dä letzte Läävensraoum för
selte jewodene Plante un Deere un ald huhwertich Biotop e bedeutend
Natooschotzjebiet. Deere un Plante die mer angerswo koom süht, han he e Stöckche
zom Övverlääve jefonge:

Torfmoos un Jarelstruuch bedecke de Moorschich, dat Jefleck Jongekruut un dä
fleeschfressende Sonnentau blöhe unjestört. Libellen, Frösch un Eidechsen lääve
en dä Moorjäjend. Vill Vurelaate, dobeij och selten Jäss wie dä Kleinspecht un
de Waldschnepfe brööte he. Doröm müsse die Lück och op dä usjewiesene Wäje
blieve.

Baouwzick: vun 1792 bis 1794. De Jründung vun dä evangjillische Kirschejemeijnd
fällt in et Johr 1553, 1625 jangk se unger un wood 1683 neu jegründt. De
evangjillische Kirschejemeind is eijn vun de ältzte em Berjischen Land. Et
Kirschehuus steijht unger Denkmolschotz, vör allem wäjen dem kossbare
Orjelprospekt, dä de Kirschejemeind 1803 jekööf hät. Standort:
Langenfeld-Reusrath, Trompeter Straße

Baouwjohr: 1717. Dat Huus is e sujenannt "Vorlaubenhaus", rischtisch selte en dä
Jäjend, aan dä B 8 in Rösroth. Dä Vürbaouw es en Deel vom Huus, mäht e Dach
övver dä Trottewaar un litt op jroße Pöhl. Fröher kome do de Pääds un de Kutsch
drunger. Mer sääht, dat Napoleon en dämm Huus jeschlofe han soll. Standort:
Langenfeld-Reusrath, Opladener Straße

En Berches jitt et ne zimmlisch joode Spochtvereijn - dä "SSV Berghausen" - , de
eetzte Fußballmannschaff spillt en dä Bezirkslija, dä Kirschenchor Hillije
Cäcilia, dä Männerchor MGV Philomele Berghausen gegr. 1880 un dä Heijmotvereijn
Kirmesjonge Berghausen gegr. 1929.

Berches is e Dörp en dä Stadt. Ofwoll en de letzte 20 Johr vill neuje Lück en et
Dörp jekumme sinn, es dä Karackter vum Dörp immer jeblieve. In Berches wööd ne
eijene Faasteleer met Dreijesteen un Zoch am Sunndach jefiert, un jed zweijte
Wocheeng em September is Kirmes mit Fesszelt un Fahrjeschäff (2-3).

Samsdachnommiddach öm Dreij is Fassaanstich, öm fünnef en Fessmess in uns
Heimotsproch un hingerher ene Fesszoch dörch et Dörp. Em aahle Dörp wööd dä
Zachäus usjebuddelt un dä Fesszoch jeiht dann in et Fesszelt zem danze. Am
Sunndach is ömm zehn Kranzniederlejung am Ihremol un ab ellef e
Schürreskarrerenne. Nommeddachs is dann de Siejerihrung un widder Danz. Am
Monndach wööd ne Kranz am Ihremol en Wulfet hinjelaaht, un aanschleeßend is
Tombola un widder Danz. Oovens af aach wööd dä Zachäus widder unger de Ääd
jebraach un de Kirmes jeiht met Füerwergk un Danz ze eng.

D'r Ootsdeijl Rösroth is dä Ootsdeijl vun Langefääl, dä janz unge em sööde litt.
Rösroth jrenz do unge tireck an Levverkusse. In Rösroth is de
"Kölsch-Alt-Jrenz", un och de "Alaaf-Helau-Jrenz". E Beijspill: Rösroth is d'r
eijnzije Ootsdeijl vun Langefääl, wo em Faasteleer "Alaaf" jerofe wööd. Die
angere nähme leever dat Düsseldorfer "Helau". In Rösroth jitt et och en
Fasteloovenszoch d'r "Lichterzoch": Am Karnevalssunndaach wenn et dunkel weed,
jonn die Rösroder Jecken mit ville kleene Lichter jeschmückt durch et Dörp. Vill
Lück die do lääven schmücke och de Jääden un fiere do schon lang befor d'r Zoch
kütt.

En de Jemarkung Rösroth gehüüre de Ootschafte: Mählbruch, Jieslenberch,
Hapelrath un Furth.

Langefääl hät en jood Vohältnis vun kleijne, mettlere un jroße Betriebe. Doher
is Langefääl och de penunsemässich am beste opjestellte Stadt öm 60.000 Lück en
dä ganze Republik. Sick dem 3. Oktover 2008 is Langefääl de eetste Stadt met en
Eijnwohnerzohl zwesche 50.000 un 100.000 die kinn Scholde mie, dofür eije Jeld
hät.

Weijl e neu Endostriejebeet em Fuhkamp en d'r nöh vun Düsseldorf-Hellerhof
opjemaht wood, kunnte vill neuje Ongernähme jewunne wääde (u. a. Goldbeck-Bau,
et Postverteilerzentrum vun d'r deutschen Post, Orthomol).

En d'r Stadtmitt vun Langefääl is en d'r Stadthall d'r Schaupatz, wo Kabarett un
Musikvoanstaltonge jemaht wäde. Tireck dobei es de Böchereij. Schräch jejenövver
ham mer dat REX Kinno, dat och vun d'r Stadt ongerstötz weed. Kons em
öffentleche Roum es en Langefääl e jroß Ding. 2007 wood met demm Opbouw vum
Wiescheeder Kotte, dämm Huus vum letzte Langefääler Schaleschniggo Wilhelm
Jakobs en ner jroße un modään Vopackung us Jlas, jenau wie d'r Opbouw vun de
sujenannte „Schwaadlappe“ vum Langefääler Könslo Franz Leinfelder en Immichroth
an d'r B8 zwei wechtije Konswerk neu opjestallt. 2008 - zem 60. Stadtjubiläum -
is en 16 Meter huh un onjefäär 600.000 Euro düüre Fijur vum ingonazional
bekannte Könslo Heinz Mack als Schänkong vun zwei wechtije Langefääler
Ongernähme opjestallt woode.

Em Öffentlische Persunnenohverkehr is de Stadt övver die Haltestëlle „Langefääl
(Rhld)“ und „Langefääl-Berches“ aan de S 6 Essen – Rotinge-Oss – Düsseldorf Hbf
– Düsseldorf-Benroth – Langefääl – Kölle Hbf – Kölle-Nippes aanjebonge. Ußerdämm
verkehre einije Buslinie. De Stadt jehüürt zem Verkehrsverbund Rhein-Ruhr. Beij
Fahrte noh Levverkusse und Leijchlinge jelte de Preijse vum Verkehrsverbund
Rhein-Sieg.

En sing Eijeschaff als Schnettstell zwesche denne Verkehrsverbönde Rhein-Ruhr un
Rhein-Sieg hät Langefääl (Rhld) im ÖPNV zimmlisch jroße Bekanntheijt jekritt.

Em Stroßenverkehr wööd Langefääl dürch de Bondesautobahne A 3, A 59 un A 542
aanjebonge, wie och dürch die Bundesstraße B 8 un B 229.

Aan de Fluchhäfe vun Düsseldorf Düsseldorf International(ca. 28 km fott) - dat
is dä jrößte in NRW - un Kölle Köln-Bonn (ca. 35 km fott)kütt mer och schnell
draan.



https://ksh.wikipedia.org/wiki/Kaasch

Em Foljenden wööd zwische Kaasch un Büttsche ungerschiede. Dat heiß dat usser
bei d'r Schull un d'r Politikk de Date un Fakte für Büttsche in_ne separaade
Aatikkel besproche weede.

1218 wööd Kaasch (amplisch: Kaarst) et eetste Mohl erwännt, do hees et
Carlesforst. Worum jraat Carlesforst, is bis hück noch nit janz jeklärt. De inne
saache, et küüm vun Karl dem Jrooßen, de angere saache, et kütt vun jet angisch.
Inne Dreißischjährije Kriesch wood Kaasch uch in Mitleideschaff jezoje. Een Mohl
sin die Hesse jekumme, han de Pfarrer jelünscht un de Kirsch verusselt. 1877 hät
Kaasch sin eetste Ihserbaan bekumme, wat et Jewärbe un de Industrie nach Kaasch
jebracht hät. 1936 woode Kaasch un Büttsche zum eetste Mohl zesamme jeleesch,
dat wood nach_em Kriesch ävver widder rückjängisch jemaat. 1975 ävver woode se
dann ahls widder zesammejedonn, wat de Büttscher övverhop nit jood fande, weijl
se bis dohinn selbstständisch wohre und dat uch blivve wullde. Büttsche verloor
nit nur sinne Selbstständischkeit, se hadde uch e Dreddel vun der ihrem
Territorium afzotreede (an Kooschebröök un Willisch). Noch hück sin de Büttscher
deswäjje drissisch op de Kaaschter, obwull die dofür ja joornix kunnte, weijl de
Rejierung in Düsseldorf dat enschiede hadde. 1989 hät Kaasch dann_ene
Paatnerschaff mit de franzöisische Oot La Madeleine afjeschlosse, un sitdemm
besööke sich Schuule un Vereine rejelmäßisch. Bis 1993 hat Kaasch de
Poozleitzahl 4044 jehatt, jetz heeß se 41564.

Kaasch woor un is ne Hoochbursch vun d'r CDU. Dat lisch daran, dat Kaasch
chrislisch, ävver vur allem katholisch is un woor. Uch de joode Kaufkraff vun de
Bürjer maake d'r CDU ville Wählerstimme. Dä SPD versöck zwor immer nach obe zu
komme, schaff dat ävver nie, weijl hee einfach zu wennisch Industrie un domit
verbunne Arbeijer sin. Kaasch is also schwatt wie de Naach.

Em zwedde Wuchenend im Juuni hät Kaasch sing Kirmes, wo üvver 2000 Schütze
marschiere dunnt.

Üvver de REGIO-Baan is Kaasch ann_et Schienenetz em VRR anjeschlosse. Et fohre
zudämm noch mehrere Buslinijen dursch Kaasch un nach Nüss un Düsseldorf.

De Kaaschter shpräsch_ene Dialekt vum Ripuarische, der ävver stark vum
Süüd-Nidderfränkische beeinfluss wööt. Vun d'r Jrammatik jehorscht dat Kaaschter
Platt däm Ripoarische wejen sinner Nähe zum Nüsser Platt, mansche Usshprooche
hüüre sisch ävver an, als wenn_se ussem Niederfränkische käme.



https://ksh.wikipedia.org/wiki/K%C3%B6pper

Enne Köpper eß enne Shprong en et Wasser, woh bëij der Minsch mem Kopp föraan un
lang ußjeshtrëk — fö_jewööhnlesh de Ärm och, un de Häng övver em Kopp zosamme
jelaat, platt wi bem Bedde — en_t Naßß enndouch. Dat määt me dermiihtß em
Schwömmbad, kam_mer ävver em Prizip och övverall donn. Oohne Bademëijsto un
Shprongtorrem eß dat allodengß och jevääolesh. Jenou_esu, wam_mer de Ärrm aan de
Sig_vum Körrper läät, un de Häng net et eetß et Wasser dëijle.

För de miihßte Schwemmprööfonge sen Köper jefordot, un Rettongßschwömmer un
Bademëijster mößße se künne. Bëij_em Rëte ess_et joot, med Aanlouf esu wigk wi
mööschlesh ze kumme, wëijl me do met flöcker eß wi met Schwemme.

Bëijem Wettschwömme weede de allomiihtßte Wëtbewärrbe med ennem Köpper als
Shtachtshprong bejonne. Och dobëij eß wigk föraankomme un dan donoh
tirëk_loß_schwemme könne en joode Saach.

Et jit jannze Mëijstoschaffte em Torremsprenge, woh Köpper en alle Warijazjohne
jezëijsh un bewertət wääde. En de miihßte Fäll es et dobëij besönndoß joot,
wam_mer besönder jlat un jraad en et Warrer erinn jitsh un et winnish oddo jaa
nit spretz.

Dr Weitköpper_Olümpia_Rekocht lett bei 19,05 m un jehööod_ennem Ammi, demm W. E.
Dickey.

Opjepaß! Köpper fun 10 Meter un hüüter sen jefäärlesh, do kam_mer sesch de Ärm,
Schollder, de Schlößelbëijn, un de Hallswerrbel wieh donn un kappott maache;
Sprenge uß mieh wie 20 Meter eß oohne Training en Jefaa för_t Levve!

Opjepaß! Ih dat De enne Köpper määhß, fööhl noh, dat Wasser em Bassäng eß! Beß
sesher, dat dat Wasser och deef jenooch för Dinge Köpper eß. Do bruchß alt mieh
Plaz onger Wasser wi De jrooß beß, wann_de bloß enne Köpper med Rongerplompse
fum Rand määhß, un dä Rand_op Waßßer_Nivoh eß! Fom Aanloore kanns_de net weßße,
wi deef et eß! Wann de dat Waßßer aan dä Shtell nit alls fum Schwemme un Douche
kennß, maach do aan dä Shtell niih em Lääve enne Köpper. Et künnt sönß Dinge
Letzte sinn!



https://ksh.wikipedia.org/wiki/K%C3%B6nnigrisch_va_Tungning

Dat Könnigrisch va Tungning woch d ischde Han Chinesisch Rejiirung, di Taiwan
rejiird had. Dat woch tösche 1661 un 1683. Öt woch ö
Vöör-Ming-Dünasti-Könnigrisch un dörch Koxinga jejründ woode, nodäm d Machd van
d Ming-Dünasti dörch d Manchu beend woode woch. Koxinga woch dr Jong van önö
vreuere Pirat, dä sisch zu önö Ming Dünasti Jötreue jemaad hod; hä hoffde, dat
hä sing Soldate no Taiwan schecke kutt un brudde öt als Statiun, öm China op dr
Kontinent vöör d Ming Dünasti zöröck z jöwänne.

Dat Könnigrisch va Tungning (t=東寧王國 |s=东宁王国) weed och manchmol öt Könnigrisch va
Zheng (t=鄭氏王朝 |s=郑氏王朝) jenannd. Angere spräche van öt Könnigrisch va Yanping
(延平王國). Dr Admiral Koxinga nannd Taiwan Tungtu övv Dongdu. Em Weste wood öt öt
Könnigrisch va Taiwan jenannd,[1] un d Zitt van di Rejiirung hosch Koxinga
Dünasti.[2]

Em Joohr 1661 erzwong Koxinga ön Landung ä Luerhmen (t=鹿耳門 |s=鹿耳门), Taiwan. Ä
winnijer als 1 Joohr besatz hä Fort Zeelandia un handelnde önö Vordrach met
Frederick Coyett us, dr Juvernör va Taiwan.[3] D Holländer övverjovve d Fästung
un leede all Saache van d Holländische Ostindie Jesellschaff zöröck. Em Jäjezoch
kutte all d holländische Offizeere, Soldate un Prevatpersune zösamme aavträcke
un met hön Saache no Batavia jo. Domet jänge 38 Joohr holländische Kolonialzitt
op Taiwan z Äng. Koxinga sorchde dovör, dat Taiwan zo önö Stötzpunkt vöör
Anti-Qing-Dünasti-Vrönde usjebouwd wood, di öt ongerstötzde, di Ming Dünasti
wärm an d Machd z bränge.

Em Joohr 1662, em Alder va 39, storv Koxinga a Malaria. Öt wood vorzalld, dat hä
an önö Schwächanvall storv, als hä ervoohr, dat singe Papp onger d Qing Dünasti
jestorve woch. Singe Jong Zheng Jing wood singe Nachfoljer als Häär övver
Taiwan. Hä hod dr Titel Prinz va Yanping.

En d näkßde 19 Joohr vorsood Zheng Jing vöör d Lüüh em Land z sorje un braad öt
Militär em land wärm ä Ordnung. Rejelmäßisch joov öt Jöspräche met dr Övvischde
van Kangxi van d Qing Dünasti va China dörch Botschafter. Onger dr Drock van d
Qing Dünasti vorsood Zheng Jing d Insele Xiamen, Quemoy un Pescadores zöröck z
jewänne, di hä em Laufe van d Joohr vorloore hod. Dat loch an d schlääte
Ussröstung van sing Armee. Beij kläng Kämpf (Revolte) jreff Zheng Jing en d
Rejiun va Fujian a. Hä krääd s ävver drövver un mood sisch no Taiwan
zöröckträcke, wo hä öt sisch beij Wing un Vraue jott jo leed, bes hä bald dono
storv. No singe Duud zrsträdde sisch sing Jenerale un Menestr un deelde sisch ä
2 Jruppe op, jedde ongerstötzde enne va sing Sööhn. Am Äng wood Zheng Keshuang,
dä mä 12 Joohr ald woch, neue Könnig.

Em Joohr 1683, dat heechd no d Schlacht va Penghu, joov Zheng Keshuang öt Dränge
van d Qing no un joov op. Si Könnigrisch jäng en d Qing Dünasti op un wood ö
Deel van d Fjian Provinz.

Taiwan soll ön Statiun se, öm no China zöröck z komme. D Volksrepublik va China
had mä em Oohr, dat Koxinga Taiwan van d Holländer bövreide un domet öt
Moddeland holp. Dat Koxinga d Rejiirung va China stürze woohl, weed van d
Chinese jäähr övversee.



https://ksh.wikipedia.org/wiki/Jemeende

Ön Jemeende kann op si Jebiid bestämme, wo öt lang jeed. Dat bedüüd, dat hör dat
Räät zosteehd, jätt z entscheede. Dat heeschd ävver och, dat ön Jemeende vöör
alles zoständich es, watt en öt Jebiid välld.

Dörch dat Waaße va Jemeendens wood völl neu jekroomd un di Zaahl had sisch döck
jeändert. Besongisch en di Bundesländer, di vreuer zo d DDR jehoote, bleed komm
jätt, wi öt woch.

Zo d Opjaave van ön Jemeende jehüüd öt, sisch öm dr Möll z kömmere, d Strooße
saubr z halde un d Daate van Persune, di op öt Jebiid van d Jemeende lääve, op z
nämme. Anger Denger wi Sport, Theatr un d Usstattung va Böchereie kann van ön
Jemeende waahrjenomme wääde, brud di ävver nett. Öt hängd van öt Jeld aav, dat
ön Jemeende had.

Jeld kütt dörch Stüür zo d Jemeende. Su es di Jewärbestüür ön Quell, öm di sisch
d Jemeendens risse. Dobeij mösse s ävver em Oohr behalde, dat s kenne Jewinn
maache sölle, dat Jeld, dat örä kütt, soll mä dr Jemeendebezirk helpe. Dat
heeschd, ön Jemeende söll net op Vräck misch komm öruss schrabbe, s soll ä Mosse
kassiire un dat vordeende Jeld vornönvtisch en d Jemeende äsätze. Ävver d
meetzde Jemeendens hand nett zövöll Jeld, öt vääld an all Äcke un Kante.



https://ksh.wikipedia.org/wiki/Irena_Sendler

Irena Sendler (* 15. Februar 1910 ä Otwock; † 12. Mai 2008 ä Warschau), hosch op
Polnesch Irena Sendlerowa. Sei woch ön polnische Vrau, di dr Weerstand jäje d NS
ä Pole ohne Angst öm öt eeje Lääve ongerstötzt had. Dörch hör Hölp es et
onjeväär 2500 jüddische Kenger jelonge, dr seschere Duud z entjoo.

Irena, op Ripuarisch heecht dat dann Ireen, woch ön Krankeschwester. Dodörch
woch öt hör möjelich, Zojang zo öt Jetto ä Warschau z bekomme. Dobeij soch s wi
schläät öt d Mensche do jäng. Dörch hör Kurasch schaffde s öt, völl Kenger us öt
Jetto öruss z schmuggele un s ä Klüster övv beij Familije onger z brenge.

1943 wood Sendlers Ireen van d Jestapo jeschnappt un jefoltert. Dobeij woode her
beede Been jebroche. Trotzdem hat öt Ireen kenne Naam van d Kenger vorroone.
Ireen wood zm Duud vorurdeelt un isch en d leitzte Minütte fluppde öt hör, z
entkomme. Öt läävde bes zom Äng vam Kresch onger önö valsche Naam.

1965 wood öt Ireen va Yad Vashem jeiirt un kräät dr Naam Jerääte onger d Völker.
Anger Uszeechnunge koome dono. Em Joohr 2007 wood s sujaar vöör dr Nobelpriis
vörjeschlaare. Irena Sendler storv am 12. Mai 2008 ä Warschau.



https://ksh.wikipedia.org/wiki/Homo_habilis

Homo habilis es ön usjestorve Zoot van d Jattung Homo. Knouche woode ä Ostafrika
jevonge, di tösche 1,8 un 1,4 Milliun Joohre ald send.

Habilis kütt us öt Lating un weed met schlau un en d Laach jätt z do övversatze.
Önö Homo habilis hod jätt em Kopp un vorstäng öt, jätt met singe Vorstand z
mache.

D ischde Knouche van önö Homo habilis stamme us öt Tansania. Do wood em Joohr
1959 ö Stöck Kenn va sunne vrösche Mänsch vonge. Zosätzlich wode 2 Zäng vonge.
Em Herbst van dat sälve Joohr stoss mo op Knouche van ö Kengk. All di Stöcker
wore öm d 1,7 Milliun Joohre ald.

Zo di Zitt als der Homo habilis läävde, koom och dr Paranthropus, ön Zoot
Mänscheaap, ä Afrika vöör. Dr Australopithecus woch at ussjestorve. Vorjlichd mo
di drei, dann välld op, dat dr Homo habilis ä singe Kopp onjeväär 30 % mi
Platsch had als di angere. Mi Jehirm paaßde dorän. Hä koom op ca. 50 % van öt
Jehirn van dr Homo sapiens.

Usser övver dr Kopp van dr Homo habilis weeß mo komm jätt övver häm. Us
Handknouche lädt sich ävver saare, dat hä wi modern Aape lang Vengere had. Sonß
koome di Häng ävver dr moderne Mänsch no.

Homo habilis läävde en ön Jäjend, di Bände met Jraas un Strüch opwese. Do läävde
nävver häm och Päder un Värker. Öt joov Wasser un aav un zo at öns önö See.



https://ksh.wikipedia.org/wiki/Henny_Porten

Henny Frieda Ulricke Porten (* 7. Januar 1890 ä Magdeburg; † 15. Oktober 1960 ä
Berlin) woch ön dütsche Schauspellerin un wood dörch hör Filme en d
Stommfilmzitt bökannd.

Henny wood zwar ä Magedeburg jöboore, läävde do ävver mä ee Joohr, iih sö met
hör Äldere en dr Ruhrpott trock. 1895 jäng dö Famelisch dann no Berlin. Am 10.
Oktober 1912 hiirode Henny dr Schauspeller K. A. Stark, dä ävver 1916 em Ischde
Weltkresch storv.

1924 hiirode Henny dr Jüdd Wilhelm von Kaufmann-Asser. D Nazis woohle hör
zwänge, sisch va häm z trenne, ävver Henny joov hörö Mann net op.

Dörch önö Vrönd van hörö Papp, dr Produzent va Filme Oskar Messter, liirde Henny
öt Lääve vöör un henger d Kamera kenne. 1906 stäng sö öt ischde Mol vöör ön
Kamera, ävver hörö ischde Film met ön jrüüßere Roll woch Meissners Porzellan em
sälbe Joohr. Öt durde net lang un sö wood d bökanndste Schauspellerin ä
Dütschland en d 1910er Joohre.

Zo hör bökanndste Filme jöhüre Anna Boleyn un Kohlhiesels Töchter. 1919 maade
Henny hör eeje Filmjösellschaff op, di sisch ävver mä bes 1925 held, iih sö
sisch met ön Jösellschaff va Carl Froehlich zösammedäng.

D Nazis maade hör öt Lääve schwoch, ävver dat stüürde Henny net. Sö driihnde
wiir Filme. No dr Zweide Weltkresch werkde Henny Porten vöör d DEFA.



https://ksh.wikipedia.org/wiki/Helmut_Kohl

Helmut Josef Michael Kohl (* 3. Aprel 1930 ä Ludwigshafe) es önö Politiker van d
CDU. Tösche 1982 un 1998 woch hä Bundeskanzler va Dütschland.

Helmut Kohl wood als dreides Kengk va Hans un Cäcilie Kohl jeboore. Als Hölp
beij d Flak deende hä noch ön kotte Zitt am Äng vam Zweide Weltkresch. Nohm
Abitur studiierde hä ä Heidelberch un maade 1958 singe Doktor. Kohl hiirode 1960
sing Vröndin Hannelore.

Kohl troon at 1946 d CDU beij un jründe d Junge Union va Ludwigshafe ee Joohr
spiidr. En d näkßde Johre werkde hä sich en d Partei hüder, wood 1969
Menesterpräsident va Rheinland-Pfalz un braad öt 1974 zm Parteivörsetzende van d
CDU va Rheinland Pfalz. En dat Joohr wood hä dann CDU-Vörsetzende.

Nodäm Kohl at öns em Joohr 1976 vorjäävens vorsood hod, jäje Helmut Schmidt als
Bundeskanzler z kandideere, schaffde hä öt em Joohr 1982. Dat woch dr Aavang van
ön 16-jöhrije Kanzlerschaff, di zm jruuße Deel dörch dr Vall van d Muur un d
Oplösung van d DDR jeprächd wood. Em Joohr 1998 mood hä singe Poste als
Bundeskanzler a Gerhard Schröder aavjävve.



https://ksh.wikipedia.org/wiki/Heidi_Klum

Heidi Klum (* 1. Juni 1973 in Bergisch Gladbach) es ö dütsch Model un ön
Moderatorin. Seijd öt Joohr 2008 had öt Heide d Staatsanjöhörichkeet van d USA.

Heidi Klums Äldere wore eefach Lüüh. Heidi vordeende sisch em Joohr 1992 jätt an
d Thek van ön Discothek ä Düsseldörp. Dobei wood sö usjösood beij önö Wettbewerb
vöör Modele metzömaache. Em sälve Joohr stäng sö at met Thomas Gottschalk vöör d
Kamera. Sö wood d beitzde va 25.000 jong Vraue un jöwonn 300.000 Dollar
Priißjeld. Sö schloss d Schüll aav un wood Model. 1993 trock Heidi janz in d
USA. Sö werkde do als huchbözaald Model un wooch op bökannde Ziidung wi z.B.
Vogue z see.

Em Joohr 2004 kutt mo Heidi öt ischde Mol em US-Fernsehe see. Zosätzlich es sö
och Schauspellerin un spelld z. B. ä Filme wi Sex in the City un Über kurz und
lang met.

1997 hiirode Heidi dr Ric Pipino, dä 17 Joohr älder es als sö sälvs. Di zwei
wonnde ä New York, leete sisch ävver em Joohr 2003 scheede. Us ä Küddelche met
Flavio Briatore soll ö Kengk entstange se. Flavio böstriid ävver, dr Papp z se.

Am 10. Mai 2005 hiirode Heide dä ä Mexiko läävende Ängländer Seal Henry Olusegun
Olumide Adeola Samuel. Met häm had sö enn Doohter un zwei Jonge. Sö lääve ä
Beverly Hills. 2009 nomm Heidi dr Naam Heidi Samuel a.



https://ksh.wikipedia.org/wiki/Funktionelle_Analfabetismus

Dr Begreff Funktionelle Analfabetismus beträckd sisch op d Onfähichkeet va Lüüh,
hön Fähichkeete z lääse, z schriive un z rechne em Alldach met Erfolch äzösätze.
Analfabetismus es öt Onvörmöje, eefache Sätze ä erjendenn Sproch lääse un
schriive z könnö.

Wä önö Analfabet es, dä kann övverhaupt net lääse un schriive, wä dojäje mä önö
funktionelle Analfabet es, had ö Fönkche Gefööhl vöör öt Jeschrevvene, dat
heecht öt Lääse un Schriive ä enn övv sing Moddersproch. Watt vääld es d
Jenauichkeet beij d Jrammatik un Ussdrockswiiß. Met knappe Wööd heechd dat, dat
enne, dä önö funktionelle Analfabet es un önö Täxt vöörjelaad kitt, ä os
Jesellschaf net jott zöräät kütt un öt net packd zm Beispell önö Anträäch vöör
ön Ställ us z völle. Hä kann och kenn Vordräch övv schreftliche Erklärunge
vorstoh, Ziidunge lääse, Vorkiihrsschelder vorstooh, ö Läkßikon z rooth träcke
övv önö Busplan lääse.

Dr funktionelle Analfabetismus setzt d Möjelichkeet d Informatiuns- un
Kommunikatiumstechnik z notze, äng Jrenze (z.B. beij dr Äsatz va PCs).

D Polisse hand önö Zosammehang tösche di Eejeart un d Zaahl va Vorbreche
vassjestalld. Öt wood erkannd, dat en öt 20ste Jahrhondöt 60 % van d Ärwaaßende
ä Jevängnisse van d USA onger funktionelle Analfabetismus liije. 85 % van d jong
Ärwaaßende ledde och onger Probleme, di met Lääse, Schriive un öt Rechne z do
hodde.

En d USA lääve onjeväär 15 Milliun Mensche, di onger funktionelle Analfabetismus
liije. Dat am Aavang van öt 21ste Jahrhondöt. Ön jruuße Vorsescherung „American
Council of Life Insurers” schriivd, dat öm d 75 % van d richste 500 Firme vöör d
Werker Ongerricht abeene, öm z helpe. En d USA send 30 milliun Mensche net en d
Laach, eefache Denge, di met Lääse z do hand, uss z vüühre. [1]

Dat Nationale Zentr vöör d Statistik van öt Erträcke had örussjevonge, dat d
Vähichkeet z Lääse dobeij ä 3 Zoote ongerdeeld wäde moss. Dat send öt Lääse va
Jedichte, Dokumente un Lääse ä jruuße Mänge. Jedde Zoot had d Ongerjruppe
jrondleejend, meddelmoss un vornönftisch. Bökikkd mo sisch dat beij d
Vähichkeet, Jedichte lääse z könne, dann bedüüt jroondleejende Vähichkeet, dat d
Persun sisch kotte Täkßte akikke kann, öm dodörch kleng Stöckcher van
onkompleziirde Informatiune z vorstooh.

Dörch Analfabete entstönd d Weetschaf Schäde van ö paar Milliarde Dollar, dörch
jering Werkung övv dörch Vähler un Onväll.



https://ksh.wikipedia.org/wiki/Frida_Kahlo

Magdalena Carmen Frida Kahlo y Calderón * 6. Juli 1907; † 13. Juli 1954) woch ön
Möhlerin us Mexiko, di dörch surrealistische Belder bekannd wood.

Frida Kahlo wood en ön Vöörstadt va Mexiko-City jeboore. Sö woch d Doohter van
önö Fotojraf. Em Alder va 6 Joohr erkrankde sö a Kinderlähmung, woronger hör
rääte Bee läävenslang lett. No önö Onvall am 17. September 1925, beij dr sö
schwoch vorlätzt woode woch, mood sö lang em Bett bliive un vong öt Mohle an.
Kott dono entstäng öt ischde Sälvbeldnis „Sälvsbeldnis met Samtkleed“. Öt sooch
zwar em ischde Moment schläät us ävver Frida liire wärm öt Loufe.

Am 21. August 1929 hiirode Frida Kahlo dä och us Mexiko stammende Möhler Diego
Rivera. Em Januar 1930 trock sö no Cuernavaca, wo sö jruuße Belder am Palast von
Cortéz mohlde. Anger Opdräch us d USA koome Frieda jelääge, da d politische
Situation ä Mexiko jädde Daach schlemmer wood. Nodäm sö beij önö Opdrach, ö
jruuße Wandbeld vöör öt Roockeveller Center z mohle, ö Beld va Lenin äjebouwd
hod, wood hör dr Opdrtach enttrocke.

Frieda ongerstötzde dä russische Revolutionär Leo Trotzki. Ön Affär met häm weed
hör nojesaad. Naame va anger Männer wäde och jenannd.



https://ksh.wikipedia.org/wiki/Francisco_de_Goya

Francisco de Goya (* 30. Määz 1746 ä Fuendetodos, Aragón, Spanie; † 16. Aprel
1828 ä Bordeaux) hosch met richtije Naam Francisco José de Goya y Lucientes. Hä
woch önö van d bekanndste Möler un Jrafiker us Spanie va sing Zitt.

Francisco de Goya woch öt viirde Kengk va José de Goya un Gracia Lucientes y
Salvador. Öt Jeschäff va José leef schläät un Francisco de Goya solld ö anger
Handwärk liire. Doher jäng hä em Alder va 24 Joohr beij dr Barockmöler José
Luzán en d Liihr. Tösche 1775 un 1776 entweggelnde Goya Entwörp vöör ön
Teppichfabrik ä Madrid. Seijd 1786 woch hä Möhler am Könnigshoff va Karl III. va
Spanie, spiir och onger |Karl IV.. Zo sing Wärke jehoote Freske en d Basilica
del Pilar ävver och Altarbelder, Entwörp vöör Teppiche un Belder va Persune
jehoote dozo. Bekannd es öt Beld van d Famelisch va Könnig Karl IV.

1792 wood Goya schwoch krank, wood dozo vüührde, dat hä doov op d Uuhre wood.
Völl Lüüh spräche dova, dat Francisco zo di Zitt ö Küddelche met d Herzojin va
Alba jehad höd, ön Vrau, di hä döck jemohld had. Jesechert es dat ävver net.

No 1790 ändernde Goya sing Aart z mohle. Sing Belder wore net mi mä vöör öt
Könnigshuuß jedaaht, sö wore mi vöör öt Volk jemaad, Belder, di vöör Jeld van öt
Volk z kriije wore. Belder wi di van d onbekleede un d bekleede Maja entstänge.

En d Politik ändernde sich ä Spanie jätt. D Bourbone hodde wärm z saare. Dat
bedüühde vöör Goya, dat hä wärm an dr Könnigshoff als Möler jäng. Dä Stritt öm d
Macht sorchde ävver dovöör, dat känn Rau opkoom. Goya entscheed sich, op öt Land
z trecke. Och do entstänge Belder, di onger dr Naame Schwazze Belder bekannd
wode.

Goya woohle di, di ön anger politische Ästellung hodde, sälvs an dr Sack un hä
woch jezwonge, Spanie z vorlosse un no Frankreich z reise. Bordeaus wood sing
neu Heemöt. Belder van dr Stierkampf woore ee van d Motive, di hä döck wäählde.

Francisco Goya storv am 16. Aprel 1828 ä Bordeaux. Sing Lisch wood no Spanie
braad un 1919 en d Ermita de San Antonio de la Florida in Madrid beijjesatze.



https://ksh.wikipedia.org/wiki/Familie

Ön Famelisch es ön Jömeenschaff va Mänsche, di dörch Vröndschaff, Hiirod övv
Vorwandschaff vorbonge send.

Dörch dö Famelisch kütt öt ischde soziale Ömveld zöstange, dat önö Mänsch, ö
sozial Weese, su erträckd, dat ä en si Ömveld zörääd kütt. Böstimmde Jövööhlö,
wi z. B. Jöborjöheed, weed vormeddeld. Mo kann och saare, dat dr Mänsch hee
ertrokkö weed. Dö Famelisch brengd öt Kengk beij, sisch sozial opzövüühre. En ön
Famelisch wädä ävver och Jrondzösch va Religiun un Räät vormeddeld.

Dö Famelisch kikkd, dat jönoch Bruud op dr Desch kütt, sö helpd, zö övverlääve,
sorchd dovör, dat schwoch Zitte övverstange wäde könnö.

Watt em 21. Jahrhondöt onger ön Famelisch vorstange weed, woch net emmer dat,
wat töt Volk doronger vörstäng. Wä dörch ald Bösch bläächd, dä vängd dat Wood
Jruußfamelisch, onger dat net ma Papp, Mamm un Kengk vorstange wäde. Do veel och
d Omm un dr Opp dronger, sälv Tant un Onkel woode dozo jözalld. Öt joov sujar
Zitte, do worp mo d Deenerschaff met en dä Pott Famelisch.

Em 20. Jahrhondöt had sisch dä Böjreff Famelisch noch ens vorändört. Öt
äntstänge Jömeenschaffte, di Partnere bötroff, di z. B. öt jliche Jöschlächd
hodde. Öt entstäng en Famelisch us 2 Vraue övv 2 Mannslüüh. Ävver och dörch öt
Wärk woode neu Forme va Famelie zösammöjöschustert, di öt vreuer net joov. Ön
Famelisch, di sisch mä samstös un sonndös see kutt.



https://ksh.wikipedia.org/wiki/FKK

Onger Freikörperkultur, och FKK jenannd, vorstehd mo d Nacktheed ä Jemeinschaff,
di sich meeßd en d Natuur aavspelld. Jrond es d Vreud dora, sich en d Natuur
opzehalde suwi d Vreud an öt Nakße, dat ävver nüüß met Sex z do had.

Beij d Freikörperkultur vorsteht mo singe nakße Liiv als jätt normales, vöör dat
mo sich net z schaame brud. Dä had nüüß met ö Bedörfnes no Sex z do. Dobeij had
z. B. dr Besöck en ön Sauna un dat Zösammesetze van schweeßende, nakße Mänsche
winnich met FKK z do. Dä es he mä ö Meddel zm Zweck. FKK es nüdich un öt jeet
net angisch.

En d ischde Joohre van dr FKK existeerde zwei Jedanke, wovör mo Nudist, dat ö
anger Wood vöör FKK-Vrönd es, wäde solld. Di enn Richtung woohl dorop häwiise,
dat alle Mänsche jlich send un di anger laad Wäät dorop, z zeeje, dat mo dodörch
önö stärke Kell wäde kann. Lüüh, di Nudiste send, öm nöder an d Natuur z see un
dobeij Vreud an d Nacktheed z ha, joov öt koom.

Öt zeechde sich, dat öt Ongerscheede beij Naturiste en d Religiun joov. So hodde
völl mi Ävangelische Vreud am FKK als Kattolische. Dozo koom dat politisch
ongerscheedlich Denkende övver Nudismus op vorschiidene Ar tun Wiiß daate.

Em 18. Jahrhondöt hodde d normal Mänsche op öt Land meeßd kenn Büdd un kenn
Dusch. Sö baade nakß ä Seee un Pötze. Dobeij baade ävver Männer un Vraue net
zösamme. Dat leev zo ongerschiidliche Zitte aav, övv d Bademöjelichkeete wore
súwitt jetrennt, dat känne ö Öjelche op öt ange Jeschlecht werpe kutt. Am Äng
vam 18. Jahrhondöt ändernde sich dat. Sich nakß drusse opzöhalde jehood sich
net. Ön Ussnahm stald Skandinavie do, wo öt Nakßbade ni en önö schläte Roff
jeroone es.

Ändere däng sich dat Ängß 19., Aavang 20. Jahrhondöt. En d dütsche Stadt Essen
entstäng der ischde FKK-Vorein un öm 1900 krääte d Berliner Spass an öt
sujenannde Schwede-Bade. Ävver at ö paar Joohr vörhen hod mo dat Bade en d
Öffentlichkeet vorboone. Öt weersproch dem, watt sich scheckde.

1920 maade dr ischde FKK-Strand op d Insel Sylt op, ävver 1931 vorboon mo dat
wärm usserhalb van öt aavjesperrde Jelände van önö Vorein. 1932 wood öt janz
vorboone. Wat vreuer FKK-Voreine wore, dat woode dann „Vereine für Leibeszucht“,
ä di am Äng van d Weimarer Republik öm d 100.000 Lüüh orjaniseerd wore.

No dr Zweide Weltkresch entwäggelde sich met d DDR ö Land, dat FKK zoleed un däm
koom Schranke satz. A d Ostsee, a Seee un völl anger Platsche dorfe d Lüüh nakß
bade. Dat ongerscheed sich siihr van d Bundesrepublik Dütschland, wo dat zwar
och möjelich, ävver völl mi äjeschränkd woch. En d DDR noom FKK en dat Örtche
Ahrenshoop singe Aavang. Do hodde sich Schriiver, Politiker un Schauspeller ö
Äckche jesoot, wo sö nakß bade dorfe. Dat joov ävver no ön Zitt Kniiß tösche
Naturiste un di Lüüh, di mä ajetrocke schwemme jönt. Dorophen vorboon Ahrenshoop
dr FKK. D FKK-Vrönde leete sich dat ävver net jevalle, un kott dono erlaubde
Ahrenshoop FKK wärm. Ävver och dat jäng net ohne Stritt aav, un 1954 vorboon d
Rejiirung van d DDR FKK an d janze Köste van d Ostsee. Dat braad nun öt janze
Volk op d Palm un 1956 hoff mo dat Verboot wärm op.

Medde van d 1960er Joohre steech d Zaahl van d Naturiste ä West-Dütschland mi un
mi. Dozo droch beij, dat en d Ziidunge völl dorövver jeschrevve wood.
Urlaubsziile wi Jugoslawie un Frankreich, ävver och d dütsche Insel Sylt boone
FKK-Urlaub a. Di Dütsche, di zo di Zitt no dr Kresch Spaß am Reise krääte,
notzde di Möjelichkeet un vorzallte döheem dovan. Zo di Zitt entwäggelnde sich ä
Dütschland dörch di 68-er Bewejung ön neu Ästellung zo d Nacktheed.

1980 entstäng met dr FKK em Englische Jaade ä Münche d ischde Ställ ä
Dütschland, wo Nudiste en ön Stadt en ö net aavjesperrt Jebiit nakß örömloufe
kutte. Z iisch ongernomme d Polisse zwar jätt dojäje, ävver no en Zitt joove sö
öt op un leete d Lüüh jewääde. FKK wood van öt Amt möjelich jemaad. Anger
Platsche koome dozo. Su stäng Berlin met sing Badeseee ä nüüß d Münchener no.

Kikkt mo sich an d Stränd öm, dann vällt op, dat hüü z Daachs völl mi Lüüh nakß
am Strand send als mo erwaad. Nacktheed jehüüd zo öt Lääve em Weste un mo nämmd
a, dat öm d 7 Milliun Mänsche nakß bade.

Nävver d „normale“ Naturalist entwäggelnde sich Jruppe, di d Nackheed en öt
normal Lääve övvernämme wohle. Dozo jehüd Nakßspocht wi Nakßradvahrer, Nakßriihe
un Nakßläufer. Ävver och Nakßwandere un Nakßklömme es möjelich.

Sun Radtuur vängd jeddes Joohr em Juni statt, wobeij d ischde Tuur ä Saragossa
woch. Dobeij wäßele d Städt. Dr Jrützde es ä London.

Nävver d Vreud an d Nacktheed soll ävver och dorop häjeweese wäde, dat öt
Vahrrad ön Möjelichkeet beent, dr Vorkiihr op d Strooß z vorbessere. Usserdäm
soll dovör jesorchd wäde, dat mö nüüß jäje nakße Mänsche ha soll, d Akzeptanz va
Nacktheed soll vorjrüüßerd wäde. D Vreiheet, sich su bewäje z könnö, wi d Lüüh
öt welle, soll vorkoovd wäde.

Ön ähnliche Radtuur va Nakße jitt öt och ä Seattle. Di ongerscheed sich ävver
dodörch, dat do d meetzde Lüüh bemolt send. Bodypainting, heechd dat op
Änglisch. Dr Fremont Summer Solstice Parade es ön Zoot va Stroßekarneval, beij
däm öt net öm Politik jeet. D Vreud es dat, watt zälld.

Ä Dänemark vängd jeddes Joohr önö Lauf va Nakße statt. Hebeij jeet öt mä öm d
Vreud. Voranstalter es dr FKK-Club va Roskilde. Wä jewännt, dä kritt als Priiß
ön Kaad vöör öt Festival van öt näkßde Joohr jeschenkt. Dobeij sätt dr Jewinner
vam Vöörjoohr dä Sproch: „Dat Beitzde am Nacktsee es öt, Jrenze zö övverwinde!“

Dr Vorbrannde Mann es ön Voranstaltung, di en d Wüste va Nevada stattvängd.
Nakße mache do a völl Stelle met. Beij dr Critical Tit, ön bekannde Radtuur
dörch d Wüste, mache völl Nakße met. Vöör d Lüüh es d Vreud an d Nacktheed dat,
watt zälld. Politik spelld kenn Roll.



https://ksh.wikipedia.org/wiki/Enner-Chinesische_Leopard

Dr Enner-Chinesische Leopard (Panthera pardus delacouri) es ön Ongerjrupp van d
Leoparde, di ä Südostasie un Südchina läävd. Em Joohr 2008 wood sö zo dö
bedrohde Deere jezalld.

Mo vängd d Enner-Chinesische Leopard ä Myanmar, Thailand, Malaysia, Laos,
Kambodscha, Vietnam un Süd China. Dö Zaahl van d Deere had övverall stärk
aavjenomme. Su veel sö ä Myanmar ösu, dat d Deere hüü z daachs bo als usjestorve
jelde. Ä Thailand schingd öt jätt besser z see. Do woode ö paar Leoparde
ongersood ön dat Jebiit, dat sö dörchströrve bekekke. Völl schingd dova
aavzöhange, övv sö jenoch Voohr un möjelichst winnije Mänsche en d Nöhde hand.
Em Jebiit tösche Thailand un Malaysia wood vorsood, op d sälve Aart un Wiiß
Leoparde z beobachte. Dobeij woode ävver mä 2 jeseeh, watt dovör sprechd, dat
sisch do komm welche ophalde. Ä Südmalaysia lääve ö paar Leoparde en önö
Nationalpark un könne do beobachtet wäde. Övver d Zaahl va Leoparde ä Südchina
es nüüß bekannd.

Dr Läävensraum vöör d Leoparde weed knapper un knapper, su dat sö komm noch jätt
z vrässe vänge könne. Bööhm wäde aavjehouwe un us Bösche wääde Bende. Stroße
wäde jeboud un Hüüser stönd do, wo vöör ö paar Joohre noch dichte Bösch woch.
Kenn Platsch mi vöör Leoparde. Usserdäm weed och hü noch op Leoparde jeschooße
un hön dat Väll övver d Uuhre jetrocke. Öt es zwar vorboone, ävver d ärm Söck en
di Jäjend bruche jädde Jrosche. Su woode tösche 1991 un 2006 215 Deeler va 177
Leoparde ä Myanmar op dr Maat zm Vorkoov aajeboohne.



https://ksh.wikipedia.org/wiki/Eijfel

De Ejfel is en Mitteljebirsh unn jehüürt zum linkrhejnischen Jebiet vum
rhejnischen Schieferjebirsh.

Zesamme mit de Ardenne es et en jrooße Jebirshskett zwesche Rhing unn Musel. De
Ejfel bestoht usß Vulkanejfel, Waldejfel, Huheijel unn Schnejfel. Vür allem in
dä Vulkaneijfel is vill vulkanische Aktivität ze besishtije, zem Bispill Maare
wie dä Laacher See.

Em Norde un em Süde hät se en Jebeed, wat de Föhreijfel jenonnt weed. Em Norde
eß dat, wo et em Land öm Erff on Maaß noh dämm Norrdeutsche Plattland un
Neederland jeed, fun Öskerche, un Düere, beß noh Jüülisch. Em NW em Osste hinger
de Errff trik sesh fun Rhingbach un Mäkkeheejm bes noh Walberbärresch un Liblaa
de Ville hen, di als nit beij e Eijfeler Landschaff jereschnet weed, och wenn se
huh es un ööhndlish Wald drop hät.

Wishtije Städt in dä Ejfel sinn: Maye, Mennech, Weive, Wittlich, Bitburch,
Prömm, Jerolstejn, Maria Laach, Monschau, Roetchen, Heimisch, Jemünd, Schleede,
Hellendal, Adde. Wishtije Städt in dä Vürejfel sinn: Öskerche, Düere, Oche,
Rhenbach, Meckem, Mönsterejfel, Zöllech. De nääßte Jrooßßstädt sinn Kölle,
Düsseldorf, Oche, Kowwlenz, Bonn, Trier, Luxembursh.



https://ksh.wikipedia.org/wiki/Dwight_D._Eisenhower

Dwight "Ike" David Eisenhower (* 14. Oktober 1890 ä Denison (Texas); † 28. Määz
1969 ä Washington D.C.) woch tösche 1953 un 1961 dr 34. Präsident van d USA.

Ike, op Ripuaresch sprecht mo dat Aik us, önö Amerikaner dütscher Herkonft, wood
als dreides Kengk va David Jacob Eisenhower un Ida Elizabeth Stover ä Denison
jeboore. Am 11. Juli 1916 hiirode hä öt Mamie Geneva Doud (1896 - 1979). Met hör
kräät hä 2 Kenger, wobei e at vrüsch storv.

Am 14. Juni 1911 troon hä öt Militär beij un jäng no d Militärakademi va West
Point. Di schloss hä 1915 met Ärfolsch aav. Donoo klomm hä en d Räng van öt
Militär hüüdr und wood 1917 Käptn. Bes 1941 reichde öt zm Stapschef van d 3.
US-Armee un Aik wood sujar Brijadejeneral.

Em 2. Weltkresch jäng dä Opstiich wiir. Hä wood önö Viir-Stääre-Jeneral un woch
sujar vöör dr D-Dei, d Invasiun en d Normandi, zoständich.

No dr Kresch övvernomm hä dat Amt als Militärjuverneur van d US-Soldate en öt
besätzde Dütschland.

Wi öt völl Amerikaner jäng, hott hä ö Küddelche met sing Sekretärin, öt Kay
Summersby, ö nätt Vrommisch us Irland.

1950 wood Aik dr Chef van d NATO-Soldate ä Europa. Zwei Joohr spiidr, am 31. Mai
1952 joov hä si Militärwerk op, dänn hä mood sisch op dr Waahlkampf vöör d
Präsidentschaft vörbereite.

Aik mängelnde en Vorträje tösche d USA un Korea suwi Taiwan öröm. Usserdem
sproch hä sisch jäje d Rassetrännung va Schwazze un Wisse ä Schülle uss.

En d Politik woch hä önö jemäßichte Präsident, dä öt d Republikaner un d
Demokrate räät maade. En sing Zitt veel d Jründung van d NASA.

1961 joov hä öt Amt op. Singe Nachfoljer wood John F. Kennedy. Aik storv am 28.
Määz 1969 ä Washington D.C..



https://ksh.wikipedia.org/wiki/Dr_Herr_dr_Ringe

Dr Herr dr Ringe is ene Fantasy-Roman vun de J. R. R. Tolkien. Dat eezte Band
vun dem Booch, De Jefährten, erschien am 29. Juli 1954, Band 2 (De zweij Törm)
am 11. November im selve Johr. De Uhrzick es nit övverliefert. Bes dann och dr
dritte Deejl, jenannt de Rückkehr vun dr Künning, erus koom, hät et dann bis zum
20. Oktober 1955 jeduurt. Dennoch hät dr Tolkien darup bestande dat et sich beij
demm Werk nit öm ne Trillojie handele däät.

Vür ne lange Zick hät dä böse Herrscher Sauron einije Ringe aanjefäädisht, die
hä der Völker in singe Welt schenke wullt. Dreij vun denne Ringe hät hä de Elbe
jejovve, janz klure minsheähnlishe Wesen, die fass unshterblish wore, usser me
däät se ömbringe. Nüng Ringe han de Minshe bekumme, denne nix wishtijer is alls
ihre eijene Macht. Schließlish an de Zwerje och no sibbe Ringe jekräät. De
Zwerje wore plumpe Fijuren, die in ihre Höhle als Bershlück arbeijde dun. Wat
all die Kreature ävver nit wusste wor, dat dr Sauron noch eene Ring
aanjefertisht hät. Un diese Ring wor nur jeschaffe öm de andere zo kontrelliere
un der ihre Träjer zo shwäshe. So kunnt dr Sauron in ne koote Zick janz
Meddelääd unger singe Jewallt brenge. Ävver als am Eng schon allet voloore
schien han sish de letzten Armeje vun Elbe und Minshe zosamme jedonn üm Sauron
in ner letze Schlacht jäjeövver zo stonn. Mie odder winnijer dooch Zofall jelang
et dann Isildur, ne Künning vun de Minshe, Sauron de Finger vun de Hand
avzuschnigge un dr Ring jleish met. Doch anshtatt dä Ring nu kapott zo maache -
immerhin woorer jo direkt am Shicksalsbersh, dem Ort wo dr Ring jemaat wood un
zujleish dem eijnzije wo me denn zershtööre kann, hät hä dä Ring aan sish
jenumme in de Hoffnung op Ruhm, Macht un ewijet Lääve. Doch dr Ring brachte
Isildur shon ballt singe Duud, und versank in de Morast op de Jrond vun ne
Fluss. So wor dä Ring mit dr Zick en Verjesseheijt geroode.

Frodo Büggels (op Engelesh Frodo Baggins) es dr Ringträjer un somit de
Houpkaraktor in där Bööcher. Hä is ne Hobbit ussem Aueland.

Bilbo is dr Onkel vun Frodo. Natüürlesh is hä och e Hobbit. Övver Bilbo jelangt
Frodo en dr Besitz vun dr Ring.

Jandallf es eijne vun de weijseste Lück in janz Meddelääd. Ne jrooße Deejl singe
Weijsheijt schöpf hä us singe lange Läävenserfahrung, die ihm fass propheteshe
Fähishkeijte verleihe däät. Dorövver hinaus kann hä zaubere. Später weed
Jandallf dr Jrauje zo Jandallf dr Wieße.

För de humoristeshe Elemente en dä Böösher sorsht Jimli, ne Zwersh us däm
ungereedishe Labbürint vun Moria. Hä verteijdesht sech selvs un de Jrupp met
singe Ax.



https://ksh.wikipedia.org/wiki/Carlo_Buonaparte

Carlo Maria di Buonaparte (* 29. März 1746 ä Ajaccio; † 24. Februar 1785) woch
dr Papp va Napoleon I..

Met 14 Joohr storv singe Papp, un singe Onkel Archidiakon Lucciano Buonaparte
kömmerde sisch öm häm. Carlo studiirde 1762 ä Pisa d Juristörei un hiirode
Laetitia Ramolino am 2. Juni 1762).

Net lang no d Huuchzitt sooht Carlo Kontakt zo Pascal Paoli, önö korsische
Aführer un Rebell. Hä wool häm als Jurist zor Sii stoh un wood als Jesandte no
Rom jescheckt, öm do vöör d Unavhängichkeet va Korsika z sprääche. Dr Papst hott
Korsika Jenua jölinnt un mä hä kutt övver Korsika entscheede.

Ävver öt koom angisch. Am 15. Mai 1768 vorkoofte Jenua Korsika an d Franzuuse,
un va do a kämpfte Paoli jäje Frankreich. Carlo di Buonaparte jäng met sing
Famelisch en d Bersch un wood önö Partisan.

E Jooch spiidr jreffe d Franzuuse weer a, un Paoli vorloor, Carlo di Buonaparte
heelt länger dörch. Am 23. Mai 1769 braate d Franzuuse häm ö Anjebot met Graf
Vaux z verhandele. Vaux vorsproch alle Rebelle Vreede un saat zo, dat sö normaal
lääve kütte. Carlo di Buonaparte stämmde zo un bleed än Ajaccio.

Am 15. Aujust 1769 wood singe Sohn Napoleon jeboore. Carlo di Buonaparte wood
französische Advokaat, am 10. Mai 1771 wood hä Richtr ä Ajaccio. Am 13.
September 1771 wood hä französiche Adlije un hosch va do a Charles-Marie de
Buonaparte. Hä weed asuu bekannt, dat hä selvs dr Könnig Ludwig XVI. un Marie
Antoinette ä Versailles trefft.



https://ksh.wikipedia.org/wiki/Bergisch_Gladbach

Jläbbisch (och ad ens Gläbbich jeschrevve, amplisch:     Bergisch
Gladbach ? / (i)) es en Stadt em Berjische un de jrößte Stadt em
Rheinisch-Berjische Kreis. Zick däm 9. Aujus 1895 es Jläbbisch en Stadt. 1856
wonnten hee jraad ens 5.000 Minsche. 2006 fieren se en Jläbbisch et 150-jöhrije
Stadtjubiläum. Üvver 110.000 Lück wonne hückzedaachs en Jläbbisch.

Jläbbisch es Kreisstadt vum Rheinisch-Berjische Kreis zick 1933. 1932 han se die
ahl Landkreise Wipperfürth un Müllem zesammejelaat un dodruss ene neue Kreis,
der Rheinisch-Berjische Kreis, jemaat.

Em Meddelalder han die Lück em Berjische nor der Usdrock Jläbbisch jekannt.
Domet mer dat Städtche nit met andere verwähßele kunnt (zom Beispill
Mönchengladbach) han die Preusse 1863 dat Bergisch vür däm Gladbach dozo
jeschrevve. Zickdäm heiß dat offiziell Bergisch Gladbach.

Der Usdrock Schäbbisch Jläbbisch weed vun Lück jebruch, die usserhalv wonne un
die Jläbbisch jewöhnlich üvverhaup nit richtich kenne. Dat Schläächmaache hät
eijentlich keine sachliche Hingerjrund. Mansche jläuve, der Stussverzäll weed
trotzdäm jään jemaat, weil et sich esu schön reime deiht.

En de Villa Zanders jitt et alle naslang Kunsausstellunge. Dat koss Jeld. Un en
Zigge, wo se all vum Spaare schwaade, weed de Kultur allemolde zeeesch
jestriche. Su es et och bei de Villa Zanders. De Stadt kann dat Huus nit mieh
finanzeere. Ene Förderverein hät protesteet. De Öffnungszigge weede reduzeet.
Dat Personal arbeid nor noch ehrenamplisch. Un Sponsoren weede jesök.

Üvver de Autobahne A1, A3 un A4 kütt mer janz flöck noh Jläbbisch. En 20 Minutte
es mer met der S-Bahn en Kölle.



https://ksh.wikipedia.org/wiki/Australie_(Kontinent)

Außtraalije is ennen Äädäjl un enen Kontinent. Et hätt och noch ene paar
Inselsche, die zo dem Festland jehöre. Fröher han de Lück Außtraalije uch
Neuholland jenannt. Hück wet et äver uch Oz jenannt oder Down Under.

Außtraalije hät ne dröje Hinterland, äver im Osten is et bejrenzt dursch die
Great Diving Range mit dem Mount Kosciuszko mit enner Hüh vun 2228m. De Berje
jehen bis nooch Victoria im Südosten. Im Westen leeve nit so vill Lück, weil et
einfach zo drüsch is. Da sin die außtraalije Wöste wie de Nullarbor-Wöste. In
der Wöste sin äver uch en paar Hüjel wie de Macdonnel Ranges. Ene andere Hüjel
es de Uluru, der is ene hilije Schtätt för de Aborigines.

De Houpschtadt vun Außtraalije is Canberra. Dat is ene jeplannte Schtadt, weil
sich Sydney un Melbourne nit entscheide kunnte, wer dann nu Houpschtadt wird.

De jrößte Schtädte sin Sydney (3,7 Mio. Lück), Melbourne (3,6 Mio. Lück),
Brisbane (1,7 Mio. Lück), Perth (1,4 Mio. Lück) und Adelaide (1,1 Mio. Lück).

Zick dem 3. Dezember 2007 is Kevin Rudd vun der außtraalije Labor Party
Premierminister vum außtraalije Bund und domit is et nich mehr de John Howard.
De janze Bundesstaate und Territorien vun Außtraalije sin wede uch vun Labor
rejiert.



https://ksh.wikipedia.org/wiki/Audrey_Marie_Munson

Audrey Marie Munson (* 8. Juni 1891 ä Syracuse, New York; † 20. Februar 1996 ä
Ogdensburg, New York) woch ö Model un ön Schauspellerin us d USA, di en d 1910er
un 1920er Joohre va sisch mulle maade. Sö wood aav un zo als The Exposition Girl
övv American Venus bezeechned.

Audrey Marie Munson driihnde d Filme Purity, The Girl O’Dreams, Heedless Moths
un Inspiration. Va dönö es ävver mä dä Film Purity erhalde blävve.

Nodäm Audrey Munson, hör Äldere wore jraaad jescheede, met hör Mamm no New York
trock, liirde sö em Joohr 1906 dr Fotojraf Ralph Draper kenne. Dörch häm liirde
sö dr Beldhouwer Isidore Konti kenne, vöör däm sö Model stäng, ö Werk, däm sö
övver 10 Joohr nojäng. Em Joohr 1906 trock Munson no Hollywood. Sö wood d ischde
Schauspellerin, di sisch vöör d Kamera janz nakß ustrock. En hör 4 Stommfilme
spelld sö jäddes Mol d Hauptroll un vordeehnde domet önö Hoof Jeld. Su braad hör
dr Film Heedless Moss us öt Joohr 1921 27.000 US-Dollar en.

1919 trock sö no New York zöröck un liihrde do Dr. Walter Wilkins kenne, dä, öm
met hör zösamme se z könne, sing eeje Vrau ömbraad. Z iisch wood Audrey Munson
vordächticht, di Vrau ömjebraad z ha, watt sisch ävver bald als valsch
örusstalld. Wilkins lande zwar op dr Elektrische Stohl, ävver dr Roff va Audrey
Munson woch dono kapott. Sö woch jezwonge, us d USA no Mexiko uss z reise un
verdeehnde sisch öt Jeld dörch öt Vorkoofe va Köchens.

Nodäm önö Doktor bei Audrey Munson vassjestalld hod, dat sö net janz bei Trost
woch, wood sö en ö Jäckes äjewesse, wo sö 65 Joohr bleef.

Audrey Munson storv am 20. Februar 1996 em Alder va 104 Joohr un wood op dr
Kerchhoff va Ogdensburg bejraave.



https://ksh.wikipedia.org/wiki/Windows_Glyph_List_4

De Windows Glyph List 4, fö jewööhnlesch affjekööz als WGL4, di nënnt mer och
der Pan europäjėsche Zëijschesaz. Dat eß en Sammlong uß 652 Zëijsche, di fon de
nöüjßte Bedriifsüsteme fun dä Ferrma Microsoft komme solle, un em Unicode dren
sėn. Der Senn dohenger eß, en Rėschschnuur ze jëvve för dė Lück un Fėrrme, di
Schreffte bou, wo mer de natörlėshe Shprooche fun Europpa med opschriive kann.
Fö allem jeijd et do bëij öm Schreffte, di j e Zëijsche, odder enne Jlühf, fon
mööshlėshß jeedem Schreffzëijshe uß alle Shprooche han. Schreffte, di dat han,
künne fun sesch saare, dat se WGL4-kompatiibel sen, un mer kann domet reschne,
dat se met ene jroße Aanzahl Projramme zosamme shpelle.

Zick 2004 sen de WGL4 Zëijshe de ëijnzėjje wo fon sescher sėnn soll, dat se met
dä nöüjere Väsjohne fun de Microsoft Windows. Mansh Unicode Zëijshe maach et nit
jävve om neu inshtallėete Standaad-Windows-9x — zemm Bëijshpell Ameenėsch un
Je'orrjėsche — odder op Stanndatt-Linux — zemm Bëijshpell en Indėsche Devanajari
— odder op Windows-XP — zemm Bëijshpell Ättijoopėsch odder de Ruuneschreff —
ävver de Europäjėsche WGL4 Jlüfe sen op alle wėshtėjje Väsjohne fom Microsoft
Windows allt fon Aanfang an drop.

De WGL4-Zëijshe, esu wi se fun Microsoft zosamme jeshtallt woode senn, änthallde
all de Zëijsche en Microsoft iere code pages

De kombeneerende dijakrettesche Zëijsche uß de code page 1258 sin nit dobeëij,
de thailändesch Bochshtave us de code page 874 och nit, un de idejojrafėshe
Zëijsche en de code pages windows-932, windows-936, windows-949, un windows-950
fäähle och.



https://ksh.wikipedia.org/wiki/Vluchjesellschaff

Ön Vluchjesellschaff es ö Ongernehme, dat si Jeld domet vordeehnd, Persune un
Waahr op d Loftwäch z transporteere.

D ischde Vluchjesellschaff woch d va Ferdinand Graf von Zeppelin ä Frankfurt
jejründe DELAG, watt vöör „Deutsche Luftschiffahrtsgesellschaft“ stäng. Met hör
woode tösche 1910 un 1913 öm d 34.000 Mensche transporteerd. D ische Waahr, di
met ö Vluchzeuch dörch d Loot jescheckd wood, wood am 10. Juni 1912 en dr
Doppeldecker „Gelbr Hund“ jepackd. Jestachd wood ä Frankfurt, jeland ä
Darmstadt. Anger Städt woode zosätzlich vorbonge, ävver dörch dr Usbroch von dr
ischde Weltkresch bleete Städt usserhalb va Dütschland ussjeschlooße.

Nom Äng vam Kresch jäng öt ä Ängland un Frankreich met d Vluchjesellschaffte
los. Am 5. Februar 1919 trocke d Dütsche noo, un met d Deutsche Luftreederei
entstäng dr Vörjänger van d Lufthansa. Ä janz Europa schosse d Jesellschaffte us
d Ääd.

Als Charles Lindbergh met ö Vluchzeuch oohne Paus övver dr Atlantik vlooch,
vonge och d Amerikaner Vüühr. Su joov öt em Joohr 1926 en d USA 12
Vluchjesellschaffte, ee Joohr spiidr wore öt at 25.

Beij d hüü ekßisteerende Jesellschaffte ongerscheed mo tösche di dr Staat
jehüürende, sujenannde „Flagcarrier“ un prevate Vluchjesellschaffte. Bekannde
„Flagcarrier“ send d Lufthansa, d Air France, Altitalia un Thai Airways. Prevat
kann jädder, dä jenoch Knöpp had, ön Vluchjesellschaff jründe, su dat dr Maad
vöör Prevatjesellschaffte jruuß es. Opjrond va dr kleene Priiß vöör Vlüje wäde
manche Jesellschaffte och Bellichvliijer jenannd. Sö hand sich op Kott- un
Meddelstrecke äjenessd. German Wings, Ryan Air un Easy jet jehüüre zo d
bekanndste.

Manche Vluchjesellschaffte transporteere mä Waahre un kenn Persune. Zo sun
Jesellschaffte jehüüre Federal Express, UPS un DHL. Öt jitt ävver och
Jesellschafte, di sich en önö Deel op öt Vleeje va Waahr spezialiseerd hand, wi
Lufthansa Cargo un Singapore Airlines Cargo. Zosätzlich hand modern Vluchzeuje
ävver och ösu völl Platsch, dat sö nävver Persune och noch Waahr metnämme könne.



https://ksh.wikipedia.org/wiki/Ubiermonument

Dat su jenannte Ubiermonument fon Kölle weed en de Böösho och dr Haavetorrem
jenannt. Dä eß aan de Ëck fon de zwëij Shtrohße „Aan de Malzmöll“ un „Möllebach“
e beßje söödlesh fom Hüümaat; dad_eß hük meddsen en Kölle. Wi dat Dėnge jebout
wood, wohr dat allerdengß praktėj ußerhallef fon de Shtadt, di dohmohlß noch de
Oppidvm Vbiorum — de römėsche Ubier_Shtadt — wohr. Dä Bou weed zwesche em Johr 4
un för nüng noch Krėßtoß jewääse sėn, alsu öm joot 40 Johr ier alß wi dat
dohmohlijje Kölle dann endlejj_als_en römėsche Shtadt zor Colonia Claudia Ara
Agrippinensium (affjekööz: CCAA) ähovve wood. Ed_eß äählßte römesche Bou uß
Shtëijn en Kölle, un ëijne fon de äählßte Kwaaderboute em Norrde fon de Allpe,
wo mer fon weßße, wann dä jebout woode eß.

Et Ubiermonument wood 1965 zohfällėsh äntdëk, wi mer e nöü Huuß boue wollt, un
beß 1966 ußjebuddelt. Et es hük konsäveet.

Mer dëngk enzwesche, dat Monumënt der ongere Dëijl fon ennem Torrem eß, dä bëij
en Beveßtijong fon de Ubiershtadt noh de Schlaach fon Varus un Hërrmann aam
Teutoburjer Walld (Schlaach von Varus un Hermann aam Teutoburjer Walld) objebout
wood. Dat Hollz för dämm sing Fundammënnt wohr ävver ald öm et Johr 4 noh
Krėßtoß jeschlaare woode, esu könnt dä Torrem sellver e beßje ällder sėn un
dörref bëij dä Schlaach_ad jeshtannde han. Do Rhing wohr domohls breeder wi hük,
un aanjefange e janz Shtöck em Sööde fom Hüümaat beß bahl aan dä Hövvel wo hük
dr Dom drop shtëijt, hät mer domohls_enne Haave jehatt. Esu wo dä Torrem wall
beez enne Wachtorrem för de Ennfaat en dr Haave, un dann orr_et ößßlejje Ëngk
fon dä murus gallicus, en Aat Shtadtmoor oddo Pallisaade uß Hollds_un Ääd, di
laans_em Duffesbach fom Rhing fott noh Wëßte jėng un doh extra opjeschott wohr.
Se wood aan de Nocht_Sigk fun däm Torrem aanjebout, wat mer noch hük sinn kann.
De Affdöck fon dä Stämm sen noch doh. De Muuruß jallikuß ëntschtundt
wahschëijnlėsch en de Joohre 9 un 10 noh Krėßtoß]], also direk noh dä Schlaach
fom Teutoborjer Walld.

De römėsche Schtadtmoor wood shpääder em 50 aan dä Torrem aanjeboud, em sëllve
Johr wo Kölle zor CCAA wohd.

Dä Torrem shtëijd op ennem onjeväähr kwadraatėsche Fundamënd_uß Ëjsche_Pöhl. Di
sen noh dënndrokronolorėsche Shtuudije em Johr 4no Krėßtoß jeschlaare woode. Hä
eß sellver uß dekke Kwadere uß Tuff_Shtëijn jemaat. Fon däm maßive Denge sėn
noch 6 un_enne hallve Meeter en de Hüh övverish. Sėng Jrondfläsh eß
knabb_ellef Kwadraat_Meete jrooß. Op dämm Fundamënt drop, dat wooh dohnmohls
etwa 6 Meeter onger em Shtroohße_Nivo, eß enne Sokkel uß drëij Laare
Tuffkwaadere. Beß zoh nüng Laare Kwaader sin do noch drovver beß hük ähallde. De
Arshäjoloore han eruß jefonge, dat dä Torrem ald widdo kappott wohr, wi de
römėsche Schtadtmoor aanjebout woohd, ävver woröm dat, dat_weßße_me_nit. Mer
weßße och nit sescher, fö wat dä Torrem jenou jedaach wohr. Wat mer drövver
aahnnėmp, sin Fermoodonge.

Da Ubiermonnumënnt ess_enne Däjl fon de su jenannte Arshäolorėsche Zoon fon
Kölle. Mer kann dat beloore. Der Schlößßel do för kritt mer em aale Praetorium
onger em Rådhuuß fon Kölle aan de Kaß; et iß nit nommallerwiiß offe, un och
Këijne doh, dä ëijne erinn_löht. Förr_en Föörong ze krėjje, kam_mer sesch och
tellefoonesch em Prätorijum aanmëllde. Do hann_se e Modëll fon däm Monnomännt
för aanzeloore, wä allsu nit noh_m Ojjinaal hen jonn well …



https://ksh.wikipedia.org/wiki/Theodor_Storm

Hans Theodor Woldsen Storm (* 14. September 1817 in Husum; † 4. Juli 1888 in
Hademarschen) wor enen nochtdoütschen Novelle_Shriivo un Deeshto.

De Familish vun sing Motte hätt ald zik Jenerazjoone in Husum jelääef. Do un en
Lübeck eß zor Schull jejange, shtudeet hätte dann en Kiel un in Berlin Rääch. En
Kiel woa hä och ene Frünnd vun Theodor un Tycho Mommsen, met dänne zesamme hä
Saagen uß Shläßwish un Hollshtäjn sammele däät. 1843 joaven se zesame dat
„Lederbook vun dree Frünnen“ eruß. En däm jlishe Joar hätt sish dä Theodor Storm
als_enne Rääshßanwallt en singe Vattershtadt nidder un hieroadt 1845 sing äjen
Kusiin, et Constanze Esmarch, di ald 1865 duud jeblivve es.

Met dä däänishe Rejierungk vun Husum doamoals koam hä avver övver krüttß un dröm
hät hä im Joa 1852 singe Poßte voloare. Hä trood_en dä preußishe Deenß en, eetß
als_enne Assessoe en Potsdam un em Joa 1856 as_enne Kreisrishto in
Hillijeshtadt. Ävver sing Sääne no do Häjmaat vojing imm in_de Främbde nit. Wi
Shläßwish-Hollshtäjn em Joa 1864 deutsch woat, doa koam dä Theodor Storm tirek
no Husum zerökk, woa hä ne Landvocht woot un 1866 de zweete Ehe injingk med_dem
Dorothea Jensen. 1867 woot hä Ampsrishto, un 1879 es hä opjeshtiije zom
Ampsjereechtsroat. 1880 es hä Rau jetrodde un trok öm, noa Hademarschen. Doa es
hä am 4. Juuli 1888 shliislish jestorve.

De fröhe Novelle sin nit emmer jraad unnsentementaal jeshrivve, fö_n Bäjshpill
nemm „Immensee.“ Shpääder saz sish dann mii ene kloorere Rejalismus dörch, wi em
„Pole Poppenspäler,“ un dat Bäste vun däm Storm sing Wärreke, dat is de Novell
„Der Schimmelreiter“ (Dä o_m Shimmel am rigge eß) wo_de Minsch un_de Natuur
middenäjnn in_do Kammf jeroade sin.



https://ksh.wikipedia.org/wiki/Suurbroone

Suurbroone es ö Eiße, dat öt öm Rhingland dökk jitt un janz einfach z maache
ess. Watt brutt moch dozo? 1 Kilo Rinkfleesch, jätt Essisch, 2 Lorrbeerbläär,
2 Nelke, 2 Öcher Prente, 1 Ölsch, jätt Botter, Appelkrutt övv Röbbekrutt, Peffer
un Salz.

Dat Rinkfleesch weed zösamme met önö joe Schoss Essisch, 2 Lorrbeerbläär,
2 Nelke un ösuvöll Wasser vör önjöväär 3 Daach kööl jehalde, dat dat Fleesch
emmer janz en di Brööh steht. Aaf un zo moss moch öt at öns driine.

En önö Pott weed Botter ußjölosse un dat Ölsch ajebroone. Dozo jitt moch dat
Fleesch op dat moch jät Peffer jitt. Salz kütt isch spiidr dorop. Moch broont öt
so lang bes dat öt jätt värv kitt. Dono jitt moch ön joo Tass van di Brööh dozo
un vüllt dann asu völl Wasser dozo, dat moch jönoch Zaus kitt. Di Lorrbeerbläär
un di Nelke komme och dozo. Dann bröckelt moch di 2 Öcher Prente en de Pott un
unjeväär 1,5 jruuße Läffel Appelkrutt. Wä wäll, da kann och noch ö paar Rosinge
dozojävve. Dat brutt ävver net.

Dozo paaße Nuddele. Moch kann ävver och Knödele of Äddäpple eiße. Appelkompott
darf och nät väähle.



https://ksh.wikipedia.org/wiki/Sonne

De Sunn is dä Steern, dä sich in de Midde vun unserem Sunnesystem befink. Oohne
de Sunn hätte mir keij Leeve op de Ääd. Äver och veele andere Dinge däten ni_mie
funktioniere. Et Klima, also Wind un Wedder, äver och de Jezeite jöv et ni_mie.

We_me de Sunn durch eh Fernrühr betrachte deet, dann ka_me manchmol mieh,
manchmol wenijer schwaaze Flecke op dä Sunn sehen. Dat sin de Sunneflecke.
Schwaz sin se äver nur weil me de Sunn nur dorch ene starke Filter met nem
Fernrühr betrachte kann. Se entstonn dorch Stöörunge em jewaltije Magnetfeld vun
de Sunn. Die bewirken dat et an där Stelle op de Sunneoberfläch circa 2000°C
kööler ees als op däm Ress vun dä Sunn. Et jit Zigge mit veel Flecke, die nennt
me Sunnefleckemaximum und et jitt Zigge met winnich Flecke, die nennt me dann
Sunnefleckeminimum. In e_nem Minimum kann et passiere dat daachelang keeijn
Flecke ze sehe sinn. Dat janze hätt en erstaunliche Rejelmäässichkeeijt. Minimum
un Maximum liejen eemmer elev Joor ussenander. Ussnaahme bestätijen och hee de
Rejel. Zwesche 1645 und 1715 wutten keeijn Sunneflecke beobachtet. Me sprich hee
och vum sujenannte Maunderminimum. Jlischziggisch wor äver och die kleeijne
Iiszick in där et lange, kaale Wintere un kööhle Summer joov.

Dodoorch dat die Ömlaufbaan vum Moond zor Baan vun de Ääd öm de Sunn jeneich
ees. Kütt et hin un widder für dat dä Moond zweesche Sunn un Ääd doorchlööf un
singe Schatte dann op de Ääd fällt. Dat ees dann en Sunnefinsternees. Me
ungerscheed drei Aarte vun Sunnefinsterneese:



https://ksh.wikipedia.org/wiki/Schw%C3%A4ngel

Ne Schwengel und ennen Schwängel es jet, wo met mer jet bewääsch, driht, en
Jangk säzz.

Ne Pompeschwängel es dat lange eng vun dä Pomp, wo mer met de Häng aanpack un
erop un erunger schöckele moss do met di Pomp Wasse jitt.

Beijene Hanndmüll, Kaffemöll un esu nimmp mer och dä Schwengel un dä moßß mer
driehje do met di Möll moohle dääit. Frööjer wo mer noch kei eläkktrisch
Aanlassere för et Auto jehatt hätt, do moot mer dä Auuto mem Schwängel
aanschmiiße, wammer ajn jehatt hätt. Selvs hück fiert noch de ein odder andere
Ent eröm, die kannß_te immer noch aanschwengele. Och enne Waarehävve hät am Eng
ene Schwängel wo mer bewääje moss öm dat Dinge ze bewääje datt et sing Ärrbäijt
dääht un de Waare noh bovve bewääje däät.

Usserdämm säät mer en do Werrkschtadd_och noch Schwengel föör en janz lange
Schtang, woh mo e koot Eng un e lang Eng hätt. Dat koote Eng schtäiht övver un
weed zom_bäischpill unger_e Auto jeschtoche, un an däm lange Eng paa Meeter fott
do_fun hange sesch dann zwäi Minsche draan, un däue dat erraf bes_op de Ääd, un
der Auto jäiht jäd_in de Hüüh.

Bäĳ_ennemm Zochjescherr, wo der Buur hinger sing Pääd, Oohße oddor do Träkker
schpannt, do eß dä Schwängel dä lange kweer_Balləken_am_Eng. An däm Schwängel
sing Hooke määt_ä_Buur sing Ägge, Heuwändere, Schnitto, sing Flöösh un_esu
Zeush_miih faßß, wat_i Diere odder dä Träkker_esu övver_et Fälldt trik. Bäjem
Dräsche vun_Handt, bruch dä Buur oddo singe Drescher oğ_en _Aat Schwengel, di
häijße ävvor Fleejelle, wäijel se dorsh de Luff fleeje bäĳəm Dräsche.

Mansch Äiner säät och enß 'Schwängel' wänn eeindlijj_ene Püngel odder_ene
Knubbel jemäind eß. Füo_allem_jung Lück finge_dat Kuuhəl. Hen_un_widder
sääd_äĳne nit_janz_äänz 'Schwengel' wo_e och 'Oschi' sare künnd.



https://ksh.wikipedia.org/wiki/Schm%C3%B6lzje

E Schmölzje oddo Schmöllzje säät mer för enne Knubbel Lück dijenne Klüngel sin,
oddo nen Klüngel am Louufe han. Wann mer Schmöllzje fö'se sääht, do häiß dat och
dat mer se nit ligge kann, oddo dat mer jlöif demidsde finge dat fleijsch
neddesu jood wat dei don. Mer schprisch och ald enß fun do Forwandschav esu
vännse äinem op do sak jäit. Nätt eß dat nit ävvor ierlisch.

E Schmölze hätt enne Zosammehallt. Do'ohne wöö't käj. E schmöllze es bäinah
emmer jet wo mer vun ußße dropluuert. Wämmer nämlisch sellevo do bäj eß, säät
mer 'Ming Fründe' oddoh 'Ming Famillisch' un fingk dat joot.

En de Pollitik jiddet haimlijje Schmölzje angmas un do säät mer nojodinkß zig de
DDR och Siielschaff dofüer. Filläijsch vail dä Pollitiker baal sing Siel fokoufe
däijt?

Am Rannt fun dä Kirrmeß eß naakß, ööhndlisch jetangk, eß sisch de Dorrefjuurent
am zorschlonn. Flüsch äine meddsen op de Schtrohß, baal füren Auto. Dä Auto
wiisch em uß un fürenne Boum. Auto verblötsch, dä Faare eß noch janz. Ävver
Jottsäidangk. Wä eß Schuld? Dä Faare eß nit fum Dörrep, hät käine widdejekannt.
Un dat janze Schmöllze hält zosamme. Hät jaa nix jesinn. Wo jo esuh duuster.



https://ksh.wikipedia.org/wiki/Sarah_Bernhardt

Sarah Bernhardt (* 22. Oktober 1844 ä Paris; † 26. Määz 1923 ä Paris) hosch
eejentlich Marie Henriette Rosine Bernardt un woch ön bekannde Schauspellerin.

Sarah Bernhardt woch d Doohter va Julie Bernardt. Vann hör 8. Lävensjoohr a woss
sö net mit beij hör Mamm op. Ö Kengermäddche un spiir ö Klusterschüll sorchde
dovöör, dat jätt us hör wood. Spiir jäng sö no d Comédie-Française, öm öt
Schauspelle z liire. Dat fluppde janz jott un at viir Joohr spiidr stäng sö als
„Iphigénie“ op d Büühn. Kott dono kräät sö Stritt un Sarah wood entlosse.
Joohrelang veele mä kleng Rolle vöör hör a. 1864 wood hörö Jong Maurice ä Paris
jeboore. Dr Papp woch önö Adlije us, Brüssel, Henri de Ligne. Jehiirod hand
beede ävver net. Dä Famelisch va Henri hod jätt dojäje.

1868 jäng öt op d Büühn steil berchop. Sö troon ä Odéon op un koom beij öt
Publikum jott a. Kott dono broch dr Dütsch-Französische Kresch us un all Theatre
woore jeschlooße. Sarah kömmernde sich en di Zitt öm Vorletzte. No Kreschsäng
spellde Sarah Bernhardt wärm en d Comédie Française. Öt Volk woch bejeistert un
mo sproch van „D Jöttliche“ un „D jolde Stemm“.

1882 hiirode Sarah d Jriich Jacques Damala, met däm sö zösamme ö eeje Theatr
opmaade. Dat jäng ävver bald kapott. Kott donoo leete sich beede scheede. 1889
storv Jacques a Morphin, dat hä jenomme hod..

Sarah wood önö Star un janz Europa voriihrde. Sö jolt als ö besje övverdriihnt
un jäck. Met ön Mongolfiere vloch so z. B. övver dr Hemmel va Paris un vorkoovde
Fotos, di hör op önö Särg liijend zeejd, wi sö hör Roll usswendich liihrd. Hör
Wonneg woch önö klenge Zoo. Sarah reisde völl ävver sö schaffde öt, jlichzittig
hör Memoare, eeje Böch un Theatrstöcker z schriive. 1906 wood sö Iihredoktor an
öt Konservatorium va Paris. D Franzuse maade sö zm Metjlett van d französische
Iihrelegiun.

No önö Onvall ä Rio em Joohr 1905 wood hör opjrond van ön Vorletzung 1915 öt
rääte Bee aavjenomme. Sarah joov ävver net op un betreude d Soldate van dr
Ischde Weltkresch.

Sarah Bernhardt storv am 26. Määz 1923 ä Paris. Sö wood op dr Kerchhoff va Père
Lachaise]] bejraave.



https://ksh.wikipedia.org/wiki/Rur

D Rur es önö Floßß, dä dörch di 3 Länder Bäljö, Holland un Dütschland läuft. Van
d Quell bes no d Mündung bei Roermond es d Rur 170 Kilometer lang.

Zom Ongerscheed van dä Floßß met derselbe Naam em Ruhrjebiit hat d Rur, di us de
Eefel kütt, kee „h“ en dr Naam. Völl Lüü saahre och doraa d Eefel-Rur. Ävver mo
moss bedänke, dat sisch d Naam isch öm 1900 va Ruhr no Rur ändernde. Ö paar
Örtcher draare in dr Naam emmer noch dat „h“. Dozo jehüüre Einruhr un
Erkensruhr.

D Quell van d Rur es op d beljische Sii van öt Venn bei Sourbrodt, ävver at no
onjeväär 15 Kilometer läuft se övver d Jrenz un kütt no Monschau. 25 Kilometer
wiir weed dat Wasser en dr Rursee, dr zweitjrützte Stausee va Dütschland
jesammelt. Zo d Stauseen jehüüre d Oleftalsperre, dr Urftstausee, d Rurtalsperre
und dr See va Obermaubach.

Dat Rurwasser läuft dann dörch d Städteregiun Oche, Düüre un Heinsberch. Donoo
vorlässt öt Dütschland un läuft ä Roermond en d Maas.

Op d Sträck van d Quell bes Roermond hat dat Wasser önö Höhenongerscheed va 630
Meter hänger sisch. D Mäng a Wasser steecht, watt dora litt, dat d Urft, d Inde
un d Wurm Wasser in d Rur brenge.



https://ksh.wikipedia.org/wiki/Rita

Rita ös ne Naam von ene Hellije us Meddelitalije. Die hätt en Cascia, 150
Kilomete nordösslich von Rom, em 14.Johrhondert jewonnt on jelövv. Jebore ös se
1367 als Doete von Antonio on Amata Lottius, die at net mieh jong woere, wie se
dat Mädsche kräsche. Ejentlich ös se op der Naam Margerita jedööf. Rita ös en
Afkürzung von dem Naam. Se wor ald als kleen Mädsche e onjewöhnlisch Köngk. Et
wied vezallt, dat ihr als Bäbi e paar Beje en de Mongk jeflore senn on nix
schlömmes dobei passiert ös. Se wollt jäen en et Klueste john, ävve die Äldere
hann se em Alte von 14 Johr möt enem Kähl us Roccaporena naamens Ferdinando
Mancini vehierod, der e fies Jemöht hatt on off onbeherrsch on wöhdisch woer.
Böss dat et 18 woer, dorsch se noch deheem blieve. Donnoh hätt dann et bej öm
jewonnt on jeliert, ön jern ze hann. Och häe ös möt de Johre röjije jewohre. Se
hätt möt dem dann zwei Fente jekräje. Em Johr 1401 hann se ihr de Mann dann duet
heemjebraht, on keene woss, wie et passiert woer. Die Fente wohre jenausu
krakelisch wie ihre Pap on wollten Blootrache hann. Die Mördere hatte von ihre
Johtheed jehuet on hann jefroht, of se sich bej ihr vesteiche könnte vür de
Polizej. Dat hätt die och möttjemaht on denne jehollepe. Für Ihr Fente hätt de
hellije Rita jebött, dat der Herrjott vehendere soll, dat se su en jrueße Söngk
wie die Blootrache bejohn. Se senn dann och alle beetz ahn enne Seusch jestorve,
ieh wat se jett ongenemme konnte. Nu woer se wedde alleen on wollt entlisch en
et Klueste john, ävve die wollten se net, weil se Angks hatte, dat se en die
Blootrach veweckelt wüere. Drejmol hätt se et vesoht ohne Erfollech. Dat hätt
ihr Ärsch jedohn, on se hätt vell jebött, on do senn ihr em Drohm de hellije
Johannes, de Täufe, Aujustinus on Nikolaus von Tolentino erschenge on hann se en
et Klueste jebraht. Des Morjens hann die Nonne se jefonge, on weil dat net ze
erkläre woer, wie se erenjekomme woer en de Naaht, hann se se dobehahle. Se hätt
dann en Dörnewongk von de Dörnekruen vom Herrjott kreje, on su wied se och
darjestellt: als Nonn möt Wongkmole on Ruese, weil se om Stervebett ene Vewandte
jesaht hätt, se soll ihr us em Jahde von deheem en Rues brenge mezze em Wöngkte.
Ejentlich net müejelich, ävve se woere am blöhe. Dröm wäere jetz noch jedes Johr
bei denne Aujustinere am 22. Maj Ruese jesähnt on als Höllep jäje Krankheete
denne Kranke opjelaaht.



https://ksh.wikipedia.org/wiki/Regionalverkehr_K%C3%B6ln_GmbH

De Regionalverkehr Köln GmbH, affjekööz RVK, ess en Ungerneeme met Setz en
Kölle, wat em VRS en joode Aandëĳl fun de Buß Linnije en de Ömjäävung
ußßerhalləf fun de jruuße Shtädt bedeene dëĳt.

Em Joohr 1976 jejründt, entshtundt de RVK GmbH, wëĳl de Baan Bußße un de Poßß
Bußße zosammejelaat woodte. En de Joohe fun 1978 beß 1995 woo de RVK enne Besezz
däm Konnzärrn Vereinigte Bundesverkehrsbetriebe GmbH, affjekööz VBG. Zigk 1996
eß de RVK jäz fun divärrse Shtädt un Këĳse övvernumme woode un dänne iere ÖPNV
Ungerneeme han de Aandëĳle krääje. Dröm jehüüert hä hügk — zo jlishe Dëĳle — dä
Fokierß Bedriiver:

Mem Joohres Affschloßß fun 2001 hät dä Regionalverkehr Köln 371 Omnibußße sin
ëĳen jennanndt, un hät dozo noch 316 Bußße fun anndere Besezzer (su jenanndte
Sub Ungerneemer) loufe jehatt.

Dä Houp Aandëĳl fun dä Fobinndunge em RVK jonn övver t platte Land, wo nidd esu
fill Lügksher wunne. Aanfange un ennde dunn se allodings öff jenooch en de
Städt, odder en jrüüßere Ööt. Dat iß öff jenooch och do, wo mer fun de Bußße en
de Baan ömshtëĳsh, oddo ömjedriiht.



https://ksh.wikipedia.org/wiki/R%C3%B6srod

Rösrod (amplisch: Rösrath) es e Städtche tirektemang nevve Kölle. Et litt esu öm
die fuffzehn Kilometer südösslich vum Dom op de Schäl Sick.

Halv Rösrod es ene jruuße Bösch. Em Köönichsfors un en de Waaner Heed kammer et
sunndaachs un de Woch üvver wandere, loofe, mem Rädche fahre un sujar rigge. Nor
Pilze plöcke es em Naturschutzjebiet verbodde. Dr hüchste Berch es dä Lüderich.
260 Meter jeiht et do erop. Fröher han se om Lüderich Berchbou bedrivve. Bes
1978 woodt hee Zink-Ääz avjebout. Och de ahl Römer han allt om Lüderich en dr
Ääd jebuddelt. Durch Rösrod flüüß de Sülz

Bänsberch litt em Norde. Dan kütt em Uhrzeijersenn Ovverod, Luumer, Trooßdorf un
Kölle.

Rösrod hät ene eije Autobahnanschluss an de A3. Ävver et jitt nor en Opfaht noh
Kölle un en Avfaht us Richtung Kölle. För die Op- un Avfaht noh un us Richtung
Frankfurt wor kei Jeld mieh do. Die Op- un Avfaht Richtung Frankfurt fingk mer
doför em Nohberstädtche Luumer (Lohmar). Och en Luumer woren se kniestich. He
han se de Op- un Avfaht Richtung Kölle enjespart.

Rösrod selver un Hoffnungsthal han_ene Bahnhoff un lije aan dä Linnich vun Kölle
erop noh Engelskirsche, wo etwa jede Stund ene Zoch wigger, üvver Diringhause un
Jummersbach bes noh Marienheed un zoröck jeiht, un en dä halve Stunde dozwesche
blos bes_un vun Ovverod.

De Iesebahn zwesche Bänsberch un Rösrod jitt et nit mieh. Dä letzte Zoch es 1961
durch dr Köönichsfors jebimmelt. Aan der Stell, wo die Bahn üvver de Stroß
(L170) fuhr, jov et keen Schranke. Ene Kääl met en Fahn sprong vun der
Lokomotiev erav un heelt de Vekier op, sulang bes dä Zoch verbei wor.
Hückzedaach triff mer op dä ahle Bahntrass Minsche, die hee wandere, loofe udder
mem Rädche fahre.

Ne jruuße Laade es et Möbelzentrum. Vill Lück kummen vun wigg her, öm sich hee e
neu Schaaf ze koofe.

Die Pooz vum Schloss Eulenbroich es quasi dat Wohrzeeche vun Rösrod. Wann de
Rösroder Bürjermeister ene Bref schriev, dan es en demm Brefkopp dat Logo vun dä
Pooz avjebild. Die Pooz fingk mer och allewähs op Plakate udder Fessschreffde.
Och op de Websigg vum Städtche es die Pooz ze sinn.

Nit nor de Kölsche sin an Ruusemoondaach jeck. Och en Rösrod jitt et ene
Ruusemoondaachszoch. En Voaschbich un Hoffnungsthal jonn die Veedelszöch allt am
Karnevalssunndaach. Un wie soll et anders sin, natörlich wor och die Pooz vum
Schloss Eulenbroich em Karnevalszoch allt dobei, wie ehr an demm Beld nevvenaan
sinn künnt.

Fröher han die Buure met de Schörreskaar schwer Körv, Kessde udder Knolle noh'm
Maat jebraat. Hückzedaach fingk mer die ahl Holzkaare nor noch beim
Schörreskaarerenne. Alle naslang jitt et em Berjische Land en Kirmes met enem
Schörreskaarerenne. Dobei jeiht et nit nor dodröm, se flöcks de Stroß erav ze
schörje. Die Kaare weede staats erusjeputz un löstije Fijure un Spröch draan- un
dropjebaut. Am Engk vun demm Spektakel kritt die schönste Kaar ene Pries.



https://ksh.wikipedia.org/wiki/Polen

Pole, amplisch: Rzeczpospolita Polska, es ö Land ä Middeleuropa. Öt Land had en
Jrüde va 311.888 km², öt es su unjeväär ösu jruß wi Dütschland, dr westlische
Nobberstaat va Pole. Si Jebiid litt tösche d Ukraine, Wissrussland em Oste suwi
d Slowakei un Tschechie em Süde. Litauen, d Ostsee un en Exklave va Rußland
(Kaliningrad Oblast) litt em Norde. Do wonnde am 50.06.2014 unjeväär 38.483.957
Mellion Lüüh. D Hauptstadt es Warschau (Warszawa), Polens jrüßde Stadt mit 1.7
Mellion Lüüh.

De Nohm Pole wood bekännd en 966, als König Mieszko I sisch zum Kattolesche
Glaube bekehrt hatt un d Sklawische Völker, dä läävde tösche de Flöße Oder un
Weichsel, in öt Jebeed sisch voreenigten. D Nohm Pole steehd vöör Flääche oder
Felde. Em Joohr 1024 wood Pole offiziell en Königrich. En 1386 es en Union mit
Litauen entstänge, en 1569 sinn de zwee Staaten voreenigt bis öt Joohr 1795, als
Österreich-Ungarn, Rußland un Pruse de Jebeede va öt militäresch schwache Pole
verdeehlten, wono öt klengere Herzogdom Warschau övverbliev onger eescht
Frangzösesch Napoleonisch Heerschaff un spääter onger de Russische Tsar.

No d Eeschte Weltkrisch es en jrüße Polnesche Staat entstänge, ävver nitt wie et
Pole va hüdsche Daag. De Jebede Pommern, Silezien, un Ostpruuse blääve no t
Vertrag va Versailles (1919) bei Dütschland. Provinz Posen, Westpruuse un klenge
Deele va Silezien woode Polnesch. De Polnische Staat ömfasste noch Deele va et
hüdsche Litauen un Weiß-Rußland. Danzig (op Polnesch: Gdansk) wääd och Polnesch
Staatsjebeed. Domit bekäm Pole en Meerhafen an d'r Ostsee.

Pole hat zemelesch jeleje en d Zweete Weltkrisch. Am 1 September 1939 es de
Staat dörch de Truppe va Hitler anjejriffe. Pole war och verdeehlt tösche et
Dreide Reich un d Sovjet-Union va Stalin en öt Molotow-Ribbentroppakt. En öt
Polnesche Staatsjebeed sinn mehrere Konzentratiunslajer jeboud, wie
Auschwitz-Birkenau. Unjefähr 6 Mellion Polnesche Enwohner (mit en jrüß Anzahl
Jude) sinn jestorve en de Krisch, och dörch Genozid. Vööl dütsche Lüüh en de
Ostjebeje un en öt hüdsche Pole sinn vertriebe no Dütschland oder jestorve dörch
Tötung un Hunger.

No d Zweete Weltkrisch es öt Pole va hüdsche Daag entstänge mit en Kommunistisch
Heerschaff onger d Sovjet-Union. En de vreue Joohre 1990 is öt Kommunismus
jefalle un es Pole en freie Staat jewoode mit en Martweetschaft.

Pole es en platt Jebeed, mit einzije Jebirje em Süde des Landes, an de Jrenz mit
Tschechien un d Slowakei. D hükßde Stell es d Rysy (2499 Meter N.N.) en de
Tatrajebirje. Öövrige Deele sinn bis unjefähr 350 Meter N.N. hüch. De jrüßte
Flöße sinn de Weichsel (1047 km Länge) un de Oder, de och vöör en Deel de Jrenz
tösche Dütschland un Pole es. Em Norde litt de Ostsee, mit Danzig als
vöörnehmste Meerhafen. Warschau es de jrüßte Stadt. Anger Städte sinn Krakau
(Kraków), Kattowitz (Katowice), Lublin, Breslau (Wroclaw), Posen (Poznan), Lodz
(Łódź) un Stettin (Szczecin). Pole es verdeehld en 16 Woiwodschaffte.

En Silezien es en klenge dütsche etnijesche Jrupp amtlisch jeschützt, in
Silezien sinn och de Schklawische Sileziern. Nordlisch bei Danzig wonne de
klengere Schklawische Jrupp va de Kaschuben, mit en angere Kultur als de
etnijesche Polen. Weißrussen lääve östlisch va de Hauptstadt Warschau. D
Ruthenen, mit en Kultur, de mehr entsprischt mit de Ukrainesch/Russesche Kultur,
lääve em Südoste va Pole. De offizielle Sprooch ävver es et Polnesch.
Kaschubesch es en regionale Sprooch.

Unjefähr 90% va de Polen es Kattolesch. Anger Glauben sinn d Orthodoxe Kirche un
d Lutheranesche Kirche. Do sinn och klenge Jüdesche, Moslimesche un
Protestantesche Jemeinschaffte.



https://ksh.wikipedia.org/wiki/Patrik_Meyer

Patrik Meyer (*18.September 1968 en Rheenbaach) es ene deutsche Projekt- on
Stadijonmanager. Hä hät 2010 die Usszeechnung "Executive of the Year" jekreech
un woot domet zom beste Stadijonmanager für dat Johr jewählt.

Patrik Meyer maat noh senge Schollzigg am Emil-Fischer-Gymnasium in Öskerche un
dä Hüere Handelsscholl en Ussbildung als Bankkaufmann on jing anschließend
zesamme met Jens Streifling on andere Musiker für ej Johr als Berufsmusiker noh
Kanada on noh de Schweiz. Em Ahnschloss dodran hätt hä ahn de Fachhochscholl en
Kölle Betriebswirtschaft stodeert.

Patrik Meyer hät noh singem Studium eetz ens bei enem Konzertveranstalter en
Kölle als ene kaufmännische Leiter un als ene Kontrohler jeärbeet. Hä hät sech
unger anderem öm Konzerte vun de Rolling Stouns, vun dem Bon Dschovi, dem Meikel
Dschäcksen, der Tina Tööner, dem Pavarotti un och noch von vell andere
jekömmert. Darövver erus hät hä sich zo der Zigg öm dä Offbau von enem
Konzertveranstalter in Luxemborsch jekömmert.

Als hä 1997 do dran kenn Loss mie hat, ös hä zor Kölnarena (oder wie dä Kölsche
säät, ent Henkelmännche) jejange. Hä wohr do ald vüür dä Eröffnung vun däm
Denge, dat höck Lanxess Arena heeß, evver och zo Zigge, als dat janze ald leef,
als Verwaltungschef für alles zoständisch, wat met Rechnunge, Kontrolliere vun
allem mögliche und met de Entrettskaate zo donn hat. Nevvebei hät hä och noch
jeloot, ob die bei der Bauerei och alles richtisch maache.

Für de Firma HSG Technischer Service GmbH (hück HSG Zander GmbH), met der Patrik
Meyer ald bei dä KölnArena zesamme jeärbet hät, un dem Hamburger Sportvermarkter
Sportfive hät Patrik Meyer dann zig Ahnfang 2003 die Akquise un die
Inbetriebnahme vun dem Waldstadion en Frankfurt jemaat. Zig 2005 es hä do och
Geschäftsführer vun dä Betreiberjesellschaft vun dä Commerzbank-Arena (Stadion
Frankfurt Management GmbH) en Frankfurt am Main, demm Stadijon, en demm em
Moment, also en de Säsong 2009/2010 die miegste Veranstaltunge in Deutschland
statt finge. Zigg April 2009 es Patrik Meyer och noch Jeschäftsführer vun dä
Firma TSP - The Sports Promoters GmbH, wat en Tochterjesellschaff von Sportfive
es. Die sin für de Entwicklung, de Planung un dat Management von Sport-Events
wie demm Race of Champions en dä ESPRIT arena wie jemaat on han Public viewings
vun dä Fooßball-Weltmeesterschaff 2010 en de Stadije Dösseldörp, Frankfurt,
Jelsenkirche un München jemaat.

Als Jastdozent hät dä Patrik Meyer zig Johre für verschiedene Hochscholle (unger
anderem für de Sporthochscholl en Kölle) un für verschiedene
Fortbildungsprojramme ze donn un verzällt andere jet övver Management un
Vermarktung von Sportstätte (unger anderem in Dublin, Stockholm, Orlando, Kiew,
London und San Antonio).



https://ksh.wikipedia.org/wiki/P%C3%B6tz

Önö Pötz es ön Aasammlung va Wasser, di z. B. op ön Strooß, op önö Plei övv en
önö Bend stooh blävve es.

Pötze send döck dr Orsprong va kleng Siive övv Bääch, wi mo beij dr Flaaßbaach
jott see kann.

Pötze deene en d Natur völl Deere als Lävensraum. So bruche kleng Deere, wi d
Molche, Vreusche un Salamandere sun Ecke, öm lääve z könne. Döck bliid dat
Wasser en önö Pötz net lang stooh. Es öt ävver ösu lang en dat Louch, dat voll
jöloufe woch, öm d kleen Deercher Zitt z jävve, us öt Ei z kruffe övv als Larv z
övverlääve, dann had dä Pötz jönau dat jödooh, watt hä do kann, ö Biotop
jöbeäld.

Dat Wasser ä Pötze kann va ongerscheedliche Ställö komme. Su kann öt Räähnwasser
see, ävver och Wasser, dat us dr Bohm kütt, Jrondwasser. Su Wasser bliid en önö
Pötz meeßd lang. Em Wengkter kütt och Wasser us dr Schnii dozo. Schneiwasser es
vöör d Deere ävver net van ö sun jruuße Roll, do öt öm di Zitt z kald es, öm
vöör di kleng Deercher ön Roll z spälle.



https://ksh.wikipedia.org/wiki/Olpe_(K%C3%BCrten)

Datt Dorp Ue'pen (amplisch: Olpe) im Berjischen Land leht in d'r südöstlischen
Jemarkung vun de Küürdener Jemeend janz im Osten vom Rheinisch-Berjischen Kräis,
su 25 km östlich vum huhhillijen Kölle unn hätt hück unjefähr 800 Inwohner. Ett
is jett affseits von denn jrußen Verkehrswäjen - wie zum Bäispill de B 506 -
jelähjen unn jilt villen als jröhnes Häzz vun Küürden unn würd in Böchern unn
sünstijen Schriften oft als Kleenod vum Berjischen Land jenannt. Zum Kierchspill
Ue'pen, datt ett aff 2010 nimmie jävven deht, jehühren uußerdemm 45 Weiler unn
kleenere Buurenhöff. Uch wenn de Modernisierung uch vür Ue'pen nitt haalt jemaht
hätt, würd uch hück noch enn Jrußdeel von de jesamten Jemarkungsfläche land- unn
böschwiertschaftlich jenutzt.

D'r Ue'tsname vun Ue'pen deht sich zum eenen vun Ol udder Ohl föhr sumpfijes
Jelände unn zum anderen vum aaltfränkischen Wue't apa udder epe föhr Wasser
affleiten. Su setzt sich de Ue'tsname uus zwäi Wue'tstämmen zesammen, die beeds
upp Wasser verwiesen dehten, watt Rückschlüsse upp denn Zoostand vun demm
Jelände zoo d'r Zigg vun d'r ierschten Besiedlung zoolöäßt.

Ue'pen jehührt in d'r Küürdener Jemeend zo denn ältesten Ue'ten överhaupt. Off
ett schun in karolingjischer Ziet zoo ner Besiedlung vum Ue'per Ümmland unn zoo
d'r Errichtung vun demm Herrensitz in Ue'pen jekummen is, kann - wie uch im
Küürdener Fall - nur vermutet werden. De allerierschte Uurkundliche Erwähnung is
uus dem Joahr 1171, wie de Erzbischof vum huhhillijen Kölle, d'r Philipp von
Heinsberch (1167-1191), innem Schrieven bestäticht hätt, datt d'r Reinald vun
Ue'pen unn demm sing Frouminsch, datt Kunijunde, (upp Lating: Reinaldum de Olpe
eiusque uxor Kunigunde) demm Nunnenkluhster Sankt Ursula in Kölle, namentlich
d'r Äbtissin Jepa (upp Huhdütsch: Gepa), enn paar Buurenhöff unn ne Müll in
Blankenberch aan d'r Siech verkooft haht.

Su ümm 1300 wuurd vun denn Jraafen von Berch datt Amt Steemich jejründet, womit
Ue'pen föhr jood 500 Joahre unger de Steemicher Verwaltung koahm. D'r ierschte
schriftliche Beleech vun allen Ämtern vun d'r Jraafschaft Berch is upp denn 6.
September 1363 datiert. Näver Ue'pen jehührten uch Wipperveilen, Bechen,
Küürden, Lenkeln, Ovveroath, Engelskierchen, Huhkeppel und Wipperfürth zum Amt
Steemich. Wie ett dann noah de Franzührsischen Revvolutuirn vun 1789 ungerm
Napoleon zo d'r franzührsische Besatzung vum Rhingland jekummen is, hätt d'r
letzte Herzog vun Berch uus demm Jeschlecht vun denn Wittelsbachern, d'r
Kurfüürst Max Jupp von Kurpfalz-Bayern, d'r späder d'r ierschte bayrische
Künnich wuurd, im Joahr 1806 datt Herzogtum Berch aan Napoleon affjetrodden. Im
Joahr 1808 wuurden dann de Berjischen Ämter uppjelührst unn unger demm Joachim
Murat wuurd uus dem Herzogtum Berch datt Jrußherzogtum Berch, der Code Civil
wuurd injeführt unn ett koahm ze ner Verwaltungsreform, die in denn Jrundzöhjen
bis innet 20. Joahrhundert bestangen hätt. Uus demm Kierchspill Ue'pen wuurd su
im Joahr 1810 de Mairie (Bürjermeesteräi) Ue'pen, die zoo demm Kantong
Wermelskierchen unn doamit zum Arrondissemeng Elberfeild jehühren däht. Noahm
Wiener Kongreß 1814 bis 1815 koahm Ue'pen schleeßlich im Roahmen vun d'r
nöijejründeten Rhingprovinz bäi Preußen doabäi.

Noahm Zwäiten Weltkreech koahm de Jemeend Ue'pen, doamoals alsu noch
sellevsständich (bis zoo d'r Jebietsreform vun 1974/75) dann zesammen mit Bechen
unn Wipperveilen zo d'r Bürjermeesteräi vun Küürden. Wipperveilen, watt hück joa
zur Stadt Wipperfürth jehühren deht, woar bis 1975 immer enn Deel vun de Jemeend
Ue'pen jewährsen. Unn bis datt se in Ue'pen am Aanfang vum 20. Joahrhundert datt
nöije Roathuus jebout hahten (hück datt ehemoalije Pfarrhuus vun Ue'pen) haht de
Ue'per Bürjermeester uch inz föhr ne Ziet in Wipperveilen residiert.

Datt ierschte Jebäude, watt in Ue'pen jebout wuurden is, woar mit huher
Wahrscheenlichkeet d'r Ue'per Herrensitz, demm sing jejenwächtijes
Noahfoljejebäude noch immer denn uus demm Middelalter stammenden Namen Huus
Ue'pen dräht. Datt ierschte Huus Ue'pen woar wahrscheenlich noch uus Hohlz
jebout. Wann d'r ierschte Ue'per Herrensitz uus Steenen jebout wuurden is, kann
wäjen fählender Quellen uch nur jemutmaßt werden dunn. De ähldesten Deele vum
heutijen Huus Ue'pen wiesen upp'enn Enstehungsdatum im 12. udder 13.
Joahrhundert hin (luur ungen), watt äver nitt uusschleeßen deht, datt ett schun
enn steenernen Vürjängerbou jejovven hahn künnt. Datt Huus Ue'pen äver
spädesdens im Huhmiddelalter enn aansehnliches steenernes Jebäude jewährsen sing
muß, verröäht enn Dokkument uus dem Joahr 1383, datt denn Verkoof vun Huus
Ue'pen vun demm doamoalijen Herzog vun Berch aan Wilhelm vun Lülsdorff
festhahlen deht. Doa wuurd nämmich vun nemm sloß oelp jekallt.

Inz' affjesinn vun denn Wiertschaftsjebäuden vum janzen Ue'per Herrensitz wüürd
de ahle Ue'per Kirch datt nächste Jebäude jewährsen sing, watt wull vun denn
Ue'per Herren, die föhr de Ue'per Ümmjebung als Patronatsherren uch föhr de
Seelsorje zooständich woaren, als Eejenkirche jebout wuurden is. Doa Langhuus,
Turm unn die beröhmte Poorze (luur ungen) romanisch woaren, kammer doavun
uusjonn, datt die ierschte Ue'per Kirch im 12. Joahrhundert jebout wuurden is.
Wie uch späder die nöije Kirch, woar uch datt ahle Ue'per Jotteshuus d'r
hillijen Marjaretha jeweiht. Schun im 15. Joahrhundert fingt sich enn Dokkument,
wodrin die ahle Ue'per Kirch als Capella bezeechnet wüürd. In denn Joahren 1520
bis 1527 wuurd dann datt romanische Langhuus wäjen Boufällichkeeten affjerissen
unn dursch enn jotisches Langhuus ersetzt. Alleen d'r romanische Turm mit d'r
romanischen Poorze blivv erhahlen. D'r Aanstiech vun d'r Bevölkerung in unn ümm
Ue'pen mahte dann am'Eng vum 19. Joahrhundert uus Platzjründen enn Kirchennöibou
nührdisch - de ahle Kirch woar jraad inz' 18,90 Meter lang - su datt die ahle
Kirch im Joahr 1899 affjerissen wuurd.

Doa Ue'pen im Joahr 1622 sellesständije Pfarrei wuurd unn die Ue'per Priester
vun doa aan nimmie affhängisch vun denn Ue'per Lehnsherren, sundern als
Paschtüe'rsch eejenständich woaren, koahm de Wiedenhoff (d'r Weihhoff) als
nächstes Jebäude hinzoo; d'r Buurenhoff, mit demm d'r Ue'per Paschtue'r quasi
singen eejenen Lährvensungerhaalt verdeenen moaht, weil de Ue'per Lehnsherren
vun doa aan nimmie Patronatsherren unn doamit uch nimmie föhr de Versorjung vun
den Ue'per Priestern zooständich woaren.



https://ksh.wikipedia.org/wiki/Niederrhing

Dr Niederrhing es ön Jäjend em Wäßßte van öt Bundesland Noodrhing-Wäßßfaale. Öt
litt [[Himmelsrichtung|nördlich] va Venlo, östlisch van d holländische Provinz
Limburg un westlich van öt Ruhrgebiet. Öt litt och em niederrheinische Deepland.
Domet es öt ön platte Jäjend. Öt jitt ävver ö paar Hövvele en d Jäjend va Kleve
un beij Nimweje. Dr hükßte es dr Geldenberg (106 m. N.N.). Bes Krefeld jitt öt
och Höhenzöch, die bes op 80 m jönt.

Kleve es net onjeväär 46.000 Mensch d jrützde Stadt am Niederrhing. Donävver
jitt öt ävver och kleenere wi Geldern, Kranenburg, Straelen, Goch un Wesel. De
Lüh am Niederrhing spräche keen dütsche Sproch, iihr ön holländische Sproch, di
mo Kleverländisch nennt. Vreuer, dat heechd bes zm Joohr 1795, jehhod önö jruuße
Deel vom Niederrhing zo öt Herzogtum Geldern. Em Dörp Pfalzdorf jitt öt ön
Sprocheinsel. Do weed ön pfälzisch Sproch jesproche. Hüüh jitt öt ävver mä noch
winije Lüüh, di Pfälzisch spräche könne. Dö meetzde Pfälzer koome em 18.
Jahrhondöt us d Pfalz no Pfalzdorf.



https://ksh.wikipedia.org/wiki/Niederrhein

Dr Niederrhing es ön Jäjend em Wäßßte van öt Bundesland Noodrhing-Wäßßfaale. Öt
litt [[Himmelsrichtung|nördlich] va Venlo, östlisch van d holländische Provinz
Limburg un westlich van öt Ruhrgebiet. Öt litt och em niederrheinische Deepland.
Domet es öt ön platte Jäjend. Öt jitt ävver ö paar Hövvele en d Jäjend va Kleve
un beij Nimweje. Dr hükßte es dr Geldenberg (106 m. N.N.). Bes Krefeld jitt öt
och Höhenzöch, die bes op 80 m jönt.

Kleve es net onjeväär 46.000 Mensch d jrützde Stadt am Niederrhing. Donävver
jitt öt ävver och kleenere wi Geldern, Kranenburg, Straelen, Goch un Wesel. De
Lüh am Niederrhing spräche keen dütsche Sproch, iihr ön holländische Sproch, di
mo Kleverländisch nennt. Vreuer, dat heechd bes zm Joohr 1795, jehhod önö jruuße
Deel vom Niederrhing zo öt Herzogtum Geldern. Em Dörp Pfalzdorf jitt öt ön
Sprocheinsel. Do weed ön pfälzisch Sproch jesproche. Hüüh jitt öt ävver mä noch
winije Lüüh, di Pfälzisch spräche könne. Dö meetzde Pfälzer koome em 18.
Jahrhondöt us d Pfalz no Pfalzdorf.



https://ksh.wikipedia.org/wiki/Mohammed_Sahir_Schah

Mohammed Sahir Schah (* 15. Oktober 1914 ä Kabul; † 23. Juli 2007 woch tösche
1933 un 1973 dr Könnig va Afghanistan.

Sahir Schah kütt van d Paschtunen un singe Stamm, d Mohammedzai läävde en d Nöh
va Kandahar. D Paschtunen hodde öt Saarö seiht öt achtzehnde Jahrhondöt. Als
Kenk wood Sahir Schah bei d Franzuuse ärtrocke un wood spier, dat heecht met
achzeh Jooch, ä Afghanistan Minister vöör dr Kresch un öt Erträcke va Kenger.

Als singe Papp am 8. November 1933 ömjebraat wood, do maadö sö Mohammed Sahir
Schah zom Könnig. So richtisch z saare hott hä ävver net, denn Prenz Sardar
Mohammed Hashim Khan, dat woch singe Onkel, maade häm öt Lääve ärsch schwoch.
Isch 1964 änderde d Loya Dschirga, dat es ä Afghanistan öt Parlament, öt System
un Sahir Schah kutt als Könnig rejiere.

Sahir Schah woch am 17. Juli 1973 en Italie ä Kur, als öt Millitär putschde un
hä als Könnig am 24. Aujust 1973 aavdanke mood.

Mohammed Sahir hiirode am 7. November 1931 Homairah Begum (* 1918; † 2002). Di
woch isch drözeh Joohr alt un storv am 26. Juni 2002 met bo achtzisch Jooch.

Seijd dr avjesatze Könnig ä Italie wooch, wood öt reuisch öm hem. Hä betrock em
Afghanistan-Kresch kenn Partei. Isch als d Amerikaner 2001 jääje d Taliban
kämpfte, soch hä ön Möjjelichkeet en Afghanistan jätt z bewerke.



https://ksh.wikipedia.org/wiki/Max_Linder

Max Linder (met richtije Naam: Gabriel-Maximilien Leuvielle; * 16. Dezember 1883
ä Caverne beij Saint-Loubès; † 31. Oktober 1925 ä Paris) woch önö Schauspeller
us Frankreich un enne van d ischde, di dörch dr Film bekannd wode send. D Lüüh
kannte häm mä met Zülinder, Händschö un em joo Anzoch. D Vraue van d 20er Joohre
wore jäck op häm.

Nodäm Max als vönfjöhrich Kengk d Cholera övverläävd hod, spelld hä at vrösch
Theatr. Sälvs en d Schüllzitt övvernomm hä at kleng Rolle. 1904 stäng hä öt
ischde Mol ä Paris op d Büühn. 1905 wood sing ischde Filmroll aavjedriihnd. Hä
werkde do nävvebeij vöör Pathé Frères.

En d ischde Zitt joov mo häm mä Nävverolle. Dat ändernde sisch, als hä sisch önö
Zülinder opsatz un di Roll „Max Linder“ entstäng. Domet entstäng ön Persun, di
sich och övver d Jrenze vorkoofe leet. Ä Paris maade sujar ö Kino op, dat singe
Naam drooch. Va 1911 a driihnde hä sing eeje Filme. 1915, dat heechd en d Zitt
van dr Ischde Weltkresch, leed d Vreud a sing Filme no. Hä sälvs trock en dr
Kresch un wood dörch Jaaß vorletzt. Hä vorsood ä Hollywood önö Voss en d Döör z
kriije, watt ävver net fluppde. Zöröck no Paris entscheed hä sisch bald, wärm no
Amerika zöröck z joo un maade met „Max Linder Inc.“ ön eeje Produktiunsfirma op.
Joo un bekannde Filme wi „Be My Wife“, wat op Ripuaresch met „Seij ming Vrau“
övversatze weed, entstonge.



https://ksh.wikipedia.org/wiki/Marilyn_Monroe

Marilyn Monroe (* 1. Juni 1926 ä Los Angeles; † 5. Aujust 1962 ä Los Angeles)
wood als Norma Jeane Mortenson jeboore. Sö woch ön Schauspellerin, Sängerin un
Herstellerin va Filme us d USA.

Norma Jeane woch ö net jeplande Kengk van d Filmschniiderin Gladys Pearl
Mortenson, di ö Küddelche met Charles Stanley hod. Dä woch hörö Vörjesetzde.
Charles leed Marilyns Mamm ävver setze, als hä hood, dat sö ä Ömständ woch, un
had sich ni zo hör bekannd.

Marilyns Mamm hod ö bewächd Lääve. Sö woch met John Baker vorhiirod, leed sich
scheede un hiirode dann noch ens. Desmol held dat ävver och mä ö paar Wäche, iih
di zwei wärm ussereeh jänge. Jescheede wode sö ävver iisch em Joohr 1928.

D ischde 6 Joohre vorbraad Marilyn meeßd beij d Nobbere, do hör Mamm werke moot.
Öt koom zo önö Närvezesammebroch. 1935 wood Marilyn en ö Heim jescheckt. Als
hörö Vörmond sich wäje önö Ömzoch net mi öm sö kömmere kutt, wood sö em Alder va
16 Joohr vorhiirod. Dörch di Hiirod mood sö d Schüll vorlosse un bleed ohne
Aavschloss.

Am Äng vam Zweide Weltkresch werkde sö en ön Fabrik, wood ävver 1945 Fotomodel.
Öt duurde net lang, do wood Marilyn ö bekannd Pin-up-Girl.

Di ischde Belder va Marilyn erscheene Medde 1945 en ön Ziidung. Dodörch
wachjeröddelt, wood sö Fotomodell un liirde, sich vöör Kameras vornönftich z
bewäje. Ävver dobeij bleed öt net. Sö leed d brung Haare blond värve un ändernde
dr Naam va Norma Jeane Mortenson op Marily Monroe.

1946 kräät Marilyn hörö ischde Vordrach beij d Filmjesellschaff 20th Century
Fox, un bald drop song sö hör ischde Läddche un spelld kleng Nävverolle ä Filme.

Zo önö Sex-Skandal koom öt, als Belder erscheene, di Marily nakß zeechde. Di
wore 1949 jemaad wode un zeeje hör puddelnakß op ö ruuh Stöck Stoff liije.
Marilyn erklärde di Opnahme domet, dat sö d Miit vöör hör Wonnek zahle mood. Ön
Antwood op ön Vroch van önö Ziidungsschriiver made hör bekannd. Dä woohl wesse,
övv sö werklich nüüß ahod. Marilyn saad häm: „Jowaahl! Ö Radio!“

Ä Filme spelld sö meeßd d Roll van öt naiv blond Vrommisch. Su wood dö Roll en
öt Musical Blondinen bevorzugt zo enn van hör beidzde Filmrolle.

En di Zitt veel dr KoreakriegKoreakresch un Marily besood di Soldate un song
Läddcher vöör se. Wi döck droch sö dobeij ävver mä knappe Kleer. Dodörch
erkrankde sö un kräät ön Lungeentzündung.

Em Joohr 1955 hod Marilyn jenoch dova, sich övver Produzente z ärjere. Su maade
sö hör eeje Filmfirma op, d Marilyn Monroe Productions Inc., di hör zo 51 %
jehood. Dä Rest va 49 % jehood Milton H. Green. 1956 trock Marilyn no New York,
wo sö vorsood ön bessere Schauspellerin z wäde. Usserdäm leed sö vöör öt Amt
hörö Naam va Norma Jeane Mortenson ä Marilyn Monroe ändere.

1962 driihnde sö dä Film „Something’s Got to Give”, önö Film, dä ni vädisch wode
es. Sö melde sich döck krank un koom selde zm Driihne. En di Zitt veel hörö
Optrett beij dr Jeburtsdach van John F. Kennedy. Do song sö dat Läddche „Happy
Birthday, Mr. President“, watt d Filmjesellschaff Fox net zoleed. Marilyn wood
entlosse. Sich krank melde un dann vöör önö Präsident senge, dat kutt Fox net
akzepteere.

Marily hiirode am 19. Juni 1942 James Doughterty. Dat held ävver net lang, un am
13. September 1946 leete sö sich scheede. Dono hiirode sö Joe DiMaggio, ävver di
Huchzitt am 14. Januar volchde d Scheedung komm 9 Mond spiidr am 31. Oktober
1954. Am 29. Juni 1956 hiirode Marilyn ö dreide Mol. Desmol wood sö d Vrau va
Arthur Miller. Us Leevde zo häm wood sö ön Jüddin. Hör jeveel öt en d Famelisch
va Arthur Miller un sing Kenger us ischde Ehe siihr jott. Eeje Kenger kutt sö
net kriije, övvwaahl sö dat wärm un wärm vorsood. 3 Fehljeburte veele vöör. Am
20. Januar 1961 joofe beede bekannd, dat sö sich trenne wöde. Als Jrond saad
Arthur Miller, dat hä met all di Tablette, di sö nöhm, net parat kööm un Marilyn
beschriivd, dat hä net jott ä si Tareboch övver hör jeschrävve höd, sö dorän als
ön Kengßvrau bezeechnet hod.

Marilyn Monroe storv en d Naaht vam 4. Aujust op dr 5. Aujust 1962 ä Los
Angeles. Sö wood 36 Joohr alt. Sö soll zövöll Schlofftablette jenomme ha.
Marilyn wood am 8. Aujust en önö Bronßesärch op dr Westwood Village Memorial
Park Cemetery bejraave.



https://ksh.wikipedia.org/wiki/Marco_Weiss

Dä Marco Weiss, jeboore am 28. Fäbroa 1990, Sonn fun enem Juriß un ene
Bewährungshelferin, es in Uelze bei Hannober opjewahße. Hä wohr 2007, unger em
Merkels Angela, en de Nöhde fun Antalya en de Törkei en de Fehrie, zosamme met
sine Elldere. Am enem Ovend wohr hä en de Disko. Do hät hä, su saat hä, nur e
Zejsche setze welle för en Verschtändiung zwesche der Völker: hä häd e Mädsche
jetrof, fungk em lekker un hät jät medder jenuutsch. Hä woch 17 un dat Denge
saat, et wöhr 15. Et wohr met singe Mam uß Börminghämm en England, do och up
Ferije do. Wi dat dämm sing Mam spetz kräät, dat di zwei am fisternölle jewäse
woohre, do schrau se "Verjewaltijung, mih Kind es eetz drücksehn!“ un de
Pullizei kohm, un hät dä Wieß Marco verhaff. Dat Mädsche sat zwa eets, hä hätt
em nix jedonn, ävver dat däät nit hellfe, se hann em fürseschshalver nit
jejlööv. Hä moot för 2 / 3 {\displaystyle 2/3} Johr in et Jevängnis en de Blech
un de Törke däte der Fall esu lang ungersöke un hin un her maache met Jereesch,
Jodachter, Dollmätschere, un wat nicht söns all. Et joov e jruß Jeschrei un
Thiater en der Medije. Dä Spiegel braht en Titelstory. Jedes mohl ene Knubbel
Repochter aan de Dörre, wan et widder för et Jereesch jingk, un de
Aanjelääjeheit wohr deck em Fernsee en Döötschland, en de Türkei un en England.
Sujaa Menester uß dreierlei Staate un et Angela Märkel han sesch öffentlesch em
Fernsee dorwähje jezängk. Et Bettina Weber-Kesting hät e Leed für dä Marco
jeschrevve. Dä Reeschter hädd_em dann am 14. Dezember 2007 loufe lohße [1] noch
ie dat hä em Jevängnißs 18 jewoode wohr un hä kohm vrei, och wann singe Prozeß
noch jaa nit jeweäse wohr. Hä hät dann jrad zopaß führ Weihnachte 2008 e Booch
över sing Zick en d Törkei jeschrevve, wat aam 28. Novämber 2008 op der Maat
kohm.



https://ksh.wikipedia.org/wiki/Le_Corbusier

Le Corbusier (* 6. Oktober 1887 ä La Chaux-de-Fonds, Schweiz; † 27. Aujust 1965
ä Roquebrune-Cap-Martin, Monaco, met börjerliche Naam Charles-Édouard
Jeanneret-Gris) es önö schweizerische-französische Architekt, Planer va Städt,
Möler, Zeechner, Beldhouwer un Möbelentwärper.

Le Corbusier es enne van d wichtichste un äflossreichste Architekte van öt 20.
Jahrhondöt. Sing neu Jedanke hand Stritt ussjelößd un send zm Deel sujar bes hüü
ömstredde. Su sädt Hans Kollhoff, önö Professor vöör Architektur an d ETH
Zürich: «Seinen rigorosen städtebaulichen Großprojekten ist ein totalitärer
Charakter nicht abzusprechen». [1]

Em Zweide Weltkresch kollaboreerde hä äng met öt Vichy-Regime zösamme un
sümpatiseerde met Hitler un d Faschiste. Dä us Lausanne stammende
Architektur-Jeschechtswesseschaftler un Professor an d „EPFL“ Pierre Frey
beschriivd häm su: «Le Corbusier war ein radikaler Theoretiker einer Art
räumlichen Eugenik und ein rabiater Antisemit … Le Corbusier hätte, ohne mit der
Wimper zu zucken, auch für Hitler gebaut.» [1]



https://ksh.wikipedia.org/wiki/Landschaftsverband_Rheinland

Dä Lanntshaffßfobannt Rhinglant, offizzjäll: „Landschaftsverband Rheinland“
odder LVR, eß en Jedeedtßkörreposhaff em Rhingandt ennerhallef vun
Noocht_Rhing_Wäßßfaale. Hä sull, su weet jesaat, 'Rigijonaale Oppjaave'
övvernämme uß dä su jenannte 'Kommunale Sellevßforwalldunge', dat määt hä zom
Bäjshpill aß ene Bowdrääjer odder Krankehusdräjer unnesuwigger. De Äjn sare dat
eß domet de Jemäjnde nit zo mäshtish wääde, de anndere sare et eß öm dä Jemäjnde
unnüüdish koßte un lück ze shpaare un övverhoup op en bäßßer Kvallitäät ze
kumme, un öm jemäjnsəm Saache övverhowp fädish ze kiije, di jede_fö_sijj_alläjn
mih_wi ärresh fimpshish, am_eng, ußfalle mööte.

Dä Landshaffßferbannt woot 1953 jejründt. Zoshtändish eß_e fö_dä Nodht_Däjl vun
de aale Rhingprovinz vun de Proüße, di_t zick däm Zwäjte Weltkreesh jo nit mieh
jit. Hä häldt etwa achzeen Dousend Lück aanjeshtelldt. Hä hät singe Houpsez en
Düx en Kölle, ävver ungerhäldt a paa Ußßeshtälle, un bej Bedrarref och
Boushtelle. Jeede Lantkring jeed Shtadt em Rhinglant sin Metjleed em LVR, un dä
LVR eß dann domet och för di zoshtändish.

Hee sinn (Shtanndt af Medde 2004) de Metmaachere bäjem Lanndschaffßfobannt un
dozoo iir offizzjälle Noome un de Aanfangß_Boochstaave vun dänne iir
Awto_Nummere:



https://ksh.wikipedia.org/wiki/Kerpen

Kerpen (och Kerpe) es e Stadt ca. 20 km wesslish vun Kölle un 40 km össlish vun
Oche, wo de A4 un de A61 sish krütze.

Kerpe selvs wor ald em fröhe Meddelaltor bekannt (871 in en Urkund „villa
Kerpinna“ jenannt). Dozo jehüürt och noch et Dörp Langenich elans dä Neffelbach
(dä jitz en Kerpe ungerrührt eß, zewäjens däm Jerüsh un däm Huhwassor). Jet
össlish vun Kerpe fleess dä Neffelbach en de Erf, su kammer Kerpen/Erft vun
Kerpen/Eifel (bei Gerolstein) ungerscheide.

Kerpe wood derzicks och Künningskerpe jeheeße, wal dr en Oche jekröönt Künning
op dr Reis vun Oche noh Kölle hee en Palz hat. De Häre vun Kerpe sin er ald
dovör kaisertreu jeblevve.

Noh dä Schlaach bei Worringe 1288 eß Kerpe brabantsch jewoode un kom esu 1522
ungor de Herrschaff vun Spanie.

1712 (noh däm Spansche Ervfoljekreesh) wood et en eijene Herrschaff
(Kerpen-Lommersum) met singe eijene Rejierung, beß 1794 de Franzuse kome.
1814/15 wood et preußish. 1941 hät Kerpe et Stadträäsh kräje.

Kerpe hät jitz de mietzte Inwohnor vum Rhing-Erf-Kreis un eß drop un drahn op
70 000 Inwohnor ze kumme.



https://ksh.wikipedia.org/wiki/Jriffith_singe_Vers%C3%B6k

Dä brettesche Bakteerijje-Fochscho Frederick Griffith hädd_em Johr 1928 dat noh
ėmm benannte weßßeschafflijje Äxpirimänt versooht, wat mer hück als Em Griffith
singe Versök kennt. Ungesök hät hä beshtemmpte Bakteerije (mer sare och jet
ůnjenou Bazzille doför)

Et woh ein fůn de eezte en singe Aat, woh bei eruß kohm, dat et müjjellėsch sin
künnt, dat mansch Bakteerėjje Erbennfommazjůhne ungereijn ußtuusche künne. Dat
jeiht övver ene Vörjang, dä mer de jeneetėsche Transfommazjůhn nänne deijt.
[1][2]

Dä Jriffith hät zwei Stämm fun Pneumokokke jebruch. Domet künne sesch Müüß
aanshtekke, un dofůn könne se ok krangk wäde. Dä eine Shtamm hëijß „Typ II-R“ un
es nomaal unjevääerlesch för de Müüß, dä andere nennt mer der „Typ III-S“, dä
määt de Müüß för jewöönlesch krangk, un se jonn sujaa draan kappott. Dä einzėjje
Ongerscheed zwesche dänne Shtämm eß, dat öm dä jefääelesche Shtamm eröm en Aat
Kapsel uß polysaccharide Zocker eröm es. Wat enne_dren eß, eß einfaach ene „Typ
II-R“. Dat R shteiht och för „rüh“, dat S för „Saccharid“. Die Höll uß Zocker
schöz dat Bakteerijum dojääje, dat et Ėmmuhnsüsteem em Weetsdier dä
Krankheijtsärrääjer fenge kann, et wėrrek wi_j_en Mask. Dröm krijje dė Müüß eets
met, dat jët nit schtemmp, wann et ald ze shpääd_es. Bei de Bakteerijje „Typ
II-R“, di keine so_ne Schotzscheld han, es dat anders, un se wäde fům
Ėmmuhnsüsteem äkannt, opjejreffe, un nidderjeronge.

En singem Versök hät dä Griffith eetß Bekteerije us dämm Stamm „Typ III-S“
kappott jemaat. Dat jingk, indämm dat hä se esu heiß jemaat hät, dat se et nit
övverlääve kůnnte. Die han dann och kei Müüß mieh krangk jemaat. Donoh hät hä de
harmlose kapodde Bakteerie uß däm Stamm „Typ III-S“ met dä harmlose uß däm Stamm
„Typ II-R“ jemesch, un di Meschung dä Müüß jejovve. Do sin di dann op eimohl
doch fun krangk jewoode! Ovschůnn jeede för sesch dä Müüß nix aandonn kunnt,
kunnte se kombineet e Weetsdier ömbränge.

Jriffith hädd_et och henkrääje, em Bloot fůn dä duude Müüß sowool läävende
Bakteerije uß dämm Pneumokokke-Shtamm „Typ II-R“ ze fėnge, als och läävende
Bakteerije uß dämm Shtamm „Typ III-S“. Hä trok dä Schloß doh drůß, dat et
ööhnßwie müjjelesch wohr, dat fůn däm Shtamm „Typ II-R“, dä joh noch am Lääve
wohr, mansche Bakteerije „ömjwandelt“ oddo „transfommeet“ woode wohre en
Bakteerije uß däm jevährlejje Shtamm „Typ III-S“. Doför maat hä e „Prenziip fůn
de Transfommazjůhn“ ėn de Pneumokokke uß däm kapodde Shtamm „Typ III-S“
verantwootlesch, wat op öhnß en Aat un Wihß en dä kappodde Bakteerije noch
övverish sinn, un wėrreke moot.

Hück weße mer sujaa, dat dat „Prenziip fůn de Transfommazjůhn“ de DNS en däm
Stamm „Typ III-S“ singe Zëllkääne wohr. Woh de Bakteerije ald fůn dä Hetz kapott
jingke, hät de DNS se övverlääf, un dann han de Bakteerije uß dämm Shtamm „Typ
II-R“ di DNS opjenomme. Dämm Stamm „Typ III-S“ singe DNS hät dat Jeen, ůdder de
Jeene, di de Schotz-Kapsel uß Zockere opboue. Met däm Jeen en sėnge Ußshtattůng,
kůnnte de förmoolijje „Typ II-R“-Bakteerije jez och esu en Kapsel opboue, un
wohre domet och för em Weetsdier singe Immuhn-Affwehr jeschötz. Su han se
övverlääf, un do kůnnte se dann och dat Weetsdier ömbrenge.

Dämm „Prenziip fůn de Transfommazjůhn“ sėng akkeraate Natur als DNS op_ze_zëije
eß shpääder drei Fochschore em Versök fun Avery, MacLeod, un McCarty jelonge, un
zweij andere han et mem Hershey un Chase ierem Versök beshtäätesch.



https://ksh.wikipedia.org/wiki/Josephine_Baker

Josefin Beiker, ä Änglisch hosch sö Josephine Baker (* 3. Juni 1906 ä St. Louis,
Missouri, [USA; † 12. April 1975 ä Paris) wood als Freda Josephine McDonald
jeboore un woch ön Tänzerin un Schauspellerin uss Frankreisch.

Öt Josefin läävde als ärm Mädche ä St. Louis un ärläävde do dr Rassehass jäje d
Schwazze met. Hör Mamm zwong Josefin önö Mann z hiirode, dä völl älder woch. Dat
jäng at no ö paar Wääche scheev un seij leete sisch scheede. En di Zitt veel
höre ischte Optrett en ö Theatr.

Em Theatr fluppde alles. Met 16 Joohr troon s ä Philadelphia op. Wiir jäng öt
met New York, Paris, Brüssel un Berlin. Öt Volk woch böjeistert un s sproche van
d Schwazze Venus.

1937 wood Josefin Beiker önö Franzuuß. D Zitt van dr Zweide Weltkresch troon öt
beij d französische Soldate op. Öt maade dr Vluchsching un werkde sujar vöör dr
Jeheimdeenst.

Am 8. April 1975 wood hör Lääve än d Schau „Josefin“ opjevüürt. Dat solld an 50
Joohr op d Büühn erinnere. Josefin Beiker storv am 12. April 1975 ä Paris und
wood ä Monacco bgraave.



https://ksh.wikipedia.org/wiki/John_McCain

John Sidney McCain III wood am 29. Aujust 1936 ä Coco Solo en d Zoon van dr
Panamakanal jeboore. Hä es önö Politiker us d USA. McCain jehüüd zo d
Republikanische Partei. Va 1987 a es hä Senator en dr Staat Arisona.

Em Joohr 2000 kandideerde hä vöör öt Präsidenteamt, vorloor ävver jäje George W.
Bush. 2008 probeerd hä öt noch ens un desmol hat hä d beidste Schanse onger all
de Republikaner.

Hä, önö Pilot us der Viätnam-Kresch, woch ö paar Joohr ä Viätnam en
Jevangeschaff.

John McCain es dr Soohn va John S. McCain, Jr. un Roberta Wright McCain (*
1912). Hä woch en d Panamakanalzoon jeboore woode un hat noch zwei Jeschwistere.
John besood en de ischte Joohre Schülle van öt Militär. No dr Zweide Weltkresch
trock hä met sing Famelisch no Norß Virjinija, dono wärm a paarmoll dörch d USA,
dänn singe Papp wood a völl Ställe äjösatze.

Ängs 1967 wood hä aavjeschooße un koom ä Jevangeschaff. Än öt Laajer „Haneu
Hilton“ wood hä jefoltert. Isch 1973 wood McCain entlosse. 1981 troon hä us d
Mariine us. Hä hot do dr Rang van önö Käptön. McCain wood met önö Hoof Orden
usjezeechnet.

McCain vortreent ön libörale Äwanderungspolitik un ongerstötzt d Politik em
Irak. Hä jilt als önö Jeschner van d Avtreibung.

Am 4. Määz jitt McCain bekannd, dat hä dr Kandidaat vöör d Prädisentschaft van d
Republikaner es. Sing Revaale beij d Demokraate send Hillary Clinton un Barack
Obama.



https://ksh.wikipedia.org/wiki/Johannes_XXIII.

Papß Johannes XXIII. börjerlich Angelo Giuseppe Roncalli jeboore am 25. November
1881 en Sote il Monte jestorve am 3. Juni 1963 em Vatikan woo fun Oktober 1958
beß Juni 1963 de 261-te Oppfoljer vum Apostel Petrus un Owerhaup vun d'r
Katholischen Kirch (Noh de Kirresh iier offizzjälle Zälerëĳ fun hügk) In d'r
1930-er Joohre woo_re röömėsche Nunnzėjuß en Parrißß, wo hä och Kölle besöök
hätt. Späder Patrijarch fun Venedish beß_e zom Papß jewählt wudde es.

Johannes XXIII woor em Volek jenau su jood jeligge, wie de Kadinaal Frings en
Kölle, weijl hä öwer sich laache kount, un och Wetzje maache däät:

Weil hä met 77 Joohr zom Papß jewählt wudde wor, daachten se all, dat_e_ne
Öwerjangspapß sen soullt, dämm noh paar Johr e_ne jüngere Papß foulge soullt.
Doh hatten se äwe falsch jedaach. Johannes XXIII. sooch, datt de Kirch unbedingk
Erneuerunge broht, un hätt et II. Vatikanische Konzil enberoofe, dat de Kirch
jrundlegend erneuert hätt.

Als während de Kuba-Kries 1962 de Welt kuurz för_em 3. Weeltkresch stond, hätt_e
an de USA un de UdSSR vum singem Finster em Vatikan oppgeroofe oppzohüüre, un zo
bedenke, wat ze op et Spill setze wütte, wenn se met Atomwaffe drohe dääte. Die
Kries wor späder Anlass zo singer beröhmten Enzyklika Pacem in terris (Vrede op
Äärde).

Em Joohr 1971 es en Kölle de Roncalli-Plaz noh imm benannt wudde, dä zwesche_em
Süüt_Pottaal fum Dom unn_em Dom_Hotel, em Heijnzelmännshe Bronne unn_em Herder
unn_em Römisch_Jërrmanische Musejum litt, weijl hä enß Kölle besöök hatt. Hä dät
däm Dom enne koßßbare Reng schëngke, en singem Täßtamändt.

Am 3. September 2000 es_e vum Papß Johannes Paul II. selisch jesproche wudde,
dat es no_em Kircherääsch die Stuf beför me helisch jesproche weed.



https://ksh.wikipedia.org/wiki/Johannes_Kepler

Dä Johannes Kepler wohr enne Weßßeschafflo. Hä hät fum 27. Detßämber 1571 beß
aam 15. Novämber 1630 jelääf, en de Houpsaach en dohmohlß Düütschland un wat
hück Östrisch eß. Hä hät janß besönders bëijedraare, dat en sing Zick de Ääd em
Ovendland nit mieh als_en Schief aanjesinn wohd, un de Planeete sesh nit nur en
de Relitäht, söndonn och en en de Köpp fun de Minsche öm de Sonn ze driije
aanfenge.

Hä wohr ene Mattemaateker, Aßtronohm, un Aßtroloore. Em Sibbezeehnte Johungert
wohd de Aßtronommie ömjekrämpelt, un der Keplers Johann hät doh enne jruuße
Aandeil draan jehatt. Noch hück kallt mer fun däm Kepler singe
Jesäzmäßeschkäijte fun de Planeete ier Bahne, di shpääder norr_ens neu
nidderjelaat woode sin, ävver opjebout sin op däm Kepler singem eije Wärrek, dä
Bööcher:

wat he sällver op Lattein jeschrevve hatt, de Shprooch fun de Weßechaff en singe
Zick. Däm Kepler sing Jesätz fun de Planetebewääjung wohr de Jrundlaach, op dä
shpääder Leibnitz un Isaac Newton et alljemäijne Jesätz fun de Jravitazjuhn
jefonge un opjeshtallt han.



https://ksh.wikipedia.org/wiki/Jerry_Brown

Edmund Brown Jr. (* 7. April 1938 ä San Francisco, Kalifornie), dä meeßd mä
Jerry Brown jenannd weed, es önö Politiker van d Demokrate en d US-Staat
Kalifornie. Am 3. Januar 2011 wood hä Juverneur van dä Staat un domet Nachvoljer
van dr vreuere Juverneur Arnold Schwarzenegger.

Jerry es dr Jong van dr vreuere Juverneur va Kalifornie Pat Brown. No singe
Schüllaavschloss hod hä vöör, Pastur z wäde, entscheed sisch ävver angisch. Hä
studiirde d Molerei, ändernde dat ävver wärm un wood Räätsvordriiner, ö Studium,
dat hä ä Yale maade. Em zweide Aalouf schaffde hä öt, Räätsvordriiner z wäde,
önö Berof, däm hä ä Los Angeles nojäng.

Als Ronald Reagan singe Poste opjoov, övvernomm Jerry Brown däm un wood
Juverneur va Kalifornie. Hä vorsood, ohne dä janze Pronk uszökomme, däm sing
Vörjänger öm sisch hodde. Usserdäm wood hä dodörch bekannd, dat hä sisch vöör d
Räte van Vraue äsatz.

En d Joohre 1976, 1980 un 1992 vorsood hä Präsident z wäde, scheiterde ävver at
am Aavang. 1982 joov hä singe Poste als Juverneur va Kalifornie op, ävver och
dono bleed hä met d Vengere net us d Politik. Su woch hä va 1998 bes zm Joohr
2010 Börjermeester va Oakland.



https://ksh.wikipedia.org/wiki/Jacques_Cartier

Jacques Cartier (* 31. Dezember 1491 ä Rothéneuf beij Saint-Malo (Frankreich); †
1. September 1557) woch önö Äntdäcker un Seevahrer us Frankreich.

Könnig Franz I. va Frankreich scheckte Jacques Cartier met zwei Scheffe looß, öm
neu Veschjrönd beij Neufundland z vänge. Am 20. Aprel 1534 jäng öt loß, un hä
voohr lanß Neufundland dörch d Belle-Isle-Strooß. Am 6. Juli troff hä Indianer
Scheive Schreff vam Volk Algonkin. Zöröck jäng öt dann dörch dr Sank-Lorenz-Golf
un wärm no Neufundland. Völl van di bösoode Stelle kannd mo zo di Zitt noch net,
mo joov dönö dä Naam Neufrankreich.

Em Joohr 1935 keck Cartier sisch em Sankt-Lorenz-Strom öm un troff dobeij op
Irokese, önö Indianerstamm. Als sisch öruss stald, dat d Matrose onger
Zaahnussvall ledde, broch Cartier wärm no Europa op, wo hä em Joohr 1536 akoom.

1540 broch Cartier met 3 Scheffe noch ens op, öm ä Kanada Neerlassunge z jründe.
Dat fluppde, un hä övverwengkterde do. 1542 voohr hä wärm no Europa zöröck.

No singe Duud em Joohr 1557 övvernomm öt Samuel de Champlain, Kanada z
erforsche.



https://ksh.wikipedia.org/wiki/Ja%C3%9Fwarel

Önö Jaßwarel wood van Dütsche un va Russe äjesatze, öm Lüüh, di öt Rejim net ha
wool, ömzebränge.

Als Himmler Soldate em Oste besood, veel häm op, dat di Soldate, di völl Lüüh
erschoße hodde, öt an d Nerve hodde. Ön anger Art un Wiiß mood jevonge wäde, öm
Mänsche ömzöbränge. Arthur Nebe koom op dä Jedanke, dat mo d Opfere en önö
jeschloße Warel stoppe kutt, ä däm mo Jaß pompdt. Di Lüüh vorstecke, ohne dat
enn Kowel aavjeschoße wäde moss. Als Jaß nomm mo Kohlemonoxid CO , dat us dr
Motor van dr Jaßwarel kütt.

Jaßwarels wode ä vorschiidene Konzentratiunslajer äjesatze. Dat Vorvahre koom
ävver meetzd ä Chełmno zm Äsatz.

D Russe satze onger Stalin Jaßwarels en. Isaiah Berg soll di damols ervonge ha.
Dobeij woode di Lüüh, di sterve mote, nakß usjetrocke, met Strecke jebonge un en
önö wi önö Brudwarel ussehende Lkw jeworpe. Dono wood Jaß en dä jeschloße Raum
met di Mänsche jeblose, di dobeij vorsteckde. Di Duude brudde mä noch usjelaahne
z wäde.

Dörch d Äsatz va Jaßwarels omjänge d Russe ön Schwirichkeet, di optroon, wenn
zövöll Lüüh op eemol zm Erschösse astänge. D Lüüh mote usjetrocke wäde, bevöör
sö ä Massejräver vorschachd övv vorbrannt wode.



https://ksh.wikipedia.org/wiki/Hennef_(Sieg)

Hennef (Sieg) es en Stadt em Rhein-Siesch-Kreis, met 91 Ortschaffte, am Fluss
Siesch. Die Zahl 91 entsprich dobei net jenau dä Aanzahl vun der tatsächliche
Ortschaffte, söndern setz sich och uss Jruppierunge vun kleenere Dörppe zesamme,
die vun d'r Stadt jebildt wudde sen, su datt die eijentliche Zahl noch vell
hühter litt. Uss dämm Grund dräät Hennef och dä Beijnaam „Stadt vun dä 100
Dörppe“.

Hennef litt zwesche em Bergische Land un em Westerwald am Engk vum Sieschtal,
zirka 30 km Lufflenisch südösslich vun Kölle un zirka 14 km Lufflenisch
ost-nordösslich vun Bonn.

Im Weste jrenz Siebursch un Zint Aujustin aan et Stadtjebiet, em Norde die
Jemeinde Nüngkirche-Seelscheid un Ruppischterott, em Oste die Jemeinde Eitorff,
em Süd-Oste die Verbandsjemeind Asbach en Rheinland-Pfalz un em Südde
Köningkswinte.

Dä städtebauliche Kään vum Stadtjebiet bilde Hennef im Nordweste, Jeestinge em
Südweste suwie im Oste de Waath, dämm Vringsveedel vun Hennef. Jeestinge un de
Waath op d'r eene Sigck un et ahle Hennef op d'r anderen Sigck sen durch die
ahle Iiesebahnstreck Kölle - Frankfurt am Main jetrennt, op dä noch en de 1970er
Johre Dampflocks enjesatz wutte un de janze Waath en Schwadem lääje dääte. Die
Bahnlenisch kann aan mietere Bahnöwerjäng un_e paar Bröcke öwerquert wääde.

Hennef litt an d'r Siesch, kuurt Sie jenannt. Zick 2005 besteht en durchjängije
Uferpromenad am Chronos-Areal, die vun Radfahrer un Fußgänger benotz werde kann.
Äwer och op andere Wääsch kütt me aan de Siesch. Em Dörppsche Weingartsgasse
jitt_et en Weetschaff direk am Ufer vun d'r Siesch. Am Sie-oppwäärtijje Engk
fumm aale Jöderbaanhoff krüzz dä Hanfbach be Baanlinnish un unger de Ääd och de
hennfer Houpshtroohß, un flüß dann en de Siej_erinn. En de 1990-er Joohre woohr
dofun nix ze sinn, dat woor all unger de Ääd jelääje. Dann hätt en Huhwasser noh
ennem schwere Räähn di Hüüser aan de Sie övver em Hanfbach half zosamme falle
loohße. Se woodte do_noh jannz affjebroche un esu hät mer jez e beßje Jröön do,
un kann däm Hanfbach singe Louf op de läzde Meeter norr_ens sinn.

Die övrige Dörppe sen miestens en sich jeschlosse un uss ehemolige Buurehöff
entstande. En Ussnahm maache Uckeroath], Bierth un Lichtebersch. Weil doh et
Land und die Grondstöck billisch wore, sen doh emme mie Immis hinjetrocke, su
datt die Dörppe bahl zesamme waaße. Uckerath wor att imme e eeje Dörpp un es
hück et grüßte Subzentrum vun dä noh de Jemeindereform 1969 neujebildeten Stadt
Hennef. Et litt direk aan de Jrenz vun Nordrhein-Wessfale zo Rheinland-Pfalz aan
de B8, wat de Houpshtroohß en der Westerwald eß, en dä Jääjend. Do wääßeld och
de Sprooch zwesche dem Wäller Platt öm Aalekirrshe un däm ripoarėshe Platt fun
Eitorf, Ukkerood, Uthwieler, un Niederpleiß, pakktesch jenou met de
Landeß_Jrënz.

Dä Naam vun Hennef leitet sich vum Hannefbach aff, dä se fröher Hanapha jenannt
hann, un aan dämm Hannef für de Kleeder aanjebaut wutt.



https://ksh.wikipedia.org/wiki/Heinrich_Boere

Heinrich Boere (* 27. September 1921 ä Eischwiller beij Oche) woch ö Metjlett
van d SS un wood am 23. Määz 2010 van öt Jörichd ä Oche böstroovd, ä Holland
Mänsche ömbraad z ha. Hä moss läävenslang en öt Kitsche.

Dä ä Eischwiller jöboorene Boere trock at als Kengk no Holland. Singe Papp koom
va do. Met 19 Joohr troon hä dö Waffe-SS beij un kämpfde 2 Joohr an d Ostfront.
Va 1942 a woch hä wärm ä Holland, un öt Kommando Feldmeijer, däm hä aajöhood,
ongerstäng sisch, Anschläch jäje Weehrstandskämpfer z rääche. 54 Mänche woode
dobeij ömbraad, an öt Stärve va 4 woch Boere böteilicht.

1949, dat heechd no öt Äng van dr Zweide Weltkresch, wood hä van ö Jörichd ä
Amsterdam zm Duud vorurdeeld. Hä hod sisch do ävver at no Dütschland uß dr Stöpp
jömaad. Do ändernde hä singe Naam un nannd sisch Bergmann. Hä läävde ä
Eischwiller.

Em Joohr 2008 entscheed öt Jörichd ä Oche, dat öt kenne Beveelsnutstand vöör
Boere jöjovve hod un öt Völkerrääd d Morde an d 4 Mänsche net däckde. Trotzdäm
koom öt net zo ön Vorhaftung va Boere. Önö Doktor böscheed häm, dat hä öt an öt
Häzz höd.

Ö Jörichd ä Köllö entscheed dojäje ö Joohr spiidr, dat öt Boeeres Jösondheed
bässer jäng un hä ön Vorhandlung dörchstooh kütt.



https://ksh.wikipedia.org/wiki/Gro%C3%9Fbritannien

Jrußbritannie es ö Könnigrich em Nordweste va Europa. Dö jrützde Insel va Europa
bösteehd us d Deeler England, Schottland, Wales suwi Nordirland, dat ävver net
vass met di anger Deeler vorbonge es. Ävver och onjöväär 1000 kleng Insele, di
sisch öm Jrußbritannie vordeele, jöhüüre dozo. Dat Land wood em Joohr 1920
jöjründ. Sing Hauptstadt es London.

Dä Deel Britannie ä Jrußbritannie kütt van ö Wood, dat d au Kelte jöbrud hand.
Öt steehd vöör Birth, watt ösu jätt wi bont bödüüt. Dä Wooddeel Jruß kütt net va
d Ängländer, d Franzuse brudde dat Wood. Hüü z Dachs moss ävver net mi va
Ängland övv Jrußbritannie jösproche wäde. Dr richtije Naam van dat Land es
Voreenichtes Könnigrich va Jrußbritannie un Nordirland.

Öt Wäär ä Jrußbritannie hängd van dr Jolfstrom aav. Däm si wärm Wasser sorchd
dovör, da töt op d Insel wärmer es als ä anger Deele op önö vorjlichbare
Breitejraad. Alljemeen lädt sisch saare, da töt em Norde van öt Land mi räänt
als em Süde. Do es öt ävver wärmer.

Ängland es met 130.395 km² un jott 50,4 Milliun Mänsche dr jrützde Deel va
Jrußbritannie. Dr Norde va Ängland es ön hövvelije Jäjend, di sisch van dr
platte Süde dütlich ongerscheed. D hükßde Stell va Ängland räckd mä knapp 978
Meter övver dr Meeresspeijel.

Wales es dütlich klenger als Ängland. Öt es mä 20.779 km² jruß, un knapp 3,0
Milliun Lüüh wonne do. Wales hükßde Stell es 1085 Meter huch.

Schottland litt em Norde va Jrußbritannie un had ön Jrüde va 78.772 km². 5,1
Milliun Mänsche böwonne dat Landesdeel. D Städt met dö meetzde Äwonner va
Schottland send Glasgow un Edinburgh suwi Aberdeen.

Nordirland es dr kleenzde Deel va Jrußbritannie. Op di 13.843 km² lääve 1,7
Milliun Mänsche. Sing hükßde Stell es mä 849 Meter övver dr Meeresspeiel.
Nordirland had zwei Jrußstädt, Belfast un Derry.

Bo jädder ä Jrußbritannie sprecht Änglisch als ischde Sproch, ävver och anger
Sproche komme ä Landesdeeler vöör. So weed ä Wales Walisesch jösproche. Ä
Schottland es Gälisch d anerkannd Amtssproch.

Ängland es opjrond va sing Vorjangeheed als Kopp van dr Commonwealth ö Land met
völl vorschiide Mänsche. Zösamme lääve jott 60 Milliun Lüüh en öt Land, di sisch
zo 83,7 % op Ängland, zo 8,5 % op Schottland, 4,9 % op Wales un 2,9 % op
Nordirland vordeele.

74 % van d Mänsche ä Jrußbritannie saare, dat sö Christe send. Dobeij moss
bödaat wäde, dat Jrußbritannie met d anglikanische Kerch ön eeje Religiun had,
di zwar christlich es, ävver sisch van d römisch-kattolische Kerch ongerscheed.



https://ksh.wikipedia.org/wiki/George_H._W._Bush

George Herbert Walker Bush (* 12. Juni 1924 ä Milton (Massachusetts) woch tösche
1989 un 1993 dr 41. Präsident van d USA. Hä es dr Papp va George W. Bush.

Georges Famelesch, op Ripuaresch heecht dä dann Schosch, söll op dütsche
Usswanderer zröckjo, Lüüh, di van önö Burehoff ä Norddütschland koome. Hä besoot
d Phillips-Huchschüll un jäng kott dono no d Marine. Em 2. Weltkresch wood hä
Marinepilot un vordeende sisch önö Hoof Orde.

George vordeende met Öl önö Hoof Jeld. 1962 wood hä dr Vörsetzende van d
Republikanesche Partei, steech doren op, wood 1966 Avjeordnete van dr Bezirk
Juston em Repräsentantehuus un widderhollde dat 1968.

George wood 1980 a Ronald Reagans Sii Vize-Präsident van d USA. 4 Joohr spiidr,
em Joohr 1984 widderhollde s dä Ärfolch.

1988 kandideerde Bush selvs zm Präsident un jewonn zsamme met Dän Kweil.
Ussepolitisch holp häm, dat d UdSSR en di Zitt usseree veel. 2 Kresche veele ä
sing Amtszitt. Dr Panamakresch un d Anjriff op d Irak als Saddam Hussein Kuweit
övvervalle hod. 1992 vorloor hä d Präsidentewahle jäje Bill Clinton.



https://ksh.wikipedia.org/wiki/Fouad_Mebaza%C3%A2

Fouad Mebazaâ (* 16. Juni 1933 ä Tunis) es önö Politiker us Tunesie. Seijd dr
15. Januar 2011 es hä dr viirde Präsident van öt Land.

No d Schüll studiirde hä ä Paris Räät un Politikwesseschaff. Hä vordeende sing
ischde Jröschelcher en d Prevatweetschaff un en öt Büro vöör Nationale
Secherheet. Do woch hä tösche 1965 un 1967 dr övvichde Mann.

Mebazaa vong em Joohr 1954 a, en d Politik z mäjele. Su wood hä 1955 ä
Frankreich Jeneralsekretär van d parteil La Marsa un 1964 ö Metjlett van öt
Zentralkommitee van d Parti Socialiste Démocrate (PSD). Anger Positiune en d
Parteie kome dozo. So wood hä 1997 Metjlett van öt Politibüro van d
Rassemblement constitutionnel démocratique (RCD)

Als opjrond van d Onrouhe va Tunis dr vreuere un langjöhrije Präsident Zine
el-Abidine Ben Ali öt Land vorlosse mood un Mohamed Ghannouchi vöör ö paar Stond
öt Amt als Präsident enne hod, övvernomm Mebazaâ di Positiun. Öt
Vorfassungsjericht hod dat ösu beschlooße. Hä soll sich öm Neuwahle kömmere.



https://ksh.wikipedia.org/wiki/Edmund_Hillary

Edmund Percival Hillary (* 20. Januar 1919 ä Auckland; † 11. Januar 2008 ä
Auckland) wood als zweides Kenk va drei ä Neuseeland jeboore. Hä woch dr ischte
Mensch, dä öt schaffde, dr hüxte Bersch van d Wält, dr Mt. Everest huch z
klömme. Dat maade hä zsamme met d Hölp van Tenzing Norgay, önö Mann us Nepal.

Nö d Schüllzitt liirde hä öt Klömmö en d Bersch va Neuseeland, di Alpe
(Nüüseeland) heesche. Hä jäng 2 Joohr no d Universität ä Auckland bevöör hä wi
singe Papp Imker wood.

1948 schaffte hä öt zsamme met Harry Ayres als ischter dr Mont Cook övver d
Süüdsii örop z klömme.

Am 29. Mai 1953 schaffte Hillary öt met sing Expeditiun, di 1951 opbroch, dr
Mont Everest, da 8850 Meter huch es z besteeje. Op d Spetz van dr Berch vong hä
ke Zeeche, da töt vreuer öns önö Mensch do jewää woch. Ovve maade hä dat
beröhmde Beld va Enzing Norgay, dä onger sisch dr Rest van d Welt hat.

Ö paar Mond donoo wood Hillary va d Könnigin Elizabet II. zm Ritter jeschlaare,
Norgay kräät d George Medallich.

Ävver Hillary joov öt Klömme net op. En d 50er un 60er Joohre vong moch häm noch
döck en dr Himalaja un op dr Südpol. 1958 woch hä dr Chef van d dreide
Südpolexpeditiun, di öt je joov.

Va 1984 bes 1989 woch Hillary Botschafter va Neuseeland ä Indie, Bangladesch un
Nepal.

Hillary storv am 11. Januar 2008 en ö Krankehuus ä Auckland op Neuseeland. Hä
hott önö Häzzschlaach.



https://ksh.wikipedia.org/wiki/D%C3%BCx_(K%C3%B6lle)

Düx ess_e Feedel fun Kölle. Et lidd_op de schäl Sigk. Jejründt wood Düx fun de
Röömer, di do e kläj Kaßtäll (castellum) hatte, öm iir Brök övver do Rhing ze
seshere.

Düx litt diräg_am Rhing un jränz no_hinge aan Kallek, der Rhing eraf aan Möllem
un dä Rhing erop aan Poll, un jeewailß do_zwesche em Norde aan Buchfochß, em
Süüde aan Jrämmbersh.

Düx hädd_enne äjene Baanhoff. Dä litt aan dä Oßß-Wäßß-Shträck nohm Houpbaanhoff
fun Kölle, do_zwesche eß de Hoenzollonbröck un enne joode Killomeeter. Wat dorsh
dä Houpbaanhoff dorsch un wigger fiert, ejal welshe Rishtung, kütt och dorsh
Düx. Su hälld_en Düx baal jede Fään_Zoch. De anndere suwisu. För vill Zösh iß
Düx de läzde shtazjon, befür se noh_m Düxerfällt affjeshovve wääde — odder se
kumme fun doo un Düx es dä eezt Hallt. Ävver zoosäzlish hät dä Düxer Baanhoff
unge norren Jläjß en nöchtlijje Rishtung, meddsen dor_jet Mäßßejelände, no
Möllem. Zösh vun doo künne net dorsch der Houpbaanhoff, un dröm hallde hee de
ICE_Zösh, di vun Frankfocht/Main, Sishbursh övver do Fluchhaven_un Kölle noh
Düßßeldorref faare. Su jesinn eß Düx do bäßvosorshde Veedelsbaanhoff
op_do_vääldt — wenn nid_en jannz Europa.

De Röömer han Düx jejründt un iir castellum do jehatt. En singe Aanfangszick
hiis_et lateinisch Divitia, späädeßtenß in de 900-er Joohre dann Tuitium.
Zigg_em Joohr 1003 woo en Düx en Bennetiktiner_Kloßto,dat däät Abtei Düx häjße.
Dat hät dä Ääzbishhoff vun Kölle, dä Heribert vun Kölle, am Plaaz vun däm aale
Kaßtäll enjereshdt.

Em Joohr 1230 hät_tä Ääzbishhoff vun Kölle, dä Heinrich I. vun Kölle, Düx als_en
äjenshtändijje Shtadt erhovve. Beß dadd_et 1678 dä Freede fun Nimwegen joov, han
sich de Kölsche, Kurkölle, un de Jrafe vum Bärrsj_öm Düx jezänk. En de
nappoleonische Zick koohm Düx eez 1803 aan Nassau-Usinge, dann 1806 aan_et
doomoolijje Jruußhechzochdom Bersh, un 1814 shliißljj_aan de Preuße.



https://ksh.wikipedia.org/wiki/D%C3%BCren

Düren es en Stadt zwesche Kölle un Oche aan de Rur. Et hätt öm die 93 000
Innwohner. Et es bekannt für de Papierfabricke un usserdem wore he ens
Fordwerke, hück hätt do Visteon e Werk. Dä Bürjermeester vun Düüre is dä Paul
Larue vun dä CDU, im Krieshuus hätt och der Landrat Spelthahn singe Sitz. Em
Kreesch is vell von Düre kapott jejange, ävver et jitt noch e paar schön
Ströößche. En Düüre es immer jet loss: Et jitt enne Wochemaat un jede Menge
angere Verjnöjungsmöglischkeete. Em Sommer is de jruße Annakirmes met
Attraktione us janz Deutschland, usserdem jitt et enne Ääpelsmaat, enne
Biermaat, e "Jazzfestival", et widd Fastelovend jefiehrt, e Stadtfest, Maimaat,
Weihnachtsmaat - kuurt, reschtisch ruhisch es et nie. Wä jet jehobene
Unterhaltung söökt, fingt die im Huus dä Stadt un in der neujebaute Arena, wo
uch die Powervolleys, dä Volleyballvering, spellt. En Düre jitt et en janze Reih
Zeidunge, jede Daach kritt mr de Dürener Zeidung un de Dürner Nochrischte. Et
Radioprojamm Radio Rur deet us dä ahle Pleußmüll sende. Mer han he keene jroße
Fussballclub (am ierschte noch dä GFC Düren 09 uss Jüzzenich), dröm simmer all
Kölle, Jladbach ode Ooche Fans. Uße Volleyballverein , dä SWD Powervolleys
Düren, spillt met Jlöck in dä ierste Bondesliga. Toni Schumacher kütt uch us
Düere.

En Düre kalle de Lük Dürener Platt, watt sich net vell vom kölsche Platt
ungerscheede deet. Wiggdere ungerdeelt sich die Sprooch noch up die kleen
Dörfjere wie Ääx, Milwieler oder Merke.



https://ksh.wikipedia.org/wiki/Charlie_Chaplin

Charles Chaplin (* 16. Aprel 1889 ä London; † 25. Dezember 1977 ä Vevey,
Schweiz) woch önö änglische Schauspeller un Rejisseur. Hä produzeerde ävver och
sing eje Filme un jolt als änä van d beitste Komiker, di öt jöjovve had.

Hä woch öt Kengk va Charles Spencer Chaplin un öt Hanna Härriet Chaplin, di
beede Künstlere woore. Kott no d Jebuurt va Charlie trännde s sisch. Do sing
Mamm nät jesond woch, vorbraad Charlie d meetste Zitt ä Heime. Met 5 Joohr troon
Charlie öt ischte Moll en ö Teatr op. Sing ischte Titlroll kräät hä 1901 als
Elfjööhrije.

1913, dat woch beij ön Reiß dörch d USA, wood Chaplin vöör dr Film entdäkkt. Hä
driinde sing ischte Filme vöör d Kiistoun Filmjösällschaft (Keystone). Dat jäng
ävver net lang jott. Hä kräät Krach met Mäck Sennett. Chaplin woohl sing Fijur
„Dr Trämp“, watt ösu völl wi „Dr Römmdriiver“ heecht, öruss stelle. Do dä beij
öt Voolk jott akoom, wood Chaplin och Rejissör, schreev d Driibösch un maade dr
Schnett - alsu alles, watt vöör önö Film wichtisch es.

Charlie wood ösu bekannt, dat hä sisch vöör Ajeboote komm rätte kutt. 1915
wääßelde hä no öt Essanay-Studio. Do liirde hä öt Edna Purviance kennä. Met hör
driinde hä 35 Filme. 1917 vong hä ö Küddelche met hör a.

Charlies ischte Film met Tuun komm 1940 öruss. Dr Jruuße Diktator (The Great
Dictator). Hä sproch sisch jäje Hitler uss. Hä maade häm önö Hoof Ärjer. D
amerikanische Böhörde woohle dr Film net vreijävve.

1957 entstäng Chaplins vöörleitzte Film, dr Könnig va New York, 1967 singe
leitze met „D Jrääfin va Hong Kong“.



https://ksh.wikipedia.org/wiki/Chaat

Chaat (op Hindi: चाट) es jet zem Esse, e Schößßelsche, udder ene Deller voll,
met lecker jewöözte Häppsche un knackijje Plätzje met enem kräftejje Jeschmack,
di mer en Indije, en Pakkistahn, un och sönß en Oßß-Aasije, för jewööhnlesch
laans de Shtrooße, fun Shtänd, Büüdche, un fleejende Händler kritt. Dat Woot
„Chaat“ kütt vum Hindi] चाट, dat schpresch mer cāṭ, un et bedügg „schmeck joot,
joot schmecke“, un vun चाटना, dat schpresch mer cāṭnā, dat bedügg „schmecke, ich
schmecken jet“, un vum Prakrit चट्टेइ, dat schpresch mer caṭṭei, un bedügg „lout
Esse, un met vill Spaß Esse“[1].

Chaat jidd et en ville Zoote. Di sen all vun jebroode Deijsch jemaat, met ene
Houfe annder Zohtahte för der Jeschmack. De ojinaal Chaat sen jemölsch uß kleijn
jeschnibbelte Ääpelle, en Zoot jebroode Knäckebruud, Minni-Bunne un Jewööz.
Andere jähn jenumme Aate enthallde Aloo Tikkis — met Öllisch un [Kurjändersche
janneet un scharf Jewööze un enem Priißje Klätschkieß] — Bhel Puri, Dahi Puri,
Panipuri, Dahi Vada, Papdi Chaat, un Sev Puri. Et jit divärse Jemeinsamkeijte
zwesche dä Zohtahte vun dä Väsjohne woh Dahi, udder Jockert, dren es. Dat sin
jeschnibbelte Öllisch, un Kurjändersche, dann Sev — dat sin janz klëjne,
jedrüschte jääle Nuudelle — un Chaat Masala. Dat es en Masala, alsu en
Jewöözmeschung, woh mer tüppisch Amchoor — jedrüsch jemohle Mango — Kumiin,
Schwaz Salz, Kujändersche, jedrüsch un jemohle Ėngver, Sallz, Schwazze Päffer,
un Kapsikum — ne ruude Peffer — dren hät.

De Zohtahte wäde zosamme jodonn un op enem kleine Däller uß Ieser säveet udder
op enem Banaaneblatt, wat jedrüsch un zoh enem Kumpe jeforremp es.

De miihßte Zoote Chaat kumme uß däm Uttar Pradesh hää, un uß Gujarat, ävver mer
eß se hück en janz Sööd-Aasije. Einije sin uß ongerscheidlije Kultuure zosamme
jekumme, för e Beijshpell, Pav Bhaji zeije ene pochtojėėsėsche Ennfluß, se han
de Forrem vun enem Brüütsche]. De Bhel Puri woodte vun enem Ußwanderer uß
Gujarat äfonge, nohdämm dä noh Mumbai zohjetrocke wohr.

De Shtädt, en dänne de Lück jähn Chaat äße, doh jidd et bikannte dhabas — miir
dääte Chaat-Reßtorangs saare — als e Beijshpell en Mumbai et Chowpatty Beach. De
Chaat-Spezjallitääte sen ongerscheidlesch vun eine Shtadt noh de andere. Chaat
uß Agra un Chaat uß Mathura sin en jan Indije berühmp. En Heiderabad em Andhra
Pradesh maache en de Houpsaach Lück Chaat, di uß Bidar shtamme, un wat Wunder,
met widder en janz ander Jeschmacksreeschtung.



https://ksh.wikipedia.org/wiki/Castrop

Dat vörmalijje Dörp Castrop es aam 1. Aprell 1926 en dä Shtadt Castrop-Rauxel
opjejange.

Dä Name Castrop kütt vum mönsterländesch wëßfääleshe Woot „torp“ of „trop“, wat
Dörp bedügk, un dä Wööter „chasto“ of „kast“, die verwandt met unserem Kahß of
Kaste, ene Speijsher bedügge. Castrop hëijß dröm, övversaz, „dat Dörp aam
Koonkaßte“.

Et woodt ald em Johr 834 en ene Urkund met dämm Name Villa Castorpe
opjeschrevve. Em Johr 1470 hät de Hääzoch vun Kleff dat dohmohlijje Castrop zor
Freiheit en singe Jrafschaff Mark jemaat.

Nohdämm de Preuße jääje der Napolejon em Kreesch ungerlääje wohre un et
Ruhrdepachtemang enjereschdt wohr, woodt Castrop em Johr 1808 en Mairie. Noh
1815 woodt Castrop en Börjermeisterei ov en Amp en dä Preuße ier Provinß
Wëßfaale. En dämm Amp wohre och — för en Zick — Ööt uß Sodinge un Börnig, di
hück bei Herne hüüre, un Mengede un Deuse, di hück bei Dochtmund jehüüre. Et
beshtundt beß 1902.

Uß dä Ööt Castrop, Bovvercastrop, un Behringhuuse hann se em Johr 1902 de Shtadt
Castrop zosamme jelaat, die em Johr 1926 met dämm dohmohlijje Amp Rauxel onger
dämm Name Castrop-Rauxel zosamme jelaat woodt. Hück jehööt Castrop-Rauxel bei dä
Kriiß Recklinghuuse.



https://ksh.wikipedia.org/wiki/Carl_Friedrich_Benz

Carl Friedrich Benz (* 25. November 1844 ä Mühlburg beij Karlsruhe; † 4. April
1929 ä Ladenburg) woch önö Injeniör, Ärvänger un enne van d ischde, di Autos
entwäggelnde, önö Autopioneer.

Carl wood am als Karl Friedrich Michael Wailend jeboore, dämm sing Mamm hod ö
Küddelche met önö Mann, oohne met däm vorhiirod jewääh zu se. Ö Joohr no Karls
Jeburd hiirode s ävver Johann Georg Benz un Carl noom dr Naam Benz a. Singe neue
Papp storv 1 Joohr spiidr ävver Carl bleed beij singe Naam, ändernde ävver dä
Vöörnamm va Karl Friedrich Michael ä Carl Friedrich.

No öt Studium ä Karlsruhe hiirode Carl am 20. Juli 1872 öt Berta Ringer. Öt
Pärche braad 5 Kenger op d Welt. Nävver sing Famelisch spelld öt Werk vöör Carl
ön jruuße Roll ä si Lääve. Carl wood önö Pioneer beij d Entweggelung va Autos.

Als Carl avong, sisch öm Automotore z kömmere, do joov bo janüüß. Wä Spass dora
hott, dä moot sälvs vrekkele un dat däng Carl Daach un Naat. Hä hod sing kläng
Garach, ön Werkstatt, eejentlich woch dat mä ö kleng Büdch un laad eefach looß.

Öt duurde net lang un Benz hod önö Vorbrännungsmotor als Zweitaktr jebouwd, dat
wat mo hü än ö Mopeds had. Bald dono jäng öt wiir un us önö Zwei- wood önö
ViertaktmotorViirtaktr. Dat reichde häm ävver noch net un hä vrekkelde wiir. Öt
entstäng ä Jetriibe. Mi un mi koom si Werk ö normal Auto nööder un nööder. Als
no ön Zitt och d Längkung, d Zündkääze un all dä angere Krom väädisch woore,
schaffde hä öt als ischde, ö Auto op d Bee z ställe. Öt hod zwar mä 3 Räähr
ävver dat speld kenn Roll. Öt voohr un dat zalld. 1866 voohr öt dörch Mannheim
un schaffde 18 km/h. Singe Motor braad öt op 0,8 PS.

Am 29. Januar 1886 melde Benz sing Kaach zm Patent a un schreev domet
Jeschichte, dänn domet woch öt Auto jeboore.

Als Benz merkde, dat sing Ideee opjänge, maade öt häm noch mi Vreud, Autos z
entweggele. Su entstäng och at önö klenge Bus ä sing Werkstatt.

Dat Werke va Benz kosde önö Hoov Jeld un d Banke woohle ha, dat hä sing Firma en
ön AG ömwandelnde. Hä maade dat ävver öt Zsammewerke met dr Opsichtsroot klappde
net jott un Benz hood ä sing Firma op. 1883 maade hä ävver met d Rheinische
Jasmotorefabrik ön neu op, di 1899, öm flüssich z bliive, och ön
Aktiejesellschaft wood. Ön Zitt lang woch sing Firma dr jrützde Hersteller va
Autos op d Welt. Als häm öt Vrassele em Joohr 1903 schwöder un schwöder veel,
hood hä domet op un maade 1906 mä no ön kleng Firma onger dr Naam Carl Benz
Söhne op.

Benz ischde Firma, di sisch Benz & Co. Rheinische Gasmotorenfabrik Mannheim
nannde, un d Daimler Motorenwerke fusioneerde 1926 zo d Daimler-Benz AG.



https://ksh.wikipedia.org/wiki/Car%C3%BApano

Carúpano es ön Stadt an d Karibik-Köst va Venezuela em Bundesstaat Sucre. Sö
litt önjeväär 120 km östlich va Cumaná, d Landeshauptstadt. Carúpano had öm d
170.000 Äwonner, woronger opjrond van d Universität (UDO) un ön Fachhuchschüll
övverdörchschnettlich völl jong Lüüh send.

D Stadt läävd van d Turiste un dr Veschvang, usserdäm vam Vorkoov va Kakao,
Kaffee, Boohmwoll un Rum. D Stadt es önö ideale Ussjangsponkt vöör Lüüh, di
ongerwääß dörch Venezuela send. Viir Schotzjebiite liije en d Nöhde van d Stadt,
doronger d Paria Halvinsel, dä wi öt Orinokodelta ussseehende Nationalpark
Turuepano, suwi Mochima un d Guacharohöhle.

Am 7. Dezember 1814 leed Simón Bolívar ä Carúpano d Sklave vreij. Och Christoph
Kolumbus hod op sing dreide Reis en d Regiun beij Macuto z iisch un öt enzije
Mol amerikanische Boohm betroone.

Vöör d Jeschichtsbösch wichtich es öt ischde Ongerwasser-Kabel, dat em 19.
Jahrhondöt Amerika un Europa vorbong. Öt leev va Marseille ä Frankreich bes no
Carúpano. Dat Kabelhuuß (Casa del cable) em alde Stadtkäär kann hüü noch bekekke
wääde.

Am 4. Mai 1962 koom öt ä Carúpano zo d „Carupanazo“, önö Militäropstand jäje
Rómulo Betancourt, dä ävver no enne Daach neerjeschlaare wood[1]. 400 Opständije
woode vorhaft, 6 storve un 15 woode vorletzd[2]. Zo dönö jehoote Aavjeordnete
van d kommunistische Partei, d PCV, un d MIR, su dat beede Parteie vorboone
woode.



https://ksh.wikipedia.org/wiki/Bud_Abbott

Bud Abbott (* 2. Oktober 1895 ä Asbury Park, New Jersey; † 24. Aprel 1974 ä
Woodland Hills, Kalifornie) woch önö Schauspeller us d USA.

Bud Abbot, dä als William Alexander Abbott jeboore wood, hod Äldere, di sälvs em
Schouwjeschäff Jeld vordeente. Bud broch em Joohr 1909 d Schüll aav un vordeende
sisch si Jeld en dr Vorjnüjungspark Coney Island. Spiir werkde hä an öt Theatr.
Hä woch sujar Manager van Theaterjruppe un dat vorholp häm 1931 dozo, vöör önö
kranke Kollech va Lou Costello op d Büühn ä z sprenge.

Dat Zösammespell tösche Bud un Lou Costello fluppde ösu jott, dat di zwei en d
30er Joohre als Abbott un Costello zösamme optroone. 1938 hood mo sö öt ischde
Mol em Radio un kott dono troone sö op dr Broadway op.

1940 woch dat Duo öt ische Mol en önö Film, Ön Naahd en d Trope z see, dä öm d
10 Milliun $ äbraad. Abbott un Costello woode su bökannd, dat sö net mä z dö
bökanndste Schauspeller em Joohr 1942 ernannd woode, sö krääte och ön eeje
Radioschow, spiir och ön Schow em Fernsehe.

Em Zweide Weltkresch vorsoote sö Jeld vöör d Armee z sammele un braate 89
Milliun US-$ op.



https://ksh.wikipedia.org/wiki/Breenijerberch

Dr Breenijerbersch, dä amptlich Breinigerberg heescht, es e van 19 Stadtdeele,
di zo Stolbersch jehüre, wat enn van de jrüüdste Städt em Kreiß Oche es. Dr
Breenijerbersch jehüüd en dr Bezörk Kölle. Op dr Bersch wonnde am 31. Dezember
1999 jenau 971 Lüü. De hüüdste Stell is dr Schlangebersch em Naturschotzjebiet
Schlangebersch. Hä es 276 Meter huch.

De Hauptstroß, die jenau dörch dr Breenijerbersch jeht, verbengt Breenich mit dö
Kreuzung am Nahtijällche.

Im Oste vam Breenijerbersch vängt dr Stolberjer Bösch met dr Schlangebersch a.
Dä es bekannt dörch sing Jalmeiveilcher un all die anger Blomme, die mä do
wahse, wo Jalmei em Boohm is.

Vreuer woore ob dr Bersch völl Kulle. Doren hodde sö no Jalmei jebuddelt, öm
doruss ä Stolbersch Messing zö mache. Sälf hü merkt mo noch an Name wie dr
Bleiweg, dat he no Erz jejraave wood.

Op Bösbijer Sie do litt dor Brockebersch un dr Bäresteen. Do wahse och
Jalmeiveilscher, die öt mä do jitt, wo Jalmei em Boohm es.



https://ksh.wikipedia.org/wiki/Bikini-Atoll

Öt Bikini-Atoll es ön Atoll met 23 Insele em Stelle Ozean. Tösche 1940 un 1950
teste d Amerikaner do Atomwaffe. Dr Bikini wood no öt Atoll benannd.

Öt Bikini-Atoll litt 3000 Kilometer nordöstlich va Neuguinea un em Norde van d
Marshall-Insele. 23 Insele met mä 6 km² Land ömschlösse ön Lagun, di 40 km lang
un 24 km breed es, watt 600 km² Wasserfläch entsprecht.

Bes d USA op öt Atoll d Atomwaffetests made, läävde op zwei van di 23 Insele
Mänsche, op d jrützde, Bikini, 167 Lüüh un 29 op di klenge Insel Eneu. En d
1970er Joohre wood vorsood, Lüüh wärm op öt Atoll lääve z losse, ävver dat
fluppde net, su dat em Joohr 2010 kenn Mänsche op öt Bikini-Atoll wonne.

Öt Bikini-Atoll wood van d Spanier äntdeckt, spelte ävver kenn Roll vöör di
Seevahrernatiun. 1825 koom Otto von Kotzebue no öt Bikini-Atoll un maade d
ischde Kaate. D Jäjend nannd hä z Iihre va Johann Friedrich Eschscholtz d
Escholtz-Insele. 1886 maade Dütschland d Insele zo ön dütsche Koloni. Jeld leed
sich ävver met öt Bikini-Atoll net vordeene, su dat sich vöör di paar Männeke op
di Insele nüüß ändere däng. 1914 wääßelde öt Eejedom un öt Atoll veel an d
Japaner. Dat bleed ösu bes 1944 als d Amerikaner em Pazifikkresch di Insele
övvernomme.

Nodäm dr US-Präsident Harry S. Truman bestämmd hod, dat d USA op öt Bikini-Atoll
suwi op öt donävver liijende Eniwetol-Atoll Waffe teste sollte, woode 67
Atombombe jezünd. Di Laach van öt Atoll, öt es witt aav van Scheffvahrtswäch, bo
onbewonnt un va Wasser ömjävve, made öt zo ö jo Testjebiit. D Mänsche op di zwei
bewonnde Insele wode no öt Rongerik-Atoll ömjesiidelt.



https://ksh.wikipedia.org/wiki/Ardenne

De Ardenne eß eijne Begriff für ein Mittlejebärsh in Süd-Belgien unn
Nöödfrankreich. Der hügschte Bärshj eß der Signal de Botrange (unjefähr 693 m.
N.N.)bei Malmedig (Malmedy). D Ardenne sinn Unterteil der Rhijnesche
Schieferjebirssch, der sich umfasst vun Sauerland, Taunus, Bärhjesches Land, der
Eefel bis zu d Ardenne. D hügshte Gipfel sinn ouch in der direkten Jejend der
Signal de Botrange. Dies Jebeed schteit bekannt als Hautes Fagnes oder Hohes
Venn. Eß es eijn besonderes Öko-System, datt besteiht aus Turfjrunde (Venn) unn
Heide. Angere Teile des Jebirsches sind bedeckt mit Wald.

Der Jebirsh eß entstanden in die Geologische Zeitspannen des Devons unn Karbons.
Dat präscht sich in Sedimentär Jestein, wie Schiefer (entshtande aus Lehm) und
Metamorf Jestein wie Braunkoole, die ouch vorkommen im Reijnische Tiefland
zwesche Kölle unn der Hollesche Provinz Limburg. Klütt kommt houptsächlesch vor
in Ruhrjebeed. Heh eß en enge Zesammehang zwesche der Formung der Jestein unn
der Lage der Jestein, die Jrundstoffe befinden sich am Rande des Jebirsches.

Datt gilt ouch för d Ardenne. D meiste Jrundstoffe (Klütt) befinden sich
nöödlisch der Jebirsches, wie im südlich Limburg unn der Belsche Kempen.

Der Jrenz zwesche der Ardenne unn der Eefel, eß nitt jenau bekannt. Am meisten
wääd der Dütsch-Welsche Sproochjrenz als Jrenz zwesche der Ardenne unn der Eefel
jesehen, äwwer der Belsch-Prüsesche Bonndesjrenz wääd ouch anjezeed als
Jebirschjrenz.



https://ksh.wikipedia.org/wiki/Alfred_Gusenbauer

Alfred Gusenbauer (* 8. Februar 1960 ä St. Pölten, Österreich) es önö Politiker
van d SPÖ un va Januar 2007 bes Juli 2008 dr Bundeskanzler van öt Land.

Alfred Gusenbauer studiirde no d Schöllzitt Räätswesseschafte an d Uni ä Wien.
Spiir hong hä noch ö Studium va Filosofii dra. Singe Doktor schreev hä övver d
„Vreedensbewejung va Österreich“.

Beij d SPÖ vong hä öt Werke a un klomm d Leer do hüüdr un hüüdr. 1999 woch hä
Jeschäftsvüührer van d SPÖ ä Neerösterreich. Ävver och en d Politik fluppde öt
janz jott. Vörsetzende van d Jurendorjanisatiun, 2. Präsident van d
Internationale van d Sozis. Öt leev emmer bässr. Em Joohr 2000 wood hä
Jeschäftsvüührer van d SPÖ un dono Parteivöörsetzende.

Am 16. Juni 2008 wood beschlooße, dat Alfred Gusenbauer net mi länger dr Vörsetz
ha solld, Werner Feimann solld häm aavlüüse. Domet ävver net jenoch. Am 27. Juni
2008 schreev Alfred Gusenbauer, dat zokönftich öt Volk övver Dänger wi dr
EU-Vortrach aavstemme weed un net öt Parlament bevrood wääde söll. Dat joov
Kniiß en d jruuße Koalitiun, di dorophen usseree jäng. Am 7. Juli wood s
jeköndicht.



https://ksh.wikipedia.org/wiki/Adolf_von_Egmond

Adolf van Egmont wood jeboore en Jrave en Noocht_Brabant om 12. Fäbrowa em Joohr
1438, un eß jevalle en Doornik aan de Schëllde em Hënnəjou amm 27. Juni Joohr
1477.

Adolf wohr enne Sonn fumm Arnold van Egmont, dämm Hächzoch van Jelldere, un de
Catharina van Kleeve. En dämm Opvoljer_Shtrigg fumm Hächzochdom Jelldere hätt_e
em Joohr 1465 singe Fatto jevange jesaz un wohd_dann sëlləvo do Hächzoch. Em
Joohr 1468 hätt_e de Schlaach fun Straelen jääje et Hächzochdom fun Kleeve
jewonne, ävver dä Hächzoch fun Bůrrjonndt, Brabant, Limbursh un Luxemburrsh un
zojlish Jraaf fun Flanndere, de Artesië, Bůrrjonndt, Henegouwen, Holland,
Zeeland un Namen, do Kaal dä Kühne, hädd_enn Arnold tozdämm en sing Amp
zoröckjeholldt. Em Joohr 1471] wood dä Adolf ėn Hesdin funn_emm jefange jenomme.
Nohr_em Kaal dem Starke singem Duud_em Joohr 1477 wood hä fon de Flamens widdo
bevrëijdt. Hä jėngk ävvo norr_em sellve Joohr kapodd_em Kreesch_als_enne
Aanfööhrer fun_ennem fläämėsche Heer, nohdämm de Shtaaten_em Jellderland enn
jraad widdo nöü als ihre Hächzoch aanäkanndt hatte.

Dä Adolf woohr fon 1463 aff, med_enne Doochto fun dämm Hääerzoch Kaal demm Eezte
fon Burbong fohiirohd_em Catharina fon Bůrbong, wat fun 1440 beß bloß 1469
jelääf hät. Dė zwëij hatte zwëij Pänz:



https://ksh.wikipedia.org/wiki/Zweiter_Weltkrieg

Dr Zweide Weltkresch woch dr zweide jruuße Kresch em 20. Jahrhondöt, em däm all
di damalije Jruußmächde vorwäggeld woore. Bes zm Joohr 2008 joov öt kenne
Kresch, ä däm ösu völl Lüüh öm öt Lääve komme send. Bes 2008 wood alleen mä en
dä Kresch met Atomwaffe jekämpfd. Usserdäm, watt ävver och at em Ischde
Weltkresch passeerd woch, woode biolojische un chemische Waffe bönotzt.

D jenau Zaahl van d Duude us dr Zweide Weltkresch es net bkannd ävver öt weed
dova ussjejange, dat tösche 55 un 60 Milliun Mensche hön Lääve voloore hand. Wä
sisch jenau akkikt, wi dä Kresch aavleev, dä ställt vass, dat Kreschvorbräsche
vöör völl Duude vorantwortlich woore. Völl Ziviliste twoore betroffe. Zosätzlich
veel en di Zitt van dr Zweide Weltkresch dr Holocaust, watt met
Konzentratiunslajer wi öt Konzentratiunslajer Auschwitz-Birkenau vorbonge es.
Dörch dr Holocaust storve onjeväär 6 Milliun Mensche.

Dä Zweide Weltkresch vong z ongescheedliche Zitte a. Em Joohr 1937 jäng di
Schösserei tösche Japan un China looß. Dat woch onjeväär 2 Joohr bevöör dr
Kresch ä Europa ussbroch. Am 1. September 1939 övverveel Dütschland dr
Nobberstaat Pole, dr Aavang van dr Zweide Weltkresch ä Europa.

Uss dr Ischde Weltkresch woore Staate ä Europa entstange, di angisch woore als
vöör dr Kresch. Dütschland, vöör dr Kresch en van di stärke Länder, kräät s
drövver un mood zaahle un aavjävve. Mo kann sisch vörstelle, dat d Dütsche dat
ösu flott wi möjelisch ändere woohle. En di Zitt koome d Nationalsozialiste met
Adolf Hitler op d Büühn. Hitler kutt mulle un vorzalld, watt d Lüüh hüüre
woohle. Ävver d NSDAP woohl völl mi als ö paar Jrenze zörät rökke. S woohle ön
neu Struktur ä Europa opbouwe.

En di Zitt veehl zosätzlich d Weltweetschaftskriiß. D bes dohen stärke Staate
vorloore a Jeweet. D Staate USA, Frankreich un |Ängland schoffe ö Süstem, dat
oohne Dütschland usskoom. Em Versailer Vordraach wood Dütschland vörjeschrävve,
wat öt z do hod. Öt joov kenn Diskussiun tösch Partnere. Öt joov mä önö Zäddel
met Opjaave, di Dütschland aav z werke hod. D Onmodd ä Dütschland woch jruuß
ävver öt joov kenne Wäch us d Schlamassel. Dütschland wood alleen d Schold an dr
Kresch jejovve.

En di Zitt schleefe ävver och di Lüüh ä Europa net, di di Situatiun vöör sisch
notze woohle. Su koom ä Italie Mussolini a d Macht un d NSDAP notzde d Probleme
va Dütschland och, öm stärkr un stärkr z wääde.

Watt d dütsche Vörstellung woch, kutt met knappe Wööd beschrävve wääde als
„Danzisch un Ovver-Schlesie mösse zöröck“.

Watt vöör d NSDAP ön jruuße Roll spelld, woch, dat s d Kontroll övver d Armee
krääte. Dat woch ee van d ischde Ziile.

Öt Ziil van d dütsche Politik es d Sescherung un dr Erhald van d dütsche
Volksmass un s z Vormeehre. D dütsche Not hängd ävver van d Väälende Plaatsch
aav. … D dütsche Zokonft weed doher mä dörch d väälende Plaatsch ussjelöößd. … D
enzije Lösung litt dorän, neue Läävensraum z jewänne. … Dat lätt sisch ävver mä
dörch Jewalt lüüse … dann bliid mä noch di Antwood op d Vroch „wann“ un „wi“.
Solld dr Vüührer noch am Lääve se, dann su es öt singe Beschloss, spiidestens
bes 1943/1945 d dütsche Raumvrooch z lüüse. Öm d militärpolitische Vrooch z
vorbessere, moss op jädde Val löt ischde Ziil d Vorwäggelong en önö Kresch se, d
Tschechei un Österreich mööte neerjeworpe wääde, öm sisch d Siije no Weste vreij
z halde.

No öt Münchener Aavkomme vam September 1938 hod Hitler dr Ängländer Chamberlain
jesaad, dat hä känn Anspröch op Jebiite ä Europa mi höd. Dat woch ävver jeloore,
denn at em September 1939 jrevv hä Pole a.

Ävver net mä ä Dütschland ändernde sisch di Lach un d Faschiste trokke a Läähr.
Mussolini schaffde öt 1922, si Rejiim ä Italie op z bouwe. Ä Spanie joov öt
tösche 1933 un 1939 önö Bürjerkresch, us däm Franko als Jöwänner hervörjäng.

Ä Dütschland woch ät am 30. Januar 1930 ösu witt. Hitler övvernomm d Macht, wood
Reichskanzler un bouwde ö Schräckensrejime op. Oohne völl z vroore, schnappde öt
Dütsche Reich sisch 1935 öt Saarland, 1936 öt Rhingland. Kott dono, am 12. Määz
1938 braad hä Österreich zo Dütschland un och öt Sudeteland woch net vöör häm
sescher, wi sisch am 1. un 2. Oktober 1938 zeechde. Dat dat oohne jruuße
Probleme jäng, loch an di Politik, die d Ängländer un Franzuse zo di Zitt
bedreeve. Dobeij bleed öt och, als Dütschland sisch em Vröchjoohr 1939 dä Räst
van d Tschechei onger dr Naahl riss. Sujar Litaue joov no als Dütschland sisch
öt Memelland nomm. Alles vorleef oohne Schwierichkeete vöör Dütschland. Di
angere helte d Uuhre stiif.

Dütschland jäng ävver noch önö Schrett wiir. D Slowakei wood önö eeje Staat,
ongerstötzd va Dütschland un kenne traude sisch ä Europa d Mull op z maache.

1939 ongernomm Hitler dr leitzde Schrett bevöör dr Zweide Weltkresch los jo
kutt. Hä schloss met Stalin önö Vordrach, dr Nichtangriffspakt, dä zosaat, dat
sisch beede Staate net ajriife wööde. Zosätzlich stäng em Kleenjedrockte ävver
noch, wi Europa onger di beede Staate opjedeelt wäde solld. Dä Deel van dr
Vordrach krääte angere ävver net z lääse. Dä bleed jöheim. Watt dohänger stäng,
dat woch, dat Pole tösche beede Staate opjedeelt wäde solld un Finnland, d
Staate em Baltikum un Rumänie a Russland valle solld. Ävver Hitlers Jedanke
woore noch janz angisch. Hä woohl d Weltherrschaf ha.

Op di anger Siij van d Welt, ä Japan, soch öt och net jott us. 1936
ongerzeechnede Dütschland un Japan önö Vordrach, dä beede Staate jäje dr
Kommunesmus aavsescher solld.

Vöör öt do läävende Volk vong en schlemm Zitt a. Dütschland brudde dörch dä
Kresch Zwangsarbeeder, di zo Dusende us Pole no Dütschland jehold wood. Usserdäm
läävde ä Pole völl Jüdde un dä Hass va Hitler jäje Jüdde troff komm ö Land mi wi
Pole. Dr Holocaust woch komm schlämmer z erlääve als ä Pole.

Als Frankreisch Dütschland dr Kresch erkläärde, da drong sing Soldate en öt
Saarland vöör, dat van d Dütsche jo 1935 zöröck jeholld woode woch. Di Dütsche
kämpfde net, s trocke sisch mä bes an dr Westwall zöröck. Öt veel bo kenne
Schoss. Hitler plande net, van di Ställ us jäje Frankreisch z kämpfe. Hä woohl
dörch Holland un Beljie no Frankreich vörstüsse. Us dä Jrond woch öt em Saarland
reuisch. Öt wood van önö Setzkresch jesproche. Ä Pole leef öt ävver net ösu
jlatt wi Hitler dat jehoffd hod. Us dä Jrond vorschob hä da Anjriff op
Frankreisch wärm un wärm. 29 mol wood „spiir“ jesaad.

Onger dr Naam „Ongerneehme Weserübung“ vorstehd mo d dütsche Invasiun ä Norwege
un Dänemark am 9. Aprel 1940.

Watt enteresserde d Dütsche an beede Länder? Öt joov a Skandinavie önö Hoov
Iiserärz, dat Dütschland vöör dr Kresch brudde, dänn Panzere woode us Iiser
jebouwd un Dütschland hodd komm eeje Quelle dovör. Usserdäm besooße beede Länder
jruuße Hääfe, di d dütsche Marine bruche woohl. Domet hoffde Dütschland d z
erwaadende Blockade Änglands va dütsche Hääfe z ömjo. Je mi Hääfe Dütschland
onger sing Fitische hodd, je mi Möjelichkeete besoss dat Land Zojang zm Meer z
ongerhalde.

Ä Norweje soch d Laach ajisch us. Dat Land kämpfde un öt joov völl Vorluste op
beede Siije. Su storve alleen beij d Schlach öm d Stadt Narvik op dütsche Siij
200 Mann, op norwejische 400. 10 dütsche Scheffe un 2 norwejische un 2 änglische
woode vorsänkd. Ävver och öm völl anger Städte wood jekämpfd.

D Invasiun ä Dänemark un Norweje woch vöör d Marine önö Schlaach en öt Jesesch.
Huch Vorluste beij Mensche un Scheffe zeechde, dat Dütschland kenn
Seevahrernatiun woch. Trotzdem holp d Invaiun Dütschland, övverhaupt dr Zweide
Weltkresch dörch z stoo. Oohne dat Iiserärz va Norweje hödd mo no kotte Zitt ke
iiser vöör Panzere un Waffe jehad.

Beij dä Kresch, dä och Wenkterkresch jenannd weed, hat Russland singe Nobber
Finnland övvervalle. Hä vong am 30. November 1939 a un duurde bes zm 13. Aprel
1940.

D Russe hodde jeplant, janz Finnland z erobere, watt ävver net fluppde. Öt woch
d Finne sujar ön Zitt lang jelonge, d Russe op z halde. Isch em Februar 1940
woch öt d Russe jelonge, wichtije Positiune van Finnland z bösätze. Am 13.
Februar 1940 ongerzeechnede beede Länder dr Vordrach va Moskau, dä rejelde, wi
beede zo önanger stönd. Finnland joov önö jruuße Deel va si Land op, bleed ävver
önö onavhängije Staat.

Onger dr Naam Westveldzoch vorsteehd mo dr Anjreff Dütschlands op d Länder
Holland, Beljie, Luxemburch un Frankreisch em Mai un Juni 1940.

At 1936, dat heecht kott nodäm Dütschland en öt Saarland ämarscheerd woch,
erkärde sisch Belji vöör neutral un woohl us all d Ärjer öruss jehalde wääde.
Jlichziitisch joov öt ävver met d westlische Staate önö Jeheimvordrach, dä hölp
zosaad.

Ä Dütschland hod Hitler entscheede, direkt no dr Anjreff op Pole ä Frankreich ä
z marscheere. D dütsche Armee kräät d Müll komm zo. All vörliijende Zaahle
sproche dojäje, sunne Kresch jewänne z könne. Hitler bestäng ävver dorop un beij
d Jeneräle vong ön weld Planerei a. Dobeij joov öt ävver mi un mi Probleme, su
dat Hitler 29mol vorschiibe mood. Watt kloor woch, dat es, dat beede Siije bes
an d Zäng bewaffnet woore. Dobeij spellde Panzere un Vluchzeuje ön völl jrüüßere
Roll als noch em Ischde Weltkresch.

Am 10. Mai 1940 öm 05:35 Uhr jäng öt los. En Deele van Beljie un Holland leev öt
jott vöör d Dütsche ävver döck wood och schwoch jekämpfd un völl dütsche Soldate
vorloore hön Lääve. Bombe veele op d jruuße Städte. Alleen Rotterdam troffe am
14. Mai 1940 97 Tonne Bombe, di us Vluchzeuje aavjeworpe woode, 814 Mensche
storve dobeij. Am 15. Mai woode d Kapitulatiun va Holland ongerzeechnet. D
Könnijin va Holland hod öt Land at vorlosse. Am 17. Mai veel Brüssel un am [28.
Mai 1940 wood d beljische Armee äjeschlooße un d Soldate zsamme met dr beljische
Könnig Leopold III. jevange jenomme.

D dütsche Soldate wore ösu flott dörch Beljie dörch, dat d Ängländer un Franzuse
beij Dünkirche äjökässeld woode.

D dütsche Armee schaffde öt dörch d Ardenne bes an d Maas vörzöstüsse. Am 12.
Mai, knapp 57 Stond no dr Bejinn van dr Anjreff stänge dütsche Soldate an d
Maas. Met d Hölp van d Luftwaffe dronge dütsche Soldate am 13. Mai] 1940 övver d
Maas vöör. Am 27. Mai vonge di a, onjeväär 330.000 Soldate z evakuiire.

Am 5. Juni trocke d Dütsche jäje Frankreisch un at am 14. Juni stänge d ischde
Soldate ä Paris, dat oohne jruuße Kämpfe äjenomme wood. Am 17. Juni erkläärde
Frankreisch, dr Kresch vorloore z ha.

Dä janze Kresch hod mä 6 Wääche un 3 Daach jeduurd. Hä kooßde ävver dat Lääve va
135.000 alleiirde Soldate un 46.000 dütsche Soldate vorloore hön Lääve. Dörch dä
Kresch wood Frankreisch ä 2 Deele opjedeeld. Dr Norde un Weste woch va
Dütschland besatze un dr Süüde un Oste bleed ä französische Häng. Dat Nobberland
Schweiz woch wiir onavhängisch un wood va Dütschland ni besatze. Charles de
Gaulle orjaniseerde dr französische Weerstand jäje d Dütsche.

D Schlacht öm Ängland woch önö Luftkresch un solld d Invasiun vörbereite, zo di
öt ävver ni komme es. D Schlacht öm Ängland wood als Ongerneehme Seemöwe
bezeechnet.

Watt d Dütsche vorsoode, woch, d änglische Royal Airforce, watt op Ripuaresch
Röjal Ärforß ussjesproche weed, en d Knee z zwänge. Di hodde d Ängländer en
kotte Zitt opjebouwd, öm sisch besser jäje Anjriffe wääre z könne. Pilote hodde
s sälvs net jenoch un btrocke di us anger Länder wi Frankreisch, d USA, Pole, d
Tschechoslowakei un dr janze Commonwealth. D Röstung schaffde öt en kotte Zitt
övver 1400 Kampfvluchzeuje z bouwe. Hitler stald sisch vöör, d kapott z schösse
un dann höd Ängland dr Modd vorloore un wööd oohne völl z kämpfe opjävve. D
dütsche Luftwaffe jreff döck Ängland un do besongisch d Vluchhääfe a ävver dr
Dörchbroch koom dobeij net öruss. Bei d Schlacht öm Ängland tösche dr 10. Juli
un 31. Oktober 1941 had kenne jewonne. Öt koom ö Patt öruss. Völl Wesseschaftler
saare ävver, dat Hitler di Schlacht vorloore hod, denn öt ischde mol hod hä önö
Kresch net jewonne.

Övver di Jrönd, wisu kenne di Schlacht jewonn weed jestredde ävver völl Lüüh
saare, dat d Dütsche net d jruuße Städte bombadiire sollte. S hödde d
Radarstatiune onger Beschoss nämme mösse. Dat passeerde ävver völl z spii un z
sälde. Su storve zwar völl Ziviliste, alleen ä London un Bristol koome 32.000
Lüüh öm, ävver önö Dörchbroch woch dat vüür öt anjriffende Dütschland net.

Em Balkanveldzoch, dä als Ongernehme Marita leef, jäng öt am 6. Aprel 1941 looß.
Dütschland jreff Jugoslawie un Jriicheland a. D Italiäner un d Unjarn holpe
dobeij.

Beij dä Anjreff met 33 Divisiunen woohle d Dütsche önö Bletzkresch dörchvüühre,
dä hön jo at döck jeholpe hod. Am 6. Aprel 1941 öm 5.15 Uhr jäng öt looß. Met
680.000 Soldate veele d Dütsche, oohne zvöör önö Kresch erklärd z ha, ä
Jugoslawie un Jriicheland enn. Mi als 1100 dütsche un övver 300 Vluchzeuje us
Italie woode äjesatze. D Jugoslawe hodde övverhaupt kenn Schangß. Va alle Siije
wood ajejreffe. Bombe veele op all jruuße Städe un öt joov hömmele va Duude. Am
17. Aprel ongerschreeve d Jugoslawe hön Kapitualtiun.

Dat Land wood ä 10 Deeler ongerdeeld. Su entstäng önö onaavhängije Staat
Kroatie. Och ö Serbie wood jebeld ävver övverall mischde d Dütsche met un em
Jrund woore dat mä Vasallestaate, di op öt Papiir entstänge. Ä völl van d Länder
koom öt z jruuße Kreschvorbreche, Konzentratiunslajere woode jebeld un völl
Mensche storve.

Partisane, zo dönö och Tito hehood, vorsoote, öt d Besatzer ösu schwoch wi
möjelich z maache.

Am 6. Aprel 1941 dronge dütsche Truppe no Jriicheland vöör. D Jeojrafi van öt
Land maade öt d aajrifende dütsche Soldate schwöder, Erfolje z ha un öt joov
wärm völl enkele Anjreffe. Am 23. Aprel 1941 kapituleerde Jriichenland. Dat
soore ävver net all Offiziire Jriichelands ösu un öt joov noch ön zweide un ön
dreide Kapitulatiun, di am 23. Aprel ongerschrevve wood.

Am 22. Juni 1941 dronge 141 Divisiune op russische Boom vöör, di sisch ä 3 Deele
opspalte sollde. D Jrupp Nord hod di Opjaav, öt Baltikum un spiir Leninjrad
onger sing Jewalt z kriie, d Jrupp Medde, di bes no Moskau vördränge solld un d
Jrupp Süd, di d Ukraine platt maache solld.

D Russe woohre net op önö Anjreff jevasst. Völl Soldate erjovve sisch un d
dütsche Soldate maade jo Fortschrett, su dat s witt no Russland vördränge kutte.
Isch no enn Wääch, am 29. Juni vorsoote d Russe sisch z berappele. En di Zitt
woch ävver Minsk at äjökesseld woode un veel kott dono ä dütsche Häng. Sälvs em
September, am 26. veel Kiew, soch öt noch net schläät vöör Dütschland us. Ävver
dann vong dr Wengkter a un domet koom z isch Räähn un dann Schneij. Us dr vaste
Boom wood Schlamm, di Autos bleeve stäche un öt woch kom ö Wiirkomme. D meetsde
Divisiune, di op dr Wääch no Moskau woore, bleete em Schlamm stäche un dr
Jedanke, vöör Wengkteraavang Moskau äzönämme, wood vallejelosse.

Am 5. Dezember 1941 vong dr Jäjeschlaach van d Russe onger dr Jeneral Schukow a.
Hitler joov d Order, d Positiun z halde ävver dat klappde net un d dütsche
Soldate woode wiir un wiir zöröckjedeut. Watt d Dütsche hoffde, woch, dat d
Waffeproduktiun va Russland dörch Bombe kapottjemaad wäde kutt. Di hodde d
Waffeproduktiunsstätte ävver hänger dr Ural vorlaat, su dat d dütsche Luftwaffe
nüüß ussrichte kutt.

Em Süde schaffde öt d dütsche Armee onger huch Vorluste bes no Stalinjrad
dörchzkomme. Am 23. September veele d ischde Bombe op d Stadt un dütsche Panzere
röckde en d Vöörstadt enn. Öt vong önö Kampf va Huuß zo Huuß a, dä dozo vüürde,
dat zwar 90 % van d Stadt en dütsche Häng woch, dat ävver van di Stadt bo nüüß
mi övverich bleed.. Alles woch kapottjeschooße woode. No ön Jejenoffensive van d
Russe am 19. November wood d 6. Armee äjeschlooße. Medde Januar 1942 jreffe
onjeväär 1 Milliun russische Soldate dr Kessel va Stalinjrad a, d Armee wood ä 2
Deeler jedeeld un di Situatiun ä Stalinjrad wood jedde Daach schlemmer. Am 2.
Februar joov Jeneral Paulus op un 100.000 dütsche Soldate jänge ä Jevangeschaft.
Mä 6.000 övverläävde dat un koome no Heem zöröck.

Am 21. Februar 1942 vorsoote d Dütsche önö Jäjeanjreff un ön scheen z jelinge,
vorloore Jebiite zöröck z jewääne. Dobeij koom öt beij d Schlacht öm Kursk zo d
jrüützde Panzerschlacht, di d Menschheed jeseeh hod. Erfolje duurde ävver net
lang un d Dütsche moote sisch zöröcktrekke. D Transportwääje woore ösu lang
woode, dat dr Sprit ussjäng, d Waffe koom noch Munitiun hodde un sälvs net
jonoch Eiße vöör d Soldate jelävverd wääde kutt.

Am 1. Aujust 1944 ongernomm d polnische Heemötarmee önö Opstand ä Warschau, dem
d Dütsche net ongerbänge kutte. S woore z schwach dozo woode. Aavang 1945 drong
d russische Armee va Warschau kommend no Norde vöör un schnett Ostpreuße aav un
aavangs Januar stänge s onjeväär 80 km vöör Berlin. Am 25. Aprel [1945 wood van
d Russe dr Reng öm Berlin jeschlooße. Als sisch am 30. Aprel 1945 Adolf Hitler
sälvs öt Lääve noom, hod dat Rejiim singe Vührer vorloore un 2 Daach spiidr, am
2. Mai 1945 joove d Dütsche Berlin op.

Am 7. Dezember 1941 jreff Japan ä Pearl Harbor d Scheffe van d USA a un 4 Daach
spiidr, am 11. Dezember 1941 erklärde Deutschland dat Land USA dr Kresch.
Opjrond van d joo Beziehunge tösche Ängland un d USA beschlosse beede Siije, z
isch jäje Dütschland z kämpfe, watt Ängß 1942 passeerde.

Am 31. Määz 1941 jreff Erwin Rommel met sing Soldate d Ängländer ä Afrika a, di
d Italiäner öt Lääve schwoch jemaad hodde. Hä siichde zwar ö paar mol ä Libye
ävver dr jruuße Dörchbroch woch dat net. Kämpf woode jewonne, angere vorloore.

Als d janze Schösserei nüüß braad, entscheed sisch Rommel, övver Äjüpten no dr
Sueskanal vörzostüsse. Dat scheen och z fluppe ävver beij El Alamein bleete d
dütsche Soldate hange. D Ängländer starde önö Jäjeanjreff un d Dütsche moote
sisch zöröckträcke.

Am 8. November lande Soldate us d USA ä Marokko un öt entstäng önö
Zweifrontekresch, däm d Dütsche net jewaaße wore. Am 13. Mai 1943 woch
Nordafrika vorloore.

Am 10. Juli 1943 lande d Alleiirde ä Sizilie un öt duurde net lang, bes
Mussolini sing Macht vorloor. Am 3. September krääte d Ängländer öt Festland
onger d Vöss. Als d Italiäner önö Waffeställstand voreinbaarde, övvernomme d
Dütsche d Macht un am 10. September Rom besatze, Mussolini wood bövreit, no
Ostpreuße jebraad un vüürde spiir önö van d Dütsche ongerstötzde Rejiirung ä
Norditalie. 5000 Italiäner woode van dütsche Jebirchsjäjer erschosse, als sisch
italiänische Soldate ä Jriicheland erjovve hodde.

D Dütsche kämpfde vorbesse ävver ön italiänische Partisanearmee mit öm d 250.000
Vraue un Männer, di jäje d dütsche Armee woch, held d Wehrmacht ä Schach.
Dodörch, dat d Alleiirde ä Sizilie ajreffe, wood dr Kresch möjelischerwiiß
vorlängert, denn d Dütsche hodde d Möjelichkeet, Waffe un Munitiun z beschaffe.

Am 25. Mai wood Rom van d Alleiirde äjenomme, d Dütsche hand Rom am 4. Juni
oohne z kämpfe vorlosse. Dütsche Soldate trocke sisch bes en d italiänische Alpe
zöröck.

Am 6. Juni 1944 landete d Alleiirde en d Normandi. 6700 Scheffe un 13.000
Vluchzeuje woode dobeij äjesatze. Öt joov völl Duude un Vorlätzde. En d ischde
Daach woche d Ärfolje van d Alleiirde mä kleng. Besongisch d Amerikaner vorloore
völl Soldate.

Am 15. Aujust [1944 joov öt ön zweide Invasiun van d Alleiirde ä Südfrankreisch.
S röckde flott vöra. Am 25. Aujust 1944 koom Paris wärm än d Hand van d
Alleiirde. Hitler hod zwar bevoohle, dat di Stadt janz kapott jemaad wäde solld
ävver jottseidank wore d dütsche Jeneräle ösu vornönftisch un hand dat net
jedonn. Va Paris us jäng öt vlott vöra un am 3. September wood Brüssel bövreit,
enne Daach spiider Antwerpe.

Am 21. Oktober 1944 veel Oche, d ischde dütsche Stadt. Övver dr Rhing jäng öt am
7. Määz 1945 beij Remage, wo d börömt woode Bröck va Remage öt Övversätze leet
maade.

Am 25. Aprel 1945 troffe sisch d Amerikaner un d Russe ä Torgau. Am 30. Aprel
veel Münche, am 22. Aprel hodde französische Soldate Stuttjart bövreit.

D ischde Teilkapituatiun van Dütsche troon am 5. Mai 1945 ä Kraft. S wood va
Hans-Georg von Friedeburg ongerzeechned. Am 7. Mai 1945 koom öt dörch d
Ongerschref va Alfred Jodl zr Jesamtkapitulatiun van d janze Armee. Am 8. Mai
19450 öm 23:01 Uhr troon s ä Kraft. Domet woch dr Zweide Weltkresch ä Europa z
Äng.



https://ksh.wikipedia.org/wiki/Zsammebroch_van_dr_Finanzmaat_em_Joohr_2007_un_2008

Dr Zsammebroch van dr Finanzmaat em Joohr 2007 un 2008 woch ön wältwitte Kriise
van d Banke.

D ischte Anzeechen woore em Joohr 2007 en d USA z erkänne. Kapotte Firme, lääch
Portmonees beij völl Lüüh un hoofewiiß Hüüser, di z vorkoofe wore, ävver kenne
Kööfr vonge. Watt z iisch mä no ön Engenheet van d Amerikaner ussooh, wood
schlämmer un schlämmer. Banke waggelde, woode vöör önö Appel un ö Ei vorkooft.
Beij ö paar fluppde dat ävver net mi. S jänge kapott. Döck moot dr Staat äjriife
un Jeld pompe.

Ä Dütschland erwischde öt z ischt d IKB Bank un d SachsenLB. Milliarde Euro
woode do en dr Sand jesatze. Ävver och d BayernLB un d WestLB schreev ruh Zahle
en d Bösch. Em September 2008 troff öt d Hüpo Riöl Esteit. 35 Milliarde Euro
woore nüdisch, damet do dö Döör net zo veel.

Am 13. Oktober 2008 maad dr Staat Dütschland 480 Mrd. Euro locker, öm wärm
Vortraue en dr Maat z brenge. D Börse schinge dat z begrösse.

D USA trefft öt besongisch häll. Hoofewiiß mache Banke zo. Hüpotekebanke trefft
öt am schlemmste. Name wi IndyMac övv Lehmann Brothers jönnt dörch d Presse. Dat
Rad driint sischer flötter un flötter. Dr Staat vorsöckt dörch 700 Mrd. Dollar
dr Maat z stabiliseere. Ävver dat fluppt net ösu, denn dat janze vällt en d Zitt
van d Waahle tösche John McCain un Barak Obama.



https://ksh.wikipedia.org/wiki/Yerkish

Yerkish es en künßlijje Sprooch met 256 apstrakte Sümbole för Saache un
Täteschkeite, alsu och en Zeijchesprooch. Ußjedaach han se ene Professor för
Psüscholloji, dä Ernst vun Glasersfeld un dä Pedro Pisani em Johr 1970. Di zwei
ärbeijde em Ammiland en Atlanta, aam Yerkes National Primate Research Center, em
„Nazjonale Primatefochschongzentrom Yerkes“. Do kütt och dä Name för di Shprooch
fun.

Met dä Shprooch un iere Sümbohle versöke de Fochscher met Primate en Aat
Verständejong hen ze krijje. Doför han se en Yerkish-Tastatur aan der Kompjuto
jemaat un don met däm faßhallde, wat de Dier esu för Zeijsche maache. Et Sue
Savage-Rumbaugh un Duane Rumbaugh, zwei Primatolore, ungersöke, wi de Aape Lana,
Washoe un Sarah sesch met dä Tastatur met de Minsche verständije donn.

Aanjefange hatte die zwei Erfenger fun dä Shprooch, eets öm nur met däm
Schimpanse met däm Name Lana ze experimänteere.

Dat Bonobo-Ääpsche Kanzi hät Yerkish jeliehrt quasi met singe Äsatz-Mam Matata
zosamme. För de eetste jwei Johr fun singem Lääve hät hä nämmlesch metkrääje wi
dat Matata Yerkish am übe wohr. Dröm hät dä Klein jetz der beste Verstand för di
Shprooch, fun all dä Aape.



https://ksh.wikipedia.org/wiki/Wisse_Emijrante

Wisse Emijrante es öt politsche Wood dat meeßtens ä Frankreich, d USA un ö
Ängland jebrudd weed, öm Russe, di va Russland en d Zitt van d Russische
Revolutiun un dr Russische Börjerkresch ussjewandert send weil s jäje d
Russische Politik woore, z beschriive. Önö angere Ussdrock, dä meetstens von d
Usswanderer sälvs jebrudd weed es Ischde Well Emijrante. Ä Russland sälvs wood
tösche 1920 un 1980 dä Ussdrock Wisse Emijrante meestens jebrudd, watt ävver önö
nejative Äschlaach ha solld. Seijd öt Äng van d 1980er Joohre wääde d Russe, di
öt Land tösche 1917 un 1922 vorlosse hodde, mä noch ischde Well Emijrante
jenannd.

Völl Wisse Emijrante hodde sisch an d Wisse Armee bteilicht sujaar ongerstötzt.
Dobeij moss böacht wääde, dat dä Ussdrock döck vöör all di Lüüh jebrudd weed, di
Russland vorlosse hodde. Ö paar, wi Mensheviks un d sozialistische Revolutiunäre
woore zwar jäje d Bolschiwike ävver s hand ni d Wisse Armee ongerstötzt. Öt
woore sujar wälche doronger, di jäje d Politik woore.

Öt moss dorop häjewässe wääde, dat dat Wood Wisse Emijrant än d UdSSR völl
döcker met önö nejative Äschaach benotzt wood als öt d Usswanderer sälvs brudde,
di sisch döck mä Russische Usswanderer nannte övv va Russische Militär Emijrante
sproche. Dat ävver mä, wenn s an d Wisse Armee deeljenomme hodde.

D meetste Wisse Emijrante hand Russland tösche 1917 un 1920 vorlosse. Dat woore
tösche 900.000 un 2 Milliun Lüüh. Völl hand dat tösche d 20er un 30er Joohre
jeschafft. Angere woore van d neu Russische Rejiirung vottjejaahrd woode. Onger
d Wisse Emijrante vong mö all Zoote va Lüüh, aajevange beij d normal Soldate un
d Offizeere bes z d Kosakke, Lüüh met ön Ussbeldung an d Huchschüll, di uss al
Beroffe koome, vordrävve Jeschäftslüüh un Landbesetzer. Mo troff ävver och öt d
vreuere russische Rejiirung doronger, Anti-Bolschewikke us dr Börjerkresch. Öt
brudde sujar kenn eschte Russe z see.

D meetste Russe koome va Süd-Russland, d Ukraine un öt vorschlooch s en d
Türkeij un no anger slowakisch Ländr wi Jugoslawie, Bulgarie, d Tschechoslowakei
un Pole. Önö Hoof jäng och no Ästland, Lättland, Litaue, Finnland, Dütschland un
no d Franzuse. Ä Berlin un Paris äntwäggelnde sisch ön jruuße
Emijrantejemeenschaft.

En un no dr 2. Weltkresch trokke völl Emijrante no Ängland, d USA, Kanada, Peru,
Brasilie, Arjentinie un Australie.

Önö net z ongerschätzende Deel van d Emijrante kutt mo als Monarchiste, dat
heecht Ongerstötzer van d Monarchi bezeechne. Dobeij woch völl van dönö kloor,
dat d Politik va Russland van öt Vol bestemmt wääde solld.

D Russe em Ussland op d janze Weld dörfe vruuh se, dat s em Ledd van dr Ortodoxe
Jlaube lääve, su dat all Völkr, di send, watt vöör ö joo Werk va dönö jedooh
weed, osse Papp em Hemmel rööhme könne un dodörch sälvs Hölp vänge.

Öt weed ön Stond – jlöövd misch dat – öt weed s jävve, wenn di em bvreide
Russland os vroore weed: „Watt höd ör jedooh, öm dovör z sorje, dat ming
Weehrjeburt flott kütt“.Losst os kenne ruuhe Kopp kriije, lott s stolz dorop
see, he em Ussland z see. Em Momong send wer vott va os Moddeland. Lott os op
alle Ebene net mä a Russland jlööve, lott os dat dörch Heldetate, Opfere un dr
Zsammehald van os Famelie vorsöcke un astreebe, lot tos dat vöör d Lüüh do, di
net ophüüre, d Häng z hääve, öm vöör d Vreiheed z kämpfe.

D Emijrante formde ongerscheedliche Orjanisatiune öm vöör hön Land jäje d
Sowjets z kämpfe. Su entstäng d Russische All-Military-Union, d Broorschaf van d
Russian-Truth un dr NTS. Di Orjanisatiune woode öt Ziil va russische Spetzele,
Ajente, di lusternde, wat do aavjäng.

Em 2. Weltkresch kämpfde völl Wisse Emijrante vöör russische
Bvreungsorjanisatiune. Op di anger Siij kämpfde och völl jäje d Nazis z. b. en d
Ongerjrondbewejunge van d Franzuse. Em Kresch sälvs troffe völl vreuere Russe us
va Dütsche besatze Jäjende. Di notzde d vorloore Schlachte van d Dütsche öm en d
Sowjetuniun z flüchte.. Angere woore Jevangene ä Dütschland övv Österreich un
woode zo Zwangsarbeeder, bleete ävver trotzdem do. Di woode zo ön zweide Well va
Wisse Emijrante. Di paasde sisch d anger Wisse Emijrante ävver flott a.

D Wisse Emijrante vorsoote d Kerch vöör d sowjetische Äfloss z schötze. S jründe
d Russische Ortodoxe Kerch em Ussland. S entstäng em Joohr 1924. Di Kerch jitt
öt hüü noch un bliid dr Meddelpunkt van d Russische Ortodoxe Jemeenschaf em
Ussland. Am 17. Mai 2007 knöpfde schloss d Jemeenschaft wärm dr „Act of
Canocical Communion“ ön Vorbindung z dr Patriarch va Moskau und at no övver 80
Joohr Trännung.



https://ksh.wikipedia.org/wiki/Wilhelm_Sch%C3%A4fer

Wilhelm Schäfer wooht jeboore am Zwannzischßte Jannowaa em Joohr 1868 en Ottrau
en Hëßße-Naßßou, un eß jeshtorrve am nünkßeehnte Jannowaa em Joohr 1952 en
Üvverlinge aam Boddesee. He woohr enne Liehro un ennen preußesch-deutsche
Deeschto.

Singe Fatter woohr enne Schooh Maacher en Ottrau en Hëßße-Naßßou. Do jeboohre un
oppjewahße wooht dä Sonn eetß enne Läährer aan eene Scholl, beß em Joohr 1896.
Hä kräät dann en Shtipëndijom fun dämm Forlaach Cotta, öm en de Schwëijz un en
Fangkrisch ze shtuddėerre. Fun 1898 aan wohr hä dann enne freije Schriiver en
Bällin. Em Joohr 1900 eß hä noh Vallendaa, also widdo noh Hëßße, ömjetrokke, woh
hä beß em Joohr 1915 bleev. Fun 1918 beß zo singem Duud em Joohr 1952 hätt e en
Bodman-Ludwigshave am Boddesee jelääf.

Hä hät Dramaß, Novëlle, un koote Prosa jeschrevve. Singe Shtil wohr wat mer
natoralleßtesch nännt un med völkesche un nazjonaale deutsche Ëllemänte
dorschsaz.

Fun 1900 beß 1920 hätt e en Zäjtschreff eruß jebraat, der Preußße ier „Die
Rheinlande“ — de Länndere aam Rhing — womet uurshprönglejj enß enne pollitesche
Zwäck fofollsch woode woohr. Em Schäfers Wellem singe fröhje schreffte woohre
besönndoß fum Natůralėßmoß beshtemmp. Sing Schprooch un sing fohärlėschong fun
de su jenannte „Deutsch Siiel“ maate, dat hä shpääder bëij de Nazis noch jähn
jesinn, un jelësse woohr.



https://ksh.wikipedia.org/wiki/Wellem_de_Klerk

Frederik Willem de Klerk (*18. Määz 1936 ä Johannisburch, Südafrika), dä op
Ripuarisch de Klerks Wellem hesche wööd, woch va 1989 bes 1994 Präsident van d
Republik Südafrika. Hä woch dr leitzte Präsident van ö sisch bekännend
Apartheedrejiim.

Wellem woch dr Jong va Jan d Klerk, önö Senator en öt Parlament va Südafrika. Hä
studiierde on wood spiir Räätsvordriiner. Willem hiirode 1969 öt Marike un hodd
met hör 2 Sööhn un 1 Doohtr. Seijt si Studium jehood hä d „Nänional Pati“ (NP),
ön Apartheed ongerstötzende Parteij, a.

Ajevange 1969 klomm hä en d Politik hüüdr un hüüdr. 1978 wood Wellem en öt
Parlament jeroffe un bkleede a paar Menestrposte. 1989 löößde hä Botha als
Vörsetzende van d NP aav. Em Herbst van öt sälve Joohr wood hä och noch
Staatspräsident. 1989 leed hä sisch als leitzte Präsident onger ö
Aparheedsrejiim wääle.

En d Zitt va sing Präsidentschaf zerveel d Apartheed. Ajevange hod dat met
Jespräche tösche d wisse Rejiierung un dr ANC, öt Vreijlosse va Jevangene,
doronger Nelson Mandela, d Möjelichkeed, Schwazze en d NP op z nemme un dann öt
Äng van d Apartheed-Jesetze.



https://ksh.wikipedia.org/wiki/Welkenraedt

Welkenraat/Welkenraedt is en Dörp un en Jemeijnde em Arronndißßemang Verviers ėm
Nocht_Ossdejl vun dä Belljische Provinz Lüttish (Luik, Liége) unn litt inn dämm
Jebeet vun der Jemeinschaff vun denne die in Belljie Deutsch schwaade dunn.

Et hätt ėm Joohr 1994 offizjäll 8466 unn ėm Jannowaa vum Joohr 2005 knappe nünng
dousend hundertveezish Lücksher drinn wunne jehatt, un daat vierunzwannzish un
ene halve Qwadraatkillmeeter Land op de Ääd belääje. Sing Poßßleijzaal eß
B-4840.

Vun Greeenwich uß jesinn litt datt up 50° 39' Nocht un 5° 58' Oßß,un et eß
zwesche 230 et 354 Meetere huu övver Nommaalnull. De Uure Jonn em Winnter eijn
Shtund, un emm Summer — jenau Apprell beß Oktoober — zweij Stund vüür dä
Greenwich Mean Time.

Och wenn dat in dä Wallonie litt un doo offizjääl franzüüsisch jeschwaadt weet,
hann die Lück doch em Joohr 1963 en Waalmööshlishkeijt met dä belljische Bövvere
errußjeholldt, esu künne se och de „Minderheijdtesprooche“ Neederlannß un
Deutsch rädde un vüür allem, iir eijnhejmische Shprooch, di offizzjäll bei de
Limburjische Sprooche jezallt weed, ävverre en ripuarishe Sprooch eß, wann ich
rishtish enformeet ben. Welkenraad_eß allso en Faziliteijtenğemeente.

Dä Noobersch_Oot Hendrikkapelle — of franzzüüsisch Henri-Chapelle — eß met
Welkenraedt en eijn Jemeijnd zosammejelaat. En Hendrikkapelle hätt de
Ju_Eß_Aamii en Museeum unn enen Zalldaatefiithoff hann_se doo och.

Welkenraat iss_ene kleijne Iisebaan_Knootepungk aan de Linnije vunn sönnswoo
övver Lüttish (Luik, Liége) noh Ooche (Aken, Aix-la-Chapelle, Aachen) unn
wigger, unn vunn Welkenraat aff noh Eupen. Et sinn blooß fuffzeen Killomeetere
vun Welkenraedt beß Ooche.



https://ksh.wikipedia.org/wiki/Vinxbach

Dä Vinxbach (op deutsch: Vinxtbach) es ene wesslijje Nävvenfloss fum Rhing. Hä
lidd en Rhingland_Pallz.

Dä Vinxbach kütt fum Adert, leuf an Bovver-, Meddel-, Ungervinxt fobëĳ,
dorsch_Schalkemisch un Künnishßfëld, wigger_erraf dorsh Waldorf un Jönnerschdorf
un dann em Boren op Lützing aan, jëĳdt_tann bëĳ_de Bursch Rheineck en
dor_Rhing_erinn. Dadd_eß koot ungerhalləf fun Brohl un e jannz Shtöck
bovverhalləf fun Breisish.

Wi de Römer noch am Rhing hächshe dääte, woo bem Vinxbach de Jränß zwesche
Bovver-Järrmanije, Germania superior, wat e Shtöck Nöchtlish fun_de Allpe
aanfing, un Niidor_Järrmanije, Germania infrior, wat_tann beß an et Meer jingk.
Wëjl do et bovvere Järrmanije am Eng woo — op lateinisch finis, en Engk, en
Jrënß — wood dä Bach alld domohls_esu jenanndt, un do kütt och sing Name fun hük
her.

Jäz markeerd_er de Jränßlinnije zwesche de ripuarische oddo meddefränkėsche
Shprooche em Norrde, un em Süüde de muuselfränkėsche Shprooche. Di zvëĳ
Shprooche_Jroppe sin fovanndt, se jehüüre beejds_en de meddeldeutsche
Shproochejroppe. Fo de Weßßeschaff_fun_de Shprooche hät dä Vinxbach Pate
jshtannde, un de su_jenannte Vinxbach_Linnije där Name jejovve, di zwesche dä
zwëĳ Shprooch_Jebeedte foleuf.



https://ksh.wikipedia.org/wiki/Teufelsbraten

Teufelsbraten en uusem Platt "Düwelsbroade" eß e'ne zweideelije Fernsehfillem
vom Hermine Huntgeburth uss em Johr 2007, en Produktion von de Colonia Media em
Aufdraach vom WDR un ARTE. Die Jescheech erstrick sich öwe elef Johr von 1951
beß 1962. Hildegard Palm, de Haupdarstellerin, eß am Aanfang vom Fillem fönef
Johr un am Engk vom Fillem säckszehn Johr alt. Dä Fillem spillt em "fiktive"
Dondorf aam Rhing zwesche Kölle un Düsseldorf jeläje, net ze verwääßele met dämm
echte Dondorf, e Dörp von Hennef aan d'r Sie. Deshalef sen och die mietzte
Opnaame in Kriefeld un Duisbursch jedrieht wudde. Dä Fillem drieht sich öm et
Heraanwaaße von e'nem intilijente Mädche, dat sich uss em kölsch-katholische
Arbeedermillieu von de "Wirtschaftswunderjohre" befreië will.

Met säckszehn Johr krië de Äldere vom Hildegard en Empfehlung, dat Kind op et
Aufbaugymnasium ze schecke, domet et et Abitur maache kann. Trotz dä Empfehlung
schecken se et äwe en de Fabrik, wo et als Sekretärin bei e'nem "Böro-Drache"
landt, dä et schekaniere deet. Weil et Hildegard, opjeweck wie et eß, sich die
Schekanierereie net jefalle löss, kritt et en Affmahnung un wierd zom
Personalchef bestallt. Dodrop wierd et Zehuus vom Bapp verkammesölt. Unjlöcklich
dodröwe, dat et en de Fabrik jonn moss un net op et Gymnasium jonn darf, kööf et
sich Schabau un fängk et Suffe aan.

De Roman "Das verborgene Wort" vom Ulla Hahn hät dämm Fillem als Vürlaach
jedeent.



https://ksh.wikipedia.org/wiki/Suure_Bounne

Soore Bunne sen jröne Bunne, die jenau wie Soore Kappes und Salzjurke durch
Mileschsäurejärung haltbar jemaat weede. Se jehüren zom Suurjemööß.

Em Rhingland ka_me Suure Bounne ferdisch enjelaat em Lade koofe, en andere
Regione vun Deutschland kennt me se jaanitt, un se soullen laut dä
Jemößfabrikante doh och jaanitt ze verkoufe sen.

Di kleij gefitschte Boune wääde koot jekoch unn dann med Salz in ennen Pott
jestampf. Nach en paar Wuch ess de Järung fäddijj.

Traditionell määt me Suure Bounne unger_e_nander miestens em Winter als defftige
rheinische Stampp-Pott, wie me die och en Holland kennt. Dohzo koch me die
Bounne met jepökeltem Fleesch, wie durchwaasenem Speck, Kasseler ode Mettwoosch,
un schött die Bröh en_en Kump aff. Nevenbeij hätt me Ädäppele jekooch, stampp se
ze Püree un mengk die Bounne dohrunge. Anschließend jitt me suvell Ääpelsbröh
jemisch met Suure-Bounne-Bröh dobeij, bes dat Janze ne mangse Püree es, dä net
ze salzig schmecke darf. Dann läät me die Kasseler ode dat andere Fleesch
dohropp, un hätt e defftisch Winteresse.



https://ksh.wikipedia.org/wiki/Siegfried_Graetschus

Siegfried Graetschus (* 9. Juni 1916 ä Tilsit; † 14. Oktober 1943 em
Vornichtungslajer Sobibór) woch önö dütsche SS-Ongersturmvührer. Hä jehood zo d
Mannschaff van öt Vornichtungslajer Sobibór un wood beij dr Opstand ömjebraad.

Graetschus woch va Beroff Buur. Hä wood 1935 Metjlett van d SS un troon ee Joohr
spiidr d NSDAP beij. En d Anstalt va Bernburg werkde hä em Büro. Dono kömmerde
hä sisch öm d Autos van öt Konzentratiunslajer Buchenwald. Dobeij veel hä op un
wood no Berlin jeholld, wo hä övver d jeplande Aktiun-T4 informeerd wood. En d
Anstalt va Grafeneck, Brandenburg un Bernburg hod Graetschus di Opjaav Lische z
vorbrenne. Em Vornichtungslajer Belzec werkde hä an Jaßwarels.

Ön kotte Zitt werkde hä em Vornichtungslajer Treblinka, iih hä em Aujust 1942 no
öt Lajer va Sobibór koom. He wood hä Ongerscharvührer un hod öt Kommando övver
90 – 120 Trawaniki-Männer. En di Positiun soll hä drei Jüdde un zwei
Trawniki-Männer erschoße ha, di jeklaud hodde.



https://ksh.wikipedia.org/wiki/Siegburg

Siebursch eßß en Stadt em Rhingland. Et eßß de Kreijßstadt vum
Rhing-Siesch-Kreijß em Südde vun Noodrhing-Weßßfaale. Mer schwaadt heä et
Sieburjer Platt.

Siebursch befingk sich op d'r räschte Sigck vum Rhing (och schäl Sigck jenannt),
26 km vun Kölle un 10 km vun Bonn entfäänt, aan der Ufere vun Agger un Siesch.
Siebursch jilt als traditionsbewusste un trotzdämm moderne Stadt. Siebursch
hät_e_ne ICE-Bahnhoff (Bahnhof Siegburg/Bonn) aan d'r neuen Iiesebahnstreck
Köln–Frankfurt am Main, aan dämm och Regionalzöch un S-Bahne vun d'r ahlen
Sieschstreck haale. Siebursch es_en Stadt zom Enkoofe met 'ner besonderen
Atmosphär. Dä Stadtkään met singem historische Maatplatz un Jebäude ka_me jot
öwerschaue. Bekannt is Siebursch och durch singe mittelalterliche
Weihnachtsmaat, beij dämm vür allem mittelalterliche Handwerkskuns zor Schau
jestellt witt.

Et Jebiet vun Sieschbursch befingk sich op_e_nem südössliche Ausläufer vun d'r
Kölsche Bucht un jrenz em Oste aan die Usslöfer vum Berjische Land, em Südde aan
die vum Westerwald und die vum Sibbejebirsch.

Et Stadtjebiet vun Siebursch weed vun d'r Siesch, d'r Agger un dem Wahnbach
umflosse. Am Sieschwehr fließt d'r Mühlejrave vun d'r Siesch av, durch de Stadt
durch, un op d'r Zang widder in die Siesch zerögg. D'r Wahnbach speißt zoeets
die Wahnbachtalsperr, bevor hä wie die Agger in de Siesch mündet.

Siebursch lit in d'r Niederrheinische Bucht, enem Becke im Norde vum Rheinische
Schieferjebirsch. Em drette Äädzickalder hät sich d'r Boddem jesetz, wodurch de
Bucht endstande es. Im Oberoligozän hieß et Land unger em Auelgau, et Meer hät
bes hinger Bonn jereicht. Im Oligozän sinn die Scheechte vun helljraue bes
dunkeljääle Ton entstande, die et für allem in d'r Jäjend öm de Aulgass jit, un
die im Meddelalder dat Fundament dozu lääschten, dat Siebursch zu ener bekannte
Döppesmächerstadt weede kunnt. Nohdem et Meer dann widder fott wor, han sich he
och noch Sand jemengt met Brungkollflötze drop avjelagert. Dat kann mer och janz
jot in de Rhing-Terasse (und denne vun de angrenzende Flüss wie Siesch un Agger)
sinn.

Amtierender Bürjermeester is Franz Huhn (CDU), der dat Amt 2004 von Rolf Krieger
övvernommen hät.

D'r Braschosser TV 1913 spillt met singer Mädche- und Herrenmannschaff in der 2.
Bundesliga Nord.



https://ksh.wikipedia.org/wiki/Schang_J%C3%BClich

Dä Schang Jülich eß eine fun de letzte vier Edelweißpirate uß Iehrefeld, di noch
am Lääve sin. Hä liv en Kölle. Doh eß hä och, am 18. Aprell 1929, jeboore woode.

Em Johr 2003 förbereidt, hät hä 2004 dat Komitee för en demmokrattische UNO
unger däm Club of Budapest singe Schermhächschaff met jejröndt, un wohr dann för
zwei Johr do em Beirot dobei. [1][2]

Hä angjascheet sesch zosamme met em Gertrud Koch un em Schäfers Peter doför, dat
de Minsche sesch bewoß blieve, wat em Nazidütschland jewääse es, et Jedëngke aan
de Edelweißpirate oprääsch ze hallde. Doför han di Bööscher jeschrewwe, un
diverse Vördrääsch jehallde, Akßjuhne un Veraanschtalltone jemaat. Dr
Landschaffsfoband em Rhingland hät dänne dröm em Mai 2007 der Rhinglanddaler als
en Ußzäjschnong jejovve. [3]

Am 9. Septämbo 2006 kräät dä Schang dä Severins-Bürgerpreis 2006 folije för sing
Angaschemang em Vringsveedel. [4]

Hück eß hä dä Baas fun de klejnßte Fasteloovendsjesellschaff] en Kölle un en
Eurasije, woh hä och der Prässidänt, der Litteraat, der Schatzmeister un der
Kaateverkeufer eß, hä eß nämmlesch der einzije en dä Jesellschaff. Ävver die
Jesellschaff schavv_et, jedes Johr en jrooße Sezung en de Müllemer Shtadthall op
de Bejn ze brenge. Doh määt dann dä Schang de Sezungslejter un sprengk och en
enn, wann sejj_enne Künßler jet verspät. Ene Elverrot hät sing Jesellschaff och,
dä setz och met op de Büühn. Et sinn_er ävver alles Poppe. [5]



https://ksh.wikipedia.org/wiki/Schamhaftichkeet

Schamhaftichkeet es ö Jevööl va Vorläjeheet, dä Ädrock, dat öt Persönnlichste, d
Intimsphär vorletzt woode es. Di sich schamende Persun had dä Ädrock,
bluußjestald z se, jätt jedooh z ha, watt jäje d Iihr övv dr Anstand vorstosse
had.

En Reaktiun op dat Jevööl va Schamhaftichkeet es döck, dat öt dr Persun wärm
sujar heeß weed, dat sö önö ruhe Kopp kitt, Reaktiune zeechd, di sö sälvs net mi
onger Kontroll kitt. Mo sprechd dann van dörch öt vegetative Nervesüstem
usjelößd Reaktiune.

Dat Wood Schamhaftichkeet kütt van öt ald dütsche Wood Scama övv Skama suwi
Skamo, dat met öt Huchdütsche Wood „Beschämung, Schande“ övversatze weed.

Beij völl Mänsche weed Schamhaftichkeet dörch dat Jevöhl va Nacktheed usjelöst,
ävver och dr Vorloss van öt soziale Ömveld kann zo ön peinlich Situatiun vühre,
di sun Reaktiun uslößt. Sich en ö sozial Ömveld net su z vorhalde, wi öt erwaad
weed, vührt och zo Schamhaftichkeet. Äldere vorstönd öt döck net, dat Kenger hön
Äldere net mi bütze welle, wenn anger Kenger zokikke.

Öt jitt Situatiune, wo Schamhaftichkeet van d Jesellschaff vörjeschrävve es. Öt
weed erwaad, dat mo sich schamd, wenn mo unbekleed tösche ajetrocke Mänsche
stehd. Vähld dat Jevööl, dann bestroovd d Jesellschaff di Persune. FKK es jätt,
dat d Jesellschaff zo manche Zitte net akzepteere kutt un bestrovde. Vählende
Schamhaftichkeet kann bes zm Jesechtsvorloss, sujar bes zm Usschloss us d
Jemeenschaff vühre.

Bei d Chreste, Jüdde un em Islam had d Schamhaftichkeet met d Sünd z do, di Adam
un Eva dörch dat Klaue van d Appel vam vorboone Boohm bejange hand. Sö es doher
Deel van d Mänschwädung.



https://ksh.wikipedia.org/wiki/Saure_Bohnen

Soore Bunne sen jröne Bunne, die jenau wie Soore Kappes und Salzjurke durch
Mileschsäurejärung haltbar jemaat weede. Se jehüren zom Suurjemööß.

Em Rhingland ka_me Suure Bounne ferdisch enjelaat em Lade koofe, en andere
Regione vun Deutschland kennt me se jaanitt, un se soullen laut dä
Jemößfabrikante doh och jaanitt ze verkoufe sen.

Di kleij gefitschte Boune wääde koot jekoch unn dann med Salz in ennen Pott
jestampf. Nach en paar Wuch ess de Järung fäddijj.

Traditionell määt me Suure Bounne unger_e_nander miestens em Winter als defftige
rheinische Stampp-Pott, wie me die och en Holland kennt. Dohzo koch me die
Bounne met jepökeltem Fleesch, wie durchwaasenem Speck, Kasseler ode Mettwoosch,
un schött die Bröh en_en Kump aff. Nevenbeij hätt me Ädäppele jekooch, stampp se
ze Püree un mengk die Bounne dohrunge. Anschließend jitt me suvell Ääpelsbröh
jemisch met Suure-Bounne-Bröh dobeij, bes dat Janze ne mangse Püree es, dä net
ze salzig schmecke darf. Dann läät me die Kasseler ode dat andere Fleesch
dohropp, un hätt e defftisch Winteresse.



https://ksh.wikipedia.org/wiki/Sabrina_(Film)

Sabrina es önö Film, dä em Joohr 1954 en d USA van dr Rejisseur Billy Wilder
jödriind woode es.

D 2 Sööhn Linus un David send jrondvorscheede. Linus es önö Werkessel. Hä had
kenn Zitt vöör Vraue un jeehd ä si Werk op. David dojäje läävd mä vöör sing
Vreud. Hä viird jäähr un had döck Vröndinne. Sabrina, d Doohter van dr Vaahrer
van d Famelisch had ö Oohr op David jeworpe, traud sisch ävver net, dr Mond op z
mache. Als David dat opvälld sid öt ösu uss, dat hä och Spass an dat Mädche had.
En d leitzde Minüt välld dann ävver David op, dat Sabrina d richtije Vrau vöör
häm es.

Beij öt Bösetze van d Rolle joov öt Tuschereie. Jöpland woch, dat Gary Grant d
Roll va Linus övvernomm. Dä wood ävver dörch Humphrey Bogard ersätze. William
Holden, dä va Anfang a d Roll van David zojöschrävve kräät, kutt ävver Humphrey
Bogard net rüsche. Dä woohl net met Audrey Hepburn zösamme spälle. Sing Vrau
sold di Roll kriije. Dä Kniiß beij öt Driine van dä Film kann mo sisch
vörställe.

Dä Film jöwonn enne Oscar vöör d beitzde Kostümme un önö Jolden Gloub vöör öt
beitzde Driihboch.



https://ksh.wikipedia.org/wiki/Ronald_W._Reagan

Ronald Wilson Reagan (* 6. Februar 1911 ä Tampico, Illinois; † 5. Juni 2004)
woch tösche 1981 un 1989 dr 40. Präsident van d USA. Hä woch dr Nachfoljer va
Jimmy Carter un wood spiir va George W. Bush aavjelößt. Jlichzittich woch hä a
paar Joohr lang Juverneur va Kalifornie un önö vreuere Schauspeller.

Sing Äldere woore Jack un Nelle Reagan. Hö woch öt 2. Kengk en ön ärm Famelesch.
At en d Schöll vang hä met öt Schauspellere a. Si ischte Jeld vordeente hä als
Sprächer em Radio. Hä sproch dobeij övver Sport, wobeij hä völl övver Beißball
saare kutt.

No sing Waahl als US-Präsident em Joohr 1981 däng hä völl vöör d Weetschaft
ävver hä bouwde och öt Militär uss. SDI es op singe Mess jöwaaße. Ussepolitisch
veel dr Jrenada-Kresch ä sing Amtszitt. Alljemein ka jsaat wääde, dat hä jäje dr
[[Kommunismus] äjstalt woch. En sing 2. Amtszitt ongerschreff hä met Michael
Garbatschow Vorträch, öm Waffe kwitt z wääde.

Reagon leed sisch ö zweide Moll wäähle, kräät dobeij ävver winnijer Stemme als
beim ischte Moll. Bökannd wood sing Reed an d Berliner Muuch wo hä Garbatschow
zoreef: „Mach d Muuch op!“



https://ksh.wikipedia.org/wiki/Rheinromantik

De Rheinromantik beschrief en Jeisteshaltung, die en alle Kunsjattunge zom
Ussdröck kom. Se entstond en d'r Zigck vun d'r Romantik, die et Engk vum 18.
un_et janze 19. Jahrhundert ömfass. De Aanfang wutt vür allem durch
Schriffsteller un Künsler jepräsch. Em Aangeseesch d'r waasenden
Industrialisierung met all dä schläschte Bejleiterscheinunge, hätt me sich d'r
Natur un d'r Verjangenheijt zojewandt. Friedrich Schlegel (1802 em
Mittelrheintal) hätt joot beschriewe woröm_et dobeij jing:

...für mich sen nur die Jäjende schön, die m'r jewööhnlich rauh un wild nenne
deet; nur die sin erhabe, nur erhabene Jäjende köunne schön sen, nur die errääje
de Jedanke vun d'r Natur. [...] Nix äwer kann dä Endruck su verschönere un
verstärke als die Spure vun menschlichem Moot aan de Ruine un d'r Natur. Stoulze
Burje op wildem Felse, Denkmohle uss d'r menschliche Heldezigck, sich
anschlüüßend aan die hühtere uss dä Heldenzigge d'r Natur.

Et Mittelrheintal wutt Engk vum 18. Jahrhundert vun Reisende wie dämm Italiener
Giorgio Bartoli un dämm Engländer John Gardnor em Johr 1787 bereis. 1802 hätt
Clemens Brentano un Achim von Arnim et Tal bereis. Lord Byron (1812–1818) hätt e
Reisejedisch "Childe Harold's pilgrimage" jemaat. William Turner kom wäjen
singer op dänne Reise jemohlte Bildere vür allem beij de Engländer en de
Schlaachzeile. Dodurch hätt sich et Rheintal vun_e_ner Durchreiseregion op d'r
klassischen Bildungsreis noh Italie zo'ner touristischen Adress vum ierschte
Rang entwickelt. Noh d'r Schweiz met ihre rauhe Aleppetäler wutt et felsije
overe Mittelrheintal met singe velle Burjschruine zom "touristische" Moss.

Veel Fürste un rische Privatlück hann me'm Widderoppbau vun dä Burje bejounne.
Allen vüruss et preußische Köningshuus, dat glich aan mietere Stelle tätisch
wor. Als schönstes Bauwerk vun d'r Rheinromatik jilt dat vun Köning Friedrich
Wilhelm IV. jebaute Schloss Stolzenfels beij Kowelenz. Suja einfache
Tunnelzojäng hätt me während dä Zigck vun d'r Romantik neujotisch ode
neoromanisch jebaut.



https://ksh.wikipedia.org/wiki/Rheinland

Dä Bejriff eßß äwwer ned kloor deffeneet. Jeedenvalls_eß fill winnijer
jemëijndt, wi dat jannze Land, wat laans_em Rhing litt — esu jesinn ess_et enne
koomijje Bejreff fö_Jeede, dä_sish do_met nid_esu_jood_ußßkänndt.

De lenke Sigg vumm Rhing wood als eäztes vunn dä Römer besiddelt. Däswäjje sinn
noch hück de mießte Städt im Rhingland up dä Sigg (en Ousnahm eßß Düsseldorf).

Dat Rhingland als zesamme jehüürendet Jebiet eßß eäz dorsch de Proiße jemaat
woode. Noh däm Wiener Kongreß hänn se de aale Förstedömer, Jrafschafte unn all
dä Drißß in en Rhingprovinz zesamme jedäut. Do hätt noh Bingen, Kleve unn
Wetzlar zojehöört, äwwer im Jroße unn Janze eßß dat ad et Rhingland jewässe.
Frööjer hät mer dä Bejreff „Rhingland“ esu jaa net jekannt, wi mier dä hügk
hann.

Noh däm Zweijte Weldkrisch eßß dat Jebiet jedeild un de nöchtlijje zweij
Drettelle med de Wääßfaale in en Land zesamme jesteck woode, un et süüdlijje
Drettel met dä Pällzer. Dat hätt dä Rhingländer natürlisch nid_esuh jään jehatt.
Et hätt äwwer nit jehulfe.

Mansch Ëine süüd_et Rhingland alß dė Jääjend, woh de Minsche aam Rhing laanß un
räähs_on_lingx drömm_erröm der Faa0teleer fiere. Dat wööhr dann fum
Jränß_Shtriife fun 20 beß 30 Killomeeter en Holland bëij Emmerich, der jannze
Rhing erop beß övver der Bodde_See eruß, un wigg_en_de Schwëijds_erinn. Ävver
dadd_essen Aat Minderhëijte_Mëijnong.



https://ksh.wikipedia.org/wiki/Rheinischer_Regiolekt

Dä Rheinische Regiolekt, och Rheinisch, rheinische Umgangssprache, Küchenkölsch
udde sönswie jenannt, ess en Art von Sproochjemangs us ripoaresch Platt on
Huhdeutsch. Et hät sech en dä letzte 100 Johr entwickelt, wäll em Rhingland mieh
on mieh Huhdeutsch jesproche wuerd, ävve de mieste Minsche dat jar net örntlich
kunnte. Hüggzedaach hüert me en dä mieste Städt nur noch winich ächtes Platt,
ävve dä Regiolek hüert me noch vill. Dat führt dozu, dat manche Minsche jar
nimmieh wesse, wat ächtes ripoaresch Platt ess on et mem Regiolek verwechsele.

Em Regiolek ess die Ussprooch on die Art, wie mer Sätz mät (Syntax),
miestendeels vom Platt övvenomme; de Jrammatik ess halv on halev on de Wörd sen
fass komplett Huhdeutsch. Op ener Sitzung vom Foßballvereen sät zom Beispill dä
Jupp Walterscheidt: „Hier! Wat isch noch saren wollt: Wie wäret denn, wemmer im
Verein wat Geld sammeln täten, für villeisch dat Vereinshaus ze rennevieren?“
Dat ess kee Platt on och kee Huhdeutsch. Dat nennt dä Jermaniss dann Regiolek.

Dä Rheinische Regiolek hät nit vill Fründe. Die Huhdeutsch spreche, sare, hä wör
verkiehrtes Huhdeutsch, on die Platt schwade, sare, hä wör verkiehrtes Platt.
Ävve hä ess evvens en Sprooch för sech. On hä hät ene Vürdeel: Me wiërd domet
övverall verstande on kann doch e bessje von singe heematlijje Äjenart bewahre.
Och jit et kaum jonge Minsche, die ungereneen Platt spreche, ävve zemendens jit
et noch welche, die Regiolek spreche.



https://ksh.wikipedia.org/wiki/Pittersbersh

Dä Pittersbersh issenne Berj im Sibbejebirje. Hä is 331 meter huh. Op de linke
Sick es et Bundesjästehus vun dä Bonner Rejierung, esu 2/3 der berjerop. Nu sin
di aff noh Bärlin un dat Jästehus ess och en Hottel jewoode, wo jeder erinnkann.
Wänner et Jäld dofö hätt. Su jesinn kann do koum Eijner erinn.

Fun Nidderdolledörp jeiht enne Wääsh zwesche däm Falkenbersh, dm nördlijje
Nohbor fum Pittersbersh erop zwesche die zväj Bersh, un fun dämm aff kammer fun
Norrede op dä Pittersbersh klimme. Do kammer och eröm un nohm Hottel hin jon.

Fun Könißwinnter kammer op ennem Foßwääsh am Tännisplaz förbäj op en Schtroohß
kumme, da kütt mer och fum Wintermülenhovv us mottorisiert drop, dä Wääsch
serpentient sisch jet der Berj erop un dann kammer do parreken un övver ne janze
jraade Wääsh huh, dä kütt dann unger däm Jästehus Hottel op däm sing
Zofaatßschtroohß. Fröhjer kohmer do nit dorresch, schwäijßjonit, wi dat hügg eß.

En shtöck fott fum Berresch em Süüde jeiht die Shtrooß vun Könißwinter noh
Ittenbar am Pittersbersh föbäi. Di Shtroohß häjß Ferdinand-Mülhens-Shtroohß noh
däm Könißwinterer un Köllner Indußtrielle (4711, Drachefälßbaan, Holz, Hottels
un Jaßßhüser) dä och dat Hottel hätt baue loohße, wat füürem Bundesjäßtehuus doo
om Pittersbersh wooh. Fun do dä Shtroohß kammer och mim Auto övver fill
Serpentine met Jeheimdihnßbewachung op dä Berrjjerop nohm Hottel faare



https://ksh.wikipedia.org/wiki/Pindakaas

Unger Pindakaas verstejht me nix anderes als holländische Ädnossmus, dat och
jään met Äädnossbotte forwääßelldt wierd.

Dat eß jet för ze esse, kann bäm Broode un Koche jenumme weede, kam_mo sesh op
et Brut shmiijere, kütt sujaa en do Koche erinn. Keufß_De em Jlas un kütt uß
Holland. Doo kütt och dä Naame her.

Pindakaaß weed uß Ääotnöss jemaat. Dofüer weede di platt jeqwätsh un fäijn
jemoohle, dat määt alld 90% beß 95% vun däm fäädijje Pindakaaß uß, dann kütt jet
Ööl, Zokker un e beßje Sallz do bäij, un dat jannze weed norr_enz mangs jerüot
beß dat dat schöön jladd_eß. Dann kütt_e en et Jlaaß un en do Suppermaat un bäij
uns_op do_Desch.

Schmekke däijt_e noo Äotnöss, ävver föölt sish wäijsh aan, baal vie e Krugk,
odder fass_esu wi_ene wäijshe Kieß. Schmägg_och joot_ßesamme met Kaamenbäer o_m
Bruudt. Dat Zeush eß nattüülish schwer fättish un litt och jet em Maare, allso
kam_mer_fun zoonämme, wem_mer fill_fun_ißß.

En de Kösh ka_mer_et joot bruche. Bäij Rüüräij kannß_de e Löffelshe draandonn,
wann't jood hallev dorsj_eß, dofür jet winnijjer Sallz. Riißnuudelle met Shärrəf
un ööhndlish Pinndakaaß en dä zauß dat ess_e jedeesh, un dann assijaatish Jemööß
dorbäij. Wenn Der kläijn Ääpel jet jeshmakklohß jewoode sinn, un Do häß_der kin
Zauß, jet Pindakaaß en der Pann wärrəm jemaat, di Ääpelsche durrəschjeshwänngk,
un schoon schmegg_et. Och bäij_m Koochebakke kam_mer met Pinndakaaß did_un_dat
aanfange. Wennß De en Bottekrääm häss_un määß en Taat druß, důnn jet Pindakaaß
en dä Dääjsh fö_de Bißkwidd_erinn — do häß_De zwa no_jet_mieh Kalloriije dren,
ävver wääje däm Sallz uß dä Nöß beß Do lang nidd_esu flöck satt vun däm Kooche,
un kanns_en mieh jeneeße.

Äfonge hätt dat Zeush ennen Ammi, dä John Kellog, dä als_Aaz noh jedd_am sööke
woo, wat hä an Lückk oohne Zäng foföddere kunnt. Et sult ne joode äijene
Jeschmak hann, bellish ze maache, un moot onn_och naahaff sinn.

Pindakaaß hät fill Fätt, fill kalloriije, un Fittamiin E un H en sish. Äänlish
wi bäij Schokkelaad weed_em enne huue Suchtfakktor noohjesaat.



https://ksh.wikipedia.org/wiki/Pelagische_Insele

D Pelagische Insele send ön Jrupp va Insele, di em Meddelmeer tösche Tunesie,
Malta un Sizilie liije. Sö entstänge us Vulkane.

Kikkt mo sich d Laach a, su jehüüre sö zo Afrika. Sö send ävver dr südlichste
Deel va Italie. Zo di Inseljrupp jehüüre d Insele Lampedusa met hör Velseinsel
Isola dei Conigli suwi Linosa un Lampione, wobeij ävver mä op Lampedusa Mänsche
lääve. Em Joohr 2009 wore öt 6.170 Persune.

D Sommere op d Pelagische Insele send heeß, un öt väld komm Rähn. Dat vüührd
dozo, dat völl Planze us Afrika do waaße. Dozo jehüüre Kaktee, di öt ä Europa
nett jitt. Manche Planze jitt öt weltwitt mä op di drei Insele.

Am Strand van d Pelagische Insele lääd d Karettschildkröt hör Eier aav, watt
dozo vührde, dat jruuße Deele van dr Strand zm Schotzjebiit ernannd woode.

Jeld weed op d Pelagische Insele met Veschvang vordeend. Usserdäm kann mo als
Buur övverlääve. En d leitzde Joohre koome och Turiste op d Insele, di ön
Möjelichkeet boone, a Jeld z komme.



https://ksh.wikipedia.org/wiki/Pasquale_Paoli

Filippo Antonio Pasquale de' Paoli (Pascal Paoli) (* 6. Aprel 1725 ä
Stretta/Morosaglia; † 5. Februar 1807 ä London) woch önö korsische Revulutionär.

Dr Papp va Paoli woch önö Art Rejierungschef op Korsika als dat noch onger dr
Könnig Theodor I. ön Monarschii woch. Wä d Jeschicht va Korsika kennt, dä weeß
dat d Insel nät lang on Monarschii woch un als Paoli 1755 us Neapel no Korsika
zöröck koom, da wooch öt met d Monarschii at vorbei. Paoli kämpfte als Aaführer
van d Girilla jäje Jenua, dat do öt Saahre hott. Heebei hott hä övverraschönd
völl Erfolsch.

Paolo versoot ön Demokratie ä Korsika äzöfüüre. Heebei holp häm Carlo
Buonaparte. Hä wooch Paolis rääte Hand un versoot, ä Rom vöör Korsika z spräche.

Singe Jechner änderde sisch als Jenua am 5. Mai 1768 Korsika an d Franzuuse
vorkoovde. Paoli kämpfde va do a jäje Frankreich. Isch al 22 000 Mann van dr
Graaf Vaux akoome moot hä opjävve. Am 9. Mai 1769 joov hä op un jäng en öt Exil
no Ängland. Ä London storv hä am 5. Februar 1807.



https://ksh.wikipedia.org/wiki/Oberstdorf

Oberstdorf es ön Jemeende em Aljäu. S litt op ön Hüühde va 815 m övver dr
Meeresspeiel un hat knapp 10.000 Äwonner.

Önö jruuße Deel va Oberstdorf es op Turiste äjestalld un jäddes Joohr schloffe
di he a onjeväär 2,5 Milliun Naate en Bädder va dat Dörp. Wä sisch onger di Lüüh
ömhüüd un vroot wisu s no Oberstdorf komme, dä hüüd, dat mo he em Sommer ösu
schünn wandere kann, dat d Loff ösu jott es, dat d Berchbaahne op öt Nebelhorn,
öt Fellhorn övv öt Söllereck su doll send. Wä em Wengkter kütt, da vorzälld, dat
d Leupe he su jott send, dat mo su schünn dörch dr Schneij flaneere kann un dat
d Jeschäfte ä nüüß d jruuße Städt wi Münche övv Augsburch nostönd. Sälvs wä jätt
vöör d Jösundheed do well, dä vängd ä Oberstdorf alles watt hä nüdisch had. He
es dr Kneip jenau ösu vortroone wi öt Moorbad met d jesond Brööh.

Oberstdorf, watt öt am widdste em Süde liihende Dörp va Dütschland es, es va
schünn Dääler ömjävve. Hezu jehüre öt Oydal, öt Tal va Birgsau, öt Tal van d
Trettach suwie d Täler van d Stillach un van d Iller.

Am Joohresäng kikke sisch völl Lüüh Oberstdorf em Fernseh a, denn öt ischde
Spränge van d Viirschanzeturne weed he aavjehalde.



https://ksh.wikipedia.org/wiki/Nubbel

Dä Nubbel wonnt över der Faßtelovenz-Zick en der Kneipe. Manschmol och druuße
obb_em Vüürdaach odder op dor Leuschreklame. Do sezze un luuort uns beejm Drenke
zoh. Dä nubbel eß ennen lanz schlemmen Finger, för jede Schabau den eine fun uns
kritt, trink der nen kleinen Mit. Hä jrief der Meäädsche unger de Röggekisse un
wat dää alld an Lippenschteff ... en der Hoor hänge hatt, auweiauweijowei, jooh.

Wenn der Faßtelovend eröm eß, dann schterreb dä Nubbel janz
plözlijj_un_unerwachtet. Opwol nattülij_jall_ald lang bescheid_weßßen un
reschzeejtig beß halver zwöllef en der Kneip opjeloufe sinn. Janz plözzlisch
häddem der Schabau beß do hen aanjeföllt, wo doführ noch de siehl jesässe hätt.
Da hat di keejne Plaz meih, dat woh dä zo naas_un aklohlisch jewoode, do
woohr_se fott un hädden forloohße.

Un mir bringen dann dänn_Nubbel noh drußße un do weet_or ennet Jraab jedrache un
jede ess_am flänne un am kriische. Uns Nubbel eß Duuuht! Au wei Au weih Auh wei!
Wat wooh hä doch för ene joode Fründ jewäähse! Au wei Au weih Auh wei! Suffe
hädder künne wie 10 Mann nit! Au wei, auh wei!

Dor Heeijn Zwo määt der pastuur un hälld_en Rätt. Un wänn dä net doh eß, dann
määd_et et Zilla. Di kann dat noch besser, su met baat un jannz deefe Stemm. Un
schtish_jen aan. Dä Nubbel kritt nämlij_en Feuerbeshtattung. Au wei Au weih Auh
wei! Dä arme Nubbel.

Un wenn dat Füür uß es, do jommer norr_ens hääjm füür die kneip, janz shtell,
weejl mer Fröh jo keejne schtüühre welle, un och unß Feuerwermann küüt med, da
kritt jeder noch ej Bier odder eine Kleejne Kloohre, dann jommer all ent Bett un
der Äschermettwoch hätt aanjefange.



https://ksh.wikipedia.org/wiki/Nofretete

Nofretete woch d Vrau van dr Farao Echnaton. Övversatze heecht Nofretete „D
Schünne es jekomme“. Dörch dä Jipskopp en öt Ald Museum ä Berlin es Nofretete
weltbekannd woode.

Als jong Mädche hat Nofretete Echnaton jehiirod un met häm 6 Mädcher krääje.
Wivöll Jonge zo d Famelisch jehoote es net bkannt.

Övver d Vorwandschaft kann net völl jesaat wääde. Öt sitt ävver ösu uss, dat
Nofretete d Dootr va Chattusiel III. un d Nävvevrau va Amenophis III. woch. Dat
bedüüt dat Echnaton d Nävvevrau va singe Papp hiirode.

Öt jitt sujar ön Teorii, dat s länger als höre Mann jeläävd hat un Äjüpten
alleen rejiirt hat. Dono es Nofretete dr Farao Semenchkare.

Wann un wodörch Nofretete storv es bes hüü net bkannd. Öt weed ajenomme, da töt
dat Joohr 1338 vöör Christi Jebuurd woch. Ävver sescher es dat net. Wodörch
Nofretete ör Lääve vorloor es net jekläärd. Önö Mort ka net ussjeschlooße wääde.

Am 6. Dezember 1912 vong Borchards Lu önö Jipskopp va Nofretete, däm hä met d
Jenemijung van d Rejiirung no Dütschland braad. Hüüzdaach es d Kopp en öt Ald
Museum op d Museumsinsl ä Berlin ussjestalld.



https://ksh.wikipedia.org/wiki/N%C3%BCbbelshe

En Nübbelschen och wenn et sisch esu aanhüürt, eß keijne kleijne Nubbel. Wenn
Der enne besönders kleijne Nubbel övver der Wääsch läuf, dann kannß De doch:
,Wat bes Du dann för e Nübbelsche´ saren.

E Nübbelshe es en Aat Knübbelschen, wäm_mer esu well, äver widder janz eijen. En
Nübbelschen eß immer ööhnzwo drahn, un steijt dann füür. Et hälldt jet faßß,
odder stish erus, jedenfalls.

Lejo_Shtejn han Nübbelscher bovven drop. Öff sin de Shläjer bäj_m Tishtänniß nit
jlatt un han op de platte Sigge_sun Nübbelshe uß Jummi drop. Matte wo mer sish
für_m Huß odder für der Düür der Shohn met affpuzz, di han öff Nübbelsche uß
Jummi aan der Unger_Sigg, do_met_ße nit fott_rötsche sulle. Bäj Täppijje uß
Kokoßß un Sihsahl leufß_De övver Nübbelsche. Dürre fun Klejdershränk, Shuplaade,
Shpeejelshränkshe em Badt un so_n Zeush, wänn de di zo määhß, do deuß_De am Eng
jet övver e Nübbelsche erövver, su dat dat Dinge nidd_esu leejsh fun sellver
widder op jeiht. Wenn De ne Shaav_ussem Boumark odder ussem billije Möbelhuß
zesammebouß häß De der nooh esu fiese Shruve ze sinn, ußßer, wä di nit dauondt
aanluuhre well, dä shtägg_esu_n Plastik_Nübbelsche drop, do met mer de Shruuve
un ier Lösher nit mieh süüht.



https://ksh.wikipedia.org/wiki/Monschau

Monschau es ö kleng Stättche en d Eefel. Öt litt siihr idüllisch en öt Rurdaal
tösche Imgebroch (op Platt: "Imschenbruch") un Höfe. Monschau jehüüd zom Kreis
Oche.

Monschau litt en d Nööde va d belgische Jrenz. Dodörch erklärt öt sisch och, dat
Monschau at önö Hoof anger Naame hot. Dozo jehüüre Munioy, Monjoje, Monsyoge,
Můns Yoia, Munzoyge, Muynzie, Monyou, Moynschawe, Monzwauwe un Monschauwe. Seid
1918 heescht dr Ocht Monschau.

Monschau es ön au Doochmacherstadt un en van di Attraktiune ä Monschau, dat Ruu
Huus, es d Wonneg van ene van di Hääre, di damols öt Saare hodde.

Hüü es Monschau ö Stättche, dat nävver jet Industrie meetstens dörch Turissmus
jeprächt es. En d Wääch es öt ärch reuhich ä Monschau, ävver dat ändert sisch
samstachs und sonndachs. Dann es he dr Bäär loos.

Völl van d Turiste kikke sisch d Mostödtmöllö a. Do weed jezeecht, wi Senf
jemaat weed, un mo kann he tösche önö Hoof Zoote wäähle. Ävver och Denger wi
Senfpraline jitt öt he.



https://ksh.wikipedia.org/wiki/Milton_Campbell,_jr.

Milton Campbell, jr. (* 7. September 1934 in Inverness, Mississippi, USA; † 4.
August 2005 in Memphis, Tennessee, USA) wood övverall nur dä 'Little Milton
jenanndt. Hä woo enne Musiko, ne Blues Jittarriß un Blues Senger.

Sing bėkannßte Leeder weäde woll„Grits Ain't Groceries“ un „We're Going To Make
It“ jewäese sinn.

Sing fürbilldere en dä mussik voore: T-Bone Walker, un Roy Brown, un Big Joe
Turner.

Hä hät sing eetßte Opnaam för Plaate met dä Hülp un dä Bänd vun em Ike Turner
jemaat. Dat woo bäij Sun Records.

1958 eß e noh St. Louis jetrocke un hät met döm Oliver Sain zosamme dat Plaate
Läijbel Bobbin opjebowt. Di hatte zom Bäijshpill och Albert King unger fodraach.
1961 jingk hä bäij Checker. Dat woo enen Afflääjer vun Chess Records. En de
nääxte nüng Joohre hät hä dann övver hundott Stöcke opjenumme wofun e paa unger
de Top-Ten-Hiz koome. De Plaat „Who's Cheating Who?“ wood sujaa Nummer Äijn en
de Rhythm & Blues Charts. Em Johr 1971 es Little Milton dann noh Stax jewääßelt.
Hä hät do och singe Shtil jewääßeldt un mieh met Siggeinstromänte jemaat, di mem
Boore jeshpellt wäde, un met de Memphis Horns, un met "Big" Joe Turner, un met
Willie "Too Big" Hall zosamme jeshpillt.

Fun 1984 beß 2004 woo Little Milton bäij em Südshtaate Soul Läjbl Malaco unger
fodraach jewääse. Do hät e met „The Blues is Alright]“ enen Hidd em Chitlin
Circuit, dä R&B-Klups em süüde vun de USA jehatt. Dat album „Welcome to Little
Milton“ versammt howpsäshlesh zwäijshtemmesch jesonge Shtöcke vun Little Milton
met Rock- un Blues Künßlere wi Lucinda Williams, Delbert McClinten, Peter Wolf
dä voh föer bäij de J.Geils Band, Keb Mo' zusamme. Bäij Malaco hätt e
howpsäshlesh joode Plaate em Soul un Blues Shtil vum Süüde fürjeleesh, woo fun
enne Däijl och in dä berüümpde Muscle Shoals Studios opjenumme woode woore. 2005
hät hä bäij Telarc en CD eruß jebraat met däm Tittel „Think of me“ produzeet vun
Jon Tiven, dat ess en jood Allbum em aale Soul un Blues Shtil jewööz met
Elemente us dä 60-er Johre Mussik.



https://ksh.wikipedia.org/wiki/Marlene_Dietrich

Marlene Dietrich (* 27. Dezember 1901 ä Berlin); † 6. Mai 1992 ä Paris) woch ön
dütsche Schauspellerin un Sängerin, di önö jruuße Deel van här Lääve en d USA
jöläävd had. Hörö Jeburtsnaam woch: Marie Magdalene Dietrich.

Marie Magdalene wood als zweide Doohter van önö Poliss ä Berlin jeboore un joov
sisch at em Alder va 11 Joohr dr Naam Marlene. Als hörö Papp storv, hiirode hör
Mamm ö zweide Mol, önö Mann, dä ävver em Ischde Weltkresch öm öt Lääve koom. Em
Joohr 1918 kräät sö Musikongerrecht an ön Musikhuchschüll ä Weimar. Drei Joohr
spiidr, 1921, böschloss sö hör Studium ä Berlin wiir z maache, mood ävver
opjrond van ön Krankheed ophüüre. Su entscheed sö sisch, Schauspellerin z wäde.
No öt Vöörspräche am Dütsche Theatr ä Berlin joov Max Reinhardt hör ön Stell. Öt
wore zwar mä kleene Rolle, di hör zojösproche woode, ävver öt reichde, öm jönoch
Jeld z vordeeene, öm z lääve, un Knöpp vöör Schauspellongerricht bleed och noch.

En di Zitt veel hörö ischde Film, önö Stommfilm, dä „Su send d Männer“ hosch.
Angere koome dono, un zösamme met hörö bekanndste Stommfilm Der blaue Engel
entstänge 16 Filme oohne Tun. Ä enne dovan liirde Marlene hörö spiidere Mann
Rudolf Sieber kenne.

Em Joohr 1929 wood Marlene jövrood, övv sö Loss höd, en dr Film „Der Blaue
Engel“, enne van d ischde dütsche Tunfilme, ön Hauptroll z spelle. D Roll van öt
Lola vorholp hör zm Dörchbroch.

Zösamme met Regisseur Josef von Sternberg övvernomm Marlene Rolle ä Filme ä
Hollywood. sö koom en Amerika su jott a, dat sö ö Anjebot va Josef Goebbels
usschloch, wärm zöröck no Dütschland z komme. Filme onger d Rejii va Alfred
Hitchcock, Ernst Lubitsch un Billy Wilder vorholpe hör dazo, enn van d
bökanndste Schauspellerinne ä Holywood z wäde. 1939 entscheed Marlene sisch, dö
Staatsbürgerschaff van d USA a z nämme. Vo do a, holp sö dütsche Flüchtlinge, ä
Amerika önö Voss op d Ääd z kriije.

Marlene held Hitler iwisch vöör önö Vorbrächer un ongerstötzde d Soldate, di em
Zweide Weltkresch jäje Dütschland kämpfde. Mo soch Marlene ä Europa un ä Afrika
beij d Soldate un maade hör met hör Sänge un Danze Modd un Vreud.

Als Marlene Soldate bösood, wood sö van dütsche Vraue bejrööst un di laate sujar
zösamme, öm hör önö Koch z backe. Dat wood ävver net övverall ösu jeseeh. Völl
mente, dat sö dat net jäje Hitler däng, da töt jäje öt dütsche Volk wöch. Ä
Amerika un Frankreich woode hör Orde vöör hör Wärk övverreichd.

No dr Zweide Weltkresch woch sö komm noch ä Filme z see. Sö soch hör Roll op d
Büühn, wo sö jruuße Erfolje hod. Shows op d janze Wält zeechde di Vrau, di met
hör Stemm Opsee erreechde. Zosätzlich maate hör Kleer va sisch mulle, di su
ussjövalle wore, dat di Ziidunge dorövver schreeve. Ä Israel schaffde Marlene ön
Sensatiun. Öt woch vorboone, Leddcher ä Dütsch op d Büühn z sänge. Marlene held
sisch ävver net dora. Sö saad dozo, dat sö net ee Leddche sängd. Nüng woode va
hör jesonge. Dat Volk, dat sö hood, kräät z iisch önö Schräck, ävver no ön kotte
Zitt wood doruss Vreud un öt Klatsche noom ke Äng.

Dütschland bösood Marlene Dietrich ö paar Mol. Dobeij koome hör Optrette siihr
jott a, ävver zweimol joov öt Ärjer. Eemol speude ä Mädsche ä Düsseldorf Marlene
a, un eemol wood sö met ä Ei böworpe.

Marlenes leitzde Optrett woch em Joohr 1975 ä Australije. Dobeij broch sö sisch
önö Knouch. 1979 wood hörö leitzde Film jedriihnd.

No 1979 trock Marlene sisch en hör Wonnig ä Paris zöröck un woch net mi onger öt
Volk z see. Marlene wood krank, hong an d Flasch un nomm Tablette. Marlenes
Doohter kömmernde sisch öm hör Mamm. Önö jeplande leitzde Tatsachefilm met hör
wood va Marlene aavjöbloose.



https://ksh.wikipedia.org/wiki/Luciano_Pavarotti

Luciano Pavarotti (* 12. Oktober 1935 ä Modena; † 6. September 2007 ä Modena).
Hä woch änä van d beitste Tenöör, di öt joov.

Pavarotti koom us normale Vorhältnesse. Sing Äldere woore Bäckerslüü un hä wood
z’isch Liihrer, ongerichte ävver mä 2 Joohr. Do singe Papp och ön joo Stemm
hott, braat hä Luciano öt Sänge beij. 1956 entscheed hä sisch, met öt Sänge Jeld
z vordeene un woohl öt zo singe Beroff maache. Hä studierde ä Modena un spiir ä
Mantua Jesang. Dat Studium woch ävver ö suu düür, dat hä övver 6 Joohr nävvebeij
Versescherungen verkoovde. Sons hött hä net studiere könne.

1961 jewonn hä dr ischte Priiß en önö Jesangswettbewerb. Dä bestäng doruss, d
Roll van dr Rodolfo ä Puccinis Oper [[La Bohème än öt Theater va Modena z
spälle. D Opführung woch önö jruuße Erfolsch un hä wood ä völl Opernhüser
äjölaahne. Su koom hä no Amsterdam, Wien un no Zürich.

Jö mii hä song, jö bekannder wood hä un so duurde öt net lang, bes dat hä och än
Amerika un Australie song. Sälvs Opere wi d Scala ä Mailand övv d Met ä New York
bleete häm net vorschlooße. Mo kann saare, dat 1965 dr Avang van sing Karriere
bejonn.

1990 koome 3 Tenöre z’samme. Hä, Jose Carreras un Placido Domingo maade d Drei
Tenöre op un woode domit weltbökannt.

Pavarotti hiirode 2002 sing Sekrätärin Nicoletta Mantovani. Sei bekoome
Zwillinge, wovan ävver mä e Kengk övverläävde. 3 Döötisch hot Pavarotti at us d
ischte Ehe met Adua Pavarotti.

Bei önö Optritt en d Metropoltion Opera ä New York joov hä 2004 öt Äng van sing
Bühnenkarriere bökannt. Konzerte woohl hä ävver immer noch jävve.



https://ksh.wikipedia.org/wiki/Literat

Em Fastelovendsverein hät me vil Poßte un Pößje ze verdeele, domet de Metjleeder
ire Spaß un ier Freud han. Der Literat es ene janz weschteje för die Vereine,
die en Setzung maache, un weed öf ongerschäz, un es och med reschtesch Ärbött
verbonge. Dr Literat loohrt un hööt sesch de Redde un de Künnßler aan, lang ieh
dat die optredde, un bout et Projramm zosamme för de Setzung. Hä moß wesse, wie
sing Vereinskolleje un de Jäß drop sen, wann wat jespellt wöd, jesaat weed, un
wann de Zojabe komme dörve un wann nit - weil söns et Projramm dorjenande
jeröht. Dat hät dä Literat ald all akorat jeplant, lang befür de Setzung
ahnfänk, un hä loohrt dernoh, dat dat och all flupp. Hä hängk aam Händie, un
weiß woh Stau es, un wä jetz em Taxi sez op däm Wääech en 'sing' Feßhall, wann
de Setzung alld am loufe es, un hät kei Rouh, beß dr letze Optred henger em lit
un övver de Bühn es.

Dä Literat es ävver och dä de Klöpp vun de Kolleje kritt, wann en Redd nit
aahnkohm, de Jecke nit jelaach han, ode jans fies, dr Kardinal zu schwaz jemoolt
wod un dat Fett öffentlesch zerök schmiehß, watte avkräje hät. De Literate werke
mieh em Verborjene, un wan se ier Job joht maache, da merk mer dat do drahn, dat
mer en supper Stemmung hät un alles läuf un et fälld einem nix op.

De Literate berode och de Künnßlere, dat di sesch op de Minsche enstelle. Do jon
de Literate öff noch jraad vörm Optrett bei en Band un sare: „Loß jet leis
aanjonn,“ oder „Jetz maat ävver öhntlisch Stemmung! Un de Trumm jeklopp!“ Dä
Ongerscheed zwesche em Mann un ennem Vibrator kütt om Möhneball velleisch joot,
doch nommedaachs bei de Puute-Sezung moß me dä nit han, och wän de Kleine
bestemmp wesse, wäh bei inne doheim dr Möll eraf dräht. Su extrem es dat sellde,
ävver et es schonn jood, och op de leise Tön aachzejevve. Öm esu besser es dat
dann, wann de Veraanstalldung joot jelonge es! Do vreue sesch de Literate, de
Minsche, un de Vürständ.



https://ksh.wikipedia.org/wiki/Li_Si

Li Si (* ca. 280 v. Chr.; † 208 v. Chr.) woch dr Kanzler va Qin Shi Huang, dr
ischde Kaiser va China, suwi va singe Nohvoljer (Qin-Dynastie).

Dä vreuere Sekretär koom 247 v. Chr. us dr Staat Chu no Qin un ersatz em Joohr
237 v. Chr. Lü Buwei, dä no Sichuan vorbannd wode woch. No dr Duud va Qin Shi
Huang hod hä dä „Zweide Kaiser“ ä sing Hand, vorloor ävver dat Jrangel öm d
Macht met dr Eunuch Zhao Gao un wood em Aujust 209 v. Chr. zösamme met singe
Jong ömjebraad. Zo di Zitt broch dä va häm jeschaffe Staat dörch Opständ (seijd
September 208 v. Chr.) usseree.

Li Si vorboohn Böcher z lääse, un vöör d Böchervorbrennung us öt Joohr 213 v.
Chr. woch hä och vorantwoodlich. Li Si deehnde öt Vorwaltungssystem va Qin op di
angere Reiche us, maade d Vorwaltung paaßend un noohm d Riche hör Rääte. Mosse,
Jeweete un Norme woode aajepaaßd. Dat jold vöör Mönze, Waffe övv Warels.
Prevatlüüh wood vorboone, Waffe z ha, Jrenzmuure woode neerjeresse. Dovör wood d
Chinesische Muur jebouwd. Ö Netz va Stroße entstäng. Poststatiune woode äjerichd
un Kanäl voor d Bewässerung jejraave.

Dr Kanzler ongerstötze dr Legalismus. Dat heechd, hä ongerstötzde öt, dat dr
Herrscher alle Macht en d Häng hod, wobeij öt kenn Roll speld, öv dä fähich woch
öv net. Dr Kaiser reeajeerde dörch Jesetze un d Kontroll (watt d Philosophie och
hörö Naam äbraad), ejal wi börukratisch un dröckend d Staatsmaad wood, Moral
leehnde mo dobeij als „net nüdich“ aav, mo propajeerde dojäje Luhn un Stroof.
Dat Ärvräät solld aavjeschaffd un nüüß äbrängende Jeschäfte (dr Handel, Denge,
di met öt Dänke z do hodde) usjelöschd wäde. Mo kütt saare, dat Li Si’s eeje
Philosophie häm z Vall braad, dänn si Volk kutt sing Rejiierungswiiß net mi
erdraare.



https://ksh.wikipedia.org/wiki/L%C4%97tsche_(Donn)

Letsche odder Litsche dëijt mer wat mer nit esu jood fėngk, oddo wat nit esu
jood aankütt. Dat bedügk dann, zem Bëijshpell, dadd_en Oppföhrung dorreschfälld,
oddo e Booch nit jekouf weed, oddor_enne Minsch jät schääl aanjeloohrt weed,
wëij hä jët jesaat hät.

Wi dä Ostermanns Will noch lääve däät, do wohr en Kölle jood jelėgge, un de Lück
mochte sėng Krätzjer un Leedscher. Ävver wi hä jët ällder wohr, do häd et inn
enß noh_m Sööde he jetrokke, un hä häd e Kupplee obb_et Zillertal jemaat. Dat
hät hä och em kölsche Faßteleer aanjebraat. Do han_se_n jelitsch. Dat kohm bëij
de Lügg_en Kölle nėt aan. Dä Ostermann, säät_me, eß dat schwer aanjekomme. Ävve
de Kölsche hann_en trotzdämm leev, un sėnge singe Leeder beß hück_ze_daachß.

Enne anndere Fozäll och uß däm kösche Faßteleer wohr et Mottoleed fum Joohr
2004, wo et Marie Luise Nikuta jesonge hät. Dä Zohüürer bemm Höhner_Kunnzäät
hädd_et nit jefalle, un se han dat Leed jeletsch, jo, se sulle sujaa jefeffe
han. Dämm Marie-Luise hädd_et wieh jedonn, un se häd_e Johr lang mem_Motto_Leed
ußjesaz, ävver nu määt_se_t widdo. Et joov och Lück, di mëinte domohlß, dad_em
kölsche Faßteleer enß en morërner Aat Mussik joot fö_t Mottoleed wöhr, un woore
nit nur jäje da Leed, söndonn och jäje de Sängerėn.

Wi em Hërrbß 2007 et Eva Herman ehr Booch övver da Prinzipp fun de Arsche Noah
„Das Prinzip Arche Noah“ fürjeshtallt hatt, do hädd_et em Ėngervjuu donoh
jëd:eröm_jeshtammelt, wo mansch Ëijner, dä im su wi su kott woh, mëijnt, dat mer
eruß hööre künnt, et däät jët förr_et Drette Räijsh övverish hann. Et hät zwa et
Jäjedeil jesaat, un dat och donoh noch minnßdenß drißßish Dousend Mool
widerholldt, ävver do NDR un ättlijje Femminißtėnne un Ahle 68_er han_se letsche
welle, un han dat och jedonn. Dr NDR hät_se sujaa jeschaßß, un der Kerner hät se
uß senge Sendong jeworrfe.



https://ksh.wikipedia.org/wiki/Kriel

Wen mer zorück jonn in et Joohr 1223, do wor Kriel nur ene Hoff, dä mit singe
Ländereie dr Kirresch Zint Gereon in Kölle jehot hätt. Mit dr Zick wore et e
paar Hüsje mih, un et wor e Dörp, zo demm och et nevvenaan jeläjene Deckstein
zälle dät. De mießte Lück wore domols Buure un kannte von fröh bis spät nur
Plackerei, Sonndags jinge se bedde in ener Holzkiresch, do wo Hück et „Krieler
Döömsche“ druss jewoden eß.

Dröm heröm in Lind dat wor e Veedel wat et Hück nit mih jitt, jov et mit dr Zick
noch en Hääd mih Hüser un Höff, dr „Platzhoff, dr „Kitschburjer Hoff“, dr
„Kleinjohanneshoff“, dr „Mönchshoff“ un dr „Decksteiner Hoff“ (eetzte Urkund im
Joohr 1316). Dat Ritterjut „Hohenlind“, et „Tönnishüsje un e paar Mülle,
nöhmlisch de „Decksteiner Müll“ un de „Pletschmüll“. En Müll wor nit eije, dat
wor vum Müller jepaach, se hatten ene sujenannte „Zehnte“ an die do Bovve ze
jevve (jenau wie Hück). Kän vum janze Kireschspill wor dr Hoff Kriel, nit zoletz
dorüm jov et do för all Zänkereie et Jereech. Dat han se ävver im 15. Joohunndot
noh Zint Gereon in Kölle verlaat.

Im Joohr 1802 wor et dann met dr Herrlichkeit passė, de Franzuuse wore jekumme,
fing Lück kunnte jetz op französisch parliere, hatte ävver nix mih em
Jeldbüggel. All dat, wat die Kiresch anjehäuf hat an Ländereie, mot se avjävve.
Üvverhaup wot vill ömjemodelt, Krieler jinge för ze hierode op et Standesamp noh
denne Buure in Effere, wat hückzedaachs en Deil vun Hürth es. Zo Kölle jehot hät
Kriel av em Joohr 1888.

Hückzedaachs es Kriel e Veedel em Söödweste vun Kölle, dä Bezirk vun Kölle heijß
Lindedahl, wo dat Veedel enne Deil vun es.



https://ksh.wikipedia.org/wiki/Kommunalwahl

Wat d Kommenahlwahl is, äföllt dr Forfaßongßopdraach noh_m Atikkel 28 Afsaz 1
Saz 2 fom Jrondjesäz fann Düütshlannt. Noh dämm möße d Landkriise un d_Jmäjnde
en_Foträddong fom Follek hann. D Wahle för de Kommenahl_Foträddonge hallde mer —
wi de anndere Wahle och — noh de Jronndsäz fon de alljemäjne, fräije, jehäjme,
jlische, un onmeddlbaahre Wahle aff. D Rääjelong förr_et Wähle en d Polletek eß
söns_em Lanndesjesäz jemaat. Dröm eß och et Beld fon de Ußjeschtalltong fon d
Wahle ongerscheetlesch, Z fenge eß:

D Kommenahlwahle ämööschlesche wäje de bejränzte Mateerije fom Kommunalrääsch
och Wählerjroppe, wo nit dr Schtattoß fon_ene Pattäij han, aan de Wahle
deejlzenämme. Dat sen de su jenannte Roodhuuspattäije. Pattäije un Wählerjroppe,
di nit in dr beträfende Foträddongskörperschaff odder em Bundeßdaach odder
en_ennen Lanntaach vertrodde sen, möße en d Rääjell
Ongerschtözongs_Onterschreffte förwiise künne, öm fö_de Wahl zohjelohße ze
wähde.



https://ksh.wikipedia.org/wiki/Klusterruin_Stuben

D Klusterruin Stuben woch ö vreuer Kluster van dr Aujustinerorde. Öt steeht an
dr Rand van dr Ocht Bremm an d Mosel.

Öt vong em Joohr 1137 a, als dr Jrondbesetzer Egelolf önö Deel va singe Besetz
an öt Kluster Springiersbaach vormaade. Dorop solld ö Kluster jebouwd wääde, ä
däm sing Doohter Nonn wääde solld. Seij wood d ischte Abtissin va Kluster
Stuben. Dö janze Zitt ongerstäng Kluster Stuben öt Kluster Springiersbaach.

Öt wood flott ajevange und 1137 stäng at ösu völl, dat di Kerch dr Hellije
Nikolaus jeweiht wääde kutt. Dat Kluster woch ösu ussjelaad, dat 100 Nonne, öt
weed va 100 Jongvraue övv Widwe jesproche, dorä Plaatsch hodde.

Damols loch das Kluster op ön Insel, Moselärm leefe op beede Siije öm das
Klusterjebäude öröm. Doher nannte sisch die Nonne, d sorores de insula beati
Nicolai in Stuppa, watt ösu völl wi Schwestere von di St. Nikolaus-Insel
heescht.

1140 koom noch jätt zm Kluster dozo. Su jehood d Kerch va Neef va do a zo
Kluster Stuben. Dr Ärzbischoff Albero schenkte di Kerch öt Kluster. 1184 koom
och noch dr Hof Lönich dozo.

1208 kräät öt Kluster sing wichtigste Relikwie, d Staurothek. Ritter Heinrich va
Ulme hod di op önö Kreuzzoch ä Konstantinopel metjo losse. Bes dohin woch di in
d Hagia Sofia. Dat Sanktuarium stammde us öt 10. Joohrhondöt. Vöör dat jo Stöck
hod mo em Kluster ön besongisch Plaatsch, d Krüzzkapell.

1512 koom prominänte Besöck. Dr Kaiser Maximilian I. övvernaade tösche d
Klustermuure.

1789 wandelnde Kurfürst Clemenz Wenzelslaus va Triir dat Kluster en önö wältlich
Voreijn öm.

1794 koome d Franzuse. D Nonne moote aavhouwe, un dat Kluster wood opjelößt. No
önö Beschloss van dr Wiener Kongress us öt Joohr 1815 veel di janze Jäjend a
Preuße un wood Besetz van dr Staat. Dä kutt ävver net völl domet aavange un
vorsteijerde alles an d Nobberochte Bremm, Ediger un Eller.

Van d vreuere Klusterkerch send alle Muure bes op d Westmuur erhalde. 45 m lang
un 10 m breed es dat, wad övverich blävve es. Öt es noch z erkänne, wo d
Bischtstööhl stänge, un och dr Krüzzjang kann mo noch dörch Löucher vöör d
Daachbalke aahne. Dr Altar van d Kerch steeht hü z dachs en d Kerch St. Hilarius
ä Ediger-Eller. Önö Steehaltar steht en d Reichsburch va Cochem.



https://ksh.wikipedia.org/wiki/Kartoffel

Ääpel, Ärpel oder Äädäppel un Ädäppelle (Solanum tuberosum) sinn en Planz ußß dä
Jattung Naachtschatte, Fammillisch Naachtschattejewääße. Zu dä Fammillisch
jehüüre och Tomätscher, Paprika unn dor Tabak, äwwer ned dä Topinambur, di och
Süßkatoffel jenannt weed unn esuh äähnlisch ußsieht.

De Äärpelplanz hätt Beere, di mer äwwer nit eßße ka, se sinn föör de
jeschlääschlijje Vermäärung zoständisch. Med dä Knolle di mer och ißt kann se
sisch kwaasi unjeschlääschlisch vermehre. All Deijl vunn dä Planz di bovve vun
dä Ääd waaße sinn jiftisch weijl se Alkaloide enthaalde.

In Meddeleuropa eßß dä Ärpel dat wischtischste Foder. Op dä Ääd weede pro Joohr
300 Mio. t jeerntet. Dobeij woor se fröher beij üüß övverhoup ned bekannt, se
kütt nämmlij ußß Südamerika. Von do hätt se wer alß Zierplanz mitjebraacht. Eääß
im 18. Johrhungert hätt mer se aajefange föör landwertschaaflisch ze brouche. In
Proiße hätt vüür allem dä aale Fritz medjehulfe datt se hückzedaach dat eßß watt
mer am Sunndaach zem Broode eßße.



https://ksh.wikipedia.org/wiki/Kallendresser_(Band)

De Kallendresser sin en Bänd us Kölle. Se singe nor op Kölsch. Se tredde em
Fastelovend op, spille ävver och söns et janze Johr övver.

Ävver die kölsche Tön hatten et de Junge esu richtig anjedon: geprob woode
Leedcher vun BAP, vun de Bläck Fööss un Höhner, öm die dann bei jeder
Jeläjenheit zo spille. Unverjeßlich bliev dobei ene spontane Session om Alder
Maat, bei dem unger anderem dat »Kallendresser-Leed« gespillt wood un dodrop ene
nette Huusbewohner e Präsentkörvje för »de Kallendresser« erungerjelooße hät. Un
su hatte die Jrupp dann och endlich ene richtije un passende Name. Wie et dann
esu jeiht, kome noh un noh (mit e paar Mol Wääßele) noch zwei wiggere Dresser
(Norbert un zoletzt och noch Thorsten) dozo, un in d'r Besetzung vun hück es die
Jrupp zick Mai '98 zosamme.

Mer d'r Zick han de Kallendresser ehre Spass an ahle, ald fass en Verjessenheit
gerode kölsche Leedcher vum Ostermanns Will, vum Karl Berbuer, Gerhard
Jussenhoven und noch andere mieh entdeck. Su ahle Leeder sin immer in ehrem
Projramm, weil se off besonders wie för die Junge un ehr aat zo spille jemaat
sin: spontan, ohne jroßes Jedöns und off och janz ohne Strom, einfach esu us
Spaß an d'r Freud in irjendein kölsche Kneip.



https://ksh.wikipedia.org/wiki/K%C3%B6lsch_(f%C3%B6r_ze_drinke)

Kölsch eß en bovvejärrisch Bier, blank jefiltert, kräfftisj jääl un hell. Et
hädd enne wiiese Schoum un enne feijne, e kleij beßßje härrbe Jeschmagk. Mer
dringg et uß Shtange. Bier Kännno saare, et wöö flößßijjer em Jeschmag qui Pils
un däät nit „esu fättish“ schmäkke, nuur eijn Zoot, dat Jaffel wöör nit jannds
esu dorrsh jejoore un hädd esu enne kleijne „fättijje“ Aanklang, dä fun de sööße
Aandeijle em Hoppe köhm. Et jidd e paa Dozend Kölsch Zoote un Brouereije. Wi
övverall hät do och noh m Äng fum zwannzishßte Joohonndot zoo, et Brouereije
Stėrrve zoojeschlaare, unn et woote ättlijje Kölsch Brouereije opjejovve oddo
zoojemaat un zosammejelaat.

Jebroudt weed Kölsch bloos en Kölle un em Ömlandt. Doför dat „Kölsch“ enne fun
de EG un jeds EU jeschözde Bejreff för n Heerkunnf eß, do hann sesh de Kölsch
Brouereije schleeßlijj en de 1980 er Joohre jeeijnish. Noh feezish Jooh
Jeklüngel un Zängkereije, wo se t nit henkrääje hann.



https://ksh.wikipedia.org/wiki/K%C3%A4rkraftwerk_Fukushima-Daiichi

Dat Kärkraftwerk Fukushima-Daiichi (福島第一原子力発電所), es ee van d jrützde
Kärkraftwerke, dat ä Japan stehd. Öt litt onjeväär 250 Kilometer nördlich va
Tokio en d derekte Nöhde van dr Stelle Ozean. Öt Kärkraftwerk Fukushima-Daini es
12 km va do vott.

Eejedömmer va Fukushima I es Tōkyō Denryoku, önö Enerjilevverant. Dörch öt
Sendai-Ärdbebe va 2011 koom öt zo ön Reih va Onväll met Explosiune un
Vreisetzung va radioaktive Stöpp.

Ä Fukushima I stönd 6 Reaktore op ä Jebiit va ca. 3,5 km². Öt wood övverlaad,
önö Deel van d Anlach stell z lääje. Stattdesse vorlängernde mo d Laufzitt öm
zosätzliche 10 Joohr.

No öt Ärdbebe va 11. Määz 2011 koom öt zo ön Serisch va Störunge. Öt vong domet
a, dat d Köhlung ussveel, d Wärme net mi aavjevüührd wäde kutt un sich dodörch
Druck opbouwde. Erjendwann vührde dat zo ön Explosiun, di d ussere Hüll van öt
Reaktorjebäude kapott ress. Dat passeerde net mä ä enne van di Reaktore. Bo ä
jedde leef d Onjlöcksserisch aav. Strahlung un radioaktive Stöpp troon us un
vorseuchde d Ömwelt.



https://ksh.wikipedia.org/wiki/Jonge_van_d_Via_Panisperna

D Jonge van d Via Panisperna es ön Jrupp va jong Forschere, di onger Vührung va
Enrico Fermi werkde.[1] S vonge öruss, dat Neutrone su langsam wääde kutte, dat
s vöör Käärreaktore jebrudd wääde kutte, ävver och ä Käärwaffe vöör d Spaltung
nüüdisch woore.

Dr Naam van d Jrupp koom van d Strooß, wo öt Institut loch, d Via Panisperna. D
Jrupp bestäng us Edoardo Amaldi, Oscar D'Agostino, Ettore Majorana, Bruno
Pontecorvo, Franco Rasetti un Emilio Segrè. S woore all Füsiker, mä D'Agostino
wooch önö Schimiker.

En d ischte Zitt werkde d Jrupp op öt Jebiid va Spektroskopi, dat heecht, d
Interaktiun va Ledd met Atome wood ongersood, Elektrone dörch Ledd un ähnliche
Welle op ön hühere Enerjistuf jebraad un di Enerji jemeiße, di beim Zöröckvalle
vreij weed. Ävver och dat Väähle va Enerjilenie en öt Spektrum no Wääßelwerkung
met Atomkääre un d Elektronehüll woore va Interesse.

En önö zweide Schrett ongersoote s dr Atomkäär sälvs. S beschooße häm met
Neutrone un stalte vass, dat Kääre kapott jo kutte. D kapotte Kääre woode
ongersood. Ävver d Metjledder van di Jrupp hand och Kääre met anger Kääre
beschooße un dobeij vassjestalld, dat neu Kääre entstoh könne. Dodörch wood öt
leeter, dr Opbouw van dr Atomkäär z vorstooh. Tösche 1933 un 1934 beschreeve s
dr Beta-Zervall.



https://ksh.wikipedia.org/wiki/Johannes_Heesters

Johannes „Jopi(e)“ Heesters (* 5. Dezember 1903 in Amersfoort, Holland; † 24.
Dezember 2011 ä Starnberg) es dr Künstlernaam va Johan Marius Nicolaas Heesters.
Hä es dr äldste aktive Schauspeller, däm Dütschland em Joohr 2011 hott. [1]
Heesters wood ä Holland jeboore un maade z isch ön Liihr als Koofmann, entscheed
sisch ävver met 16 Joohr Schauspeller z wääde. 1921 stäng hä öt ischde Mol op d
Büühn, un 1924 soch mo häm än dr ischde Film „Cirque hollandais“.

1936 trock hä no Berlin öm, wo hä jenau dr Jeschmack van öt Volk troff. Hä kräät
dr Spetznaam Jopie. [2] Sing bkanndste Roll woch “Danilo„ us d Operrätt „D
Löstije Witwe“.

Heesters Vorhältnis zo Adolf Hitler woch ömsträdde. Hä troon och en di Zitt op,
ävver öt jitt ke Zeeche, dat hä vöör häm woch. Us di Zitt jitt öt ö Beld, dat
Heesters en öt Konzentratiunslajer Dachau zeechd. Watt hä do maade, es onbkannd.

Met 104 Joohr troon Heesters en d Komödije ½ Ritter – Auf der Suche nach der
hinreißenden Herzelinde op.



https://ksh.wikipedia.org/wiki/Johann_Christoph_Winters

Johann Christoph Winters († 5. August 1862) es dr Jründer van öt Hännesje
Tiater.

Als Bönnsche Jung hann isch misch met däm Hännesje Tiater usenen jesetz on dann
zeiers vell jeläse on datt dann och em Karnevalistenforum.de enjestellt. Datt
mieste äwwe hann isch us enem Sessionshäff von der KG UHU jeliert.

Wenn hück ene von Kölle sprisch, dann verzällte och janz bestimmp vom KÖLSCH
HÄNNESJE THEATER. Dat jehührt zo Kölle wie de Dom odde 4711 on Tünnes on Schääl.
Doch losse me zesamme ens de Zick zoröck drieje bis an de Anfang von däm janze
Spellsche. Me schriewe dat Johr 1772. En onserem schöne Bonn am Rhing wurd
domols ene CHRISTOPH WINTERS em Kuhle Dom jedööf. Weil me jo jätt öndlisches
liere moht, es de Jung dann zeiersch Schnieder jeworde. Dat Ehrbare Handwerk der
Mainzer Schneiderinnung hätt em dann am 24. Juli 1798 de Gesellebreef
usjestellt. Domols stond en esuenem Breef och noch drenne wie dä Jesell ussieht.

Wie dann die Zick kohm, dat me op de Walz jing, do es Winters wohl och en
Flandern jewess. He hätte wohl et ierschte Mohl sujett wie Poppespeel jesenn.
Dat hätt em joot jefalle.

Weil de Christoph domols keen Arbeed fungk, on äwwe de Kamin qualme moht, hätte
enenem Bittbreef an de „ BÜGER MAIRE „(de Bürgemeeste) jeschrewwe: „ Der
Unterzeichner - Tagelöhner seiner Profession nach - hat die Ehre, Sie hiermit zu
ersuchen, ihm die Erlaubnis zu erteilen, in der Ritterzunft (gemeint ist hier
die Ritterzunft Himmelreich) ein sogenenntes Krippenspiel für kleine Kinder
anzustellen, da wegen Abgang anderen Verdienstes hiermit auf eine redliche Art
sein Brot zu gewinnen sucht, darf er mit Zuversicht erwarten, daß Sie Bürger
Maire ihre Genehmigung nicht abschlagen.“

Bereits em Winter 1808 hätte dann nochens esuene Breef öm „ sein zukünftiges
Winterbrodt „ an de Bürgemeeste jeschrewwe. Et moß wohl ärsch nüüdisch jewess
senn, dat esuene Breef jeschrewwe wurd. Domols wohr et bahl esu schlemm, dat de
Familisch nix mieh ze käue hat on me öm jede blanke Penning luure moht. De Text
von dem Breef es ons fass komplett erhalde.

He ess et anzemerke, dat de Obrischkeet jenau dodropp luure däht, dat en de
Theatere nett och nur e bissje jefummelt werde konnt. Dorömm leefe die zwei
Käärls met ene lange Stang en de Händ emme erömm on dähten de Pärsche, die sisch
ze eng jesezz hatte, usenande fäje. (Dat Stangedinge nannten se em alljemeine de
Sittlischkeitsschmeck) Su jing de Zick erömm, on seitdem 1823 de ierschte
Ruusemondachszoch leef, hat sich dat Programm von de Kreppespellsche schon
schwer jewandelt. Et jov mettleweile schon de KNOLLENDORFER SIPPSCHAFF. Die
komische Jesellschaff bestond domols schon uss de selve Fijure, wie me se hück
noch erlewwe kann. Op et no de Speimanes odde de Besteva (Großvatte), et
Mariezzebell on et Hännesje ess. Me könnt sisch füe laache nass mache, wenn op
de Bühn dat Spellsche lossjeht. En Johr befüe de Bönnsche Stadtsoldate jejründet
worde senn, also schon 1871, joov et dat sujenannte „Fliegende Hännesje
Theater“.

De Christoph Winters wohr 1862 am 5. August jestorwwe. Et jitt keene Nachweis,
woh dä ärme Deuwel bejrawe worde es. Datt wierd wohl en Armenbestattung op
Melaten jewese senn. Weil et nett emme esujot leef, wie me et sisch jewönsch
hat, moht dat Poppespell des öfteren ömtrecke. (De Noberschaff hatt sisch öfters
beschwert, on manschmohl konnt och einfach de Meet nett bezahlt werde.) De
Nachfolleje vom Christoph Winters wohr jezz met däm janze Krohm en de Mauthgasse
on dann op Lyskirchen Numme 14 jetrocke. Op emohl däht sisch och de bekannte
kölsche on och em Theaterspell aktive Famillisch Milliwitsch (erst später
Millowitsch) bemöhe, öm ene Anspruch op dat Poppespell anzemelde.

Esu jingk et emme wigge, bis de ierschte Weltkreech ussjebroche es. De kölsche
Obrischkeet hat längs erkannt, wie schön on och wischtisch dat Hännesje Theater
füe de Stadt wohr. Dä kölsche Industrielle Max von Guilleaume wohr ene von de
jroße Jönner vom Theater on hätt wohl mansche Reichsmark en de Kass jedonn.

Em Johr 1912 dann dähten sisch zwei kölsche Veeine - Heimatverein Alt-Köln und
Kölnischer Geschichtsverein - zesamme. Unge de Schirmherrschaff vom
Obebürgemeester Max Wallraf wuurd ene Ausschuss „ um das früher von jung und alt
so bevorzugte Kölner Hännesches in alter, gediegener Form zu neuem Leben zu
erwecken „ jegründet.



https://ksh.wikipedia.org/wiki/Huse

Huse (amptlich: Hausen) is ene Stadteel von Heimisch. Et lit jenau wie Heimisch
an de Rur. Et lit am Noordhang vom Sonnebersch so wie vom Reensbersch. Et hat um
de 300 Eenwohner. In de Midde vom Dörp stäht de Körsch St. Nikolaus un de
Bursch. De Burg Hengebach is jeteilt, im inge Teel is ä Kaffee un ä Wohnhuus mit
Stallunge. Im angere Teel is ene Saal mit enem Hotell un ooch noch Wonnunge.

Huse hat ene Anschluss mit de Bahn noch Heimisch und noch Düre. De Bahnhof
jibbet sig 1903. Hingerm Bahnhof verlöft de Stroß nach Bleis, wat nörtlich von
Huse lit. Beets lije se an de große Leye, wie Meyerleys Hüsje.

In Huse jibbet och ene Kinderjaade Sonnesching, wo de Kinge von Huse speele
dohn. Er lit in de St-Nikolaus-Stroß, welche op Platt efach de Jass jenant wid.
Wo de Kingerjaade is, wor fröder de Schul. Nebe de Kingerjaade hätt de
freiwillije Feuerwähr singe Rööm.

De Ort is jepräscht durch massisch aal Fachwerkhüser, welche vüür allem in de
Husener Stroß stohn. Veele Wandere dohn sich de Hüser anloore.

Wichtischste Verein vam Dörp is de MJeV (MGV), de Männerjesangsverei 1879 Huse
jemischter Chor. Er probt eemal de Woch un is op praktisch jedem jroße Fest
anzetreffe. Nebe dem Jesangsverein jibbet ene Juchendgrupp, welche ursprünglisch
van de katholische Körsch wor. De Juchendgrupp veranstalte unger angerem e
Seifekisterenne, ene Trödelmarkt un angere Feijern.

Dat Dörp Huse jewann schon det öftere bei "usser Dörp soll schöna werde". 1992
wud et Jolddörp vom Land Nordrhein-Westfalen.



https://ksh.wikipedia.org/wiki/Herzogtum_Berg

Et Herzogdom Bersch (Ducatus Montensis) wor e Jebiet vom Helije Römische Reich
deutscher Nation em östliche Rheinland. Et bestond vom 11. Johrhundert aan beß
1806, donoh noch wenije Johr als Jrußherzogdom. Bersch wor lang mem Herzogdom
Jülich un och met andere Jebiete am Nidderrhing en Personalunion verbunge. Haup-
un Residenzstadt wor Düsseldorf.

Et Herzogdom Bersch däät sich öm 1800 öwer e Jebiet von 2.975 km² met 262.000
Minsche erstrecke un looch op d'r räschten Rhingsick zwesche em Vess
Recklinghause, em Reichsstiff Esse, d'r Reichsabtei Werde, d'r Grafschaff Mark,
em Herzogdom Wessfale, em Kurfürstedom Kölle, em Fürstedom Moers un em Herzogdom
Kleve.

Sing Jrenze verleefe em Wesste (met kleene Ussnahme) am Rhing entlang, em Norde
beß aan de Ruhr, em Südde vom Petersbersch bei Köningcksswinter durch et
Sibbejebirsch de Sie erop. De Ossjrenz erjooff sich durch der ländliche Öwerjang
zo d'r Grafschaff Mark, unjefähr op e'ner Lenisch Schwellem - Wipperfürth -
Jummersbaach.



https://ksh.wikipedia.org/wiki/H%C3%A4nnesje_Tiater

Do danze de Poppe un halde och alle Joohre en Poppesetzung en Knolledorf af. De
Houpfijure sen et Hännesje un et Bärbelsche, de Bestefa un de Bestema. Wells_de
erinnjonn, mos_de Kaate vürbeschtelle. Et es e klein Tiater un hätt nur Platz
für unjefähr jenau 284 Lück. Mer fingk ed en Kölle am Iisemaat, zwesche nem
Hüümaat un em Rodhus. Spille dunn se zwei odder drei Mool am Daach, nommeddachs
för de Pänz un oovens för de Jruuße.

Dat Tiater funk singhe Aanfang em Johr 1802 in de Mauthjass. Der Schniider
Johann Christoph Winters hätt ed jejründt, öm en de Adventszick eh Krippespill
för de Pänz zeije ze künne. Bis zom Johr 1919 hat dat Poppetiater ene jruuße
Erfolch, moot äver dann jeschloßße werde. Ed wutt bees dohin nur von
Familliemitjlieder vun de Familich Winters jeführt. Och hätt ed zick 1823 en
Avvordnung em Kölsche Ruusemoondaachszoch.

1925 hätt sich dann de Kommission för de Widderbelebung vum kölsche Poppespill
jejründt. Die hätt ed dann och ferdichbraat, dat ed Hännesje Tiater am 9.
Oktober 1926 als Puppenspill vun de Shtadt Kölle widder opjemaat wudde ees.



https://ksh.wikipedia.org/wiki/G%C3%B6ttingen

Göttingen (Platt Chöttingen) ess e Städtche met jod 120.000 Inwohne en
Niedersachsen onjefähr om halve Wäch zweschen Hannover on Kassel. Göttingen ess
die Haupstadt vom Landkreis Göttingen, jehürt ävve selevs jar nit richtich
derbei. (Dat hängk met enem komplizierte Jesetz zesamme, wat me do 1964
injeführt hät, däm sujenannte Göttingen-Jesetz.)

En Göttingen jit et en jruße on bekannte Uni, Georg-August-Universität jenannt,
on me sitt mieschtendeels övverall Studenten en de Stroße; et sei denn et
Semester ess am Eng, dann ess en de Stadt nit vill loss. Doröm sät me för
Göttingen och als Witz, dat wör keen Stadt met Uni sondern en Uni met Stadt.

Göttingen hät en kleen, jemötlich City met vill Fachwerkhüse on kleene Jässje,
on ess bekannt för et Gänse-Liesel. Dat ess e Bronne om Rothusplatz met ene
kleene Fijur von enem Mädche met ne Jans om Ärm. Noh de Stadtordnung ess et
verbodde, dat Mädche ze bütze. Nor bei jonge Minsche, die jrad Dokte jewudde
sinn, widd alljemeen en Usnahm jemat. Do ess et nämmich Tradition, dat me met
Fründe nohm Gänse-Liesel lööf on im e Bützje opdröck. Wobei, „loofe“ ess nit
janz richtich: Dä neu jeboorene Dokte widd en ene Holzware jesatz, kritt en
Fläsch Bier en de Hand jedröck on widd henjefahre. Dat Spillche kamme emme widde
en de Stadt belure.

En Göttingen wudd orjinal e norddüggsch Platt jeschwad (Niederdeutsch). Leider
ess dat en däre Jäjend ävve fass komplett usjestorve, sudat me dervon nix
metkritt. Mieh odde winijer et Eenzije, wo me hüggzedaach vom Göttinger Platt
noch jet merk, ess dat en Reih Lügg dat g wie j usspreche, su wie mir am Rhing
dat och maache.

Söns wör noch ze sare, dat et do ne jode Basketball-Vereen jit, namens BG 74. En
de Sesong 2011/12 sinn die allerdings jäjen de Afsteech us de irschte Lija am
kämfe. Ne Foßballvereen jit et och: Göttingen 05. Dä hät zwar vill Fäns on
Tradition, deet ävve en de Oberlija römkrööse.



https://ksh.wikipedia.org/wiki/Franz_Wolf

Franz Wolf (* 9. April 1907 ä Krummau, Böhmen; † net bekannd) woch önö
Scharvührer bei d dütsche SS. Opjrond va Vorbräche em Vornichtungslajer Sobibór,
vöör di hä vorantwortlich jemaad wood, wood hä em [[Sobibór-Prozess] zo 8 Joohr
Jevängnis vorurdeeld.

Wolf hod dr Berof Vöchter jeliird, vong ävver ke Werk und vordeende bes 1939 si
ischde Jeld em Lade van önö Fotojraf. 1936 troon hä d Sudetendütsche Partei
beij. Als öt Sudeteland an öt Dütsche Reich veehl, wood hä zo d Wehrmacht
äjetrocke un kämpfde ä Poole un an d Westfront.

Em Januar 1940 wood Wolf no Berlin jeroffe un mood kott dono ä Hadamar kranke
Mänsche vöör d Vorjasung fotojrafeere, ö Werk, däm hä bes zm Vröschjoohr 1943
nojäng. Si Werk ändernde sisch em Määz 1943, als hä övver Lublin no Sobibór
koom, wo dö Dütsche ö Vornichtungslajer opjebouwd hodde. Em Vornichtungslajer
Sobibór bestäng sing Opjaav doren, dovör z sorje, dat di Kleer, di di Jüdde vöör
d Jaßkammer aavjelaad hodde, opjesammeld un no Jeld dörchsood wode.

Va Wolf wood övverlävverd, dat hä sisch övver di Persune, di ö paar Minütte
spiidr sterve wöde, löstich jemaad had. Önö Sproch, däm hä döck brudde, woch:
„Flott, flott, leev Vraue, Werk maad öt Lääve söss.“

Dat Wolf beij öt Böschkommando jewerkd had, es jeseschert, övv hä beij öt
Erschösse va Mänsche metjemaad had övv mä zöjekekke had, kann net bewesse wäde.
Secher es ävver, dat hä met d Peitsch döck Lüüh jeschlaare had.

Als no dr Opstand va Sobibór öt Lajer opjelößd wood, vorsatz mo häm no Italije,
wo hä beij öt Sonderabteilung Einsatz R, önö Äsatz zo d Vornichtung va Jüdde
benotzd wood un jäje Partisane kämpfe mood.

Am Äng vam Zweide Weltkresch maade Wolf sisch us dr Stöpp un vorstoch sisch ä
Österreich, wo hä ävver van Soldate us d USA jevonge un en ö Lajer no Weiden
jebraad wood. Als hä entlosse wood, werkde Wolf bes zm Mai 1946 als Fotojraf
vöör d US-Armee.

1960 wood hä ä Eppenheim vassjenomme un em Sobibór-Prozess aajeklachd un vöör
schöldich jesproche, winnichstens 39.000 Mänsche ömjebraad z ha. 8 Joohr mood hä
aavsetze.



https://ksh.wikipedia.org/wiki/Frangkrisch

Frankreich (kölsch „Fronkreish“, dütsch „Frankreich“, frangzösisch „La France“)
es önö demokratische Staat ä Westeuropa. Öt jrenzd a Beljie, Luxemburg,
Dütschland, d Schweiz, Italie, Monaco, Spanien un Andorra. Usserdäm stüssd öt a
d Nordsee, dr Atlantik suwi öt Meddelmeer. Ä Övversee jehüre zo Frankreich o. a.
en d Karibik dr Norde van d Insel Saint-Martin un ä Südamerikka öt Jebiit
Französisch-Guayana.

Frankreich had ön Jrüüde va 547.026 km². 65,5 Milliun Lüüh wonne en dat Land.
Önö jruuße Deel va Frankreich es platt Land. Mä em Südweste stüsse d Pürinäe un
em Oste d Alpe un d Vogese en öt Land örenn. Met 4.810 m es dr Mont Blanc dr
hükßde Berch van öt Land.

Frankreich had met Paris enn Stadt met mi als 1 Milliun Bewonner. Em Januar 2006
läävde do onjeväär 2,6 Milliun Lüüh, en d jrüüßere Ömjevung sujar övver 11
Milliun. D Nommer 2 ä Frankreich es Marseille, vöör Lyon un Toulouse.

D alleenije Amtssproch ä Frankreich es Frangzösisch. Donävver jitt öt ävver och
noch ö paar Rejiunalsproche. Hezo jehüüre: Picardisch, Normannisch, Gallo,
Poitevin-Saintongeais, Wallonisch un Champenois. Dozo komme
Franko-Provenzalisch, Okzitanisch, Katalanisch, Elsässisch un Lothringisch suwi
Baskisch, Bretonisch, Korsisch un Flämisch.



https://ksh.wikipedia.org/wiki/Faa%C3%9F_(F%C3%BCs%C4%97k)

En de Schimii un en de Füsėk un Täschnėk kallt me fon Faase, wam_mer en Aanzahl
fun Zohshtännd hät, wo e füssekaalesch Süßteem wat mer janz nommaal aanluuere
odo aanpakke kann, shtökkewieß odo berëijschßwiis_em ëijne odde anndere Zoshtand
eß, un ennerhallef fon esu ennem Zohshtand sen de füssekaalėsche Ëijeschaffte
zemmlesch ejaal, ävver zwesche dänne ongerscheedlijje Zohshtänd, oddo Faase, do
sen se janß unejaal.

Nemm aan, Do häß Waßßer un Öhl en e Jlaaß jeschodt, un jet jewaadt. Dann häß de
en Dingem Süßteem, dämm Jlaaß, fö jewöönlesch onge dat Waße lijje, un bovve dat
Öhl drop schwemme. Dat sin zwëij Zohshtänd, un zwëij foschiide Faase. Dat jannze
Öhl hädd_en ëijnhëijtlijje Deeschte, Mollekulaa Struktue, Bräschongsindex för_t
Leesch, un esu wigger. Dat Waßo do_dronger och. Ävver die drëij jenannte
Ëijeschaffte sen zwesche dä Faase, zwesche em Waßo un em Öhl, janß foschiide.
Dat süüht mer och joot, sönß könnt me die zwëij en däm Jlaaß med de Oure jaa nit
ussenannder_hallde. Mer han allso hee zwëij Faase en dämm Jlaaß.

Faase könnt mer ald enß met_e Agrejaatzohshtänd en Fobendong brenge. Kloh könne
Faase ongerscheedlijje Ajrejahtzohshtänd han, moß ävver nit, un et jitt doh noch
a paa weschtijje Ongerschëijdonge. Dä Agrejaatzohshtand säät onß jät övver der
Zohshtand fon de Mateerije, also ham_mer jäz e Jaahß, jät Flößėjes, jät Haadeß
Faßßteß, e Plaßma oddo wat? Wann zwëij Jäjende en ennem schėėmėshe Süßteem en
ongerscheedlijje Agrejaatzohshtänd sėn, dann jehüüere se och bëij zwëij
ongerscheedlijje Faase, dat eß klooh. Ävver nit ömjedriiht!

E Süßteem kann — oohne met de Wėmper ze zůkke — en Aanzahl Faase han, di sesch
nit jrohß änndere don, un och em sällve Ajrejaatzohshtand ophallde. Unß
Bëijshell fun bovve eß esu ëijn, met zwëij flößßeja Faase. En annder Beijshpell
eß Dijamannt un Jraffitt, di sen beedß faßß, ävver se sen ongerscheedlijje
Faase, trozdämm dat on_noch de desëllve schiimeshe Zosammesezzong han. Nuer iere
röümlesch Mollekülopbou eß nit dersëllve, un de Deeschte dröm en dämm Vall och
nit.

(Klëijne Ußnaahme jidd_et ävver, süsh onge em Affschnedd_övver de
Faase-Dijajramme, dä krėttėsche Pungk zwesche Flößßeschkëijd_un Jaahß eß esu
ëijn.

Enne wėshtijje Pungk, för Obbaach drop ze jëvve, eß dat de ongscheedlijje Aate
fon Faase och met ongerscheedlijje, wi mer säät, füssėkaalesche Kwallitääte,
zosamme jonn. Doh, woh mer övver de faßßte, de flößßėje, un de jaaß'aatijje
Faase jeschwaadt han, do ham_mer och övver de Fëßteshkëijd_un de
Komprėmierbakëijt, un övver dat jeschwaadt, wad_eruß küt, wam_mer dr Drok un dr
Roumennhalldt vo'änndott, wëijl dat nämmėsch jrat di Ëijeschaffte sėn, di_j_enne
Fäßßkörper,_en Flößßėschkëijd,_un_e Jahß ongerschëijde donn. Op_de annder Sigk,
wam_mer Parramangnetėßmoß un Ferromangnetėßmoß disketėerre welle, doh beloore
mer onß de Mangneetėsėerong, wëijl_di_dat eß, wat de ferromangnetėsche Faaß fon
de parramangnetėsche Faaß ongerschëijde dëijt. E paa mieh Bëijshpell komme en de
nääkßte Affschnedde.

E_beßje miih tëshnėsh ußjedrök, ėss_en Faaß enne Berëijsh oddo Affschnedd_en
dämm Parrammeter_Roum fon dä füssekaalesche Variable — dermiihtß senn_et
tërmodümaamėche Varrijaable — en dänne de fofööshbare (tërmodünaamėsche) Ënnäjih
en annalüttėsche Fungxjohn eß. Zwesche dänne Berëijshe oddo Affschnedde, doh
süüht mer plözlijje oddo schprongaatėjje Ännderonge en de Süßteemëijeschaffte,
di med Onshteetėshkëijte en de eetßte Afflëijdong fon de Fungkzjohn fon de
fofööshbare Ënnëjii sosamme jonn. Esu lang wi_dė fofööshbare Ënnëjii sesch
annalüttėsch fohallde dëijt, sėn de tërmodünaamėsche Ëijeschaffte, wi de
Ëntropih, de Wärmeoppnahmefäjėschkëijt, de Mangnetėtėsėerong, de
Kompremėerbakëijt, all „aanshtändėsh“, wëijl_se övver de fofööshbare Ënnëjii
odder dä ier Afflëijtonge ußjedröck wääde könne. Zem Bëijshpell iß de Ëntropii
jlisch med de eetßte Afflëijdong fon de fofööshbare Ënnëjii noh de Tëmpratuur
mem Förzijëijsche, esu lang wi dr Drok sesch nit ännderre dëijt.

Wann e Süßteem fon de ëijn Faaß en de annder övverjëijt, doh weed nommaal
un_fö_jewööhnlej_en Schrett dohzwesche sėn, woh de fofööshbaare Ënnëjii sesh nit
annalüttėsh fo'hallde dëijt. Dad_eßss_enne Faaseövverjang. Wäje dämm dat dä
Folouf_fon_de fofööshbaare Ënnëjii doh nit annalüttėsh eß, wääde di op bëijde
Sigge fom Övverjang dorsch zwëij ongerscheedlijje Funkzjohne daajestëllt. Allsů
de ëijn oddo anndere tërrmodünaamėsche Ëijeschaff weet sėsch noh dämm Övverjang
annderß fohallde. Wat mer et miihßte en dämm Zosammehang belohre dëijd_eß de
Wärmekappazėtäht. Jenou em Övverjang kann die on'ënndlesch wääde, oddo
schlachaatėj_obb_enne anndere Wäät shprenge, oddo enne Kneck, dad_ess_en
Onshteeteshkëijt, en ier eetßte Afflëijdong han. Mieh doh drövver kam_me onger
„Dünamėsche Dėfferenzkallorimetrii“ hohlësse.

De ëijnzelle ongerscheedlijje Faase fon_ennem Süßteem kam_mer med_ennem
Faasedijajramm daashtëlle. Op dee Koodinnaate Axe drääht mer fö jewöönlesch de
belangfolle tërrmodünnamėsche Varėjable op. Bëij ëijnfache meshaanėshe Süßteeme
eß dat dermiihtß de Tëmperatuuer un dr Drok.

De Makkėerronge en dämm Faasedijajramm zëije di Ponngkte, woh de fohanndene
Ennëjii sesh nit annalüttėsh fo'hallde dëijt. De offe Berëishe, woh de se
annalüttėsh eß, donn dä Faase ëntshprääshe. En dämm Dijajramm, sėn de Faase met
Lėnnėje jetrännt. Doh laanß eß dat Süßteem met sėnge Ënnëjii nit analüttėsch.
Esu Stëlle nënnt me de Faase-Övverjäng oddo och Faase-Jrënze.

Ėn dämm Belld hee jëijt de Faase-Jrënß zwesche dä Flößßeschkëijd_un dämm Jaahß
nit iiewėsh wigger. Enää, se hööd_op aan ennem Pungk em Faasedijajramm, dä mer
dä krėttėsche Pungk nännt. Bëij rėshtėsh huue Tëmpratuure zosamme medd_em
riisėjje Drok, ovverhallef fon dämm krettische Pungk äävenß, do foschwemme de
füssėkaalesch Ongescheede zwesche Flößßeschkëijd_un Jaahß esu, dat mer se
ööhnzwann nit mieh ongerschëije kann. Woh dä Pungk eß, ess_en
Matrijaalëijeschaff. Et Waßer hät dä onjevääe bëij 647 K (oddo 374 °C) un
22,064 MPa.

Dadd_et dä krėttėsche Pungk zwesche Jahs_on Flößeshkëijt jitt, zëijsch_en klëijn
Onjenoueschkëijt en dä Deffėnnėzjohne fon bovve. Wam_mer fon de flößßijje Faaß
noh de Jaaß-Faaß jëijt, do könnt mer em Dijajramm bovve räähß öm dä krėttėsche
Pungk eröm jon — och wäm_mer en nomaale Lääve koum en Schangß doför hät un
alldemoole enne Faase'övverjang määt. Ävver et eß mööschlesch, enne Wääsch
dorjet Dijajramm ze gonn, dä nimmoohlß övver_en Faase_Jrënß küt. Esu könne zwëij
Faaße ohne enne haade Övverjang enennannder övverjonn. Di nöüj Faaß —
suh_ze_saare der Fo'meddeller do'zwesche — di_j_e paa Ëjeschaffte äänlesch
med_te Flößßeshkëijte häd_un annder_esu äänlesch_wi_j_e_Jaahß, di dëijt me en
supperkrėttėsche Flößėshkëijt nänne. Me sollte ävver noch saare, dad_et esu enne
krėttėsche Pungk nit övverall jitt. Ed_eß zem_Bëijshpell nit mööschlesh, dat de
Jrënß zwesche fass_un_flößesch aan_esu ennem äänlijje krėttėsche Pungk
am_Ëng_eß, wi de Jrënß zwesche flößesch_un_Jahß. De haade un de flößßėje Faase
han_nämmej_en ander Aat Sümmetrih.

On_noch intreßannd_eß, dat dä Övverjang zwesche haad_un flößėsch enne possėtiive
Shtëijong hät, jeedenfallß bëij de miihßte Supßtannze, esu wi hee med dä dekke
jrööne Lėnnėsh makėet. Dad_eß, wëil_en_de miihßte Fäll di haade Faaß en hüütere
Deeshte hät, wi dė flößßije. Esu dëijd_enn jröößere Drok och de Tëmmperatuur fom
Schmëllzpongk noh bovve brenge. Dad_eß nit ėmmer_esu. Em Dijajramm fom Waßer zem
Bëijshpell hät dä Övverjang zwesche faß un flößėj_enne nejatiive Aansteesh, esu
wi hee met_dä jröhn jeshtreshelte Lėnnėsch aanjezëijsch. Dat drök uß, dat Iiß en
klëijner Deeschte hät wi kaahl Waßo, wad_e_beßje en onjewöönlijje
MatrijaalËijeschavv_eß. Di dëijt jäz widder aan_em röümlesch Opbou fun de
Mollekül hange.

En Faasedrënnong määt mer, wam_mer e Süßteem wat aanfangs_enß ëijnhëijtlesch un
ëijnförrmėsch woohr, en zwëij, oddo och mieh, Faase brengk. Di Faase'opdrënnong
fengk mer an fille Shtëlle un en rëijschlesch Zwëije fon de
Natuurwweßßeschavv_un Tëëschnėk.

E Bëijspell eß et Ußkrëßtallisėere, woh enne haade Krėßtall uß enne flößßeje
Löösong wäähß. En annder Aanwëndong eß dä Öhlaffschëijder, wo Waßer un Öhl
jedrënnt wääde.

De Jlëishong fon Cahn un Hilliard jitt uns_e mattemaatėsch Modell för de
Faasetrännong, wat janß alljemeijn un univësëll eß.

Em Gibbs sing Faase_Rääjel säz de Aanzahl fon mööshlejje Faase med_esu
Varrijaable wi Tëmpratuur un Drok un esu wigger en_t Fohälltnėß, un sääd_onß of
e Jlëijshjeweesch optredde kann, oddo optrëdde weed.

Enne Faase Övverjang, oddo enne Faase Wäähßel, beschriif, wann_en Supßtannz iere
Zohshtand] ännderre dëijt — e Bëijshpell eß Iiß, wat zo Waßo schmelz,
dad_ess_enne Faase'övverjang wëjl jät Haades flößesch jewoode_n_eß. Domed_enne
Faase'övverjang shtattfenge kan, moß Ënnëjih en di Supßtannz (en dat Süßteem)
erėnn jebraat wääde, oddo_r_eruß_jehollt wääde. De Wärme'ënnëjih, och Wärmemënge
un Ëntallpih jenanndt, di dä Övverjang fun Faß noh Flößėsh bewerrek, weed_och de
Schmëlzwärme jenannt. Di Ënnëjih för dä Övverjang fum Flößeje zom Jahß deiht mer
de Fodamfongßwärme odo FodamfongßËnnëjih nänne; un di fö dä Övverjang zwesche
Jahß un Fäßshtoff nüüdejje de Suplimmazjohnßënnëjih]. Em Nommaalfall weed di
Ënnëjih, di mer en en Supßtannz erėnn jitt (odo eruß höllt) doför sorrje, dat_se
wärrmer (odo källder) weed, wëjl de kinettėsch Ënnëjih fun de Patikkelle en dä
Supßtannz shtëijsh (oddo sėngk). Nidd_esu bemm Faase'övvojang. Doh weed de
potenzjëlle Ënnëjih fun de Patikkelle miih (oddo winnijo) wëij de Patikkelle
ënger zosamme jedöüt (oddo wigger ussenander jelohße) wääde. Dobëij jidd_et
ovvohoup jaa_këijn Fo'ännderong aan de Tëmeratuur, wëijl de kinettėsch Ënnëjih
fun de Patikkelle de_sellve bliiv. Dad_ess_esu, trozdämm dat me di Ënnëjih för
dä Faaseövverjang probleemloß en dä Forrem fun Wärme zohfohre odder affzappe
kann, ävver di Ënnëjih weed esu lang en dä Faase'övverjang jon (oddo uß dämm
Faase'övverjang komme), wi dä noh nit komplätt follzoore eß.



https://ksh.wikipedia.org/wiki/Eurode

Kirchroa heis_op deutsch Kirchrath, op neederlängsch Kerkrade, unn_op
limmbůrjėsch te Kèrkrao. Dat hüüort on_noch bëijm Zwëkfobandt Parkstad Limburg
do_bëij, un litt en_de Euregio Maas-Rhein.

Hächzoreroth heis_op neederlängsch 's-Hertogenrade un op deutsch Herzogenrath,
op limmbůrjėsch Hertserao. Et hüüot bëij de StädteRegion Aachen, en do
Lanndschaffßfobanndt Rhinglandt], un lėdd_en_de Euregio Maas-Rhein.

Zig dämm zwöllefte Johongot wooche di zwëij ëijn Shtadt, bess_em Joohr 1815 de
Jränz zwesche se jelaat wood. Dä Quatsch woo dä Ääntß vum Wiener Kongjrëß vun
1815. Do hann_se dem Napoleon sing franzüüsėsh Deppachtemeng fun Beneden-Maas
oppjelööß, unn_et zwesche de Künninge fun de Nederläng un Pröüße oppjedëijldt.
Do_bëij koohm de Burrsh Rode mem Hächzoch noh Döütschlandt_ße lijje, de Afdëij
Rolduc med_de Kerresh en de Nederläng. Do fun kumme wall och de naame her, di di
Dëijle dann krääte. Ävver op bëijde Sigge fun de neuje Jränß schwaadt mer de
sellve Shprooch, en rėpůarėsch, do wunne de_sëlleve Famillije, fiert mer do
Faßteleer op de sellve, ëijen Aat — med: „Roda Alaaf!“

Roda oddo Rode eß Dëijl vun däm Name, schliißlėsch nannt_mer di jannze Jääjndt
övver Joohonndotte: „et Land van Rode“ of: „et Land van 's Hertogen Rode“ onger
em „Land van Euvermaas“. Winnishßtenß av_em Joohr 1104 bėkannd_eß de Burrsh
Rode], hügg_en Hächzoreroth; un och dä „Schötz fun Rode“ eß alls_enne Hëld_beß
hück en de Köpp, un lebëndėsh jeblevve.

Europa es dä anndere Nomens_Dëijl, kloo, wëijl_me_de hoffnong hätt, datt dat
Jedrißße med_dä Jränß med Europa enß bahl förbëij sinn weed.

Doll eß, di hann do en Shtrooß, di hëijs_och ußjeräshned_de „Nöü_Shtroohß“, op
deutsch Neustraße, op neederlängsch de Nieuwstraat, do löüf de Jränß
jenou_en_de_medde_fun. De ëijn Sigk eß en Lėmmbůrresh, de anndo en
Döütschlanndt. Wėijl_de Schėlldo en Hollandt bellijo senn, han se de Schelldo
fun do jeholldt, un och de Buß_Hüüsje sen holländėsch, noh_dämm do de Bußße fun
de ASEAG faare. öm 2000 eröm, wood_et Eurode-Business-Center jeboud, eh Huuß,
wadd_am_Ëng_fun_dä Shtroohß jäds_och jenou övver de Jränß shtëijdt. De Pollizëij
es do och dren enjetrokke.



https://ksh.wikipedia.org/wiki/Euro_M%C3%B6nze_u%C3%9F_de_Neederl%C3%A4ng

De Nederläng wohre fůn Aanfang 2002 beim Euro-Jëld dobei. De Euro Mönze uß de
Nederläng sen beß jäz nur nohm eetze Desain fům Euro op der Maat jekůmme, un de
Holländer han_er och e paa Jedëngkmönze eruß jebraat, ävver nur ëijn di_j_en der
Euro Zohn ußerhallef fon de Nederläng och föt_t Bezahle douch.

En Holland un Finnland wääde zigg_em Septämbo 2004 këij nöüj 1-Cent-Shtökker un
2-Cent-Shtökker mih jemaat. Zwa kam_mer se noch bruche, ävver en der miihzte
Ladejeschäffte krit mer se nit mih eruß, un wat mer ėnnßjesammp zo bezahle hät,
weed_op der nöhßte 5-Cent-Bedraach jerůndt. Ëijnzel Priise könne ävver dorjouß
noch met kromme Cent-Bedrääsh jemaat sėn, un wä met Plaßtikjëlld odo Baajëldloßß
bėzaahle well, dä zahlt alß der akkoraate Bedraach.

De Euros uß alle Länder, di_j_en han, sen op ëijn Sigk all ejaal. Dė ejaale Sigk
eß beschrevve bei de Euro Mönze.

De Euro_Mönze uß de Nederläng han zwëij ongerscheedlijje Jeshtaltonge, ëijn för
de Zënt_Wääte un en annder för de Euro_Wääte. Se sin ävver zemmlėsh äänlėsh,
indämm datt se all et Künnejėn Beatrix fůn Nederland|Beatrix, de Künnejėn fůn de
Nederläng, em Proffihl, met de Oure noh lėngkß zëije. Och dä Tittel „Beatrix
Koningin der Nederlanden“ eß ėmmer dobëij. Dat Dėsain fon de Euro_Mönze ėß et
sällve, wat mer op dä läzde afjeschaffte Jullde drop jehat hät, ävver dat fon de
Euro_Cent_Shtökke woohd för der Euro neu jemaat. Och met drop sen immer de EU
ier 12 Shtääne, un dat Johr wann_se jeprääsch wode sin. Dä Bruno Ninaber van
Eyben hät se beedß ëntworrefe, der Jůllde un der Euro.

De Bank fon de Nederläng hät di Mönze zum Dëil och en Sėllver oddo Jold
erußjejovve, un di Shtökke woohre dann och düürter wi dä Priiß dä drop shtėijt.



https://ksh.wikipedia.org/wiki/Et_Berjische

Dat Berjische ess dä Jejend, dä henger Kölle anfängt, esu ättwa ab Müllem un die
jeht su in ättwa bis Schwellem, äwwa dat is schunn Westfale.

D'r Name kütt vun den Jraafen vun Berch. De ierschte vun dennen woar d'r Jraaf
Adolf I., d'r im Joahr 1101 uurkundlich als Jraaf vum Berch jenannt wuurd. D'r
Name deht sich vom Stammsitz vun demm Jeschlecht omm ahlen Berch, wo dennen ihre
ierschte Burch jestangen hätt, affleiten. Denne hätt de janze Jejend zwesche
Kölle un Westfale jehürt. Die hann ooch dem Ääzbeschof vun Kölle dat Lääwe so
mannchmal schwär jemaat.

De wechtechste Floss em Berjische is de Wopper, un an demm Floss läät ooch de
jrößte Schtatt em Berjische, Woppertal. Do jitt et de Schwebebahn, de woor bes
2000 dat secherste Verkährsmeddel vun de Wält. Metterfonge hätt die der Eujen
Langen, der de Kölsche Zockerfabricke jejründet hätt.

Su noch un noch trekke emmer mieh Kölsche innet Berjische, un et kann sinn, dat
esu um 2050 Woppertal ene Vuurort von Kölle jewoode is, su wie et hück adt
Berjisch-Jladbach eß.

Noh Sprohche kamer äver hük sage, es de Jrenz mieh em Söde un jeiht zwesche
Lävverkuuse un Solinge bes nit janz noh Wuppertal, Elberfeld, un dann aan
Jummersbach vörbei. Em Söde kallt mer uns Rippuarisch Platt un em Norde dreij
Zoote Nidderfrangkesche Sprohche. En de Medde un em Norde vun Düsseldorf un
össlich et dat en Berjesch wat noch zom Limburjesch neisch. En de Medde, bei
Wende, Wuppertal, Neviges, Werde, bes Ovverhuise, Mölm, Duisburch es ne Kleefse
Dialekt em Jebruch. Un em Oste dovun es et dat Ossberjesche, wat de Lüü do
kalle.



https://ksh.wikipedia.org/wiki/Erich_Hermann_Bauer

Erich Hermann Bauer[1] (* 26. Määz 1900 ä Berlin; † 4. Februar 1980 och ä
Berlin) woch önö vorurdeelde dütsche Kreschsvorbrächer, dä em Vornichtungslajer
Sobibór tösche 1942 un 1943 vöör d Vorjasung van Tusende Jevangene zoständich
wor. 1950 wood hä zm Duud vorurdeelt.

Erich Hermann Bauer wood als Kengk van önö Astricher ä Berlin jeboore. No sing
Schöllzitt vorsoot hä Driiher z wäde, ävver dr Ischde Weltkresch koom do tösche.
Hä kämpfde ä Frankreich un jeroonde ä Jevangeschaff. 1923 schaffde hä öt, als
LKW-Vahrer ön Ställ z vänge, wääßelde 1933 no d Tram, wo hä als Kontrollör
werkde. Zo di Zitt troon hä d SA beij un wood Metjlett van d NSDAP.

1940 werkde hä beij d Aktiun T4 met un vohr dr Jaßwarel, ä däm Kranke vorjaßd
wode. No ön Zitt steechde hä zm Vorantwortliche vöör öt Vorjase op. Su vorzalld
hä va sing ischde Vorjasungsaktiun: “Önö Schluch vorbong d Aavjase van öt Auto
met dat Steehüssje van öt Spital. Ö paar Mänsche wode en dat Zemmer jesperrt un
ich han dr Motor äjeschald. D Lüüh wore no 8 Minütte duud.“

Am Äng van d Aktiun T4 scheckde mo häm em Joohr 1942 no Lublin. No ö paar Daach
wood hä en öt Vornichtungslajer Sobibór aavkommandeerd, wo hä zm Oberscharvührer
ernannd wood. Hä, dä als Spetznaam Jaßmeester övv Bademeester jenannd wood,
vorjaßde Tusende Jüdde un kämpfde beij dr Opstand va Sobibór jäje d Jevangene.

Züje vorzallte, dat Bauer net mä Vreud dora hod, d Jüdde met d Peitsch z
schlaare un aav un zo je no sing Senn ö paar z erschösse. Hä hätzde och jäähr
önö Hond, dä Barry hosch, op Mänsche, wobeij dä jruuße Stöcker Vlesch us di
Persune bess. Dobeij benotzde Bauer dä Satz „Mensch, pack dr Hond!“ Op dä Satz
hen laad dat Deer los un Bauer hod Spass.

Am Äng van öt Lajer wood hä z iisch no Lublin, dann no Triest vorsatze, wo hä em
Rahme van d Sonderabteilung Einsatz R werkde.

Als dr Zweide Weltkresch vorbeij woch, schnappde d Amerikaner dä ä Kärnten
vorstoche Mann. Hä loch un vorzalld net, watt hä em Kresch vorbroche hod. Samuel
Lerer un Estera Raab, di öt Lajer va Sobibór övverläävd hodde, erkannde häm
ävver, su dat Bauer 1949 wärm en dr Knast lande.



https://ksh.wikipedia.org/wiki/Erich_Gustav_Willi_Lachmann

Erich Gustav Willi Lachmann (* 6. November 1909 ä Liegnitz; † 23. Januar 1972 ä
Wegscheid) woch ön Scharvührer en d SS. Hä maade beij d Aktiun T4 met un werkde
ä ongerschiidliche Konzentratiunslajer. Lachmann woch och em Vornichtungslajer
Sobibór, wood ävver em Sobibór-Prozess vreijjesproche.

Lachmann, woch Müürer un werkde bes zm Zweide Weltkresch beij vorschiidene
Firme. Hä troon en Orjanisatiun, di spiir zo d SA wood, beij, woch ävver ke
Metjlett van d NSDAP.

Als dr Kresch aavong, wood hä Helvspoliss un spiir Ovverwachmeester. Em Herbst
1941 scheckde mo häm en öt Zwangsarbeederlajer Trawniki, wo hä d Trawnikimänner
usbelde solld. Em Sommer 1942 woch d Kontroll van d Trawniki-Männer em Lajer va
Sobibór sing Opjaav. Met singe neue Övvischte Franz Reichelmeier koom hä ävver
net parat, hä kutt häm net bruche, su dat hä en dat Zwangsarbeederlajer
zöröckjescheckd wood. Do hod hä ö Küddelche met sing polnische Vröndin un maade
sich us dr Stöpp, wood ävver ä Warschau van d Polisse jeschnappt. 6 Joohr
Zochthuuß braade häm dat en. Am Äng vam Kresch koom hä zo ön Strofkompani un
mood als Soldat jäje d nöher kommende Ruuh Armee kämpfe. Hä jeroonde ä
Jevangeschaff. Van ön Stroof va 25 Joohr Zwangsarbeed mood hä mä 5 aavsetze.
1950 wood he bejnadicht.



https://ksh.wikipedia.org/wiki/Ella_Endlich

Ella Endlich (* 18. Juni 1984 ä Weimar; eejentlich: Jacqueline Zebisch) es ön
dütsche Sängerin. D ischde Erfolje onger dr Naam Junia stamme us d 90er Joohre.

Ella trock em Alder va 5 Joohr met hör Mamm no Weimar, wo hörö Papp läävde. Em
Joohr 1994 vong sö met öt Sänge a. Op VIVA enstonge ischde Videoopnahme. Am 18.
Juni 1998 ongerzeechnede Ella hörö ischde Plaatevordrach. Dä Juni, ä däm dä
Vordrach ongerschrävve wood, woch dr Jrond, wiesu Ella sisch dä Könstlernaam
Junia joov. 1999 entstäng d ischde Plaat, di jau op d 12. Platsch en d Charts
vöörrröckde. Dat fluppde ävver dono net mi. All di Plaate, di dono koome, leeve
schläter. Nävver öt Plaateopnämme studiirde Ella öt Fach Musical. Spiir vorsood
sö sich an d Musikkhuchschüll ä Münsche. Rolle ä ongerscheedliche Musicals un
Theaterstöcker veele vör hör dodörch aav. Öt bree Volk wood Ella Endlich dörch
öt Lädche „Küss mich, halt mich, lieb mich“ bekannd. Op Ripuarisch wööd mo dat
met „Jävv mich ö Bützsche, nämm misch en dr Ärm, ha mich leev“ övversätze. Domet
braad sö öt ä kotte Zitt op d 12. Platsch en d dütsche Charts. Lädcher, di dono
koome, schnette net ösu jott aav.



https://ksh.wikipedia.org/wiki/Eduard_Cave

Eduard Cave (*27. Februar 1691; † 10. Januar 1754), woch önö Drukker un
Herussjävver. Met d Ziidung Hääremagasin schoff hä öt ischde Magasin, dat em
moderne Senn öt janze Volk enteresseerde.

Als Jong van önö Schoonsmaacher wood hä ä Newton, dat lidd en d Nööde va Rugby ä
Warwickshire, jeboore un hä besood do öt Jümnasium, wood ävver dova
vottjejaachd, als singe Liihrer häm beschöldichd hod, jeklaud z ha. Hä werkde
öns he un öns do, su vorsood hä sisch als Holzhändler, Ziidungsschriiver un
Drukker. Dobeij entstäng dä Jedanke an ön Ziidung, di rejelmäßisch met schün
Teme opwachde deed. Dobeij solld öt öm alles jo, aajevange vam Koofe bes zo
Jedichte. Cave vorsood Drukkere ä London un Bochhändler vöör sing Idee z
jewänne. Doch kenne sprong a un su packde hä öt sälvs a. Em Joohr 1731 erscheen
öt Hääremagasin, dat bald en van di Ziidunge wood, di dr jrützde Äfloss hodde un
am meetzde nojemaad wood. Cave wood dörch di Ziidung risch.

Cave woch ö hell Köppche un satz sing janze Kraff vöör öt Majasin en. Hä jäng
sälde vöör d Döör va si Büro an d St. Johns Brügg ä Clerkenwell. Hä notzde ön
jruuße Zaahl van Vordeeler, dr bkanndste woch Samuel Johnson, dä Cave at immer
dankbach wooch, weil hä häm seijd Joohre Werk joov. Cave sälvs joov Deele van öt
Magasin onger dr Naam Sylvanus Urban öruss.

Cave erworb och dat Räät va Lewis Paul, 250 Spindele va sing patenteerde
Drockmaschin z notze, önö Vörjänger van dr Wasserraahme. Em Joohr 1742 koovde hä
Marvels Mölle ä Northampton un bouwde öt en ön Wassermölle öm. Mo kann dova
usjooh, dat öt d ischde Wassermöllö woch, di vöör Boohmwoll jebrudd wood. Watt
Jewenn vosproch, erweeß sisch ävver als nett ösu jott. 1761 wood s wärm
zojemaad.



https://ksh.wikipedia.org/wiki/Duud_Meer

Öt Duude Meer es önö See tösche dr Staate Israel, Jordanie un öt Westjordanland.
Dä Naam bedüüt ösu völl wi „Meer us Salz“. Angere övversetze dat och als „See us
Täär“.

Dat Duude Meer es onjeväär 600 km² jruuß un litt deeper als dr Meeresspeiel.
Jemeiße wood dat ävver eenich es mo so sisch net woode. Öt koome Zahle tösche
396 un 420 Metr öruss. Op jedde Vall es dat d deepste vrei zojängliche Stell, di
d Natur hat entstooh losse. S jehüüd zo önö Jraav, da va Afrika kütt un en dat
Louch ußläuft.

Wä an öt Duude Meer denkt, dä sitt vöör sing Oohre Lüüh em Wasser liihe on sisch
z bewääje. Dat litt an dat Salz, dat sisch em Laufe van d Joohre do jesammelt
had. Hü z Daachs es en dat Meer jätt wi Brööh, di wi Honich dörch d Häng leuft.
D Wesseschaft hat ußjerechnet, dat 33 % Salz en öt Wasser send. Suffe darf mo
dat Wasser net. Öt wood vassjestallt, dat dä Wasserspeiel immer mi senkt. Dat
litt dora, dat dat Wasser us d Zoflöss van öt Duude Meer vöör d Buure ä Israel
jebrud weed un komm noch en dr See akütt. Vordampfe deed öt Wasser ävver wiir un
dä Salzjöhalt steecht un steecht un steecht.

Dörch dä Hoov Salz en öt Wasser jitt öt kenn Vesche en öt Duude Meer. Dat heecht
ävver net dat öt kee Lääve en di Brööh jitt. Mikroorjanismen, domet send
besongisch Bakterie jemend, lääve do. Völl vrässe Salpeter öv Schwefel. Öt jitt
sujar ö paar Planze, di dat Wasser vordraare.

Dä huhe Salzjehalt van öt Duude Meer träckt völl Turiste a. Eemoll en dat Wasser
z liije es ene Droom, däm sisch manch ene eemoll ärvölle well. Dat träckt jedes
Joohr Duzende Lüüh a, di Israel önö Hoof Knöpp bränge. Ävver och d Nobberschaf
van öt Meer hat völl z beene. Dozo jehüüd dr Röckzochsvelse Massada, d Stadt
Jericho un Qumran. Dat es di Hööhl ä Israel, wo d äldste Schrefte us d Bibel
jevonge woode.



https://ksh.wikipedia.org/wiki/Dmitri_Medwedew

Dmitri Anatoljewitsch Medwedew, op Russisch schriivd sisch dat Дми́трий
Анато́льевич Медве́дев, es önö russische Politiker. Hä wood am 14. September
1965 ä Leninjrad jeboore, ön Stadt di hüü weer Sangkt Petersburch heecht.
Präsident Putin schlooch häm am 10. Dezember 2007 als singe Nachfoljer vöör watt
hä dann och wood.

Dimitri es met Swetlana Medwedewa (* 1965) vorhiirod un hat enne Sohn Ilja (*
1996).

Putin un Medvedev weerkde at ä Sangkt Petersburch zösamme, sei kannte sich jott.
Ängs 1990 holde Putin häm no Moskau. En de nächste Joohre klomm Medwedew immer
mii d Karriäreleer öropp. Su wood hä dr Chef van Gaßprom, d jrützte russische
Ölfirma. Bes vör kottem kannte völl Russe häm ävver kom.

Medwedew woss en ön janz normal russische Famelisch en önö klenge Ocht beij
Sangkt Petersburch op. En d Universität van d Stad studiirde hä Räät, maade
singe Doktoch un werkde dono an d Huchschüll. Nävvebeij woch hä en ö Komitee
vöör uswärtije Saache en de Börjermeesterei va St. Petersburch tätich. Dat Amt
wood spiir va Putin jeleit.

1999 wähßelde Medwedew no Moskau un övvernoohm dat Amt van dr Vize-Chef van d
Rejiirung. 2000 joov öt at wärm önö Wähßel, als hä Vize-Chef van d
Präsidentevorwaltung wood. Hä holp Putin beij sing Waahl em Joohr 2000.

2004/2005 joov öt Kniiß tösche Medwedew un Ijor Setschin, dr Vize-Chef van d
Präsidialvorwaltung. Gaßprom woohl Juganskneftegas övvernämme. Dat fluppde nett
ösu, wi öt jeplaant woch.



https://ksh.wikipedia.org/wiki/Di_usserjew%C3%B6nnliche_Denge,_di_Saturnin_Farandola_erl%C3%A4%C3%A4vde

Di usserjewönnliche Denge, di Saturnin Farandola erläävde, op Huchdütsch weed
dat met Die außergewöhnlichen Abenteurer des Saturnin Farandola övversatze, es
önö Stommfilm, dä em Joohr 1913 ä Italije un Frankreich jedriint wood. Hä had ön
Längde va 77 Minütte un wood am 25. November 1913 öt ischde Mol jezeechd.

Net alles van dä Film es erhalde blevve. Jezeechd weed em Deel „D Aapeinsel“, d
Kengkheed van Saturnio, dä dörch önö Scheffbroch sing Äldere vorloore had un
beij Aape opwaaßd. Di kriije ävver bo jrau Hoore, als sö merke, dat Saturnio bo
kenne Stäz had un vorsöcke alles, dat dä waaßd. En d ischde 7 Joohr liird hä
sich jenau ösu flott z bewäje wi di Deere un kann bald su jott klömme wi jedde
Aap. Als hä 17 Joohr ald es, träcke sö häm ävver immer noch met dä vählende Stäz
op un hä beschlössd, di Aapeinsel z vorlosse, setzt sich op önö Boohmstamm un
maad sich op Lapp. No ön Zitt treffd Saturnio op Mänsche, met dönö hä ävver net
mulle kann, da hä mä d Aapesproch sprechd. Sö nämme häm op öt Scheff op un mache
önö Matros us häm. Beij önö Kampf met Pirate wäde alle vam Scheff övverwältichd
un metjenomme. Öt kütt zo önö Kampf, beij däm dr Kapitän van öt Scheff si Lääve
vorlüssd un Saturnio dä neue Kapitän weed. Als Saturnio met öt nett Mäddche
Mysora em Stelle Ozean tauchd, weed sö van önö Walvesch vresse. Saturnio
vorsöckt zwar, sö z rette, ävver dat jeet donävver. Dä Walvesch weed spiir van
Vescher jevange un an önö Zoo vorkloppd. Dä Övvichde, önö jecke Professor, vreud
sich, dat hä su schünn Deer ä sing Sammlung had un moss vassstelle, dat op eemol
ön Vrau us d Mull van dä Wal örussklömmd. Dat kütt en d Ziidung, di Saturnio en
d Vengere välld, un hä sprechd met dä Professor, dä Mysora ävver net vreij jävve
well. Met d Hölp van ön Aapearmee schaffd Saturnio öt, si Mysora vreij z kriije,
un beede send jlöcklich.

En önö angere Deel van dä Film driivd sich Saturnio ä Indonesie öröm un söckd do
önö wisse Elefant, dä dr Könnig va Siam jeklaud wood. Watt Saturnio net weeß,
es, dat dr Ovvichde van d Polisse dat jedoh had. Als hä dr Könnig sing Hölp
aabeene well, schlössd dr Polissechef häm un sing Lüüh en. Saturnio un Mysora
schaffe öt ävver, vreij z komme, un jaare häm. Töschebee had dä ävver dr Elefant
at vorkoovd un Saturnio had önö neue Jechner, dä häm vassnämme lädt. Hä un sing
Lüüh wäde zm Duud vorurdeeld, ävver Mysora schaffd öt, häm z rette. Saturnio,
Mysora suwi Saturnios Männer brenge dä wisse Elefant zm Könnig zöröck un
vordeene dodörch Hömmele Jeld.

Em dreide Deel driivd öt Saturnio no Afrika, wo hä met Mysora zösamme zwei
entvührde Könnijinne, di va Mänschevresser vöör d Zupp vorjeseeh wore, vreij
kitt. Ävver domet net jenoch, hä moss och jäje weld Deere kämpfe un mä weil hä d
Aapesproch sprechd, schaffd hä öt, Mysora un die zwei Könnijinne us d Hand van
Jorillas vreij z kriije.

Em viirde Deel jeehd öt öm zwei Bundesstaate va Amerika, di sich beede d
Niagaraväll onger dr Naahl risse welle. Phileas Fogg, dä vöör dr Süüdstaat
kämpfd, sorchd dovöör, dat Saturnio va Indianer jevange weed. Met d Hölp van ön
Indianervrau schaffd hä öt ävver, vreij z komme un schleed sich op d Siih van dr
Nordstaat, wo hä Övvichde van d Armee weed. Di schaffd öt, dr Süde z besiije,
ävver isch önö Kampf ä Ballons maad kloch, dat Saturnio dr Phileas Fogg
övverläje es. Phileas Fogg kütt öm öt Lääve, un Saturnio reist met si Scheff
zöröck no d Aapeinsel un sö lääve zösamme met d Deere als jlöckliche Famelisch.

Dä Film bestäng us 18 Deeler, di je 20 Minütte lang wore. Dat, watt jezeechd
weed, sitt a völl Stelle wi beij di Filme va Georges Méliès us.



https://ksh.wikipedia.org/wiki/Den

Den es önö Farao van d 1. Dünasti. Hä rejiirde va 2870 bes 2820 v. Chr., anger
Quälle sprääche va 2930 bes 2910 v. Chr.. Singe Horusnaam woch Hor Den, singe
Nebti-Naam Chastj. Zosätzlich hod hä önö Truunnaam. Den woch Sepati. Dr Joldnaam
es net janz övvermeddelt.

Dens Papp woch Wadji, sing Mamm d Könnijin Meritneit. Vorhiirod woch hä zweimol,
eemol met Semat un dono met Batires. Ee Kengk hosch Semerchet.

Den rejiirde siihr lang un doher kann mo saare, dat hä dr wichtichste Farao us d
1. Dünasti woch. Di ischte Joohre wood hä zwar dörch sing Mamm, di möjelijerwiis
d ischte Könnijin va Äjüpte woch, bestemmt, ävver hä woch önö joe Farao. Op önö
Stee, dem d Wesseschaft vonge hat, wood völl övver häm jeschrävve. Den hat als
ischte Farao dr Naam „Könnig va Ovver- un Ongeräjüpte“.

Dat Jraav va Den wood ä Abydos jevonge. Ön 24 m lang Trapp vüürt bes no d
Jraavkammer, di dörch önö Kei vorschlooße wood.

En d Zitt va Den maade d Konst va Äjüpte un d Hürojlüfe jruuße Schrett no vööre.



https://ksh.wikipedia.org/wiki/D_Popp

D Popp es önö dütsche Stommfilm us öt Joohr 1919. Jedriihnt wood dä va Ernst
Lubitsch. D Hauptrolle spellte Ossi Oswalda, Victor Janson un Hermann Thimig

Baron de Chanterelle völd, dat si Lääve bo z Äng jeht, un lätt all di Jongfraue
us si Land zösammeroffe, damet singe Neffe Lancelot sisch ön schünn Vrau ussöcke
kann. Di Vraue send janz jäck dorop, ävver Lancelot well nüüß dova wesse un haud
aav. Hä kütt no ö Kluster, wo dö Mönche suffe un vrässe un dobeij all öt Jeld öt
Venster öruss werpe. Ön kotte Zitt spiidr hüüd Lancelot, dat dr Baron häm
300.000 Franke jävve well, wenn hä hiirode deed. D Mönche rede op häm en un
övverzeuge häm, da töt jott jenoch wöch, ön Popp z hiirode.

Lancelot jeehd no önö Poopemaacher, dä jeraad ön Popp no öt Vörbeld va sing
Doohter Ossi maad. Bald weed Popp un Doohter vortuschd, a di Lancelot si Häzz
vorlüssd.

At weed jehiirod, ohne dat Lancelot d Naaß dora kitt, dat di Popp ja kenn Popp
es. Iisch en d Huchzittsnaahd kütt Lancelot op d Treeter, dat hä ön Vrau us
Vleesch un Blott jehiirod had.



https://ksh.wikipedia.org/wiki/Cuyahoga-Valley-Nationalpark

Cuyahoga-Valley-Nationalpark es dor Naam van ö jöschötzd Jöbiit, önö
Nationalpark, en dr US-Staat Ohio.

Dr Cuyahoga-Valley-Nationalpark es ö 130 km² jruuß Stöck Land em Nordoste va
Ohio. Öt es dor enzije Nationalpark, däm dä Staat opzöbeene had. Dat Wood
Cuyahoga kütt us ön Indianersproch un bödüüd jökrömmd: dä Baach, dä dörch di
Jäjönd leuft, maad döcke Kurve.

At em 19. Jaahrhondöt koome d Lüüh, damols noch met Pääd un Waarel, en di
Jäjend, öm do di winiije vrei Zitt zö vorbränge. Zosätzlich joov öt he önö Kanal
op däm mo met ö Böötche vaare kutt. Damols woch dat ävver noch kännä Park, dat
woch mä ö schünn Stöck Ääd, dat d Lüüh nötze dänge, öm sisch z erholle. Öm 1920
ändernde sisch dat. Kleng Stöcker woode als Park jönotzt. Öm 1960 stäng öt
schläät öm dr Park. Mi un mi Hüüser woode do jöbouwd, wo Parkland woch.

Völl Lüüh satze sisch dovöör enn, dat us dä Park önö Nationalpark weed un am 27.
Dezember 1974 ongerzeechnöde dr US-Präsident Gerald Ford ön Ongerlaach, dat önö
Nationalpark ääjörichd wääde sölld. Am 11. Oktober 2000 woch öt dann ösuwitt. Dr
Cuyahoga-Valley-Nationalpark woch jöboore.

Di Lüüh, di dä Park bösöcke, kikke sisch d Natur a: Wasserväll un d schünn
Jäjönd öm dr Ohio un Erie Kanal. Dä Park es och vöör sing Deere bökannd.



https://ksh.wikipedia.org/wiki/Burch_Vouwelsang

D Burch Vouwelsang litt en d Eefel an dr Uftsee un en d Nööde va Jmünd. S
entstäng kott vöör dr Zweide Weltkresch.

D Burch stammt us d Zitt van d Nazionalsozialiste. Di hodde vassjestallt dat hön
Lüüh väälde, di onger öt Volk jo kutte un do d NS-Paruule propajeerde. Di Lüüh
woohl d Partei öra trecke. Dat sollt op Burch Vouwelsang passeere.

En ön Jäjend en dr usser ärm Buure känne läävde woohle d Nazis jät jruußes
opbouwe. Su entstong d Burch Vouwelsang. 500 Junker sollte he en d Idioloji van
d NS jeschülld wääde. Nävver Burch Vouwelsang entstong ösu och ön Burch ä
Sonthofe un en ä Krössiinsee ä Pommere. D viirde wood zwar jeplant ävver net
jeboud.

Wä koom no Vouwelsang? D NS hod sisch dat ösu vörjestallt, dat dr idiale Junker
jenau ösu ussoch wi dr idiale Ariör. Dat hosch dat sing Vorjangeheet bis 1800
arisch see moot. Hä mood vorhiirood see un unjeväär öm d 25 Joohr alt. Och sing
Vrau mood bis 1800 arisch see. Lüüh met Probleme watt d Jesondheet ajäng kutte s
net bruche. Dat woch ösu sträng dat Brälleträjer net akzepteerd woode. Öt
zeechte sisch ävver bald dat öt övverhaupt net ösu völl Lüüh ä Dütschland joov
dat moch 500 zösammekratze kutt. Dovör woch moch jezwonge och Lüüh z akzepteere,
di moch en dr ischte Rutsch net ha woohl. Irjendwi kräät moch d nüüdije Zaahl
zösamme.

Hitler hodd 1933 d Idee zo dr Bouw. Loos jäng d Planörei 1934. 1936 wood
Vouwelsang a Hitler övverjovve. Häm jeveel watt hä soch janz jott ävver hä woohl
dat noch völl jrüüßer ha. Su sollte d jrüzte Sporträum op öt Jölände do äntsto.
Jöplant wooch ö Schwimmbat met ön Bahnlängde va 200 Metr un ö Stadion dat
jrüüßer als dat ä Berlin wääde solld.

Völl van d Pläne wood net ömjesatze. Jökooßt hat dat damols 35 Milliun
Reichsmark wat hü z dachs 3,5 Milliardö Euro wöre. Entstange send 10
Kamöradschafthüüser, dr jruuße Wasserturm, dr Appellplei, dr Adlerhoff un völl
Ställe, om Sport z driive. Och ö Theater wood jeboud. Vöör d Jösällischkeet hand
so och jät jeboud. D Schänke es önö riisije Saal dä och hüü noch eksisteert un
jenau ösu usssitt wi hö damols woch.

No dr Kresch koome z ischt d Ängländer. Di paar Männäkes hodde ävver winisch
domet em Senn. Su koom öt dat d evakuerde Lüüh us öt Dörp Wollseife en d Nööde
sisch önö Hoov Saache do klaue dorve. D Ängländer hand ö Ooch zo jedeut. Un d
Wollseifener hoode jerad d geklaude Ruute äjeboud do bestämmde d Ängländer dat d
janze Jägend vöör öt Übe van d Änglische Soldate jöbrudd weed. D Wollseifener
moote wärm alles opjävve. Bes 1950 bleete d Ängländer. Dono koome d Bäljer un
hand do träneerd. Met Panzere hand di do jeschoose un d Lüüh en d Nobberschaft
krääte komm ö Ooch zo.



https://ksh.wikipedia.org/wiki/Burch_Eltz

D Burch Eltz es ön Burch an d Mosel. Völl saare, da töt enn van d schünnste
Burje ä Dütschland es. Dat Bouwwärk wood an dr Övverjang van d Eefel no öt
Maiveld jebouwd.

D Burch stammd us öt 12. Joohrhondöt, dat heecht öt es ö Bouwwerk us öt
Meddelaldr. Öt ischte mol tauchde d Naam em Joohr 1157 em Zosammehang met
Friedrich Barbarossa en d Bösch op. Us di Zitt jitt öt noch dr Bärchfriid un önö
Deel van öt Wonnhuuß.

Balduin va Luxemburch woohl si Jebiid op d Burch Eltz z vorjrößere. Dat paaßde
ävver d Ritterslüüh net un s hand sisch weersatze. Es koom zo d Eltzer Feehde.
Balduin va Luxemburch bouwde sujar d Burch Trutzeltz, öm va do us Burch Eltz
onger Beschoss z nämme. Oohne völl kapott z mache, vonge d Eltzer un Balduin önö
Wääch un d Burchlüüh woode Leehnslüüh van dr Triirer Ärzbischoff Balduin.

Tösche 1490 un 1540 wood an d Burch a jebouwd. D Rodendorfer Hüüsr koome dozo. D
Naam Rodendorf kütt van d Hiirod tösche Katharine von Brandscheid zu Rodendorf
un Hans Adolf zu Eltz.

Neu Aabouwte koome och tösche 1604 un 1661 an d Burch als öt Kempenicher Huuß
jemuurd wood.

Völl Burje an dr Rhing woode en dr Pfälzr Ärbfoljekresch kapott jemaad. Do hod d
Burch Eltz flupp. Hans Anton zu Eltz-Üttingen woch önö huhe Militär un dodörch
sorchde hä dovör, dat sing Burch janz bleed.

Hüü jehüüd d Burch dr Dr. Karl Jraf un Edle Häär van un zo Eltz-Kempenich, dä
ävver sing Wonnök meeßtens ä Frankfurt övv ä Ältvill had.

Ute Ritzenhofen: Burg Eltz, Deutscher Kunstverlag (2002), broschiert, 96 Sieje,
ISBN 3-422-06248-3



https://ksh.wikipedia.org/wiki/Boumsch%C4%97er

En Boumschėer, Boumschier, udder Aßschnigger bruch mer em Jaade för de Böüm,
udder em Bösch, udder em Forß, un_em Wald] för zem Trimme. Dat ess_en lang
Schėer, woh me Äß met schnigge kann, di beß aach Zantimeeter deck sin künne. Se
hät zwei lang Jreff, ov Stiile für se aanzepakke. Di sen fö jewööhnlej uß Holz
un sellder us Ieser odder Allu, un minßdens ene joode hallve Meter lang. Dä
Boumschėer ier Klinge sen etwa jeforremp, wi ene Zeijvėnger un ene Duume fun
ejne Hand, di Shpetz op Shpetz zosammekumme. Dozwesche kütt dä Aß erin, un dann
af domet!

Et jidd_er Boumschiere, woh mer der eine Jreff länger maache kann. Do weet jet
draanjeshtek, aanjeschruuv, odder drövver jeschovve, udder et es en
Teleskop-Shtang. Di jon bes op vier, fönnef Meeter en de Hüh. Met däm
verlängerte Jreff kam_mer on_noch Äß huh bovve äreishe. Domet mer ävver och
schnigge kann, wam_mer en dä Hühde ene Aß jepack hät, es aan dänne Boumschiere
ene Sielzoch aanjebraat, met dämm di Schier zohklappe deiht. Janz sellde nur
weet dä tiräk vun enem Minsch unger em Boum jetrokke. En de allermiehzte Fäll
rötsch dä eine Jreff bovve en enem Rühr erop un eraf, weet met ene Fedder
jehallde, di de Schier oplöht. Beß dann, wann de Scheer alld öm ene Aß jejreffe
hät, der Minsch plötzlesch de Shtang noh onge trik, domet övver dat Siel de
Schėer zohmäät, un dä Aß, woh se jraad noch draan jehange hät, jenou aan dä
Shtell jekap weed.

Boumschiere nozze sesch af, wie jeedeß Wërkzüsch zom Schnigge. Dröm moß mer se
drüsch hallde, rejemäßesch souber maache, ööhle, un[schärf maache. Dat Schärpe
es ävver nor fun de Uußesigge müjjelėsch. Doför moß me de Blädder för et
Schnigge, eez usseneijn schruuve, un jeedes ejn för sesch scharf maache. Bei
manshe Modelle eß ein Sigg, de jeboore, di wi ene Halfmohnd ußsüüht,
selfß-schärfend, un mer moß nor de dönne Jäjesigk schärref maache, di dann och
jet jeboore eß, bloß andeßeröm.



https://ksh.wikipedia.org/wiki/Boomhummer

Dr Boomhummer weed tösche 100 un 200 mm lang un had als erwaaße Deer ön brung,
ruuhbrung övv schwazze Värf. Als jong Deer es öt, öm sisch besser vorstäche z
könne, jrön. D Wiffjer wääde jrüüßer als d Männcher. Dr Boomhummer es öt jrützde
Stabinsekt oohne Vleuele.

Vreuer läävde dr Boomhummer op d janze Lord-Houw-Insele, di 580 km östlich va
Australie liije. Hüü jitt öt häm noch op d Insel Balls-Püramid, ön kleng
Velseinsel, onjeväär 23 km em Oste van d Lord-Houw-Insel. Do lääve d leitzde 30
Deere op ön Fläsch va 6 * 30 m op önö klenge Boom.

Va 1920 a jalt dr Boomhummer als ussjestorve, bes im Joohr 1921 24 Deere op
Balls-Püramid jevonge woode. Op d Lord-Houw-Insel woode all d Deere va Ratte
jevrässe, di dohen em Joohr 1918 van ö jesonke Scheff jebraad woode wore.

Em Joohr 2003 entnoohm Stephen J. Fellenberg 4 Deere, 2 Männcher un 2 Wiffjer,
öm met dönne neue zö träcke. Dat solld helpe, öm d Deere spiir wärm op d
Lord-Houw-Insele uss z sätze. D Ratte sollde vörhen kapott jemaad wääde. Dat
solld dörch Jeff paßeere. Öt Träcke ä Jövangeschaf van neu Deere fluppde un em
Joohr 2005 joov öt wärm 100 Boomhummere.



https://ksh.wikipedia.org/wiki/Ben_Turpin

Ben Turpin (* 19. September 1869 ä New Orleans, Louisiana; † 1. Juli 1940 ä
Santa Monica, Kalifornie; bürgerlich Bernard Turpin) woch önö Schauspeller us d
USA, dä dörch sing Stommfilme bekannd wood. Si Markezeeche woch singe schääle
Bleck, ussjelößd dörch ö schiilend räät Oohr suwi önö ussjeprächde Schnäuz.
Turpin driihnde mi als 200 Filme.

Turpin, ö Kengk us ön Bäckichfamelisch, werkde z iisch en ö kleen Theater un
spiir em Zirkös. Beij öt Spelle va enn van di Rolle hot hä önö Onvall, watt dat
Schille usslösde. Hä leed sisch sing Oohre met 25.000 Dollar vorsechere.

Em Joohr 1907 entstäng met An Awful Skate Turpin’s ischde Stommfilm, wora sisch
ävver em sälve Joohr noch angere aaschlosse. En d dorop volljende Joohre
entstänge noch ö paar Filme, ävver zosätzlich werkde Turpin als Huußmeester vöör
d Filmjesellschaff. 1909 entstäng met Mr. Flip önö Film, dä dodörch va sisch
mulle maade, dat ä häm d ischde Tochte en ö Jesesch jeworpe wood. Turpin kräät
sö aav.

Viir Joohr spelld Turpin dono net mi ä Filme met un tauchde isch 1915 wärm op.
Chaplin sold met häm zösamme spelle, ävver öt joov völl Kniiß.

D Jesondheet va sing Vrau sorchde dovöör, dat Turpin komm noch Filme driihnde.
Nodäm sö 1925 storv, hiirode Ben ee Joohr spiidr wärm. Hä vong zwar wärm a,
Filme z maache, ävver sing jruuße Zitt woch vorbeij. Als dr Tunfilm sich
dörchsatz, woohl kenne mi Ben Turpin’s Filme seeh.



https://ksh.wikipedia.org/wiki/Bad_Frankenhausen

Bad Frankenhausen es ön kleen Stadt ä Thüringe, ä di knapp 9.000 Mänsche lääve.
Sö litt em Kyffhäuserkreis.

Bad Frankenhausen litt em Süde van öt Kyffhäuserjebirch op ön Hühde va 130 bes
190 m övver dr Meeresspeijel. Zo d Stadt jehüüre d Ortsdeeler Seehausen,
Espenstedt un Udersleben.

En d ald Böch tauchd Bad Frankenhausen em 9. Jahrhondöt op, als he ön
Wasserburch stäng. Sö solld d Salzquelle schötze. Salz woch zo di Zitt jätt, dat
önö huhe Wäät hod. Va sich mulle maad dat Städtche dodörch, dat d leitzde
Schlacht van dr Dütsche Buurekresch do stattvong. Thomas Müntzer woch ä Bad
Frankenhausen vassjenomme woode. Dä Wäch op dr Schlachtberch heechd bes hüü
Blottrenn. Nodäm dr Zoch bes Bad Frankenhausen voch, blööde öt Kure op. Dat
Solewasser, dat zm Beispell us d Elisabethquell leev, trock öt Volk a. Am 5.
Aprel 1927 wood us Frankenhausen dr Kurocht Bad Frankenhausen.

Bad Frankenhausen had ö paar Denge z beene, di sisch z kikke luhne. Dozo jehüüre
öt Buurekreschspanorama, d Ovverkerch suwi dr Hausmannsturm.



https://ksh.wikipedia.org/wiki/B%C3%B6sbisch

Bösbisch, amptlich heechd dat Büsbach, es e van 18 Stadtdeele, di zo Stolbersch
gehüre. He wonne unjevär 7.200 Lüüh, wie se engs 2005 jezallt hant.

Wä vreuer ä Bösbisch woch, da wood van der Apt e Mönster do he jeschekt, denn dä
hot jät verbroche. Dä mood an dr Flaasbach wirke. Mo kütt sare, dat wat
Australie vör de Ängländer woch, dann woch Bösbisch vor di van öt Kluster ä
Mönster.

Dat soll ävver net hesche, dat ä Bösbisch mä Verbrescher wonnde, dat jedder jet
usjevresse hot. Öt joov och a paar Bure he. Dat wore ävver ärm Schinnöster. Di
kutte Dach und Naat wirke. Risch woode di dobei net. Morjens melke, över daag op
de Velder un Ovens werm melke. Elektrisch Lett hodde die noch net un wenn öt
düster wood, dann jeng öt in dr Püss. Su es Bösbisch jewaaße.

Hü litt Bösbisch tösche dr Breenijerberch, Breenich, dr Brand un Mönsterbösch.
Va der Buschebersch us ka mo op Stolbersch araaf kicke. Mo sitt dr Preem und dr
Dalli janz jott. Un natürlich d Burch.

Wä eemol ä Bösbisch ess, dä moss sich op jädde Vall dat Denkmol van dr
Bareschesser akicke. Dozu muss mo wesse, dat mo a Bösbijer Bareschesser sädd. Wä
öt Denkmol söckt, da söll no dr Maat jo. Do steht öt vör de Bank tösche a paar
Häggelcher.



https://ksh.wikipedia.org/wiki/B%C3%B6nnsch

Bönnsch, dat ess die Sprooch, die rond öm Bonn jesproche wierd. Et ess eng mem
Kölsch verwandt, ävve net jlich. Die Bönnsche spreche mieh su ene Singsang un
jebruche jet andere Wördt als die Kölsche. Bönnsch ess ene Dialek vom
Ripuarisch, dat zo dä meddelfränkische Sproche jehürt. Et wierd de Rhing erop
onjefähr bis Linz am Rhing jesproche.

Punk 1: Dä Kölsche sät heijße, loufe, jlaüve. Dä Bönnsche määt et sich jet
leechte un säät: heeße, loofe, jlööve. Uss dä kölsche Zweikläng werde en Bonn
lange Vokale.

Punk 2: Dä Kölsche säät Veedel, Woosch, Wööschje. Vom Huhdeutsch wesse me ävve,
dat en su Wördche eijentlich e „r“ erin moss. Dä Bönnsche hält sich dran un
säät: Vierdel, Wursch, Würschje. Dat moss me ävve richtich usspreche. Net:
Virrrdel, Wurrrsch, Würrrschje, sondern: Vi-edel, Wu-esch, Wü-eschje. Janz
weech, alsu e „r“, dat me kaum hürt.

Punk 3: Wenn dä Kölsche bei de Woosch e „r“ verschlamp, denk sich dä Bönnsche:
Dat könne me att lang, un verschlamp sing „r“ am Engk von e'nem Wordt. Zom
Beispill: En Kölle jit et e Mädche un zwei Mädcher. En Bonn: e Mädche un – zwei
Mädche. Könne och elefdausend Mädche sen: dat „r“ bliev fott. Die Endunge -e un
-er werde vom Bönnsche nämich jlich jesproche. Em Kopp denk hä ävve met.
Ungebewoss. Dat sitt me, wann e'ne Vokal foleje deet: nevve mir versus unge mir
– keenen Ungescheed. Ävve jetz e'ne Vokal hinge draan: nevven_em Desch versus
unger_em Desch. Do ess et „r“ op eemol widde do.

Övve dat r-Verschlampe von dä Bönnsche jitt et ne bekannte Wetz: „Saach ens e
Wordt ohne r!“ - „Bonne Männe-Jesangsve'een.“

Die drei Punkte do bovven sen die Ungescheed zwesche Kölsch un Bönnsch, wo en
Räjel hinge setz. Do kanns de dich drop velohsse. Dann jitt et noch Ungescheed,
die hee un do en e'nem Wordt vürkomme. Beispill: ühr – ehr; ich sen – ich ben;
hä sitt – hä süht; donn – dunn; jekräje – jekrääch. (Dat ierschte Wordt ess emme
Bönnsch, dat zweite Kölsch.) Zom Deel jit et ävve och en Bonn selevs Ungescheed,
zom Beispill zweschen de City un Beuel. Op de Klaaf-Sigg kanns de nohlesse, dat
de Bönnsche sich övve manche Wördt och ungereneen net jrön sen. Ävve dat ess jo
en Kölle och esu.



https://ksh.wikipedia.org/wiki/Avata_(Kompjutorei)

Ene Avata ess en Zoot Beld odder Fijur en Kompjutere, wat wie en Pop em Thiater
för ene Minsch shteiht. Et jit se als nomaal unbewääsch Belldsche, als Animeete
Jraffikke, un och met künnßlejje Shtemm, ävver dat eß sëllde.

Ene Avataa kam_mer och alß en künßlesh Person, sujaa medd_en eije
Persönleschkeit aansinn. Op jede Fall donn de Avataare als Shtälverträdder för
en reshtijje Päsoon en de wichtuälle Relitääte opträdde. Natöörlesh kann et sin,
et es jaa kein ääshte Päson dohenge söndern, en Famillisch, udder söns e
Schmölzje. Aanwennde deit mer se zom Zeije en Kompjuto-Spelle, en Chats, un esu
Kröhmsches, ävver och em ßööviß. Ander Aanwendunge jidd_et em teschnesche
Ennsatz.

Dat Woot „Avata“ shtammp uss_em Sanskrit, dämm Lattein fun de Inder. Do meint
Avatāra orsprönglesch enen „Afshteesh“, zem Beishpell uss_em Hemmel, allsu wann
ene Jott sech op uns Ääd erunger schwenge deiht un bei uns kütt. Dä Bejreff dun
de Hindus en de Houpsaach bruche, öm övver de Inkanazjuhne fun dänn iehrem Jott
Vishnu ze schwaade, dä ene weschtijje unger dänne iere ville Jötter eß.



https://ksh.wikipedia.org/wiki/Auju%C3%9F%C3%9F_%28Moohnd%29

Dä Aujuss eß dä aachde Moohnd en unsem Kalländer, un dat sig joot 2000 Joohr. Dä
Gaius Julius Caesar hät dä Kallender fassesu ennjeföhrt, wie je jäz norr eß,
ävver dä Moohnd Aujuss es vill ällder, wohr bloos ens dä 6. un nit dä 8. Moohnd
jewääse. Ä hät och fröher andersch jehejße, nämlij Sextilus, un es eets em
Kaiser Aujustus vun Ruhm ze huldije en Aujus ömbenannd woode. Su jesinn ess e ne
Schworer fun däm Naame Aujuß för Minsche, och wemmer se lang ald verschieden
ußschprisch.

Dä Sextilus hät noch 29 Daare jehatt. Met dem zäsa singem jullianishe kalländer
kohm hä dann op 30 Daach. Alls ävver dä Aujußß singe neue Nahme kräät, han sen
norrene Daach länger jemaat un dröm hät hä beß hück 31 Daare.

En Schaltjoohre han Fävroa un Aujuß de Wochedare ejal, ußßer de letzte 2 fum
Aujuß natührlish.

Em Aujuss es de haißeßte Zigg em Joohr. Ed eß di Zick wo de Korn-Fellder prall
shtonn un de Ärnte enjefaahre weed. Dä Aujußß hät met de längeßte Daare em Joohr
un immer vill Sunnedaare dobej. De Minsche schwejßte bäj der Ärbed. Wääje dä
Ärntezick han die Buure fun de aale Jermaane Ärnting för die Zick em Sommer
jesaat, di hügg em Aujuß litt, un em Norde ßekelmond un Zekelmond, fun wäje dä
Seshele met dänne se em Jaade zojang woore un op de Äkker jingke.



https://ksh.wikipedia.org/wiki/Aristoteles

Der Aristoteles wohr ene alhl-jrihschesche Fillosoff, Weßeschaffler, Schöhler
vum Plato un ene Lährer vum Aläkßander. Ojinahl jrihschesch däht mer en
Ἀριστοτέλης schrihve. Dat kammer övversäze, dann heis et „der bäßte Zwäk“ udder
„de bäßte Affseesch“. Hä wood jebohre en dä Schtadt Stagira em Norde vum
dohmohleje Jrihscheland em Johr 384 vör Krestos em Jebehd öm dat Thessaloniki
vun hük, un hät jelähf bes en et Johr 322 vör Krestos. Jeschtorrve es hä en
Euboea .

Singe Vatter wohr der Nicomachus, der Liivaaz vum mazedohnesche Künning Amyntas
dem drette. Dä Vatter es jeschtorrve, wi singe Sonn Aristoteles norr e Kind
wohr, dröm wohd der Proxenus vun Atarneus singe Vörmund.

Met aachzehn Johr es hä em Plato sing Akkademih ennjetrodde. Hä bleev doh en
Atheen bes hä sibbeundrißßesch wohr, öm et Johr 347 vör Krestos. Sing
schrefflesch övverlivverte ärbeijde jonn övver de dohmohleje Fifik, de
Weßeschaffte vum Lävve, de Weßeschaff vun de Diere, de Mettafisik, de Loggik, de
Ettik, de Ästhettik, de Po'esih, et Thijater, de Mussik, de Rhetorrik, de
Weßeschaff vun de Schprohch, de Politek, de Verwalldong un sin et eezte
ömvaßende Jedangkebouwärk vun de wäßlejje Fillisoffih. Dröm kallt mer och bes
hück vun em Aritoteles sing Fillosffih un jehde Schöhler am Jümnahsijum un jehde
Schtudänt en enem Fach vun de su jenannte jeisteje Weßeschaffte moß sesch doh
met beschäfftejje. Hä jelld als der Bejrönder vun de neujere Weßeschaffe vun
Europpa.

Koot nohm Plahto singem Duhd jingk hä vott vun Atheen un wohd vum Johr 343 vör
Krestos avv ene Lährer vum Aläkßander, spääder der jruhße jenannt, op jeheijß
vun däm singem Vatter Philip. Dat johv em jehde Mänge Schangse un
Müjjeleschkeijte vun vill Jäld. Hä dähd en Sammlong vun Bööscher bejrönde un di
hann em jehllve sällver honderte Böhscher ze schrihve. Hä es dann en dä Zigg von
de platohnesche Lihre mih zor Ämpirih, allsu zom weßeschafflejje Beobachte,
övverjejange. Hä wohr övverzeusch, dat et Weße vun alle Minsche un de Lück
schihßlesch un ändlesch op de Wahnämmong opjebout wohr. Dadd es bes hück eine
vun de Seule vun de Weßeschaffte vun de Natuhr un Ättlijjem doh drövver eruß
jeblevve.

Singe Mettafisik häd Jrondlahre jelaht för de Jelihrte en Kleinahsije un
Arrahbijje. Doh nännd mer en med öhndlesch Respäk „der eezte Lihrer“ (المعلم
الأول).



https://ksh.wikipedia.org/wiki/Antarktis

Dä Süüdpool eßß sozesaare wo de Äädaxx em Süüde ußß dä Ääd erußßluuret. Woröm se
sisch drejjt. Dä Punkt wood ed eäßßte Mool vunn Roald Amundsen unn Robert Falcon
Scott erreijscht.

Dä Süüdpool eßß 13,2 Milljuhne Kwadraatkillomeeter jrooß unn hätt 1000 (Winter)
beßß 4000 (Summer) Eijnwuhner, di op dänn 80 Forschungsstazjuhne lävve. Nuur 2%
sinn ohne Ies, dä Rääßß eßß vun en decke Iißscheesch bedeckt, di hätt beßß ze
4500 m.

En singer Medde eß dat Land fum Pool unger_em Meereß_Shpeejel, ävver dat Iiß eß
do esu deck, dadd_et beß unge dorresh reëĳsh, ed_eß allsu nimmoohlß Waße zwesche
däm Iies un dä Ääed. Dadd_eß jefeeolish. Wänn nnammlish de Meereß_shpejel wiggo
shtëĳsh, wi_jerret em Momang dëĳdt, dann weed_et jo och wärremer op de Ääd,
wi_jedd_et em Momang dëĳdt, un dat künnt zosamme in dä Zigk zwesche de Joohre
2080 un 2250 dozo füüere, dat dat Meer_Waßo unger dat Iieß fum Süütpool kütt.
Wänn dad_esu eß, dann weed dä jannze Iieß_Pannze, washëĳnlėjj_en jannz koote
Zigk et schwemme aanfange. Dä jitsch dann sozesaare uß singem Loch noh bovve un
dat jannze Wasso jöck drunge un hivvd_en en de Hüh — fill mieh, wi wenn_e
ëĳnfarr_ald am schwömme wööh, un dann weed_e widder_eraf_falle, un norrenß en de
Hüh jonn, un esu wiggo, beßß_e endlijj_en Rouh kütt. Dobëĳ künnte Welle
ëntschtonn, di öm der jannze Jlobuß loufe, sesch henger_em Äqwaator widder
zesammedrängelle. Wänn dih zwesche Ängland un Frankrish_op unß aankumme, dann eß
ävver Belljie, Holland un Döütschland_en Nuut, do künnt en Wäll öm_de 100 m huh
de Elbe erop loufe. Di endt dann eetß aan de Allepe, un määd_alles platt, wat
dozweschen_eß.



https://ksh.wikipedia.org/wiki/Anna_Maria_Kaufmann

Anna Maria Kaufmann (* 1964 ä Edmonton, Kanada) es ön Sängerin, di Opöre un
Musiköls sängt.

Anna Maria wood ä Kanada jöboore. Sö hod ävver önö heeße Drooht no Dütschland.
Hörö Uurjruußpapp komm va do un met 17 Joohr koom sö öt ischde Mol ä dat Land.
Sö werkte un stäng dobeij öt ischde Mol op ön Büühn.

Ä Düsseldörp studiirde Anna Musikk. Em Joohr 1990 hod sö d Möjelichkeet ä
Hamburch en öt Musiköl Das Phantom der Oper z sänge[1]. Dat fluppde ösu jott,
dat sö mi als 500 Vörhäng sooch. 1,5 Milliun Plaate woode vorkoovd.[2]

Spiidr, dat woch öm 1997, trock öt Anna Maria wärm zöröck no Kanada, wo sö ä
Opöre optroon[3]. Ävver och ä Dütschland (Wissbaade, Bremen) un Österreich
(Wien) woch sö z hüüre.

Wä net ösu jäähr en öt Teatr jeed, dä kutt Anna Maria Kaufmann em Joohr 1997 och
em ZDF beij dr Tatort see un hüüre. Dat Leddche „Das andere Leben“ bliid völl
Lüüh em Uuhr.

Anna vorzalld, dat sö och jäähr beij Vossballspeller d Nationalhümne jösonge
had. Dat passeerde 1994, 1996, 1998. Och 2006 maade sö beij Konserte zösamme met
Vossballspeller met.



https://ksh.wikipedia.org/wiki/Allaaf_R%C3%B6gholl_B%C3%A4nntshe

Dat Alaaf_Rückhol_Bändshen hann en paa wishtijje kanevalißte an iihre Uniforrme
oddor Koßtüühme. Wat eß dat? Enne Jummi dä mer bovve un unge faßßmaache kann. Wo
eß dat joot för? Tjaa, wenn su enne wishtijje Minsch om Paraadewaaren fiert,
dann weet dämm zojejuubeldt un hä jrööß zoröck. Et sinn beijna nuur Männe, un ed
jeihd_och nuur öm Männe ier Kläjde.

Wink dä kandidaat, do rötsh sing Himp no bovve, jrööß_e jaa met de Häng noh
Bovve, rööv_och noch „Alaaf!“ do_bäj, dann rötsch_em de jannze
unniforrem_jagg_üvver der Jöödel_erop. Jäz hüüert_e op, lööt de Häng sinngke, un
dann? Et Himp knubbeld övver_em Jöödel, dä Fraaß shtaud sijj_övver_em Buch ( di
Lück han emmer decke Büsh, jlöüv_et mer ) un baahl süüt dä jannze kanevalißß jet
fo_fröönßelld_uß. Bah nää, dat moßß nit sinn! Jez kütt dat
Alaaf_Rügk_Holl_Bänndshe un tredd_en Akzjoon, wem_mer_et do_füür inne aan der
ungershde Knopp fum Wööbshe un aan dä Hooke oddor Knopp meddsen zwesche de
Beeijn aan de Botz määt (dä joode Shniider sääd_em Shrett, mir Nomaal_Minsche
saare wall unger_em Sack, senn jo all aal Männer, felleijsh esset och
jeshrummpelß) allso do weed dat Allaaf_Rögholl_Bänntshe draan jemaat.

Weijl_t uß Jummi eß, trigg_et däm Joode mann sing Himp un Jack widdor noh unge,
wann hä de Scholldor äntshpanne deijt, nooh_m Winke un Jrööße un füürallem,
noh_m „Allaaf“-Roofe. Dröm Heijß dadd_esu, dröm sinn di wishtijje Aktiive och
emmer esu jood_uß, wi fresch jeböösh un jraad_enß uß de Kläjdor_Kamme_Jehöpp,
sellevs noo Shtunnde om Waare un_nohm Äng_fum Zoch.



https://ksh.wikipedia.org/wiki/Albrecht_D%C3%BCrer

Albrecht Dürer (* 21. Mai 1471 ä Nürnberg; † 6. Aprel 1528 ä Nürnberg) woch önö
dütsche Möler un Mathematiker, dä en d Zitt van dr Humanismus un d Reformatiun
ön jruußö Roll spelld.

Albrecht Dürers Äldere koome us Unjarn no Dütschland. Hä woch ee va drei Kenger.
Va sing Mamm es bekannd, dat sö döck krank woch un 18 Kenger krääje hod, di
ävver bo alle storve. Singe Papp, da Joldschmett woch, noohm Albert döck met ä
sing Wärkstatt un su kutt sich dä Jong at vrösch met öt Wärk vortraud mache.
Tösche 1486 un 1490 ändernde sich dat. Albert maade ön Liihr beij dr Möler
Michael Wolgemut. Dobeij veele ävver och ö paar schünn Kupfersteche aav.

Va Ustere 1490 bes Pengste 1494 jäng hä op Wanderschaff. Jenau es net
övverlävverd, wo öt häm hen vorschloch. Mo nämmt ävver a, dat hä ä Holland un em
Elsass jewääh woch.

Em Joohr 1494 hiirode Albrecht Dürer. Kenger stammde net us di Famelisch, watt
dozo vührde, dat da Stamm van d Dürers usstorv. Kott no sing Huchzitt reiste
Albrecht no Venedich, ön Reis, di häm lang dörch dr Kopp jejange es un dozo
vührde, dat ön Belderserich entstange es. 1495 koom hä wärm no Nürnberg zöröck.

1497 maade Albrecht sing eeje Wärkstatt op, di hä zösamme met Hans Schäufelein,
Hans von Kulmbach und Hans Baldung Grien bedreev. Us di Zitt send völl Belder
övverlävverd. En di Zitt vong Albrecht Dürer a, Spass an dr Kupferstech un dr
Holzschnett z kriije.

Tösche 1505 un 1506 reiste Albrecht Dürer wärm no Venedich, wo zo di Zitt d
bekanndste Möler us d Renaissance wi z. B. Tizian, Giorgione, Palma il Vecchio
un Giovanni Bellini werkde. Döheem jäng öt met Dürer berchop. Hä wood em Joohr
1506 Jenannde van dr Jruuße Root van d Stadt Nürnberg. Domet entscheed hä och
övver d Konzt.

En di Zitt öm 1510 veehle völl bekannde Wärke van Dürer. Dozo jehood „Öt jöngste
Jericht“, 20 Belder va Maria suwi Dostellunge va Hellije. Hä vorsood sich och ä
neu Technike wi z. B. d Koldnoldtechnik em Ömjang met Koffer.

Dürer hod önö heeße Droht zo Kaiser Maximilian I. Öt weed vormut, dat dä em
Joohr 1511 entstange woch un dörch Willibald Pirckheimer vormeddeld wood.
Belder, di vöör Maximilian jemold woode, stammde ävver net mä va Dürer. Och Hans
Burgkmair, Hans Schäufelin, Albrecht Altdorfer, Lucas Cranach un Jörg Breu wore
vöör dr Kaiser am vrassele.

Als Dürer va sing zweide Reis us Holland zöröck koom, hod hä sich met Malaria
aajestoche un erkrangkde dora schwoch. Kenne hod erwaad, dat hä am 6. Aprel 1528
em Alder va mä 57 Joohr storv. Opjrond va sing Ping had hä net mi völl jewerkd.

En d em Joohr 1928 uropjevüührde Stommfilm „Luther – Ein Film der deutschen
Reformation va Hans Kyser woch och Albrecht Dürer, jespellt va Max Grünberg, z
see. En önö angere Film, „Jörg Ratgeb – Maler“, däm d DEFA 1978 driihnde, wood
Dürer va Martin Trettau dojestallt.



https://ksh.wikipedia.org/wiki/Zwiebel

Öllich (och: Zwiwwel, Look un Loek) (Allium cepa) is scharf, brennt wi jeck in
de Ouge, unn schmääck joot. Dä Öllischplaanze kann zweij Johr stonn, dänn jäht
se vutt. Am bääßste schmääck se met Kölsche Kaviar, klaar.

Dä Öllisch is eijne vunn dä rishtish aale Saache die dä Mänsch hätt. Vüür 5000
Johr hätt ma_se ad jejesse, se dän Jöttern jeopferet unn zem betaale jebrouch.
Arschäoloore hänn Öllisch im Jraab vumm Tutt-Ensch-Amuun jefunge, unn da Kodäx
Hammuraabi schwaadt davunn. Orjinaal kütt dä Öllisch uss dä eurasische Steppe,
dä aale Römer hätt se dann noh_m Rhing jehollt. Hück jitt et ville verschiddene
Aate vunn Öllisch, di ma jroob eijteijle ka in Summer- unn Winteröllisch.
Aanjebout wääde se vür allem in Süddeutschland.

Dä Noom kütt vum dä aale Römer (lateinisch Allium, Öllischjewäächs). Nohm Adam
Wrede kütt et nit direkk vun Allium, sondern es en Mischform vun ünne
(lateinisch unio, ein Öllich) un louch (lateinisch allium). En dä Westeifel säät
mer für Öllich drum och hückzedach noh Ünne.



https://ksh.wikipedia.org/wiki/Zoch_van_d_Erinnerunge

Dr Zoch van d Erinnerunge, op Huchdütsch weed vam Zug der Erinnerung jesproche,
es ön Ussstellung op Räähr, di seijd öt Joohr 2007 dörch Dütschland un Poole
ongerwäß es un dobeij a di Hondötdusende Kenger erinnere soll, di en d Zitt van
dr Nationalsozialismus met d Baahn ä Konzentraiunslajere braad wode send un dono
hän Lääve vorloore. Dozo jehüüre zm Beispell d Zochtransporte va Holland en öt
Vornichtungslajer Sobibór.

Öt woch jeplant, dat dr Zoch em Joohr 2008 a 63 Bahnhöff Statiun maade un dann
am 8. Mai 2008 ä Oświęcim, dat onger dr Naam Auschwitz bekannd es, si Äng vängd.
Bes dohen hodde sich ävver 240.000 Lüüh d Usstellung aajekekke. Dorophen wood
entscheede, dat dr Zoch van d Erinnerung och en di Foljejoohre wiir an d schlemm
Zitt erinnere solld. Bes 2010 besoote övver 390.000 Persune dr Zoch.

Jetrocke weed dä Zoch van ön Dampflock, hänger dör 2 Warels hange suwi ön
ongerscheedliche Zaahl va zosätzliche Bejleitwarels. Beij d ischde Vahrte wood
dorop jeacht, dat dä Zoch van d Erinnerunge mä do Statiun maade, wo Deportatiune
dörch d Gestapo un d Reichsbahn stattvonge. Dobeij volchde dr Zoch kenne Wäch,
däm d Deportiunszöch vröjer jevaahre wore. Als Äng van d Tuur hod mo dr 8. Mai
usjesood. Dr 8. Mai jild als dä Daach, a däm öt NS-Rejiim un domet dr Zweide
Weltkresch z Äng jäng.

Dä Vorein, dä vöör dä Zoch van d Erinnerunge d Vorantwortung övvernomm, erwaade
van d Dütsche Baahn, da sö nüüß vöör d Notzung van d Jelise zaahle moote. Di
soch dat ävver angisch un stald Rechnunge us. Dodörch koom öt zo Kniiß, wobeij
dä Vorein saad, dat d Baahn jo damols Hömmele Jeld van d Deportatiunsopfere
krääje hod. D Baahn meent dojäje, dat jedder, dä di Jleise brudd, dovör zahle
moss un dat dat sonß jäje d Jlichheet vorstüssd. Em Joohr 2008 sproch sich ävver
dä Vörstand van d Baahn dovör us, 100.000 Euro an ön Jüddeorjanisatiun z
övverwiise. Usserdäm koome ö Joohr drop noch 175.000 Euro vöör dr Vorein sälvs.



https://ksh.wikipedia.org/wiki/Zint-Pitter-fun-Mailand-Brooderschaff

De Zint-Pitter-fun-Mailand-Brooderschaff jidd_et en Kölle minnßdenß zick 1396,
woh se dä kölsche Fobonndbreef med ongerschrevve un beseejelt han. Washëijnlesh
eßß_e ävver fill älldo. Ejal, de Broderschaff fum Zint Pitter uß Milano wohr
domohls dann en Jaffel, die fun de Bierbräuer. Hück wööhret esu jät äänlėjjet wi
en Jewärrekschaff medd_en aanjeschloßße Handwerrekßkammer fö Bräuer. Dröm säät
mer inne och dat Motto „Ëijneschkëijt määt Kölsch“ noh.

Wi de Franzuse de Jaffelle en Kölle afjeschaff han, wi_se_t Rhingland besazz
hatte, han_se em Zint Pitter fun Mailand sing Broderschaff su ze saare
övversėnn. Di hatte sesch alls_enne bloß nur rellijööse Foëijn ußjejovve, esu ze
sare foshtoche. Dröm jidd_et se noch hück, un se fiere och noch alle Joohre
widder et Patronatßfëßß; do jonn_se en_de Kirresch, noh Andreas, un noh de Mëßß
donn_se zosamme Ëßße un se drenke sesh e Kölsch odo zwëij. Dat eß ėmmer aam
nüngenzwannzeschßte Apprell fun jedem Jooh, schunn zigk sescho övver
sibbehondert Jooh.



https://ksh.wikipedia.org/wiki/Yehuda_Lerner

Yehuda Lerner (* 22. Juli 1926 ä Warschau) woch enne van di, di beij dr Opstand
em Vornichtungslajer Sobibór metjemaad hand. Övver häm wood en dä Film Sobibor,
14. Oktober 1943, 16 Stond bericht. Yehuda övverläävde un trock no Israel, wo hä
vöör dr Weerstand stäng.

Em Alder va 16 Joohr wood Yehuda beij ön Razzija vassjenomme un en ö
Zwangsarbeederlajer en d Nööhde va Smolensk jestoppd. Dobeij bleed öt ävver net.
Uss 8 Lajere türmde hä. Öt joov nerjens jenoch vöör häm z keue, su dat Aavhouwe
di enzije Möjelichkeet vöör häm z see sching, erjendwi z övverlääve. Dat jäng
ösu lang jott, bes hä en d Nööhde va Warschau op ön Jrupp va Russe onger
Alexander Petscherski stoss. Hä sooß zösamme met häm en önö Zoch, dä sö no
Sobibór braad. Lüüh hodde hön at zojeroffe, dat sö kikke sollte, vott z komme,
denn dä Zoch wööd sö no Sobibór brenge, wo sö ömjebraad wäde wöde. Watt häm em
Lajer blööde, dat woch, dat hä em Bösch werke mood, öm Platsch vöör öt Lajerdeel
IV z schaffe. Usserdäm mood hä ald Munitiun kroome.

Yehuda Lerner erschloch beij dr Opstand dr SS-Mann Siegfried Graetschus. Va
Yehuda ervoor moch spiidr, dat d SS sisch em Lajer Jänz helte. Dat Spektakel,
dat di Deere maade, sollte dat Jeschrei, dat di vorjaßde Jüdde maade,
övverdäcke.



https://ksh.wikipedia.org/wiki/Wooch

En Wooch oder och Wagge ees eh Jerät öm de Masse vun irjendjet fess ze stelle.
Et jitt zwei jrundsätzlich ungerschiedliche Aarte.

Für en Verjleichsmessung bruch me zem Beishpill en Balekewooch. Domit ka me dann
die ze messende Masse vun e nem Körper mit e ner bekannte Mass vun e nem
Verjleichsjeweech verjlische. Dozoo witt an e enem wajerechte Stab, dä in de
Midde jelachert ees an beide Sigge en Woochschal anjehange. Dä Avvstand vum
Middelpunk muß op beede Sigge jlisch sin. En die ene Schaal witt dat ze wejende
Objekt errinjeläch un in die andere Schall kommen de Verjleichsjewichte. Die
jitt et vun 0,1 mg für Apotheke bis zo 10 kg für de Wooch om Wochemaat. Wenn dä
Baleke dann in de wajerechte ees dann sin die zwei Masse jlich. Wichtich ees dat
die zwei Woochschale em jlische Schwerkrafbereich lieje müsse.

We me et Jeweech vun e enem Körper messe will un keeijn Verjleichsmessung maache
kann. Muß me unbedink wisse in watt für nem Schwerkrafffeld me sich befink. Me
miss nämlich die Kraff mit der die Masse op dä Bodem drück. Op dä Ääd ees dat
fass üverall jlisch. Dann ka me zem Beishpill en Fedderwooch nemme un dä Körper
do dran hänge. Jenachdem wie wick die Fedder dann ussenander jetrooke witt, öm
so schwerer ees dä. Nachdeel vun dä Wooch ees, dat se jeeich werde muß. Dat heeß
met e enm Verjleichsjeweech muß die Skala eenjemesse werde. Öm et Jeweech ze
messe jitt et noch andere Möchlichkeite, die äver all op dä verformung vun ener
Fedder, Membran oder nem Kraftsensor basiere. Dat sin:

Et Jeweech witt in dä Rejel och in Kilojramm anjejowe, watt äver eijentlich
verkiiert ees. Et mött eijentlich in Newton anjejowe werde. Dat bedöck: Ene
Minsch dä op de Ääd 80 kg Masse hätt weech he 800 N. Om Moond hätt he zwar emmer
noch 80 kg, hä weech do äver nur knapp 130 N watt op de Ääd 13 kg entspreche
dät.



https://ksh.wikipedia.org/wiki/Wingfrangke

Wingfrangke eß de Jääjend en Frangke en Bajore em Söd Oßte fon Dütschland, woh
de Lück em Schnett leever Wing wi Bier drengke, un woh och dä Fangke ier Wing
aanjbout weed. Dad eß en de Houpsaar en Ongerfrangke un Dëijl fon Meddelfrangke
dr Vall.

Näve dä Jääjende öm de Shtaädt Bambersh, Hoff, Kullembaach, Ërrlange un
Nörrenberrsch jehööd och dä Fangkewalldt doh bëij. Sescher weed doh hee un doh
Wing aanjebout, ävver doför hann se och enne Houfe Broueräje doh. Besöngish en
Bovverfrangke med singe zweihunndot Brouwerëje un de frängkesche Schwäjz med ier
övver hundot Brouereije, di zemm Deeijl zėmmlesch klëij sen.

Bovverfrangke, et Häz fun Bierfrangke, hät dubbeld esu fill Brouerëije wi jeede
anndere Rejjohn en Bajore, mieh Brouerëije wi jeedes Bundesland fon Dütschland
sönß, un mieh wie jeede Shtaad en Europpa. Med 5511 Bewonner pro Brouerëij jidd
et nööhnzwoh söns en de Wälld esu fill Brouerëije pro Kopp wie j en
Bovverfangke. Et sällve jellt pro Quadrahtmeete. Dä Bezirrek Bovverfrangke hät
ävver och mieh Brouerëije wi jeedeß Land op de Ääd ußer jood/knapp hallv esufill
wi Rußßland med 404 Brouwerëije, un Schiina med 420 Brouwerëije, unn em
Ammilandt med sėng 1383 Brouwerëije.



https://ksh.wikipedia.org/wiki/Wilhelm_Henkel_(KZ-Arzt)

Wilhelm Henkel (* 14. Juni 1909 ä Odenhausen; † 28. Mai 1947 ä Landsberg) woch
SS-Hauptstormvührer un önö KZ-Zahnarzt em Konzentratiunslajer Mauthausen.

Henkel woch Zahnarzt, un jöhood d SS un NSDAP a. Am 15. Mai 1942 troon hä d
Waffe-SS beij un wood SS-Hauptstormvührer. Hä woch enne us dr SS-Dudekoppvorband
suwi d SS-Divisiun Nordland. D Jövangene em KZ Mauthause woch Henkel als dr
KZ-Zahnarzt bökannd.

Henkel wood em Mauthause Prozess, dä önö Deel van dr Dachau Prozess woch,
ajöklachd. Züjje saahte us, va häm met önö Steck schwoch jöschlaare woode z see.
Usserdäm soll hä us dat Zemmer, dat vöör Häzzinjektiune jöbrud wood, komme se un
janz voll Blott jöwääh se. Angere saate us, dat hä Häzzinjektiune sälvs jömaad
hod. Önö angere Jövangene saad us, va Henkel su schwoch jöschlaare wode z se,
dat häm öt Trommelvell kapott jöjange es.

Henkel wood vöör schöldich jösproche, beij di Vorbräche ä KZ Mauthause metjömaad
z ha. Hä wood zm Duud vorurdeeld un am 28. Mai 1947 ä Landsberg opjöhange.



https://ksh.wikipedia.org/wiki/Wilhelm_Hamacher

Dr. Wilhelm Hamacher (* 11. Oktoober 1883 en Trooßdoorf; † 21. Juuli 1951 en
Bonn) wor ene doitsche Politiker vun de Zentrumspartei.

Nohdem hä Jeschichte, Äädkund un klassische Sprooche studeert hat, wudd dä
Hamacher 1920 Jeneralsekretär vun dä Zentrumspartei. Vun 1926 bes 1933 hätt hä
et Rhingland em Reichsrat vertrodde.

Av 1945 hätt hä sesch an dä Widdervereinijung vum Zentrum beteilicht un wudd
1946 sojar zom Bundesfürsetzende jewählt. Jenauesu wor hä, wenn och nur kuurt,
Kultosmenister vun Nord-Rhing-Weßfahle en dä Landesrejierung vun Rudolf
Amelunxen. Vun dä iirzten Bundesdaachswahl em Joohr 1949 aan, bes zo singem Duud
em Joohr 1951 däät dä Hamacher dem Bundesdaach aanjehüre. Mer woo sesh doomohlß
lang nit ëijnß, ob_mer jäds_en _en ëijene Pattëij fö_jeede krißlishe Konfäßjohn
hann wullt, oddor_ob_mer leever_en jemäjnsaame Unnijohnß_Pattëij maache sullt.
Dä Hammaacher woh jääje de Unnijohn, wëijl_e daach, dat_e Kattolikke sönß en däm
jannze pollitische Explėzier ungerjonn mööte, wo_t su fill mieh Protteßtante wi
Kattolikke joof. Ävver hä wulld_och jään_hann, dat_i zwëij Krißßlijje Pattëije
äng zosamme jingke. Met dä Ideeje kunnt_e sesch ävver am Eng jääje dä Konrad
Adenauer net dorrəshsäzze.

Hamacher wor sünst noch Rektor vum Jymnasium en Sieshburch un hätt sesch stark
dofür enjesetzt, dat die Bürjermeesterei Trooßdoorf Stadträächte erhält. Dat
Trooßdoorf Stadt wudd hätt hä ni_mieh miterlevv.



https://ksh.wikipedia.org/wiki/Wie_de_Kesselfleker

Mer seet, „die dunn sesch wie de Kesselfleker en der Hoor han“. Dat is wol so
jewesse, dat de Lück, die als Kesselflicker ungerwähschs woare, sisch immer
jezänk han. Un weä üvver et Land fuhr der woor wat mer hök enne Prolet für seet.
Dat sin minderwertije Minsche, die fluche un suffe un dun sesch schloon, esu
dëngke de Lück unger onß, di sesch fö_jët Bëßßorreß hallde.

En fröjere Zigge, shpäädestens af dem 13. Johrhundert, joov_et en Ongerscheidung
zwesche de sujenannte „Ihrlesche“ un de „Uniehrlesche“ Minsche bei uns em Land.
De „Ihrlesche“ wore de Säßhafte, maach sin, och mieh. Wä nit säßhaff wohr, dä
konnt avver nur ene „Uniehrlesche“ sin[1], un övver esu eine daachte de andere
schlääsch. De Kesselflecker trokke fun einem Oot noh_m andere, ene Kesselflecker
kunnt nit en enem Dörp levve, do hät dä nit jenooch ze donn för si Lääve. Esu
däte de Kesselflecker ävver öch, wann ens zwei Pattije fun inne en einem Oot
zosamme kohme, di nit zosamme ongerwähß wohre, sesch öm de Kunde strigge. Wi de
Kesselflecker äävens.



https://ksh.wikipedia.org/wiki/Warren_G._Harding

Warren Gamaliel Harding (* 2. November 1865 ä Corsica, Ohio; † 2. Aujust 1923 ä
San Francisco, Kalifornie) woch önö Politiker us d USA un tösche 1921 un 1923 dr
29. Präsident van d USA. Harding jehood d Republikaner an. Hä vorstorv ä sing
Amtszitt. Harding joov Ziidunge öruss un vorstäng öt, sisch z präsenteere.
Metjled van d Republikaner, hä hod ä sing Amtszitt met völl Skandale ä sing
Partei z kämpfe. Dat braad häm dä Roff en, kenne jooe Präsident jewäh z see.

Warren G. Harding wood als öt äldste va aach Kenger jeboore. Singe Papp, önö
Liirer un sing Mamm, ön Hävamm, trocke met hör Famelisch at vrösch no Caledonia,
wo d Famelisch ön Ziidung jekoovd hod. Dodörch kräät Warren Spass a Ziidunge un
werkde och nävver si Studium vöör ön Ziidung.

Harding koovde zösamme met zwei Vrönde no si Studium ön kleng Ziidung. Hä
tuschde d Redaktiun us un maade dr „Marriot Daily Star“ zo d jrützde Ziidung va
sing Stadt. Dat Werk schaffde Warren ösu, dat hä krank wood un ö paar Wääche en
ö Spital vorbränge moot.

Beij d Präsidentschaftswahle va 1920 troon Harding jäje dr Demokrat James M. Cox
suwi als zweide Mann Franklin D. Roosevelt an un had dobeij jewonne. Hä vorsood
d Amerikaner wärm zöröck zm normal Lääve z vüühre, dat dörch dr Ischde
Weltzkresch dörje braad wode woch. Dobeij holpe häm Filmstärcher wi Al Jolson,
Lillian Russell, Douglas Fairbanks un Mary Pickford. Öt Jeld stammde zm Deel va
Thomas Edison, Henry Ford un Harvey Firestone. Zosätzliche Hölp vong Warding
dodörch, dat beij di Waahl öt ischde Mol Vraue met aavstämme dorfe un sing Vrau
als Hölp beij dönö jott aakoom. Völl Skandale, beij dönö Harding joo Vreund
schünn Stelle vorschaffd ha soll, broche häm bo öt Jeneck. Dobeij kutt mo
Harding sälvs ävver nüüß nowiise. Watt bewesse wood, dat woch, dat hä övver
Joohre ö Küddelche met en 10 Joohr jönger Vrau hod. 50.000 Dollar wode jezaahld,
damet dat net örus koom. Zosätzlich hod hä ön Doohter met d Doohter van önö
Vrönd.

Warren Harding storv am 2. Aujust 1923 ä San Francisco dörch önö Häzzschlach. Hä
woch op ön Reis, di häm dörch Alaska jevüührd hod. Singe zweide Mann, Calvin
Coolidge övvernomm dat Amt.



https://ksh.wikipedia.org/wiki/Vornichtungslajer_Sobib%C3%B3r

Dat Vornichtungslajer Sobibór [1] woch ee van d Dütsche aajelaad
Vornichtungslajer ä Pole. Öt litt beij dat polnisch Örtche Sobibór en d Nöhde va
Włodawa un domet em Südoste va Pole. Im Lajer wode onjeväär 250.000 Jüdde
ömjebraad. Öt hod ön Jrüüde va 60 ha.

Em Määz |1942 wood domet aajevange, ö Lajer, dat sich a dat va Belzec ussrichte,
op z bouwe. Dat Lajer bestäng us drei Deeler. Ö viirde woch jepland, wood ävver
net jebouwd.

Em Lajer I woch Platsch vöör d SS. 30 dütsche SS-Männer un 90 – 120 Trawaniki,
dat heechd Männer us meeßd d Ukraine un öt Baltikum, di em Lajer oppaaßde,
wonnde do. Zosätzlich joov öt en dä Lajeraavschnett Baracke met Werkstätt vöör
onjeväär 50 Jevangene. Dr Bahnaaschloss, dä zo dat Lajerdeel bestäng, woch vöör
d meetzde Aakommende dr Aavang van öt Äng.

Em zweide Lajerdeel woode di Klamotte van d ömjebraade Mänsche jekroomt un
jelajert. Zosätzlich joov öt do Ställ un Ecke, wo Jemöss aajebouwd wood. Va
drusse kott mo net en dä Lajerdeel öräkikke. Dörch enne onjeväär 150 m lange
Jang, dr Hemmelvahrtswäch, jäng öt en dr dreide Lajerdeel.

Em Lajerdeel III wore d Jaßkammere, wo di nakße Mänsche dörch Motoraavjase
omjebraad wode. Jüdde, di dozo jezwonge wode, moote di Duude en Jraavens un
Leucher hänger di us Stee jebouwde Kammere vorscharre. Damet di Lüüh net met
angere em Lajer mulle kutte, hod Lajer III ön eeje Köche.

Mo nämmd a, dat tösche 200.000 un 250.000 Mänsche em Lajer ömbraad wode send. D
meetzde koome us Holland (ca. 30.000), Dütschland, Frankreich un Russland. Ävver
och Jüdde us d Slowakei un d Tschechei wore dobeij. Jenau Zaahle send net
övverlävverd, da d Dütsche all di Ongerlare vorbrannd hand un mä Opzeechnunge us
dr Zochvorkiihr no Sobibór dr Kresch övverstange hand.

Em April 1942 woode 250 Jüdde vöör önö ischde Vorsuch no Sobibór braad. D
Jaßkammere sollte usprobiird wäde. Dat fluppde ösu jott, dat bald dorop 90.000
Persune hön Lääve dörch Jaß vorloore. Di Fabrik werkde ohne Schwiirichkeete. Dat
Morde wood dörch Arbeede an d Jleise no Sobibór ongerbroche. En di Zitt bouwde
mo d Jaßkammere us, damet mo noch mi Mänsche en noch köttere Zitt vorjase kutt.
Dodörch schaffde mo öt, 1200 Mänsche op eemol ömzöbränge.

Am 12. Februar 1943 kräät öt Lajer va Heinrich Himmler Besöck. Dä woohl sich
akikke, wi Jüdde en di Jaßkammere ömjebraad wäde. Da mo zo di Zitt ävver kenne
Zoch met neu Lüüh erwaade, wode 100 Vraue us ö anger Lajer jehold un zr
Demonstartiun vorjaßd.

Am 5. Juli 1943 entscheed Himmler, dat us dat Vornichtungslajer ö
Konzentratiunslajer jemaad wäde solld. Di Plän woode ävver spiir vorworpe.

Am 14. Oktober Joohr 1943 koom öt z önö Opstand. 365 Jevangene onger Vührung va
Alexander Petscherski un Leon Feldhendler schaffde öt, dörch dr Zung un dörch di
Minevelder öm öt Lajer en dr Bösch aav z houwe. 200 Jevangene schaffde öt sich z
rette, 47 övverläävde dr Zweide Weltkresch|Kresch. 12 SS-Männer un 20 – 30
Trawniki woode ömjebraad. Wä em Lajer blävve woch, wood van d SS spiir
ömjebraad.

No dr Kresch joov öt jäje ö paar SS-Männer Jerichtsurdeele, di als
Sobibór-Prozess bekannd wode. Als enne van leitzde SS-Prozesse wood am 30.
November 2009 John Demjanjuk aajeklachd, dä als Trawniki em Lajer jewerkd ha
söll.



https://ksh.wikipedia.org/wiki/Vornichtungslajer

Ö Vornichtungslajer es ön Zoot va Konzentratiunslajer. Sö loore ä Pole un
Wissrussland un deende mä dozo, möjelichst völl Jüdde un anger Mänsche, di öt
NS-Rejiim net mi ha woohl, öm z brenge.

Konzentratiunslajere bouwde d Dütsche en öt janze Jebiit van öt Dütsche Reich.
Dä Zweck bestäng doren, Mänsche, di öt Rejiim us dr Wäch rümme woohl, dörch Werk
kapott z mache. Öt ischde Konzentratiunslajer ä Dachau wood sujar d Wält
vorjestalld, öm zö zeeje, dat mo sich Mööhte joov, Lüüh op dr richtije Wäch z
bränge. Beij Vornichtungslajere woch dat angisch. Kenne solld wesse, dat öt di
joov. „Geheime Reichssache“ woch d Bezeechnung, di öt Rejiim dovör vorjoov, wat
op Ripuaresch met „Jeheim Reichssaach“ övversatze weed.

Di Vornichtungslajer van öt Dreides Reich lore ä Pole un Wissrussland un woode
opjrond van d Wannseekonferenz aajeladd. Öt bekanndste woch dat
Konzentratiunslajer Auschwitz-Birkenau, dat nävver sing Funktiun als
Konzentratiunslajer och ä Vornichtungslajer woch. D sälve Dubbelfunktiun hod öt
Lajer Majdanek. Vorjlichd mo beede, su sitt mo, dat Majdanek ön Nommer kleener
als Auschwitz woch.

Reen Vornichtungslajere wore Belcez, Sobibór suwi die Lajere Treblinka un
Chełmno.

Nävver di ä Pole liijende 6 Vornichtungslajere joov öt noch 2, di ä Wissrussland
lore. Dat wor Bronnaja Gora suwi Maly Trostinez.



https://ksh.wikipedia.org/wiki/Vernichtungslager

Ö Vornichtungslajer es ön Zoot va Konzentratiunslajer. Sö loore ä Pole un
Wissrussland un deende mä dozo, möjelichst völl Jüdde un anger Mänsche, di öt
NS-Rejiim net mi ha woohl, öm z brenge.

Konzentratiunslajere bouwde d Dütsche en öt janze Jebiit van öt Dütsche Reich.
Dä Zweck bestäng doren, Mänsche, di öt Rejiim us dr Wäch rümme woohl, dörch Werk
kapott z mache. Öt ischde Konzentratiunslajer ä Dachau wood sujar d Wält
vorjestalld, öm zö zeeje, dat mo sich Mööhte joov, Lüüh op dr richtije Wäch z
bränge. Beij Vornichtungslajere woch dat angisch. Kenne solld wesse, dat öt di
joov. „Geheime Reichssache“ woch d Bezeechnung, di öt Rejiim dovör vorjoov, wat
op Ripuaresch met „Jeheim Reichssaach“ övversatze weed.

Di Vornichtungslajer van öt Dreides Reich lore ä Pole un Wissrussland un woode
opjrond van d Wannseekonferenz aajeladd. Öt bekanndste woch dat
Konzentratiunslajer Auschwitz-Birkenau, dat nävver sing Funktiun als
Konzentratiunslajer och ä Vornichtungslajer woch. D sälve Dubbelfunktiun hod öt
Lajer Majdanek. Vorjlichd mo beede, su sitt mo, dat Majdanek ön Nommer kleener
als Auschwitz woch.

Reen Vornichtungslajere wore Belcez, Sobibór suwi die Lajere Treblinka un
Chełmno.

Nävver di ä Pole liijende 6 Vornichtungslajere joov öt noch 2, di ä Wissrussland
lore. Dat wor Bronnaja Gora suwi Maly Trostinez.



https://ksh.wikipedia.org/wiki/USA

D Vereenichde Staate van Amerika , op Änglisch weed van d United States of
America jesproche, kott och van d U.S.A., send ene Staat ä Nordamerika. D USA
ömfasse ävver och ö paar Deeler, di usserhalb va Nordamerika liije. Su jehüüd
Hawai als 50. Bundesstaat un ö paar Insele (z. B. Guam) dozo. D Hauptstadt van d
USA es Washington D.C. D jrützde Stadt van d Vereenichde Staate es New York
City.

D USA ömfasse 40 Prozent van d Fläsch va Nordamerika un maache dat Land hänger
Russland un Kanada zo öt dreidjrützde Land op d Ääd.

Dr Orsprong van d Vereenichde Staate wore 13 Kolonie, die sich em Joohr 1776 van
öt Könnigrich Jrußbritannie onaavhängich erklärde. Dörch Mensche, di us Europa
un Asije, spiir och dürch Expansiun no Weste, Aaeichnung va Jebiiete, di zo
Mexiko jehoote un dörch d Industrialisierung am Aavang van öt 21. Jahrhondöt
woss dat Land zo ön Supermacht.

Änglisch es d Amtssproch, ävver ä völl Ecke van öt Land weed och Spanisch
jesproche. Indianersproche spräche völl Indianer.

D Vereenichde Staate hand ön Jrenz zo Kanada, di 8.895 km lang es, wobeij alleen
2.477 km tösche Alaska un Kanada liije. 3.326 km vorbenge d USA met Mexiko. D
Jesamtlängde va alle Jrenze bedrätt 12.221 km. D Kösteläng zom Atlantik, Stelle
Ozean un Golf va Mexiko ömfassd 19.924 km.

Vam Norde no dr Süde, dat heechd tösche d kanadische un mexikanische Jrenz liije
2.500 km, tösche dr Stelle Ozean un dr Atlantik 4.500 km. Dr jrützde Deel van öt
Land litt tösche dr 24. un dr 49. nördliche Breetejrad un tösche dr 68. un dr
125. westliche Längejrad. D Vereenichte Staate hand viir Zittzone.

Dat Land lätt sich jott ä Deeler ongerscheede. Su vängd mo Jebirge wi d Rocky
Mountains, di va Norde no Süde loufe. Op d Wäärsiij van öt Jebirje vängd mo völl
Bösch, op d wenkaavjewande Siij dojäje drüh Ecke met Wüste un Jrasland (Prärie).
Jruuße Flöss wi dr Mississippi un dr Missouri ermöjelichde at vrösch öt
Besiidele, wojäje di drüh Ecke van öt Land bes hüü komm Mensche atrocke.

Vöör öt Klima speld dr Jetstream ön jruuße Roll, dä jruuße Hochdruckjebiite vam
Nordpazifik brengd. Vorbänge di sich met di van d Atlantikköst, brenge di öt
Land em Wengkter völl Schnei. Do kee Jebirje dat Land va Weste no Oste
dörchtreckd, weede di Schniiwolke net opjehalde, Neerschlach weed witt no Süde
jebraat un em Sommer dojäje Hitze bes no Kanada zojelosse.

Di Temperature tösche d Jebirje schwanke döck stärk, wobeij mi övv winnijer
Drüchde dozo kütt, va Norde no Süde ävver zonemmd. Kikkt mo sich d enkele
Jebiite a, su välld op, dat dr Norde mi Rähn aavkitt, sujar döck Nevvel had. Op
Mexiko hen weed öt subtropisch met huhe Temperature im Sommer un huch
Loftvöchde. Bekannd es öt dörch d Wirbelstürm.

Alaska zeechnet sich dörch aktisch Klima us, wobeij d Berch d hükßde en d USA
send (Mount McKinley, 6195 m). Hawai brengd öt met dr Mauna Kea op 4.205 m, had
ävver tropisch Klima.

D Ostköst bes örop zo d jruuße Seee wore bes zm 19. Jahrhöndöt voll va Bösch, d
Westköst zeechnede sich dörch huch Böhm us, di öt bes zo 100 m braate. Va dönö
send ävver mä kleng Stöckcher wi d Redwoods övv dr Hoh-Räänwald blevve. Völl
Landwood wood zo Äckere jemaad övv bebouwd, önö jruuße Deel wood z jenotzde
Bösch. Dobeij noohm d Zootezahl stärk aav. Mä dörch Schotzjebiite woch öt
möjelich, önö jruuße Deel van d vreuer vorhandene 17.000 Planzezote z erhalde.
Alleen op Hawai vängd mo 1.800 Blöteplanze, va dönnö völl mä do vörkomme.

400 Zote Säujedeere, 750 Vowelarte un 500 Reptilie un Amphibie suwi 90.000 Zote
va Insekte lääve en d USA, wobeij seijd öt Joohr 1973 ö eeje Jesetz vöör dr
Schotz sorchd. 58 Nationalparks un Hondöde Schotzjebiite wiise ön huhe Zahl va
Arte op, watt önö Ongerscheed zo di sönß jevonge Monokulture es.

80 Prozent va d Amerikaner läävde em Joohr 2000 ä Städt, wobeij 254 dova mi als
100.000 Bewonner hodde, öt joov sujar 50 Metropolregiune met mi als 1 Milliun
Mänsche. D jrützde wore 2006 New York (18,6 Milliun), Los Angeles (13), Chicago
(9,5), Dallas (6), Philadelphia (5,8), Houston (5,5) un Phoenix (4). D Jäjende
met d meetzde Mänsche liije tösche New York un d Jruuße Seee suwi ä Kalifornie,
Arizona, Texas un zm Deel och ä Florida.

D Vereenichde Staate bestönd us 50 Bundesstaate, wobeij Alaska un Hawaii suwi d
politisch aajeschlooße Ussejebiite Puerto Rico un Guam usserhalb van öt Käärland
liije.



https://ksh.wikipedia.org/wiki/Troisdorf

Troisdorf is de grüüßte Stadt im Rhing-Siesh-Kreijß un litt öößlich vunn Bonn
unn Kölle. Me fingk et im Südooßte vunn dä Kölsche Bucht unn nördlich vumm
Wääßterwaald. Zur Zick leeve 76.596 Eijnwohner (31.12.2005) in dem
Industriestädtje em Grööne, su wie die Trooßdorfer ihr Städtje selever nenne.

Trooßdoorf hätt zwöllef Stadtdeel, die sich opp en Fläch von 62,17 km² verdeele.

Dat Veedel witt och ruude Kolonie jenannt. Dat litt an dä Daachziejele, die he
all en Ruud jehalle sinn. Trooßdoorf Wess ees eener dä jüngste Veedel vun
Trooßdoorf. Et wudd iirz em Oktoober 1999 noh de Kommunalwahl vum neue Shtadtrat
jejründ. Früher dät dat Jebiet deelwies zo Overloor un zo Trooßdoorf jehüüre.

Aleroth hätt en bewäächte Jeschisch hinger sich. Et wor nämlich en janze Zick
lang jaanitt bewunnt, weil de Soldate em zweite Weltkreech Platz brooten, öm ze
üübe. Dat däten die en de Wahner Heed un en Aleroth. Dat Dörfje wud äver noh'm
Kreech widder besiedelt. Av 1969 jehüürt Aleroth zo Trooßdoorf. Dofüür dät et
bei Luhmer jehüüre. Die Eenwunner vun Aleroth werde Sandhase jenannt.

De Hött ees öm 1900 als Arbeedersiedlung vum nohjeläjene Stohlwerk jejründ
wudde. Dat Werk heeß hückzedaach Klöckner Mannstaedt Werke. Die Arbeeder komen
us Kölle, uß Kallek. De Hött witt och de Schwaaze Kolonie jenannt. Dat hänk met
dä Daachziejele zesamme. Die sinn nämlich doorchweg schwaaz. Bes 1969 dät de
Hött bei dat Amp Mengde jehüüre.

Die letzte drei jehüüre zom sujenannte Balkan, zo dämm och Mondorp un
Nidderkassel zälle.

Em 19. Joorhundert hät dann de Industrie Einzoch jehalle en Trooßdoorf. 1815
hann se en Spich en Alaunhütt in Betrieb jenomme un 1816 ees en Jlockejeesserei
in Sieshloor in Betrieb jejange. 1825 wudd met dämm Bau vun de Friedrich
Willhelms Hütt aanjefange. Dat wor zeiirzt nur ene Huuhovve. Bees hück ees
doruss de Mannstaedt-Werke jewudde, die weltweit bekannt sinn für ihr jewalzte
Iiseprofile. 1887 ees met dämm Bau vun_ener Zündhööttchefabrik aanjefange wudde.
Dorus hätt sich bees en uns Daach de Dynamit Nobel AG entwickelt. Am 1. April
1899 wudd Trooßdoorf zo ener eejene Bürjermeisterei.

Em 20. Joorhundert hätt sich Trooßdoorf doorch die Wirre vum eezte Weltkreech|1.
und 2. Weltkreech kämpfe mösse. Am schlimmste mooten die Alerödder dorunger
ligge, denn av 1938 wudd dä Truppeübungsplatz en de Wahner Heed usjeweitet, un
so hatten se ihr Dörfje zo verlosse. Iirz 1945 noh'm Kreech kunnt de Oocht
wedder besiedelt werde. Äver en de zweite Hälefte vum 20. Joorhundert jing et
dann steil berchop. Ab 1952 darf sich Trooßdoorf janz amplich Stadt nenne. Un
noh der kommunalen Neuoordnung vum 1. Aujuss 1969 hätt Trooßdoorf die Ausmaaße,
die et och hück noch hätt. Neven Aleroth un de Friedrich Wilhelms Hütt komen die
Bürjermeisterei Sieshloor un sing Oochte zom Stadtjebiet dozoo.



https://ksh.wikipedia.org/wiki/The_Girl_O%E2%80%99Dreams

The Girl O’Dreams, op Ripuaresch wööd mo Dat Mäddche, va däm mo drööhmd saare,
es önö Stommfilm, dä em Joohr 1916 en d USA jedriihnd woode es. Dä
Schwazz/Wiss-Film wood van d American Film Co. produzeerd.

Phillip Fletcher, önö Millionär un Beldhouwer, träckd no dr Duud va sing Vrau op
ön Insel, wo hä alleen lääve well. Zo d selbe Zitt reißd Harry LeRoy zösamme met
d Witwe Vrau Hansen un hör Doohter Norma met öt Scheff. Sö welle ön schünn Zitt
vorbrenge. Als dat Scheff ävver ongerjeehd, weed Norma a Land jespold, jenau op
d Insel, wo Phillip Fletcher läävd. Dä kömmert sich öm sö, di sich dörch dä
Schock wi ö kleen Kengk vorhäld. Norma weed öt Model va Phillip. Ön Skulptur va
Norma jeroohnd en d Häng va Harry LeRoy, dä dorop hen op d Insel kütt. Dä well
Norma verjewaltije. Beij dä Kampf stervd Harry un Norma weed wärm di Vrau, di sö
vreuer woch. Philipp beschlössd zwar, Norma wärm no d USA z brenge, ävver als hä
no sing Hött zöröck kütt, vängd hä Norma als Skulptur nakß dovöör stoh. Di zwei
jestönd hör Leevde.



https://ksh.wikipedia.org/wiki/Teje

Teje (* 1398 v. Chr.; † 1338 v. Chr.) woch d Vrau va Faraoh Amenophis III. Hör
Äldere wore Juja un Tuja. S hod 6 Kenger, 4 Dööhtisch un 2 Jonge, doronger
Echnaton, däm s zo sing Positiun als Faraoh vorholp. En di Zitt als Amenophis
III. krank woch, troff s völl Entscheedungen, di sonst dr Faraoh träffe mööd un
noom domet Äfloss op d Politik van öt Land.

Teje spelld ön jruuße Roll en d Politik van hör Land Äjüpte. Domet es di Zitt
jemend, als Theben Hauptstadt woch, ävver och d Zitt va Amarna. Teje wood als
Doohter van önö Beamte en d Provinz jeboore un steech zo ön Vrau met d meetzde
Macht em Land als Könnijin un Vrau van dr Faraoh Amenophis III. op. Dobeij hod
Teje noch Vlupp, denn normalerwiiß läd sisch önö Faraoh net met ö kleng Mädche
vam Land enn. Dat dat passeerde, sprechd ävver dovör, dat di zwei sisch leev
hodde.

D Huchzitt tösche Amenophis III. un Teje woch dat Ereichnis schlääthen. Övverall
wood dova jesproche. D Wesseschaftler vonge em janze Land vordeelde
Skarabäus-Käfere, di op d Röcksiij d Naame van di zwei droore. Di Käfere wore
och ä anger Länder vorschenkd, vordeeld övv vorkoovd woode.

Us d Hiirod stamme winnichstens 6 Kenger, 2 Sööhn un 4 Dööhtisch. Manche Lüüh
vormute, dat mö noch ön Doohter Baket-Aton zosätzlich zälle kütt. Ävver dat es
net sescher.

Völl Äjüptoloje saare, dat d Roll va Teje jrüüßer woch als vormuud weed. S jönd
sujar suwitt, dat s saare, en d ischde Joohre höd Teje an di Stell va Echnaton,
dä dat zo di Zitt noch jarnet jekonnd hod, rejiird.

D Wesseschaff nämmt a, dat Echnaton sing Mamm no hörö Duud ä si Könnigsjraav
beij Amarna had brenge losse. Als Echnaton dann sälvs storv un spiir en öt Jraav
55 ömjebätt wood, moss di Lisch va sing Mamm och metjenomme woode se. Höre
joldene Särg wood do jevonge. Ävver do bleed s net, dänn di Mumisch, di do
jevonge wood, woch van önö Mann un net van ön Vrau. Va do us jäng öt en öt Jraav
va hörö Mann, Amenophis III. D Äjüptoloje vormute, dat Tejes Lisch, di van di
ald Vrau em Jraav 35 es.



https://ksh.wikipedia.org/wiki/Stolberg_Rhld.

Stolbersch (amplisch: Stolberg (Rheinland)) es ä Städtsche em Rhingland in de
Nöhde va Oche.

Jenauer jesaat litt Stolbersch in dr Kreijß Oche. De Nobbore ringseröm (wenn man
no et Ührsche jeht) dat sind d Öcher, de Aischwieler, de Lüh us dr Kreijß Düre,
us Simmorraath un di va Ruetsche.

Ä Stolbersch jiddet völl Bösch in dr Süüde öm Shpazeere ze jo, öm ze loofe,
raadzefahre öf för anger Saache (wo ne anständije Mensch nit drövver sprescht).
Völl van die Dänger kasst d en d nöh van der Breenijerberch maache. Mo kann
ävver och op Bärsch klömme för eraafzekicke, zem Beijshpill van dr Donnerbersch,
wo enne Sendemaaß van dr WDR es.

Wie övverall im Rhingland jiddet och in Stolbersch völl Rän. Ävver de Stolberjer
han trotzdämm jo Senn! Dat meeste Wasser op dr Ääd es in dr Vichtbaach.

In dr „City“, wie man hü esu schünn sädd, kammer de Bursch akicke jo un drej au
Kersche: St. Lucia (nävver de Bursch, van de Schwatze) un zwej va de Blaue, de
Vauelsangkersch und de Kersch op dr Finkebersch. Donävver kann moch sisch och
akicke, wie de Lüü vreuer jewerkt hand. Z nänne wööre he de Kupferhöff ä
Ovver-un Unterstolberg. Akikke kann moch sisch dat em Museum Zenkhötter Hoff.

E Shtolbersch mulle se et Stolberger Platt, wat dem Öcher Platt nit fään eß,
ävver — winnijo — mem Kölsch un annder Ripuarisch Shprooche sing Ähnleschkeite
hät. Em 20. Joohondot sen er ätlije Ööt noh Stolberg jekumme, di ier eije Plat
mötjebraat hänn.



https://ksh.wikipedia.org/wiki/Stern

Ene Steern is ene jrusse Feuerball dä em Weltall ze finge is. Et jitt över 70
Trilliarden Steerne odder noch mieh. Dat schätze de Weßßeschaftler zemindest,
weil jezällt hätt se noch keeiner.

Dä Steern der uns am nöchste is, is us Sunn. Die is circa 150 Millione km vun dä
Ääd entfeernt. Et Leech bruch etwa aach Minutte bis et bei uns ankütt. Dä
nächste Steern is dann 4 1/2 Leechjoor entfeernt. Dat heeß et Leech vun dem
Steern bruch etwa 4 1/2 Joor bis et bei uns ankütt.

Uns Sunn hätt ene Durchmesser vun 1,3925 Millione km dat is dä 109fache
Ääddurchmesser. Uns Sunn is ene Mittelmässije Steern wat sing Jröösse aanbelank.
Et jitt also noch jrüüsere Steerne. Do is zom Beispeel dä Steern Beteijeuze em
Steernbild Orion dä is 276,6 mol jrüsser als uns Sunn un dat es noch nitt dä
jrüüzte.

Die Steerne bestonn haupsächlich us Wasserstoff un dä hätt die Eijenschaff, dat
hä unger jrussem Druck en Verbindung mit sich seleves injeit. Dä Vojang nennt de
Weßßenschaff Kernfusion. Dobei ensteht zom eene Helium un zom andere jede Menge
Enerjie. Die Enerjie witt dann in Form vun Leech un Wärme in et Weltall
jebloohse.

De Mileschstrooß is die Jalaxi in dä mier wunne. Me kann se in dunkele Näächte
als Band am Himmel erkenne. Mier befinge uns mit unser Ääd in eenem vun dä
Spiraalärme vun dä Mileschstrooß. Die is nämlich en Spiraaljalaxi. In de Midde
vun de Mileschstrooß knubbelle sich jede Menge Steerne oppenannder, su dat dat
vun ussen beööch ussitt wie ene löchtende Ball.

Usser unser Mileschstrooß jit et noch över 100 Milliarde andere Jalaxie. Et
jeven Spiraaljalaxie, Balekejalaxie, Elyptische Jalaxie un unrejelmäässije
Jalaxie.

Die hee jenannte Steerne sin alles Endpodukkte vun enem normale Steern. Dat
heeß, wenn dä Wasserstoff verbruch is dann fänk dä Stern an ze sterve.

Die Wiiße Zwerch sin usjebrannte Steerne die noch jlöhe. De Kernfusion hätt
opjehört ze brenne un der Steern köhllt dann langsam av. Wenn hä janz kalt es,
witt hä Schwaze Zwerch jenannt.

Ene Steern der 1,4 bis 3 mol suveel weech wie unser Sunn der endet in ener
jrussen Explosion, en sujenannte Suppernova un witt dann Neutronesteern jenannt.
Ene Neutronesteern is ziemlich kleen. Typischerwies han se ne Dorchmesser vun
circa 20 [km. Dobei wejen die Neutronesteern äver zemlich veel. Ene
Stecknadelkopp vun dä Materie weech esu veel wie ene Würfel met Wasser dä 100
Meter Kanteläng hätt.

Eh Schwaz Loch ensteht och us enener Suppernova. Dä explodierende Steern hätt eh
Jeweech vun mieh als 3 Sunnemasse. De Materie sack unger dä Jravitation su dich
zesamme, dat de Anziehungskraff esu jruß is, dat nitt ens mieh Leech dovun weck
kann. Et witt vermutet, dat in de Midde vun de Jalaxie jeweils eh Schwaz Loch
sin künt.



https://ksh.wikipedia.org/wiki/Steinzeit

D Steenzitt es di Zitt en d Jöschichte van d Mänsche, en di sö mä met Steen
hanteere kutte un noch kenn anger Denger notzde, öm sisch öt Lääve z jöstallte.

D Steenzitt ömfassd ön Zitt, di tösche 2,6 Milliun Jaahre v. Chr. un onjöväär
7000 Joohr v. Chr litt. Di Zitte hange van d Jäjend aav, di mo bökikkd. A manche
Plaatsche hand d Lüüh iihr, a manche spiidr vorstange, Metall z notze, öm Jöräte
doruss z maache. Döck weed d Steenzitt als ischde Zitt van dr Mänsch vorstange.
Anger Periode us d Vröschzitt van dr Mänsch send d Bronßezitt un d Iiserzitt.

Dr Alde Deel van d Aldsteenzitt es d äldste van di drei ongerscheede Deeler, en
di mo d Aldsteenzitt opdeeld. Ä Afrika vängd di 2,6 Milliune Joohr v. Chr. a,
Europa hengd hängerher. Do jeehd öt isch 1,8 Milliune Joohr v. Chr. looß, wobeij
he Georgie dat Land es, wo d Mänsche z isch Keie als Werkzüch vorwand hand. En
di Zitt veel och, dat dr Mänsch öt vorstäng, Vüühr z bändije, ön Hölp di öt häm
möjelich maade, ä kälder Regiune z träcke.

En d ischde Zitt woch öt Werkzüch van d Mänsche koom va normal Steen z
ongerscheede. Dat ändernde sisch ävver un en d Altsteenzitt entweggelnde sisch
dr Faustkeil (op Ripuaresch: Vuußkill, ö böhouwe Stöck Stee, dat ön Spetz had.

Em Meddel van d Aldsteenzitt wod öt Werkzüch finger, d Mänsche liirde dozo. Öt
bleed net beij dat jroff Wärk, dat sö vreuer mä schaffde. Di Spetze va Vuußkille
wore schärp wi Mätzer. En di Zitt välld dr Neandertaler, ävver och moderner
Mänsche joov öt zo d sälbe Zitt at. Watt sö all dänge, woch, dörch d Jäjend z
träcke, z sammele un z jaare.

Dr jöngste Deel van d Aldsteenzit vängd öm 40.000 v. Chr. a. Dr. Mänsch
entweggelnde sisch wiir. Hööhle woode bömold, wi d Hööhl va Lascaux zeechd.
Werkzüch wood bässer und r Ongerscheed tösche dr Neandertaler un dr Homo sapiens
woss mi un mi. Öt enstäng dr Cro-Magnon-Mänsch, en vrösche Form va dr Mänsch, dä
hüü läävd.

Us Fijure wi d Venus va Dolní Věstonice weed jöschlooße, dat dr Mänsch böjreff,
wi hä entstäng, dat önö Mann un ön Vrau dozo nüdisch woch, öt Poppe dozo jöhood.

D Meddelsteenzitt litt tösche d Ald- un d Jongsteenzitt. Je no d Jäjend, di mo
sisch akikkd, välld sö tösche 8000 v. Chr. un 4500 v. Chr.

D Mänsche schaffde öt, met Vüührstee Jöräte z bouwe, schärpe Waffe, di vöör d
Jachd nüdisch wore. Sälvs Säje kutte sö us di Denger mache, watt nüdisch woch,
öm met Holz werke z könne. Dr Mänsch trock net mi ösu völl dörch d Jäjend, wi hä
dat vreuer mood. Hä hod mi Flupp beij d Jachd, ävver hä vong och a, Planze a z
bouwe un Deere z halde.

Dr Aavang van d Jongsteenzitt es di Zitt, wo dr Mänsch ophood, Denge mä z nämme,
hä vong a, sö z maache. Deere wode net mi mä jöjachd, sö woode jruußjötrocke un
koome dann onger öt Mätz. Koor wood net mä ongerwääß opjöraafd, öt wood
usjösiind un dann wood jöwaad, bes öt riif wooch. Dat dat net övverall op d Wält
zo d jlische Zitt passeerde, kann mo sisch vörstelle. Öm 11000 v. Chr. schaffde
dat Mänsche em Nahe Oste, Europa hong onjöväär 6000 Joohr hängerher. He mood mo
bes 5500 v. Chr. waade, iih mo ösu witt wooch.

D Jöräte en d Jongsteenzitt sollte schünn se un kräte Mustere, d Bandkeramik
entstäng. Sälvs Metall wi Jold un Selver vong dr Mänsch a z böwerke, ävver dat
weech Züch kutt hä net bruche, öm Jöräte z maache. Dozo wooch Iiser nüdisch.

D Mänsch en d Steenzitt jöhood zwar d Zoot Homo a, ongerscheed sisch ävver
siihr. Eevach Mänsche wi dr Homo habilis hodde winisch met önö Cro-Magnon-Mänsch
z do un och önö Neandertaler entwäggelnde sisch janz angisch. Alle brudde
Werkzüch, ävver wat sö domet maade, wi sö dat Werkzüch notzde un wi sö öt
bouwde, ongerscheed sisch siihr. Öm 30000 v. Chr. storv dr Neandertaler us un öt
bleed mä noch dr Homo sapiens övver.

Dr Mänsch en d ald Aldsteenzitt läävde ä Hööhle, di häm Schotz beij schlääd
Wäähr un vöör weld Deere boohne. Em Lauf van d Zitt liirde hä, Höttö z bouwe un
Holzzüng zm Schotz a z lääje. Öm 10000 v. Chr. entstänge d ischde vaste
Holzhüüser. Jrääver us di Zitt, d Dolmen, wi dr Poulnabrone Dolmen ä Irland,
send kenn Löucher mi, di mä usjöhovve wode.



https://ksh.wikipedia.org/wiki/St._Anna_(Rohrmoos)

D St. Anna Kapelle va Rohrmoos, watt op Ripuaresch D Kapäll van öt Hellije Änn
heechd, es d äldste Holzkapäll va Süddütschland. S lid en dr Weiler, wat noch ön
Nommer kleener als ö Dörp es, Rohrmoos, jehüüd ävver zo d Pfarr Tiefenbach.

Dat Jrondstöck, op dat hü z Dachs d Kapäll stehd, wood öm 1500 va Jraf Johann v.
Sonnenberg jekoovd, spiir an önö Truchsess von Waldburg-Wolfegg vorärvd. Dat
jäng dann ösu wiir un dobeij woss dat Land, dat Eejedomm wood mi un mi, bes dat
öt ön Jrüde va onjeväär 4900 Hektar hod. Op dat Stöck Land wood 1586 va Jakob
von Waldburg-Wolfegg d Kapäll jebouwd. Ee Joohr spiidr, 1587 wood s enne
usjemold. Weer zöräät jemaad wood dat Joddeshuuß em Joohr 1901 un öt leitzde Mol
1987.

Jeddem, dä vöör Konst ö Oohr had, däm valle d jömolde Belder op, di övverall an
d Wäng z see send. Dat send noch d Belder, di 1587 ajöbraad woode. Opjöpäppeld
woode di em Joohr 1901 dörch önö K. Schleibner. Dodörch wood d Värv wärm schünn
vresch.

Dat Kerchescheff entstäng als önö Blockbouw, ä däm Venstere (1 rätz un 1 lenks
op dr Kopp un 2 op jedde Siij) jöschnedde send. Dat janze Holzhuuß bouwde s
damols op önö Brochsteesockel, dä och hüü no do es. Daachpanne brudde d
Bouwhääre damols net. Schindele, dat heecht jöschnetzde Holzbräär, di ävver wie
Panne ussännt, däkke dat Daach aav.



https://ksh.wikipedia.org/wiki/Sonndaach_Laetare

Am Sonndaach Laetare (uss_em Latteinesche övversaz heiß dat: „freu Dich“) dämm
mettlere Faastesondaach hann die Christe de Hälef von d'r Faastezick hinger
sich. Zick Äschermettwoch wor die Zick von Zeröckjetrockenheet jepräch. Aff dämm
Sonndaach Laetare solle die Christe äwe fruh dämm Palemsonndaach entjäjesehe, dä
für de Enzoch vom Jesus Christus en Jerusalem, dämm singe Opferduud un domet d'r
Erlüsung vom Minschejeschläch steht.

Beß en et 19. Johrhundert troat am Sonndaach Laetare d'r Paps en Rom met e'ner
joldenen Ruuß vür et Volek. Su wollt hä op die bevürstohnde Karwoch hinwiese. De
Ruuß jilt als Sinnbild vum Jesus Christus, un deshalef wierd d'r Sonndach
Laetare och Ruuse-Sonndaach jenannt.

En Kölle hät sich am Ruuse-Sonndach 1822 et Fesskomittee jetroffe, un
vereinbart, dat 1823 am Mondaach vür Fastelovend ne Fastelovendszoch durch Kölle
trecke soll. Doruss eß dann späde de Russemondaach m'em Ruusemondaachszoch
entstande. Su hängen Fasteleovend un Ostere, dat hüxte Fess von de Christe, wie
e Zwillingspäärche zesamme. Un deshalef eß de Kirch uss'em Fastelovend och net
wegzedenke. Zick 2006 jeht d'r Proklamtion vom Dreijestiern suja en feierliche
Miss em Kölner Dom op Kölsch vürruss.



https://ksh.wikipedia.org/wiki/Sobib%C3%B3r-Prozess

Em Sobibór-Prozess wode di Persune ajeklachd, di em Vornichtungslajer Sobibór
onger dä Vordachd stänge, Vorbräche bejange z ha. Öt joov drei Prozesse, di 1950
ä Berlin un ä Hamburg suwi 1960 vöör öt Landjericht Hagen stattvonge.

Beij dr Prozess ä Berlin wood Erich Hermann Bauer ajeklachd, als sujenannde
Jaßmeester Duzende Jüdde dörch Motoraavjaase ömjebraad z ha. Hä woch kott zövöör
ä Berlin van Övverläävende us öt Lajer ä Sobibór erkannd wode. Em Prozess wood
hä zm Duud vorurdeeld. Di Jesetze van di kott zövöör jejründ Bundesrepublik
Dütschland leete dat ävver net mi zo, su dat hä lävenslang en öt Jevängnis jo
mood. Bejründ wood dat Urdeel domet, dat nojewässe wäde kutt, dat hä ön jruuße
Zaahl va Mänsche ömjebraad, sö messhandeld un zm Deel sälvs erschooße had. Dat
välld onger dr alljemeene Bejreff „Vorbreche jäje d Mänschlichkeet“.

Dörch Ussaare va Josef Hirtreiter wood öt möjelich, anger Persune us öt
Vornichtungslajer Sobibór z vänge un vöör Jericht z stelle, su da töt Jericht
tösche dr 6. September 1965 un 20. Dezember 1966 di Saach vorhandele kutt. Di
Urdeele wode am 25. August 1965 jesproche.

Franz Stangel, dr Övvichde em Lajer Sobibór, woch beij dr Prozess ä Hagen noch
net opjetauchd un jald als vormessd. Iisch 1970 wood hä opjrond van Vorbräche ä
Treblinka vöör Jericht jestald. 6 anger Persune us Sobibor stänge 1976 ä Hamburg
vöör öt Landjericht, wode ajeklachd un vreijjesproche.

Zo Prozesse jäje Trawniki-Männer koom öt kott no öt Äng van dr Zweide
Weltkresch. 6 Persune woode zm Duud vorurdeeld. En d Joohre 1963 un 1965 wood
jäje Trawniki-Männer ä Kiew vorhandelt. 13 woode zm Duud vorurdeeld, enne zo 15
Joohr Jevängnis.



https://ksh.wikipedia.org/wiki/Sieburch

Siebursch eßß en Stadt em Rhingland. Et eßß de Kreijßstadt vum
Rhing-Siesch-Kreijß em Südde vun Noodrhing-Weßßfaale. Mer schwaadt heä et
Sieburjer Platt.

Siebursch befingk sich op d'r räschte Sigck vum Rhing (och schäl Sigck jenannt),
26 km vun Kölle un 10 km vun Bonn entfäänt, aan der Ufere vun Agger un Siesch.
Siebursch jilt als traditionsbewusste un trotzdämm moderne Stadt. Siebursch
hät_e_ne ICE-Bahnhoff (Bahnhof Siegburg/Bonn) aan d'r neuen Iiesebahnstreck
Köln–Frankfurt am Main, aan dämm och Regionalzöch un S-Bahne vun d'r ahlen
Sieschstreck haale. Siebursch es_en Stadt zom Enkoofe met 'ner besonderen
Atmosphär. Dä Stadtkään met singem historische Maatplatz un Jebäude ka_me jot
öwerschaue. Bekannt is Siebursch och durch singe mittelalterliche
Weihnachtsmaat, beij dämm vür allem mittelalterliche Handwerkskuns zor Schau
jestellt witt.

Et Jebiet vun Sieschbursch befingk sich op_e_nem südössliche Ausläufer vun d'r
Kölsche Bucht un jrenz em Oste aan die Usslöfer vum Berjische Land, em Südde aan
die vum Westerwald und die vum Sibbejebirsch.

Et Stadtjebiet vun Siebursch weed vun d'r Siesch, d'r Agger un dem Wahnbach
umflosse. Am Sieschwehr fließt d'r Mühlejrave vun d'r Siesch av, durch de Stadt
durch, un op d'r Zang widder in die Siesch zerögg. D'r Wahnbach speißt zoeets
die Wahnbachtalsperr, bevor hä wie die Agger in de Siesch mündet.

Siebursch lit in d'r Niederrheinische Bucht, enem Becke im Norde vum Rheinische
Schieferjebirsch. Em drette Äädzickalder hät sich d'r Boddem jesetz, wodurch de
Bucht endstande es. Im Oberoligozän hieß et Land unger em Auelgau, et Meer hät
bes hinger Bonn jereicht. Im Oligozän sinn die Scheechte vun helljraue bes
dunkeljääle Ton entstande, die et für allem in d'r Jäjend öm de Aulgass jit, un
die im Meddelalder dat Fundament dozu lääschten, dat Siebursch zu ener bekannte
Döppesmächerstadt weede kunnt. Nohdem et Meer dann widder fott wor, han sich he
och noch Sand jemengt met Brungkollflötze drop avjelagert. Dat kann mer och janz
jot in de Rhing-Terasse (und denne vun de angrenzende Flüss wie Siesch un Agger)
sinn.

Amtierender Bürjermeester is Franz Huhn (CDU), der dat Amt 2004 von Rolf Krieger
övvernommen hät.

D'r Braschosser TV 1913 spillt met singer Mädche- und Herrenmannschaff in der 2.
Bundesliga Nord.



https://ksh.wikipedia.org/wiki/Shm%C4%97kk

En Shmėkk eß enne dönne Stekk medd enem Jreff am eijn Eng un ennem Siiel odder
enne dönne Shnuur am anndere Eng draan. Di zwäij sin unjefääer ejaal lang. Dä
Jreff nemmp mer en de hand, un dann kam mer med dämm Siiel en do Luvv enne Knall
maache, wem mer en plözzlijje Bewääjung määt — di moßß nuur flökk jenooch sinn.
Dat weed jebruch zom Bäijshpiiel öm Pääd aanzedriive. Kam mer och Lück met
äshräkke, odder bäij Prozeßßjoohne dä Lücksher en Freud maache. De Pänz bruche
en Shmikk för iir Dilldöpp aanzedriive. Wemmer net oppaß un triff ene Minsch
domet odder e Diier, do kam mer di shweer voläzze.

Schmecke jedd et en jruß un kläijn, en lang un koot, en schweer un läijsh un och
in en fiilfälltije Varijannte, di nit unbedingk för de nommaale Forwänndung
jemäijndt sinn. Zom Beijshpill frööer för de Follter, met viile Ledder Schnüür
draan, odder met Hooke un Stäijn for et Jäijßßelle oder om wäm de Reßß ze jävve.
Et jitt extra jruuße dekke shweere för em Zirrkuß odder op de Shtrooße zom Show
Maache un förr et Wärreffe. Mannsch Schmėk wälle de Lück als e Shippzeush bäij
em Knuutsche un esu jät hann. Natüürlich wed e jannz Däijl Shmikke för Diiere ze
Dirrijiiere un ze Läijte enjesaz. Raupdiiere Dreßßiiere wöör oohne Stek odder
Shmek waashäijnlish zimmlish shwiierish.



https://ksh.wikipedia.org/wiki/Serge_Tonnar

De Serge Tonnar, jebore de 3. Febrowar 1970 en Luxembuerch-Stadt, ess ene
luxemburjesche Sänge, dä op Luxemburjesch singk. E jehüürt hüggzedaach zo dä
beste luxemburjesche Mussiker, wann e net vleich sujar dä Besten ess (emme
jemessen am Publikumserfolëch). Doför moss me allerdings wesse: En Luxemburch
ess et jenau ömjekiehrt wie hee em Rhingland: Em Alldaach schwad jede
Luxemburjesch, ävve luxemburjesch Mussik jit et net vill. Während jo hee de
platt Mussek jruß Verbreitong hät, ävver em Alldaach emme mieh Huhdeutsch
jeschwad wiërd. Jedenfalls, de Serge Tonnar ess eene, dä luxemburjesch Mussik
noh vüre brenge well. On dat klapp em och.

2011 hät e sing drette Album Klasseklon erusjebrat, wo en Rötsch Hits drop sen.
Vür allem dat Leed Belsch Plaasch ("Beljesche Strand") hät et de Lügg aanjedonn
(obwohl de Serge Tonnar sät, hä künnt et att ni' mieh hüre...) Do verzällt e
dovon, dat e alles hinge sich löt on noh Belje an et Mär fährt. Ävve wa'me
Ripoaresch kann on em beste Fall noch e bessje Franzüsesch, do versteht me att
dat mieste vun däm, wat e do singk.



https://ksh.wikipedia.org/wiki/Schutzstaffel

D Schotzstaffel van d NSDAP, meeßd mä als SS bezeechned, woch ön Orjanisatiun,
di zm Schotz va Adolf Hitler jejründ woode es. No dr Röhm-Putsch wood sö ön
onaavhängije Organisatiun, di bes zm Äng vam NS-Rejiim vöör völl
Kreschsvorbräche van dr Zweide Weltkresch un dr Holocaus vorantwortlich wor. No
1945 wood sö vorbone.

1923 entstäng met dr Stoßtrupp Adolf Hitler ön Vörjängerorjanisatiun van d SS,
di di Opjaav hod, beij Vorsammlunge opzöpaaße. Z iisch wore dat mä ö paar Mann
van d SA. Am 1. Aprel 1925 joov Hitler dä Opdrach, da tön eeje Jrupp jebeld wäde
söll, öm vöör sing Secherheet z sorje. At am 4. Aprel 1925 wood sö us dr Bohm
jöstampfd un woss flott a, bes sö zo ön landeswitt ageerende Orjanisatiun wood.
Dr Naam wäßelnde ö paar Mol un bleed vam 9. November 1925 a dann beij
Schotzstaffel, aavjekürzd als SS. Hermann Göring hod sich dat usjedaahd. D
Opjaav van d SS solld öt se, dr Polissedeenst en d NSDAP z övvernemme.

D Schotzstaffel jreff at beij dr Ämarsch ä Österreich en, un och beij dr
Övvervall van öt Sudeteland wore Lüüh us d SS dobeij. Als d dütsche Weehrmacht
Pole övverveel, kämpfde SS-Lüüh beij d normal Soldate. Sö ongerstänge d
Weehrmacht. Deeler van d SS wore zwar ä Pole, bleete ävver hänger d Front zöröck
un bejänge Kreschsvorbräche. Dozo jehood öt, Jüdde z vorfolje. Dr Holocaus wood
vörbereit.

Em Zweide Weltkresch nomm d SS a d meetzde Kreschsvorbräche deel. Massemorde,
Exekutiune suwi Folter jänge op di Kapp van di Orjanisatiun. Milliune Mänsche
vorloore dörch d SS hön Lääve. Di Opjaav van d SS (un och van d SA) woch öt, ön
Polissefunktiun z övvernämme. Mänsche kutte ohne Jrond vassjenomme wäde, un su
wore at beij d Machtövvernahm va Hitler em Aprel 1933 mi als 25.000 Persune ä
Schotzhaff. Ischde Konzentratiunslajer entstänge, wobeij öt ischde ä Dachau
jebouwd wood.

No Himmlers Well sold d SS ön Elitejrupp va Persune se, di alles vöör dr Führer
däng, jedde Bevehl nokoom, sälvs wenn öt dat Lääve kooßd. Öm d SS beiträne z
dörfe, mood mo önö nordische Herremänsch se. Ävver dat jäng noch wiir. Och d
Fameliemetjledder moote dat bewiise könne.

Als no dr Röhm-Putsch Ängß Juni 1934 d Vührer van d SA d Köpp vorloore, ernannd
Hitler d Schotzstaffel zo ön eejeständije Orjanisatiun. Domet woch dr Wäch vöör
d SS vreij, sich öm alle Konzentratiunslajer z kömmere. Di ald Lajere woode
zojemaad, un neu Lajer entstänge, di meeßd dozo deehne sollte, Jüdde öm z bränge
un Rejiimjechner us dr Wäch z rümme.



https://ksh.wikipedia.org/wiki/Schosster

Ne Schosster och Schohnmäscher (udde wie me't en Bonn ussprich: Schosste,
Schohnmäsche) ess e'nen Handwerke, dä met Schohn hantiert. Fröhe wor et esu,
wa'me jenooch Cäsh op Täsch hatt, do ess me nohm Schosste jejange on hät dofür
jesaat: „Ich dät jäänn e Paar Schohn hann!“ Dann hät de Schosste däm de Föß
vermesse on im e paar Nösele affjenomme. Die moot e direk hann, wäll noher, wann
dä andre net bezahle kunnt, do kunnt e met dä op Mooß jemaate Schohn nix
aanfange. Hüggzedaach kööf me sing Schohn als normale Minsch em Lade. Die sinn
billije als bem Schosste, wäll se am Fließband zesammejeklopp sinn. Trotzdäm jit
et och hügg noch vill Schosstereie, wo Schosste dren ärbeede. Wann nämmich su'ne
Schohn ens kapott jeht, ka'me dä do henbrenge on de Schosste mät dä widde flott.

Met däm Word „Schosste“ muss mer e bessje oppasse. Wann de nämmich noh
Norddeutschland fährs on fängs do met eenem e ne Klaaf aan, denks dir nix Ärjes
on säs zo däm: „Ach, Sie sind Schuster!“ – dann künnt et sinn, dat dä dir eene
kläv! Na jod, dat vleech net ombedingk, ävver e maach en de falschen Hals
krijje. En Norddeutschland ess nämmich et Word „Schuster“, wat jetz bei uns janz
normal ess, dat ess do net su jod anjesinn. Die sare miestendeels „Schuhmacher“
dofür on „Schuster“ hüre manche von däne net jern.



https://ksh.wikipedia.org/wiki/Scham

Schamhaftichkeet es ö Jevööl va Vorläjeheet, dä Ädrock, dat öt Persönnlichste, d
Intimsphär vorletzt woode es. Di sich schamende Persun had dä Ädrock,
bluußjestald z se, jätt jedooh z ha, watt jäje d Iihr övv dr Anstand vorstosse
had.

En Reaktiun op dat Jevööl va Schamhaftichkeet es döck, dat öt dr Persun wärm
sujar heeß weed, dat sö önö ruhe Kopp kitt, Reaktiune zeechd, di sö sälvs net mi
onger Kontroll kitt. Mo sprechd dann van dörch öt vegetative Nervesüstem
usjelößd Reaktiune.

Dat Wood Schamhaftichkeet kütt van öt ald dütsche Wood Scama övv Skama suwi
Skamo, dat met öt Huchdütsche Wood „Beschämung, Schande“ övversatze weed.

Beij völl Mänsche weed Schamhaftichkeet dörch dat Jevöhl va Nacktheed usjelöst,
ävver och dr Vorloss van öt soziale Ömveld kann zo ön peinlich Situatiun vühre,
di sun Reaktiun uslößt. Sich en ö sozial Ömveld net su z vorhalde, wi öt erwaad
weed, vührt och zo Schamhaftichkeet. Äldere vorstönd öt döck net, dat Kenger hön
Äldere net mi bütze welle, wenn anger Kenger zokikke.

Öt jitt Situatiune, wo Schamhaftichkeet van d Jesellschaff vörjeschrävve es. Öt
weed erwaad, dat mo sich schamd, wenn mo unbekleed tösche ajetrocke Mänsche
stehd. Vähld dat Jevööl, dann bestroovd d Jesellschaff di Persune. FKK es jätt,
dat d Jesellschaff zo manche Zitte net akzepteere kutt un bestrovde. Vählende
Schamhaftichkeet kann bes zm Jesechtsvorloss, sujar bes zm Usschloss us d
Jemeenschaff vühre.

Bei d Chreste, Jüdde un em Islam had d Schamhaftichkeet met d Sünd z do, di Adam
un Eva dörch dat Klaue van d Appel vam vorboone Boohm bejange hand. Sö es doher
Deel van d Mänschwädung.



https://ksh.wikipedia.org/wiki/Roncalli_Plaz_(K%C3%B6lle)

Dä Roncalli eß enne Plaz en Kölle, dä litt zwesche em Süüt Pottaal fum Dom unn
em Dom Hotel un em Heijnzelmännshe Bronne, Herder unn em Römisch Jërrmanische
Musejum. Dä Naame Roncalli Plaz eß no nit besöneß allt, hä wood em 1971
offizzjäll jejovve, wi dä röömėsche Nunnzėjuß uß Parrißß Kölle besöök hätt, dat
woo dä Angelo Guiseppe Roncalli, dä dann spääder dä Papß Johannes XXIII jewooden
eß. Do füür hätt dä Plaz offizjäll këĳne name jehatt.

Esu riisesch wi hügk eßß e och no nii jewääse, hä wood eetß em zweijte Wällt
Kreesh fun de Alliierte freij jebomp. Do für woor et för etlijje honndot Joo dää
Plaz med däm Ennjangk en dä Dom. Dat wat mer hügk känndt, dä Ennjang dorrəsh de
Wäßß Pooze un unger dä Törrəm dorsch, dä joov et jo nit, esulang wi do
sibbehundot Joo lang beß 1863 Boushtäll woo.

Om Ronkalli shteijt hügk de Kölsche Klaremuur, die de Kirrəsh nit ligge well, un
dat beijnaa doo, wo frööer de Hacht woo. Un sönß sin de kölsche Juurend met de
Roll Brädder ungerwäähß.

Et weeden er äver och Foanshtalldunge jemaat op däm Plaz. Zem Beijshpill dä WDR
hädd e riisish open Äär Konnsächt medd em Gianna Nannini jemaat.



https://ksh.wikipedia.org/wiki/Rheinbach

Rheinbach es en Städtche in dä Vüreijfel, links vumm Rhing. Et iss suh 50 km
wäsh vunn Kölle, äwwä liesht mehrstentejls in dä Kölsche Bucht. Henge Rhenbach
jeht et rop en de Ejfel, wo och ne Handvull Dörpe li_e, di zur Stadt jehüre. Dat
sinn Merzbisch, Nökirsche, Irlebeusch, Schliebisch, Scherbisch un angere, die
zosamme „De Sürsch“ jenannt werde. Rhenbach iss ene aale Stadt unn hätt en
mittelalterlishe Befestijungsanlaach. Eäß noo dem zwejte Weltkriesh sinn
böhmische Jlaaßblääsä noo Rhenbach jekomme. Se hänn dat Städtsche zo enem
Zentrum vunn dä Jlaaßbläsäkunz jemaat. Hück iss ene Jlaaßfachschull in Rhenbach,
wo mer Jlaaßbloose, Jlaaßmoole, Jlaaßschliefe un ander Jlaaßkünßte liehre kann.
De Liehrlinge vun dä Sholl rühme zick Johre Johr för Johr de mietßte Preise för
de beßßten Affshlußarbejde von Norddeutshland af. Ußßerdämm hätt Rhenbach e
berüümp Glaaßmuseum.

En Rhenbach es ene Bahnhoff und nit esu wigg vun do, et Jefängniß. Do hätt enen
prominenten Kääl jesessen, dämm Willy Brandt singen Kanzlerampsspion Günter
Guillaume.

Op dämm Stadtjebiet vunn Rhenbach in der Nöh von dämm Dörpsche Wormersdorf
liesht och de aale Tomburch. Un nit wick von do — kam_mer von bovve vun dä Bursh
joot sinn — en jrooße Antennenaanlach, wommit de Bönnsche Astronoome in der
Weltenruum erin horsche un luure.

Medden in Rhenbach kammer en janz Deel historisch Muure, Hüser un Törm beluure.
Et äälste is en Stöck Waßßerleidung vun der Römer. Die leef in de eetste Johre
vun der chrißliche Zeitreschnung von der Ejfel beß erunger aan der Rhing noo
Kölle erin.

Karnevalsjeschishtlisch sät me en Rhenbach Alaaf. Karnevalistisch jitt_et no_ene
Bruuch, dänn de Rhenbacher angers verstonn wie de Kölsche: de Erstürmung vum
Raadhuus dorsh de Funke. Dat woor fröher en Verhohnepiepelung vum Preußße sing
Militär. Äwwä in Rhenbach iss_et Militär selvß dobeij. Aan Wieverfaaßnaach
träkke de Stadtzaldate dorsch de Stadt unn donn et Rathuus belaaren. De
Bundeswähr hülf noo Kräfte met ene falsche Panzer unn MJ-Feuer met Platzpatrone.
Dä Bürjermeister jitt dän Rathuusschlüssel singe eijne Soldate, nit dä Funke. De
Kölsche finge suh_jätt komish.

Zo dänne bekannteste Jonge us Rhenbach jehüürt secher dä Wolfjang Niedecken, dä
zwar en Kölle jebore wood, dä ävver en janze Zick lang en Schull en Rhenbach
besöök hätt. Späder wood hä als Mussiker met senger Bänd BAP en janz Dütschland
berüümp.



https://ksh.wikipedia.org/wiki/R%C3%A4mmel

Ene Rämmel es ene Remmel es ene Decke Ballke odder e riisisch Schääf. Dä weed
jebruch öm en jruuße odder schwääre Pooz zozemacche, dat mer se vun usse un inne
nit mieh opdäue kann.

Dä Rämmel läät mer kveer rövver övver di jannze Pooz fun de ejne Muur noh de
Muur op de annder Sik vun dä Pooz. Dröm sinn mansche Rämmele en meddsen vun dä
Pooz fass jemaat un künne jedrieht wääde. Wänn se schäijf jedrieht sinn, da es
di Pooz vräij un jäihjd op, ävver wemmer se jraad drieht, da jriiefen se hinger
de Wäng un hallden die Pooz zo. Esu äänlisch funkzjoniiere Remmele di mer en
Hooke hinger die Pooz erinn litt. Di jonn och nit unbedingk övver di jannze pooz
erüvver. Et rigk, wämmer balleke hät di nuur jät längor sinn wi di dä Pooz ior
Flüüjele. Di sin nammlijj och billijor. Norren anndere Bouwaat Rämmele sin och
an dä Pooz draan, un jonn dermiiz met dä Pooz odder ior Flüüjelle op un zoo.
Janz sellde sinn se och wi e Schääfje aan de Wand nävve dä Pooz und janz un jaa
sellde bovve drövver. En Ußnoohn hätt mer bäij Pooze en Schtadtmuure un ens bäij
aale Burrje, wo esu en Dinge jlisch en Aat Jedder uß fille Böüm es, di mer vun
Bovve falle loohße kann. Jedenfalls kammer di Aat emme nuur aan Schtälle
brusche, wooh nit de Angele setze un woo nit hen jetrodde weed.



https://ksh.wikipedia.org/wiki/Princessje_van_d_St%C3%A4%C3%A4re

Dat Scheff Princess of the Stars, watt op Ripoarisch Prinzessje van d Stääre
heecht, es ön Fäähre, di d Filipino Scheffvaahrtsjesellschaf jehood. Se voor
Sträkke tösche d Insele van d Filipine. Am 22. Juni 2008 sunk öt Scheff beij önö
Teifun.

Am 21. Juni laat dat Scheff va Manila aaf un voohr Richtung Cebu City. Öt weed
ajenomme, dat tösche 700 un 800 Mensche a Bort woore. Am spiihe Ovend van dr 21.
Juni sand dat Scheff önö Notruf. Öt hod Ärjer met d Maschine en dr Sturm krääje.
Dat woch en d Nööde van d Sibujan Insele. Zr Hölp wood ö kläng Boot jescheckt
ävver dat kutt mä noch vasstelle, dat en öt Scheff ö Louch woch, öt zm Deel at
onger Wasser woch un önö Hoof Duude em Wasser schwomme. Mä ö paar Lävende woode
vonge. Dr Funk satz am 21. Juni jäje Meddach us. Onjeväär 24 Stond spiidr komm ö
Rettungsscheff, kutt ävver känn lävende Mensche mi vänge.

Övverall wood jesood ävver öt woch mä jelonge, knapp 50 Lävende z vänge. Dä Rest
van d Passajere bleed vorscholle. Taucher vorsöcke en dat ömjekippde Schiff z
komme un hoffe noch Lüüh z vänge.



https://ksh.wikipedia.org/wiki/Porta_Nigra

De Porta Nigra es en ahle römesche Schtadtpooz fun Trier. Dat es ene
lattäjnesche Name, dä ävver eetz ussem Meddelallder shtammp, un woh mir de
schwatze Pooz för saare däte. Dohmohlß hät mer ävver och et Porta Martis doför
jesaat, däm Mars singe Pooz. Hück sare se en dä Shtadt fö jewööhnlesch bloß de
Porta doför. Jebouwt woode eß se esu aff 180, janz jenou weiß mer dat nit.
Aanfänglesch wohr di Pooz hell, ävver di Shtäijn woote övver de Johre düüster un
schwatz, dat kohm fum Verweddere. Di Pooz hät övver de Zick en paa Aanboute
krääje, di hück widder fott sin, un annder verloore, di se aanfangs jehat hät.
Hück weed se als e Wohrzeiche fun Trier aanjesinn, un de UNESCO hät se op de Leß
mem Weltkulturerbe jedonn.

Mer schriive et Johr 180, onjevähr, un wat mer hück als Trier kenne, heeß noch
Augusta Treverorum, dat es lattäjnesch för em Augustus sing Shtadt em Land fun
de Treverer. De Treverer wohre enne järmanesche Shtamm en dä Jääjendt. Do woht
ene neue Zohjang en de Shtadt fum Norde, un ene neue Ußjang, jebruch. Mer wohr
nämmlesch jrad en neu Shtadtmoor aam opreschte. Dodoför woht Sandshteijn
jenumme. Spääder es dat en Verjesseheit jeroode, wann di Pooz jenou jebout wood,
un mer hät en Zick lang aanjenumme, et wöhr eets em drette udder esujaa em feete
Johongert jewääse, dat hät sesch ävver nit dorschjesatz.

Di zweij Name för di Pooz, Porta Nigra un Porta Martis, sin ävver et eets en
enem Booch uss_em zwöllefte Johrhongert ze lässe jewääse, dä Gesta Treverorum.
Do heijs_et övver de Treverer:

„Se nannte se de Mars-Pooz noh däm Mars, dä se als dä Jott fum Kreesch ansooche;
wann se erus trockke för en der Kreesch ze jonn, do sen se uß dä Pooz eruß
mascheert. De Schwatze Pooz woot se ävver jenannt wäje dä Truuer, met dä se
dorsch di Pooz zeröck heim kohme, wann se uss_em Schlaachfeld fott jerannt, un
affjehoue wohre.“

Et weed wall esu sinn, dat de Jrönd för di Name e betzje en Lejänd sin.
Jedenfalls hät dä Schriiver dohmohls jejleuf, dat die Shtadt Trier em Johr 2003
för Krestus fun dä Treverer jebout woode wöhr. En Wohrheid eß se öm 16 för
Krestus eröm fun de Römer jejröndt woode.



https://ksh.wikipedia.org/wiki/Ongerneehme_Rhing%C3%BCbung

D Ongerneehme Rhingübung woch ö Ongerneehme em Zweide Weltkresch, met däm Drock
op d Ängländer ussjöübt wäde solld. Dozo solld dr Noschub op dr Seewäch jöstüürd
wäde. Zosätzlich solld dr U-Boot-Kresch ongerstötzd wäde.

Beij di Operatiun jäng öt änglische Scheff Hood un spiir och öt dütsche Scheff
Bismarck vorloore.

Öt vong am 18. Mai 1941 a, als öt dütsche Scheff, d Bismarck, us dr polnische
Haafe Gdingen ussleef. Dr dütsche Kreuzer Prinz Eugen un 3 jrüüßer Scheffe,
doronger d Hans Lody un d Friedrich Eckholdt, suwi zwei klenger Scheffe voore ä
Richtung Atlantik.

Am Kattegat krääte d Schwede d Naaß dora un vorroohnde dat d Ängländer un di
vonge di dütsche Scheffe ä Bergen, als d Prinz Eugen neue Sprit tangkde.

Prinz Eugen un Bismarck voore zösamme looß un plaande dörch d Dänemarkstrooß ä
Richtung Atlantik z vaare. Di Ängländer jloote net, dat d Dütsche sisch dä Wääch
ussökke wööde. Us dä Jrond woore en di Jäjend mä zwei änglische Scheffe, di d
Bismarck ävver am 23. Mai op öt Radar soore. Hör Opjaav woch öt ävver mä, di
onjöväär 300 km va do vott schwömmende Scheffe di Informatiun övver dr Openthald
van d Dütsche z jävve.

D Ängländer deelde hör Scheffe, di en d Nööhde wore, ä zwei Jruppe op. Enne
Deel, zo däm och d Hood jöhood, voor no dr südlische Ussjang van d
Dänemarkstrooß, vorloor d Bismarck ävver us d Oohre un jloote net mi, dat Scheff
noch ens z see z kriije.

Am Morje vam 24. Mai 1941 öm 5:35 Uhr koome sisch beede Siije wärm nooh, un d
Hood schoss us 23 Kilometer op d dütsche Scheffe, vorwääßelde dobei ävver Prinz
Eugen un Bismarck, watt domet zösamme hong, dat beede Scheffe d Positiun
jöwääßeld hodde un zosätzlich ähnlich ussoore. D Bismarck un d Prinz Eugen
schosse zöröck. Dobeij wood öm 6:01 Uhr d Munitiunskammer van d Hood jötroffe un
dobeij dat Scheff ä drei Deeler jöresse. 1418 Mann storve, mä drei övverläävde.

D Prinz of Wales, di och dobeij woch, maade sisch us dr Stöpp un schaffde öt mä
op di Aar tun Wiiß d Dütsche Kannonne z entjooh.

D Prinz Eugen wood net jötroffe, ävver beij d Bismarck wood öt Brennstofflajer
jötroffe un 1000 Tonne Öl leefe us. Och dr Stromkaste kräät önö Treffer aav,
watt dozo vüürde, dat dat Scheff net mi 30 Knote flott vaare kutt.

Öm di Schäde z böhävve, woohl Admiral Lütjens sing Bismarck no önö van d Dütsche
kontroleerde Haafe brenge, watt bödüüde, dat hä an d Köst va Frankreich no
Saint-Nazaire vaare mood, di d dütsche Soldate no dr Siich övver Frankreich
bösatze hod.

D Ängländer leete dat net op sisch setze. Sö scheckde bo jäddes Scheff, dat
schwömme kutt, jäje d Bismarck. Scheffe us Gibraltar woode ä Böwäjung jösatze un
och Fluchzeuge. Su starde am 24. Mai nüng Fairey Swordfish, di öm d 100
Kilometer van d Bismarck vott wore. Dat braad ävver nüüß.

Am 26. Mai 1941 wood d Bismarck van ö Fluchzeuch ussjömaad un änglische
Fluchzeuje maade sisch noch ens op, met Torpedos a zö jriffe. Dobeij maade sö
ävver bo önö schwoore Väähler. Sö vorwääßelnde dat Scheff un worpe di Torpedos
op ö änglisch Scheff aav. Di Torpedos woore ävver kapott un öt passeerde nüüß.

D Ängländer vorsoote öt noch ens, desmol troffe sö öt Ruder van d Bismarck, di
va dä Zittpunkd a wi önö duude Vesch em Wasser loch. Dat vüürde dozo, dat dat
Scheff op sing Vorfoljer zodreev un net no Frankreich komme kutt.

Am 27. Mai 1941 koom d leitzde Stond van d Bismarck. 700 Jranate maade hör dr
Jaahr us. Ävver dat kapotte Scheff brudde noch ö paar Torpedos, di dö
Dorsetshire aavschoss, öm z vorsenke. Zosätzlich hodde d Dütsche öt Scheff sälvs
vorsenke welle. Watt dr Usschlaach joov, lädt sisch net mi saare.

Öm 10:40 Uhr woch öt ösu witt, d Bismarck vorsonk em Atlantik. 110 Mänsche woode
jörätt, 400 bes 500 bleete em Wasser zöröck. D Ängländer moote sisch us dr Stöpp
maache, dütsche U-Boote woode en d Nööhde jöseeh. 2221 dütsche Soldate wore op d
Bismarck.



https://ksh.wikipedia.org/wiki/Oliver_Hardy

Oliver Norvell Hardy wood am 8. Januar 1892 ä Harlem en dr Staat Georgia en d
USA jeboore un storv am 7. Aujust 1957 ä Hollywood. Hä woch önö Schauspieler, dä
zösamme met Stan Laurel ä Dütschland als “Dick un Doof” bekannt wood.

Met 10 Mond storv Olivers Papp un hä läävde met sing Mamm zösamme, di en ö Hotel
ä Milledgeville werkde. Oliver hott Spass an öt Sänge un noom spiir Ongericht an
öt Konservatoriom ä Atlanta.

1910 kräät hä dr ischte Kontakt zo dr Film, da jo do isch opkoom un versoot ä
Filme opzöträäne, watt ävver isch 1914 fluppde. Singe ischte Film, dem hä ä
Jacksonville driihnde, woch Outwitting Dad. Töschebee hott hä sing ischte Vrau
Madelyn Saloshin kennejeliirt un jehiirod.

1921 liirde hä Stan Laurel kenne un driihnde met hem dr Film The Lucky Dog. Bes
1927 maade hä övver 270 Filme. D meetste send dovan verloore jejange.

1927 maade Oliver met dr Produzent Hal Roach önö Vortrach un werkte va do a met
Stan Laurel zösamme. Met häm entstonge noch öns 106 Filme.



https://ksh.wikipedia.org/wiki/Olive_Schreiner

Olive Emilie Albertina Schreiner (* 24. Määz 1855 en Wittebergen en Südaffrikka;
† 11. Dezember 1920 in Wynberg och en Südaffrikka) woor en Schriiveren en
Ängland_un Süüdaffrikka.

Sëĳ woor_et sibbente Kinnd vun ennem Mißßjonar_uß Deutschlannd_un Doochter fun
enner Doochter fun ennem änglishe Paßtuur.

Em Joohr 1881 trogg_et noh Ängland_un fingk doh et Schriive aan, med joode
Äffollje. Et eetßte Booch „The Story of an African Farm“ vun 1883 — op deutsch
med däm Tittel „Geschichte einer afrikanischen Farm“ erruß_jekumme — jilldt
alls_enne halləv_autobijojraafische Roman. Hä kohm unger däm Künßßlo_Nam Ralph
Iron errußß.

En de Joohre zwesche 1907 un 1913 däät se widdo en Südaffrikka lääve, en_De Aar.
Em Joohr 1911 kohm en annder Booch, „Woman and Labour“, esußß, wat jood
opjenůmme woode es.

Olive Schreiner woohr_en Feminißßtin, en Sozjilißßtin, un woohr jääjen de
Kirrəsch]. Se wooh orr_en Fruünndin fum Eleanor Marx, däm Karl Marx sing
Doochter. Se woohr_em Füürshtanndt fun de Democratic Federation, enne
Sozzjlißßte-Foäĳn, wo shpääder de Labour Party druß wood, di_jet hügk_noch jitt.



https://ksh.wikipedia.org/wiki/Nopper

Dä Nopper (dat eß Trooßdoorver Platt) odder dä Noohber (dat eß Kölsch) essenne
Minsch, dä nävven draan vunnt. Do jäjß bäj Dior uß dä Pooz erruß, un dann es dä
Nohper jäjenövver ovver rääß odder linkßeröm hinger dä näxte Pooz ze finge. Wo
mööshlijoch drövver odder drunger. Je nohdämm wi me sesh met dänne vorshtäjt,
jeedet ejm jood oddor schlääsh. Unger Nobere jiddet de dekkßte Frünndshaffte un
de allorshlemmßte Kniiß — un jede Mänge Zweschetön.

Dä Bejreff weed ävver och övverdrare jebuch, för anndere Saache als wi Minsche.
En dämm Senn jiddet da Nober-Shtaate, Nopper-Städt, Nohber-Länndere, un
natüülisch dä beröömpde Nohbers-Jade, wo de Kiersche besöndoß joot schmeckke
sulle. Uß näxter Nopper em Wälltroum eß dä Moohnd, un e Shtökshe wigger han mer
och noch Planeete, di uß Noppere sin. Ävver nit nuur dat, och uns Sunnesystem
hät Nohbere, un unß Milleschschtroohß hät anndere Jallaxiije aß Nobere, un
villejsh hammer sujaa onnore Noper-Unnivärsum. Wäjß meret?



https://ksh.wikipedia.org/wiki/Naturschotzjebiit_Schlangeberch

Dat Naturschotzjebiit Schlangeberch litt en d Nööhde van dr Breenijerberch un
domet am Rand van d Eefel. Op d Kaat vängt moch öt ö paar Kilometr va Ooche. Dat
Jebiet es mä 108 Häktar jruuß un beehnt jät, dat moch ä Dütschland koom ehrjönz
vängt. He jitt öt em Boohm Jalmei un op dr Schlangeberch entstäng ön Jalmeiflora
met Planze, di öt sonst komm öns op d Welt jitt.

Dr Naam hat dat Jebiit van dr Schlangeberch, önö klenge Hövvel, dä mä 276 Meter
huch es.

Dr Ongerjrond va dat Naturschutzjebiit es Kalkstee. Dä entstäng he voor unjeväär
400 Million Joohr als alles Deel van a Meer wooch. Uß d Muschele entstänge he
decke Schichte va Kalk. En d nächste 200 Milliun Joohr hoff sisch dä Boohm, dr
Kalk koom no ovve un wood aavjedraahre övv vottjespollt. Öt litt 200 Milliun
Joohr zoröck, do woode Metallsalze en di Läuscher van dr Kalk jespollt. Öt belde
sisch Ärze wi Zenkbländ, dr Markasit övv Bleijlanz. Do öt ävver op di Ärze
räände, jänge di och zm Deel kapott un öt belde sisch Zenkspaat ZnCO3, dämm moch
och als Jalmei kennt. Dä litt nun op dr Schlangeberch öröm, un moch darf net
vorjeiße, dat dä jeftisch es.

Ävver ösu richtisch loos jäng öt op dr Schlangeberch isch em 18. un 19.
Jahrhondöt. Do trocke d Kupfermeester no Stolbersch. Öm Messing z maache brudde
s völl Jalmei, und dat vong moch op dr Schlangeberch. Vöör 1800 kannt moch dat
met d Stolle noch net. D Lüü trocke met d Schörßkaare, Schöpp un Hack looß un
hant jejraave, wat öt Zeusch zoleet. En d janze Jäjänd entstänge Kulle, di och
hüü noch do send. Unjeväär va 1800 a änderde sisch dat, un öt woode Stolle
jejraave. Op alt Kaate send mi als 20 Stöck äjözeechnet. A paar sitt moch och hü
noch, wenn s och vorvalle sind övv zojeschott woode. Bes 105 Meter onger dr
Boohm send s damols jekomme.

Als dr Dütsch-Französische Kresch usbroch, hoot em Joohr 1871 d Buddelei op dr
Schlangeberch op. D Lüü hodde anger Sorje. No Kreschäng vonge s zwar noch öns
kott met öt Werk a, ävver 1883 wood alles jestoppt. Dat loch zm Deel doraa, dat
d Koohle düür jekooft wääde moote un sisch dat Vorhötte net mi luuhnde.

Dr Boohm op dr Schlangeberch s ärsch jeftisch. Dat litt an dat Zenk un Blei, dat
dörch d Ärze dahenn komme es. Öt jitt net völl Planze, di dorop lääve kutte. En
Planz wood richtisch bekannt. Öt s öt Jalmeiveilchen Viola calaminaria, dat em
Vröschjoohr met sing jäähl Blööte jedermann opvällt. Janze Bende send voll
dovan.

Jätt iihr blööt dat Jalmeitäschelkrutt Thlaspi calaminare, ö Plänzje, dat wisse
Blööte hat un dodörch net asu en öt Oohr vällt. D Jalmei-Jrassnelk Armeria
maritima ssp. elongata es och änn van d winnije Planze, di he jott lääve könne.
Dö lila Blööte valle em Sommer op. Mä wä jätt dovan kännt, dm vällt dr Öscher
Schoofschwingel Festuca aquisgranensis op, ö Jrass, dat moch flott övversee
kann. Nät janz ösu schwoch s dr Jalmei-Duvvekopp Silene vulgaris ssp. humilis z
vänge. Wä ävver d Jalmei-Fröschjoohrs-Miir Minuartia verna ssp. hercynica söckt,
dä moss sisch at önö Brell metbrenge.

Do wo koom noch Jalmei em Boohm s un dat s am Rand van öt Naturschotzjebiit, do
waaße dö Orchidee. He send d botanische Naame van ö paar: Epipactis atrorubens,
Ophrys insectifera, Cephalanthera damasonium un Orchis morio. Moch moss ävver
net jlööve, dat di nu övverall wi Onkrutt stönd. Jlöck beim Söcke moss moch at
ha.

Lärsche un dr Neuntöter, zwei ä Dütschland selde jewoode Veujel vängt moch he
noch.



https://ksh.wikipedia.org/wiki/Nacktheit

Nacktheed beschriivd ön Situatiun, beij dör ön Persun ohne Kleer es.
Jlichzittich kann dat ävver och op Deere zotreffe, di ohne Vell övv ohne Väähre
send. Mer sät och Nackischkeid do för.

D Jesellschaff sitt dä Bejreff Nacktheed ongerscheedlich. Öt jitt Völker, di
kenn Schwirichkeete domet hand, ohne Kleer z joo, di mä met winnich Klamotte
sisch at ajötrocke vööhle. Anger Kulture schriive d Lüüh sujar vör, dat sö
suvöll Kleer draare solle, dat mo sö net erkenne kann. D Burka es ö Beispell
dovör. En d meetzde Jesellschafte emfänge nackte Lüüh ävver Schaam, sisch ohne
Kleer z zeeje.

Nacktheed em alt Testament van d Bibel steeht vöör Onschold. Adam un Eva schamde
sisch, isch als sö dä Apfel|Appel]] van dä vorboohne Boohm jesse hodde. Beij d
orthodoxe Jüdde es Nacktheed vorbone.

Beij di au Kulture ä Athen un Rom woch Nacktheed vöör dr Mann nüüß Onjöwönnijes.
Bösongisch em Sport koom dat döck vöör. Vöör Vraue woch dat ävver vorbone.

Em Neu Testament woch Nacktheed met Keuschheed vorbonge. Sex woch jätt, dat mo
ongerdröcke un en d Famelisch bliive solld. Nacktheed woch ön Schwirichkeet, dat
d Jesellschaff em Jreff kriije mood. „Jävvd di Nackde Kleer“, es ön Vörjaab, di
en di Bibel stehd.

Bes en öt 19. Jahrhondöt bade d Lüüh nackß en d Seee un Flößß. Dat ändernde
sisch ävver en d Zitt van dr Biedermeier. Badebotze un Badekleer kome op. Öt
scheckde sisch net mi, nackß z bade. Dat ändernde sisch am Äng vam 19.
Jahrhondöt. FKK, d Freikörperkultur koom op. Doronger vorstänge di Mensche ävver
mi als mä ohne Kleer dörch d Welt z laufe. Öt sold ön Ästellung zm Lääve
vormeddelt wäde. Em 20. Jahrhondöt koom met d 68er-Bewejung ön Jesellschaff op,
di onger Nacktheed vorstäng, sisch va ald Konventiune vreij z schwemme, di ald
Jesellschaff z zeeje, da töt su net wiir jeehd.

Nacktheed es önö Deel van d Konst. Dä Bejreff Aktmodel entstäng em 19.
Jahrhondöt..



https://ksh.wikipedia.org/wiki/Moresnet

Moresnet es en Deijl vunn dä beljische Jemeinde Kelmis. Vunn 1815 bes 1919 woor
e kleijn Deijl vunn däm Jebeet watt hück Kelmis es ene neutrale Staat,
Neutral-Moresnet jenannt.

Dat woor enne Mini-Staat vunn 270 Hektar, 7 km emm Südweste vunn Oche. Et hätt
en Zippel zum Vaalserbersch jehatt. Däswäjje woor dat domohls en Vierländereegg,
keij Dreijländereegg wi hück.

Om Wiener Kongress hänn sisch 1815 de Holländer unn de Proiße jekabbelt, wä dat
Stück krijje däät. Däsderwäjje hänn se et dreijedeijlt: Proißisch-Moresnet,
holländisch-Moresnet unn Neutral-Moresnet mit dä Houpstadt Kelmis. Et hätt keij
Zoll jejovve, allet woor billisch, unn de Vorwalldung wood vunn Proiße unn
Holland jemaat. Alldiweijl dat en Zinkjruub hatt, woor et am mießte ömstritte.
1815 hänn da nit mieh wi 256 Lück jewonnt, 1858 wooren et 2575. 1830 wood dat
vereinischte Holland opjedeijlt, unn Moresnet jingk aan Beljie. Proiße unn Belje
hänn widder unn widder dä Status vunn Neutral-Moresnet beklaaft, äwwer et es all
jeblivve wie et woor. Bes zem ääzte Weltkriesch. Im Verdraach vunn Versailles
jingk Moresnet dann endjültisch aan Belje.

Öm 1900 hätt dä Chefaaz vunn dä Zinkjruub en Esperanto-Shtaat jründe wolle,
äwwer de Lück hänn dann doch lever ihr eijen Sprooch jeschwaadt, su wood nix
druss.



https://ksh.wikipedia.org/wiki/Milit%C3%A4risch_Sendestation_vun_Pierre-sur-Haute

De militärisch Sendestation vun Pierre-sur-Haute es en hondertzwanzich Morjen
(drissich Hektar) jruß Anlaach en Frankreich, die füür dä Funkverkehr vum
Kommiss in Frankreich und dä NATO jenutz weed. De Station hät singe Name vun däm
Bersch Pierre-sur-Haute (1631 m huh), op däm se steht, wat jenau op der Jrenz
vun de französische Rejione Auvergne und Rhone-Alpes is. De Station weed deils
och vun zivile Stelle jenutz.

De Station wood em Johr 1913 opjemaat, für ene optische Telejraf, wat äwwer e
janz kleen Anlach wor mit nur winnisch Personal. Em Kaale Kreech hät die NATO
beim fränzösische Staat aanjefrach, ob se nit bei ihrem Projek ACE High
mitarbeide will. Dat es en Funknetz vun letztlich 82 Statione vum Nordkap in
Norweje bes in de Türkei, wat uch dann noch funkzioniere sullt, wänn et bei nem
Atomkrieg de Kurzwelle nit mieh donn. 1961 wood die Station dann jebaut. 1988
hät die NATO dat ACE High usser Betrieb jesatz, ävver dä fränzosische Kommiss
kunnt die Station für angere Saache bruche, für alle Dinge vüür de Luffflott. Se
hätt jetz uch en Radar.

En de französische Wikkipedija jov et sick 2009 en Sigg övver de Station, met
der wor an un für sich nit vill loss. Em Määz 2013 hät dann dat französische
Geheimdeens-Amp DCRI(Direction Centrale du Renseignement Intérieur) de Wikimedia
Foundation kontaktiert un jesacht, se mööte de Sigg lösche, weil do jeheime
Anjabe drop stönde. Wikimedia hät jeantwoodt, dat de Informatione op dä Sick us
alljemein zöjänglische Quelle kumme däte un de DCRI sollt doch ens sare, wat für
Details oder Afschnedde se jenau stüre däte. Et kom ävver kein Antwort. Statt
desse han se ene französische Wikkipedija-Köbes (Admin) aanjejange, dä met der
Sach jar nix ze donn jehatt hät un en esu lang molestiert, bis dat er die Sigg
jelösch hätt. Kurt drop wood die Sach bekannt, die Sigg wood weder neu anjelaat,
in vill angere Wikkipedija övversatz und de Ziedunge in Frankreich un angerschwo
hann drövver jeschrivve.



https://ksh.wikipedia.org/wiki/Micheil_Saakaschwili

Micheil Saakaschwili * 21. Dezember 1967 ä Tiflis) es önö jeorjische Politiker
un seid 2004 dr Präsident van öt Land.

Hä wood als äldstes va 3 Sööhn va singe Papp Nikolos Saakaschwili un sing Mamm
Guili Alsania. Micheil studiirde Räät ä Kiew. 1992 werkde hä ön Zitt lang ä
Norweje un spezialiseerde sich dono op ät Räät va Minderheete. 1994 trock hä en
d USA wo hä ä Washington singe Doktor maade.

Saakaschwili es met d Holländerin Sandra Roelofs vorhiirod un hat 2 Kenger. Hä
sprech 4 Sproche.

1995 troon hä en d Politik va Jeorjie en un hä wood Avjeordnete en öt jeorjische
Parlament. Och do klomm hä hüüder bes hä 2000 Vizepräsident van d
Parlamentsvorsammlung van dr Europarood wood.

Tösche 2000 un September 2001 woch Saakaschwili Justizmenester va Jeorjie. Dat
Jlöck häld ävver net lang a. En d Medde va 2001 jreff hä anger Menestere a un
kutt bewiise, dat seij jeschmiird woode wore. Dat joov ösu völl Kniiß, dat hä
zöröck troon. 2002 wood hä Vörsetzende van öt Böndnis „Tiflis oohne
Schewardnatse“, dä damols Präsident woch. Beij d Ruse-Revolution sorchde hä
dovöör, dat öt jeorjische Parlament jestürmd wood un Schewardnetse vodjejaard
wood.

Em November 2007 joov öt Proteste jäje dr Präsident ä Tiflis. Hä soll net jenoch
jäje d Armod jedoo ha. Damet dat net Övverhand noohm, vorhängde Saakaschwili dr
Ussnahmezostand övver Jeorjie. Kott dono joov hä bekannd, dat em Januar neu
jewäähld wääde solld. Dozo troon hä em November va si Amt zöröck. Em Januar wood
hä wärm zm Präsident jewäähld.



https://ksh.wikipedia.org/wiki/Michail_Chodorkowski

Michail Borissowitsch Chodorkowski (* 26. Juni 1963 ä Moskau) es önö Ongernehmer
us Russland un heiß op Rußesch Михаил Борисович Ходорковский. Hä wood als
Vörstandsvörsetzende van dr Jukos-Konzern bekannd un steehd seijd Joohr vöör
Jericht, weil hä Stüür hängertrocke ha soll. Opjrond van ö Urdeel us öt Joohr
2005 setzd hä vöör 8 Joohr hänger schwedisch Jardinge, ön Stroof, di hä en ö
Jevängnis ä Sibirie en d Nööhde van d chinesische Jrenz aavsetze soll. Opjrond
van ö zweide Urdeel us dr Dezember 2010 wood hä noch ens vorurdeeld, desmol weil
hä bedroohre ha soll.

Chodorkowski wood als Kengk va zwei Jüdde jeboore. Beede wore Chemiker, wat häm
dozo braad, sälvs Chemie zö studiire. Als hä met si Studium vädich woch, jäng öt
en d Parteij steil bärchop. 1987 wood öt dörch ö Jesetz möjelich, en d
Prevatweetschaff zö werke, watt hä notzde. Jepland hod Chodorkowski, vöör d
Armee z werke, ävver als Jüdd hod hä dozo ä Russland kenn Möjelichkeet. Jüdde en
d Armee traude kenne. Su bleed häm komm jätt angisch övverich, als en d
Orjanisatiun Komsomol ä z steeje.

1989 wood Chodorkowski dr Vörsetzende va enn van d ischde Prevatbanke ä
Russland, spiir Jeneralderektor van Menatep, di no dr Zervall van d Sowjetuniun
ön jruuße Roll spellt. Dat holp Chodorkowski önö Voss en d Politik z kriije. Hä
beroohnde va 1992 a dr Premiermenester. Ängß 1993 sorchde hä dovöör, dat Boris
Jelzin beij d Wahle öt Jeld net usjäng.

D Menatep-Bank övvernomm 1995/1996 z önö jruuße Deel d Aktie van dr
Jukos-Konzern, ön Firma, di no Öl boohrde. Spiir schaffde öt d Menatep-Bank vöör
önö Spottpriiß va mä 309 Milliun Dollar, mi als 50 % van d Jukos-Aktie z koofe.
D Bank sälvs orjaniseerde d Auktiun, beij dör öt öm d Vorkoov van d Aktie jäng.

1996 wäßelnde Chodorkowski en dr Vörsetz van Jukos un ongerstötzde beij d Wahle
va 1996 Jelzin. Önö Zösammeschloss tösche Jukos un Sibneft, ön anger Ölfirma,
fluppde Chodorkowski ävver net.

Chodorkowski mischde och en d Ennepolitik va Russland en un bezaahlde Jeld vöör
d Oppositiun. Vörwörp jäje dr Kreml woode usjesproche. Am 25. Oktober 2003
vührde dat dozo, dat hä vassjenomme wood un ä ö Jevängnis ä Moskau lande.
Chodorkowski söll si Land önö Schaade va onjeväär 1 Milliard Dollar böscheerd
ha. Em Weste halde völl Lüüh di Vorhaftung va Chodorkowski vöör önö Wäch, häm
kalt z stelle. Em Joohr 2005 wood Chodorkowski en ö Lajer no Sibirie braad. 2009
jäng öt wärm zöröck no Moskau, öm wärm aajeklachd z wäde.



https://ksh.wikipedia.org/wiki/Mathias_Rust

Dä Rust Mattes wood am 1. Juuni 1968 en Wedel en de Nöhde fun Hamburchh jeboore.

Uß Aarensburch bei Hamburch]] es en der Aachzijjer Johre, wie der Jorbatschoff
em Krämmel aan de Mach wooah mem kleine Flochzeuch, wo hä esu jrat noch keine
Sching för hat uß sine Heimat noa Moskau jevloore.[1] Do hat hä met singe Flüjel
jewackelt un es dann om rude Platz jelannt. Do hann sen dann verhaff. Hä wollt
bloß jer för der Zosammehalt un de Verschtändiung vun de Völker don.

Dat wooh aam 28. Mai 1987, ußjeräschnet dä „Daach fun de soffjetėsche
Jrenztroppe“. Hä woch janz noah am Boddem jefloorö, un su hat hä der Radar em
nid ußmaache künne, un hä woohd nit afjeschoße. Et wohr jo noch d Zick vum kahle
Krech zwesche Oß un Weß.

Dr Jorbatschof hat sesch jevreut un hat bei de Jeläjenheit träck zojejeffe,
singe Menester för d Zaldate jeschaß un noch eine. Die kunnte suwisu nit ligge
un wolt se loss han. Dä Jung wohr beim Lande meddsen en de Stadt jefillemp wohde
un esu kohm di Jescheesch en de Medije un de jannze Welt hät üvver de Kommeniste
en Rußland jelaach. dä Mathias Rust wood jefiert, ävver in Moskau för et
Jereesch jestallt un do hansen uch verknack. Hä hät dann e pahr Johr jeseße un
Russesch jeliehrt, ävver dann hansen noh Deutschland op Bewäärung jescheck. Et
hät nit lang jedoohrt, dann hät alld widder Mes jemaat un es ohne Sching mem
jekleute Flochzeusch un noch e paa beßje kromme Saache un hä moot en dr Heimat
dann och norrens en dr Bau.



https://ksh.wikipedia.org/wiki/M%C3%B6lmsch

Mölmsch iß ene Süüdjeldersche Dialekk unn allso jood verwandt med däm Arneemsch
zom Beijshpill, un dää Shprooche vun Nijmegen odder Zevenaar. För dat
Södjelldersch weet och Deutschneederlänndisch jesaat, wat ävver och ene
Bovverbejreff eß, wo et nuur beij hüürt. Mölmsch is och eijne vun dä
Oßßberrjische Sprooche, wo ußßerdämm noch dat Waddisch un dat Kettwijjer Platt,
beij hüüre. Dat sin Neederfränkisch Sprooche, wo dat Berrjisch ene Ennflußß drop
jehatt hätt, keijn Wunder wo dat Jebeed sintemool enne Deeijl vun em Bärrjische
Lannd jewääse eß.

Die Süüdjelldersche Shprooche un die Limburjische Dialekkte maache zosamme och
de Südneederfränkische Dialekkte op, die widder beij et Neederdeutsch odder
Plattdeutsch jezallt weede.

Op de andere Sick, Holten un Sterkrade, Deijle von hück Ovverhause, un Ruhrocht,
hück noh Düüßbursch ėnnjemeijndt, han zominnßtens frööjer en Kleverlänndische
Sprooch jeschwaadt. Dat Kleverlänndisch jilld och alls ene
Deutschneederlänndisch Shprooch.

Wadden un Këttwish jehüüre hück zo Essen, ävver in Essen weed alld, als wie en
Osterfeld, wat hück och ene Deijl vun Ovverhausen eß, mieh ėnn en Aat
Weßßfäälijje Shprooch, en dat Fränkisch-Weßßföölisch, jekallt. A jood Beispiel
dafö es dat Borbecksch. De nöchtlishßte Linnisch, vun dämm — wie mer säät —
Rheinische Fäsher, dat eß de Eijnheijzplurrallinnisch. Se weet nommaal als de
Kannt vun däm Jebeedt aanjesinn, wo de Lück Weßßföölisch schwaade.

Et bekanntste Möllemsch Leed iß dat Zinnt Määtes Leed „Ssinter Mätes Vögelsche.“
Dat is wie dat Leed „Der hillije Zinte Määtes“ e Leed wat beijm Kötte jesunge
weed, hüürt beij de histoorische „Heischeleeder“, un sing Woozele kumme uß dä
Zick vun de aale Jermaane. Et iß jööß bekanndt vun Flandere övver Brabant, un
Limburg un der ungere Rhing.



https://ksh.wikipedia.org/wiki/M%C3%A4rteszoch

Met e'nem Märteszoch öm de 11. November éröm jedenke fass all Städt un Dörpe em
janze Rheinland em Martin von Tours, dä de Lejend noh als römische Soldat ze
Pääd em Winter met e'nem ärme Mann am Stroßerand singe Mantel jedeelt hätt,
domet_e net erfriere däät.

Nohdämm de Märteszoch durch et Dörp zom Märtesfüür jetrocke eß, verdeelt de Sank
Martin aan die Pänz Weckmänner, öm aan sing Lejend ze erinnere.

Om Heemwääsch, wenn de Zoch éröm eß, trecke de Pänz dann noch met de Latäne von
Huß ze Huß un jonn Schnörze. Dobei singe se aan d'r Hußdörre e Leedche un krië
dofür Sößischkeete. Wenn e paar Knießköpp de Dör net opmaache, kriën se von dä
Pänz 'ne Sproch nohjeroofe: „Peck dä Ahl de Oore uss ..."

Dat de Helije Zinte Märtes em Rheinland su veriehrt wierd, litt dodraan, dat de
Frankekönning Chlodwig de helije Martin von Tours zom Schutzpatron öwer et janze
Frankereich jemaat hätt, zo dämm uns Jägend domols noch jehüre däät, un dämm
sing Sproch Mittelfränkisch / Ripuarisch hee noch ze läse eß.



https://ksh.wikipedia.org/wiki/M%C3%A4mme

Kännder enne runde Ungescheed zwesche der Minsche? Äejne womet de de Ähwaaßenne
hallef un hallef enndeele kannß? Ejo, die eejn hann Mämme un de anndere Hällevde
hädd er kinn,de Männe sinn do jet flachbrößtijjer.

Die Fraulück hann Mämme weijl se de Pänz krijje un fö dänne iier eezte zigg op
de wält, wääß en de Mämme de Millesch eraan, do met di jet zom Driengke hann.
Beijm Schtille hann de Babadizzje et Schnüüßje aan de de Motte ier Mämme un
nüggele. Dobeij kütt de Millesch uß dä Mämme en dat kleeijne Schnüütsche. Dat
klapp, weil die noch keen Zängng hann, doför ävver en horrände Kraf en der Muul,
ömmet dubbelte mieh wie enne Ähwaaßene, un domet träkke di iier Fooder uß dä
Mämme errus.

Enne schööne Nevveneffäk fun de Schtillereijes jo dat dat de miihße Fraulück och
noch Schpaßß määt.De Mämme un de Nippelle hüüre beij de su jenante errojene
Zoone un et fööld sesch jood aan, wemmer draan nüggele deijd odder mem weishe
Bäkshe draan litt odder sannf drövver schtreijsh, wijet de jannz kleine Päns esu
jään donn. Wenn e Weech jraad keijne Pands hätt, lööt et och jään alls dä Mann
raan.

De miiehßde Kääls schtonn op Mämme, un wenn se se sinn, krijjen se jlish de
schööne äennerunge aan iier zick als Pänz un kumme en schtemmung för ze
Knuutsche. Dat sinnde Fraulück, un präsenteere de Mämme, un lockke mem
Dekolltee.



https://ksh.wikipedia.org/wiki/Lucien_Bonaparte

Lucien Bonaparte (* 21. Määz 1775 ä Ajaccio op Korsika; † 29. Juni 1840 ä
Viterbo, Italie) hosch ejentlich Luciano Buonaparte. Hä woch dr Brooch van
Napoléon Bonaparte.

Lucien wood ä Frankreich usjebeld. Als hä no Ajaccio zöröckkoom, ongerstötzte hä
d Jakobiner un wood änä van döörö Chefs. Hä jäng ösu witt, dat hä suujaar singe
Vöörnaam va Lucien ä Brutus ändörde.

Do hä Robespierre ongerstötzte, koom Lucien am 27. Juli 1794 än öt Jevängnis. Bo
hödde se häm jököppt, ävver met d Hölp va Napoléon bleed öm dat erspaart.

Lucien hiirode Christine Boyer, di zwei Kenger kräät, ävver 1801 storv. 1799
woch hä Enneminister un va 1800 a Botschafter ä Spanie. Lucien sorchde dovöör,
dat en dr Appelsine-Kresch Portujal ajejreffe wood. Dodörch wood Lucien önö
rische Mann, watt singe Brooch Napoléon vöör öt Vräcke ärchde.

1803 hiirode hä ö zweide Moll, desmoll Alexandrine de Bleschamp. Met hör kräät
hä 10 Kenger.

Als hä met Napoléon Krach kräät, jäng Lucien no Italie, hott sich ävver en dr
Kopp jesatze, no Amärika z joo. Dobei wood hä ävver van d Ängländer jevange
jenomme un läävde bes 1814 ä Worcestershire. Vreijelosse, kömmerde sisch dr
Papst öm häm un maade Lucien zm Prince de Canino.

Lucien ongerstütze Napoléon em Joohr 1815 bei öt Reisch van d Hondöt Daach. No
Waterloo wood hä va dr Könnig va Sardinie vassjenomme un koom isch wärm met d
Hölp van Papst Pius VII. vrei. Lucien wood us Frankreich vorbannt un bleed dr
Rest va sii Lääve ä Italie. Hä storv am 29. Juni 1840.



https://ksh.wikipedia.org/wiki/Lousberg

Dä Loußbärsh (huhdeutsch Lousberg) is ejner vunn de zweij Hüjel im Ööscher
Kessel. Dä andere is dä Salvaturbärsh.

Dä Loußbärsh is en promminente Bärsh wejl hä kwaasi mittedren in däm Ööscher
Becke lisht. Ma kann_en vunn wejt wesh erkenne unn bovve iss en Reßtorang zem in
de Landschaft ze luure. Datt eßß op enem ehemalijjen Waßßerspiischer monteet,
däm Drehdurm Belvedere. Dä wood 1956 vunn däm Arschitekten Wilhelm K. Fischer
jebout.

Dän Loußbärsh hätt da Düüvel opjehäuft. Nohdem hä vumm Ööscher Stadtrat noh dem
Duumbou jehörish övvers Uhr jehoue worde ess woor hä zimlish wößt unn hät sish
räshe wolle. Daföör hätt hä zwei Sandsäck vunn dä holländische Küste jehollt unn
hätt se op Oche werfe wolle. Äwwä wejl dat suh_ene wigge Wääsh woor is hä ad
mööd jesinn wie hä an de Jrenz koom unn hätt de Säck nur noch hinger sish hää
jetrokke. Do hätt er en aal Maatwiiv jefraacht: „Sach sar_enß, ish sök do wejsh
no Oche, kaste mich dem_ens verade? Is_et noh_ene wigge Wejsh?“ Unn sie hätt_en
jleish erkannt, vun wäjje dä Huf am rääshte Bejn unn wejl hä suh noh Schwefel
jestunke hätt. Da hätt se op ihre aale Schuh jezeisht unn hätt jesaat: Luur_enß
hä, die hann ish in Oche jekouft unn sinn losjeloufe, unn jätz sinn se ad
kapott. Da hätt dä Düüvel kej Looß mieh jehatt föör wigger ze jonn unn hätt de
Säck jrad lijje losse, paar Killomeeter wesh vunn Oche. Unn wejl dat Maatwiiv
suh lueß is jesinn säät ma zo däm Bärsh Loußbärsh. Unn dä Shproch jäht esuh (op
Ööscher Platt): Dor Ööscher iss dor Düüvel ze lueß.



https://ksh.wikipedia.org/wiki/Louis_Marie_Bill%C3%A9

Louis Marie Billé [[1]](* 18. Februar 1938; † 12. Määz 2002) woch önö Kerchemann
us Frankreich. Hä woch vam 6. September 1998 bes zo singe Duud em Joohr 2002 dr
Ärzbischoff va Lyon.

Louis Marie Billé studiirde ä 3 vorschiidene Städt kattolische Theolojii un
Filosofii, wobeij hä sich op d Theolojii van d Bibel meeßd kömmerde.

Bes zm 25. Määz 1962 woch hä önö normale Pastur un steech dono en d Orjanisatiun
van d Kerch op. Su ongerrichde hä tösche 1966 un 1972 an d Schöll anger Pastür
ovv sun Männer, di iisch Pastur wäde welle, en d Stadt Luçon, dono bes 1977 ä La
Roche-sur-Yon.

Papßd Johannes Paul II. made Louis Marie Billé zm Bischoff va Laval, dono
vorsatz hä häm no Aix. Am 10. Juli 1998 wood hä Ärzbischoff va Lyon. Dat bleed
hä bes zo singe Duud em Joohr 2002. Am 21. Februar 2001 wood hä zm Kardinal va
San Pietro in Vincoli. Angere Iihrunge koome dozo.

Am 12. Määz 2002 storv hä ä Bordeaux, wood ävver en d Katedral va Lyon bejraave.
Philippe Barbarin övvernomm sing Positiun.



https://ksh.wikipedia.org/wiki/Lili_(B%C3%A4nd)

Lili eß an Band uß Kölle. Se spille en Aat nöüje millde Punk un Rock un mer
merrek ine aan, dat se Spass am Spille hann.

Ier Plaate Fėrrma, de Capitol, die bëij EMI en Kölle hüüere, läät inne en ierem
PR Mattrijaal en dä Muul: „Wir sind Lili. Wir rocken bis die Kerfte brennt,
zwei, drei Akkorde, die sicher jeder von euch kennt. Wir haben den Feingeist
nicht gepachtet, dafür sind wir unendlich laut und jede Melodie von uns klingt
irgendwie geklaut.“

Aanjevange sull dat hann medd enne Aanzëijsh ennene Mussik Zëijschreff. Wää dat
opjejovve hätt, wat dren schtunndt, un wat fö n Zëijschreff, dat weßße mer nėt.
Do drop sulle sesh dann di fier eetze Bännd medjleedo jemälldt han. Dat woore
all Wievere. Wiso di fundte, dat se blooß fürwiijend Fraulück wööre, dat mööd
uns enß ëijne kloo maache. Jedenfallß noohme se dat alls enne Jrunnd, fö sesch
Lili ze nänne, ußßodämm wöö t schön koot un kööhm emmo fädd op de Plakaate, säät
di Plaate Firrma. Dat sůll em Joohr 2001 jewääse sinn.

Die fier hatte Shpaßß meddenand, un shpellte en Kölle un drömröm, un em
Ruhrpott. Däm Anke aan de Trommele wood tat ze fill, und et däät 2003 ophüere.
Do för koom enne Mann do bëij, da MarX uß Jladbägk. Anndoß wi di Fraulück, di
all Shtudënnte woohre, hät ä dohëijm en Auto Wërrekshtadt wo aahl Autos un
Olltaijmer zerrääsch jemaad weede.



https://ksh.wikipedia.org/wiki/Langenfeld

De Stadt Langefääl (Rhingland) litt em Bundesland Noordrhing-Weßßfaale un is ene
Mittlere kreisangehörige Stadt vum Kreis Mettmann em Regierungsbezirk
Düsseldorf.

De Stadt Langefääl litt em Sööde vun Düsseldorf, em Weste vun Solinge un em
Noorde vun Levverkusse un em Oste vun Monnem am Rhing. Langefääl es us denne
beide Ootschafte Richroth un Rösroth jemaaht woode. Die wore fröher dürsch e
lang Fääl ( vun do kütt och dä Nome) usenanger. Et Rääsch sech Stadt ze nenne
krooch Langefääl 1948.

Dä Sproch es en Aanspeelung op et Wappe vun Langefääl - dä Berjische Löw steijht
för de Jrafschaf Berch un dat Posshoon zeijsch op de lang Tradition em Posswäse
vun dä Stadt. Et Geschichsbooch vun Langefääl jeit bis in de Johre vun 1100
zoröck. Et ältzte wat mer esu römstonn han, is dä Türm vun dä Kirch vum hillije
Määtes en Richroth. Dä han se öm 1150 opjestallt.

Zwesche 1090 un 1120 es et eezte Mol dä Name Richroth en en Oorkund jeschrivve
woode. För Rösroth han se de eetzte Oorkund eesch 1281 jeschrivve. Dat Ding han
se em Kluuster en Aaldeberch jefunge. Övver de Kölle-Aanheijmer-Schossee (hück
B8) un dä Verbindung Hitdöper Rhinghaafe (Levverkussen) un däm Berjische Land
sinn fröher Possreijter jeridde un Posskotsche jefahre. De eetzte Poss en dä
Jeschich vun dä Stadt wood 1774 als "Kayserliche Reichs-Posthalterey" vun dä
Häärre von Thurn und Taxis opjemaaht.En dä blööt öm de Midde vum 19. Johrhondert
wore en dä Poss övver 90 Pääds. Sick 1845 wor de Köln-Mindener-Eisenbahn dä
stärker Konkerrent.

En dä "Franzuuse-Zick" af 1808 jof et de "Mairie" (Bürjermeestereij) Richroth.
Se bestunnt un denne Spezialgemeinden Richroth un Rösroth. Em Johr 1910 woode
die zweij Spezialgemeinden zo en Jemeind "Richroth-Rösroth" zesammehjelääch.
Sick demm Johr 1936 heeß dat janze amptlich "Langefääl Rhld.". Em Johr 1939 wood
dat Wappe verlinnt un em Johr 1948 dä Tittel "Stadt". De Stadt Langefääl hät
2008 ehr 60-jöhrisch Stadterhebungs-Jubiläum jefiert.

De Wasserburch "Huus Jraven" wööd zem eetzte Mol em Johr 1334 en en schreff
jenannt. Se wood ald en Retterburch wahrscheinlich öm 1300 opjestallt; de
rischtije Johreszohl hät noch kinner jefunge. Noh däm Wesse vun Hück, kammer
dovun usjehe, dat se dä Nohfoljebaou vun dä Holzäädburch, dä „Motte
Schwanenmühle“ us em Mettelalder es. Se litt esu ömm 800 m vum Huus Jraven fott,
en Rächtong Schwonemööhl. Dä U-förmije Backsteenbaou es aan dreij Sigge vun
briete Wasserjräve ömjovve. De Hüüser em Söödweste, die noch do sin, kumme us em
16. un 17. Johrhondert. De Wasserburch Huus Jraven ess en Privotbesetz. Rinkicke
derf mer ligger nit. Standort: Langenfeld-Wiescheid, Graf-von-Mirbach-Weg.

De Schwonemööhl wööd jät 1341 en en Oorkund em Zusammehang met Huus Jraven
jenannt. Se es domet de eetzte Mööhl us Langefääl, wo mer jet schreflich jefunge
hät. Se stunnt fröher beij dä Wasserburch "Huus Jraven" un wor lange Johr et
Eijentum vun de Jrafe vun Mirbach. Standort: Langenfeld-Wiescheid
(Krüdersheide), Zur Schwanenmühle 1

Dä us Kohlesandsteijn un Tuffquadere jebaoute Türm vun dä Kirsch vum hillije
Määtes es 22 M huh un et ältz Bouwerk en Langefääl.Vum Aanluure noh es hä us dä
zweijte Hälf vum 12. Jh.. Tatsach es, dat de ältz Kirsch woll vill äälder es.
Wat se beijm Buddele gefunge han, löss dovun usjehe, dat de eetzte Steenkirsch
em 10. Jh. opjestallt wood. Die denke, dat ze eesch en Kirsch us Holz opjestallt
wor, se han ävver dovun nix mieh jefunge. En paar Jräve us dä Zick lööß sujet
denke. För dä Baou kütt et 9. Jh en bedrach. Fondstöck us Ton beläje dat. Jet
besündisch en dä Kirsch es et Däufbecke us Drachenfelstrachyt (2. Hälf vum 12.
Johrhondert) un en Fijur us Lindeholz „Madonna mit Kind“ (öm 1480).

Et Further Moor is en tüpisch Neederrhinglandschaf un et letz Stöckche vun en em
jruuße zesammehängend Moorgebiet. Hück is et fass dä letzte Läävensraoum för
selte jewodene Plante un Deere un ald huhwertich Biotop e bedeutend
Natooschotzjebiet. Deere un Plante die mer angerswo koom süht, han he e Stöckche
zom Övverlääve jefonge:

Torfmoos un Jarelstruuch bedecke de Moorschich, dat Jefleck Jongekruut un dä
fleeschfressende Sonnentau blöhe unjestört. Libellen, Frösch un Eidechsen lääve
en dä Moorjäjend. Vill Vurelaate, dobeij och selten Jäss wie dä Kleinspecht un
de Waldschnepfe brööte he. Doröm müsse die Lück och op dä usjewiesene Wäje
blieve.

Baouwzick: vun 1792 bis 1794. De Jründung vun dä evangjillische Kirschejemeijnd
fällt in et Johr 1553, 1625 jangk se unger un wood 1683 neu jegründt. De
evangjillische Kirschejemeind is eijn vun de ältzte em Berjischen Land. Et
Kirschehuus steijht unger Denkmolschotz, vör allem wäjen dem kossbare
Orjelprospekt, dä de Kirschejemeind 1803 jekööf hät. Standort:
Langenfeld-Reusrath, Trompeter Straße

Baouwjohr: 1717. Dat Huus is e sujenannt "Vorlaubenhaus", rischtisch selte en dä
Jäjend, aan dä B 8 in Rösroth. Dä Vürbaouw es en Deel vom Huus, mäht e Dach
övver dä Trottewaar un litt op jroße Pöhl. Fröher kome do de Pääds un de Kutsch
drunger. Mer sääht, dat Napoleon en dämm Huus jeschlofe han soll. Standort:
Langenfeld-Reusrath, Opladener Straße

En Berches jitt et ne zimmlisch joode Spochtvereijn - dä "SSV Berghausen" - , de
eetzte Fußballmannschaff spillt en dä Bezirkslija, dä Kirschenchor Hillije
Cäcilia, dä Männerchor MGV Philomele Berghausen gegr. 1880 un dä Heijmotvereijn
Kirmesjonge Berghausen gegr. 1929.

Berches is e Dörp en dä Stadt. Ofwoll en de letzte 20 Johr vill neuje Lück en et
Dörp jekumme sinn, es dä Karackter vum Dörp immer jeblieve. In Berches wööd ne
eijene Faasteleer met Dreijesteen un Zoch am Sunndach jefiert, un jed zweijte
Wocheeng em September is Kirmes mit Fesszelt un Fahrjeschäff (2-3).

Samsdachnommiddach öm Dreij is Fassaanstich, öm fünnef en Fessmess in uns
Heimotsproch un hingerher ene Fesszoch dörch et Dörp. Em aahle Dörp wööd dä
Zachäus usjebuddelt un dä Fesszoch jeiht dann in et Fesszelt zem danze. Am
Sunndach is ömm zehn Kranzniederlejung am Ihremol un ab ellef e
Schürreskarrerenne. Nommeddachs is dann de Siejerihrung un widder Danz. Am
Monndach wööd ne Kranz am Ihremol en Wulfet hinjelaaht, un aanschleeßend is
Tombola un widder Danz. Oovens af aach wööd dä Zachäus widder unger de Ääd
jebraach un de Kirmes jeiht met Füerwergk un Danz ze eng.

D'r Ootsdeijl Rösroth is dä Ootsdeijl vun Langefääl, dä janz unge em sööde litt.
Rösroth jrenz do unge tireck an Levverkusse. In Rösroth is de
"Kölsch-Alt-Jrenz", un och de "Alaaf-Helau-Jrenz". E Beijspill: Rösroth is d'r
eijnzije Ootsdeijl vun Langefääl, wo em Faasteleer "Alaaf" jerofe wööd. Die
angere nähme leever dat Düsseldorfer "Helau". In Rösroth jitt et och en
Fasteloovenszoch d'r "Lichterzoch": Am Karnevalssunndaach wenn et dunkel weed,
jonn die Rösroder Jecken mit ville kleene Lichter jeschmückt durch et Dörp. Vill
Lück die do lääven schmücke och de Jääden un fiere do schon lang befor d'r Zoch
kütt.

En de Jemarkung Rösroth gehüüre de Ootschafte: Mählbruch, Jieslenberch,
Hapelrath un Furth.

Langefääl hät en jood Vohältnis vun kleijne, mettlere un jroße Betriebe. Doher
is Langefääl och de penunsemässich am beste opjestellte Stadt öm 60.000 Lück en
dä ganze Republik. Sick dem 3. Oktover 2008 is Langefääl de eetste Stadt met en
Eijnwohnerzohl zwesche 50.000 un 100.000 die kinn Scholde mie, dofür eije Jeld
hät.

Weijl e neu Endostriejebeet em Fuhkamp en d'r nöh vun Düsseldorf-Hellerhof
opjemaht wood, kunnte vill neuje Ongernähme jewunne wääde (u. a. Goldbeck-Bau,
et Postverteilerzentrum vun d'r deutschen Post, Orthomol).

En d'r Stadtmitt vun Langefääl is en d'r Stadthall d'r Schaupatz, wo Kabarett un
Musikvoanstaltonge jemaht wäde. Tireck dobei es de Böchereij. Schräch jejenövver
ham mer dat REX Kinno, dat och vun d'r Stadt ongerstötz weed. Kons em
öffentleche Roum es en Langefääl e jroß Ding. 2007 wood met demm Opbouw vum
Wiescheeder Kotte, dämm Huus vum letzte Langefääler Schaleschniggo Wilhelm
Jakobs en ner jroße un modään Vopackung us Jlas, jenau wie d'r Opbouw vun de
sujenannte „Schwaadlappe“ vum Langefääler Könslo Franz Leinfelder en Immichroth
an d'r B8 zwei wechtije Konswerk neu opjestallt. 2008 - zem 60. Stadtjubiläum -
is en 16 Meter huh un onjefäär 600.000 Euro düüre Fijur vum ingonazional
bekannte Könslo Heinz Mack als Schänkong vun zwei wechtije Langefääler
Ongernähme opjestallt woode.

Em Öffentlische Persunnenohverkehr is de Stadt övver die Haltestëlle „Langefääl
(Rhld)“ und „Langefääl-Berches“ aan de S 6 Essen – Rotinge-Oss – Düsseldorf Hbf
– Düsseldorf-Benroth – Langefääl – Kölle Hbf – Kölle-Nippes aanjebonge. Ußerdämm
verkehre einije Buslinie. De Stadt jehüürt zem Verkehrsverbund Rhein-Ruhr. Beij
Fahrte noh Levverkusse und Leijchlinge jelte de Preijse vum Verkehrsverbund
Rhein-Sieg.

En sing Eijeschaff als Schnettstell zwesche denne Verkehrsverbönde Rhein-Ruhr un
Rhein-Sieg hät Langefääl (Rhld) im ÖPNV zimmlisch jroße Bekanntheijt jekritt.

Em Stroßenverkehr wööd Langefääl dürch de Bondesautobahne A 3, A 59 un A 542
aanjebonge, wie och dürch die Bundesstraße B 8 un B 229.

Aan de Fluchhäfe vun Düsseldorf Düsseldorf International(ca. 28 km fott) - dat
is dä jrößte in NRW - un Kölle Köln-Bonn (ca. 35 km fott)kütt mer och schnell
draan.



https://ksh.wikipedia.org/wiki/Lall

Lall ess esu jät äänlijjes wi Keu. Do schwaadt äĳner, un mer voshtäĳd en nit. Em
Fall fun Lal eß dat ävver joot mööshlish, dat mer di Wööt voshtonn kann, dij e
säät, jo sujaa sing jannze Säz kamm mer noch voshtonn. Et sull sujaa vükumme,
dat mer dä Lall komplättemang vershtonn kann, un dat mer n sujaa för sėnn foll
hallde un opjriife künnt. Blooß — wenn et Lall eß — dan eß do nix dohinnder. Dä
mäĳnt dat jaa nit, watt e schwaadt. Esu en Lallbakke wäĳß villäĳsh jaa nidd e
mool, watt e shprėsh, verspresh jät, un hät don nix jemäĳndt, rädd füür sesh
hen, un hät to doch nix jesaat.

Typpish eß dä Lall, dä uß dänne Pollittikore nuur esu triif, ävver och fun de
Kannzelle kütt övv enne fürshterlijje Lall. Vokeufore unn Aanvälldt sen och jood
bekannt för irre Lall, un Männor, die de Fraulück för sesh jevenne wulle.
Angersh eröm sull och shunn füürjekumme sinn.

Jedenfalls eß Lall en Aat fun Kommunikazjoon, wo mer dəmiiz och jood drop
fozishte künne.



https://ksh.wikipedia.org/wiki/L%C4%97tsche_%28R%C3%B6tsche%29

Lėtsche, oddo och Jletsche, un su jët wi j ene Letsch donn, dat eß wat paßßeere
kann, wann jët jlatt un lėtschesch eß, un do dröm onjewolld en Bewäjong küt, wat
mer nit hät han welle, oddo woh mer nit met jeräschnet hatt, un och nomaal nit
drop jevaß wohr.

Saach, do häss e Shtöck Sëijv en de Baade Bött, Do wells et jriife, ävver et
jitsch Der uß de Häng un eß fott. Do jëijt Ëine uss em Huuß, un drußße es Ëijs
un Schnii, do letsch dä uß, un sez sejj op dr Brezzel. Auwieh! En Kölle hatte se
bes lang en et nüngkßeehne Johonndod erinn en koote Shtrohß, Op der Letsch, di
jing fun der Trangkjaßß nohm Domhovv erop, neve dem Dom singe Wäß Pooz. Wann et
naaß wohr, un em Winter wohr dadd en woohre Letschbahn.[1]

Wam mer wëijß, dat jët joot flutsch un janß lëijsch un prima löüf, do säät mer
och enß „looß letsche!“ för „looß jonn!“, winnischßdenß en Kölle. Lėtsche loohße
kann dröm och sin, dat mer jäd affshpoolt, wat bekanntermooße joot fun der Hand
jëijt, zem Bëijshpell enne Künnßler si Projamm op dr Büühn. Wann dat dann ävver
et Puplikum dëijt, do bedügg edd et Jääjedëijl.[2]



https://ksh.wikipedia.org/wiki/Kurt_Georg_Kiesinger

Kurt Georg Kiesinger (* 6. Aprel 1904 en Ebingen; † 9. Määz 1988 ä Tübinge) woch
önö dütsche Politiker. Hä jehood d CDU a, dörö Vörsetzende hä tösche 1967 un
1971 woch.

Kiesingers Mamm storv, als hä ee Joohr ald woch. Singe Papp hiirode ävver bald
wärm. Nodäm hä d Realschüll besood hod, besood hä öt Liihrerseminar ä Rottweil.
Zo di Zitt beschäffdichde hä sisch völl met Jedichte. 1925 wääßelnde hä no d Uni
va Tübinge, wo hä Jeschichte un Philosofi studiirde. Hä bleed ävver mä ee Joohr
do un trock dann no Berlin. Hä maade singe Doktor un werkde als Räätsvordriiner.
1933 troohn hä d NSDAP beij. Als Kiesinger em Joohr 1940 jetrocke wäde solld,
entscheed hä sich, ön Stell em Usseministerium azönämme, wobeij häm d Opjaav
zokoom, ussländije Rondfonkstatiune aavzöhüüre. Sing Jrupp werkde ävver och met
Joseph Goebbels zösamme.

Va 1945 bes 1946 sooß hä wäje sing Vorjangeheed em Jevängnis, wood ävver 1948
vreijesproche. Kott dono werkde hä als Räätsvordriiner ä Tübinge un Würzburch.
Tösche 1949 un Februar 1959 suwi 1969 bes 1980 woch hä Metjlett van dr Dütsche
Bundesdach. Hä ongerstötzde d Politik va Adenauer. 1958 wood hä
Menesterpräsident va Bade-Würteberch.

Nodäm Ludwig Erhard beij ön Rejiirungskries viir Menestere van d FDP vorloore
hod, schaffvde Kiesinger öt, sich als Kanzlerkandidat dörchzösetze. Onger häm
entstäng ön jruuße Koalitiun tösche d CDU un d SPD. Hä wood am 1. Dezember 1966
Bundeskanzler, nodäm Ehrhard am 30. November zöröckjetroone woch. Beij d Wahle
em Joohr 1969 vorloor hä ävver haushuch, un d Koalitiun broch ussereeh. Willy
Brand wood neue Bundeskanzler, un d CDU jäng en d Oppositiun.

Bes zm Joohr 1980 bleed Kisinger em Dütsche Bundesdach, trock sisch dann ävver
us d Politik zöröck. Öt jeplande Boch övver si Lääve schreev hä mä bes zm Joohr
1958. Kiesinger storv am 9. Määz 1988 un wood op dr Kerchhoff va Tübinge
bejraave.



https://ksh.wikipedia.org/wiki/Kupferhoff

D Kupferhöff stamme us d Zitt als mo ä Stolbersch völl Messing maade. Bes z
1300 Mann wirkde vöör d Fabrikke. Dovöör joov öt a paar Jrönd. Ichtens hodde se
ä Stolbersch almei. Op dr Breenijerberch an d Schlangebersch, dr Brockebersch un
ä Wäth hand sö övver a paar Hondött Johr donoo jejraave. Suu wi di Messing maade
brudde di völl mi Jalmei als Koffer. Völl Koffer koom us dr Harz. Öt woch
winnijer Werk Messing he ä Stolbersch zö maache. Mo brudde net a zuvöll Jalmei
zö schleeve. Zweidens hod mo ä Stolbersch jenoch Wasser, öm us dat Messing
Plaate zö houe. Stolbersch hott jo d Vichtbaach, d Mönsterbaach un dö Inde.
Dreidenz hott d Eifel jenoch Holz öm Vüür vöör di Öffent z mache.

Dat janze vong onjeväär 1570 a. Kupfermeester Schleichers Lennad bouwde de
ischte Fabrik un singe Kupferhoff der Schleichers Hoff, dämm moch hü als d Adler
Appöthek kennt, stäng en d Nöh van d Bursch. Vöör d damollije Zitt woche de
Chefs van di Fabrikke, die Kupfermestere, rische Lüü. D Kupferhöff woore jett
ußjevallenes. Spier, om die Zitt van dr Dreßischjöhrije Kresch, boude se decke
Muure öm die Hüüser, kleng Burje su zö saare.

Adler Appöthek, d Au Kruutlaad (ä Huchdütsch Alte Krautlade), dr
Bernhardshammör, dr Binsfeldhammör, dr Dollartshammer, d Elgermölle (ä
Huchdütsch Elgermühle), dr Frankedahl (ä Huchdütsch Frankenthal), d Jedau (ä
Huchdütsch Gedau) , dr Jrönedahl (ä Huchdütsch Grünenthal), d Ruusedahl (ä
Huchdütsch Rosenthal), d Schaat un d Velau.



https://ksh.wikipedia.org/wiki/Kupferhof

D Kupferhöff stamme us d Zitt als mo ä Stolbersch völl Messing maade. Bes z
1300 Mann wirkde vöör d Fabrikke. Dovöör joov öt a paar Jrönd. Ichtens hodde se
ä Stolbersch almei. Op dr Breenijerberch an d Schlangebersch, dr Brockebersch un
ä Wäth hand sö övver a paar Hondött Johr donoo jejraave. Suu wi di Messing maade
brudde di völl mi Jalmei als Koffer. Völl Koffer koom us dr Harz. Öt woch
winnijer Werk Messing he ä Stolbersch zö maache. Mo brudde net a zuvöll Jalmei
zö schleeve. Zweidens hod mo ä Stolbersch jenoch Wasser, öm us dat Messing
Plaate zö houe. Stolbersch hott jo d Vichtbaach, d Mönsterbaach un dö Inde.
Dreidenz hott d Eifel jenoch Holz öm Vüür vöör di Öffent z mache.

Dat janze vong onjeväär 1570 a. Kupfermeester Schleichers Lennad bouwde de
ischte Fabrik un singe Kupferhoff der Schleichers Hoff, dämm moch hü als d Adler
Appöthek kennt, stäng en d Nöh van d Bursch. Vöör d damollije Zitt woche de
Chefs van di Fabrikke, die Kupfermestere, rische Lüü. D Kupferhöff woore jett
ußjevallenes. Spier, om die Zitt van dr Dreßischjöhrije Kresch, boude se decke
Muure öm die Hüüser, kleng Burje su zö saare.

Adler Appöthek, d Au Kruutlaad (ä Huchdütsch Alte Krautlade), dr
Bernhardshammör, dr Binsfeldhammör, dr Dollartshammer, d Elgermölle (ä
Huchdütsch Elgermühle), dr Frankedahl (ä Huchdütsch Frankenthal), d Jedau (ä
Huchdütsch Gedau) , dr Jrönedahl (ä Huchdütsch Grünenthal), d Ruusedahl (ä
Huchdütsch Rosenthal), d Schaat un d Velau.



https://ksh.wikipedia.org/wiki/Kr%C3%BCngkelish

Wenn jet nidd esu jraad un jladd eß wi t sinn sullt, dann ess et öff krüngkelish
jewoode, esu wi n Papijor, wo Waßßo drop jekumme eß. Wenn De jet jewäsche häß,
sarr enß e Himp, e Täshedooch, e Deshdooch, odder jät, un ed eß krönkelish, jo
dann weet tat jebüüjeld un süüt widdo shön uß, dat mer sish do met sinn loohße
kann. Wem mer dat forjiß, mer hädd nit jebüjeldt un jeijd eruß do met, do saren
de Lügg em Dörrebp Jo, wi leuf dä dan eröm mem kröngkelijje Himp, odder wat hät
tat tan fö n verkrönkeldte Bluuhß aan?

Och Äppel künne verkrünkele wenn De se lang em drüjje lijje häß, di weede jät
kleejner un krijje Krüngkele op ier Haut, wi aale Minsche.

Wenn do Mööler nit oppaß, wat sing Liijojunge driive bejm Tappeziire, di maache
ze flöck un brenge de Ecke net in Fazzung, zack, han se Krönkelle dren un dä
Meijßter hät tä Ärrjer met e Kundtschavv am Balsh. Un wenn se de Finßter
aanshtrishshe un ze fill Färv nämme, di leuvf inne eraf un et jitt krüngklijje
Shtälle, un och Troohne op de Finßto Raame, un woh di beß jannz noh unge kumme
un unge drunger hange bliive, do jidd et esu fise Nübbelsche uß dä Färf, woh mer
sish noch wochelang jet met ä Färf fosaue kann.



https://ksh.wikipedia.org/wiki/Konzentratiunslajer_Auschwitz-Birkenau

Auschwitz-Birkenau, dat och als KZ Auschwitz II bkannd es, woch öt jrützte
Konzentratiunslajer, dat d Nationalsuzialiste aajelaat hand. Öt looch en d
Nööhde van d polnische Stadt Oświęcim, wo mer em dütsche „Auschwitz“ zo sätt.

No Auschwitz-Birkenau woode onjeväär 1,3 Milliun Männsche jebraad, 1,1 Milliun
woode en öt Lajer ömjebraad. 1 Milliun dovan woore Jüdde. Ävver och völl
Zijeuner, Homos, Zeuje Jehovas un polnische Zwangsarbeedr vorloore hön Lääve en
dat KZ.

Dat Lajer wood 1941 opjebouwd. Öt Ziihl woch öt va Aavang a, net mä ö
Arbeedslajer z schaffe, öt sold ö Vornichtungslajer wääde. 6 Jaaßkammere un 2
Vorbrännungsövvend sollte öt schaffe, möjelichst völl Männsche ömzbrenge un all
Spuure uss dr Wääch z schaffe.

Am 26. September 1941 joove d Nazis dr Opdraach a Rudolf Höss, dr Lajerleitr, ö
Lajer vöör onjeväär 100.000 Jevangene en d Nööde van öt Lajer I opzbouwe. 5 km²
woode ömzüngd un dorop va Jevangene Barakke jebouwd. Wachtürm stänge dotösche.
Wachlüüh met Maschinepistole un Maschinejewäähre paaßde op, dat känne aavhouwe
kutt.

D ischte Jevangene, di dörch „Zyklon B“ ömjebraad woode, storve he Ängß 1942.
Kott dovör woode at Jevangene en öt Stammlajer vorjaaßd.

Nodem dr Zoch an d Ängstatiun aahelt, joov öt ön Selektiun, beij dör derekt
entscheede wood, wä sterve un wä noch jätt lääve dorf. D Naame van SS-Ärzte wi
Eduard Wirths un Josef Mengele weed moch ni vorjeiße.

Em November 1944 vong d SS a, dat Lajer op z löse. D Vorbrännungsövvent woode
aavjeresse, Deele ävver och metjenomme, öm en öt KZ Mauthausen noch ens jebrudd
z wääde. Am 25. Januar 1945 bvreide d russische Armee öt Lajer. Mä onjeväär
5.800 Männsche vong s em Lajer vöör, völl storve en d nächste Daach.



https://ksh.wikipedia.org/wiki/Kong%C5%8D_Gumi

Kongō Gumi Co., Ltd. watt sisch op Japanesch 株式会社金剛組 schriivd, es dr Naam van ön
Japanische Kontruktiuns Firma. Kongō Gumi woch d äldste Firma van d Welt.

Kongō Gumi bestong övver 1400 Joohr bes s van ön anger Firma em Joohr 2006
opjekoovd wood. Öt Hauptkwarteer woch ä Osaka. Dr Fameliebetriib jäng bes op öt
Joohr 578 zröck als dr Prenz Shotoku Metjledder van d Kongō-Famelisch no Japan
braad, öm önö Schintu-Schrein, dä och hü noch steed, z bouwe. Dä Tempel
övverstäng sälvs öt jruuße Ärdbebe van Great Hanshin em Joohr 1995. Övver d
Jahrhondöde maade Kongō Gumi beij d Konstruktiun va völl bkannde Hüüser, wozo
och dat Osaka Schlooß us öt 16. Jahrhondöt un dr Hōryū-ji ä Nara jehüüd, met.

Ön övver 5 Meter lang Schreftroll us öt 17. Jahrhondöt vüürd all 40 Jeneratiune
op, di d Firma seijd dr Avang besetze hand. Ä völl japanische Famelie koome d
Schweijersööhn zo d Fameliesch dozo. Su och bei Kongō Gumi. Dr dr Naam bleed
ärhalde. Doher bleed dä Naam, sälvs wenn öt ä änn Jeneratiun mä Mädscher als
Kenger jejovve hod.

Em Joohr 2006 troff öt Kongō Gumi schwoch un öt jäng d Firma öt Jeld us. S wood
va Takamatsu Corporation opjekoovd.[1] Als öt zo made, hod Kongo Gumi noch
100 Mann em Luun un maade önö Jöwenn va 70 Milliun $. Kongō Gumi hod sisch op dr
Bouw va Tempele spezialiseerd. Dr leitzde Schef va Gongō Gumi, dr 40. enn d
Reih, woch Masakazu Kongō. Gongō Gumi es noch önö Deel va Takamatsu un
Metgledder van d Kongō Famelisch werke noch vöör d Firma.



https://ksh.wikipedia.org/wiki/Klejnbaan_Kirchbarkau-Preetz-L%C3%BCtjenburg

Di Klejnbaan Kirchbarkau-Preetz-Lütjenburg wood domols, Medde vum nünngkßeendte
Joohundert, un am Aanfang vum zwannzishßdte Joohundert, vür allem för de
Landtweetshaff opjemaat. Se hät koum Dörrever aan de Shtäkk jehatt, em Jäjedejl,
öm ettlijje Dörrever hät se ekßtra ne Boore jemaat.

Et jing dröm, di jruuße Landtjööder en de oßßhollshtejnishe Shwejz hin un zoo
met Schöttjoodt, Fodermiddel unn Dünge, ze fosorrje, un doför de Ernte un et
Fiih fottzebrenge, un esu de Weetschaff en dä Jääjend jett opzehellve. Dat mer
op dä Klejnbaan och Lück tranßpottiere künnt, do hät keijne draan jedaach.

En Preetz woo der wishtishßde Ömschlachplaz. Vun 1866 an hat di Kleijnbaan do
ene Aanschloß an et nommaalshpuurije Baan Näz jehatt — die Fobindung zwesche
Kiel un Lübeck övver Preetz es hückzedaach (2005) noch emmer en shuß un jood
befaare, och wenn se emmer norren paa einjeisije affshnedde hätt, etwa öm Preetz
un Plön eröm, un och koot hinge Lübeck. Doomols wo vüür allem wishtish ävve dä
Aanschloß noh Kiel, wat no schweer am waaße woo.

Dä Affshnett noh Kirchbarkau joov et ald, wi di Baan Kiel-Lübeck jebout woodt.
Bej Sieversdorf han se ene Damm dorsh dä Poßßsee opjeshodt, wo dä suwisu ald en
schmaal shtell jehat hatt. Dä Damm dejldt zick dämm dä See en Nochd un Süüd. En
Bröck sorreshdt dovüür, daddet Waßßer sish net shtaue däät, un dat mer mem Boot
no durreshkoohm. Un kütt. Di Bröck jiddet hück noch, nu jeijt en Shtrooß
drövver.

Am 30. September 1910 woodt dä Affschnett zwesche Preetz un Lütjenburg
ennjewejdt. Hä däät en latte Lanndtjööder bedeene: Rethwisch, Rastorf,
Wildenhorst, Wittenberg, Lammershagen, Friedeburg, Rantzau, Neuhaus, Klamp, un
Helmstorf. Di Shtrek wood shliißlish em Johr 1938 dann widder affjeboudt.

Di Baan wood in de 1930er Joohre schliißlish opjejovve. Et joov inzwesche met
Motoore aanjedrevvene Laßßwääje, un och beßßere Shtrooße, un domet woo mer
bewääshlisher un billijer wi met dä Baan. Do hät et sish allß ene
weetschafflishe Schade för di Baan erußjeshtelldt, dat se koum vernünftish de
Lück fare kunnt. De Shiine woodte affjebout, un paa Baanhöff han se beß hück
shtonn jelooße. Zom Deijl süüt mer noch joot, wo di Baan fröer enß dorresh de
Lanndtshaff jingk.



https://ksh.wikipedia.org/wiki/Kl%C3%BCtt

En Klütt es e schwatz Dinge, wat mer en der Ovve dejd för doh ze bränne, wem mer
et wärm hann well.

En Klüdd es etwa hallv esu fill wi enne jevöönlijje Muurziijel, wi mer se fum
Boue kännd. Klütte weede heezolandt beij Rhingbraun jemaat. Do betrigg dä
Klüttemann sing Klütte, un di schött e oddo drääht e beij uns en der Käller wäm
mier de Klütte krijje. Dad es fö jevöönlisch eij Mool em Jooh, un mir hoffe, dat
mer em Frööjooh no jädd övverisch hann, weijl em Winnte Klüüte kooufe fill
düürter es wi em Summer. Esu lang wi mer der Ovve aan hann, jeijt de Mamm der
Daach övver ens en de Källor un deijt doh de Klütte fum jruuße Houfe en enne
Klütteschtändo stivvelle, un dä weed dann doh unge praat jestalldt. Dat määt se
esu fill, wi se läddijje hätt. Wänn dann der Papp des Oovens fum Deens heijm
kütt, un och di jruuße Pänz, wi se fun der Ärbeijd un fun der Schull kumme, joh
doh nimmp jeede esu enne Stänndo med erop, su lang noch eijne doh schteijd, un
brängk en nävve der Ovve. Esu ham mer emmer jenooch Klütte för ze schtoche doh.

Di Klütte weede wi jesaat en der Braunkoole jemaat. Doh dunn riisijje Maschiine
de Ääd fottbaggere, un doh drunge es en schwarz brunge Lare, di weed och
fottjebaggod, un watt dohfun nit jlisch noh'm RWE jeijd för Schtroohm druß ze
maache, dat weed zo Klütte jepräß. Di senn ußße eröm jladd un jlänze, un op dä
zweij anndere Sigge es dat nidd esu, un doh weed 'em Präßwerk sing Siejel
henjemaat. Esu wesse mir, wat dat för Klütte senn. Wischtijj es o noch, dat dat
Klüttemattrijaal nedd naß eß. Je mieh Feuschtischkeijd en dä Klütte nämlisch
dren es, öm esu schlääschter dunn se bränne, un öm esu mieh dunn se kwallme. Un
dat künne de Minsche jaa nit ligge, wänn ed uss'em Ovve kwallmb un schtingk!
Dröm dunn se och beijm Klütte Präße öff nuur janz kleijne Bruch nämme fun däm,
wat dä Baggor livvert, weijl mer dä jood drüsch kridd un beijm Präße weet e o
noch jood wärm. Dat driev de Feuschteschkeijd erus.



https://ksh.wikipedia.org/wiki/Kerch_va_Nuenen

Vincent woch no ön lang Zitt wärm öns no sing Äldere komme un stäng do wi önö
ärme Söck vöör d Döör. Singe Ädröck op sing Mann un singe Papp moss net jott
jöwääh see. Hä soch wi önö Schlubbejupp us. Hä kutt beij hön wonne, ävver öt
zeechde sisch at no kotte Zitt, dat hä dä sälve Jäck woch, däm sö va vreuer
kannde. Sing Äldere hoffde, dat dä Bösöck net lang duurde. Önö klenge Schopp
maade Vincent sisch zm Atelier, zm Molzemmer. Watt sing Äldere erwaade, troon
en. Hä woch dä alde Deckkopp, dä hönö at vörhen öt Lääve schwoch jömaad hod,
woch jäje d Kerch un vong Stritt met dr Papp a. Erjendwann wood öt jätt besser
tösche Kengk un Äldere.

Em Januar 1884 broch sisch Vincents Mamm ö Bee un Vincent kömmernde sisch öm
hör. All sing Molerei wood op Siij jölaad. Mo kann aanämme, dat hä en di Zitt
spüürde, wi siihr hä doch a sing Mamn hong. En di Zitt entstäng dat Beld D Kerch
va Nuenen met Kerchjänger.

Dat Beld wood ä Ölvärv op Lingwand jömold un had ön Jrüüde va 41,5 * 32 cm. Öt
hängd em Rijksmuseum Vincent van Gogh ä Amsterdam.



https://ksh.wikipedia.org/wiki/Karl_August_Wilhelm_Frenzel

Karl August Wilhelm Frenzel (* 28. Aujust 1911 ä Zehdenick; † 2. September 1996
ä Garbsen) woch önö SS-Oberscharvührer un Övvischde van öt Vornichtungslajer
Sobibór.

Karl Frenzel woch önö jeliirde Zemmermann un Metzjer. No singe Beitrett zo d SA
un d NSDAP wood hä beij d Aktiun T4 äjesatze. Dobei woch hä ä Grafeneck, Hadamar
un Bernburg.

Tösche Aujust 1942 un Oktober 1943 werkde hä ä Sobibor, wo onger sing Opsichd
bes zo 250.000 Mänsche ömbraad wode send.

Ängß 1943 wood hä no Italije vorsatze, öm ä Triest di Jüdde no z ställe un dönö
öt Jeld aav z knööfe, bevöör sö en dr Duud jescheckd wäde sollte. Usserdäm solld
hä sisch öm d Partisane kömmere.

No öt Äng van dr Zweide Weltkresch nomme d US-Soldate häm vass, leete Frenzel
ävver em November 1945 wärm vreij. Em März 1962 koom hä em Sobibór-Prozess vöör
Jericht un wood 1966 wäje dr Mord a 6 Jüdde un d Beteilijung am Mord a 150.000
Jevangene zo lävenslänglich vorurdeelt. Dobeij moss ävver jätt valsch jeloufe
see. Dörch önö Vorvahrensvähler wood hä 1982 vreijjesproche. 1985 wood hä wärm
vorurdeeld, brudde ävver wäje sing schläte Jesondheet net en öt Kitsche.



https://ksh.wikipedia.org/wiki/Kallendresser_%28Band%29

De Kallendresser sin en Bänd us Kölle. Se singe nor op Kölsch. Se tredde em
Fastelovend op, spille ävver och söns et janze Johr övver.

Ävver die kölsche Tön hatten et de Junge esu richtig anjedon: geprob woode
Leedcher vun BAP, vun de Bläck Fööss un Höhner, öm die dann bei jeder
Jeläjenheit zo spille. Unverjeßlich bliev dobei ene spontane Session om Alder
Maat, bei dem unger anderem dat »Kallendresser-Leed« gespillt wood un dodrop ene
nette Huusbewohner e Präsentkörvje för »de Kallendresser« erungerjelooße hät. Un
su hatte die Jrupp dann och endlich ene richtije un passende Name. Wie et dann
esu jeiht, kome noh un noh (mit e paar Mol Wääßele) noch zwei wiggere Dresser
(Norbert un zoletzt och noch Thorsten) dozo, un in d'r Besetzung vun hück es die
Jrupp zick Mai '98 zosamme.

Mer d'r Zick han de Kallendresser ehre Spass an ahle, ald fass en Verjessenheit
gerode kölsche Leedcher vum Ostermanns Will, vum Karl Berbuer, Gerhard
Jussenhoven und noch andere mieh entdeck. Su ahle Leeder sin immer in ehrem
Projramm, weil se off besonders wie för die Junge un ehr aat zo spille jemaat
sin: spontan, ohne jroßes Jedöns und off och janz ohne Strom, einfach esu us
Spaß an d'r Freud in irjendein kölsche Kneip.



https://ksh.wikipedia.org/wiki/KUBX-LP

KUBX-LP es ön onaavhängije Fernsehstatiun us Salt Lake City em US-Bundesstaat
Utah. Sö övverdrädt op dr Kanal 58 vöör d Jäjend öm Salt Lake City öröm. Jejrönd
am 22. Januar 1992, jehood sö d Equity Media Holdings.

Bes zm 4. Januar 2009 woch KUBX önö Deel van öt Retro Television Network RTN,
dat als Rondfunk Övversätzer vöör d Four Points Media Group woch, di KUSG us St.
George jehood. A dä Dach joov öt Kniiß wäje dr Vordrach tösche Equity un Luken,
di em Juni 2008 RTN jekoovd hodde, watt dozo vührde, da töt Projramm äjestalld
wood. Dorophen vorlajernde Luken RTN no dr Hasuptsetz ä Chattanooga, Tennessee.
All di Deeler, di zo Equity jehoote, leed Luken valle. Dozo jehood och KUBX. RTN
kutt bes zm Joohr 2009 op KUSG wiir ä Utah jehood wäde. Do wäßelnde dat ävver zo
This TV. Hü z dachs weeß mo noch net, wat KUBX vöör d näkßde Zitt pland.

KUBX wood am 16. Aprel 2009 a Daystar Television Network vorkoovd, wobeij dorop
häjewesse wood, dat sich öt Projramm ändere kütt.



https://ksh.wikipedia.org/wiki/Joseph_DeCamp

Joseph Rodefer DeCamp weed och enß auch Joseph De Camp jeschrevve. Hä eß am 5.
November Joohr 1858 in dä Shtadt Cincinnati en der USA jeboore un am 11. Februar
Joohr 1923 en Boca Grande en Florrida och en der USA jeshtorrve. Hä wohr enne
Moler. Sing Shtiilreshtonge wore der Tonalėßmoß un dä Ėmprëßjonėßmoß.

Hä hät zosamme med Frank Duveneck en Boston shtuddeet un jengk en de zwëijte
Hällevde fon de 1870er Joohre noh de Akademie der Bildenden Künste en Münsche en
Dütschland. Donoh bleev hä en Zigg_en Florrënnz en Itaalije. Em Joohr 1883
jengk_e widdo noh Boston. Hä woohde e Medtjleed_en_de Boston School, di_j_onder
dä Lëijdong fon Edmund Charles Tarbell shtundt un däät sejj_obb_et Porträ_Mole
konzëntrėere. En der 1890er Johre nohm hä der Tonalėßmoß op un däht en dämm
Shtil mohle. Em Joohr 1897 woor_e bëij dä Jrönder fon dä ėmprëßjonėßtėsche
Jropp, di sesch de Ten American Painters nänne däht, dat heesch „Zehn
amerrikaanesche Mooler“. E Füüer hädd_em en sėngem Atteljeh en Boston e paa
hondert fon singe fröhe Bellder jekoßß, do wohre faßß all seng
Landschaffßbellder dobei.



https://ksh.wikipedia.org/wiki/Jl%C3%BCkol_em_Wing_Skandal

Zick Johre hatte se en Ößtrisch dat Froßschozmeddel Diethylenglykol en der Wing
jeschott, un en Dütschland, en de Houpsaach en de Pallz, han de Winzer der eije
Wing met däm Jlükolwing uß Ößterisch verschnette. Dat all wohr verbodde.

Opjedeck wood de Schweinerei nohdämm dat ene Winzer bemm Finanzamp opjefalle
wohr, waijl dä maßßisch Jlükohl jekouf un dat bei de Shtüüer als Koßte för singe
Bedriif aanjejovve hatt. Do han di_j_enß nohjefochsch, woröm un woh för dat dann
jebruch wöhd. Eruß kohm, dat en Österisch un en Dütschland Wing jepannsch un alß
su jenannte Quallitätswing] opjemaat op der Maat jebraat wood, un dat en jruße
Menge. Domet di Dreßbröh wi söße Wing schmecke dät, dan di äävenß dat
Di'ethylen'jlükol en dä Wing jedonn.

Dat Zeusch es ene Jeschmacksverstärker, ävver nit för en et Esse un Dringke
zohjelohße, un ess_en Aat könßßlijje Sößshtoff. Dä Name säät dat och, Jlükol
kütt fum jriischesche γλυκως, spresch „glükos“, un dat bedügk „söß“. Dat
Diethylen es ene dubbelte Alkohol.

De Winzer ier Prööf-Verbände donn der Zockerjehalt fum WIng kontrolleere. Wann
uß dä Druuve fun dämm Jaajang, woh mer der Zockerjehalt fun wëijß, jaa nit dat
wääde kann, wat dernoh em Wing dren eß, doh kritt dä Winzer e Problem. Do wëijß
mer, dat hä Zocker ov Säure ov Wingbrand dobei jejovve hät, un dat eß verbodde
bëij Qualitätwing. Dat Jlükol määt zwa, dat dä Wing söößer schmeck, ävver dä
Zockerjehalt dëjht_e nit ändere, esu kann dä bemm Pfööfe fum Zocker nit opfalle.

Em Borjeland han se vier Weinbuuore jekasch, zwëij fun dänne woodte för shpääder
fun Jereesch för ettlijje Joohre en der Bou jescheck. Ävver de miihßte
Jlükolwing han se am Wagram jemaat, woh och dä Shiimiker Otto Nadrasky
metjehollfe hät, dä als ëine fun de Schlemmßte Verbräsher jėllt. Dä Baaß fun dä
Firma „Brööder Jrill“, dä Karl Grill wood verknack, un dät sesch dann et Lävve
nämme.

Nevvebëij feel op, dat en Rhingland-Pallz ettlijje Firme, di doh Wing affolle
dääte, ang Maßß dänne iere dütsche Wing met Jlükohlwing uß Ößterisch jemesch
hatte. Och dohfun moote ettlijje för der Kadi.

Dat Diethylenglykol es lang nit esu jefftesch, wi dat Monoethylenglykol, wat och
Ethylenglykol jenannt weed, wat dermiihtß en FroßßSchozMeddel enjesaz weed, weil
et bellejer eß, sönß dëijd_et doh dersellve Deenß. Di Mänge, di mer en däm
verpanschte Wing jefonge hät, sen ävver för der Minsch nit schlemm — op Duur
künne esu Wenzeschkëijte de Livver, de Niire un dem Heen nix aandonn. Esu wöhr
ene Jesunde sellfs wann hä fill jesoffe hät nit verjeff woode, han de
Vertëijdijjer fun dä Wingpansche für Jereesh] jesaat. Wam_mer ävver Wingbrand uß
däm Jlükohlwing määt, da sammt sesch dä Jlükohl do aan, un dä Schabau, dä am Eng
eruß kütt, dä künnt joot jeväährlesch sin.

Dorsch der Jlükolwingßkandal han se Ößtrisch dat Wingjesez] övverärbbeeijt, jez
ess_et ei fun de schärrefßte op de Wält, un de Kontrolle] däderwääje en Ößtrisch
sen bei de jenoueßte en jannz Europpa.[1] Jede einzel Fläsch moss_en shtaatlijje
Banderol han, för se ze |kennzäijchne, iih dat se en der Verkouf darref.

Dat Teema Wingpansche woo wochelang et Houpteema en de Medije un de Winzer un dä
Wingaanbou en Ößtrisch looche am Boddem. Keine wullt mieh Wing fun do koufe un
se kunnte pracktėsch nix mieh en et Ußland affsezze. Milljuhne Fläsche Wing
woodte fott jeschott. En Belljie han se Wing uß Ötrisch janz verbodde, un en
Dütschland sėn allëijn vier Milljuhne Litter Wing fun de Ovvereshkëijt
beschlachnahmt woode.



https://ksh.wikipedia.org/wiki/Jesus

Jesus Christus (griechisch Ἰησούς Χριστός (Iēsous Christos, Jesus, dä
Jesalefte)) dat es unsere Härjott. Hä wod vun singer Mutter, dä Maria, jebore,
obwohl die noch jar nit met enem Mann zesamme jewäse wor. Nen Engel wor dä Maria
erscheene un hatt ehr jesat, dat se e Kind op de Welt brenge wöd un dat dat dä
Messias un de Küning vun Israel wör. Wie dä Jesus jebore wor, moote singe Vatter
un sing Mutter met em flöchte, weil dä Küning vun Israel vürhatt, all Pänz
ömzebringe, domet dä Jesus nit Küning wäde künnt. Wie e su drissisch Johr aal
wör, hät dä Jesus aanjefange, dä Minsche ze predije. Hä sat enne, dat et
enzichwichtije em Levve de Leev wör: de Leev zo Jott, de Leev zo dä andere
Minsche un och de Leev zo sich sellevs. Vill Lügg hann em Jesus jejläuv un sinn
dä neue Liehr jefollech, ävver mänche vun dä Jode hät die Liehr nit jefalle un
se hann sich zesammejedonn, dä Jesus aan de Römer verrode un me hät en jequält
un aam Eng dutjekrüzich. Nohdäm wat mir Christe jläuve, es dä Jesus för unser
Sönde jestoove un aam dretten Daach widder vun dä Duten operstande. Keesche hann
sich jebild, die sich op en berofe hann, un Konfessione sinn entstande, die sich
öm en jezank hann, un bes hügg es Jesus Christe einer, vun däm all Minsche att
et ein of andre jehöt hann.



https://ksh.wikipedia.org/wiki/Jean_Jenniches

Dä Jean Jenniches es ene Neppeser jewääs. Hä wood aam 6. Fäbroa em Johr 1894 en
Neppes jeboore un es doh och jestorve, aam 25. Määz em Johr 1979. Hä es doh zor
Scholl jejange, hät doh Enshtallatör jeliehrt, der Meister jemaat, un bes zor
Rent singe eije Bedrief aam Wellemplaz jehatt.

Zweschedren, am 26. Apprell em Johr 1922, hät hä „si Fränzje“ jehiirodt, et
Franziska Steingaß, en Tant vum Toni Steingaß. Die zwei hatte sesch ärsch jähn,
han ävver kein Kinder krääje. Em Johr 1972 han se noch Jolde Huhzick zesamme
jefiehrt, un em Johr 1974 es it jeschtorve, fönnef Johr vüür imm.

Zick der 1930-er Johre hät hä jeschrevve. So joot wi nuur op Platt. Vun imm
jidd_et Verzällscher, Rühmscher, Bütterädde, Hüerschpellscher, Poppeschpellscher
un Einakter för de Bühn. De miehste Saache jon övver janz nomaale Lück en Kölle,
wi se jelääf han un sesch jezängk han un wider verdraare han, sich henge eröm
dorsch de Zäng jetrocke un vüre eröm fründlesch der Hoot jetrocke. Ävver och vun
dä Äleebneße uß singe Kindheit hät hä jeschrevve. Ald em Johr 1939 hät hä met
däm Stöck „Gräfin Wooschtemann“ et Publikum vom Hänneschen beeindruck un sesch
ene Name jemaat. Hä hät dann för et Hänneßje, för de Poppesetzung, för dä Sender
Kölle un spääder der WDR, för de Kumede, un andere jeschrevve. Dat Schriive hät
hä si Levve lang nit mieh opjehoot, un singe Lässer un Zohüürer vill Spaß und
Freud domet jemaat.

Em Johr 1964 hät dä Heimatverein Alt-Köln e Bööschelsche vun em erus jebraat. Et
wohr de Nummer 41 en dä Bööscher-Reih vum Verein un hatt dä Tittel: „Der
Familjeusflog“. Met singem Verzäll „Et Golde Dömsche“ hät hä em Johr 1972
beij_em Wettbewerb vum Heimatverein Alt-Kölle ene Priiß kräje. Em Johr 2009 hät
dä Heimatverein Alt-Kölle noch e Booch vun emm eruß jejovve, dißmool unger dämm
Tittel „Foder för Laachduve“, dä hä sesch ald vör sing eetz Booch jewönsch hatt.
Et hät de Nommer 65. Et hät e paa mieh Rüümscher un Verzällscher dren, un die uß
däm eetste Booch. Sing länger Schtöcke un Poopeschpellscher sin bes hück nit
jedrock ze han.



https://ksh.wikipedia.org/wiki/Jakob_van_Hoddis

Hans Davidson (* 16. Mai 1887 ä Berlin; † 1942 em Vornichtungslajer Sobibór), dä
Jedichte onger dä Naam Jakob van Hoddis schreev, woch önö jüddische dütsche
Expressionest. Hä wood dörch Jedichte wi Der Demokrat bekannd.

Jakob wood als Zwillingskengk jeboore. Nävver singe Broohr, dä beij d Jeburt
storv, hod hä 4 Jeschwister. Zösamme met önö Vrönd jründe Jakob em Joohr 1909
„Dr neue Klub“, spiir öt „Neopathetische Kabarett“. Dobeij wode döck vöör
Hondede Lüüh Jedichte vörjedraare. Em Joohr 1912, di Voranstaltunge wore
ussjeloufe, jäng öt häm siihr schläät. Hä kräät önö Nervezesammebroch. Hä wood
van d Uni jeworpe, singe Papp storv un zosätzlich zwei va sing beidzde Vrönde.
Öm jeholpe z wäde, jäng hä us vreije Well en ö Jäckes un wood no ön Zitt als
jeheelt entlosse. Drusse jäng öt net lang jott. Hä jreff sing Mamm a un mood
wärm zöröck. Va do a jäng öt berchaav met sing Jesondheet, su dat hä onger
Opsecht läävde.

1933 emijriirde d Famelisch va Jakob no Israel, wo sing Mann ävver ö paar Mond
spiir storv. Vöör Jakob joov öt kenn Möjelichkeet, Dütschland z vorlosse. Alleen
wäje sing Krankheet nomm häm kee Land op. Usserdäm jalt dr Expressionesmus als
vorboone un völl Mänsche, di däm ongerstötzde, lande ä Konzentratiunslajer. Vöör
Jakob van Hoddis wood öt dörch sing Krankheet noch jevährlicher. Völl Kranke
storve dr „Jnadeduud“ dörch Jaaßkammere ä Spitale. Am 30. April 1942 braad önö
Zoch van Hoddis zesamme met 500 anger Kranke no Sobibór, wo hä un all di angere
em Vornichtungslajer Vornichtungslajer Sobibór storv.



https://ksh.wikipedia.org/wiki/J%C3%A9r%C3%B4me_Bonaparte

Jérôme Bonaparte wood am 15. November 1784) ä Ajaccio jeboore un storv am 24.
Juni 1860 ä Paris. Jérôme woch dr jöngste Brooch va Napoléon Bonaparte.

Hä jöhood zo d französische Marine, jäng dann ävver no Amärika, wo hä ä
Baltimore sing Vrau kännelierde. Öt woch Elizabeth Patterson. Sei krääte ö Kengk
Jérôme Bonaparte-Patterson, dä ävver spiir Jérôme Napoléon Bonaparte jönannt
wood. Napoléon Bonaparte akzeptierde di Hiirood net un annulierde se.

Dörch Frankreischs Politik öm 1800 entstäng ö Könnigrich Westphale neu, dat öt
bes dohen noch net jjejovve hott. Jérôme wood dr Könnig. Em Laufe van d Zitt
mood hä ömträcke, wora ö Vüür Schold wooch. Sii Schloss brannt aav.

No d Völkerschlacht va Leipzisch em Joohr 1813 wood öt Könnigrich Westphale
opjölöst

Als sing Vrau storv hiirode Jérôme ä Italie Giustina Pecori-Suárez. Prenz Louis
Napoleon, dr Neffe va Jérôme maade hä häm zom Gouverneur van dr Invalidendom.
Spiir, onger Napoléon III. wood hä och noch Marschall va Frankreisch un kräät
noch anger Titele.



https://ksh.wikipedia.org/wiki/Hofbr%C3%A4uhaus

Öt Hofbräuhuus es en van d bekanndste Weetschafte, di öt ä Dütschland jitt. Öt
steet ä Münche un heecht amptlich „Hofbrauhaus am Platzl“ watt ozu völl heecht
wi Brouwerei op dr Maat.

Ävver dat Hofbräuhuus jitt öt at ärch lang. 1589 vonge s domet a un seit di Zitt
hat dat Huus at völl erläävd. Wat vöör ongevöäär 500 Joohr domet aavong, dat dr
Adel nät özu völl Jeld vöör Biir bzaale woohl braat en d nächste Joohr önö Hoof
Jeld än.

Wä hüü en öt Hofbräuhuus jeet, dä jeet en d Schmemme, dat es önö Saal vöör
unjeväär 1000 Lüü, di do eiße und drenke könne. Öt weed at völl do jesoffe ävver
d Köböse hand dat at jodd em Jreff. Moch darv net vorjeiße, dat bes zo
35 000 Lüü op dr Tach op ö Biir komme.

Ävver d Schmemme es mä önö Deel van öt Hofbräuhuus. Do jitt öt och noch önö
Festsaal. Do kann jeviird wääde. Wä jätt koofe well, da kann dat och maache. Op
d rääte Sii van dr Ängang ex ö Jeschäft. Do jitt öt völl Kroom.



https://ksh.wikipedia.org/wiki/Hindi_(Sprache)

Hindi es en Shprooch en Indije, houpsäschlesch. Et weet ojinaal हिन्दी udder en
Urdu نىقگ jeschrevve, och „hindī“ en latteinische Bochstaave.

De Shprooch eß uß de Seesch fun de Shprochewesseschaff zosamme met dämm Urdu en
Aat Einheit. Zwesche dä zwei jidd_et bloß e paa Wööt Ongerscheed, wamm_mer se
jeschwaadt hürt. Jeschrevve wäde se ävver janz eijen. Dat Hindi en dä Schreff
Hindi, wat fun dä Devnagari un fum Sanskrit affschtammp, un sesch koum dofum
ungerscheidt. Ußerdämm sin di Lück, di Hindi schwaade dermiihtß Hindus, dojäje
sin de Völlker, di Urdu schwade, bahl all Muselmane.

Mer schätz, dat öm de 370 Millijuhne Minsche met Hindi als ier Motterschprooch
opjewaahße sin, un öm der 155 Millijuhne zosätzlesch Hindi künne, wat nit dänne
ier Motterschprooch es.

Hindi weed in de miihßte noodindesche un meddelindesche Shtaate jeschwaadt un
verstande un es en Ampsschprooch en dä indesche Bundesstaate Andamanen, Bihar,
Chandigarh, hhattisgarh, Delhi, Haryana, Himachal Pradesh, Jharkhand, Madhya
Pradesh, Rajasthan, Uttarakhand, Uttar Pradesh, un Nikobaren, un o_noch en
Pakistan. Kalle don se Hindi ävver nevvebei och aan andere Stelle en der Welt.
Em Paziffik sin diverse Afflääjer un Dialekte fum Hindi aanzetreffe, ävver och
in England, met de Ennwanderer dohen jekumme, un en der USA et sellve.



https://ksh.wikipedia.org/wiki/Hela_Felenbaum-Weiss

Hela Felenbaum-Weiss hosch met Mädschensnaam Felenbaum. Sö wood aam 2. Januar
1924 ä Lublin (Pole) jeboore un storv 1988 en d israelische Stadt Gedera. Hela
övverläävde als enn va 7 Vraue öt Vornichtungslajer Sobibór.

Hela Felenbaum-Weiss wood am 20. Dezember met önö Päädswarel no Sobibór jebraad.
Dörch hör Ussaach, sö kütt jott büjele, sprong sö dr Duud van d Schöpp. Sonß wör
sö wi di anger Vraue en d Jaßkammer öm öt Lääve komme. Em Lajer mood sö dä
Weisch van d Duude kroome, büjele un Söck stoppe. Aav un zo wood sö och vöör
Jadewerk äjesatze. Beij dr Opstand va Sobibór am 14. Oktober 1943 schaffde öt
Hela, sich zösamme met Zelda Metz-Kelbermann un Estera Raab zo d Partisane
dörchzöschlaare. Van d Ruuh Armee wood hör spiir ön Medallisch vorlinnt.
Zosätzlich kräät Hela noch 5 Usszeechnunge vöör hörö Äsatz jäje d Dütsche em
Zweide Weltkresch.

Hela hiirode en d Tschechoslowakei önö Soldat, met däm sö spiir no Israel
usswandernde. Hela wood Mamm va 3 Kenger.



https://ksh.wikipedia.org/wiki/H%C3%B6fle_Telejramm

Dat Höfle-Telejramm woch önö Funksproch, däm Hermann Höfle van d SS am 11.
Januar 1943 övvermeddelde un van d Ängländer aavjehood wood. Dä Funksproch nannd
Zaahle övver di ä Vornichtungslajer ömjebraade Mänsche.

Am 11. Januar 1943 woode 2 Funkspröch aavjehood. Dä ischde Sproch kutt mä zm
Deel opjevange wäde. Doruss jäng mä hervör, dat dä vöör Adolf Eichmann bestämmd
woch. Mä di ischde Reih schnappde d Ängländer op. Domet kutte sö ävver nüüß
aavange.

5 Minütte spiidr koom önö zweide Sproch, dä a Franz Heim van d SS ä Krakau
bestämmd woch. Dä Funksproch wood janz van d Ängländer opjevange. Mo nämmd a,
dat beede dr sälve Text övverdraare hand. En dat Telejramm stäng och dr Naam
Höfle, dä dat Dokument spiir dr Naam joov.

L  (= Konzentratiunslajer Vornichtungslajer Majdanek)
12761,  B  (= Vornichtungslajer Vornichtungslajer Belzec)
0,  S  (= Vornichtungslajer Vornichtungslajer Sobibór) 515,  
T  (= Vornichtungslajer Vornichtungslajer Treblinka) 10335 zsammen 23611.
“Stand.... [he vääld jätt: per? ] 31.12.42” L  [=Lublin/Majdanek] 24733,
B  [=Belzec] 434508, S  [=Sobibór] 101370, T  [=Treblinka] 71355 [dat moss
heeche: 713555] zusammen 1274166

Di jenannde Zaahle jävve a, wivöll Jüdde bes zo di jenannde Zitte ömbraad wode
send. Di Jesamtzaahl stämmd met di Zaahl 1.274.166 övveree, di en önö angere
Bericht opjevüührd weed. Di Zaahle, di em Telejramm stönd, paaße siihr jott zo
dat, wat us anger Quelle övverlävverd wood.



https://ksh.wikipedia.org/wiki/H%C3%A4mojuvelin

Hämojuvelin (HJN, RGMc) es e Protein en de Wirbeldiere, wat beeds als ene
Regulator aam Ieserstoffwäßel, un aan dä axonale Zielfendung bedeilig es. Dat
HJN weed beim Minsch hauptsäächlich in der Livver, em Hätz un en de
Sklettmuskele opgebaut. Vun däm Protein gidd et winnigstens drei Isoforme, die
deils cytosolisch, deils membranständig sin, un ungerscheidliche Funktione han.
Mutatione aam HFE2-Gen sin för de Hämochromatose (Typ 2A) bei Jugendliche
verantwootlich

Hepcidin bindt sech em Darm aan et Ferroportin un verhindert esu dat dat Ieser,
wat vun der Mucosazelle opjenumme wood, widder en et [Blut|[Bloot]] afgegovve
weed. Müüs, die kein HFE2-Gen han, produzeere och bloß winnich Hepcidin. Mer
jeiht dröm dovun us, dat eins vun dä Hämojuveline für der Opbau vum Hepcidin
nüdich es. Opgrond vun mieh Studie vermoot mer, dat et Hämojuvelin dozo der
BMP-Singnalwäg nötze deiht. Dat wood vun an Arbeid bestätig, wo et eez ene
Hemmstoff vun däm Singnalwäg entdeck wood, et [[Dorsomorphin



https://ksh.wikipedia.org/wiki/Grolsch

Grolsch heechd ejentlich Koninklijke Grolsch N.V. un es ön Brouwerei ä Holland.
S litt en d Nööde va Enschede. Grolsch es d 21. jrützde Brouwerei van d Wält un
öt Biir weed ä 70 Länder vorkoovd.

Dat Grolsch Biir es bekannd dörch sing jrön Büjelflasch, en di öt vorkoovd weed.

Janz vreuer, dat woch em Joohr 1615, brouwde Willem Neerfeldt si Grolsch-Biir ä
Groenlo, dä och onger d Naam Grol bekannd es, wo hä öt ischde Jebäude häsatz.
Grol joov dann och öt Biir singe Naam. Dat Jeschäff leev ösu jott, dat em Laufe
van d Zitt ön zweide Brouwerei-Huuß en d Nööde va Enschede entstäng.

Dat Biir weed no öt dütsche Reinheitsjebot jebrouwd. Domet es Grolsch d enzije
holländische Brouwerei, di dat maad.

D zweidjrützde Brouwerei va Holland wood am 20. Määz 2008 dörch SABMiller
övvernomme.[1]

D Hauptbiire va Grolsch send öt Pils, öt Altbier un öt Bockbiir, dat ävver mä zm
Joohresäng jebrouwd weed.

Dr Maad vorlangde zosätzlich ä Weizebiir un Grolsch entscheed sisch, och dat a z
beene. Seijd öt Joohr 2007 jitt öt dat och als ö dunkel Biir.

Nävver d normal Biire ställd Grolsch och Malzbiire en d Rejale. Usserdäm wääde
Jemische us Biir un Limo an dr Mann jebraad.

Em Joohr 2007 vorhängde d EU-Kommissiun ön Strohv va 32 Milliun Euro övver
Grolsch. Öt söll Aavsproche beij d Biirpriise jejovve ha.



https://ksh.wikipedia.org/wiki/Gertrude_Poppert

Gertrude Poppert (* 29. Juni 1914 ä Dortmund), jeboore als Gertrude Schönborn,
vorbraad ön Zitt em Vornichtungslajer Sobibór. Hörö Naam Luka kräät sö va
Alexander Petscherski, dä dr Opstand va Sobibór leide. Völl Lüüh kenne sö us dr
Film Escape from Sobibor, wo hör Lääve em Lajer ävver angisch dojestalld wood,
als öt ä Werklichkeet vorleef. Sö sorv am 31. Oktober 1943.

Gertrude Schönborn wood dö Vrau va Walter Poppert un beede trocke en d 1930er
Joohre no Amsterdam. Am 18. Mai 1943 braad sö önö Zochtransport en öt Lajer va
Sobibór.

Gertrude werkde em Lajer 2 un hör Opjaav woch öt, op d Kning op z paaße, Walter
woch Vöörarbeeder beij öt Waldkommando. Beede dorfe Kaate a Vorwandte schriive,
di bes hüü erhalde send. Domet sollt dä Ädrock vormeddeld wäde, dat öt
Deporteerde jott jäng.

Alexander Petscherski, dä met Leon Feldhendler dr Opstand va Sobibór plande,
troff sisch met däm em Vrauelajer. Damet dat d SS övv d Trawniki-Männer net
klöchtich vöörkoom, däng hä ösu, als hött hä ö Küddelche met Gertrude Poppert,
önö Naam, däm hä ävver komm ussprääche kutt, su dat hä hör dr Naam Luka joov.
[1]

Petscherski saad spiir, dat hä sisch ä Luka vorleevde, hör ävver us Schess, öt
kütt vorroone wäde, nüüß van dä jeplande Opstand vorzalld. Önö Schlepp, däm
Gertrude Alexander enne Daach vöör dr Opstand schenkde, es erhalde blevve un
weed en ö Museum ussjestalld. [2]

Jedächtnisstätte ä Sobibór [3] suwi ä Dortmund [4] sorje dovöör, dat hör Lääve
net vorjeiße weed.



https://ksh.wikipedia.org/wiki/Gerhard_Romilian_von_Kalcheim

Gerhard Romilian von Kalcheim, gen. Leuchtmar (* 5. Dezemmber 1589 in Spich bei
Siehburch; † 18. Oktoober 1644 in Berlin) wor ene doitsche Juriß un Diplomat.

Kalchheim ees en Duisburch en de School jejange un hätt anschließend vun 1607
bes 1609 an de Huhschool vun Kölle Philesophie studeert. Bes 1613 hätt hä am
jlische Oort noch eh Studium vun de Rechtweßßeschafte jemaat. Als hä dat
jeschaff hat, jing hä bes 1617 op Wanderschaff dorch Frankreich, Italie, Holland
un England.

1620 ees de Kalcheim enem Verwandte, däm Oberstleutnant Wilhelm vun Kalcheim,
jenannt Lohausen, en de Böhmische Kreech jefollech. Dobei dät hä sich mieh als
Diplomat denn als Soldat usszeichne.

Zwei Joohr späder wor hä äver ad widder en Berlin. Dä Kurfürst Georg Wilhelm von
Brandenburg hätt en dann zom Kammerjerichtrat befördert. Kurt donoh wudd hä
sujar zum Direktor vun all Kreechssaache. En der jlische Zick hätt de Kalcheim
die Jraffschaff Ruppin verwaltet. Noh'm Prager Frieden wudd hä äver wejen singer
politischen Einstellung vun Adam vun Schwarzenberg uss_em Amp jedeut.

1636 ees dä Kalcheim en de Fruchtbringende Jesellschaff erinn berofe wudde. Zwei
Joohr späder hätt dä Pfalzjraff Ludwig Philipp von Simmern dä Kalcheim met enem
diplomatische Auftrach noh Paris jeschick. Doch iirzt 1641 wudd hä zom Jeheimrat
befördert, öm dann em jlische Summer en Stockholm als Verhandlungsführer ene
Waffestillstand met dä Schwede usszehandele.

Em Alter vun 55 Joohr stirv Gerhard Romilian von Kalcheim am 18. Oktober 1644 in
Berlin.



https://ksh.wikipedia.org/wiki/Gerald_Bostock

Gerald Bostock — Beijnaame „Little Milton“ — mööt 1964 in Manchester jeboore
woode sin, künnt ävver och 1963 jevääse sin un ööjndene anndere Plaz, ävver
zimmlish seshe en Ängland.

Em Johr 1972 koom dat allbumm „Thick As A Brick“ vun dä Bäänd Jethro Tull eruß.
Do wo hä alß de Tex_Deeshter jenannt.

Dat Kavver vun dä Plaat eß en Zäjdung — dä „St. Cleve Chronicle & Lindwell
Advertizer“ — dat heijsh „Opzäijshnunge uß Zint-Cleve und dä Lindwell-Aanzäijer“
— St. Cleve iß en Jemäjnde met Kirrsh am Rant vun däm Bezirrek vun Lindwell
künne mer doo lässe, en länntlijje Jäjent — do shtäijt op zvöllef Sigge
verdeijlt zwesche vill anndere Saache ene Howfe Zöüch övver dä Jung dren.

Sing Älldere wooren ääsh börjelish, braaf un kirchetreu — mer sinn in Ämgland,
also woore Protteßtante — de Mutte anggajjėert sijj_en de Kirrsh, dä Fatte määt
Jaadeärbäijde, Jälld künne_se nit fill han. Se sinn uß Manchester ömjetrockke,
dat es_en riisish Indußtii_Shtadt em Norde.

Dä Jung eß ad esu öff opjefalle med singe unjewöönlijje Bejoovung for_et
deeshte, dat hä dä Spetznam „Little Milton“ — dä kleijn Milton, noh däm Deeshter
— krääje hätt. Hä eß jrad aach Johr alt, widder enß hät e Jedeesh jeshrivve. Dat
Jedeesh eß jet koomish, se hann_et op de sibbente Sigg och afjedrok, met e paa
entschulldijunge vun dä Zäjdungßlück wäjlt jo su shlimm wöö. Met däm Jedeesh
hatt hä ene vätbevärrep jevunne un sullt de eezte Präjß krijje. Dä Vättbevärrep
wo för Pänz di am Deeshte sin. Hä hatt dann donoh em intervju medd_ener Zäijdung
Zöüch jesaat, dat hätt denne ävaaßene ja net jepaß, do woren se_m kott un
hann_em dä Präijß noch vüürem offizzjälle foliine vidder affjenumme un e
zwöllefjöhrish Määdshe eß nohjeröck, di su jet rishtish nättes för di jruuße
jemaat hat un och sönß joot jeläg_un aanjepaß woo. Inn han se en in en Anshtallt
jeshtäkk fö_de Bekloppte un Jecke. Vat hä do schlemmes jesaat hät, äfaare mer
nid_esu rääch — ußßer dad_et „anschtöhßisch“ wöö — ävver et veet su vun dä Aat
jevääse sin, vi wat all di schlemm fingere vun dä vilde Rock Bänz doomools och
esu jemaat han — de Muul opjereßße un vüür nix der Pukkel enjetrokke un
unjjeneet loßßjeschwadt (Shöön wann se sish draan shtüßße, Ir_künnt
mish_doh_mool, houpsach et jidd_ene ßkanndaahl).

Met däm Jedeech, wat dä jung Gerald Bostock enzwesche_an de Bänd jeshekk hät,
han di vun Jethro Tull dann en aat lange Sinfoni odder koot Rock-Oper jemaat —
knapp dreiveedel Shtund — un di hann se op di Plaat jeshpillt, shriven se do
och.

En anndere Melldung in dä Zäijdung säät, dat Chrysalis — di Plaatefirma — hät
med_em Gerald Bostock zesamme en Stifftungk opjemaat. Oode di
Bostock-Stifftung_joov_et_ad. Di kräät, su künne mer do lässe, enne shpezjälle
Aandäjl vun de äijnnaame vun dä Plaat „Thick As A Brick“ un weet dofun dat
„leesh vun dä kunßß vum Shriive“ in St. Cleve unger de puute unger zeen Johre
brenge. St. Cleve eß jo dä Oot wo dä Jung lääve daat. Ußßerdämm han di
Plaatelück dä kläjn als_enen Shriiver op en lang zikk ennjekowf, on och för
Opnaame med_em ze_maache.

De Ian Anderson, sozusaren dä Baaß vun dä Bänd, hät en Ėngervjuß zick dä Plaat
emmer_enß widder ovver dä Panz Gerald Bostock jeschwadt, spääder woo dä
natörlijj_äwaaße, alß kännte_ren jannß_joot.

Dat janze eß ävver en Ent, en Lejend. Dä Panz eß en Kunßßfijur. Ußjedaach
hädd_en sish washäjnlich houpsäshlish dä Ian Anderson. Jood möshlish, dad_em
sing Frünnde un de Bändkoleje jehůllfe un och jet bäi_jedonn hann. Ėmmerhen
hann_se do dä „St. Cleve Chronicle“ me_m Däjl vun_dä Bänd zesamme jemaat. Dä äjn
odder andere jlöüv_och, Monty Python hätt jet dozu bäi_jedonn — jrad wem_mer
sish di Hüll vun dä Plaat aanluot sull äijne dat jo nit wunndere.



https://ksh.wikipedia.org/wiki/George_Tabori

George Tabori heescht ejöntlich György Tabori un wood am 24. Mai 1914 ä Budapest
jeboore. Hä storve am 23. Juli 2007 ä Berlin.

George Tabori schreev Stöcker vöör öt Theater. Hä woch Änglander, lävvde ävver
seid 1999 ä Berlin.

Hä wood als zweides Kingk van Cornelius Tabori un sing Mamm Elsa ä Budapest
jeboorö. Weil singe Papp nett glood, dat George met si Schriive Jeld verdehne
kutt, braat hä hem no 1932 no Berlin. Hä vong ön Lier em Hotel Atlon spiir än ö
Hotel ä Dresden. George woor önö Jüdd un woch jezwonge Dütschland z verlasse. D
NS zwong häm dozo. Isch jäng hä no Budapest, spiir no Ängland. Tösche 1939 un
1941 werkte hä ä Sofia un Istanbul. No dr Kresch werkte hä vöör d BBC.

1947 jäng hä no Amärika wo hä övver veezisch Jooch bleed un Bösch schreev. Dozo
jehoote Bösch vöör Filme va Alfred Hitchcock. Ön äng Vröndschaft vorbong häm met
Elia Kazan. 1955 woch hä öt ischte Mol Rejisseur. 1971 koom George Tabori zoröck
no Dütschland. Hä weerkte an öt Theater un leed och ä Österreich Opere opfüühre.



https://ksh.wikipedia.org/wiki/Gelenkh%C3%BC%C3%BC

Gelenkhüü, dä met richtije Naam Khainzangiin Gelenkhüü (Хайнзангийн Гэлэнхүү)
hosch (* 1877; † 1938), woch och als Gelenkhüü Shükherch (Гэлэнхүү Шүхэрч)
bekannd. Gelenkhüü es ön Jestalt, di net jenau z packe es. Sö soll em Norde van
d Mongolei jeläävd ha. Öt weed völl övver häm vorzalld. Su sätt mo, dat hä met
sälvjemaade Vleuele jevloore see.

Jeboore em Joohr 1877, woss Gelenkhüü ä Sain Noyon Khan Aimag's Dalai Choinkhor
Khoshuu op. At als Kengk veel hä als hell Köppche op. Hä vorbraad ön Zitt en ö
Kluster, wo hä öt Vrekkele avong. Em Kluster wood hä bald vöör d Dööhr jesatze.
Hä kömmernde sich z winnich um d Relijun. Gelenkhüü woch vorhiirod un hod 6
Dööhtich. Dat hä kenne Jong hod, stongk häm ävver ösu, dat hä 2 Joohr dörch öt
Land trock, sing Famelisch hänger sich leed un Shamane opsood. Als hä no heem
koom, braad hä ön Shamane-Vrau met, di bald schwanger wood un häm wärm zm Papp
van Doohter maade. Di had Gelenkhüü ävver bald wärm vorlosse, dä ävver Schess
hod, dat dä Shamanespökes häm schade kütt. Hä bouwde dorophen en d Nöhde va si
Huuß ö Dengkmol vöör di Vrau. Dat steehd hü z dachs noch.



https://ksh.wikipedia.org/wiki/Gangnihessou

Gangnihessou, och Ganye Hessou jenannd, woch dr ischde van d traditionelle 12
Könnije va Dahomei. Dahomei woch ö affrikanesch Könnigrisch, dat hü z daachs
Benin heesch.

Öt weed vorzalld, dat Gangnihessou us ön Könnigsfamelisch koom, em 16.
Jaahrhondöt va Tado am Floßß Moro, ön Plaatsch di hü ä Togo litt, no Allada koom
un do Könnig va Jruuß Ardra wood. Hä woch enne va 4 Brööhr. Kott no singe Duud
wood si Jebiid onger di hängerblevve Brööhr opjedeeld. Dat es dr Jrund, wisu
nävver Jruuß Ardra un Kleen Ardra Dahomey entstäng, dat ävver z iisch nett
jrüüßer als öt Abonei-Plato woch.

Va Ganye Hessou weed vorzalld, dat hä öm öt Joohr 1260 Könnig woch un dat hä va
singe Broohr Dakodonou aavjesatze wood, als hä dörch si Könnigrisch reisde. Sing
Zeeche woore önö Vouwel, ön Trommel un önö Jachtstäck met önö Worfstäck.

Kikkd mo sisch d Jeschichte su jenau wi möjelich a, dann sitt mo van d Zaahl van
d Brööhr, dat Gangnihessou werklich dä Broohr se mood, dä Könnig va Jruuß Ardra
woch un domet dr Könnig van d 3 Ländr. Su jitt öt Jeschichte, di häm werklich
als Könnig bnänne. Dorän es Dogbagrigenu dä Broohr, dä Dahomey kräät, un
Dakodonou woch dr Jong va Dogbagrigenu.



https://ksh.wikipedia.org/wiki/Friedrich_Karl_Waechter

Friedrich Karl Waechter (* 3. November 1937 in Danzig; † 16. September 2005 in
Frankfurt/Main) kennt_mer iehr als F. K. Waechter odder unger singem Singneeh
F.K.W. — hä woh ene Künnßler, hätt Billder jezeijshnet, Karikatuure und
Kattuuns, Bööcher för Pänz jeschrivve un Shtöcke för et Tiater, alles_op
deutsch.

F. K. Waechter kohm in Danzig in Oßßpreußße op de Welt un is do och opjewaaße,
sing Veedel woo Tiegenhof. Der Vatter woo ene Läärer. Hä eß im Kreech duud
jeblevve. Im Winnter 1944 op 45 iß sing Fammillisch övver de Oßßsee noh
Warnemünde in Mekelnborsh affjehaue. Vun do uß koomen se am Engk noh Sahms in
Shleswish-Hollshteijn. Dä Jung jingk dann op de „Lauenburgische Gelehrtenschule“
in Ratzeburg bis hä eijn Johr vüür_em Abbi op de „Kunstschule Alsterdamm“ in
Hamburg jewääßelld eß. Do hätt hä Gebrauchsgrafik shtudeet, nohdämm op de ijeßte
Schull ald si Tallennt för et Moole un Zeijshne opjevalle woo.

Noh dämm hä fäädish shtudieert hatt, hätt hä beij de „Oberbadische
Annoncenexpedition“ in Freiburg im Breisgau en Baade-Württembersh aanjefange. In
dä Zick hätt hä och ald Kattuuhnß fö_de „twen“ jemoohld. Die Zeijshnunge hann
andere Redacktööre op inn opmerksaam jemaat. Su kräät hä de Nullnummer von dä
jrad neu opjemaate sattierishe Zeijtshreff „pardon“ zujeshick. Hä hätt do draan
allerleij ze krittisiejere — unn_esu hätt hä sing eijen Enntwürrf för dat
Läj_aut an die Redaxjoohn vun dä ihr Jründer jescheck, un sing Ideeje do_beij,
wie mer dat Janze noh beßßer optrekke däät. Baal drop woo hä der Läj_aut_Sheff
vun_der „pardon“. Dat woo em Aprill 1962. Do hätt hä och dat kleijne schwazze
Düüvelshen_entwůrrefe, wat der Hoot am hevve eß, un dobei frunndlijj_am jriemele
eß, dat Erkennungszeijche för de „pardon“. Vun 1964 aan hätt hä med däm Robert
Gernhardt un däm F. W. Bernstein jemeijnsaam die Sigge „Welt im Spiegel“ jemaat.
De „Wellt em Speejel“ woo en shpaßßijje un sattiirishe Beilaag in der „pardon“,
un nannt sijj_em Ungetittel: „die unabhängige Zeitung für eine sauberere Welt“ —
et jov se bis 1975. Do kunnt hä sing Bejoovung so risht blööhe looße, un och no
Hätzenßloßß koomijje Kattuuhnß maache.

Zosammen mit F. W. Bernstein, Robert Gernhardt, Eckhard Henscheid, Chlodwig
Poth, Bernd Eilert, un Hans Traxler hätt F. K. Waechter die di berüümpte „Neue
Frankfurter Schule“ inn_et Lääve jeroofe.

En der Houpsaach hätt hä en dä zick ävver för et Tijaater jeärbeijdt, hä hät
Böösher jeshrivve un de Resjie gejeföört. Jannz nevvebeij hät hä och immer
widder Eijnlaadunge aanjenumme, för die eijne odder anndere Jaßßproffessuur aan
die eijn odder anndere Kunnßakkademmie.

Vöörbillder hätt hä in der aanfännglijje 1960_er Joore i_m so jesinn künnßlerish
ärrme Noh_Kreeshs_Deutschland keijn jehatt. Dofüür ävver in USA der Saul
Steinberg, wat ene bikannte Kattuunsmooler woo.

Hä hätt — nevven anndere — för de „twen]]“ för de „pardon“ för de „Konkret“ för
de „Titanic“ un för dat „Zeit-Magazin“ jezeischnt. Beij de „pardon“ do hätt hä
jannz öff der Tittel und övver ellef Joore aan der Beijlaach: „Welt im Spiegel“
nommaal vieer Sigge met_jemaat. Beij dä „Titanic“ da hätt hää vun de Jründungk
aan beß 1992 jede Moondt och sing eijen Rubbrikk: „Das stille Blatt“ med zweij
Sigge beijedraare.

Sing erß eijen Booch_Erfollsh woo 1970 dä „Anti-Struwwelpeter“. Do met hätt hä
dä jood bekannte „Struwwelpeter“, dat Booch för de Shtöpp vum Heinrich Hoffmann,
op de Schöpp jenumme, un jett vun dä Ideeje unn dämm Shtiil vun dä
antiautoritääre Bewejung ennfliiße looße. Spääder hätt_e jesaat, et wöör imm
nidd_esu joot jelunnge, et wöör_emm doch „zoo hollzshnettaadish“ jeroode.



https://ksh.wikipedia.org/wiki/Flashmob

Dat Woot Fläshmop küdd_ussem_änglish fun Amärrika zo unß. Do häjs_et flashmob
fun flash, dä Blez, un mob, dä Pöbel, ävver orr_enne Minsche_Knubbel, dä Radau
määt.

Enne Flashmob weed orjanisėeet, fö jewöönlijj_övver Weblogß, Newsgroupß,
Fläshmop_Wikkieß oddo e-Mail-Kette, un dann ann_ennem fürher beshtemmpte Plaz
affjehallde.

För Aanungßlooß Lück, di do erömshtonn, süüt dat esu uß, allß wi wenn sijj_enne
jruuße Aanzal Minnsche obb_en jehäjmißvolle Aat ob_äjnmoohl äjnish sinn, dat_se
all_et sellve důnn un sijj_ejaal forhallde. Wat_se donn_eß janns_öff jät
koomishet. Oohne Jrund op äjnmool Bäjfall klatsche för zwäj Menutte, oddor_e
Leed senge, all mem Hänndi am lenke Uur met de Shweejemotte övver ruute Ruuse
schwaade un dorbäj övverm_Kopp met de rääshte hannd_en de Luvv_eröm_fuchtelle,
su jät.

Esu_enne Fläshmob eß nommal flöck widdo_föerbäj, un_di Lücksher jonn ööhnzwohen,
allß wi wänn nix jewääse wööh.

Aanjevange hädd_et em Amiland, un övver_en Kunns Akzjoohn en New York City en
USA em Juni 2003 met allorläj Medije Äsho koohm en jannze Wäll fun Flashmopß
flögk noh Europa erövver_jeschwapp. En alle jröößere Shtädd_un Mettropoole
joov_ed_se, Koppenhaaren, en Züerish, Rom, Atteen, Wien, Bällin, en
Düßßeldorv_un Kölle, dä Shtadt Münßtor.

Enzwesche hann och Firrme dat Flashmobbing för sijj_äntdägg_unn mache Reklame
domed_un dofüür: Am 9. Dezember 2005 um 13:06 Uur (MEZ) hät dä Färnsee_Sändor
Eurosport med Swatch en ettlijje Jruuß_Städd_en Europa Flashmopß orrjaniseet,
wääje enne Ußloosung för de Fooßball_Wääldt Mäjsorschaff fun_de FIFA.



https://ksh.wikipedia.org/wiki/F%C3%BC%C3%BCrjebersh

Dat Füüerjebėrsh oddor Vüürjebirsh eß dat Jebeed_öm Borenheijm, Wallewerbersh,
Sääshtem, Määrte, Walldörp, Rösbärsh, Brenish un Alefter. Dat litt süüdlish fun
Brühl un nöchtlish fun Bonn, un trick sėsh esu aan de Ville lang, am Oßßrand.
Ess_en schööne Jääjendt, met Land, Fellder un Jääde, vill Oppß_Aanbou un
Boumschulle, en jannz wäreme Jääjendt, wo dor Frööling rishtish fröö em Joohr
kütt, un och met Wällder un Wanderwääje för de Ähoolung fun unß Shtädtor.

Em Vüürjebirsh schwaade de Lück en jannz äijen Platt, med haadem Knall en de
Konnsonannte un jerolltem RRR oddo nem ballkijjem R un vill lange un dubbelte
Vokaale. Dat hänn de Bläck Fööss esuh schön in däm ihre Leed Buuredanz
nahjemaat. Dat spillt en Birkesdorp, ad faass op dä Ejfel.

Manche Lück saaren och do noch Füüejebersh füüo, wo de Lück dat äänlijje Platt
schwaade důnn — dadd_eß beß baal erunger noh Kölle en Hüürt un jäjd och e jannz
Stöck Rishtung_Ooche erövver beß en de Jääjende fun Jüülishj_un Düüore.



https://ksh.wikipedia.org/wiki/Estera_Raab

Estera Raab, met Mäddchensnaam hosch öt Terner (* 11. Juni 1922 ä Chełm ä Pole),
woch ön Jevangene em Vornichtungslajer Sobibór. Estera koom am 20. Dezember 1942
zösamme met 800 anger Jüdde op önö Päädswarel em Lajer a. Sö woch enn van di
winnije Vraue, di dat Lajer övverläävde.

Als Estera em Lajer akoom, wood sö us di Reihe va Vraue, di ö paar Stond spiir
hör Lääve en d Jaßkammer vorleere wöde, örusjesood un jezwonge, em Streckzemmer
van öt Lajer z werke. Dono wood sö en ön Barack äjesatze, wo d Klamotte van di
en d Jaßkammer jestorve Mänsche jekroomt wood. Estera beschriivd, dat sö dörch ö
Venster see kutt, wi dr Kommandant van öt Lajer, Karl Frenzel önö Säuchleng dr
Kopp an ön Wand äschloch.

Bei dr Opstand ä Sobibór wood Estera vorlätzd, kutt sich ävver zösamme met Hela
Felenbaum-Weiss un Zelda Metz-Kelbermann us dr Stöpp mache.

Estera un Samuel Lerer, dä och önö Jevangene ä Sobibor jewäh woch, erkannde 1947
dr SS-Oberscharvührer Erich Hermann Bauer op d Stroß va Berlin. Sö leete häm
vassnämme. Spiir had Estera Dütschland vorlosse un jäng no d USA.



https://ksh.wikipedia.org/wiki/Erzquell_Brauerei

D Erzquell-Brouwerei es ö Brouwereiongernehme met Setz ä Bielstee em
Ovverberjische Kreis ä Nordrhein-Westfale un ä Niederschelderhütte em Landkreis
Altenkirchen beij Siege.

D Erzquell-Brouwerei Bielstee wood em Joohr 1900 van dr Urjrußpapp Ernst Kind
van dr jeschäftsvührende Jesellschafter Axel Haas onger dr Naam Adler Bouwerei
jejründ. Ernst Kind hod ön Spennerei un Riißerei ä Bielstee. Di koom ävver komm
rond un su vorsood Ernst em Alder va 50 Joohr önö Neuaavang. Hä liirde ä Bayere
beij Weihenstephan öt Biirbrouwe. Nodäm ö Wasserröhr jelaad wode woch, dat bes
hüü z dachs weech Quellwasser vöör öt Biir us Beilstee lävverd, koom am 5.
Februar 1900 öt ischde Biir us öt Suudhuuß. 1936 ändernde Kinds Schweijersohn
Carl Haas dr Naam van d Brouwerei ä Bielsteener Brouwerei, weil öt ö Köllö at ön
Adler Brouwerei joov. 1976 schloss sich d Bielsteener Brouwerei met d
Siegtal-Brouwerei us Mudersbach-Niederschelderhütte zo d Erzquell-Brouwerei
zösamme. Dobeij wood noch ens dä Naam ä Erzquell-Brouwerei jeändert. En d
Brouwerei werke 90 Arbeeder, doronger viir Brouwmestere.

D Erzquell Brouwerei Siegtal wood em Joohr 1885 va Hermann Burgmann un Heinrich
Wildenberg als Siegtal-Brouwerei jejründ. Dat Jeschäff leev en d ischde Joohre
ösu jott, dat Jeld vöör dr Usbouw jebrud wood. Su wandelnde d Jründer hör
Brouwerei en ön Aktiejesellschaff öm Malzlävverunge van d damalije
Bielsteener-Brouwerei woode met Aktie bezahld, su dat em Joohr 1930 d
Bielsteener Brouwerei öt saare beij d Siegtal-Brouwerei AG hod.1976 schlosse
sich d Siegtal-Brouwerei un d Bielsteener Brouwerei zo d Erzquell-Brouwerei
zösamme. Vorkoovd weed dat Biir en d Jebiite Ovverberjische Kreis -
Rheinberjische Kreis - Rhein-Sieg-Kreis - Kreis Siegen-Wittgenstee - Landkreis
Altenkirche - Westerwald - Berlin

Usserdäm maad dat Ongernehme onger Luuhnbrouw vöör d Dom-Brouwerei ä Köllö och d
Kölsch-Zoote Dom, Rats un Giesler.



https://ksh.wikipedia.org/wiki/Di%C3%A4sch

Hä hät en klëijne Äänleschkëijt met dem Deschdännėß, weet ävver oohne Schlääjere
jeshpellt. Mer shellt zo zwëijt, op ene Deschdennißplaat drop un drömeröm, un
deiht der Prelk, der Ball vum Diäsch, mem jannze Liev en Bewääjong hallde.

Et jit ene Verein för et Diäsch, der ddv, un Dütsche-, Europpa- un
Wältmëijßterschaffte, un en Wëltrangleß vun de Diäsch-Shpeller, ävver koum vill
Aktive ußerhallev vum nöödlijje un meddlere Wëßfaale.

Dat Shpell wood en Mönster em Mönsterland äfonge, un et eets aan Schulle un esu
jeshpellt.

Mer kann Handt spelle. Handt bedügk dobëij etwa et sëlleve wi em Fooßball, vun
de Fengershpetze beß aan de Schollder, ävver oohne de Schollder sëllevs.
Händschohn, Werrekzüsh, un äähnlijje Saache sin verbodde, de Häng möße nackisch
sin.

Wamm_er dä Prelk mem Knie spellt, dann es dat alles fun de Kneen opwääts, bes
aan der Hengerschte eraan, miihts de Bovversigk vun-ennem Bëijn.

Mer kann dä Prelk vun de Sigg op die Kant vum Desch schlonn, dat dä schön scheif
affshprengk. Dat nännt mer ene Kanteball. Dä moß mer vörher aankündijje, sönß
jiddet Reß.

Volley shpelle nännt mer wann dä Prelk vum ëijne Shpeller zom andere kütt, un dä
andere dä oohne opzetitsche tiräk widder noh däm Eetzte en et Feld erövver
shpellt.

Wann mer Volley shpellt, öm ene Ball em Shpell ze hallde, dä söns uß jewääse
wöhr, allsu dä Punk verschengk, dä mer söns hätt maache künne, dann es dat
Dehmöödijje.

Landt dä Prelk ööhnzwo — uußer op de Ääd — dann bliev hä shpellbaa. Also kam_mer
en fun de Scheeselong, odder bei de Omma uß der Frisuur, un esu, wigger shpelle,
sujaa vum Metshpeller kam_mer en sesch eronger plöcke.

Wat em Wääsch es, eröm litt un shtëiht, un sesch zigg_em Opschlaach nit bewääsch
hät, shpellt met. Mer nënnd_et e Hundernem. Wann e Hundernem om Desch es, dann
kann dat esujaa enne Volley maache, wann_t zopaß vum Prelk jetroffe woodt.

Wann ene Scheedsreeschter nix kloores jesinn hät, odder, wat janß jewöhnlesh es,
dat Shpell oohne Scheedsreeschter jeshpellt weed, wann sesch de Speller eins
sen, dat jet nit klohr es, dann hät mer unkloore Verhältneße un ene Ballwääßel
weed ohne Pungkte ze zälle noch ens neu opjeschlaare.

Beim Aanjevve odder Opschlonn moß jede Metshpeller op „singe“ Sigk vun de
Meddellinnisch vum Desch shtonn, donoh es dat nit mieh müdesch. Aanjejovve weed
äähnlesch wi bem Volleball, dä Prelk weed jehallde, ejaal met wat un fun wämm,
un dann dëijt mer en schlonn. Mer schlëihd_en zwëi Mool en et Nëtz, donoh



https://ksh.wikipedia.org/wiki/De_Groote_Peel

De Groote Peel es ö tösche Eindhove un Venlo liijend Hochmoor, Deel van ö
orsprönglich 30.000 Hektar jruuß Moorjebiit, va däm ävver mä zwei Reste övverich
blävve send. Em Norde es dat de Verheven Peel. De Groote Peel es ä Holland önö
Nationalpark, wobeij dä Naam ävver net zo dat paaßd, watt sönß op d Welt
doronger vorstange weed. Van öt Joohr 1956 a es de Groote Peel ö
Naturschotzjebiit, em Joohr 1993 wood öt önö holländische Nationalpark. Jäddes
Joohr komme öm d 100.000 Lüüh en dr Nationalpark un kikke sisch dö Planze un
Deere a.

De Groote Peel woch vreuer ö Jebiit, ä däm Torf jestoche wood. Donävver jitt öt
ävver och Ecke, wo Piifejraas waaßd. Vöchte un naaße Ecke vängd mo en de Groote
Peel noch z Hoov, su dat do völl Veujel, doronger Kraniche, Jäns un och noch dr
Brachvouwel suwi dr Rotschenkel önö Lävensraum vonge hand. Damet dat ösu bliid,
send jruuße Deeler van öt Moor vöör Mensche zo bestemmde Zitte jesperrd. Ö
Informatiunszentrum am Rand van dr Park es öt janze Joohr op.



https://ksh.wikipedia.org/wiki/D_Sch%C3%BCnn%C3%B6_un_%C3%B6t_Bii%C3%9F

D Schünnö un öt Biiß es ö Musiköl us öt Joohr 1994. Dr ischde Vörhang veel am
18. Aprel 1994 op dr Broadway ä New York.

Dat Musiköl spelld als Märsche. Önö Prenz stüsst ön ärm Vrau vöör dr Kopp. Hä
vängd di Vrau fiiß, es hör kott un jaachd sö zöm Deuvel. D Vrau weed dorophen zo
ön doll Vrau, no döch sisch jädde Mann dr Hals vordriine wööd, un vorzälld dä
Prenz, dat Schünnheed us öt Häzz kütt. Dä Prenz well sisch entschöldije, ävver
dat helpd häm net mi, di Vrau had häm zo ö Biiß jömaad, vöör dat all Vraue
vottloufe. Zosätzlich wääde all di Lüüh op öt Schloss zo Jöscheer, loufe als
Tasse un Pött öröm. Isch wänn hä van ön Vrau Leevde aavkitt, un dat bövöör öt
leitzde Blatt van vorzaubernde Blomm aavvälld, dann weed hä wärm zo dä Prenz, dä
hä vreuer woch. Solld dat net fluppe, send s all vöör iwisch vorloore. Öt bliid
häm mä dörch önö vorzaubornde Speijel, ön Rutt no drusse, dörch di hä alles dat
see kann, watt hä well. Em Laufe van d Joohre weed häm ävver kloch, dat öt well
ni ön Vrau jävve weed, di häm jäähr ha kann.

Zo d sälbe Zitt läävd Belle, öt schünzde Mäddche van öt Dörp met hörö Papp ä
Frankreich. Gaston, däm ön Kneip jöhüüd, vorleevd sisch en öm, kitt ävver önö
Körv. Maurice, dr Papp van öt Belle, had jätt ervonge, watt ävver net fluppe
well. Belle sprechd häm Mott zo un hä vorsöckd öt noch enz. Als dat Deng klappd,
vorveerd hä sisch domet, weed en dr Bösch va Wölf jöjaahrd un kütt dörch Zovall
vöör öt Schloss van öt Biiß a.

Dat Volk, dat do werk un z Jöscheer woode woch, kömmerd sisch öm Maurice.
Kätzelötere un Uhre hälpe häm, wärm op d Bee zö komme. Als dat Biiß siid, wä
akomme es, driihnd hä dörch un deed häm en öt Kitsche van öt Schloss.

En öt Schloss setze Belle un öt Biiß zösamme, eiße un danze. Öt Biiß well Belle
saare, dat hä ö Oohr op hör jöworpe had. Jönau ä dä Moment sätt Belle ävver, dat
sö hörö Papp vormesst, un öt Biiß lädd zo, dat Belle dörch dä Speijel kikkt. Sö
sitt, dat hörö Papp sisch em Bösch vorloufe had, un öt Biiß well Belle helpe.
Belle kann öt Schloss vorlosse, sujar dr Speijel jitt hä hör met. Als sö en dr
Bösch aavjötrocke es, wesse d Deenere op öt Schloss, dat öt Beeß öt Belle jäähr
had un sö mä noch dropp waade mösse, dat Belle och ösu vöör häm vööld.

Belle brängd hörö Papp en öt Dörp, wo hä en öt Jäckes jöbraad wäde soll. Belle
well böwiise, dat Maurice kloor em Kopp es un zeechd d Lüüh us öt Dörp en dr
Speijel dat Biiß. Dorophän böschlösse di, dat Biiß z jaare un ömzöbränge. Öt
kütt em Schloss zo önö Kampf, beij dör Gaston van öt Daach välld un ömkütt, öt
Biiß ävver vöörhen noch met ö Metz en dr Röck stechd. Em Sterve, öt leitzde
Blatt van di Bloom välld jöraad öraaf, kütt Belle un kriichd öm häm un sätt, dat
sö häm leev had. Us öt Biiß weed wärm önö Prenz, d Deenere wääde zo Mensche un
alles vängd ö jooh Äng.

Dat Musiköl leev bo op d janze Wält. Nävver Amerikka wood öt och ä Europa un
Asie opjövüürd. Ä Dütschland woch öt ä Berlin un ä Oberhause zö see. Mi als 25
Milliun Mensche ä 13 Länder kekke öt sisch a.



https://ksh.wikipedia.org/wiki/D_Onbekleede_Maja

D onbekleede Maja övv D nackße Maja es ö Beld va Francisco de Goya, dat hä
tösche d Joohre 1797 un 1800 jemold had. Dat Beld hängd hüü z dachs em Museo del
Prado.

Dat Beld wood va Goya orsprönglich onger dä Naam La maja desnuda, watt met D
nackde Schünne övversatze weed. Dobeij wood ävver önö Vähler jemaad un D nackße
Maja koom öruss. Dat Beld wood ä Öl jemohld un zeechd ön Vrau, di ohne Kleer op
ö Kösse litt. Watt dat Beld besongisch maad, es, da töt dat ischde Beld es, dat
en d westliche Konst Schamhoore zeechd.

Goya wood wäje dat Beld vöör d spanische Inquisitiun jeschleevd. Hä solld
ussaare, vöör wäm dat Beld jemaad woode woch. Watt hä jesaad hod, es net
övverlävverd ävver hä vorloor singe Titel als Mohler van dr Könnigshoff.

1930 joov d Spanie viir Breefmarke öruss, di Belder va Goya zeechde. D nackde
Maja woch och dobeij.

Goya mohlde nävver d nackde Maja och ö Beld, dat dösälve Vrau met Kleer zeechd.
Beede ongerscheede sich sonß dörch nüüß. Övver dat Beld es winnich bekannd. Öt
weed vormuud, dato p dat Beld d Häzojin va Alba woch, ön Persun, di döck zösamme
met Goya jeseeh wood un völl Lüüh sproche dova, dat di zwei ö Küddelche hodde,
watt ävver ni bewesse wäde kutt.



https://ksh.wikipedia.org/wiki/Clovis-Kultur

D Clovis-Kultur es d ischde övver ön jrüüßere Jäjend sisch ärstreckende Kultur
va vöörjeschichtliche Mänsche op dr amerikanische Kontinent.

Dr Naam Clovis kräät di Kultur van dr Ocht Clovis än dr US-Staat New Mexiko, wo
d ischde Spärspetze, di di Kultur usszeechnede, jevonge woode. Met d Hölp van d
14C-Method kutt vassjestalld wääde, dat di Mänsche en d Clovis-Kultur voor
ongeväär 11.000 bes 11.500 Joohr jeläävd hand.

D Mänsche us d Clovis-Kultur fluppde öt, en mä 500 Joohr Nord- un Meddelamerika
z besiidele, ussjenomme woore d Iißfläsche em huhe Norde un d Iißpanzere op d
Rocky Mountains. Övverlääve kutte s mä dörch d Jaacht op Mammuts,
RiiseVuuhldeere un vöör allem öt Bison.

Övver dat Lääve van d Mänsche weeß mo mä, dat s an d Ställe jewaad hand, wo d
weld Deere vorbeij koome. Do woode Knouche vonge, di van d Jacht stamme moote. A
anger Ecke vonge d Historiker Hömmele Stöcker va Stehen. Doruss wood jeschlooße,
dat do ön Wärkstatt jewääh se mood. Usserdäm nämmt mo a, dat d Lüüh damols ä
Hööhle dr Wengkter vorbraate. Öt es och möjelich, dat s kläng Hötte bouwde, öm
sisch vöör öt Wäähr z schötze.



https://ksh.wikipedia.org/wiki/Cincinnati/Northern_Kentucky_International_Airport

Dr Cincinnati/Northern Kentucky International Airport es dr Vluchhafe van d em
US-Bundesstaat Ohio liijende Stadt Cincinnati. Hä bevängd sich onjeväär 21 km
südlich van d Stadt em Bundesstaat Kentucky. Dr Cincinnati/Northern Kentucky
International Airport weed beij d IATA met CVG aavjekürzd. Hä entstäng em Joohr
1947.

Dr Vluchhafe had viir Start- un Landebaahne. Usserdäm stönd do 3 Terminals, enne
es ävver seijd öt Joohr 2007 wäje Ömbouw jeschlooße. Cincinnati/Northern
Kentucky International Airport es öt dreijdjrützde Driihkrütz va Delta Air
Lines, wobeij besongisch Comair, ön Doohter va Delta vortroone es. Usserdäm es
öt ee va 6 DHL-Driihkrüzze. Dr Cincinnati/Northern Kentucky International
Airport jehüüd zo d düür Vluchhäfe en d USA. Starts un Landunge koste mi wi
angerswo, watt dozo vührde, dat bellije Bellichjesellschaffte vottjetrocke send,
su dat d Zaahl va Vluchjäst tösche öt Joohr 2002 un 2010 va knapp 21 Milliun op
winnijer als 8 Milliun veehl. D meetzde Mänsche vloore van dr
Cincinnati/Northern Kentucky International Airport no Atlanta, Chicago, Salt
Lake City suwi Charlotte (Florida) un Dallas/Fort Worth. Dono koome isch Los
Angeles, Philadelphia, New York un Denver.

Tösche 1955 un 2011 koom öt zo 7 Onjlöcke, beij dönö öm d 170 Mänsche hön Lääve
vorloore.



https://ksh.wikipedia.org/wiki/Charles_Dana_Gibson

Charles Dana Gibson (* 14. September 1867 ä Roxbury, Massachusetts; † 23.
Dezember 1944) woch önö Zeechner us d USA. Hä wood dörch sing Belder va Vraue
bekannd, di övverspetzt d Idealvrau van ö amerikanesch Vromich van öt Äng vam
19. bes zm Aavang vam 20. Jahrhondöt dostelld. Sing Zeechnunge jehoote zo d
ischde Pin-up-Girls.

At als Kengk wood erkannd, dat hä jott zeechne kutt, su dat sing Äldere häm no
ön Konstschüll ä Manhattan scheckde. No 2 Joohr soot hä sich Werk un schaffde
öt, 1886 si ischde Beld z vorkoofe. Öt woch em Life magazin z see. Dono erscheen
ö Beld övver 30 Joohr lang jedde Wäch. Öt duurde net lang un hä wood landeswitt
bekannd. 1890 koom häm dä Jedanke, d Gibson Girls z zeechne, ön övverspezde
Dostellung van d amerikanische Vrau.

1895 hiirode hä Irene Langhorne, ön Schwester va Nancy Astor, di dodörch bekannd
wood, dat sö di ischde Vrau em änglische Parlament woch.

Dörch dr Ischde Weltkresch vorloor öt Gibson Girl a Bekanntheet un Charles Dana
Gibson vong a, mä noch vöör d Vreud z zeechne, trock sich 1936 sujar janz ä si
Prevatlääve zöröck.

Charles Dana Gibson storv am 23. Dezember 1944 un wood op dr Kerchhoff Mount
Auburn Cemetery ä Cambridge Massachusetts bejraave.



https://ksh.wikipedia.org/wiki/Burch_Koraidelstee

D Burch Koraidelstee, op Huchdütsch heecht di Coraidelstein, es ön vreuere Burch
an d Mosel. Hü z Daachs es öt mä noch ön Ruin. Burch Koraidelstee litt beij dr
Ocht Klotten.

Met d Bösiidlung en di Jäjend hat öt at lang vöör dr Burchbouw a jevange. At em
3. un 4. Jahrhondöt hodde an di Ställ dö au Römer nö Stötzponkt. Au Mönze un
Schärver zeechde dat. Mo kann dova ussjo, dat van d Hövvel uss, d Römer dr Floßß
övverwachde. Dä Opdrach dozo koom möjelicherwiiß us Triir, wat damols ön
Kaiserstadt jewä woch. Dat ändernde sisch em Joohr 395 als di no Mailand
ömtrock. Domet vorloor Triir un och d römische Stötzponkte an d Mosel a Jeweet
un woode spiidestens em 5. Jahrhondöt opjejovve. D Franke un d Alemanne hand s
dann kapott jemaad. Dat ärkläärt och, woröm d leitzte römische Mönz va Kaiser
Magnentinus us öt Joohr 395 stammd.

D Burch wood em Meddelalder jebouwd. Sun Burje hosche damols Veste. Bouwhäär
woch Pfalzjraf Hermann I. Dat Jrondstöck jehood öt fränkisch Könnigshuuß, zo däm
och Hermann I. zalld. Dr Jrond, an di Ställ ön Burch z bouwe woch dr sälbe, dä
och d Römer hodde. Van d 90 m huhe Vels hod mo önö johe Övverbleck övver d Mosel
un jeschötzt woch mo do ovven och noch.

Bes zm Joohr 1140 wood d Burch va pfälzische Vögte bewonnt. Dr ischte wood van d
polnische Könnijin Richeza, ön Doohtr van dr Pfalzjraf Ehrenfried äjesatze.
Tösche 1140 un 1192 wooch d Burch Eejedom van öt Reich, ö Reichsjot, wi mo dat
damols nannt. Dr Könnig Adolf va Nassau woch jezwonge, d Burje ä Cochem un d
Burch Koraidelstee z vorfände. Hä brudde Knöpp. Su veel s d Kurtriirer en d
Häng. Hein va Klotten kräät van dr Bischoff Balduin va Luxemburg d Ärlaubness,
nävver d Burch ö Huuß z bouwe. Sing Doohtr Jutta und un hörö Mann Dietrich va
Kesselstatt övvernomm dat Lehe. Di Wääßelei held noch ön janze Zitt a un jäng
sujar noch flottr. Tösche 1410 un 1542 hodde d Ritter van d Winneburg öt Saare.
1545 övvernomm Heinrich va Hagen önö Deel van d Burch. Beij di Nachvoljer joov
öt bald Kniiß. Öm däm us dr Wääch z joo vonge s a, tösche 1543 und 1547 neu
Deeler van d Burch z bouwe. Däm kräät Heinrich va Hagen. Dä alde veel an d
Winneburger. En d Ongerlaare us di Zitt vängt mo ön schünn Vöörjab. Venstere
dörch di mo van dä alde en d neue Deel kikke kann, moote zojemuurt wääde. Kenne
sollt en d Buud van d angere kikke dörfe.

Tösche 1575 un 1587 veel d janze Burch a Haust va Ulmen. Bes 1654 deelde sisch
ön Ervin va Haust va Ulmen un önö Erve va Hoin va Hartenfels dat Lehe. Dono wood
Johann Eberhard va Kesselstatt Häär op d Burch. d va Kesselstatts bleete dat bes
1917.

Op Belder us öt Joohr 1831 kann mo sisch ävver at bekikke, dat us di Burch ön
Ruin woode es. Dr Zervall es jott z erkänne. Ö Beld va 1838 zeecht at öt Beld
van ön Ruin un 1841 erkännt mo mä noch dä Bärchfriid, ö paar Türm un jätt Reste
va Muure. Dat janze wood bouvällisch un 1906 schreev dr Rejiirungspräsident va
Koblenz, dat sescherjestallt wääde mööd, dat nuuß dörch ömkibbende Muure un Törm
passeerd. D Kesselstadts hand dorop önö Müürer dr Opdrach jejovve, dr Bärchfriid
no z muure.



https://ksh.wikipedia.org/wiki/Brust

D Bross van d Vrau jöhüüd zo d Jöschlächtsdeeler. S deene dozo, dovöör z sorje
dat ö kleng Kengk, önö Säuchleng, jätt z eiße kitt. Drüse en d Bross sorje
dovöör, dat Melch entsteehd.

D Produktiun va Melch es eejentlich di Opjaav, di ön Bross nüdisch maad, ävver
wenn mo sisch d Bröss va Säujedeere akikkd un di met d Bröss va Vraue vorjlichd,
dann sitt mo d ärje Ongerscheed en d Jrüüde. Bröss va Vraue send em Vorhäldnes
jrüüßer als di bei Deere. Doruss schlösse d Wesseschaffler, dat Bröss och vöör d
Männer do send un dönnö jett z kikke beene solle, s dodörch heeß op Vraue mache.

Bröss entstönd at beij d Entweggelung us öt Ei en dr Modderliiv, su dat Jonge un
Mädcher Bröss hand. Dat send am Aavang ävver mä kleng Knübbelcher, di sisch beij
beede komm ongerscheede. Isch en d Pubertät, dat heechd beij d Entweggelung vam
Kengk zm jonge Ärwaaßene, waaße d Bröss van d jong Vraue, beij d Jonge bliive si
wi so wore.

Dat beij Vraue Bröss jrüüßer un kleener send hat domet z do, dat mi övv winnijer
Vett äjölaajert weed. Di Vrau ka nüüß dovöör. Ävver och anger Äflöss ändere d
Form. Kitt ön Vrau höör Daach, dann kann dat at d Form van ön Bross ändere.



https://ksh.wikipedia.org/wiki/Breenich

Breenich. op Huchdütsch weed va Breinig jesproche, es ö Stadtdeel va Stolbersch
un hott Ängs 2005 jenau 4987 Äwohner. Domit es Breenich e van d jrüützte
Stadtdeele, di zo Stolbersch jehüüre. Ö Ortsdeel va Breenich es dr
Breenijerberch, dä ävver och als Stadtdeel va Stolbersch zällt. D Breenijerheed
jehüüd och zo Breenich, äs ävver net unavhängich un weed immer z Breenich
jerechnet.

Kikkt mo en d alt Bösch, dann sitt moch, dat Breenich 1303 öt ischte Mol
optaucht. Ävver d au Römer kannte Breenich at als „Britiniacum“. Reste va Hüüser
un va Öffent us di Zitt hat mo jevonge. Ön Strooß, di van d Franzuse, damols
hosche di jo Gallier un van Bälje koom, jäng dörch Breenich un dr Breenijerberch
övver Gressenich un Düre no Kölle.

Janz vreuer, dat heescht va 817 a, jehoote di paar Hüüser, di spiir Breenich
woote, zo Mönster, jenau wi Bösbisch und dr Brand. D Kupfermeestere holpe d
Breenijer dozo, Werk z vänge. An dr Schlangeberch soohte se Jalmei in d Kulle un
Stolle. Dodörch koom Jeld no Breenich.

Em Dreeßichjöhrige Kresch, öt woch jenau im Joohr 1648, wood Breenich jöplündert
un völl wood kapott jemaat. 1756 maade ö Erdbeben wärm önö Hoof Hüüser kapott.

1858 wooch öt ösu witt. Breenich kräät ön richtije Kersch, di di Kapell va 1731
ersatze hat. Va do a jehood St. Barbara zo öt Beld va Breenich.

Wä Breenich besöckt, dä moss dörch Alt-Breenich jo. De Hüüser send bo all us
Brochsteen jebout, dä meestens us dr Schomet koom. Em Schomet vängt mo
Blausteen, un dä weet no ön Zitt schün wiss un sitt asu jott us, dat de Strooß
Alt-Breenich jeschötzt es. Mi als 90 Hüüser send ä Ordnung jebraat woode. Dat es
su jott woode, dat sälvs öt Fernsehn en de Stroße Filme jedrient hat.



https://ksh.wikipedia.org/wiki/Bilderboochmuseum

Et Bilderboochmuseum in Trooßdoorf ees dat eeijnzichste singer Aart en janz
Europa. Et befass sich met:

Dat Bilderboochmuseum ees en dä Bursch Wissem ungerjebraach. Alle zwei Joor witt
em Museum seleves dä Trooßdoorfer Bilderboochpreis verjovve.

Em Joor 1982 schenk dä Trooßdoorfer Kaufmann Wilhelm Alsleben dä Shtadt sing
ömfangreiche Sammlung an Bilderbööcher. Dorunger woren richtije Raritääte un
Orijinalzeichnunge äver och moderne Bööcher. Die Sammlung sullt dä
Öffentlischkeeijt jezeesch werde un su wudd dat Museum en de Bursch Wissem
opjemaat. Die Nöh zom Shtadtwald un zo de Rehjeheeje määt et Bilderboochmuseum
un die Bursch zo enem beliebts Ausfloochziel.

Neve dä ursprüngliche Ussstellungstööcke vun de Alslebe Stiftung befinge sich
mitlerweile och zeemlisch seltene Bööcher em Besitz vum Museum. Unger anderem
sin och Bööcher vun dä berühmte Autore Helme Heine, Janosch oder Leo Lionni en
de Sammlung.

Dat Schwizzer Päärchje Elisabeth und Richard Waldmann hatten en 30 Joor övver
800 Bööcher, Illustratioone un Graafikke zom Thema Ruutkäppsche
zesammejedraache. Dovun ees dat ällste us em 18. Joorhundert. De waldmanns han
dann 2002 die Sammlung demm Museum jeschenk. Se ees höck en_enem eeijene Rauum
ze sehen.



https://ksh.wikipedia.org/wiki/Bertha-Benz-J%C3%B6d%C3%A4chtnisw%C3%A4%C3%A4ch

Dr Bertha-Benz-Jödächtniswääch, watt op Neu-Dütsch Bertha-Benz-Memorial Route
heecht, vüürd längs di Sträck ä Dütschland, di Bertha Benz em Joohr 1888 öt
ischde Moll met öt va Carl ervonge Auto vooch. Dörch di jöfluppde Tuur schavvde
öt Auto dr Dörchbroch.

Zwei Voreine kicke no dr Wääch. Öt send d Bertha Benz Memorial Route e.V. und dr
Bertha Benz Memorial Club e.V. Beede vorsöcke, dr Wääch onger öt Volk bökannd z
maache. Em Joohr 2008 wood dr Jödächtniswääch ön Veriestrooß.

Dr Hennwääch vüürde Bertha dörch d Städt Mannheim, Feudenheim, Ilvesheim,
Ladenburg, Schriesheim, Dossenheim, Heidelberg, Leimen, Nußloch, Wiesloch,
Mingolsheim, Langenbrücken, Stettfeld, Ubstadt, Bruchsal, Untergrombach,
Weingarten, Grötzingen, Berghausen, Söllingen, Kleinsteinbach, Wilferdingen,
Königsbach, Stein, Eisingen no Pforzheim.

Zöröck jäng öt dörch Pforzheim, Bauschlott, Bretten, Gondelsheim, Helmsheim,
Heidelsheim, Bruchsal, Forst, Hambrücken, Wiesental, Kirrlach, Reilingen,
Hockenheim, Talhaus, Ketsch, Schwetzingen, Friedrichsfeld, Seckenheim bes no
Mannheim.



https://ksh.wikipedia.org/wiki/Bensberg

Bänsberch, op Huchdütsch Bensberg, es e Veedel vun Jläbbisch, watt upp
Huchdütsch Bergisch Gladbach heeßen deht, em Berjische Land.

Bänsberch jitt et alld zick 1139. Se han en Urkund us dä Zigg jefunge. Un do
steiht Wicherus de Benesbure als Zeuje dren. 1101 es et Berjische Land en de
Besetz vun de Jrafe vun Berch jekumme. Die hatten en Bänsberch en Burch. Die wor
däm Kurfürs Jan Wellem nit jod jenoch. Däm Jan Wellem sing Frau, dat Anna Maria
Luisa, dät sich üvver de miserabel Heizung beklare. Deswäje hätte 1703 e neu
Schloss baue losse. Dat jov Arbeid un trok vill Lück noh Bänsberch. Noch mieh
Arbeid jov et dann em 19. Johrhundert em Berchbau. En neu Technik för de
Verhüttung dät et müjelich maache, de Zinkblende ze notze, die se beslang nit
notze kunnte. Dat jov noch ens Arbeid ze basch. Hückzedaachs kammer em Berchbau
nix mieh verdeene. Et längs han se am Lüderich en dr Ääd noh Ääz jebuddelt. 1978
han se de Grube Lüderich zojemaat.

Noh'm Zweite Weltkreech trok et die Minsche vun Kölle op et Land noh Bänsberch
un en et Berjische Land. Dänne Kölsche jinge de Lück laufe. Met
Enjemeindungsplän han se dann versök, die Avwanderer widder enzesammele. Nä wat
jov dat ene Buhei! All hatten se eije Plän: dr Oberkreistirektor, dr
Rejierungspräsident, ene janze Püngel Jodachter, de Stadt Kölle, de Stadt
Berjisch Jladbach, de Stadt Bänsberch un de Inneminister. Am Engk jov et dann
1975 en Kommunale Neujliederung. Bänsberch es zickdäm e Veedel vun Berjisch
Jladbach.



https://ksh.wikipedia.org/wiki/Benroother_Lenisch

Benratha Linnie is do wur_et reschtije Rhingland uphürth un_et_Ußßland aanfänck.
Dat deijlt onsere klee Welt vum Reßß. In da Wesseschaff nennt ma su jet
Isoglosse dat heßß e_ne_Sproochjrenze. Jennseits von da Benratha Linie saaren de
Lück maken anschtatt, wie et rechtisch heß, maache. Alsu diese Isojlosse lööv
von Eupen in Bellijen noh Oche, un jenau dursch_Düsseldorf, durch denne ihre
Stadtdeel Benrath wu_noh diese Isojlosse och benannt_is. Dann lööv se noh Kassel
un wigga noh Nordhausen, Aschersleben un Dessau. Wigga jeijt_et noh Berlin un
endlisch no Frankfurt (Oder). Wigga jeijt et dann nit mieh weil da_noh de Lück
ledischlisch Polnisch schwaade. Jenseits von da Benratha Linie shwaade de Lück
Niederdeutsch. Op onsere Sigk weed Ripoarėsch jeschwaad ävver ooch Huhdoitsch,
wigger ungen. Eijentlesch ist so ne Isojlosse ene jrenze zwesche zweij
verschiddene Shprooche. Ävver he_is_it ne jrenze zwesche zweij ungascheedlische
Dialekte. It jit ooch Wesseschaffler de mejnen dat uns Sprooch in Üührdinge
uphürth. Do lööv nämlisch de Üührdinga Linie duresh. Dat_eß die Isojlosse die
dat Ik, wat dorövva jesaat wird, von onserem Ish trennt.



https://ksh.wikipedia.org/wiki/Benrather_Linie

Benratha Linnie is do wur_et reschtije Rhingland uphürth un_et_Ußßland aanfänck.
Dat deijlt onsere klee Welt vum Reßß. In da Wesseschaff nennt ma su jet
Isoglosse dat heßß e_ne_Sproochjrenze. Jennseits von da Benratha Linie saaren de
Lück maken anschtatt, wie et rechtisch heß, maache. Alsu diese Isojlosse lööv
von Eupen in Bellijen noh Oche, un jenau dursch_Düsseldorf, durch denne ihre
Stadtdeel Benrath wu_noh diese Isojlosse och benannt_is. Dann lööv se noh Kassel
un wigga noh Nordhausen, Aschersleben un Dessau. Wigga jeijt_et noh Berlin un
endlisch no Frankfurt (Oder). Wigga jeijt et dann nit mieh weil da_noh de Lück
ledischlisch Polnisch schwaade. Jenseits von da Benratha Linie shwaade de Lück
Niederdeutsch. Op onsere Sigk weed Ripoarėsch jeschwaad ävver ooch Huhdoitsch,
wigger ungen. Eijentlesch ist so ne Isojlosse ene jrenze zwesche zweij
verschiddene Shprooche. Ävver he_is_it ne jrenze zwesche zweij ungascheedlische
Dialekte. It jit ooch Wesseschaffler de mejnen dat uns Sprooch in Üührdinge
uphürth. Do lööv nämlisch de Üührdinga Linie duresh. Dat_eß die Isojlosse die
dat Ik, wat dorövva jesaat wird, von onserem Ish trennt.



https://ksh.wikipedia.org/wiki/B%C3%BCllingen

Büllingen litt ėn dä Belljische Provinz Lüttish, un do ėn dä ihrem Ossdejl, un
eß och ene Deijl vun dä Jemeinschaff vun denne die in Belljie Deutsch schwaade
dunn. Et weed op Frannzüüsisch Bullange jenannt. Unger dä Jemeinde in dä
Jemeinschaff vun denne die in Belljie Deutsch am schwaade sinn, eß Büllingen
hückzedach 2005 de jöößte — dat heijß vun_denne verbruch se der mießte Platz, op
der Ääd. Dat kütt dovun dat dat eijentlish ene Houfe eijen Jemeijnde jewääse
sinn beß do, wo se ėm Joor 1977 vun dä Belljier zosammejelaat woote. Dat wooren:

Büllinge litt om Huhe Fenn. Ene jröößere Deijl dovun eß ėm Nattuurparrek vun dä
nöchtlijje Eijfel drėn. Op däm ville Lant, wat all bei Büllingen beihööt, lijje
etlishe Bersh, die sin esu öm 600 Meeter huh, un mieh. Op Leuters]] bej Mürringe
— jenau em Norde do_vun — eß 656 Meeter huh, dä Wiieße Shtejn sujaa 689 Meeter,
ävver do litt de bövverßte Shpetz jraad nit mieh en Büllinge, söndern op de
andere Sick vun dä Strooß die do de Jränz markeere deijt.

En der Kierch vu Büllingen steijt en Urrjel vun de Lëntgener Urrjelfabrik en
Luxemburresh, di 1997 opjerisht wood.

Ėm Winnter vun 1944 un 1945 wo de Aadennen-Offensive he övverall am wööde. Ėn dä
Zick sin vill vun denne Ööt vun wat hück Boulanger eß schlemm jetroffe woode un
ettlijje han se beijna tottaal kapott jemaat. Jannz besönders schlėmm hädd_et
Rocherath-Krinkelt ewwisch. Do woo baal nix mieh vun övverisch.



https://ksh.wikipedia.org/wiki/B%C3%B6nnsch_(Shprooch)

Bönnsch, dat ess die Sprooch, die rond öm Bonn jesproche wierd. Et ess eng mem
Kölsch verwandt, ävve net jlich. Die Bönnsche spreche mieh su ene Singsang un
jebruche jet andere Wördt als die Kölsche. Bönnsch ess ene Dialek vom
Ripuarisch, dat zo dä meddelfränkische Sproche jehürt. Et wierd de Rhing erop
onjefähr bis Linz am Rhing jesproche.

Punk 1: Dä Kölsche sät heijße, loufe, jlaüve. Dä Bönnsche määt et sich jet
leechte un säät: heeße, loofe, jlööve. Uss dä kölsche Zweikläng werde en Bonn
lange Vokale.

Punk 2: Dä Kölsche säät Veedel, Woosch, Wööschje. Vom Huhdeutsch wesse me ävve,
dat en su Wördche eijentlich e „r“ erin moss. Dä Bönnsche hält sich dran un
säät: Vierdel, Wursch, Würschje. Dat moss me ävve richtich usspreche. Net:
Virrrdel, Wurrrsch, Würrrschje, sondern: Vi-edel, Wu-esch, Wü-eschje. Janz
weech, alsu e „r“, dat me kaum hürt.

Punk 3: Wenn dä Kölsche bei de Woosch e „r“ verschlamp, denk sich dä Bönnsche:
Dat könne me att lang, un verschlamp sing „r“ am Engk von e'nem Wordt. Zom
Beispill: En Kölle jit et e Mädche un zwei Mädcher. En Bonn: e Mädche un – zwei
Mädche. Könne och elefdausend Mädche sen: dat „r“ bliev fott. Die Endunge -e un
-er werde vom Bönnsche nämich jlich jesproche. Em Kopp denk hä ävve met.
Ungebewoss. Dat sitt me, wann e'ne Vokal foleje deet: nevve mir versus unge mir
– keenen Ungescheed. Ävve jetz e'ne Vokal hinge draan: nevven_em Desch versus
unger_em Desch. Do ess et „r“ op eemol widde do.

Övve dat r-Verschlampe von dä Bönnsche jitt et ne bekannte Wetz: „Saach ens e
Wordt ohne r!“ - „Bonne Männe-Jesangsve'een.“

Die drei Punkte do bovven sen die Ungescheed zwesche Kölsch un Bönnsch, wo en
Räjel hinge setz. Do kanns de dich drop velohsse. Dann jitt et noch Ungescheed,
die hee un do en e'nem Wordt vürkomme. Beispill: ühr – ehr; ich sen – ich ben;
hä sitt – hä süht; donn – dunn; jekräje – jekrääch. (Dat ierschte Wordt ess emme
Bönnsch, dat zweite Kölsch.) Zom Deel jit et ävve och en Bonn selevs Ungescheed,
zom Beispill zweschen de City un Beuel. Op de Klaaf-Sigg kanns de nohlesse, dat
de Bönnsche sich övve manche Wördt och ungereneen net jrön sen. Ävve dat ess jo
en Kölle och esu.



https://ksh.wikipedia.org/wiki/Ave_Maria

Et Ave Maria (Sett jejröß Maria) eß dä lateijnische Aanfangk vun e'nem
Jrundjebädd vun d'r katholischen Kirch, öm Maria de Mamm vum Jesus Christus
unsem Heijland aanzeroofe.

Dat Jebädd hätt zweij Deel: Dä ierschte Deel besteht uss däm Jroß, dä de
Erzengel Gabriel beij de Verkündung vum Herr aan Maria jerisch hätt (Luk. 1,28),
suwie uss däm Jroß vum Elisabeth als Maria zo Besöök kom, wie et Elisabeth mem
Johannes en Ömständ wor (Luk. 1,42). Dä zweijte Deel eß em 15. Jahrhundert
aangehange wudde, öm e'ne Beijstand en d'r Duudesstond zo erflehe. Et Ave Maria
jehüürt noh em Vatter unser zom mietzjesprochene Jebätt vun dä Christe un eß och
Bestanddeijl vum Ruusekranz.

Et Ave Maria eß vun vell Komponiste zo alle Zigge vertont wudde. Die beröhmteste
Melodieë, die jään beij Huhzigge jespillt weede, stamme vum Franz Schubert un
Charles Gounod.

Weijl Ripoarisch (Mittelfränkisch) un Holländisch (Niederfränkisch) vell ählere
Sprooche als et Deutsch sen, läss sich dä Täx uss'm Holländische vell besser
öwersetze, als dä Täx uss'm Deutsche.



https://ksh.wikipedia.org/wiki/August_Macke

August (Robert Ludwig) Macke (* 3. Januar 1887 en Meschede, Huhsauerland; † 26.
September 1914 södlich von Perthes-lès-Hurlus, Champagne) wor e'ne deutsche
Moler vom Expressionismus.

Sing Neujier aan d'r Molerei wutt schon em älderliche Huß jeweck. De Vatter däät
ahle Stesch sammele un Landschaffsbilder mole. Hä wochs en Kölle op, un eß 1900
met singe Äldere noh Bonn jetrocke. En Bonn hätt'e et Realgymnasium besök, un
1902 sing ierschte Aquarelle gemolt. Dier, Landschaffte un Minsche hann imm als
Vürlaach jedeent.

1904 hätt'e et ierschte Skezzeboch aanjelaat. Insjesamp hätt'e en singem kuurte
Läwe noch 77 Böcher produzeed. Zo dä Zick hätt'e die Bilder vom Arnold Böcklin
entdeck un leet sich von dämm singer Molerei beenflusse. Späder fongk'e die
Bilder vom Böcklin nimmie jood. Dat Skezzeboch öwer die Reis noh Italië (1905)
zeisch stärk vereinfachte Probebilder, die mem Leesch spelle. Sing Bilder uss dä
Zick sen düster un met wenisch Färwe jemolt.

En Basel hätt Macke Bilder von Impressioniste kennejeliehrt, en Kunsrichtung,
die domols en Deutschland kaum bekannt wor. Ierschte Bilder von imm versöke die
jewonnene Endröck ze verarbeede. Bei eene von singe ierschte Reise noh Paris
fongk'e die Bilder vom Manet besonders jood. Sing Skezzeboch däät'e met Bilder
uss em Läwe von d'r Seine-Metropol vollmole. Enflöss vom Toulouse-Lautrec sen
net ze leuschne.

Von 1904 beß 1906 hätt Macke de Kunßakademie Düsseldorf un dee Kunßjewerbescholl
en Düsseldorf besök. Am Düsseldorfer Schauspellhuß hätt'e zenächs de Kostüme un
Dekoratione für Macbeth von Shakespeare un Leonce un Lena aanjefärdisch. 1907
hätt'e en Paris de Henri Matisse kennejeliehrt, dämm sing Molerei inn stärk
beéndröck hätt.

Beim Lovis Corinth leet sich Macke wigger ussbilde un hätt en dä kuurte Zick 15
Skezzeböcher aanjeläsch. Dodrin wore Vürlare von: Theater, Cafés un de Minsche
von d'r Stadt.

Wie en Paris hätt'e och en Berlin de Museë besök un sich met dä Moler von d'r
Renaissance un vom 19. Johrhundert befass. Dodurch kom Macke aff 1909 met veel
andere Moler en Kontack.

1909 hätt Macke et Elisabeth Gerhardt, die Doochte vom Carl Gerhardt, e'nem
Bönnsche Ungernehmer jehieroat. 1910 trock'e met singer Frau aan d'r Tegernsee.
Dodurch kräät mie Ideë un veel Entwöref uss singe Skezzeböcher hätt'e späder als
jruße Bilder jemolt. Sing Motive wore noch immer de Minsche, de Landschaffte un
Stillläwe. Am Tegernsee entstonten och Pastelle, aan dänne me die Enflöss vom
Paul Cézannes erkenne konnt. Durch dä Enfluss von de französische Impressioniste
hätt Macke lätzendlich zo singem eejenen Still jefunge.

Met Franz Marc wor'e befröndt. Met Wassily Kandinsky, Alfred Kubin un em Franz
Marc zesamme hann se de Könßlerjemeinschaff „De blaue Reiter“ jejrönd, un unger
dämm Naam drei singer Bilder 1911 en München ussgestalt.

Em Februar 1911 kom'e mit singer Frau widde zeröck noh Bonn en dat Huß aan d'r
Bornheimer Stroß, wo'e sing mietste Bilder jemolt hätt. Hück eß en dämm Huß et
Museum August Macke Haus.

Aff 1911 däät Macke net nur als Moler arbeede, sondern durch sing Kontackte zo
beröhmte Moler un Museumsleiter konnte Ussstellunge für de Paul Klee, Wassily
Kandinsky un Vertreter von Die Brücke orjanisiere.

Och op dä zweite Ussstellung em Johr 1912 von d'r Könßlervereinijung Der blaue
Reiter en de Münchener Jalerie Hans Goltz wutten Arbeede von Macke jezeisch. En
zosätzliche Fröndschaff me'm Franzuß Robert Delaunay hätt en in Kontack met d'r
abstrakten Molerei jebraat. 1913 trok Macke en de Schweiz. Et wor et besste Johr
von singem Schaffe. Aan singe Bilder konnt me die Enflöss von velle Könßler
erkenne. Die Motive wore d'r Minsch un de Natur.

Op e'ner dreiwöchijen Reis noh Nordafrika bzw. Tunesië zesamme me'm Paul Klee un
Louis Moilliet em Johr 1914 entstonten staaze Aquarelle. Hä däät Skizze un Fotos
maache, die e späder zom Deel als Vürlaach für Öhlbilder jebruch hätt. Hä kom
och imme widder noh Kandern em Südschwarzwald, wo'e vell Idee un Enfäll kräät.

En singen letze Bild Der Abschied en düstere Färwe hatt'r vielleesch ad en
Vürahnung, watt op inn zokomme sollt.

August Macke litt om Soldatekirchhoff von Souain bejrawe. Om Ahle Kirchhoff en
Bonn wutt imm un singer Frau 1999 e'ne Jedenksteen noh Entwüref von singen
Enkel, Dr. Til Macke, jesatz.

E paar von singer Bilder wutten postum op d'r documenta 1 (1955) un d'r
documenta III em Johr 1964 en Kassel jezeisch. Am 26. September 1991 eß et
August-Macke-Haus en Bonn eröffnet wudde. Unger dä Gäss wor och de
Ministerpräsident von Nordrhein-Wessfale Johannes Rau, dä späder Bundespräsident
jewudde eß.



https://ksh.wikipedia.org/wiki/Aspahsija

Ed Aspahsija ov Aspasia wohr en Frou med Ennfloss em klaßesche Attehn, wo ed
ennjwanndert wohr, un jands offezjäll mem Perikles zesamme e Fisternöll hatte.
Di zwai hatte zersamme ene Sonn, dä och Perikles heeß. Ov se jeh jehihrohdt
hatte, es nit bikannt. Jelääv hädd et vun 470 vör Kreßtos eröm[1][2] bes öm 400
vör Kreßtos eröm.[1][3] Op jrihschesch schrehv mer et: Ἀσπασία.

Wammer op der Plutarch hührt, wohr dä zwaij ier Huus ene jeijstejje Sammelplaz
en Atehn, woh de jruhße Könßler un Dänker vun ier Zigg hen kohme, och der bes
hük vill zetehrte Fillosoff Sokrates. Mer hädd ald sesaht,, dadd em Aspahsija
sing Idehje un Lihre der Sokrates beenfloß hann sull. Et Aspahsija küdd och vör
en de Schreffte vun däm Fillosoff Platon, vum Aristophanes, vum Xenophon, un
äddlejje anndere Schrihver vun dä Zigg. Och wann t ene johde Deij vun ehrem
Lävve als Äwahßene en Jihscheland verbraat hät, es övver si Lävve nit besönders
vill bikannt. Et jitt Weßeschaffler, di vörschlonn, dadd ed ene Puff jehatt hät
un, orren Klunt wohr. Dem Aspahsija sing Roll en der Verjangeheid hellev ons
weeschtejje Verschtand aan de ahl-jrihschesche Froulück ze krijje. Koum jädd es
hück bikannd övver de Froulück vun dä Zigg. Enne Fochscher hädd ens jesaat,
Frohre övver et Aspahsija wöhre esu johd wi Frohre ovver de hallve
Minnschheijd.[4]



https://ksh.wikipedia.org/wiki/Anschl%C3%A4ge_vom_11._September_2001

D Anschlääch vam 11. September 2001 jehüüre zo d vorheerendste Anschlääch, di
Terroriste en Amerika ußjevüürd hand. Jeplant woode di Anschlääch van d Jrupp
al-Kaida. Et ka komm jesaad weede, wivöll Lüüh hönn Lääve beij di Anschlääch
vorloore hand, ävver öt weed va onjeväär 2600 jesproche. Völl wääde ni jevonge
wääde.

Dat Fluchzeuch, dat öt Pentajon troff, ress en drei Jebäudedeeler ö su jruuß
Louch, dat ee Huuß janz zsammebroch.

Zo di Zitt woch dr Fluch UA-93 at entfüührt, un öt weed ajenomme, dat dä öt
Wisse Huuß treffe solld. Ävver di Maschiin stürzde vörhen en ö Veld en d Nööde
va Pittsburch.

Als Usswerkung van d Anschlääch woode dörch dr Präsident George W. Bush önö Hoov
Jesätze vorschärft. Manch neu Jesätz koom dozo. Dodörch soll dovöör jesorcht
wääde, dat öt Terroriste schwöödr jemaad weed, en d USA e z reise. Dr Chef van
El Kaida, Osama Bin Laden, wood ä Vorstecke en Afjanistan vormuud. Öm hem do z
vänge un d Terroriste us öt Land z driive, scheckde dr US-Präsident Soldate en
öt Land. Öt fluppde ävver net, Bin Laden ä si Vorsteck z vänge. Völl Terroriste
hand d Soldate ävver jeschnappt un vassnämme könne.



https://ksh.wikipedia.org/wiki/Ahl-K%C3%B6lsche_Shprooch

De Ahl-Kölsche Sprooch, op dütsch säät mer Altkölnisch doför, hät mer en Kölle
jekallt un jeschrevve, ih dat dat Kölsch vun hückzedaachs sesch allählesch
jebeldt hät. De Ahlköllsche Sprooch joov_et als de Stadtsprooch en dä Zick vun
öm et 12. Joohundert eröm bes en et 18. Joohundert erin.

Di Endeilung jeiht en de Houpsaach zeröck op dä Sprochweßeschaffler un kölsche
Professor Adam Wrede. Dä hät ußföhrlesch de Entwecklung vun de Shprooche en
Kölle un öm bei ongersöhk, un wat di för Verbendunge hatte noh de andere jruuß
Dijaläkte en Dütschland. Dobei hät hä beeds e Wööterbooch för de Ahl_Kölsche
Shprooch[1], un och för et moderne Kölsch[2] zosamme possumenteert.

Zick de Medde vum 5. Joohundert wohr de Shtadt Kölle unger en Rejjimänt fun de
Frangke, die noh knapp fonnefhondert Johr röömeshe Härschaff jekumme wohre. Dat
Ahlkölsche däht sesch späädeßtens em 12. Johrhondert[3] op dä Jrundjaare vum
dohmohlijje ripoaresche ahle Frängkesch un em ahle Nidderfrängkesch entweckele,
wat en unser Jääjend dohmohls jekallt woodt, un däm shpääde Ahlhuhdütsch. Op dä
Kölsche ier Shprooch hädd_et alsu ald em Meddelallder ene Ennfloß vom Huhdütsch
jejovve.[4]

De Ahlköllsche Shprooch woodt nit bloß jeschwadt, nää, se wohr och en
Schreffshprooch, un de kerschlejje un wältlejje Offizjälle vun de Shtadt han se
jebruch, ävver och dä nommaale Börjer, esu wigg, wi et Schriive dohmohls ald
ühplėsch wohr. En reischhalldije Överlivverung uß dä Zick, schriif dä Professor
Wrede doh drövver, däht ald en villfällteje shproochlijje Scheeschtung
dokkemänteere.[4] Vun de eezte Hälfte vum 12. Johrhondert aan sin och Schreffe
belääsch, di mer hück „Litteratuur“ nänne däähte.[5]

Mem sekßeehnte Johondott nohm der Ennfoß vum Neuhouhdütsch en Kölle wi em
Rhingland zoh, un de Schreffshprooch en de Kanzleije un beim Dröcke däht sesch
öhnlesch verändere. Wat de Lück jeschwaadt han, dat jeng dobei ävver nit esu
met. Dat wesse mer dovun, dat em aachzehnte Johonndot wider mieh Kölsch
jeschrevve woodt, un mer doh druß erkänne künne, wie sijj_et modärne Kölsch uß
dä Shprooch, wi se dohmohls jekallt woodt, eruß äntweckelt hät.

Jäje et Engk vum sekßeehnte Johondott han se en Kölle de eije Schreffshprooch,
di ene shtarke Enfloß vum Nidderfrängkesche jehat hatt, opjejovve, un se han
ömjeshtallt op et Neuhuhdütsch zom Schriive. Zick dämm jon Schriive un Kalle ier
eije Wääje, un dröm sin och fun doh aan de beß hück övverisch jeblevve
jeschrevve Saache en Ahle Kölsche Töhn bloß noch äresch sellde ze fenge.



https://ksh.wikipedia.org/wiki/Adolf_R%C3%BCbe

Adolf Friedrich Wilhelm Rübe (* 18. Mai 1896 ä Karlsruhe; † 23. Juni 1974 ä
Karlsruhe) woch önö dütsche Kriminalsekretär, SS-Hauptscharvührer un vorurdeelde
Kreschsvorbrecher.

Rübe maade ön Liihr un nomm tösche 1914 un 1918 am Ischde Weltkresch deel. 1920
wood hä Poliss. 1924 hiirode hä, kott nodäm hä no Baden jetrocke woch. Flott
stech hä do zm Kriminalsekretär op.

Rübe hod am Avang van dr Zweide Weltkresch di Opjaav ön Kartei övver Wäätsache z
vorwalte. Wann hä no Russland vorsatze wode woch, läd sich net jenau saare. Em
Sommer 1942 woch hä op jedde Vall ä Minsk. Do erweeß hä sich als Mänsch ohne
Jewesse. Dobeij erschoss hä Jüdde ohne Jrond, saat spiir us, dat hä mä Lüüh
erschoße had, di jätt ajestalld hodde. Su erschoss hä d Molerin Marion Baruch,
di häm jemolt hod. Sö soll häm beklaut ha. 30 Vraue leed hä ömbränge, weil sö
schwanger wode wore. Als d Jaswarels net jenoch Lüüh opnämme kutte, entscheed
hä, dat di Kranke, di doren ömjebrad wäde sollte, en d Bedder erschoße wöde.



https://ksh.wikipedia.org/wiki/Zwangsarbeederlajer_Trawniki

Dat Zwangsarbeederlajer Trawniki wood em Joohr 1941 als Zwangsarbeederlajer un
SS-Ausbildungslajer van d SS en dat polnische Örtche Trawniki aajelaad un 1943
wärm opjelößd.

Em Lajer, dat en ön ald Zuckerfabrek aajelaad woode woch, solld „Freiwillije“ zo
SS-Jehölpe maache, damet sö spiir bei dr Holocaus metmache kutte. Sö sollte
kenne Schröppel ha, Jüdde, besongich di us öt besatze Poole, ömzöbrenge. Meeßd
wore em Lajer Männer us d Ukraine, Estland, Litauen, us Poole suwie Volksdütsche
us Russland. Usserdäm woch jeplant, dat sö Stötzpunkte en di van d Dütsche
besatze Jebiite Russlands opbouwde.

Dat Lajer ongerstäng d janze Zitt d SS, wobeij z iich Hermann Höfle, dono Karl
Streiber, öt Saare hod. D meetzde Lüüh wore Jevangene us Russland, wobeij am
Aavang Freiwillije koome, spiir wode di Männer us d Jäjend jezwonge. Mo schätzd,
dat tösche 4000 un 5000 Mänsche em Alder va 18 – 22 Joohr em Lajer wore un
Leerjäng maade, di meetzd 2 – 3 Mond duurde. Wä vöör d Aktiun Reinhard vörjeseeh
woch, dä brudde net ösu lang.

Di Opjave van d Trawniki-Männer wore dr Kampf jäje Partisane suwi öt Oppaaße op
Sache van d Armeee. Spiir, dat heechd no 1943, paaßde sö och em KZ Auschwitz un
en anger Konzentratiunslajere op. Usserdäm brudde d SS sö vöör öt Wärk en d
Vornichtungslajer wi z. B. öt Vornichtungslajer Sobibór. Beij d Aktiun Reinhard
wore Trawiniki-Männer an d Jaaßkammere zoständich, vorbrannde Lische un paaßde
op di Jevangene usserhalb van d Lajerzung op. Öt Rümme van Jettos woch
zosätzlich ön Opjaav, di Trawniki-Männer övvernämme moote.

Kott no dr Opstand va Sobibór entscheed Heinrich Himmler em Raahme van d Aktiun
Erntefess alle Lajer en dr Bezirk Lublin opzölöse. Am 3. November 1943 wood dat
Lajer van d SS ömstald un alle Jevangene zösammejedrävve. Sö moote sisch nakß
usträcke un wode ä Jraavens erschooße. Als di voll met Lische wore, dreev mo d
Mänsche zo ön Kisskull un braad di Vorblävve och noch öm. 6000 Jüdde vorloore su
öt Lääve. 14 Daach spiidr wode di Lische vorbrannd, watt öm d 3 Wäche duurde. D
Ukrainer us öt Lajer paaßde dorop op. Di Jüdde, di di Lische vorbrannd hodde,
wode am Äng sälvs erschooße.

Am Äng vam Zweide Weltkresch koome öm d Duzend Trawniki-Männer vöör Jericht,
völl wode zm Duud vorurdeeld. Ä Dütschland wood winnich jäje Trawniki-Männer
ongernomme. Sälvs dä Övvichde van öt Lajer koom met ö blau Oohr vott. John
Demjanjuk wood em Joohr 2009 ä Münche aajeklachd.



https://ksh.wikipedia.org/wiki/Zusammenbruch_des_Finanzmarktes_im_Jahr_2007_und_2008

Dr Zsammebroch van dr Finanzmaat em Joohr 2007 un 2008 woch ön wältwitte Kriise
van d Banke.

D ischte Anzeechen woore em Joohr 2007 en d USA z erkänne. Kapotte Firme, lääch
Portmonees beij völl Lüüh un hoofewiiß Hüüser, di z vorkoofe wore, ävver kenne
Kööfr vonge. Watt z iisch mä no ön Engenheet van d Amerikaner ussooh, wood
schlämmer un schlämmer. Banke waggelde, woode vöör önö Appel un ö Ei vorkooft.
Beij ö paar fluppde dat ävver net mi. S jänge kapott. Döck moot dr Staat äjriife
un Jeld pompe.

Ä Dütschland erwischde öt z ischt d IKB Bank un d SachsenLB. Milliarde Euro
woode do en dr Sand jesatze. Ävver och d BayernLB un d WestLB schreev ruh Zahle
en d Bösch. Em September 2008 troff öt d Hüpo Riöl Esteit. 35 Milliarde Euro
woore nüdisch, damet do dö Döör net zo veel.

Am 13. Oktober 2008 maad dr Staat Dütschland 480 Mrd. Euro locker, öm wärm
Vortraue en dr Maat z brenge. D Börse schinge dat z begrösse.

D USA trefft öt besongisch häll. Hoofewiiß mache Banke zo. Hüpotekebanke trefft
öt am schlemmste. Name wi IndyMac övv Lehmann Brothers jönnt dörch d Presse. Dat
Rad driint sischer flötter un flötter. Dr Staat vorsöckt dörch 700 Mrd. Dollar
dr Maat z stabiliseere. Ävver dat fluppt net ösu, denn dat janze vällt en d Zitt
van d Waahle tösche John McCain un Barak Obama.



https://ksh.wikipedia.org/wiki/Zug_der_Erinnerung

Dr Zoch van d Erinnerunge, op Huchdütsch weed vam Zug der Erinnerung jesproche,
es ön Ussstellung op Räähr, di seijd öt Joohr 2007 dörch Dütschland un Poole
ongerwäß es un dobeij a di Hondötdusende Kenger erinnere soll, di en d Zitt van
dr Nationalsozialismus met d Baahn ä Konzentraiunslajere braad wode send un dono
hän Lääve vorloore. Dozo jehüüre zm Beispell d Zochtransporte va Holland en öt
Vornichtungslajer Sobibór.

Öt woch jeplant, dat dr Zoch em Joohr 2008 a 63 Bahnhöff Statiun maade un dann
am 8. Mai 2008 ä Oświęcim, dat onger dr Naam Auschwitz bekannd es, si Äng vängd.
Bes dohen hodde sich ävver 240.000 Lüüh d Usstellung aajekekke. Dorophen wood
entscheede, dat dr Zoch van d Erinnerung och en di Foljejoohre wiir an d schlemm
Zitt erinnere solld. Bes 2010 besoote övver 390.000 Persune dr Zoch.

Jetrocke weed dä Zoch van ön Dampflock, hänger dör 2 Warels hange suwi ön
ongerscheedliche Zaahl va zosätzliche Bejleitwarels. Beij d ischde Vahrte wood
dorop jeacht, dat dä Zoch van d Erinnerunge mä do Statiun maade, wo Deportatiune
dörch d Gestapo un d Reichsbahn stattvonge. Dobeij volchde dr Zoch kenne Wäch,
däm d Deportiunszöch vröjer jevaahre wore. Als Äng van d Tuur hod mo dr 8. Mai
usjesood. Dr 8. Mai jild als dä Daach, a däm öt NS-Rejiim un domet dr Zweide
Weltkresch z Äng jäng.

Dä Vorein, dä vöör dä Zoch van d Erinnerunge d Vorantwortung övvernomm, erwaade
van d Dütsche Baahn, da sö nüüß vöör d Notzung van d Jelise zaahle moote. Di
soch dat ävver angisch un stald Rechnunge us. Dodörch koom öt zo Kniiß, wobeij
dä Vorein saad, dat d Baahn jo damols Hömmele Jeld van d Deportatiunsopfere
krääje hod. D Baahn meent dojäje, dat jedder, dä di Jleise brudd, dovör zahle
moss un dat dat sonß jäje d Jlichheet vorstüssd. Em Joohr 2008 sproch sich ävver
dä Vörstand van d Baahn dovör us, 100.000 Euro an ön Jüddeorjanisatiun z
övverwiise. Usserdäm koome ö Joohr drop noch 175.000 Euro vöör dr Vorein sälvs.



https://ksh.wikipedia.org/wiki/Yousaf_Raza_Gilani

Makhdoom Syed Yousaf Raza Gilani (* 9. Juni 1952), ä Urdu weed dat مخدوم سيد
يوسف رضا گیلانى ) jeschrävve, es dr zwövde Premiemenester va Pakistan. Jä woch
vreuer dr Spräächer van d Nazionalvorsammlung. Menester es hä och öns jewääh.

Am 25. Mai wood hä va dr Präsident Musharraf voreidicht. Hä es dr ischte
Premiemenester da us ön Jäjend kütt, wo Sareike jesproche weed.

Gilani kütt us ön Famelisch die völl Jeld un Äfloss hat. Hä wood a Karachi
jeboore. Hä jäng no ö paar jo Schülle un maade do önö joe Avschloss.

En d Politik werke hä sisch langsam huch un wood tösche 1985 und 1986 Menester.
1988 troon hä d Pakistan Piples Parti beij. En d Zitt van Benazir Bhutto woch hä
Menester vöör d Turiste un dono Menester vöör öt Werk. En di Zitt wood hä och dr
Sprächer von d Nationalvorsammlung. Dat bleed hä bes Februar 1997.

Em Februar 2001 koom hä en öt Jevängnes. D Militärrejierung worp häm Kuddelei
met öt Jeld vöör. Dat söll Pakistan jeddes Joohr 30 Milliun Rupiä jökooßt ha.
Völl Lüüh saare dat dat ärvonge es. No 6 Joohr koom hä vrei, 4 Joohr vreuer als
s öt erwaad hodde.



https://ksh.wikipedia.org/wiki/Wostoksee

Dr Wostoksee es dr jrüützde See, dä onger öt Iiß van d Antarktis litt. Hä es en
ön Deepde va 3.700 bes 4.100 m z vänge. Dr Wostoksee had normal „Sösswasser“ un
kee Salzwasser.

At öm 1950 hod mo aajenomme, dat önö See deep onger öt Iiß jitt ääver bewiise
kutt mo dat isch 1974 dörch Radar bewesse wade. 1996 woch mo sich janz secher.
Opjrond va sing Deepde onger öt Iiß es dä See möjerlicherwiiß dr orsprönglichste
See, dä mö op Ääd jitt. Dat hä trotz sing Temperatur va -3 ° C net zojevroore
es. litt dora, dat dr Drock beij 30 – 40 Megapascal litt.

Als mo övver dr Wostoksee aavong, ö Louch z boohre, öm no d See z söcke, hood mo
60 Meter ööver öt Wasser op. Öt bestäng d Jevaahr, dat dat Wasser Öl van d
Boohrspetz aavkräät. Watt ävver secher woch, es, dat dat Iiß kott övver d
Flüssichkeet ke Salz met entheld.

Dat Alder van dr Wostoksee weed op onjeväär 420.000 Joohr jeschätzd.
Wesseschafftler us Dütschland un Russland un Japan fluppde öt, Ebbe un Flut en
dr See z meiße. Dä Ongerscheed litt beij onjeväär 2 cm.



https://ksh.wikipedia.org/wiki/Worringe

Worringe (offizjel: Köln-Worringen) es dat Veedel em allerhüühste Norde vun
Kölle, et jrenz aan de Rhing un häd do enne Have, et jrenz aan de Stadt Dormare,
e beßje aan Hackebroich un aan die kölsche Veedelle Roggedörp-Thenhove (ofizjel:
Roggendorf-Thenhoven), Fühlinge (offizjel: Köln-Fühlingen) un Langel un es med
dänne em sechste Stadtbezirrk vun Kölle, dä em Weste vum Rhing jelääje es.

Worringe es berüühmp bei de Kölsche zig dä Schlaach vun Worringe, wo de Kölsche
met Hüllp vun ußerhallef, dä widderölijje Ääzbischhoff Siechfried vun
Westerbursch loss woote, dat wor aam 5. Juni em Johr 1288.

Worringe häd enne eijene Autobahn-Aanschloß. Et häd och enne Haldestell fun der
S-Bahn un enne Haldestell fun der Bahn, di_sen ävver zosamme jelaat.

Worringe häd och üvver 70 Fastelovensvereine un häd Köllens drittjrößten
Sportverein, de SG-Köln Worringe.

De mießte Lück wissen jar nitt, dat Worringe eins zu Frankrish gehöt hätt, dat
wor zo de Französische Revulotion, dat wor um 1794.

Worringe wor ens äh Fischerdörp, heugzudach hätt et enne resege Chemiepark vör
de Döör stonn.

In Worringe is jedes Johr zur selve Zick a Kirmes, wu se all hin jonn, wenn se
nichts zo donn hann, dat is imma in da zweiten Woche im September.



https://ksh.wikipedia.org/wiki/Wiwa

Wiwa es ön Musikjrupp us Schwede. Sö besteehd us Pernilla Wallette un Michael
Winton.

Pernilla Wallette un Michael Winton lääve em Süde va Schwede, onjeväär 2
Kilometer va Vaxja vott un dat bedüüd medde em Bösch. Bevöör sö d Läddcher onger
dr Naam Wiwa örussjoove, spellte sö als Flashback.

Wiwa had völl van hör Läddcher op youtube huchjelaahne. Dodörch wode Pernilla
Wallette un Michael Winton bekannd. Su jehüd "Ballad of Lucy Jordon" zo d
bekanndste Musikstöcker, di Wiwa z beene had.

Öt Huchlaahne va Videos broch di zwei ävver bo at öns öt Jeneck. Dat Läddche „A
beautful lovesong“, watt op Ripuaresch met "Ö schünn Läddche van d Leevde"
övversatze weed, sold beij ö Musikfess ä Schwede vörjestalld wäde. Dobeij koom
öruss, dat sö "A beautifuf lovesong" at als Video en öt Netz jestalld hodde,
watt vorboone woch, su dat sö dat jemeld Läddche zoröckträcke moote.

Pernilla sitt mo en ö paar Videos nakß. Dat es ävver ösu jott dojestalld, dat va
Konst jesproche weed.



https://ksh.wikipedia.org/wiki/Willy_Millowitsch

Willy Millowitsch (* 8. Januar 1909 in Kölle; † 20. September 1999 in Kölle) wo
enne Schouspiller, Sänger, Enteräjner, unn dobeij ėmmer Resjißßöeres,
Shtöckeschriiver unn Baas an singem eijene Thiater en Kölle.

En jannz kleijne Ußwaal vun dä Tijater Produkzjoone ußßerhallv vum
Millowitsch-Tiater, di hä zom Däijl och dohäijm jeshpillt hätt:

27. Oktober 1953 der Etappenhas, de eetzte Laif Senndung en Dojtshlannt noh m
Kreesh uss enem Tijater. Seks Woche spääder woot die Senndung widderhollt —
widder laif.

Kommissar Klefisch Krimis: 1990 Ein Fall für Onkel 1991 Dienstvergehen 1993 Tod
am Meer 1995 Klefischs schwerster Fall 1996 Vorbei ist vorbei

Em Joohr 1999 es dä Willy Millowitsch nünnxish Joohr jewoode. Hä kunnt koum noch
loufe unn jannz schlääsh shtonn, troz er en neu Hüffjelengk dren hatt. Hä hatt
knatschwiiße Hoor krääje unn sing Jeseesh hatt sish veränndert, et woo noch
runnder jewoode un mansh eijner, jannz junge Lück, dä inn noh nit kenne daat
saat, hä sooch bal wi n Frou us. Do hätt der WDR för dä Willy en
Jobootßdaachßpaati oppjelaat, dat woo singe letße jruuß Optrett.



https://ksh.wikipedia.org/wiki/Wilhelm_Sch%C3%A4fer_(Deeschto)

Wilhelm Schäfer wooht jeboore am Zwannzischßte Jannowaa em Joohr 1868 en Ottrau
en Hëßße-Naßßou, un eß jeshtorrve am nünkßeehnte Jannowaa em Joohr 1952 en
Üvverlinge aam Boddesee. He woohr enne Liehro un ennen preußesch-deutsche
Deeschto.

Singe Fatter woohr enne Schooh Maacher en Ottrau en Hëßße-Naßßou. Do jeboohre un
oppjewahße wooht dä Sonn eetß enne Läährer aan eene Scholl, beß em Joohr 1896.
Hä kräät dann en Shtipëndijom fun dämm Forlaach Cotta, öm en de Schwëijz un en
Fangkrisch ze shtuddėerre. Fun 1898 aan wohr hä dann enne freije Schriiver en
Bällin. Em Joohr 1900 eß hä noh Vallendaa, also widdo noh Hëßße, ömjetrokke, woh
hä beß em Joohr 1915 bleev. Fun 1918 beß zo singem Duud em Joohr 1952 hätt e en
Bodman-Ludwigshave am Boddesee jelääf.

Hä hät Dramaß, Novëlle, un koote Prosa jeschrevve. Singe Shtil wohr wat mer
natoralleßtesch nännt un med völkesche un nazjonaale deutsche Ëllemänte
dorschsaz.

Fun 1900 beß 1920 hätt e en Zäjtschreff eruß jebraat, der Preußße ier „Die
Rheinlande“ — de Länndere aam Rhing — womet uurshprönglejj enß enne pollitesche
Zwäck fofollsch woode woohr. Em Schäfers Wellem singe fröhje schreffte woohre
besönndoß fum Natůralėßmoß beshtemmp. Sing Schprooch un sing fohärlėschong fun
de su jenannte „Deutsch Siiel“ maate, dat hä shpääder bëij de Nazis noch jähn
jesinn, un jelësse woohr.



https://ksh.wikipedia.org/wiki/Vorboone_Leevde

D Vorboone Leevde es ön Seefeoper, di d ARD em Nomeddachsprojramm va Mondoch bis
Friddach usstraahld.

Vorboone Leevde wood tösche 1995 un Sommer 2003 en dö Studios ä Köln-Bocklömünd
jödriihnt. Seijd di Zitt entstönd d Filme ä Köln-Ossendörp. Ävver net mä do, och
op dö Kö un vöör Schloss Ehreshoven leuft aav un zo d Kamera. Sujar öt Jöbäude
van DHL ä Bonn es vöör d Lüüh van d ARD net sescher.

Ä Vorboone Leevde jeet öt öm Intrije en Famelie un tösche Lüüh us vorschiide
Ständ. Do send d Rische, wi d von Anstetten, di spiir dörch d von Beyenbach un
dann dörch d von Lahnstein ersatze wääde. Beij dönö jeet öt mä öm Jeld un dovöör
weed alles jödooh. Enne es öt vräsch Ooß un dä es önö iwijö Strittstöchöler. Un
do send d ärm Söck, di erjöndwi dörchkomme. Och do jitt öt Stritt un Kuddölei
ongerree. Sö kännä sisch all un sujar Huchzitte tösche di 2 Ständ kommö vöör.

Dr ischde Jödankö övver ön Serisch Vorboone Leevde äntstäng ä Australie un wood
och do jedriihnt. Dat veel ävver jätt angisch uss. Öt jäng mi öm öt Lääve van d
Rische. Op Dütschland wood dat zojöschnäddä un d ARD woohl, dat öt Volk sisch
bässer sälvs erkännä kann.

Alle ee övv zwei Joohr widderholld sisch dat watt passeerd met anger Persune.
Dat vüührd dozo, dat döck neu Schauspeller jöbrud wäädö. Su kütt öt, dat va
Aavang a mä noch Gabriele Metzger, öt Charly un Konrad Krauss, dä dö Roll van dr
Arno Brandner spelld, dobei send. Angere wi z. B. öt Katrin Heß woorö mä ön
kottö Zitt dobeij.

Nävver Dütschland straahle och Schweede, Unjarn, Russland, Indonesien, Kroatie
un Jriicheland di Seefeoper us.



https://ksh.wikipedia.org/wiki/Verkammesoole

Onger Vorkammesoole vorsteehd mo ön Stroof, bei dör ön Persun dörch Schlääch op
dr Hängischte Ping erdölde moss.

Vorkammesoole soll dozo deene, ön Persun zö ändere, hör kloor zö maache, dat sö
önö Väähler jömaad had. Döck wäde Lüüh ävver och vorkammesoold, öm hönö Angß zö
maache. En d Kolonialzitt woch öt Vorkammesoole ön döck ussjövüürde Stroof. Öt
had sisch ävver jözeechd, dat dörch Vorkammesoole dö Mänsch net jöändert wood.

Bes en d 70er Joohre woch öt Vorkammesoole en dö dütsche Schülle dörch Liihrer
normal. Met dö Hand övv enne dönnö Stäck wood op d Hängisch van öt Kengk
jökloppd. Dat es hüü z Daachs ä Dütschland vorboone. Seijd öt Joohr 2000 dörfe
dat och d Äldere beij dö eeje Kenger net mi.

Kikkd mo sisch di Situatiun ä Europa a, su sitt dat ösu us. All Länder, di jrön
jözeechnet send, vorbeene öt Vorkammesoole en d Schüll un doheem. Blau bödüüd,
da töt en d Schüll vorboone es, döheem dojäje dörfe di Äldere dat. Kenger ä
Länder, di ä ruuh jözeechnede Länder lääve, könnö en dö Schüll un doheem
vorkammesoold wäde.

Kikkd mo sisch di Situation en d USA a, dann välld op, da töt do Ongerscheede
tösche d Bundesstaate jitt. Di Kaat zeechd, dat ä all ruuh jözeechnede Staate
van d USA öt Vorkammesolle ä Schülle möjelich es, en di angere dojäje net.



https://ksh.wikipedia.org/wiki/Usterk%C3%A4%C3%A4z

Ön Usterkääz es ön Kääz, di en d Kerch ön jruußö Roll spelld. Sö weed en d
Usternaahd jöweid un aajömaad.

At en Bösch us öt viirde Jahrhondöt weed böschrävve, dat öt Usterkääze joov.
Damols woch öt noch ön Traditiun van d Heide, van Lüüh, di net a Jott jlöövö.
Domet wood ö Vüühropfer jöbraad.

Hüüh sitt mo dat angisch. Dat Wakß, dat vöör d Usterkääz jöbrudd weed, wood
jöbleechd. Dodörch steehd di Kääz vöör Reenheet, vöör dat watt di Jläubije sisch
onger Jott vörställe. Met di reen Värv van d Kääz weed op d Natur van dr Mänsch
Jesus häjöwässe, an dr vorkläärde Liiv van dr operstange Joddes Soohn. Öt Vüühr
van d Kääz steehd vöör d Joddesnatur va Jesus, dr Operstangöne.

En dö Usternaahd wwed d Usterkääz jöweihd un dann van dr Pastur met dreimol
usjösproche Wööd Lumen Christi (op Ripuaresch: Kristus, öt Ledd) dörch d Kerch
jödraare. Öt Volk antwood met Deo gratias (op Ripuaresch: Dank seij Jott). Dono
kütt di Kääz op önö Kääzelöter, dä nävver dr Ambo jöstalld weed.

Dö Usterkääz weed en d Kerch zo bösongisch Jöläjönheete wi Dööfö övv Huchzitte
aajömaad.



https://ksh.wikipedia.org/wiki/Urkers_Platt

Dat Urkers Platt es en nedersächsesche Sprooch udder Dialekt. Mer kalld_en en de
Jemeinde Urk, di fröher en Ensel wohr, janz em Weste vun de nederlängsche
Provins Flevoland. Hä billd_ene Övergangk vun de nedersächsesche Sproche en de
nöödlijje Nederläng noh de nederfränkesche Shprooche, woh orr_et Nederlängsch
bei_jehöht. Dä ongerscheidt sej_öhndtlesch vun däm Nedersächsesch, wat mer em
Noode vun Deutschland kalle deiht, woh de Lückscher von doh och Plattdüütsch för
saare.

Dä Gerrit Pasterkamp hät Bööscher op Urkers Platt jeschrevve. Doh sin övversatz
Psalme bei, un och jet för de Ongerhalldong.[1]

Urk wohr bes en et Johr 1942 en Ensel, un es dann aan der Noordoostpolder vum de
Zuiderzee aanjewaahße. Zick dämm hät sejj_et Urkers von dä Ensell och en dat
neue Land drömröm verbreidt. Of et em Meddelallder ene Ennfloß vun Kölle op dä
Dijaläk en Urk jejovve hät, es nit kloh, un ärsch onjeweß. Jeweß es, dat de
hallve Ensel em Johr 966 aan dat Kluster vun Zint Pantalejon en Kölle verschenk
woode es.

Dä op holländesch jeschrevve Atikel „Urks“ en däm Booch vum „Harrie
Scholtmeijer: Taal in stad en land: Utrechts, Veluws en Flevolands“, Sdu
Uitgevers, Den Haag 2002, ISBN 90-12-09008-3



https://ksh.wikipedia.org/wiki/Unternehmen_Rhein%C3%BCbung

D Ongerneehme Rhingübung woch ö Ongerneehme em Zweide Weltkresch, met däm Drock
op d Ängländer ussjöübt wäde solld. Dozo solld dr Noschub op dr Seewäch jöstüürd
wäde. Zosätzlich solld dr U-Boot-Kresch ongerstötzd wäde.

Beij di Operatiun jäng öt änglische Scheff Hood un spiir och öt dütsche Scheff
Bismarck vorloore.

Öt vong am 18. Mai 1941 a, als öt dütsche Scheff, d Bismarck, us dr polnische
Haafe Gdingen ussleef. Dr dütsche Kreuzer Prinz Eugen un 3 jrüüßer Scheffe,
doronger d Hans Lody un d Friedrich Eckholdt, suwi zwei klenger Scheffe voore ä
Richtung Atlantik.

Am Kattegat krääte d Schwede d Naaß dora un vorroohnde dat d Ängländer un di
vonge di dütsche Scheffe ä Bergen, als d Prinz Eugen neue Sprit tangkde.

Prinz Eugen un Bismarck voore zösamme looß un plaande dörch d Dänemarkstrooß ä
Richtung Atlantik z vaare. Di Ängländer jloote net, dat d Dütsche sisch dä Wääch
ussökke wööde. Us dä Jrond woore en di Jäjend mä zwei änglische Scheffe, di d
Bismarck ävver am 23. Mai op öt Radar soore. Hör Opjaav woch öt ävver mä, di
onjöväär 300 km va do vott schwömmende Scheffe di Informatiun övver dr Openthald
van d Dütsche z jävve.

D Ängländer deelde hör Scheffe, di en d Nööhde wore, ä zwei Jruppe op. Enne
Deel, zo däm och d Hood jöhood, voor no dr südlische Ussjang van d
Dänemarkstrooß, vorloor d Bismarck ävver us d Oohre un jloote net mi, dat Scheff
noch ens z see z kriije.

Am Morje vam 24. Mai 1941 öm 5:35 Uhr koome sisch beede Siije wärm nooh, un d
Hood schoss us 23 Kilometer op d dütsche Scheffe, vorwääßelde dobei ävver Prinz
Eugen un Bismarck, watt domet zösamme hong, dat beede Scheffe d Positiun
jöwääßeld hodde un zosätzlich ähnlich ussoore. D Bismarck un d Prinz Eugen
schosse zöröck. Dobeij wood öm 6:01 Uhr d Munitiunskammer van d Hood jötroffe un
dobeij dat Scheff ä drei Deeler jöresse. 1418 Mann storve, mä drei övverläävde.

D Prinz of Wales, di och dobeij woch, maade sisch us dr Stöpp un schaffde öt mä
op di Aar tun Wiiß d Dütsche Kannonne z entjooh.

D Prinz Eugen wood net jötroffe, ävver beij d Bismarck wood öt Brennstofflajer
jötroffe un 1000 Tonne Öl leefe us. Och dr Stromkaste kräät önö Treffer aav,
watt dozo vüürde, dat dat Scheff net mi 30 Knote flott vaare kutt.

Öm di Schäde z böhävve, woohl Admiral Lütjens sing Bismarck no önö van d Dütsche
kontroleerde Haafe brenge, watt bödüüde, dat hä an d Köst va Frankreich no
Saint-Nazaire vaare mood, di d dütsche Soldate no dr Siich övver Frankreich
bösatze hod.

D Ängländer leete dat net op sisch setze. Sö scheckde bo jäddes Scheff, dat
schwömme kutt, jäje d Bismarck. Scheffe us Gibraltar woode ä Böwäjung jösatze un
och Fluchzeuge. Su starde am 24. Mai nüng Fairey Swordfish, di öm d 100
Kilometer van d Bismarck vott wore. Dat braad ävver nüüß.

Am 26. Mai 1941 wood d Bismarck van ö Fluchzeuch ussjömaad un änglische
Fluchzeuje maade sisch noch ens op, met Torpedos a zö jriffe. Dobeij maade sö
ävver bo önö schwoore Väähler. Sö vorwääßelnde dat Scheff un worpe di Torpedos
op ö änglisch Scheff aav. Di Torpedos woore ävver kapott un öt passeerde nüüß.

D Ängländer vorsoote öt noch ens, desmol troffe sö öt Ruder van d Bismarck, di
va dä Zittpunkd a wi önö duude Vesch em Wasser loch. Dat vüürde dozo, dat dat
Scheff op sing Vorfoljer zodreev un net no Frankreich komme kutt.

Am 27. Mai 1941 koom d leitzde Stond van d Bismarck. 700 Jranate maade hör dr
Jaahr us. Ävver dat kapotte Scheff brudde noch ö paar Torpedos, di dö
Dorsetshire aavschoss, öm z vorsenke. Zosätzlich hodde d Dütsche öt Scheff sälvs
vorsenke welle. Watt dr Usschlaach joov, lädt sisch net mi saare.

Öm 10:40 Uhr woch öt ösu witt, d Bismarck vorsonk em Atlantik. 110 Mänsche woode
jörätt, 400 bes 500 bleete em Wasser zöröck. D Ängländer moote sisch us dr Stöpp
maache, dütsche U-Boote woode en d Nööhde jöseeh. 2221 dütsche Soldate wore op d
Bismarck.



https://ksh.wikipedia.org/wiki/Ue%27pen_(K%C3%BC%C3%BCrden)

Datt Dorp Ue'pen (amplisch: Olpe) im Berjischen Land leht in d'r südöstlischen
Jemarkung vun de Küürdener Jemeend janz im Osten vom Rheinisch-Berjischen Kräis,
su 25 km östlich vum huhhillijen Kölle unn hätt hück unjefähr 800 Inwohner. Ett
is jett affseits von denn jrußen Verkehrswäjen - wie zum Bäispill de B 506 -
jelähjen unn jilt villen als jröhnes Häzz vun Küürden unn würd in Böchern unn
sünstijen Schriften oft als Kleenod vum Berjischen Land jenannt. Zum Kierchspill
Ue'pen, datt ett aff 2010 nimmie jävven deht, jehühren uußerdemm 45 Weiler unn
kleenere Buurenhöff. Uch wenn de Modernisierung uch vür Ue'pen nitt haalt jemaht
hätt, würd uch hück noch enn Jrußdeel von de jesamten Jemarkungsfläche land- unn
böschwiertschaftlich jenutzt.

D'r Ue'tsname vun Ue'pen deht sich zum eenen vun Ol udder Ohl föhr sumpfijes
Jelände unn zum anderen vum aaltfränkischen Wue't apa udder epe föhr Wasser
affleiten. Su setzt sich de Ue'tsname uus zwäi Wue'tstämmen zesammen, die beeds
upp Wasser verwiesen dehten, watt Rückschlüsse upp denn Zoostand vun demm
Jelände zoo d'r Zigg vun d'r ierschten Besiedlung zoolöäßt.

Ue'pen jehührt in d'r Küürdener Jemeend zo denn ältesten Ue'ten överhaupt. Off
ett schun in karolingjischer Ziet zoo ner Besiedlung vum Ue'per Ümmland unn zoo
d'r Errichtung vun demm Herrensitz in Ue'pen jekummen is, kann - wie uch im
Küürdener Fall - nur vermutet werden. De allerierschte Uurkundliche Erwähnung is
uus dem Joahr 1171, wie de Erzbischof vum huhhillijen Kölle, d'r Philipp von
Heinsberch (1167-1191), innem Schrieven bestäticht hätt, datt d'r Reinald vun
Ue'pen unn demm sing Frouminsch, datt Kunijunde, (upp Lating: Reinaldum de Olpe
eiusque uxor Kunigunde) demm Nunnenkluhster Sankt Ursula in Kölle, namentlich
d'r Äbtissin Jepa (upp Huhdütsch: Gepa), enn paar Buurenhöff unn ne Müll in
Blankenberch aan d'r Siech verkooft haht.

Su ümm 1300 wuurd vun denn Jraafen von Berch datt Amt Steemich jejründet, womit
Ue'pen föhr jood 500 Joahre unger de Steemicher Verwaltung koahm. D'r ierschte
schriftliche Beleech vun allen Ämtern vun d'r Jraafschaft Berch is upp denn 6.
September 1363 datiert. Näver Ue'pen jehührten uch Wipperveilen, Bechen,
Küürden, Lenkeln, Ovveroath, Engelskierchen, Huhkeppel und Wipperfürth zum Amt
Steemich. Wie ett dann noah de Franzührsischen Revvolutuirn vun 1789 ungerm
Napoleon zo d'r franzührsische Besatzung vum Rhingland jekummen is, hätt d'r
letzte Herzog vun Berch uus demm Jeschlecht vun denn Wittelsbachern, d'r
Kurfüürst Max Jupp von Kurpfalz-Bayern, d'r späder d'r ierschte bayrische
Künnich wuurd, im Joahr 1806 datt Herzogtum Berch aan Napoleon affjetrodden. Im
Joahr 1808 wuurden dann de Berjischen Ämter uppjelührst unn unger demm Joachim
Murat wuurd uus dem Herzogtum Berch datt Jrußherzogtum Berch, der Code Civil
wuurd injeführt unn ett koahm ze ner Verwaltungsreform, die in denn Jrundzöhjen
bis innet 20. Joahrhundert bestangen hätt. Uus demm Kierchspill Ue'pen wuurd su
im Joahr 1810 de Mairie (Bürjermeesteräi) Ue'pen, die zoo demm Kantong
Wermelskierchen unn doamit zum Arrondissemeng Elberfeild jehühren däht. Noahm
Wiener Kongreß 1814 bis 1815 koahm Ue'pen schleeßlich im Roahmen vun d'r
nöijejründeten Rhingprovinz bäi Preußen doabäi.

Noahm Zwäiten Weltkreech koahm de Jemeend Ue'pen, doamoals alsu noch
sellevsständich (bis zoo d'r Jebietsreform vun 1974/75) dann zesammen mit Bechen
unn Wipperveilen zo d'r Bürjermeesteräi vun Küürden. Wipperveilen, watt hück joa
zur Stadt Wipperfürth jehühren deht, woar bis 1975 immer enn Deel vun de Jemeend
Ue'pen jewährsen. Unn bis datt se in Ue'pen am Aanfang vum 20. Joahrhundert datt
nöije Roathuus jebout hahten (hück datt ehemoalije Pfarrhuus vun Ue'pen) haht de
Ue'per Bürjermeester uch inz föhr ne Ziet in Wipperveilen residiert.

Datt ierschte Jebäude, watt in Ue'pen jebout wuurden is, woar mit huher
Wahrscheenlichkeet d'r Ue'per Herrensitz, demm sing jejenwächtijes
Noahfoljejebäude noch immer denn uus demm Middelalter stammenden Namen Huus
Ue'pen dräht. Datt ierschte Huus Ue'pen woar wahrscheenlich noch uus Hohlz
jebout. Wann d'r ierschte Ue'per Herrensitz uus Steenen jebout wuurden is, kann
wäjen fählender Quellen uch nur jemutmaßt werden dunn. De ähldesten Deele vum
heutijen Huus Ue'pen wiesen upp'enn Enstehungsdatum im 12. udder 13.
Joahrhundert hin (luur ungen), watt äver nitt uusschleeßen deht, datt ett schun
enn steenernen Vürjängerbou jejovven hahn künnt. Datt Huus Ue'pen äver
spädesdens im Huhmiddelalter enn aansehnliches steenernes Jebäude jewährsen sing
muß, verröäht enn Dokkument uus dem Joahr 1383, datt denn Verkoof vun Huus
Ue'pen vun demm doamoalijen Herzog vun Berch aan Wilhelm vun Lülsdorff
festhahlen deht. Doa wuurd nämmich vun nemm sloß oelp jekallt.

Inz' affjesinn vun denn Wiertschaftsjebäuden vum janzen Ue'per Herrensitz wüürd
de ahle Ue'per Kirch datt nächste Jebäude jewährsen sing, watt wull vun denn
Ue'per Herren, die föhr de Ue'per Ümmjebung als Patronatsherren uch föhr de
Seelsorje zooständich woaren, als Eejenkirche jebout wuurden is. Doa Langhuus,
Turm unn die beröhmte Poorze (luur ungen) romanisch woaren, kammer doavun
uusjonn, datt die ierschte Ue'per Kirch im 12. Joahrhundert jebout wuurden is.
Wie uch späder die nöije Kirch, woar uch datt ahle Ue'per Jotteshuus d'r
hillijen Marjaretha jeweiht. Schun im 15. Joahrhundert fingt sich enn Dokkument,
wodrin die ahle Ue'per Kirch als Capella bezeechnet wüürd. In denn Joahren 1520
bis 1527 wuurd dann datt romanische Langhuus wäjen Boufällichkeeten affjerissen
unn dursch enn jotisches Langhuus ersetzt. Alleen d'r romanische Turm mit d'r
romanischen Poorze blivv erhahlen. D'r Aanstiech vun d'r Bevölkerung in unn ümm
Ue'pen mahte dann am'Eng vum 19. Joahrhundert uus Platzjründen enn Kirchennöibou
nührdisch - de ahle Kirch woar jraad inz' 18,90 Meter lang - su datt die ahle
Kirch im Joahr 1899 affjerissen wuurd.

Doa Ue'pen im Joahr 1622 sellesständije Pfarrei wuurd unn die Ue'per Priester
vun doa aan nimmie affhängisch vun denn Ue'per Lehnsherren, sundern als
Paschtüe'rsch eejenständich woaren, koahm de Wiedenhoff (d'r Weihhoff) als
nächstes Jebäude hinzoo; d'r Buurenhoff, mit demm d'r Ue'per Paschtue'r quasi
singen eejenen Lährvensungerhaalt verdeenen moaht, weil de Ue'per Lehnsherren
vun doa aan nimmie Patronatsherren unn doamit uch nimmie föhr de Versorjung vun
den Ue'per Priestern zooständich woaren.



https://ksh.wikipedia.org/wiki/Thermenmuseum

Öt Thermenmuseum ä Heerlen es ö Museum, dat em Joohr 1977 opjemaad wood un öm ö
usjejraave römisch Badehuuß öröm jebouwd wood.

Am 18. Juni 1940 bleev önö Buur, dä ö Veld do hod, wo hüü d Medde va Heerlen es,
met singe Ploch ä jätt hange. Öt stald sich öruss, dat dat Reste van ö römisch
Badehuuß wore un zo d Siedlung Coriovallum jehood. Als mo sich dat jenauer akekk
un a z buddele vong, stoss mo op d jrützde Ussjrabungsvelder va Holland. Damols
had mo dat mä opjeschrevve un di Ussjravung sälvs met Dreck zojeworpe. Em Joohr
1975 wood alles wärm ussjejrave un ö Museum doröm jebouwd. Dat maade 1977 öt
ischde Mol op. He wäde ävver net mä di Ussjravungsstöcker van öt Badehuuß
jezeechd, mo vängd och anger Denger, di di Römer en d Jäjend övverich jelosse
hand.

Öt välld net schwoch, sich vörzestelle, wi dat Badehuuß vreuer ussjeseeh had. Öt
woch ö ömmuurd Stöck Land met ö Badehuuß, dat Mosse ca 50 * 50 Meter hod. Dörch
ön Säulejalleri koom mo en ö Ömtreckzemmer, ö zweid Zemmer, zwei Dampbäder, ö
Massajezemmer un ö Wärmwasserbad. Usse woch noch ö Bad an d vresche Loff.
usserdäm joov öt do och ö Klo.



https://ksh.wikipedia.org/wiki/Technische_Krom/Aschiif/2015

Dear tech ambassadors, instead of spamming the Village Pump of each Wikipedia
about my tiny project proposal for researching team editing (see here:
https://meta.wikimedia.org/wiki/Grants:IdeaLab/Research_team_editing), I have
decided to leave to your own discretion if the matter is relevant enough to
inform a wider audience already. I would appreciate if you could appraise if the
Wikipedia community you are more familiar with could have interest in testing
group editing "on their own grounds" and with their own guidance. In a nutshell:
it consists in editing pages as a group instead of as an individual. This social
experiment might involve redefining some aspects of the workflow we are all used
to, with the hope of creating a more friendly and collaborative environment
since editing under a group umbrella creates less social exposure than
traditional "individual editing". I send you this message also as a proof that
the Inspire Campaign is already gearing up. As said I would appreciate of *you*
just a comment on the talk page/endorsement of my project noting your general
perception about the idea. Nothing else. Your contribution helps to shape the
future! (which I hope it will be very bright, with colors, and Wikipedia
everywhere) Regards from User:Micru on meta.



https://ksh.wikipedia.org/wiki/Stummfilm

Önö Stommfilm es önö Film, beij däm Beld un Tun net zösamme opjönomme wäde. Döck
weed met Jeste un Jesechtsussdröck övvermeddelt, watt sonß met Wööd rövverbraad
weed. Dörch Musik, di z. B. van ö Klaviir stammd, weed vöör jooh Senn jösorchd.
Ongertitele ersätze d Wööd.

Dr ischde Film, dä ävver noch us enkele Belder op Papier böstäng, woch Roundhay
Garden Scene un stammd us öt Joohr 1888. Ö paar Joohr spiidr, am 1. November
1895 zeechde d Brööhr Skladanowsky ä Berlin böwächde Belder. Zo d sälbe Zitt
bouwde d Brööhr Lumière ön Maschiin, beij dör önö Filmstriif met kleng Räähr
böwächd weed. Am 22. März 1895 kräte d ischde Mänsche beij ön prevate Vörführung
Filme z see. Bes dat Filme vöör öt Volk möjelich woode, durde öt noch bes zm 28.
Dezember 1895. Ä Paris zeechde d Brööhr Lumière böwächde Belder.

D ischde Filme wore mä Dokumentatiune. Sö zeechde wi önö Zoch en dr Baahnhoff
äräveerd un wi önö Könnig sing Krun op dr Kopp jösatze weed. Filme met
Schauspeller joov öt en d ischde Joohre noch net. Dat ändernde sisch isch no
1900, als Georges Méliès Filme driihnde, di jätt vorzälle woohle. Filme wi D
Reis no dr Mond un D Affär Dreivoss helte damols d Lüüh net mi op d Stööhl.
Filme wode zweimol öt Ledd usjösatze, watt Denge möjelich made, di mo sisch net
vörstelle kutt.

Dat, watt Melies zeechde, paaßde zo dat, watt d Lüüh em Theatr see kutte. Dat
ändernde sisch met dr Film Dr klenge Doktor va Arthur Melbourne-Cooper, dä öt
ischde Mol ön Katz en ön Jruußopnahm zeechde, jätt da töt Volk us öt Theatr net
kannd.

Dan jäng öt Schrett op Schrett. Met Der große Eisenbahnraub, wat op Riuparesch
met Öt Klaue beij d Baahn övversatze weed, entstäng önö Film va 12 Minütte. Dr
Cowboy-Film woch entstange. Dat Volk vong di Filme ösu jott, dat sö mi dova seeh
woohle. Kinos schosse us dr Boom.

En di Zitt veel och dr ischde Erotikfilm, dä met Am Sklaavemaad ä Österreich
jedriihnd wood.

Öt wood vorsood, dörch schwöder un net mi su jäcke Stöcke, öt Volk wärm en d
Kinosääl z kriije. Dozo woode ävver besser Schauspeller jöbrudd. Su entstäng dä
Berof vöör öt Kino, denn d ischde, di em Film z see wore, bleete oohne Naam. Dat
ändernde sisch met Asta Nielsen un Henny Porten, di zo d ischde Filmstärcher
woode.

En d USA soch öt besser vöör dr Film us. Mo erkannd flott, dat met Filme Jeld z
vordeene woch un Kinos hod dat jruuß Land jönoch. D ischde Zitt driihnde mo
Filme ä New York. Dat ändernde sisch 1910 als di Filmlüüh Hollywood als neu
Filmstadt ussmaade. He entstänge och d ischde jruuße Filme, Monumentalfilme, wi
Cabiria ,D Jöburt van ön Natiun suwie Intollerence, di jruuße Kulisse nüdisch
hodde.

Vöör dr Ischde Weltkresch woch Frankreich dat Land, ä däm d meetzde Filme
jedriihnt wode. Dat ändernde sisch en di Zitt van dr Kresch. D USA, di jo dörch
dr Kresch komm jöstürd woode, kutte Filme mache, d Franzuse dojäje nett.
Schauspeller wi Charlie Chaplin, Buster Keaton, Douglas Fairbanks Sen., Mary
Pickford un Fatty Airbuckle steechde zo d bökanndsde Mänsche op d Wält op. Dörö
Filme vüllde jruuße Kinosääl un braate Milliune en.

Massefilme wi di USA sö maade, entstänge ä anger Länder net. Ä Europa wood
vorsood, bessere Filme z driihne, di Filme sollte önö neue Stil lävvere, besser
se als dä Hoof Filme, di övver dr Atlantik jöbraad woode.

D Franzuse braate Filme öruss, di sisch an dr Impressiunismus un dr Surrealismus
aalehnde. Dörch Luis Buñuel entstänge Filme wi Önö andalusische Hond.

Dütsche Filme us di Zitt leehnde sisch an dr Expressionismus a. Robert Wiene
driihnde met Das Cabinet des Dr. Caligari un Nosferatu – Eine Symphonie des
Grauens, dä Friedrich Wilhelm Murnau als Regisseur soch, Filme, di sälvs em 21.
Jahrhondöt net vorjeiße send.

D Russe stallte met Sergei Eisenstein enne van d bökanndste Regisseure op d Bee,
dä met Filme wi Straik un Panzerkreuzer Potemkin Filme driihnde, övver di och
hüü noch jösproche weed.

Öt Äng van dr Stommfilm koom bo övver Naahd. Am 6. Oktober 1927 woch met The
Jazz Singer en Amerika dr ischde Tunfilm z see un z hüre. Dat woch dat, watt öt
Volk woohl, un va do a woode komm noch Stommfilme jödriihnt. Völl van dö
bökannde Schauspeller moote övver Naahd dr Sack packe. Sö hodde kenn Stemm, di
vöör dr Tunfilm z bruche woch, angere maade wiir, vorloore ävver a Bökanndheet.

D leitzde bökannde Stommfilme entstänge dörch Charlie Chaplin met Modern Times
un City Lights. Dono driihnde sö komm noch sun Filme. Dr Film Silent Movie va
Mel Brooks bleed ön Ussnaahm. Sälde vorsoote sö dat spiidr noch.



https://ksh.wikipedia.org/wiki/Stolberg

Stolbersch (amplisch: Stolberg (Rheinland)) es ä Städtsche em Rhingland in de
Nöhde va Oche.

Jenauer jesaat litt Stolbersch in dr Kreijß Oche. De Nobbore ringseröm (wenn man
no et Ührsche jeht) dat sind d Öcher, de Aischwieler, de Lüh us dr Kreijß Düre,
us Simmorraath un di va Ruetsche.

Ä Stolbersch jiddet völl Bösch in dr Süüde öm Shpazeere ze jo, öm ze loofe,
raadzefahre öf för anger Saache (wo ne anständije Mensch nit drövver sprescht).
Völl van die Dänger kasst d en d nöh van der Breenijerberch maache. Mo kann
ävver och op Bärsch klömme för eraafzekicke, zem Beijshpill van dr Donnerbersch,
wo enne Sendemaaß van dr WDR es.

Wie övverall im Rhingland jiddet och in Stolbersch völl Rän. Ävver de Stolberjer
han trotzdämm jo Senn! Dat meeste Wasser op dr Ääd es in dr Vichtbaach.

In dr „City“, wie man hü esu schünn sädd, kammer de Bursch akicke jo un drej au
Kersche: St. Lucia (nävver de Bursch, van de Schwatze) un zwej va de Blaue, de
Vauelsangkersch und de Kersch op dr Finkebersch. Donävver kann moch sisch och
akicke, wie de Lüü vreuer jewerkt hand. Z nänne wööre he de Kupferhöff ä
Ovver-un Unterstolberg. Akikke kann moch sisch dat em Museum Zenkhötter Hoff.

E Shtolbersch mulle se et Stolberger Platt, wat dem Öcher Platt nit fään eß,
ävver — winnijo — mem Kölsch un annder Ripuarisch Shprooche sing Ähnleschkeite
hät. Em 20. Joohondot sen er ätlije Ööt noh Stolberg jekumme, di ier eije Plat
mötjebraat hänn.



https://ksh.wikipedia.org/wiki/Stadtbrand_va_Oche

Dr Stadtbrand va Oche woch önö Brand, beij däm am 24. Mai 1656 ä mä 24 Stond
sövve Achdel va Oche aavjebrannd woch.

Em Backes va Peter Maw en d Jakobsstrooß broch dat Vühr us. Dä hod Holzkohle op
dr Söller liije losse, di noch jlimmde. Dat Holz van öt Dach vong a z brenne, un
dörch dä Wengk rassde dat Vühr va Huuß zo Huuß. Bo janz Oche bestäng us
Holzhüüser, su dat d Flamme nüüß ophalde kutt. Zö iisch brannt d Jäjend, ä dör
hüü d TH z vänge es. Als dr Wengk driihnde, brannte och d Hüüser em Norde van d
Stadt.

Als vorzalld wood, dat dat Vühr jelaad woode woch, trocke Lüüh met Waffe dörch d
schwamende Veedele. Dat vührde dozo, dat di Mänsche, di hödde lösche könne, us d
Stadt leefe un hön Hüüser opjovve. Dörch dat Vühr storve 17 Mänsche, 4600 va
5300 Hüüser vorbrannde. Van öt Rothuuß suwie 20 Kerche, Spitale un Klüster bleed
nüüß mi. Bes op di Akte, di en önö Stolle vorstoche wore, vorbrannd alles, watt
övver d Stadt Usskonft jävve kutt. Önö jruuße Deel van d Lävensmeddele
vorbrannd, su dat d Övverlävende nüüß z keue hodde. Hölp koom us öt holländische
Maastricht suwi us d beljische Stadt Lüttich, di Warele völl Kiiß schegde. Us
Kölle wood Rogge rajekaard. Damet öt met Oche wärm berjop jäng, dorfe sich di
Öcher Holz en dr Bösch van d Stadt houwe un domet hön Hüüser wärm opbouwe. Sälvs
Papst Alexander VII. scheckde Jeld no Oche. Hä hod vreuer öns ön kotte Zitt en d
Stadt jeläävd.



https://ksh.wikipedia.org/wiki/Sproach

En Shprooch (och Sprooch, Schprooch, shproach jeshrivve) is jätt, dat jeshproche
weed. Ander saare, Shprooche weede jeshwaadt. Die Wikkipedija hee es for e
Bëijshpill en der ripuarische Shprooch jeshriwwe, on et jitt och Wikkipedija's
in andere Shprooche.

De Weßßeschaff fun de Shprooche säädt, mer hann minnßtenß jood övver
8600 Shprooche op der Wälldt, andere kalle sujaa fun 35 000 udder noch mieh
Shprooche.

Shprooche deene der Vershtändejong. Eine säät jätt, ene ander vershteiht dat, un
kann och jätt domet aanfange. Esu fungkßeneet dat met dä Shprooche, un doh senn
se och för jedaach. Mer scheck sesch beim Schwaade, Shriive, un esu, jäjesiggesh
Enfommazjuhne hen un her, di en dä Shprooch ußjedröck wääde.

De allermiehßte Shprooche deiht mer shwaade, un ene joode Deijl vun uns
Shprooche kam_mer opschriive un domet och övver en lange Zick faßhallde. Ätlijje
Shprooche han_er Jebääede udder Zeijshe, om sesh domet shtumm ußzedröcke.

Shprooche hann enne Fürat an Wööt, wo drahn mer de ëijnzellne Shprooche äkänne
kann. För jewööhnlesch deiht mer en Reih vun dä Wööt henger enander hange beim
Kalle, un beldt esu ene Saz en dä Shprooch. Doför, wi mer dat määt, jitt et
Rääjelle. Di senn en alle Shprooche angersch, un jehüüre zo dä Sprooch, als ene
faßte Beshtanddeil. Jenou esu kam_mer Säz henger enander hange, öm ene Senn
ußzedröcke, wo eine Saz nit jenooch es. Un esu wigger. Janz kumpläxe Saache
kumme als ene lange Kall, odder als e Shoushpell, en Oppföhrung, odder en Böösho
dohëo.

En de Wesseschaffte vun de Shprooche beschäftesch sesch de Lëxėk met dä Wööt, di
doh sėnn, de Ettümmoloji domet, wi di wall äntshtande sėnn, de Onnomasjoloji
domet, wi de Wööt övvehoup jebelldt wääde künne. De Jrammatėk es doför
zohshtändesch, opzezëije, wi de Wööt bem Säz boue prinzippijäll verändert wääde,
mer säät och: jebeush wääde. De Syntax deit dann liehre, wie mer de jebeuchte
Wööt zosammepossumeteet, öm Säz druß wääde ze lohße, un wat un wi do de Böujunge
zosamme ze shton hann, domet dat och all sing Reschteschkeit kritt un shtemmp.
En de Rhetoorėk deiht mer sesch dann domet bevaße, uß enem Pöngel Säz en schöne
Redd odder_ene jode Vördraach ze forrme, un de Litteratuurweßßeschaff lohrt
sesch opjeschrevve Shprooch, alsu Tëx, aan, un weiß jätt dozoh ze saare. De
Ochtojraffi säät uns, wi en en Shprooch der iere Täx jeshrevve wääde, de
Foneetėk un dä ier Ongerjlėdderunge befaße sesh domet, wi de Shprooch klenge
deiht, un de Loggopäddi kann unß liehre, wi mer dä Klang hen kritt, wam_mer et
noh_nit kann.

Jetz kam_mer de ongerscheedlijje Shprooche och zosamme, of nevvenëijn bėtraachte
— dat määt de Verjliishende Shprochweßßeschaff un verzallt uns, wat de
Ongerscheed un Jemëijnsamkeite sinn, un belldt udder beschriev esu
Shprochejroppe, -famillije, Dialëkte, un noch ene janze Pöngel fun shpezijëlle
Schmölzjer us Shprooche, un Zosammehäng zwesche de Shprooche.

Mer kann der Senn vun dämm, wat ens en eine Shprooch jesaat wood, en en annder
Shprooch övverdraare, wam_mer_t kann, dat nännt mer övversäze. Bei jeshrevve
Saache jenou esu. Jäz kam_mer och dä Klang vun wat en eine Shprooch opjeschrevve
woodt, en en ander Shprooch övverdraare, oohne op dr Senn ze aachte, dä Förjang
heijß Tranßkrėpßjůhn.

Övverhoup, de miihßte Shprooche hann en Schreff, woh se mit jeshrevve wääde. Di
es lang nit bei alle Shprooche desellve, ävver de winnishßte Schreffte wääde nur
för ein Shprooch jebruch, un et jidd_er och en Aanzahl Shprooche, di mer en zwei
odder sujaa mieh Shreffte schriif. Dat kann äntweder oder sinn, mer wääßelt do
nit meddsendren de Shreff, ävver em Japaanesche schriif mer bes_op fönnef
Schreffsüßteme jemesch, wam_mer dat well.



https://ksh.wikipedia.org/wiki/Siebursh

Siebursch eßß en Stadt em Rhingland. Et eßß de Kreijßstadt vum
Rhing-Siesch-Kreijß em Südde vun Noodrhing-Weßßfaale. Mer schwaadt heä et
Sieburjer Platt.

Siebursch befingk sich op d'r räschte Sigck vum Rhing (och schäl Sigck jenannt),
26 km vun Kölle un 10 km vun Bonn entfäänt, aan der Ufere vun Agger un Siesch.
Siebursch jilt als traditionsbewusste un trotzdämm moderne Stadt. Siebursch
hät_e_ne ICE-Bahnhoff (Bahnhof Siegburg/Bonn) aan d'r neuen Iiesebahnstreck
Köln–Frankfurt am Main, aan dämm och Regionalzöch un S-Bahne vun d'r ahlen
Sieschstreck haale. Siebursch es_en Stadt zom Enkoofe met 'ner besonderen
Atmosphär. Dä Stadtkään met singem historische Maatplatz un Jebäude ka_me jot
öwerschaue. Bekannt is Siebursch och durch singe mittelalterliche
Weihnachtsmaat, beij dämm vür allem mittelalterliche Handwerkskuns zor Schau
jestellt witt.

Et Jebiet vun Sieschbursch befingk sich op_e_nem südössliche Ausläufer vun d'r
Kölsche Bucht un jrenz em Oste aan die Usslöfer vum Berjische Land, em Südde aan
die vum Westerwald und die vum Sibbejebirsch.

Et Stadtjebiet vun Siebursch weed vun d'r Siesch, d'r Agger un dem Wahnbach
umflosse. Am Sieschwehr fließt d'r Mühlejrave vun d'r Siesch av, durch de Stadt
durch, un op d'r Zang widder in die Siesch zerögg. D'r Wahnbach speißt zoeets
die Wahnbachtalsperr, bevor hä wie die Agger in de Siesch mündet.

Siebursch lit in d'r Niederrheinische Bucht, enem Becke im Norde vum Rheinische
Schieferjebirsch. Em drette Äädzickalder hät sich d'r Boddem jesetz, wodurch de
Bucht endstande es. Im Oberoligozän hieß et Land unger em Auelgau, et Meer hät
bes hinger Bonn jereicht. Im Oligozän sinn die Scheechte vun helljraue bes
dunkeljääle Ton entstande, die et für allem in d'r Jäjend öm de Aulgass jit, un
die im Meddelalder dat Fundament dozu lääschten, dat Siebursch zu ener bekannte
Döppesmächerstadt weede kunnt. Nohdem et Meer dann widder fott wor, han sich he
och noch Sand jemengt met Brungkollflötze drop avjelagert. Dat kann mer och janz
jot in de Rhing-Terasse (und denne vun de angrenzende Flüss wie Siesch un Agger)
sinn.

Amtierender Bürjermeester is Franz Huhn (CDU), der dat Amt 2004 von Rolf Krieger
övvernommen hät.

D'r Braschosser TV 1913 spillt met singer Mädche- und Herrenmannschaff in der 2.
Bundesliga Nord.



https://ksh.wikipedia.org/wiki/Sibbejebirsch

Ed Sibbejebirsch ees eh Jebirsch dat op de räschte, odder ößlije, Sick vum Rhing
beij Köningckswinte un Bad Honnef litt. Ed ömfass circa 40 Bersch un Höwele. Dä
hüchste Bersch eß dä Öölbersch met 461 m.

Wesseschafflich eß et Sibbejebirsch durch Vulkanismus enstande, äwer schöner sen
die Legende.

Die zahlreische Jesteensaarte us däm Sibbejebirje wutten ad vun dä Römer en
Steenbrüsch avvjebaut un für dä Bau vun Jebäude benutz. Dä nohjelejene Rhing dät
dobei als Transportstroß deene. Av däm 11. Joorhundert wutten die Steenbrüsch
dann wedder eröffnet. Se woren noh dä Römer lang nitt jenutzt wudde. Em
Rhingland wutten en dä Zick etlische Kirche jebaut un do wor dat Jesteen us däm
Sibbejebirje am nööchste. Ed berühmteste Beishpill für en Kirch met Jesteen us
em Sibbejebirje ees dä Kölner Dom. Für däh wudd över 300 Joor Steen em
Sibbejebirje jebrooche un dann mem Scheeff noh Kölle jebraat. En Kölle sin och
sönß noch ettlijje Kirche un anndere Hüüser met Sibbejebirshß_Shtejn gebout
woode. En andere Kirch met Steen us em Sibbejebirje ees dat Kloster Heisterbach.
Dä Avvbau vun Jesteen ees bes en ed 20. Joorhundert wigger bedrivve wudde un
iirz am 7 Juuni 1922 wudd ed Sibbejebirje zom Naturschotzjebiet erkläät. Äver
iirz doorch en Verordnung us däm Joor 1930 wudd dä Avvbau vun Jesteen
endjülltisch ungersaaht un die Steenbrüsch wutten jeschlosse.



https://ksh.wikipedia.org/wiki/Schw%C3%A4ngelr%C3%A4%C3%A4sh

Dat Schwängelrääsh jidd et en op äĳn oddo anndere Wiiß ald jannz lang, un en
fille Länndo. Et hillef de Buure bäĳem Ärrebäĳde o m Fäldt. Domet hä singe Akko
bes aan do Rannd eraan nuzze kann, zom Bäĳshpill bäĳem Flööje un Sääje, mußß e
bäĳm Driije met singem Akko Jeräät, e Shtöck wigk dorsh de Luff övver et
Nohberslandt künne. Manschmol häjs et met äĳnem Radt] darf e rövver, odder hä
kann 1 Äll, odder ne hallve Meeter, odder 2 Älle, odeer sujaa ene jannze Meeter,
met däm Schwängel hinger singe Zochdiiere, odder hinger em Träkker övver et
Fäldt nevve draan odder övver enne Wääsh schwenge. Dat kam mer imm nit vobeede.
Un do darref mer imm och nix en do Wääsh lääje. Dat häijß, et darref do nix
hüüter sinn alß wie dat dä Schwängel noch drövver paßß. Do darref mer nix hen
boue, un käĳn Beum plannze. Dröm sinn Zeun, wann dä Nohber etwa Fii hälldt,
emmer enne Schrett odder zwäĳ vun dä Jränze fott. Su vriß dat Fii nit fum Nohers
Akko, sellfß wännet dä Kopp dorsh do Zaun stisch, un dä Nohber hät Plaz för
singe Träkko se wände.



https://ksh.wikipedia.org/wiki/Schmolz

Dä Schmolz oo dat Schmölzje ess_ene Knubbel odder en Sippschaff. En Menge
Minsche, di zosamme jehüüre. Se künnte meddeneejn verwandt sin, se künnte enn
eijnem Huus wůnne, Frünnde sinn, enem Kääjelklup odder enem Fasteloovendsverein
aanjehüüre. Ävver och Diere künne Schmölzjer bellde. Ene Schmolz Beije kann ëine
janz schön bang maache, wam_mer nit drop jevaß es, un och Ratte un Müüß trädde
öf en Schmölzjer op, odder jonn zesamme op Wanderschaff, selvs wam_mer_et nit
süüht. Och bei de Flanze kam_mer dat beobachte. Wä kennt dat nit am Rand fum
Jaade — do es entweeder ene Schmolz fun Maijlöksche udder jaa keij. Janz sellde,
dat ens ein allëijn am blöhje es, un spääzdenß em Johr drop es dat dann och nit
mieh allëijn. Wann öhnswoh ene Scheißhoufe eröm litt, do kütt tirëgg_ene janze
Schwarrem Fleeje un freut sesch draan. Di föhle sesch em Schmölzje jeweß
wohler.Mansch Minsche kumme oohne ier Schmölzje nit zerääsch, der eijne määt
dit, der andere dat, un keine kann Alles, ävver mer kennt sesch, mer hellef
sesch, un esu mëijßtert mer et Lääve jemëijnsam. Besönders wam_mer ene Enndrock
maache well, un zëije, dat mer starrek es. De Foßballfäns uß de Södkurref, ene
Knubbel Fetze, di_j_en de Shtroohß e beßje Rabbaz em maache sin, jenou wi ene
Schmolz Löwe, udder e Ruudel Wöllef, udder ene Schwarrem Fesch, en Demmo, jede
Famillėsch, all han se dat „Zosammehallde un jet jebacke krijje“ drop.



https://ksh.wikipedia.org/wiki/Schluff_(Bahn)

Dä Schluff eß en ahle Iesebaan en Kriewel un direk drömeröm. Hä eß bei de
äählßte privaate Baahne in jannz Deutshland.

Dä Schluff es jez en Museumsbahn. För dä Bedriev zoshtänndish ess ene Vereijn,
dä „Schluff und historische Verkehrsmittel Krefeld e. V.“ en Kriiwel.

Der Name „Schluff“ kütt vun „schluffe“ wie mer sish denke kann, unn dat hätt
zweijelej Sinn. Wänn dä Schluff aanjedamp kütt, do kannß de n schun vun wigk her
piefe hüüre, un wenn e dann nööer kütt, da hüürt sish dat aan, wie wenn jaannnz
laaanngsaahm eine met singe Schluffe övver de Ääd jeschluff köhm— nuur dat dat
jet louder weet, wänn hä noh eß. Ish han et selver jehoot. Dat zweijte es, dä
Schluff es nit jraad flöck. Dä schluff so zo saare durrəsh de Landschaff. Ish
han et nit ußßprobeet, ävver ish jleuv, nääven däm Schluff kannz e mi m Faarat
jemöötlish nevven heer faare.

Em Johr 1868 wood de„Crefeld-Kreis-Kempener Industrie-Eisenbahn-Gesellschaft“
(CKKIE') et eetß jejründt. Em Johr 1874 hätt se widde zo jemaat. Se woo Pleite.
Em Johr 1880 dann hätt de „Crefelder Eisenbahn-Gesellschaft“ (CEG) dä Laade, un
de Shiene, un wat söns noch övverish woo, üvvernumme. De CEG hann se shpääder
med dä neue deutsche Shriefwieß för di Stadt dann och enz en „Krefelder
Eisenbahn-Gesellschaft“ (KEG) ömjenannt.

jehatt. Domet hätt de KEG beß ėnn t Johr 1985 Minsche un Zeush jefaare. Dat Netz
vun dä Baahn eß ävver in dä Zick jet jeschrummf woode.

Zick 1980 fiert vun Mai bes Oktoober et Sonndaachß un Fierdaachß en
Musejumßbaahn op dä Verbindung zwesche St. Tönis övver Nochtbaanhoff und Hüllß
noo m Außfluchßjebeet am Hülser Bersh. De Zöch sin voll. De Lück brenge ihr
Faarääder met, manchmool sin di zweij Waare för de Faarääder knubbelßvoll.



https://ksh.wikipedia.org/wiki/Schloss_B%C3%A4nsberch

Schloss Bänsberch litt em Veedel vun Bänsberch vun dä Stadt Berjisch Jladbach em
Berjische Land.

Johann Wilhelm II. wor Herzooch vun Jülich un Berch vun 1679 bes 1716. He es bei
dänne Lück als Jan Wellem en Erennerung jeblevve. Sing Residenz hatt'e en
Düsseldorf. Noh Bänsberch kom he allemolde em Hervs. Em benohberte Könichsfors
jing he et leevs op Jach. Sing Frau, dat Anna Maria Luisa, wor janz bejeistert
vun däm herrliche Bleck op et hüjelije Berjische Land. Die Aussich dät se an ehr
Heimat, de Toskana, erinnere.

Nit zoletz öm singer Frau en Freud zo maache, hät dä Jan Wellem dat neue
Bänsberjer Schloss baue losse. Singe Architek Jraaf Matteo d'Alberti hät dat
Barockschloss jenau op dr Kölner Dom usjerich, su dat dä Jan Wellem vun
Bänsberch us en prima Aussich op dr Dom hatt. 1711 woren de Wäng un et Daach
fäädich. För dat Interieur ze sorje hatte renommeete Künsler wie Antonio
Belluci, Antonio Pellegrini, Jan Weenix un Dornenico Zanetti.

Vun 2002 bes 2005 wood em Schloss Bänsberch dä Grimme Online Award verjovve. Bei
de Foßballweltmeisterschaff 2006 wor de Foßballmannschaff vun Südkorea em
Schloss ungerjebraat.



https://ksh.wikipedia.org/wiki/Schiffje_(K%C3%B6ch)

Wenn de ne aale Herd in de Kösch häß, dä met Klütte odder met Holz jestoch weed,
dann hätt dä villeijsh och e Schiffje. Dat es en Aat Pott för heijß Waßßer un
ene Deeijl vun däm Ovve. Dat sizz enn ennem Fach vun dä Bovversick vun däm Ovve
drin, so dat dat vun unge och schöön Wärm kritt. Mer hätt es mießtenß der jannze
Daach aan der Sick setze, wo t nit tireck o m Füür es, ävver de Hetz vum füür
drunger vobeij trick om Wääch na m Kammiin. Wänn der Herd dofür jebaud eß, ann
kannsd t och woanders hindunn, do mußß de blooß en Plaat ömlääje un me m Shiffje
tuusche. So kannß de t och för Wasse rishtish ze koche nemme. Et kütt ävver op
de Bauaat drop aan, obb et dat ußßhallde kann.

So e Shiffje eß nomaalerwieß viereckish met affjerundete Ecke, et eß natüürlijj
uß Iese un jlännz schöön, wam mer et ööndlish jepuzz hätt. Innedren eß Wasser,
na klaar. Bovvendrup hädd et ne decke Deckel. De Wäng un dä Deckel sin mießtenß
innendrinn isoleet, dat dat Wasser och schöön wärrm bliev.



https://ksh.wikipedia.org/wiki/Schambehaarung

Onger Schamhoore vorsteehd mo d Hoore, di dr Mänsch am Ongerliiv had. Sö waaße
isch beij d Pubertät un vänge sich öm d Jeschlechtsorjane va Mann un Frau.

Schamhoore waaße beij dr Mänsch en d Pubertät. Dat bedüüt, dat Jonge so em Alder
va öm d 12 Joohre, beij Mäddcher komme d ischde em Alder va 10 Joohre. Beij d
Vraue hand d Schamhoore d Form van ö Dreieck, bei Männer es di Form net ösu
ussjeprächd. Do waaße d Hoore bes zm Naavel örop.

D Funktiun van d Schamhoore schingd em Laufe van d Evolutiun aavjenomme z ha. Mo
nämmt a, dat sö vöör öt Vordunste jedaahd wore. Jeschlechtshormone, d Pheromone
sollte dodörch besser vordeehld wäde könne. Dat helpd öt Männche un öt Wiffje,
si Jäjenövver z zeeje, dat Spass am Poppe do es. Zosätzlich schötze Schamhoore
och jäje Kält am Ongerliiv.

Ä ald Kulture van d Südsee un Afrika stönd Schamhoore vöör Frochtbarkeet und r
Well Kenger kriije z welle, z hiirode. Dr Islam dojäje sitt ä Schamhoore ö
Zeeche von Dreckichkeet, su dat di do vottgemaad wäde.



https://ksh.wikipedia.org/wiki/Sch%C3%B6rreskaar

En Schörreskaar es en Kaar us Holz. Domet ka'mer schörje. Soll heiße: Domet
ka'mer schwer Lassde schiebe. Die Kaar hät vürre e Radd un es komplett us Holz
jemaat. De Buure han met denne Kaare fröher schwer un sperrije Lassde nohm Maat
jebraat. Et soll och ad ens vürjekumme sin, dat se späd ovends ene Besoffski met
su en Kaar noh Heim jeschörch han.

Hückzedaach jitt et jecke Lück, die met denne ahle Kaare Weddrenne veraanstalte.
Alle naslang triff mer em Berjische Land op en Kirmes met enem
Schörreskaarerenne. Dan weed de Stroß för de Autoverkier jesperrt un die Kaare
han Vürfaht. Wie flöck die Kaare de Stroß erav jöcke ... dodrop kütt et janit
esu aan. Die Kaare weede staats erusjeputz un löstije Fijure un Spröch draan- un
dropjebaut. Dat jefällt denne Lück, die om Trottoir stonn un zoluure. Am Engk
vun demm Spektakel kritt die schönste Kaar ene Pries.

Et Brauchtum vum Schörreskaarerenne fingk mer allemolde em Berjische Land, ävver
och dröm eröm. Zom Beispill en: Wahlscheid (Lohmar), Bensberg,
Düsseldorf-Urdenbach, Herkenrath, Köln-Rath, Kürten, Langenfeld, Marialinden,
und Rösrath.



https://ksh.wikipedia.org/wiki/Sch%C3%B6nheit

Onger Schünnheet vorstehd mo önö Bejreff, dä jätt beschriivd, dat önö anjenehme
Ädrock beij önö Mänsch hängerlätt. Dat kann ö schünn Beld, ön anjeneehm
Värvzösammestellung övv ön schünn Persun see.

Watt Schünnheet meent, hängd döck van d Zitt aav. Ä ee Jahrhondöt es jätt
schünn, watt ö Jahrhondöt spiidr net mi als schünn aajeseeh weed. Jott sitt mo
dat beij Modeartikele. Su woch dr Minirock ä ee Joohr dr leitzde Schrei un ö
paar Joohr dono driihnde sich kenne mi no ön Vrau en dat Kleerstöck öm.
Wesseschaffte wi d Soziologie un d Ästhetik, önö Deel van d Psychologie vorsöcke
Schünnheet en Aavhängichkeet van d Zitt z ongersöcke. Anger Wesseschaffte werke
dönö zo.

Völl Jeneratiune hand sich at met dat Wood Schünnheet örömjeschlaare un vorsoote
z beschriive, watt mo doronger vorstooh kann. Bekannde Mänsche, di sich Jedanke
dozo jemaad hand, send Alexander Gottlieb Baumgarten, Gottfried Wilhelm Leibniz
suwi Immanuel Kant, dä z. B. Schünnheet als Jäjestand van ön Tätichkeet van d
Urdeelskrafft beschriivd.

Schünnheet en d Konst es dat schünn jemaade, dat watt d Lüüh vöör schünn halde,
dat watt als schünn beschrävve weed. Völl schünn Denger z. B. beij Belder
ongerliije önö Wandel un wäde mä vöör schünn jemaad. Dr Wäch zm Kitsch es dann
net witt.



https://ksh.wikipedia.org/wiki/Sauerbraten

Suurbroone es ö Eiße, dat öt öm Rhingland dökk jitt un janz einfach z maache
ess. Watt brutt moch dozo? 1 Kilo Rinkfleesch, jätt Essisch, 2 Lorrbeerbläär,
2 Nelke, 2 Öcher Prente, 1 Ölsch, jätt Botter, Appelkrutt övv Röbbekrutt, Peffer
un Salz.

Dat Rinkfleesch weed zösamme met önö joe Schoss Essisch, 2 Lorrbeerbläär,
2 Nelke un ösuvöll Wasser vör önjöväär 3 Daach kööl jehalde, dat dat Fleesch
emmer janz en di Brööh steht. Aaf un zo moss moch öt at öns driine.

En önö Pott weed Botter ußjölosse un dat Ölsch ajebroone. Dozo jitt moch dat
Fleesch op dat moch jät Peffer jitt. Salz kütt isch spiidr dorop. Moch broont öt
so lang bes dat öt jätt värv kitt. Dono jitt moch ön joo Tass van di Brööh dozo
un vüllt dann asu völl Wasser dozo, dat moch jönoch Zaus kitt. Di Lorrbeerbläär
un di Nelke komme och dozo. Dann bröckelt moch di 2 Öcher Prente en de Pott un
unjeväär 1,5 jruuße Läffel Appelkrutt. Wä wäll, da kann och noch ö paar Rosinge
dozojävve. Dat brutt ävver net.

Dozo paaße Nuddele. Moch kann ävver och Knödele of Äddäpple eiße. Appelkompott
darf och nät väähle.



https://ksh.wikipedia.org/wiki/Ron_Weasley

Ronald "Ron" Bilius Weasley, in 't Hollensj Wemel, (1 meëts 1980) is ee
personage in J.K. Rowlings höar Harry Potter-bucher. Dit personage is bis noe
tsau in alle Harry Potter filme jesjpieëld durch d'r Rupert Grint.

D'r Ron zieng tswai bitste vrung op Hogwarts (Zweinstein) zunt d'r Harry Potter
en 't Hermione Ganger (Hermelien Griffel). D'r Ron en d'r Harry zient ziech vuur
't ietsjt in 't ietsjte bóch, went d'r Harry perron 9 3/4 zukt; op 't Londens
King's Cross Station. Ze deële ing coupé in d'r Hogwarts Express
(Zweinsteinexpres). D'r Ron lit d'r Harry kennismaache mit zieng tsaame rat
(Scabbers, Schurfie) en d'r Harry deëlt sjnuuts mit d'r Ron.

Alle personages in de bucher neume 'm ¨Ron¨, mit oetzondering van 't Luna
Lovegood (Loena Leeflang) dat 'm ummer ¨Ronald¨ neumt, en d'r Ron zie
ex-vrundinsje, 't Lavender Brown (Belinda Broom), dat 'm ummer "Won-Won" (in de
Nederlandsje uvverzetsoeng ¨Ronnieponnie¨) neumt. D'r Ron is d'r zoon van d'r
Arthur en 't Molly Weasly (Wemel), en d'r broor van d'r Bill, Charlie, Percy,
Fred, George en 't Ginny.

Op Hogwarts (Zweinstein) deelt d'r Ron inne sjlofzaal mit d'r Harry, Neville
Longbottom (Marcel Lubbermans), Simon Filister en (Dean Thomas) Daan Thomas.



https://ksh.wikipedia.org/wiki/Robert_Mugabe

Robert Gabriel Mugabe (* 21. Februar 1924 ä Masvingo, Simbabwe) es dr Chef van d
ZANU-Partei un va 1987 a öt Staatsovverhaupt van dat Land. En d ischte Joohre
wood hä als Spräächer van dr Süde va Affrika ajesee ävver dat ändernde sisch en
d leitzte Joohre. Mi un mi held mo häm vöör önö Diktator dä d Weetschaf va si
Land äraavweetschafte deed.

Mugabe wood en öt vreuere Rodesie jeboore un studiirde an d For-Här-Universiti.
Dono maade hä si Studium an önö Hoof anger Stelle ä Afrika wiir un werkde zm
Deel och do. Ä Jana liirde hä sing Vrau Salli kenne, di ävver 1992 storv. Mugabe
hiirode spiir sing Sekritärin.

Em Joohr 1960 koom Mugabe no Rodesie zöröck, vortoon ön marxistischö Ästellung
un wood Chef van dr radikale Vleuel van d ZANU-Partei. Hä koom vöör 10 Joohr en
öt Jevängnes un kämpfde dono jäje d Wisse ä si Land. Als d Ängländer d wisse
Rejiierung dörch ön schwazze ersatz, wood Mugabe am 4. Määz 1980 zm
Premiemenester jewäählt. En di ischte Joohre vorsproch Mugabe dat ä si Land
Schwazz un Wiss zsammelääve kütte ävver dat ändernde sisch bald. Sing Politik
wood radikaler un radikaler. Sing Jeschner woode ongeerjebottert, d Weetschaf ä
si Land jäng kapott un watt vreuer ö Land met d beidste Schülle ä Afrika woch,
dat wood ä Äntwicklungsland. Mugabes Lüüh braate 1982 onjeväär 20.000 Mensche
öm.

Als en d 90er Joohre d Apartheed ä Südafrika z Äng jäng, Mugabes Vrau storv un
komm noch Jeld ä si Land koom vorschärvde sisch sing Politik noch mi. Mi Köpp
rollde.

Z ön Hongersnuut koom öt als Mugabe am Äng van d 90er Joohre d Wisse öt Land
aavnoom. Hä hod erwaat dat d Schwazze öt schaffde, si Land z vorsorje ävver dat
fluppde net. Simbabwe wood ärmer un ärmer.

Ömsträddene Waahlsiije joov Mugabe en d leitzde Joohre bkannd als hä Morgan
Tsvangirai bösiichde.



https://ksh.wikipedia.org/wiki/Ripuarisch_(Shprooch)

Ripoarėsch Sprooche eß enne Bovverbejreff för Sprooche ussem Rhingland uß dä
Jääjend zwesche St. Vith, Aahwieler, um Kirchroa, Nüss, Düsseldorf, Jläbbisch,
Waldbröl, Siburg, Remaren, met Oche, Bonn un Kölle dren. Et jitt enne Houfe
Ripoarėsch Sprooche, jood mii wi 120, un fass övverall sin se sesch jannz
äänlėsj, wenn et de Nohpere sin, un de Ungersheed weede emmer jrüüßer, wënn_se
wigger usseneeijn sinn. Esu jet weed og e Dijalekskontiinuum jenannd.

Fun de Ripoarische Sprooche un Sprooche-Jroppe, un di Sprooche wo mer_et nit
jannds_esu jenou saare kann, de su jenanndte Jränß_Dijalägte, eß hee enß enne
kümmerlijje Aanfang fun_enne Lėßß do_fun, noh_m Allfabeet zotteet

(*) dat Hötter Platt eß faßß ußjeshtorrve, eß këij ripwarische Sprooch, mer
hann_et hee nattööelesh opjenůmme, wëijl_et nuur em Jebeed zwesche de
ripuarische Sprooche jekallt weed. (?) dat künnt janz fokiehjt jeschrivve sinn.
Do moss_ens_enne Ėijhëijmische raan. (L) dat hüot bej de Limburjėsh-Bërrjėshe
Sprooche, di_mo ijo sällde bej de rippoarėsche Sprooche zälle dëijdt. (M) dat
hät fill fun de Mosel-Frënkėshe Sprooche aan sesch.



https://ksh.wikipedia.org/wiki/Regina_Zielinski

Regina Zielinski[1] (* 2. September 1924 ä Siedliszcze, Poole als Regina
Feldmann) troff zösamme met 800 anger Jüdde am 20. Dezember 1942 em
Vornichtungslajer Sobibór met önö Päädswarel en. Dä braad sö us öt Arbeedslajer
Staw-Nowsiulki. Sö woch enn va mä 47 Övverläävende us öt Vornichtungslajer va
Sobibór.

Va Gustav Franz Wagner, önö SS-Mann wood sö su zösammenjeschlaare, dat enn van
hör Niire su schwoch vorlätzt wood, dat sö ni mi werkde. No dr Zweide Weltkresch
mood sö russoperiird wäde un 5 Mond em Spital bliive.

Beij dr Opstand em Lajer kutt sö als enn van di winnije Vraue aavhouwe un made
sich no Dütschland op, weil sö öt en d Hööhl van dr Löw vöör sicherer held als
irjends angisch. Sö koom no dr Kresch no Frankfurt un werkde do ön Zitt als
Kengermädsche. Regina Zielinski hiirode am 24. Dezember 1945 ä Wetzlar onger dr
valsche Naam Wojciszyn un wandernde am 3. Aujust 1949 no |Australije us.

Nävver Regina Zielinski övverläävde mä Hela Felenbaum-Weiss, Eda Lichtman, Zelda
Metz-Kelbermann, Estera Raab, Ursula Stern suwi Selma Wijnberg dr Opstand va
Sobibór.



https://ksh.wikipedia.org/wiki/Prym

Dr Preem, ejentlich d William Prym GmbH & Co. KG, es öt äldste
Famelieongerneeme, dat öt ä Dütschland jitt. Preem had dr Setz ä Stolbersch.

Jöjründ wood Preem em Joohr 1530 dörch William Prym ä Oche. Hä woch önö
Joldschmedt, dä öt sisch op öt Werke met Koffer un Messing däng. Als hä Ärjer
beij di Öscher kräät, trock hä met Sack un Pack no Stolberch, wo öt häm ösu jott
jäng, dat hä jrüßer un jrüßer wood.

Bösongisch öt Vorwerke van dat vädije Metall zo Halvvädischwach braat häm völl
Jeld en d Teisch. 1885 ervong mo beij Preem dö Druckknööf, di dat Werk op d Welt
bökannd maade. Ävver och dörch Nolde maade hä va sisch mulle. Zo di Zitt hod
Preem ö zweide Werk ö Österreich, dat ävver no dr Zweide Weltkresch net mi zo öt
Ongerneeme jöhood. Isch 1955 kutt Preem öt wärm opkoofe. Önö Deel va Preem, dä
onger dr Naam Prymmetall leef, wood em Joohr 2002 zösamme met öt Walzwerk va
Preem an d Norddütsche Affinerie vorkooft.

2007 troff öt Preem häll. D EU vorhong ön Strof. Di ä Brüssel mente vassjöstald
z ha, dat öt Afsproche övver dr Priiß jöjovve had. 40 Mio. Euro mood Preem
zaahle. Preem jäng dojänge a un schaffde öt, dat dat Urdeel va 40 op 27 Milliun
Euro avjöänderd wood.



https://ksh.wikipedia.org/wiki/Preem

Dr Preem, ejentlich d William Prym GmbH & Co. KG, es öt äldste
Famelieongerneeme, dat öt ä Dütschland jitt. Preem had dr Setz ä Stolbersch.

Jöjründ wood Preem em Joohr 1530 dörch William Prym ä Oche. Hä woch önö
Joldschmedt, dä öt sisch op öt Werke met Koffer un Messing däng. Als hä Ärjer
beij di Öscher kräät, trock hä met Sack un Pack no Stolberch, wo öt häm ösu jott
jäng, dat hä jrüßer un jrüßer wood.

Bösongisch öt Vorwerke van dat vädije Metall zo Halvvädischwach braat häm völl
Jeld en d Teisch. 1885 ervong mo beij Preem dö Druckknööf, di dat Werk op d Welt
bökannd maade. Ävver och dörch Nolde maade hä va sisch mulle. Zo di Zitt hod
Preem ö zweide Werk ö Österreich, dat ävver no dr Zweide Weltkresch net mi zo öt
Ongerneeme jöhood. Isch 1955 kutt Preem öt wärm opkoofe. Önö Deel va Preem, dä
onger dr Naam Prymmetall leef, wood em Joohr 2002 zösamme met öt Walzwerk va
Preem an d Norddütsche Affinerie vorkooft.

2007 troff öt Preem häll. D EU vorhong ön Strof. Di ä Brüssel mente vassjöstald
z ha, dat öt Afsproche övver dr Priiß jöjovve had. 40 Mio. Euro mood Preem
zaahle. Preem jäng dojänge a un schaffde öt, dat dat Urdeel va 40 op 27 Milliun
Euro avjöänderd wood.



https://ksh.wikipedia.org/wiki/Pomp_%28Maschin%29

En Pump (Pomp) eß en Maschien, wo mer jät met bewäje kann, wat mer sönß och
schödde kann, ävver och Luff. Bänzin, Jertraide un Määhl, Bier un Wing, Stöbb,
dat weed all met Pumpe bewääsh. Rin in dä Silo, rus us däm Silo, rin en dä Kahn,
en der Waaren, en der Tank oder zom Verjaaser, övverall sin Pompe am Werreke.

En Kolevepump besteijt us enem Zylinder, enem Koleve, enem Rückschlachventill,
eh bischje Rühr un enem Pompeschwengel. Dä Pompeschwengel is vun bouven an dem
Koleve befestich un kan dä en enem Rühr erop un eraf bewäje. Jeijt dä Koleve
jetz erope, dann widd en däm Roum unger däm Koleve ene Ungerdruck erzeuch.
Dodorch widd Wasser dorch eh Rühr anjesauch. Bewäch sich dä Koleve jetz noh
unge, widd dat Rückschlachventill opjedröck un dat Wasser kann en dä Roum över
däm Koleve jelange. Ändert dä Koleve jetz widder sing Richtung widd dat Wasser
över em wigger huhjedeut, weil dat Rückschlachventill zoh jeijt un dat Wasser
nit zeröck loufe kann.

En Verdrängerpomp verdrängk also emmer ene bestimpte Roumeenhalt. Dä ees
avhängisch vun dä Baujröße vun dä Pomp. Die Pompeaart ees en de Rejel
selevesaansauchend. Andere Verdrängerpompe sin:



https://ksh.wikipedia.org/wiki/Podolsk

Podolsk es ön Industriestadt un ö Vorwaltungcenter van d Bözirk Moskau Oblast ä
Russland. Öt litt an dr Pakhra Floss, önö Nävvefloss van d Moskwa. Öt es d
jrützde Stadt ä Moskau Oblast met em Joohr 2002 jezallde 180.963 Böwonner. 1989
wore öt noch 209.178 no 183.000 (1974), 129.000 (1959) und 72.000 em Joohr 1939.

Dr Orsprong va Podolsk woch öt Dörp Podol dat em 18. Jahrhondöt zo öt Danilov
Kluster ä Moskau. Dörch Katharina II. wood Podolsk em Joohr 1791 öt Stadträäth
vorjävve woode. Zo di Zitt deelde mö ä Russland öt Land jraad ä
Vorwaltungsbözirke en, ernannd Vorwaltunschefs un dobeij entstänge och neu
Städt.

Vöör d Russische Reovolutiun va 1917 woch Podolks enn van d jrützde
Industriestädt va Russland. Su joov öt do ön Singer Fabrik, di Niihmaschine
herstalld.

D Ulyanov-Famelisch läävde ä Podolsk. Vladimir Lenin besood d Stadt o paar mol.
Hä besooß do och önö klenge Landsetz un ön Hött. Em Joohr 1900 held Lenin ä
Podolsk ö Treffe met d Sozialdemokrate us Moskau un anger Städt aav, domet sö
häm beij d Iskra, ön Ziidung, di öruss jejävve wäde solld, ongerstötzde.

Em Joohr 1971 wood Podolsk dr Orde van öt Ruuh Banner vam Werk vorlinnd. En d
Sovietzitt wooch Podolks enn van d Industrijijante en d Moskau Oblast. Zo di
Zitt joov öt mi als 20 Fabrike, di en d Stadt ekßisteerde. D meetzde
[Mensch|Lüüh]] weerkde beij di Firme. Em Joohr 2000 wood do önö jruuße
Militärstötzpunkt jejründ. 7 Meile van d Stadt (Microyone), dä em Joohr 2011
Igor Minin ongerstäng. Podolks es dr Setz van öt Zentralarchiv van öt Russische
Vorteiligungsmenesterium.



https://ksh.wikipedia.org/wiki/Pl%C3%ABnke

Plenke odder Plänke deiht mer bemm Schriive, wammer Zwescheröüm tipp, wo_er kein
henjehüüre, vör odder henger enem Sazëijshe odder annder esu äähnlesch Zëijsche.

Henger Aanföhrungszëijshe, Klammer-Op, Trennshtesch, un mansche Bendeshtresch
jehüüre bei uns kein Zwescheröüm. Vör Komma, Punk, Shtreshpungk, Roofzëijshe,
Froorezëijshe, Afföhrungszëijshe, Klammer-Zoh, un mansche Bendeshtresch shtonn
beij uns kei Zwescheröüm.

Wann dann doh doch eine eß, weed dä och ene Plenk ov Plängk jenannt. Dat Woot
kütt fum änglesche blank, wat genou „Zwescheroum“ odder Leddisch-Zëijsche
bedügge deiht.

Wam_mer et Jääjedeil määt, alsu Zwescheröüm fott löht, di do hen jehüüre, dann
säät mer, mer dëiht „Klëmpe“.

Em Dütsch sen de Zwescheröüm bem Tippe un Schriive un em Schreffsaz en der DIN
5008 jerääjellt, un mir hallde uns hee em Kölsche och do draan. Vill ander
Shprooche dunn dat jenou esu uddder janß ähnlesch maache, ävver lang nit all,
nit ens di och uns Lateinesche Schreffzëijshe bruche donn.



https://ksh.wikipedia.org/wiki/Pijin

Pijin weed mä va onjöväär 15.000 Mänsche als ischde Sproch jömulld, ävver mi als
300.000 Lüüh könnö Pijin als zweide Sproch.

Pijin vängd en öt Tok Pisin va Papua Neuguinea, öt Bislama va Vanuatu un öt
Torres Strait Creole va Australie sing vorwandte Sproche.

Am Aavang van öt 19. Jahrhondöt entstäng em Stelle Ozean (Pazifik) ön Sproch, di
zm Deel van d Walvänger opjöbraad wood. Sö holp d Änglander, sisch met dat Volk,
dat di Inselwält böwonnde, z ongerhalde. Öm d Medde van öt 19. Jahrhondöt woode
völl Persune jöbrud, öm Zuckerrohr a z bouwe. Dozo schnappde sisch d Wisse
Männer un Vraue van d Insele. Blackbirding wood dat jönannd. Zo di ärm Söck
jöhoote och öm d 13.000 van d Salomone. Op di Zuckerrohrplantaje wood di Sproch,
di vörhen at beij d Walvänger jöholpe hod, bönötzd, öm tösche Kreole un Wisse öt
Vorständije z ermöjeliche. Als d Lüüh van d Solomone no Heem koome, braate sö di
Sproch Pijin met. Di enkel Sproche Pijin, Tok Pisin un Bislama entstänge
dodörch, dat sisch di Handelswääch un domet di Aar tun Wiiß, wi di Sproch jöbrud
wood, ongerscheede.



https://ksh.wikipedia.org/wiki/Pf%C3%BCtze

Önö Pötz es ön Aasammlung va Wasser, di z. B. op ön Strooß, op önö Plei övv en
önö Bend stooh blävve es.

Pötze send döck dr Orsprong va kleng Siive övv Bääch, wi mo beij dr Flaaßbaach
jott see kann.

Pötze deene en d Natur völl Deere als Lävensraum. So bruche kleng Deere, wi d
Molche, Vreusche un Salamandere sun Ecke, öm lääve z könne. Döck bliid dat
Wasser en önö Pötz net lang stooh. Es öt ävver ösu lang en dat Louch, dat voll
jöloufe woch, öm d kleen Deercher Zitt z jävve, us öt Ei z kruffe övv als Larv z
övverlääve, dann had dä Pötz jönau dat jödooh, watt hä do kann, ö Biotop
jöbeäld.

Dat Wasser ä Pötze kann va ongerscheedliche Ställö komme. Su kann öt Räähnwasser
see, ävver och Wasser, dat us dr Bohm kütt, Jrondwasser. Su Wasser bliid en önö
Pötz meeßd lang. Em Wengkter kütt och Wasser us dr Schnii dozo. Schneiwasser es
vöör d Deere ävver net van ö sun jruuße Roll, do öt öm di Zitt z kald es, öm
vöör di kleng Deercher ön Roll z spälle.



https://ksh.wikipedia.org/wiki/Petersberg

Dä Pittersbersh issenne Berj im Sibbejebirje. Hä is 331 meter huh. Op de linke
Sick es et Bundesjästehus vun dä Bonner Rejierung, esu 2/3 der berjerop. Nu sin
di aff noh Bärlin un dat Jästehus ess och en Hottel jewoode, wo jeder erinnkann.
Wänner et Jäld dofö hätt. Su jesinn kann do koum Eijner erinn.

Fun Nidderdolledörp jeiht enne Wääsh zwesche däm Falkenbersh, dm nördlijje
Nohbor fum Pittersbersh erop zwesche die zväj Bersh, un fun dämm aff kammer fun
Norrede op dä Pittersbersh klimme. Do kammer och eröm un nohm Hottel hin jon.

Fun Könißwinnter kammer op ennem Foßwääsh am Tännisplaz förbäj op en Schtroohß
kumme, da kütt mer och fum Wintermülenhovv us mottorisiert drop, dä Wääsch
serpentient sisch jet der Berj erop un dann kammer do parreken un övver ne janze
jraade Wääsh huh, dä kütt dann unger däm Jästehus Hottel op däm sing
Zofaatßschtroohß. Fröhjer kohmer do nit dorresch, schwäijßjonit, wi dat hügg eß.

En shtöck fott fum Berresch em Süüde jeiht die Shtrooß vun Könißwinter noh
Ittenbar am Pittersbersh föbäi. Di Shtroohß häjß Ferdinand-Mülhens-Shtroohß noh
däm Könißwinterer un Köllner Indußtrielle (4711, Drachefälßbaan, Holz, Hottels
un Jaßßhüser) dä och dat Hottel hätt baue loohße, wat füürem Bundesjäßtehuus doo
om Pittersbersh wooh. Fun do dä Shtroohß kammer och mim Auto övver fill
Serpentine met Jeheimdihnßbewachung op dä Berrjjerop nohm Hottel faare



https://ksh.wikipedia.org/wiki/Paveier_(B%C3%A4nd)

Di Paveier sin en Bänd uß Kölle. Se senge vill op Kölsch ävver nit nuo. Se dunn
fill em Kanevall shpille, hatte haufewies Faßtelooventßtophits, se sinn ävver
och sönß joot dobäij un shpillen_et_jannze Joohr övver. Zick ville Johre
jehüühre se zo dä Top-Bänds us d´r Domstadt - däm kölsche Kleeblatt.2013 weed
die Bänd 30 Johr alt. Am 2. Juni dunn se kräftisch Jebootsdach fiere - met enem
Open-Air am Tanzbrunne.

De miißte vun dä Junge kumme ürshprönglij_uß Dellbrück, nur dä Minibömmel kütt
wall uß Sölz. Die hatte ald alß Pänz en_de Scholl meddenann_ze_donn_un Mussik
jemaat. De Bänd hät et ald vüür dä Jründung 1983 jejovve un do hät se sich noch
de Colonia Rangers jenanndt, un se han füür_allem Kanntri_Mussik op Kölsch
jemaat, met ier winnish Äfollesch.

Nohdämm se sish dä Naame aveier verpaßß hatte — noh dä Paveier di_t Plaßter op
unß Shtrooße maache — do hann se dä Kanntri fottjelohße. Dä Naame hätt
övverijjenß et Heidi Knipp uss_em Kölsch_Nohkiksel eruß_jesöök.

Zick dämm hann se sish met ettlijje Fasteloovenzhiz joot Jehüer voschaff. Die
wooren faß_all vum Hans Knipp ußjedaach, dä och fö_de Bläck Fööss schriiv. Et
jingk_loßß_med „Am Ruusemondach“ un däm shtimmungßfolle „Ich nemm d'r Dom met“
di bäij EMI erußkoohme.

Koot drop hät dä Günter Ilgner se en sing Gerig Musikverlage jehollt un op däm
Läjbel PAPAGAYO produzėet. Hee jov et en jannze Räij joot bekannte, un Leeder di
aankoome_un de Pavaijer beqannt jemaat han, wi_dat Danzleed „Beim Toni aan d'r
Iesbud“ vüür_allem ävver 1986 dä Supper_Fasteloovenz_Hit „Heut' brennt mein Iglu
… (Snappköppskassörsken)“



https://ksh.wikipedia.org/wiki/Paul_Weelen

Paul Weelen is inne sjriever oes Kirchroa. e Antsaal van zieng bucher zunt
oes-joave bij Uitgeverij TIC in de Limburgse Literair Lies.

Heë sjrieft al 25 joar. Heë woar hoofdredacteur va Veldeke dat óphool tse
besjtoa in 2006. Heë woent in Mastrich. D'r Weëlens Päöl woeët jeboare in
Calgary, Canada, mar zieng eldere woare van d'r Beusj (tusje Sjevemet en de
Vink) i Kirchroa en jónge doahin tseruk in 1961. Heë jong noa 't Anthonius
Doctor College en sjtoederet doanoa Hollendsje lieteratoer, ieësj i Utrecht,
doanoa in Zitterd en doanoa werm in Nijmege. Noa zie aafsjtoedere jong heë ee
joar noa Brazilië, wail heë ziene vrunk d'r Luiz Oliveira noa wool joa. In 1989
koame ze alletswai tseruk en vónge de oes-jeëverij TIC aa. De LiLiLi, de
Limburgse Literaire Lies, tselt al mieë wie zivvenenvóftsieg bucher in
versjiedene Limburgse dialekte.

Heë maachet 22 joar lank moeziek mit Weerwaas, doanoa óch nog mit Ramsj en
Toepjoep. Tseer 2004 maat heë mit d'r Wiel Hamesj moeziek ónger d'r naam Oes De
Ef.



https://ksh.wikipedia.org/wiki/P%C3%BCnnte_Wiltshausen

Di Pünte vun Wiltshausen iß en kleeijne Feer. Se jeijt zwesche Wiltshause unn
Ammdörf övver de Jümme. Dat eß direktemang beij dä Münndungk vun dä Jümme ėn de
Leda, di dann noo zeen Killomeetere koot hinger Leer in de Ems leuf.

De Oot Wilthause hüürt ėn de Landkring vun Leer ėn Ostfriesland, wadd ene Deijl
vun Needersakkße eß. Di Pünnt weed hück noch vun Hand jetrokke. Se iß de äälßte
Feer in iirer Aat em Norrde vun Euroopa, di et noch jitt.

Bėß in et Joohr 1975 errin wood se zolezz vum Landkringg bedrivve un sullt dann
ennjeshtellt wääde, weijl se Dänne vumm Kring ze düür jewoode woo. Koum woo dä
Beschloßß im Joohr 1974 bekanndt jejovve, do daat sish tiregg enne Knubbell
Minnsche uß dä Jääjend zosamme. Se hann e paa Fersammlunge jemaat un dä „Verein
zur Förderung und Erhaltung der historischen Pünte als Denkmal auf dem Wasser
e.V.“ ußß der Deuf jehovve. Dä Vereijn hätt de Fäärbedrief ėm Joohr 1988 widder
opjenůmme. 2002 schleeßlich wood di Pünnt onger Dengkmoolschozz jestelldt alß e
teschnish Dengkmool, wadd och noch bewääshlijj eß.

Dat Boot ess enne flache offene Prahm, wij e en dä Emsjääjendt zick Joohonndete
jebout woode sinn. Et es neu üvverhollt woode, befür dä Vereijn dä Betriep
widder opjenomme hatt. Ä weed am Siejl övver der Floßß jetrokke, un op der
Ungersig fo m Jrundsiejl odder Föörungßsijel en de baan jehallde. Do paßße nit
mieh wie dreij nommaaale Autos drop, unn et künne öm de drißßish mann metfaare.

Dä „Pünten-Verein“ wie hä koot jenanndt weed, woo vun aanbejinn en Aat
Bürrjerbewääjung met a paa hunndert eijnheijmische Metmaacher. Shpääder sin
Minnsche uß aller Weldt do zo jekumme. Sujaa Lück, di di Pünnt no nie met eijene
Oure jesinn hann. Op dä Faaschinge vun dä Pünnt un dofüür vun anndere Fääre wo
di Wiltshüüser jood frünnd met woore, do joov et Reklame för dä Vereijn un mer
kunnt jlish beijtredde. Un wenn Der Verwande unn Bekannte sujet ussem Urlaub met
heijm brenge … En Metjleedschavv em Vereijn koßß hück jez blooß noch zeen Euro
em Joohr. Dä Vereijn eß jannz offizzjäll aanerkanndt az „gemeinnützig“ — un hä
kütt zick de 1980 er Joohre oone Jellt vum Shtaat odde fům Lanndt uß. Unn dat eß
jätt, woo di Lück em Vereijn shtollz drop sinn.



https://ksh.wikipedia.org/wiki/Ovverkerch_va_Bad_Frankenhausen

D Ovverkerch va Bad Frankenhausen, di och dr Naam Kirche Unserer Lieben Frau am
Berge drätt, watt op Ripuaresch met Kerch va os Leev Vrau op dr Berch övversatze
weed, es ön evangelische Kerch em Kyffhäuserkreis. Dä 56 m huhe Turm es dr
zweidscheefste Turm va Dütschland.

Di Kerch wood am 25. Aprel 1382 äjeweihd. Dat Jebäude woch ö Schmockstöck met ö
paar Altäch, ö spetz Dach un 4 kleen Siijetürm. Em Dütsche Buurekresch wood sö
ävver kapott jemaad un völl Deeler jeklaut. Zo di Zitt woch dö Kerch ävver noch
ö kattolisch Joddeshuuß. Dat ändernde sich em Joohr 1539. Em Dressischjöhrije
Kresch kräät d Ovverkerch öt noch öns övver dr Sack un wood lääch jerümmd. Em
Sövvejöhrije Kresch wedderholde sich dat, un 1806, als d Franzuse dörch öt Land
trocke, leete sö och net van d Kerch aav, wobeij sö als Jevangenelaajer jenotzd
wood.

At Ängß van öt 19. Jahrhondöt veel dä scheeve Kercheturm op, entstange dörch
Usspölunge onger dat Jebäude, zm Deel ussjelößd dörch d Elisabethquell. 1911
wood vorsood, sö wärm jätt opzöreete. Dat vorschlääde di Situatiun ävver mi, als
dat sö holp. 1925 wood dö Kerch jeschlooße, weil sö bouwvällich jewoode woch. Sö
solld aavjeresse wäde. Beij öt Övverschlaare va d Koste zeechde sich ävver, dat
öt Aavrisse van d Kerch ösu düür woch wi öt Opreete van dr Turm. Ee Joohr wood
dora met Erfolch jewerkd, su dat vam 27. Juni 1937 a wärm Messe jeläse wäde
kutte.

Jäje Äng van dr Zweide Weltkresch notzde d SS d Kerch als Lajer. Plünderunge van
d Kerch un dat jelajert Zeuch kutt mo komm vorhindere. Völl wood kapott jemaad.

Öt zeechd sich, dat dä Turm ävver wärm scheever weed, un em Joohr 2012 weed
övverlaad, övv d Ovverkerch va Bad Frankenhausen platt jemaad wäde söll, övv öt
besser wöch, noch mi Jeld en öt Renoviere z stäche.



https://ksh.wikipedia.org/wiki/Oberkirche_(Unser_Lieben_Frau_am_Berge)

D Ovverkerch va Bad Frankenhausen, di och dr Naam Kirche Unserer Lieben Frau am
Berge drätt, watt op Ripuaresch met Kerch va os Leev Vrau op dr Berch övversatze
weed, es ön evangelische Kerch em Kyffhäuserkreis. Dä 56 m huhe Turm es dr
zweidscheefste Turm va Dütschland.

Di Kerch wood am 25. Aprel 1382 äjeweihd. Dat Jebäude woch ö Schmockstöck met ö
paar Altäch, ö spetz Dach un 4 kleen Siijetürm. Em Dütsche Buurekresch wood sö
ävver kapott jemaad un völl Deeler jeklaut. Zo di Zitt woch dö Kerch ävver noch
ö kattolisch Joddeshuuß. Dat ändernde sich em Joohr 1539. Em Dressischjöhrije
Kresch kräät d Ovverkerch öt noch öns övver dr Sack un wood lääch jerümmd. Em
Sövvejöhrije Kresch wedderholde sich dat, un 1806, als d Franzuse dörch öt Land
trocke, leete sö och net van d Kerch aav, wobeij sö als Jevangenelaajer jenotzd
wood.

At Ängß van öt 19. Jahrhondöt veel dä scheeve Kercheturm op, entstange dörch
Usspölunge onger dat Jebäude, zm Deel ussjelößd dörch d Elisabethquell. 1911
wood vorsood, sö wärm jätt opzöreete. Dat vorschlääde di Situatiun ävver mi, als
dat sö holp. 1925 wood dö Kerch jeschlooße, weil sö bouwvällich jewoode woch. Sö
solld aavjeresse wäde. Beij öt Övverschlaare va d Koste zeechde sich ävver, dat
öt Aavrisse van d Kerch ösu düür woch wi öt Opreete van dr Turm. Ee Joohr wood
dora met Erfolch jewerkd, su dat vam 27. Juni 1937 a wärm Messe jeläse wäde
kutte.

Jäje Äng van dr Zweide Weltkresch notzde d SS d Kerch als Lajer. Plünderunge van
d Kerch un dat jelajert Zeuch kutt mo komm vorhindere. Völl wood kapott jemaad.

Öt zeechd sich, dat dä Turm ävver wärm scheever weed, un em Joohr 2012 weed
övverlaad, övv d Ovverkerch va Bad Frankenhausen platt jemaad wäde söll, övv öt
besser wöch, noch mi Jeld en öt Renoviere z stäche.



https://ksh.wikipedia.org/wiki/Oben_ohne

Dä Usdrock Ovve ohne övv „Bross öruss“ beschriivd, wi ön Vrau övv önö Mann ohne
Bekleedungsovverdeel met d Bröss öruss öröm leufd. Ovve ohne steehd em Jäjesatz
zo d FKK, beij dör dr janze Liiv onbekleed, d Persun nakß es.

Kikkd mo sich anger Zitte a, su sitt mo, dat beij d Minoer d Vraue met d Bross
öruss öröm leefe. Dat sälve joov öt och ön Zitt lang no d Französische
Revolutiun suwi em 17. Jahrhondöt ä Ängland. Di Zitt es ävver vorbeij. Hüü z
dachs jitt öt ovve ohne em normal Lääve mä beij d Bademode. He made dr
Amerikaner Rudi Gernreich em Joohr 1964 dr Aavang. Hä entworp ö Badekleed, dat
ovve ohne woch un op dr Bikini opbouwde. Als sing Entwörp opjevüührd wode,
ongerbroche d Polisse dat ävver no ö paar Minütte.

Ä Europa soch dat angisch us. Do stürde öt bo kenne mi, wenn ön Vrau mä met ö
Bötzje bekleed, am Strand litt. Frankreich un d Insel Ibiza made he dr Aavang.

Ovve ohne könne sich d Vraue seijd d 1980er Joohre an völl Stränd un
Schwemmbäckens bewäje, ohne dat sö Ärjer kriije. Ön vaste Rejel jitt öt ävver
net, wobeij d Vraue als Jrönd vöör hör Vorhalde ajevve, dat sö an dr janze Liiv
brung wäde welle.

Ä anger Länder sitt dat ävver angisch us. Su es ovve ohne ä Amerika un en völl
arabische Staate vorbone.

Dat Meddel ovve ohne weed aav un zo als Meddel Opseeh z erreeje jenotzd. Domet
solle politische Wönsch ongerstötzd un dörchjesatze wäde. Beij d
Studenteproteste en d 70er Joohre wood Ovve ohne döck äjesatze.

Ä völl Länder es ovve ohne net akzepteerd un beij Strof vorboone. Zo di Länder
zälle d USA. Dat jliche Rääht vöör Männer un Vraue weed van d Bewejung topless
equality vortroone, kann ävver koom dörchjesatze wäde. Ön Ussnahm es dr
Bundesstaat New York, wo ö Jericht entscheede had, dat jedde Vrau övverall ovve
ohne römloufe darf.

Bara Bröst es ön Bewejung us Schwede, di vörsöckt, dat Räät vöör Vraue dörch z
setze, ovve ohne ä Schwemmbäder schwemme z dörfe.



https://ksh.wikipedia.org/wiki/Niederfr%C3%A4nkisch_(Sprooch)

Niederfränkisch is ene Jrupp vun Shprooch, die vun Lück am Nidderrhing, östlisch
vum Rhing, in de Neederläng un in de flämische Teile vun Beljie un Frangkrisch
jeshproche weede.

De Jrenz zwesche däm niederfränkische un däm ripoarische Shproochruum in
Döitshlandt wööt durch de Uerdinger un de Benrather Linie jekennzeichnet.
Dozwische jitt_et en Reih vun Mischforme zwische däm Niederfränkische un däm
Ripoarische. Dat heeß, dat de Lück die nördlisch vun d'r Uerdinger Linie wohne,
für "Ich" op Hochdöitsch vun d'r Usshprooch nit "Ich" odder "Isch" saare,
sondern "Ik". Süüdlisch vun d'r Benrather Linie wööt zwische "make" un "mache"
ungerschiede. Beide Linien sin im Rheinischen Fächer zusamme mit noch vill
angere shproochlische Trennungs-Linie opjeführt.

De niederfränkische Dialeck in Döitshlandt un et hüggije Neederlängische han
ville Jemeinsamkeede, die man uch op Anhieb erkenne kann. Se kumme all vum
Salfränkische, dat im Meddelalder ene jängije Shprooch im Handel woor. Doch dat
hätt disse Lautverschiebung ja nit mitjemaach. Un weijl Neederlängisch uch_ene
niederfränkische Shprooch is, jivv_et dadurch de Verbindung züm Neederlängische.



https://ksh.wikipedia.org/wiki/Niederfr%C3%A4nkisch_(Shprooch)

Niederfränkisch is ene Jrupp vun Shprooch, die vun Lück am Nidderrhing, östlisch
vum Rhing, in de Neederläng un in de flämische Teile vun Beljie un Frangkrisch
jeshproche weede.

De Jrenz zwesche däm niederfränkische un däm ripoarische Shproochruum in
Döitshlandt wööt durch de Uerdinger un de Benrather Linie jekennzeichnet.
Dozwische jitt_et en Reih vun Mischforme zwische däm Niederfränkische un däm
Ripoarische. Dat heeß, dat de Lück die nördlisch vun d'r Uerdinger Linie wohne,
für "Ich" op Hochdöitsch vun d'r Usshprooch nit "Ich" odder "Isch" saare,
sondern "Ik". Süüdlisch vun d'r Benrather Linie wööt zwische "make" un "mache"
ungerschiede. Beide Linien sin im Rheinischen Fächer zusamme mit noch vill
angere shproochlische Trennungs-Linie opjeführt.

De niederfränkische Dialeck in Döitshlandt un et hüggije Neederlängische han
ville Jemeinsamkeede, die man uch op Anhieb erkenne kann. Se kumme all vum
Salfränkische, dat im Meddelalder ene jängije Shprooch im Handel woor. Doch dat
hätt disse Lautverschiebung ja nit mitjemaach. Un weijl Neederlängisch uch_ene
niederfränkische Shprooch is, jivv_et dadurch de Verbindung züm Neederlängische.



https://ksh.wikipedia.org/wiki/Naturschutzgebiet_Schlangenberg

Dat Naturschotzjebiit Schlangeberch litt en d Nööhde van dr Breenijerberch un
domet am Rand van d Eefel. Op d Kaat vängt moch öt ö paar Kilometr va Ooche. Dat
Jebiet es mä 108 Häktar jruuß un beehnt jät, dat moch ä Dütschland koom ehrjönz
vängt. He jitt öt em Boohm Jalmei un op dr Schlangeberch entstäng ön Jalmeiflora
met Planze, di öt sonst komm öns op d Welt jitt.

Dr Naam hat dat Jebiit van dr Schlangeberch, önö klenge Hövvel, dä mä 276 Meter
huch es.

Dr Ongerjrond va dat Naturschutzjebiit es Kalkstee. Dä entstäng he voor unjeväär
400 Million Joohr als alles Deel van a Meer wooch. Uß d Muschele entstänge he
decke Schichte va Kalk. En d nächste 200 Milliun Joohr hoff sisch dä Boohm, dr
Kalk koom no ovve un wood aavjedraahre övv vottjespollt. Öt litt 200 Milliun
Joohr zoröck, do woode Metallsalze en di Läuscher van dr Kalk jespollt. Öt belde
sisch Ärze wi Zenkbländ, dr Markasit övv Bleijlanz. Do öt ävver op di Ärze
räände, jänge di och zm Deel kapott un öt belde sisch Zenkspaat ZnCO3, dämm moch
och als Jalmei kennt. Dä litt nun op dr Schlangeberch öröm, un moch darf net
vorjeiße, dat dä jeftisch es.

Ävver ösu richtisch loos jäng öt op dr Schlangeberch isch em 18. un 19.
Jahrhondöt. Do trocke d Kupfermeester no Stolbersch. Öm Messing z maache brudde
s völl Jalmei, und dat vong moch op dr Schlangeberch. Vöör 1800 kannt moch dat
met d Stolle noch net. D Lüü trocke met d Schörßkaare, Schöpp un Hack looß un
hant jejraave, wat öt Zeusch zoleet. En d janze Jäjänd entstänge Kulle, di och
hüü noch do send. Unjeväär va 1800 a änderde sisch dat, un öt woode Stolle
jejraave. Op alt Kaate send mi als 20 Stöck äjözeechnet. A paar sitt moch och hü
noch, wenn s och vorvalle sind övv zojeschott woode. Bes 105 Meter onger dr
Boohm send s damols jekomme.

Als dr Dütsch-Französische Kresch usbroch, hoot em Joohr 1871 d Buddelei op dr
Schlangeberch op. D Lüü hodde anger Sorje. No Kreschäng vonge s zwar noch öns
kott met öt Werk a, ävver 1883 wood alles jestoppt. Dat loch zm Deel doraa, dat
d Koohle düür jekooft wääde moote un sisch dat Vorhötte net mi luuhnde.

Dr Boohm op dr Schlangeberch s ärsch jeftisch. Dat litt an dat Zenk un Blei, dat
dörch d Ärze dahenn komme es. Öt jitt net völl Planze, di dorop lääve kutte. En
Planz wood richtisch bekannt. Öt s öt Jalmeiveilchen Viola calaminaria, dat em
Vröschjoohr met sing jäähl Blööte jedermann opvällt. Janze Bende send voll
dovan.

Jätt iihr blööt dat Jalmeitäschelkrutt Thlaspi calaminare, ö Plänzje, dat wisse
Blööte hat un dodörch net asu en öt Oohr vällt. D Jalmei-Jrassnelk Armeria
maritima ssp. elongata es och änn van d winnije Planze, di he jott lääve könne.
Dö lila Blööte valle em Sommer op. Mä wä jätt dovan kännt, dm vällt dr Öscher
Schoofschwingel Festuca aquisgranensis op, ö Jrass, dat moch flott övversee
kann. Nät janz ösu schwoch s dr Jalmei-Duvvekopp Silene vulgaris ssp. humilis z
vänge. Wä ävver d Jalmei-Fröschjoohrs-Miir Minuartia verna ssp. hercynica söckt,
dä moss sisch at önö Brell metbrenge.

Do wo koom noch Jalmei em Boohm s un dat s am Rand van öt Naturschotzjebiit, do
waaße dö Orchidee. He send d botanische Naame van ö paar: Epipactis atrorubens,
Ophrys insectifera, Cephalanthera damasonium un Orchis morio. Moch moss ävver
net jlööve, dat di nu övverall wi Onkrutt stönd. Jlöck beim Söcke moss moch at
ha.

Lärsche un dr Neuntöter, zwei ä Dütschland selde jewoode Veujel vängt moch he
noch.



https://ksh.wikipedia.org/wiki/Naturschotzj%C3%B6biit_Perlebach-Fuhrtsbachtal

Öt Naturschotzjöbiit Perlebach-Fuhrtsbachtal es ö Schotzjöbiit, dat en d Eefel
litt. Öt es bökannd dörch sing Narzisseblötö em Vröschjoohr.

Jeed mo lang, dat heechd vöör öt 12. Jahrhondöt, zöröck, dann vong mo en di
Jäjend, di hüü Schotzjöbiit es, Böschebösch. Dä wood dann aavjöhouwe un dat Land
van d Buure jönotzt. Di hand do dö Kööh un d Verker laufe losse. Jäddes Joohr
spold dä Baach Wasser övver dö Bende. Dat düngde dor Boohm und mi woch net
nüüdisch. Eemol em Joohr wood jömiind un dat Heu vöör dr Wengkter äjövaarö. Sonß
soch mo kee Mänsch op dat Stöck Land öt Joohr övver.

No dr Zweide Weltkresch planzde sö en öt Tal Dänne an. Domet woch mi Jeld zö
vordeene als met öt Heu, dat dörch Kunstdünger op oppe Bende mi Ärdrach braad.
Di Dänne woore ävver vöör di Planze Jeff. Sö krääte kee Lett mi un jängä kapott.

Di naaßö Bende hand Äfloss of di Planze un Deere, di do lääve. Övver 360
Planzezoote vängd mo en dat Schotzjöbiit, doronger 70 Mooszoote, doronger och
Planze, di op d Ruuh Liiß stönd. Nävver Planze lääve do och säldä Deere,
doronger noch komm z vängende Schmetterling, Libelle un Moschele. 80 Zootö va
Veuel vleeje dörch di Bööhm öm öt Baachbätt. Watt öt Perlebach- un
Fuhrtsbaachtal ävver usszeechnet, send di ca. 10 Milliun weld Jääl Narzisse, di
do waaße. Jeddes Joohr träcke sö Turiste a, di met dr Auto övv der Bus no do
kommö.



https://ksh.wikipedia.org/wiki/Mutatis_mutandis

Dä Ußdrock oddo Wëndong mutatis mutandis weed ußjeshproche mutatīs mutandīs,
allso med lange „i“s, eß Lattëijnėsch.

En jraad_linnije Övversäzong op Kölsch wöhr: „med dä Saache (ald/noch)
jeänndott, di_j_et Ännderre nüüdėsh hann.“ E beßje mieh esu jesaat wi de Minsche
de Schnüß schwaade, wöhr_et: „met_de nüüdėjje Ännderonge.“ Dobëij eß
fö_jewöönlėsh ald jesaat woode, wat dat dann för Ännderonge wöhre, wam_mer dät
„mutatis mutandis“ bruche dëët, oddo et es su_wi_su kloh, un mer wëijs_et uss_em
Zosammehang. Wat dat sinn soll weed ävver nit ëijnel opjezallt — dat wöhr ze
ömshtändlesch — sönde mer wëijs_et em Övverblėk. Wä dä Ußdrock mutatis mutandis
bruch, dä dëngg_un wëijß dat sing Zohüürer oddo Lësser forschtonn, wat med dä
Änderonge em Prėnziip jemëijnd_eß. Et kütt öff enn_ennem Zosammehang för, wo mer
draan dëngk, dat mer op enne Aanzahl vun Ongerscheede en dersëllve Aat zwesche
däm wat doför jesaat wood, un dämm wat nu jesaat weed, obacht jevve soll — och,
oddo wann se janz fill Äntshpreshonge hann.

Dä Ußdrock weed jään en de Wesseschaff, Weetschaff, un bëij de Rääschß Jeliehrte
jebruch, öm enne Tëx, ne Affschnet, oddorr_enne Saz op enne nöüje, äänleshe,
Zosammehang ömzemoodelle, oddo en Aanzal Ännderonge koot ze benënne, wo Jeedem
kloh eß, wi dä jemëind_eß. Dä Ußdrok weed och jebruch, wam_mer sesh // the study
of counter-factuals, wherein the requisite change in the factual basis of the
past is made and the resulting causalities are followed.



https://ksh.wikipedia.org/wiki/Museum_Zenkh%C3%B6tter_Hoff

Dat Museum Zenkhötter Hoff es ö Museum, dat zeeje söll, wi sisch d Industrii ä
Stolberch entweggelt hat. Onger dr Bejriff Industriijeschischte läuft dat Janze.

Dat Jebäude, dat ä Mönsterbösch steet, stammd sevß us öt Joohr 1830 un wooch
vreuer önö Betrieb van d Zenkhött. 1991 koovde d Stadt Stolbersch öt op un maade
ö Museum doruss.

Dat Museum ongerdeeld sisch ä drei Abteilunge. De ischte had met Zenk z do.
Jezeecht weed, wo dä härkütt, wi mo däm jöwännt. Alt Övvent send do nojeboud. Ä
Filme kann mo sisch a kikke, wi dat en d Industrii jemaad wood. Ävver och d
Jevaare send dojestallt. Ä alt Ziidunge weed jezeecht, wi sisch d Jöwännung va
Zenk ä Stolberch usjewerkt hat. Ziidungen zeeje, wat op dr Buschebersch passerd
es, Belder va kapotte Köö un öt Vorboot, Jömöss us dr Jaade z ärnte. Övver all d
Denger kann mo nolääse.

Op di anger Sii van d jruuße Raum stönd all di Dänger, di us Zenk jemaad woode.
Aajevange met d Jässkanne, övver d Kandele bes hän zo d Büdde us Zenk. Watt
jedder derekt en öt Oohr vällt, es dr alde Waarel va Nätta. Nätta voor ä
Bösbisch bes in d Sövvezijer Joohre met Pääd un Waarel d Melsch us. Nätta un si
Pääd send duud, ävver d aue Waarel däm jitt öt noch. Dä steeht en dr Zenkhötter
Hoff.

D zweide Abteilung van öt Museum hat met d Nolde-Industrie ä Stolbersch z do un
domet derekt met dr Preem. Wä well, dä kann met jätt Hölp selver Nolde maache.
Op ald Maschiine wäde d Drööht jöboohre, jöschleffe un d Oohre örennjeboort. All
dat wat hü z daach op modern Maschiine z Milliune jömaad weed, maade s vreuer
met d Hand. D Kraft koom van ön Dampfmaschiin. Och di jitt öt hee z see. Ön janz
jruuße hat mo do opjeboud. Övvörijens: all di Maschiine loufe noch!

En d dreide Abteilung jeet öt öm dr Messing. Watt d Kupfermeestere us Stolberch
jemaat hand, dat wesse d Lüüh us Stolberch jenau. Us Jalmei wood met d Hölp va
Holz, Vüühr un Wasser Zenk. Zenk un Koffer joov Messing. Wi dat entstong, dat
weed he jözeecht. Met d Hölp va Zenk un önö Kofferfennik weed önö Messingfennik
jemaat. Dat öt och noch anger Denger us Messing jitt, dat sitt moch en ön
Usstellung. Pött, Kessele, Tröötö un Käätzelöötere, all dat un noch völl mi es
he z see.



https://ksh.wikipedia.org/wiki/Moond_%28Astronomie%29

Enne Hėmmelzkörrper dä sisj_ömm_enne Planneet am driehe eß, weil_er_en ömrundt,
dat ess_ene Moond. Unß Ääd hätt eijne. Diverrse anndere Planneete vun unß Sunn
hann_er och wellshe, zom Deijl ettlijje.

Beij de Ääd leuf eijne Moond med öm de Sunn, däß heiß och noch „Moond,“ un woo
lange, lange Zick der eijnzijje, dä mer jekannt hätt. Etß der Gallileo Gallilei
met der Fernrüühr hätt die Einzishaadishkeijt beendt. Ävver noh unsəm Moond
heißen all die anndere Moonde jemeinsaam Moonde.

Dä Juppitter hätt 63 Moonde, die en ömkreise. Hee in der Leeß sin de jrützte
sächs jenannt.

All andere Moonde vum Juppitter sin kleiner als 100 km im Doorchmesser. Ganymed
ist mit 5262 km Doorchmesser noch jrösser als de Merrkuur.

En Besuunderheit bei dä Satturrənmoonde is dat die Moonde Janus un Epimetheus
alle vier Joor ihr Ömlaufbaan tuusche dun.

Dä Triton lööff entjejenjesetzt zo dä Driirichtung vom Nepptuun. Dat is
einmalisch in unserem Sunnesystem.

Moonde in anndere Sunnesüßteeme sinn_er bißheer keijn entdekk woode. Unß Technik
künnt dat fö_de_Mommeng on_no_nit.



https://ksh.wikipedia.org/wiki/Moond_%28%C3%84%C3%A4d%29

Ene Moond is ene Himmelskörper dä öm ene Planet kreis un mit dämm zesamme öm en
zentrale Sunn wandert.

Onß Ääd hät jenou ëijnne Moond, dä Moont, unsere Moond jenannt, un fun dämm eß
hee de Rädd.

Für ze sehe weveel Moonde et in unserem Sunnesystem jitt loor he: Leßß mit de
Moonde vun unserem Sunnesystem

Ooser Moond bruch für en Umrundung vun ooser Ääd unjefähr 28 Daach. Dobei hält
hä ne middlere Avstand vun 384 405 km. Für een Ömdrehung öm sich seleves bruch
hä och 28 Daach. Dat bedöck, dat mir emmer die jliche Sick vom Moond sehe.

Dä Moond eß for sesh allëijn jenomme düüßter un hädd_en meddel_jriise Färv_ävver
de Sonn schingk drop, un esu künne mer en sin, esu lang wi es naaks dr Hemmel
düüßter jenoch do_fö_eß, un esu lang als wi de Sonn fun do schingk, wo se och op
di Sigk treff, di mir emmer am Belooere sėn. Dat wääßelt nattölesh övver dė 28
Dääsh ëijmohl öm däjannze Moond eröm.

Dä Moond is dä einzichste Himmelskörper dä vun Minsche betrodde wudde is. Am 20.
Juli 1969 sin et irste mol Minsche om Moond jeland. Neil Armstrong is dann als
irster usjestieje un hätt dobei sing berühmte Wörd jesaat:

Et is ene kleene Schritt für ene Minsch, äver ene jrusse Sprung für de
Minschheit. (Frei Üversetz)

Edwin E. Aldrin wor dann dä zweite Minsch om Moond. Et letzte mol woren Minsche
im Joor 1972 om Mond un seither nimmie. En andere Besonderheit sin die
Finsternisse. Do jitt et Moondfinsternisse un Sunnefinsternisse.



https://ksh.wikipedia.org/wiki/Mond

Ene Moond is ene Himmelskörper dä öm ene Planet kreis un mit dämm zesamme öm en
zentrale Sunn wandert.

Onß Ääd hät jenou ëijnne Moond, dä Moont, unsere Moond jenannt, un fun dämm eß
hee de Rädd.

Für ze sehe weveel Moonde et in unserem Sunnesystem jitt loor he: Leßß mit de
Moonde vun unserem Sunnesystem

Ooser Moond bruch für en Umrundung vun ooser Ääd unjefähr 28 Daach. Dobei hält
hä ne middlere Avstand vun 384 405 km. Für een Ömdrehung öm sich seleves bruch
hä och 28 Daach. Dat bedöck, dat mir emmer die jliche Sick vom Moond sehe.

Dä Moond eß for sesh allëijn jenomme düüßter un hädd_en meddel_jriise Färv_ävver
de Sonn schingk drop, un esu künne mer en sin, esu lang wi es naaks dr Hemmel
düüßter jenoch do_fö_eß, un esu lang als wi de Sonn fun do schingk, wo se och op
di Sigk treff, di mir emmer am Belooere sėn. Dat wääßelt nattölesh övver dė 28
Dääsh ëijmohl öm däjannze Moond eröm.

Dä Moond is dä einzichste Himmelskörper dä vun Minsche betrodde wudde is. Am 20.
Juli 1969 sin et irste mol Minsche om Moond jeland. Neil Armstrong is dann als
irster usjestieje un hätt dobei sing berühmte Wörd jesaat:

Et is ene kleene Schritt für ene Minsch, äver ene jrusse Sprung für de
Minschheit. (Frei Üversetz)

Edwin E. Aldrin wor dann dä zweite Minsch om Moond. Et letzte mol woren Minsche
im Joor 1972 om Mond un seither nimmie. En andere Besonderheit sin die
Finsternisse. Do jitt et Moondfinsternisse un Sunnefinsternisse.



https://ksh.wikipedia.org/wiki/Meer_(et_Meer)

Dat Woot Meer bruch mer för jruuße natörlijje Aansammlonge vun Waßer, die
jewöhnlėsch räujisch aan ierem Plaz op de Ääd sin un blieve, och wenn se met
Wedder un Jezeite aff un aan ens e besje hüüter kumme, odder sesch e besje
zeröck trëke künne.

De Aansammlong vun de janz jruuße Meere, die on_noch all zesamme hange donn,
nënnt mer de Wëltmeere. Et eine udder ander Meer hät ene Name met Ozijan dren,
andere met -see udder Jolf (Meer), dat sen kleine Ungerscheede, määt ävver nit
vill draan, dat mer et och met enem Meer ze donn hät. Och Stöcker vun Meere, die
do draan hange donn un ööhnzwi en et Land erin shtippe, allsu Buchte, Förde,
Fjorde, en Bäij (Bay), ene Jolf (Meer), en Lajuun, un wat nit all, sen för
jewöhnlesch noch ene Deijl fun Meer. De Houpsaach, woh mer e Meer un all de
ander Jewäßer op unsem Planeet met ungerscheide deiht es dat: Em Meer es
Salzwaßer, övverall söns se Sößwaßer dren, udder Brackwaßer, udder söns en Bröh.
Nuur bei dämm Brackwaßer wat zonshtand kütt, weil sesch Sößwaßer (vum Land) un
Salzwaßer (uss_em_Meer) vrmesche donn, wat mer öff en Lajune un Sömf zwesche
Meer un Land hät, dö sen sesch de Minsche nit immer eins, ovv_et Meer sin sull
udder nit.

„Dat Meer“ udder „die See“ saare de Minsche, wann se am Ufer shtonn un drop
looere, dat Dinge es riesisch, un mer süüt er nur Meer ein op e Mol, vun de
allermiehßte Ußseeshßpunkte op de Ääd. De Meere zosamme han, met janz kleine
Ußnahme, wie em Duude Meer, all onjefähr dersellve Wasserstand — wam_mer ens von
keine un jruuße Welle, Ebbe un Floot, affsüüht. Dä jemeddelte Waßershtand weed
Nomaalnoll jenannt un es bem Vermesse weschtėsch.

Dä ëijnhëijtlijje Waßershtand vun de miihßte Meere kütt dovun, dat en all de
Meere Waßer erin löüf, ävver nit widder eruß, un weil di ungerenëijn verbonge
sin, shtëijd_et dann, övver de Johdousende, övverall ejaal huh. Waßer
verschwindt praktesch nur beim Verdunste noch uss_em_Meer. Dobei bliev alles
zeröck, wat em Waßer opjelööß wohr, dröm hät mer em Meer och dat Salzwaßer. Op
die Aat krijje mer ävver noch op en ander Wieß et Meer beschrevve: e Jruuß
Jewäßer, woh nur Waßer erin flüß, ävver nix eruß löüf. E kleij Jewäßer fun dää
Aat, doh jidd_ed_er och vun, nänne mier ene Salzsee un donn_et iehrter als ene
Bėnnesee enshtoofe.

Et jitt e paa Jewäßer, di mer „Meer“ nänne deiht, di ävver je kei Meer sin en dä
zwëij Aate wi jraad beschrevve. De Minsche sin bem Kalle un bem Name jevve nit
besöngisch akeraat, don orr_ens ene Jux maache, dat eß äävenß esu. Esu e Jewäßer
hëijß zwa met „Meer“, eß ävver jenou esu ene See, wi vill andere Bėnneseeje uch.
Mer säät „di See“ för et Meer, met Salzwaßer, un „dä See“ för ene Bennesee met
Sößwaßer dren. Et Steinhuder Meer un de eifeler Maare sin Seeje. Et Schwäbesche
Meer och, et hëijß joh mem andre Name dä Bodesee.

Mer hät de Ingernazjonaal Hüdrojrafėsch Ojanisazjůhn, affjekööz IHO, en et Lävve
jerööfe, öm Name un Jrenze för de jruuße Jewäßer op de Ääd ėngernazjonaal
faßzelääje.[1] Dat eß, domet mer sesch zem Bëijshpöll en de Scheffaat jet
lëijshter vershtändeje kann. Di hallde sesch aan dä Jedanke: En e Meer kütt
Waßer erin jefloße, ävver et flüß nix eruß. Alsu han di — för unser Foshtändnėß
— de Wältemeere, un de Salzseeje om Tappeet.

Em Joohr 1928 han se et eetste Mohl er Sammlong: Limits of Oceans and Seas — „De
Jrenze vun de Ozėjaane un Meere“ eruß jejovve, un aktoäll es däm sing drette
Ausjab uss_em Joohr 1953.[2] De veete es ungewähß, wood 1986 forjeschlaare, es
ävver noch nit rattėfėzeedt.



https://ksh.wikipedia.org/wiki/Marienthal_(Ahr)

Marienthal an dr Floss Ahr es önö kleene Weiler em Landkreis Ahrweiler. Dr
kleenere Deel van dr Ocht jehüüd zr Jemeende Dernau, dr jrützde zo d Stadt Bad
Neuenahr-Ahrweiler.

Marienthal litt tösche Walporzheim un Dernau, tösche Wingberch un Bösch. Dat
Örtche litt lengkß van d Ahr. Rääts van d Ahr vängd mo tösche Marienthal un
Dernau dr Krauzberch, önö kleene Berch, dä öt op 362 m brengd.

Singe Aavang vong Marienthal en öm em Joohr 1137 jejründ Kluster, ä däm öm d 40
Nonne läävde. Ä ald Böch es mä övverlävverd, dat em Kluster 7 Werkstätt, ön
Brennerei, ön Bäckerei un ö Huuß vöör Jäste ongerbraad wore. Nodäm em
Dressichjöhrije Kresch dat Kluster kapott jemaad wode woch, wood öt em 18.
Jahrhondöt wärm opjebouwd. No d französische Revolutiun wood öt ävver opjelößd
un d Muure als Steebroch jenotzd.[1] Bes hüü send Reste van d au Kerch z see.

Dat Jeländ wood ävver em Joohr 2004 a Prevatlüüh vorkoovd, un su vordeene d
Buure ä Marienthal hön Jeld dörch dr Wingbouw. Op önö Deel van d Häng wäde neu
Zoote jezüchd. Turiste, di dr Ruuhwingwanderwäch entlang jönd, brenge d
Weetschafte va Marienthal Jeld en d Teisch.

Nävver d au Klusterkerch luhnd öt sisch, önö Bleck en d vreuere Rejiirungsbunker
z werpe, ä däm 3000 Lüüh övver önö Mond övverlääve kutte. Em Joohr 2001 wood
aajevange, dä Bunker opzölööse. Am 1. Määz 2001 maade em Bunker ö Museum op.



https://ksh.wikipedia.org/wiki/Marc-Antoine_Berdolet

Marc-Antoine Berdolet (* 13. September 1740 ä Rougemont-le-Château; † 13. August
1809 ä Oche) woch önö kattolische Pastur un Bischoff va Oche.

Marc-Antoine wood als Jong van dr Liihrer George Berdolet un sing Vrau Marie
Jeanne geb. Gatois ä Frankreich jeboore. Nodäm hä sing Schüll aavjeschlooße hod,
woohl hä Pastur wäde un wood spiir dozo jeweihd. Sing ischde Ställ kräät hä ä
Phaffans, wo hä och als Dechant wonne bleed. Hä wood ärch dörch di Ideee van d
Opklärung beäflossd. Sing Vörstellung veehle ävver ösu op, dat hä van d
Jakobiner beij d Französische Revolutiun vassjenomme wood. Isch als Robespierre
sing Positiun opjävve mood, koom hä vreij.

No önö Entscheed van ö Nationalkonsil wood Berdolet zm Bischoff jewähld un am
15. August 1796 ä Colmar jeweihd. Hä leed sisch ä Soultz-Haut-Rhin neer, ävver
opjrond van öt Konkordat woch hä em Joohr 1801 – zösamme met all di anger
Bischöff – jezwonge aavzödanke.

Met Hölp va Joséphine, dö Vrau va Napoleon, wood Berdolet 1802 dr ischde
Bischoff va Oche. Singe Kenntness van d dütsche Sproch holp häm dobeij. Dö Öcher
kutte häm jott liihe, un öt es övverlävverd, dat hä döck dörch si Bistum reisde.

Beij ön Tuur va Koblenz us no Oche em Joohr 1808 erledd Berdolet önö Blottsturz.
Öt Joohr dropp storv hä am 13. Aujust un wood op dr Öcher Ostkerchhoff bejraave.



https://ksh.wikipedia.org/wiki/Makrosprooch_(ISO_639-3)

En Makroshprooch es en dä Norm ISO 639-3 en Zoot Sprooch, woh etlijje einzel
Shproche zosamme jenumme un med enem jemeinsamme Köözel versorresch woode sen.
En dä Norm krijje Shprooche Köözelle us drei kleine Boochstabe verpaß. Dat künne
einzel Shprooche udder Makrosprooche sin. En einzel Shprooch witt nit
ongerdeilt, en Makroshprooch hät en Aanzahl einzel Shprooche, die se ußmaache.
Dat sin jewöhnlesch verwandte Sprooche, un jelääjentlesch och Dialäkte vun dä
Makroshprooch.

Makroshprooche jiddet en dä Norm, wel et praktesche Aanwändunge jevve sul, woh
et praktesch wöhr, en Jropp vun verwandte Shprooche nit einzel opföhre ze möße,
bejrönd et SIL, dä Verwallder vun dä Norm ISO 639-3, dat et se jävve sullt[1].

En de Weßeschaff vun de Shprooche jiddet dä Bejreff Makroshprooch nit, doför
ävver en Makrofamillesch vun Shprooche, un dat es jät angersch.

Mer deiht do och von Jroppe vun Shprooche kalle, för jewöhnlesch sin dat
verwandte Shprooche noh dänne ier Herkunnf, udder Nohbershprooche, udder
Shprooche med Ähnleschkeite of verwandt udder nit. Dä Bejreff es jrüüßer, ävver
mer kann de Makroshprooche noh de ISO 639-3 als ene Shpezjaalfall vun en Jropp
vun Shprooche betraachte, wammer esu well.

Öff kammer dä ISO 639-3 ier Makroshprooche en su jenannte Jropp vun Dijaläkte us
der Fochschong övver Shprooche un Dijaläkte zohoodene, ävver lang nit all de
Jroppe vun Dijaläkte, die de Weßeschaff känne deiht, sen als Makroshprooche en
de ISO 639-3 dren.

Ene andere Bejreff us dä sozjolooersche Fochschong övver uns Shprooche heis
Daachshprooch. Daachshprooche han oche ens en Ähnleschkeit met dä Makroshprooche
us de ISO 639-3, och wann nit janz jenou et sällve sin künne.

Dobei kumme noch Fäll, woh mer sesch beim SIL udder anderswoh övver di Frooch
nit eins wohr, es et ene Knubbel Dijaläkte udder en Aanzahl einzel Shprooche?
Dann küd et vör, dat en Makroshprooch druß jemaat wood. För e Beishpell, et
Zapoteekesch wood eez ens als en Sammlong vun bahl sexisch einzel Shprooche
opjenumme, vun dänne ene Deil jraad noch ens e dozend udder winnijer Lück
schwaade udder verstonn künne, ävver en dä Bööscher övver di Shprooche en dä
Jääjend wohd och emmer vun eine Shprooch Zapoteekesch jeschrevve.



https://ksh.wikipedia.org/wiki/M%C3%A9rida

Mérida, watt dr kotte Naam vöör Santiago de los Caballeros de Mérida es, es ön
Stadt ä Venezuela met onjeväär 220.000 Bewonner.

Mo vängd di Stadt en ö Tal en d Ande, ömjävve va d Sierra Nevada em Südoste un d
Sierra La Culata em Südweste. D Flöss Río Albarregas em Weste un Río Chama im
Oste belde d Jrenze zo di anger Siije. Dä met 4.981 Meter hükßde Berch va
Venezuela kann va Mérida us jeseeh wäde.

Am 9. Oktober 1558 wood Mérida va dr Spanijer Juan Rodriquez Suárez jejründ, dä
di Platsch no sing Heemöt bönannd. Sälvs zwei Flöss Albarregas un Guadiana send
Naame us Spanie. Di Platsch, a dör Mérida beij d Jründung loch, weechd van
Méridas jetzige Platsch aav. Dat litt dora, dat däm em 1559 vorlaad hod.
Usserdäm wood dä Naam noch ö paar Mol jeändert, bes dat dä beij Santiago de los
Caballeros de Mérida bleed.

Zo d bekanndste Mänsche, di ä Mérida jeläävd hand, jehüre Ignacio Andrade, dä
tösche 1898 un 1899 Präsident van öt Land woch, Román Delgado Chalbaud, önö
Jeneral, d Schriiver Tulio Febres Cordero un Mariano Picón Salas suwi d
Komponistin Alba Quintanilla.

D Catedral de Mérida, ön jotische Kerch us öt Joohr 1803 solld sich dr Turist
ajekekke ha. Usserdäm luhnd öt sich, met d Teleférico de Mérida, ön Seelbahn op
dr 4.765 m huhe Pico Espejo z vaahre. Domet wäde op ön Längde va 12.5 km
onjeväär 3000 Höhemetere övverwond. Domet es öt d zweidlängßde op d Wält. Em
Joohr 2008 wood sö ävver stelljelaad. Sö woch bouwvällich wode un moss wärm ä
Schuss jebraad wäde. Wä beij öt Flaneere dörch d Stadt Loss op ö Iiß kräje had,
dä vängd dat en öt Heladería Coromoto, önö Lade, dä 800 Zoote aabeent. Sälv 2
Nationalparks, dr Sierra Nevada un dr La Culata liije en d Nöhde va Mérida.



https://ksh.wikipedia.org/wiki/Lya_Mara

Lya Mara (* 1. August 1897 in Riga, Lettland; † net övverlävverd) wood als
Alexandra Gudowitsch jeboore un woch ön dütsche Schauspellerin us d
Stommfilmzitt.

Öt Lya schaffde d Schöll net, liirde Ballettdanze un jäng va Riga us no
Warschau, wo öt Ballerina wood. 1916 krääd Lya dr ischde Kontakt zo dr Film,
wobeij zwei Filme met Pola Negri entstänge.

Dörch d Filme wood Lya su bekannd, dat Friedrich Zelnik sö no Berlin hollde un
sö ä Filme opträäne leed. Beede vorstänge sisch su jott, dat sö bald hiirode.
Bes 1920 veele hör Filme komm op. Sö paaßde zo dr 0-8-15-Film van d Zitt. En d
20er-Joohre koome ö paar Filme met Hans Albers dozo, dä zo di Zitt ävver net
winnich bekannd wor.

1925 ändernde Lyo Mara hör Filme. Sö spelld ä Stommfilmoperette met. Dat maade
Lyo Mara su bekannd, dat Jroschensheftcher onge dr Naam „Lya“ op dr Maad kome.
Usserdäm entstäng em Joohr 1931 als enzije Tunfilm „Jedder vrood no Erika“.

Öt es övverlävverd, dat Lyo zösamme met hörö Mann em Joohr 1933 no d
Machtövvernaam va Adolf Hitler no London en öt Ekßil jejange es. 1950 soll sö no
d Schweiz jetrocke se. Anger Quelle spräche dovan, dat sö at em Zweide
Weltkresch jestorve es.



https://ksh.wikipedia.org/wiki/Linux_%28Bedriefsystem%29

Linux, dat klengk: [ˈliːnʊks] (IPA), um_mer säät och GNU/Linux [jnuː
ˈliːnʊks] (IPA) doför[1]. Et is en friejes
Multiplattform-Miehbenutzer-Bedriefsystem, dat de Linux-Kään verwende dät, op
GNU basiere dät un Unix-ähnlich sin dät. Erztmals in größerem Stil ingesatzt
wood dat Linux 1992 noh de GPL-Lizenzjierung von de Linux-Kään. Dat modular
opgebaute Bedriefsystem wed wigger usgebaut, von Softwareentwicklern op de ganze
Welt, welche bei de verschiddenen Projekte mitmache däte. Do sin dan Ungernehmen
wie och Non-Profit-Organisatione un Enzelpersonne beteiljigt, die dat dan als
Hobby betreivve. Im Leeve werde dann miest sogenannte Linux-Distributione
genutzt, in denne dan verschiddene Software fix un feddich parat gemacht wudde
sinn. Aal von denne Distributione enthale somit quasi Linux also genau gesacht
de Linux-Kään. Von denne Linux-Distributionen gibt et wirklich ärch viel, evver
für de aktuelle Kernel 2.2.x, 2.4.x un 2.6.x gidet immer nur en stabille, in
aktiv gepflechte und en wigger entwickelte Version – dobei wird de (stabille)
2.6.16er-Zweich noh gepflegt un et wede Patches für de vorherje Versionen parat
gemat. Evver viell von de Distributoren und von de versierte Benutzer mache sich
de Bedriefsystemkään mehr oder wenniger für ihre Zweck selvs parat.

Linux kanste quasi övveral gebruche, so op dinge Desktop-Rechner, op nen
Servern, in en Mobiltelefon, oder nen Router, op Multimedia-Endgeräten un in
enem Supercomputer. Dobei sinn die Ungerschide in de verbreitung von de enzelne
Bereich at äch drastisch. So is dat Linux op dem Server-Maat ne feste Größ,
wobei et op de Desktops un Notebooks (also esu Dinnge för dem de gerad sitze
däst) bislang nur ein kleen Roll spillt. Dazu kütt dat de wirtschaftliche un de
geographische Lage ener Region e wichtige Roll spille dät. So wille zeerzt
südamerikanische Schwelleländer de Insatz von de Linux ärch verstärke donn.

Anno 1983 hät de Richard Stallman ens e Projekt in et Lääve geroofe, und hät de
ganze Rötsch GNU-Projekt genannt, för dat et dat Zill wor, en dem Unix ähnlichet
Bedriefsystem für ze mache, wat sich mit dem POSIX gut vertrare sollt dät. Zwor
wor at am anfang von de 90er Johr en ordentlich Rötsch vun Programme geschrieve
wode, evver de wichtige Bedriefsystem-Kään, wor noch e Idötze, un koom nur
langsam fürran.

Jo un dan wor da noch de Berkeley Software Distribution, de hät sich at in de
80er entwikelt, dat wor och en frije Programm, evver de bedötschte Advokate
hadde sich noh in de Hoor, un wie dat wod wede sollt, kund och noch kener sage,
sodat dat och kee Altanativ för e frijet Bedriefsystem wor.

Jo, un so koom et dann, dat am Beginn von de 90er Johr kee einziges frijet
System do wor, wat vollstandig sinn dät, un esu för dat de Entwikler intressant
hät sinn könne.

Do gov et in de Stadt Helsinki dat is in Finnland, ne statze Käärl de wo Linus
Torvals heiße dät, un de hät sich nu 1991 gefrocht wie dat de singge Kompjuda
den esu innedrinn so funkzeniere dät, oder genauer gesacht, wie dat de singge
Proßessa arbeide dät. Jo esu koom et dann, dat he angefange hät e sogenannte
Terminal-Emulation für ze schrieve.

Als de dan so e Zick dran entwikele dät, do komm he dadrupp, dat dat genze op de
beste Wech is e Bedriefsystem för ze wehde, un wat dät de Jung, he sazt in de
Aanwender -Themengrup för et Bedriefsystem Minix e Meldung wo dat he singge
Bedriefsystem ankündege dät.

De Linus hät sich dat esu gedaacht, dat dat Bedriefsystem noch im Septemba vun
dem Johr op e'nem Server för denne jestallt wede sult, die sich daför
interessiere däte. Un he hät sich och gedaacht, dat de ganze Pröll op de Nom
Freax odder Buggix hüre sult, evver de Ari Lemmke, dat wor de Fetz wo domals de
Administrato von dem FTP Server wor, dem geviel dat nitt, un esu het de dann de
ganze Rötsch inne e ein Vezeichniß ze verfügung gestallt dat he Linux genannt
hät.

Zeezt hät de Linus dat Linux wie et jazt heiße dät noch ungger eigene Lizenz
erussgegevve, wobei he verbidde dat, dat mo dat Linux benutze dät för Geld domit
ze verdinne. Nu wor et evver esu dat dat nit esu jot för de entwicklung von dem
Linux wor, un so koom et, dat he sich gedaat hät, ma sullt de Entwickler ärch
viel mi Freirüüm losse. För dat ze werwirkliche dät he mit de anderre zesamme de
mit em drann arbeide däte, dat ganze dan ungger de GNU GPL stalle. Esu kunnt ma
nu hingon un dat Linux mit de Projamme us dem GNU-Projekt zesamme don, un so dat
ezte frieje Bedriefsystem för anzebidde. Jo su kunnt ma jetzt dat ganze viell
besser modifiziere und verbreede un dat wor nun för e viel größere Zahl vun
Entwikla interessant. Dat dät sich at esu gut entwikele, dat de Linus sich
gedaht hät ma müßt noch e Maskotsche han, do he nun Pingoinne ärch jot ligge
kunnt, wollt he och e'ne Pingoinn, un su hät he dann 1996 ne Wettbewerb
ussgeschrieve, un als Sieger is dann de Tux doruss erfür gegangge (dat is de
Jung do bovve räschts op de Sigg he).

Ma sollt veleicht noch sage, dat de Lück dat Linux so gut fande, dat ze ne
Asteroid, de ze am 12. Oktober 1994 entdeckt hann noh dem Linux dann de Linux
genannt hann.

För de egentliche fum Linus geschievene Kään, hät de Linux gesaat, un de Kään
wood och zeezt op dem Minix eingesazt. Nohdem de Jungens 1992 dat Linux dann
unger de GNU GPL erussgegieve däte, wood de Kään in dat GNU intregiert. Un dat
wood nu ratz fatz zu de am mieste genutze Variannt, do et zu de Zick noch kei
andere frije Kään gof de fluppe dät. So koom et dat de Lück un och de Linus dat
ganze dröm un dran dan nur noch enfach Linux nenne däte. Evver de Richard
Stallman, also de Begründer von dem GNU-Projekt wollt nu dat ma dat allet
zesamme GNU/Linux nänne dät sollt, do jo dat GNU e wichtige Roll spielle dät, un
dat sollt nit vegesse wede. Dat GNU-Projekt selfst un och dat Debian-Projekt han
dat och dereckt gedonn, evver de mieste Entwickler un och andere
Linux-Distributoren (dat sin de Lück de de Linux-Kään nimme un mit andere
Projamme zesamme patschich paraat gemaat erussbringe) wullte dat nit un han sich
och oft einfach drübber hinwegjesazt. De han gesaat, dat ze dat nit wille, weil
dat jo einfacher wör dat nur Linux för ze nenne (wie pragmatisch dat müsse
kölsche gewesse sinn), un usserdem wör et jo esu, dat ze in de Zwichenzick och
ne ganze Rötsch an Projamme be de Kään donn de nit us dem GNU-Projekt kumme
däte.

De Linus is de houpsächlich verantwordliche för de Linux Kään, un damit he och
genuch Zick hätt sich daröm för zu kümmere, wed he vun de Linux Fondation
bezahlt, de Fondation is gemeinnützich. Jo un de andere Entwilkla de werde oft
fun ene Firma bezahlt för dat se sich mit dem Linus zesamme öm de Kään kümere
däte. Luurens de Andrew Morton de dät z.B. för Google am Linux Kään arbeide, un
is dobei im sogenannte Merge Window för dat sammele vun alle Änderunge
zuständich, un mot die dann an de Linus wiggergevve. Jo esu wigg de Kään, evver
och noch andere Lück sinn mit de Linux beschäftigt, denn esunne Känn för sich
allein genomme nötz de Aanwänder noch nit esu viell. So kütt et dat et do esu
Sache gift wei de versidenne grafische Desktop's dat sinn grafische
Aanwenderbovverfläche wie dat KDE oder de Gnome, de sinn daför gemaat, dat et at
wirglich einfach is mit enem Rechna ümzejonn. Jo un de vielle Distibutionen, de
sinn oft esu gemaat, dat et och für enem Aafänger jans einfach wör för dat
kommplette System för ze installiere also op de Rechna druff för ze mache, un de
ganze Rötsch för inzestalle.

Dat is at wat, evver et git noch mie, op de ganze Welt donn sich de Lück zesamme
un donn och noch andere Projamme schrieve, un och ärch viel über dat Linux un
alles dröm un drann för ze Dokomentiere. Un ne ganze Rötsch vun Firme don de
ihre Software also de Projamme esu ömschrieve, su dat ze op dem Linux laufe
däte. Un dat alles don se miestens als frieje Software mache, un dat Geld daför
kut us Firme die dat sponsere däte, oder vun Stiftunge, de vun Spende un och
odder vun Sponsore sich finanziere däte. Un wat och anders is als bei andere
Sofware is dat sich de Lück ärch vill mie üvver dat Intranet zesamme findde
däte, un och esu zesamme arbeide.



https://ksh.wikipedia.org/wiki/Leon_Feldhendler

Leon Feldhendler (* 1902 ä Żółkiewka, Pole; † 2. Aprel 1945 ä Lublin), och onger
dr Naam Felhendler övv Lejb Feldhendler bökannd, woch nävver Alexander
Petscherski enne van dijennije, di dä Masseussbroch am 13. Oktober 1943 us öt
Vornichtungslajer Sobibór jepland un ussjevührd hand.

Leon woch dr Jong van önö Rabbiner, önö Art jüddische Pastur. Hä wood em Joohr
1942 met dr Zoch no Sobibór jebraad. Hä wood net wi di meetzde ömjebraad. Hä mod
Sonderobjave övvernämme, wodörch häm d Jaßkammer erspard blävve woch. Leon
vorbraad mi als ee Joohr em Lajer.

Als di Jevangene em Lajer ervohre, dat us öt Vornichtungslajer ö
Konzentratiunslajer jemaad wäde solld, do erwaade sö, dat sö all vörhen
ömjebraad wäde solle. Sö beschlosse, dat di enzije Möjelichkeet, däm us dr Wäch
z jooh, Flucht wör. Ongerschiidliche Pläne wode dörchjespelld. Met d Hölp van
Alexander Petscherski, önö Soldat us Russland, hand am 13. Oktober 1943 öm d 360
Mänsche di Sperre övverwonde, önö Deel dova kutte aavhouwe. 47 Mänsche us öt
Lajer övverläävde dr Kresch. Leon Feldhendler jehood dozo. Hä wood ävver am 2.
April 1945 va Soldate van d Heemötarmee va Pole erschooße.



https://ksh.wikipedia.org/wiki/Lakinsk

Lakinsk es ön Stadt ä Russland. S litt em Bözerk Wladimir. Lakinsk hod em Joohr
2009 onjöväär 15 700 Äwonner. Op Russesch schrievd mo se „Лакинск“.

Lakinsk vängd mo op ön Kaad ca. 30 Kilometer em Südweste va Wladimir. Dat
Städtche litt 120 m övver dr Meeresspeiel un lengkß dr Floss Kljasma, dä en d
Wolga läuvd.

Singe Orsprong had Lakinsk en öt 15. Joohrhondöt. Do stäng he öt Dörp Undol, dat
en d Bösch vorzeechnet es. Em 18. Joohrhondöt woch an d Ställ önö jruße
Buurehoff. 1869 wood di Ställ dörch ön Wävereij bökannd. Singe Naam kräät
Lakinsk ävver isch no d Oktoberrevolutiun als dat Dörp no dr Revolutiunär
Michail Lakin Lakinsk jödöövd wood.

Wä öns no Lakinsk kütt dä soll sisch öns ö paar Minütte Zitt nämme un no d
Kersch von d Ikone van d Joddesmodder va Kazan jo. Di es us öt Joohr 1693. Öt
luund sisch.

D Transsibirische Iisebaahn veerd lans Lakinsk, su dat öt dörch d Baahn met dr
Rest va Russland vorbonge es. Öt duurd mä 2 ¾ Stond met dr Zoch bes Moskau.
Usserdem kann mo met öt Auto övver d Autobaahn M7 vaare, d Moskau met Ufa
vorbängd.



https://ksh.wikipedia.org/wiki/Kurk%C3%B6ln

Dat Land Kurköln (och: Erzstiff un Kurfürstentum Köln) wor eent von dä sibbe
Kurfürstentümer vom Hellije Römische Reich Deutscher Nation. Et wor dat
weltliche Herrschaffsjebiet von de Erzbischöff von Kölle un eß vom vell jrüßere
Erzbistum Köln ze ungerscheide.

Dat Kurfürstentum bestond vom 10. Jahrhundert beß zom
Reichsdeputationshauptschluss em Johr 1803 un däät von 1512 aan zom
Kurrheinische Reichskreis jehüüre. Sing Käänjebiet looch links vom Rhing zwesche
Rheinberg em Norde un Andernach em Südde.

Kurkölle däät aan et Herzogtum Berg, Herzogtum Jülich, Herzogtum Geldern un
Herzogtum Kleve jrenze. Sing prachvolle Residenzstadt met jrußem Schloss wor
zick 1597, für fass 200 Johr, Bonn. Die Minsche, die en Kurkölle lävve dääte,
woren Kölsche, dronke Kölsch un sproche Kölsch. Die Färwe vom Land wore ruut un
jrön, die beß hück em kölsche Fastelovend ze finge sinn.

Et nordöslich jelägene Vest Recklinghausen wor'en Exklav vom Kurfürstentum. Et
Herzogtum Westfalen haupsächlich et Sauerland däät och zom Herrschaffsjebiet vom
Kurfürs jehüre, doch konnt dat Jebiet sing Eejenständigkeit un e paar
Sonderrechte bewahre.



https://ksh.wikipedia.org/wiki/Kummer_(van_Gogh)

Dat Beld Sorch molde Vincent van Gogh em Joohr 1882. Öt Model woch sing damalije
Vröndin Sien.

Di Zeechnung wood met Bleisteff, Väähr un Tent jömaad. Dat Beld met Mosse va
44,5 * 27 cm kann mo sisch en d Walsall Art Gallery ä Ängland akikke.

Van Gogh molde dat Beld, kott nodämm hä ä London beij öt Kees aavjöbletzt woch.
Mo kann annämme, dat hä beij ö paar Prostituiirde woch un dobeij och zo Clasina
Hoornik, di sisch Sien nannd, kommö woch. Sien woch d enzije Vrau, met dör hä ön
Zitt zösamme woch un sujar vorsood, ön Famelisch z jründe. Sien woch drei Joohr
älder als hä un hod ön vönfjöhrisch Doohter. Als sö Vincent troff, erwaade sö ö
zweide Kengk, woss ävver net, va wäm dat see kutt. Di Vrau, di sisch dörch
Prostitutiun Jeld vordeende, woch ni ön nette Vrau jöwääh, ävver Vincent hod
Metleed met hör un noom sö als Model. Hä vorsood sujar Sien z hiirode.

Sien woch kee joo Model. Hör väälde dö Rauh, lang reuisch setze zö bliive. Di
Zeechnung Kummer maade van Gogh met jruuße Jönauichkeet un völl Jövööl vöör
Sien. Öt es öt bökanndste Beld van di Vrau, dat öt jitt un zeechd, dat dä
Vörworp va Tersteeg, van Gogh kütt net jott zeechne, Keu es.

Watt beij dat Beld opvälld, es, dat Vincent van Gogh dä Naam van öt Beld Sorrow
sälvs dronger jöschrävve had.



https://ksh.wikipedia.org/wiki/Kruffer

Su enne Minsch eß ärrm draan. Hä määt emmer do Puckel breejdt, off err et jäz
däjt wäll em nigs annderes övverish blied odder wäll er ed sijj esu ußjesöögk
hätdt, da s ejal. Dat kütt eejn wi d anndere füür, Kruffo jidd et su ne un su
ne.

Enne ärme Kruffer wo dä Kääl fun dä Palmß Berta. Dä woo der janzen Daach dobeej,
Bechta hee, un Bechta doo, un wi hätß Der et ann jään, wellß De su odder wellß
De t andoß. Un dat Berta hädd sijj och bedeene loohße. Do kunnß mer dit, Do
Kunnß mer dat, Ish bruch do noch, do künnß De doch. It hädd och jään medd em
eröm jeshtrunnz, häd jeedem fozalldt wadd et doch fö ne joode Mann hät, un wat ä
nidd all künnt! It däät en och jään enß foliine, Och weß Der, Minge Mann määt
üsh dat flök. Äävenß enß en Wäshmaschin de Träb eraf odder de Winnter Räijfe
opträkke. Dä Kruffer moot dat dann emmer - Joo, minge Mann määt at och met Linkß
- o noch em Rubbedidupp fäädish wääde.

Ene anndere Aat Kruffer sin di Lück, di en däm Millshlaade op der Eck jewonnt
hann. Di hatte keijn Wohhung krääje för all iier Pänz un esu hann di schliißlish
dä Laade jenumme, dä ald en Zick leershtundt. Jelld hatten se jaa keijn. Do für
ävver Plaz satt. Blooß wi di emmer am Ränne woore un wad se förr enne Brassel
hatte, öm med äm Laade un all däm Jedööhns drömeröm fäädish ze wääde! Dä wo jo
nit fö t wunne enjereshdt. Allso hatten se käijn Kösch, kej rishtish Bad för jet
ze wäsche, un ovenß hann se Di woore och bloos am kruffe. Dobäj krääten se am
Eng don nigs op de Räij.

Äijne fun de schlemmste Kruffer, di ish erlääf han woo enne Weet. Dat woo esu ne
Pomaadije uß Böömisch Wienerwaldt, met Entefott om kobb un deckem Buchh, weß Der
esu met: küüßß di Haandt, Hä Profässoor, un hoo wooß eejn Glüüg, da Sii uunß
wido oinmool di Ääre geeben. Wenn de do de Düür non nit opp haz, da looch dä
dren ad pladd op de Ääd esu enne Bückling häd dä für Der jemaad. Dä däät dish
jaa nit känne, dat woo janns ejaal, hä däät Der henge un fürre erin kruffe, dat
woo sho nit mie schön. Hä seuseldt isj aan, wi wenn e dreej Punk Kreide vum
Ruudkäppshen singem Wollf jefräßße häd un medd ener Fläsh Oliven Ööl weeijsh
nohjespöldt hädt. Boh nää wadde ne Schleijmbüggel, wadd enne Kruffer! Do häß de
de Aaschbakke zesamme jekniffe en dä Weetschavv us Angß, wel De bang woohß, sönß
jitsj er Der rinn.



https://ksh.wikipedia.org/wiki/Kohle

En Klütt es e schwatz Dinge, wat mer en der Ovve dejd för doh ze bränne, wem mer
et wärm hann well.

En Klüdd es etwa hallv esu fill wi enne jevöönlijje Muurziijel, wi mer se fum
Boue kännd. Klütte weede heezolandt beij Rhingbraun jemaat. Do betrigg dä
Klüttemann sing Klütte, un di schött e oddo drääht e beij uns en der Käller wäm
mier de Klütte krijje. Dad es fö jevöönlisch eij Mool em Jooh, un mir hoffe, dat
mer em Frööjooh no jädd övverisch hann, weijl em Winnte Klüüte kooufe fill
düürter es wi em Summer. Esu lang wi mer der Ovve aan hann, jeijt de Mamm der
Daach övver ens en de Källor un deijt doh de Klütte fum jruuße Houfe en enne
Klütteschtändo stivvelle, un dä weed dann doh unge praat jestalldt. Dat määt se
esu fill, wi se läddijje hätt. Wänn dann der Papp des Oovens fum Deens heijm
kütt, un och di jruuße Pänz, wi se fun der Ärbeijd un fun der Schull kumme, joh
doh nimmp jeede esu enne Stänndo med erop, su lang noch eijne doh schteijd, un
brängk en nävve der Ovve. Esu ham mer emmer jenooch Klütte för ze schtoche doh.

Di Klütte weede wi jesaat en der Braunkoole jemaat. Doh dunn riisijje Maschiine
de Ääd fottbaggere, un doh drunge es en schwarz brunge Lare, di weed och
fottjebaggod, un watt dohfun nit jlisch noh'm RWE jeijd för Schtroohm druß ze
maache, dat weed zo Klütte jepräß. Di senn ußße eröm jladd un jlänze, un op dä
zweij anndere Sigge es dat nidd esu, un doh weed 'em Präßwerk sing Siejel
henjemaat. Esu wesse mir, wat dat för Klütte senn. Wischtijj es o noch, dat dat
Klüttemattrijaal nedd naß eß. Je mieh Feuschtischkeijd en dä Klütte nämlisch
dren es, öm esu schlääschter dunn se bränne, un öm esu mieh dunn se kwallme. Un
dat künne de Minsche jaa nit ligge, wänn ed uss'em Ovve kwallmb un schtingk!
Dröm dunn se och beijm Klütte Präße öff nuur janz kleijne Bruch nämme fun däm,
wat dä Baggor livvert, weijl mer dä jood drüsch kridd un beijm Präße weet e o
noch jood wärm. Dat driev de Feuschteschkeijd erus.



https://ksh.wikipedia.org/wiki/Klenkes

Öt Klenkes es ö hüü z Dachs kom noch jebrud Erkennungszeeche van d Öcher. Öt
wood als Jross jebrud. Öt es dä no ovve jereckde kleene Venger van d rääte Hand.
Va 1970 a erinnerd ö Denkmol van dr Öcher Könstler Hubert Löneke am Holzjraav an
öt Klenkes.

Oche woch vreuer vöör sing Dochmacherindustrie un domet och vöör sing
Noldefabrike bekannd. D Arbeeder, meest wore dat Kenger, nötzde vöör öt
Ussorteere van d Nolde dr rääte Vänger. Dat Werk, dat Usklenke va schlääte Nolde
an ö Band, vührde bei d Mensche zo scheeve kleen Vängere. Doher kutte sisch d
(normale) Öcher at va Wiids un ohne Wööd an d scheeve kleene Vänger erkenne. Met
d Zitt vorloor d Dochindustrie mi un mi d jruuße Roll en dö Regiun Oche. Dat
Wohrzeeche „Klenkes“ bleed.

No öt Klenkes es seijd 30 Joohr och ön Öcher Stadtziidung benannd, en dör
Rotschläch övver Oche jejovve wäde. Entstange es di Ziidung als sujenannde
Stattziidung zo d Erhöhung van d Priise van d ASEAG ä Oche. Öt Vörbeld woch dat
„Kölner Volksblatt“.



https://ksh.wikipedia.org/wiki/Kessenech

Kessenech es e Stadtvierdel vun Bonn. Vun de Bonner Innestadt us litt et e
bessje nohm Söde, et es do ävve nit wigg vun weg. Zom Beispill ka'me do vum
Bahnhoff, wa'me de Linich 62 odde 61 nimmp, en e paar Minutte henfahre.
Kessenech jrenz aan de Södstadt, aan Poppelsdörp, aan Dottendörp un aan de
Jronau. Wa'me en Kessenich noh Westen deet lure, sitt me de Bösch un de
Venusbirch.

En Kessenech jit et vill kleen Weetschafte un Restorangs, aal Jässje un och e
paar Siedlunge, un et es ensjesamp janz jemötlich. En Kessenech hann se och ene
Foßball-Vereen un dat es Fortuna Bonn. De Fortuna spillt em Wasserland. Dat höt
sich zoirz aan wie e Schwemmbad, es et ävve nit, sondern dat wor fröher e
Sumpfjebiet, dat hät me drüchjelaat un do steht jetz att lang en jruß
Sport-Aanlaach. En Kessenech jit et och en janze Reih Kirche, Schulle un
Jeschäftche, wat esu alles zo nem aanständije Veedel dobeijehöt.

De Hans Riegel sen. hät 1922 en Kessenech de Jummibärche erfunge un dann
aanjefange, unge däm Nam HARIBO (HAns RIegel BOnn) Sößichkeete herzestelle. De
Haupsetz vun dä bekannte Firma es hügg emme noch en Kessenech. Do dunn vill Lügg
en Arbeed finge, un fröhe woren et er noch mieh. En de Stroße, die öm de HARIBO
erömlijje, kütt et vür, dat et nommedaachs ens e bessje fies noh Lakritz un
Schemikalien rüch. Nor wie dat su es: wa'me sich do irz ens draan jewönnt hät,
kritt me vun däm Jestank jrad su e deef, hätzlich Jeföhl.

Die Kesseneche senn op alle Fäll stolz op ehr Veedel. Doröm jit et do eene, dä
verkööf schwatze Ti-Schörts, wo'r e met Wieß dropjedruck hät: "Kessenich ist
Kult!" (Dat heeß op Platt "Kessenech es Kult", ävve dat versteht me jo.)



https://ksh.wikipedia.org/wiki/Kerpe_(Erf)

Kerpen (och Kerpe) es e Stadt ca. 20 km wesslish vun Kölle un 40 km össlish vun
Oche, wo de A4 un de A61 sish krütze.

Kerpe selvs wor ald em fröhe Meddelaltor bekannt (871 in en Urkund „villa
Kerpinna“ jenannt). Dozo jehüürt och noch et Dörp Langenich elans dä Neffelbach
(dä jitz en Kerpe ungerrührt eß, zewäjens däm Jerüsh un däm Huhwassor). Jet
össlish vun Kerpe fleess dä Neffelbach en de Erf, su kammer Kerpen/Erft vun
Kerpen/Eifel (bei Gerolstein) ungerscheide.

Kerpe wood derzicks och Künningskerpe jeheeße, wal dr en Oche jekröönt Künning
op dr Reis vun Oche noh Kölle hee en Palz hat. De Häre vun Kerpe sin er ald
dovör kaisertreu jeblevve.

Noh dä Schlaach bei Worringe 1288 eß Kerpe brabantsch jewoode un kom esu 1522
ungor de Herrschaff vun Spanie.

1712 (noh däm Spansche Ervfoljekreesh) wood et en eijene Herrschaff
(Kerpen-Lommersum) met singe eijene Rejierung, beß 1794 de Franzuse kome.
1814/15 wood et preußish. 1941 hät Kerpe et Stadträäsh kräje.

Kerpe hät jitz de mietzte Inwohnor vum Rhing-Erf-Kreis un eß drop un drahn op
70 000 Inwohnor ze kumme.



https://ksh.wikipedia.org/wiki/Kerkrade

Kirchroa (Limburgsj: Kèrkrao(j) of Kirkrao; Hollesj: Kerkrade; Dütsj: Kirchrath)
is ing sjtad en jemingde i jen provins Hollesj Limburg in 't Holles. 't Ligkt
jans in 't zuud-óste teëje de Dütsje jrens aa, mar nog wal boave Vols. Ejentlieg
vörmt 't ing sjtad mit Hertseroa (Herzogenrath) a jen angere zie van de jrens
(ezoeë is de Nuisjtroas in 't weste Hollendsj en in 't oste Dütsj), doa-oave
ligkt 't óch nit wied va Óche (Aachen). Kirchroa hauw op d'r ieësjte april va
2016 45.951 iwoeënere.

De sjtad hat jing jeschichte als jroeëse handelssjtad, zoeëdat me in Kirchroa
ummezuns zal zeuke nao vuul auw jebouwe. Ze is vuur 't wichtigste deel noa d'r
krig entsjtange. De nui sjtadskarteere vulle de locher op tusje de auw
dörpskerne, die duks nog jót herkankbaar zunt. Wieër is Kirchroa bekank um
zienge wieë opzet, parke wie d'r Botanische Tuin de lü lof motte jeve. Same mit
Heële en Landgraaf weët Kirchroa wahl "Parkstad Limburg" jeneumpt. In 2005 is in
Kirchroa d'r ieëtste echte Limburgse zoo jeoffnet: d'r Jaiajaad.

De iwoeënere va Kirchroa kalle 't Kirchröadsj Plat, e Ripoarisj plat, mar zie
nume 't duks jeweun Limburgsj. Dit is i de sjproachwetesjap evvel zieër
unjebroechelig.



https://ksh.wikipedia.org/wiki/Kashmiir%C4%97sch_(Shprooch)

Di Shprooch Kashmiirėsch odder Kashmiri (कॉशुर kŏśur, un कश्मीरी kaśmīrī; کٲشُر)
weed in Kashmir jeschwadt, in bäijde jruuße Deijle, em indische un em
pakißtaanische, un en däm kläijne Shinesishe Deijl, un och in däm indische
Bundeßlant Jammu. Kashmiri eß äijn vun dä dräijunzvanzish jruße offizjälle
Ampßshprooche vun Indije.

Joot fiier Milljoon sexhundertdousend schwaade Karmiiresch. En Indije lääven —
Shtand 2002 — knapp fiir Milljoone fiierhundotdowsent Minsche, denn ir
Mottershprooch Kashmiirėsch eß. Nättöolish en dä vun Indije su jenannte Profinß
Kashmir, un en Jammu. Em Pakißtaanische Däijl vun Kashmir lääve villäijsh
hundotunfünnef Dousend, di Kashmiirisch schwaade. Dä Räß fodäijld sish. Et sůll
och en paa zish dowsent Ußjewanndüte jeve.

Kashmiirėsch hüert bäij de dardische Shprooche unger de indische Sprooche unger
de indoarische Sprooche unger de indoiranische Sprooche unger de
indojerrmaanische Sprooche.

Kasmimiri eß äijn vun de sujenannte SVO-Sprooche, esu wi english, do eß do
Sazbow emmer: Subjäkk-Pädikaat-Opjäkk, allso: Wä jet däijt, wat e Däijt, u
zoläzz Womet odder Wofüür er et däijt, jenao en dä Räijen Folsh en ennem jeede
Saz.

Kashmiri weed hück miitßdenß en Devanagari jeschrevve, ävver och en arabisch met
Sönderzäijshe, un se han och en äijen Schreffsüßteem, Sharada jenanndt, wat
ävver praktisch nim mih jebruch weedt.

Kashmiiresh hätt en jannze Aanzal Dijalekkte. Dat Shtandat Kishtwari is dat
Kashtawari, Kistwali, Kashtwari, Kathiawari. Et jitt Övverjangkß Dijaläkkte noh
m Pandsjaabi. Un sönß hann se di jruuße Dijalekkte Bakawali, Bunjwali, Miraski,
Poguli, Rambani, Riasi, Shah-Mansuri, Siraji of Doda, Siraji-Kashmiri, Zayoli,
Zirak-Boli.

Et jitt en jruuße un rishe Tradizjoon en kashmiiresche Övverliiferungk, vür
allem Deesh Kunnß un Leeder für Äjnzelne un för Koorjesang, vun de vershiidenßte
aale Deeshtere un Sängere. Vill dovun kütt vun Sufi Müßtikkere un uß dänne ir
Zick. De äälßte Schreffte di noch ähallde jeblevve senn sinn Jedeeshte vun
Lalleshvari uß däm 14. Joohunndot. Ävver en de läzzte Zick eß Kashmiir esu
shlääsh draan, och dorrsh de polittische fohältnißße, dat dat zimmlish
affjenumme hät. De Kunnß, Kashmiri ze schriive, eß dröm ald uß am stėrrve. Et
jitt och jaa käjn ööndlijje Ußbilldung mieh en kashmieresch. Et weed zwa noch
jewschwaadt, un dat es hück och de äjnzijje aat wi di Shprooch jenuz weed, ävver
et vääde och ėmmer vinnijer Lück, di di Shprooch schwade.



https://ksh.wikipedia.org/wiki/K%C3%B6lsch_%28Sprooch%29

Oder och om Kölle eröm. Äwwer nit ze wigg. Vieleich esu wigg wi wo dat Kölsch
jedrunke weed.

Kölsch es e ne Dialek vum Ripuarisch. Me darrv et ävver nit m'em Rheinische
verwääßele.

Ie dat Kölle jejründt un en Stadt wor, han de Minsche, wo dann Kölsche druss
jewoode sin als ens de Schnüs jeschwadt. De Römer han dann de Stadt jejründt, un
eets en oppidum ubiorum, un dann en Colonia met Aldaa druss jemaat. Domet kome e
paar Wööt Lateinisch en dä Kölsche ihr Sproch erin, die mer en Kölle bes hück
bruche deit. Dä Dürpel (durus postis), de Muur (murus), de Pooz (porta), e ne
Pohl (palus), de Pösje (procuratiunculæ), un de Trallije (trichilæ) sen e paare
Beispillscher. Lutter Saache, die de jermanische Ubier zevür ja nit jekannt
hann, ävver och dä Jux (jokus), de Moleste (molestia), un dä Wing (vinum), die
kannten se bestimp add, wann och de Jernmane em Norde vum Reich nit e su jään
Wing drinke dääte.

Em fönefte Johrhondert noh Christus kome dann de Franke aan d'r Rhing, un
drövver. Dat wohr e ne Stamm vun de Jerrmane, un die hann et et eetste Mohl vun
zwei Mohl en aachzehnhondert Johr jeschaff, Kölle enzenämme, esu lang, wie Kölle
noch en Stadtmuur hatt. Vun doh aan wood en Kölle ens Altfränkisch jeschwadt, un
do hät sich bes hück nur winnisch draan jeändert. Ävver de Kölsche han ier
Sproch fuffzehnhundert Johr lang immer e besje moderniseet, un uss alle häre
Länder et ein ov andere opjenumme. Esu es allmählich dat Kölsch vun hückzedaachs
druss jewoode.



https://ksh.wikipedia.org/wiki/K%C3%B6lsch_%28Bier%29

Kölsch eß en bovvejärrisch Bier, blank jefiltert, kräfftisj jääl un hell. Et
hädd enne wiiese Schoum un enne feijne, e kleij beßßje härrbe Jeschmagk. Mer
dringg et uß Shtange. Bier Kännno saare, et wöö flößßijjer em Jeschmag qui Pils
un däät nit „esu fättish“ schmäkke, nuur eijn Zoot, dat Jaffel wöör nit jannds
esu dorrsh jejoore un hädd esu enne kleijne „fättijje“ Aanklang, dä fun de sööße
Aandeijle em Hoppe köhm. Et jidd e paa Dozend Kölsch Zoote un Brouereije. Wi
övverall hät do och noh m Äng fum zwannzishßte Joohonndot zoo, et Brouereije
Stėrrve zoojeschlaare, unn et woote ättlijje Kölsch Brouereije opjejovve oddo
zoojemaat un zosammejelaat.

Jebroudt weed Kölsch bloos en Kölle un em Ömlandt. Doför dat „Kölsch“ enne fun
de EG un jeds EU jeschözde Bejreff för n Heerkunnf eß, do hann sesh de Kölsch
Brouereije schleeßlijj en de 1980 er Joohre jeeijnish. Noh feezish Jooh
Jeklüngel un Zängkereije, wo se t nit henkrääje hann.



https://ksh.wikipedia.org/wiki/K%C3%B6bes

Dä Köbes is dä Jong dä dat Kölsch oda in Düsseldorf oda Krieevel och dat Altbier
op dä Disch bringk.

Dä Köbes hat en blaue Vüürbinder aa unn en Ledertäsch. Fröher (unn in ville
Brouwhäuser o_no hück) moot hä et Bier an dä Thek selvs zahle bevor er et an dä
Jast verkäuf. Hä hätt Kölsch-Kränz wo Lösher hänn för de Kölsch-Stange. Ma säät
dat fröher de Köbes kej rishtije Kellner woor unn daröm hätt ma ihm kej Tablett
jevve könne (do wöör allet umjefalle) unn och nicht vertraue könne dat hä et
Jeld aajivvt.

Woröm dä Köbes heijß weijß hä selvs nit suh jenau. Et iss en aale Bejriff dä
sesh ald vüür 200 Johr dorshjesetzt hätt. Ma säät dat domohls ville jonge Lück
als Köbes jeaabeijtet hänn wo op däm Wääsch woore noh dem Jrab vum hillje Köbes
in Santiago di Compostela (dat iss en Spanie). Dat woore dann de Köbespiljer,
unn desderwejen hätt ma se eijfach Köbes jenannt. Ob dat stimmp? Ma weijß et
nit.

Köbes iss nit eijfach en Kellner, Köbes iss en Beroofung. Dä Köbes iss stäts däm
Kölsch verpflishtet unn nit dem Jast. Ma sollt ihm nit im Wääsch stehe. Dä Köbes
nimmt da leere Jlas fott unn brink en Neues, ob do dat nu willz oda nit. Wollze
kej Kölsch mieh mooßte en Bierdeckel op dat Jlas donn, dann weijß hä Bescheid.



https://ksh.wikipedia.org/wiki/Judentum

Öt Jüddedom ömfassd all d Kultur un d Relijun van dat jüddische Volk, dat sisch
dr Naam Volk va Israel joov. Öt jöhüüd zo di Wältrelijiune.

Dat Jüddedom had singe Aavang beij Abraham, dä önö Bond met Jott äjeehd un domet
dr Jlaube a enne Jott zo dr Jrondstee van öt Jüddedom maad. Dat Zösammespell
tösche d Mänsche un Jott jeed met Abrahams Kenger Isaak un Jakob wiir. Us dönö
weed met zosätzliche 12 Kenger d Stämm vöör öt Volk Israel jöbeld. Di Stämm
vordeele sisch en di Jäjend va Israel, jöroone ä Ägypten ä Jövangeschaff. Met d
Hölp va Moses koome sö vreij un Jott övverjitt d Jüdde kott dono Rejele, wi sö
lääve sölle, di en d Tora opjöschrävve send.

Dr Naam Jüdd leid sisch van Usdrock Zm Stamm Juda jöhüürend aav. Doruss weed
onger Könnig David öt Könnigrisch Juda. Spiir weed dat opjödeeld un em Süde
entsteehd Juda, em Norde Israel.

D ald Bösch saare, dat dä önö Jüdd es, däm sing Mamm och Jüdd es. Mo kann och
Jüdd wäde, moss dann ävver no vassjösatze Rejele d Relijiun wääßele. Di Rejele
wäde ävver en d leitzde Joohre net mi su sträng bövolschd. Öt had sisch
jözeechd, dat völl Lüüh janet mi no di en d Relijiun vörjöjävve Jösätze lääve.
Usserdäm wäde völl Lüüh ä Israel wi Jüdde böhandelt, di janet no di Rejele en di
Relijiun opjönomme wode. In di Zitt van dr Nationalsozialismus vorloore völl
Mänsche hön Lääve, di janet als Jüdde ajöseeh wäde sollte.

Dr Jüdd zeechnet dr Jlaube a enne Jott us, wat als Monotheismus bözeechned weed.
Dä orthodoxe Deel van di Relijium sätt, dat Jott och hüü z Dach noch an d Wält
aktiv metwerkd, watt ävver va angere jüddische Richtunge angisch jeseeh weed. D
Jüdde hand önö Jlaube, dä op di Traditiune van öt jüddisch Volk opbouwd un
alljömeinjültisch neerjölaad. Öt jitt ke Dogma, däm net weersproche wäde darf.

Kikkt mo sisch ald Bösch a, dann vängd mo, dat öt döck d Jüdde an dr Krach jäng.
D schlämmste Zitt hand d Jüdde ävver em Dreide Reich erlävvd, als bo 30 % van dö
damols jözallde kanpp 17 Milliun Jüdde op d Wält öt Lääve vorloore un ömbraad
wode wore. Dö meetzde storve ä Konzentratiunslajer wi Konzentratiunslajer
Auschwitz, ävver och ä klenger Lager wi öt Konzentratiunslajer Barth storve
jruuße Zaahle a Jüdde.



https://ksh.wikipedia.org/wiki/Juan_F%C3%A9lix_S%C3%A1nchez

Juan Félix Sánchez (bekannd och als Juan Félix Sánchez) (* 16. Mai 1900 ä San
Rafael de Mucuchíes, Mérida; † 18. Aprel 1997 ä San Rafael de Mucuchíes) woch
önö Könstler us Venezuela suwi önö Konsthandwerker.

Sánchez woch önö sälvsjemaade Könstler. Sing Werke als Beldhouwer, Möler un
Architekt hodde met Religiun z do, wobeij hä vöör allem Material brudde, dat hä
em Bösch en d Nöhde va sing Heemöt vong, öm – wi hä sälvs saad - „nöhder beij
Jott z see.[1] Hä formde us Holz un Ton önö Hoof Mariedostellunge un Krüzze.
Doronger plande un bouwde hä 1984 zösamme met sing Vröndin Epifania Gil us
tuusende va Steen d Kapell San Rafael de Mucuchíes. No singe Duud wood hä en di
Kapell bejraave. [2] Ön anger Kapell, di hä met Epifanía Gil bouwde, steehd ä El
Tisure, d Kapell ä El Bohío wood Os leev Vrau va Coromoto jeweihd[3]. Dörch sing
Bouwte kräät hä dä Spetznaam Architekt van d Ande. [4]

En d Stadtmedde va Mérida steehd d “Casa de la Cultura Juan Felix Sánchez”, wo
op d övvichde Etach wääßelnde Usstellunge va Könstlere un Konsthandwerkere us d
Regiun jezeechd wäde[5]. Dat Lääve un Werk va Sánchez wood ä Dokomentarfilme wi
„Tisure“[6] und "Juan Felix Sanchez" jezeechd.



https://ksh.wikipedia.org/wiki/John_Demjanjuk

John Demjanuk (Jeburtsnaam Ivan Mykolajovyč Demjaňuk, * 3. Aprel 1920 ä
Kozjatyn, Ukraine; † 17. März 2012 ä Rosenheim) woch önö Ukrainer, dä no öt
Simon Wiesenthal Center zo d meeßdjesoote Nazi-Kreschsvorbrecher jehood.

Hä wood en d Ukraine jeboore. Em Zweide Weltkresch kämpfde hä vöör d Ruuh Armee.
Spiir wood hä jevange jenomme un fungjeerte als Oppaaßer en öt Vornichtungslajer
Treblinka. No dr Kresch trock hä en d USA, wo hä onger dr Naaam John Demjanjuk
läävde. Em Joohr 1988 wood hä ä Jerusalem zm Duud vöör dr Massemord a Jüdde
vorurdeeld. Dat Urdeel wood ävver opjehovve, weil ön Vorwääßelung nojewesse wäde
kutt.

Spiir joov öt önö Haftbevehl us Dütschland, weil d dütsche Zentralstell vöör
NS-Vorbreche vassstald, dat Demjanjuk tösche Määz un Ängß September 1943 em
Vornichtungslajer Sobibór an öt Ermorde va Duzende Mänsche deeljenomme hod. Vöör
d Behörde joov öt jenoch Bewiise, dat hä sälvs onger dr Speznaam „Iwan dr
Schreckliche“ ä Sobibór Jüdde en öt Jaß jedrevve hod.

D USA enttrocke häm d Staatsbürjerschaff un sing Aavschiebung stehd seijd Mai
2009 a. Aavang Mai 2009 entscheed dr övvichste Jerichtshoff van d USA, dat dr
Andrach op Auswiesungsstopp aavjelehnd wäde solld. Ä Münche wood häm d Ermordung
va 29.000 Mensche vöörjeworpe. Demjanjuk besträtt sing Schold un behaupde, dat
hä en d sojetische Armee jedehnd un em Joohr 1942 ä dütsche Jevangeschaff
jerohne woch. Am 12. Mai 2009 wood hä us d USA usjevloore.



https://ksh.wikipedia.org/wiki/Jl%C3%BCkol_em_Wing_Skandal!

Zick Johre hatte se en Ößtrisch dat Froßschozmeddel Diethylenglykol en der Wing
jeschott, un en Dütschland, en de Houpsaach en de Pallz, han de Winzer der eije
Wing met däm Jlükolwing uß Ößterisch verschnette. Dat all wohr verbodde.

Opjedeck wood de Schweinerei nohdämm dat ene Winzer bemm Finanzamp opjefalle
wohr, waijl dä maßßisch Jlükohl jekouf un dat bei de Shtüüer als Koßte för singe
Bedriif aanjejovve hatt. Do han di_j_enß nohjefochsch, woröm un woh för dat dann
jebruch wöhd. Eruß kohm, dat en Österisch un en Dütschland Wing jepannsch un alß
su jenannte Quallitätswing] opjemaat op der Maat jebraat wood, un dat en jruße
Menge. Domet di Dreßbröh wi söße Wing schmecke dät, dan di äävenß dat
Di'ethylen'jlükol en dä Wing jedonn.

Dat Zeusch es ene Jeschmacksverstärker, ävver nit för en et Esse un Dringke
zohjelohße, un ess_en Aat könßßlijje Sößshtoff. Dä Name säät dat och, Jlükol
kütt fum jriischesche γλυκως, spresch „glükos“, un dat bedügk „söß“. Dat
Diethylen es ene dubbelte Alkohol.

De Winzer ier Prööf-Verbände donn der Zockerjehalt fum WIng kontrolleere. Wann
uß dä Druuve fun dämm Jaajang, woh mer der Zockerjehalt fun wëijß, jaa nit dat
wääde kann, wat dernoh em Wing dren eß, doh kritt dä Winzer e Problem. Do wëijß
mer, dat hä Zocker ov Säure ov Wingbrand dobei jejovve hät, un dat eß verbodde
bëij Qualitätwing. Dat Jlükol määt zwa, dat dä Wing söößer schmeck, ävver dä
Zockerjehalt dëjht_e nit ändere, esu kann dä bemm Pfööfe fum Zocker nit opfalle.

Em Borjeland han se vier Weinbuuore jekasch, zwëij fun dänne woodte för shpääder
fun Jereesch för ettlijje Joohre en der Bou jescheck. Ävver de miihßte
Jlükolwing han se am Wagram jemaat, woh och dä Shiimiker Otto Nadrasky
metjehollfe hät, dä als ëine fun de Schlemmßte Verbräsher jėllt. Dä Baaß fun dä
Firma „Brööder Jrill“, dä Karl Grill wood verknack, un dät sesch dann et Lävve
nämme.

Nevvebëij feel op, dat en Rhingland-Pallz ettlijje Firme, di doh Wing affolle
dääte, ang Maßß dänne iere dütsche Wing met Jlükohlwing uß Ößterisch jemesch
hatte. Och dohfun moote ettlijje för der Kadi.

Dat Diethylenglykol es lang nit esu jefftesch, wi dat Monoethylenglykol, wat och
Ethylenglykol jenannt weed, wat dermiihtß en FroßßSchozMeddel enjesaz weed, weil
et bellejer eß, sönß dëijd_et doh dersellve Deenß. Di Mänge, di mer en däm
verpanschte Wing jefonge hät, sen ävver för der Minsch nit schlemm — op Duur
künne esu Wenzeschkëijte de Livver, de Niire un dem Heen nix aandonn. Esu wöhr
ene Jesunde sellfs wann hä fill jesoffe hät nit verjeff woode, han de
Vertëijdijjer fun dä Wingpansche für Jereesh] jesaat. Wam_mer ävver Wingbrand uß
däm Jlükohlwing määt, da sammt sesch dä Jlükohl do aan, un dä Schabau, dä am Eng
eruß kütt, dä künnt joot jeväährlesch sin.

Dorsch der Jlükolwingßkandal han se Ößtrisch dat Wingjesez] övverärbbeeijt, jez
ess_et ei fun de schärrefßte op de Wält, un de Kontrolle] däderwääje en Ößtrisch
sen bei de jenoueßte en jannz Europpa.[1] Jede einzel Fläsch moss_en shtaatlijje
Banderol han, för se ze |kennzäijchne, iih dat se en der Verkouf darref.

Dat Teema Wingpansche woo wochelang et Houpteema en de Medije un de Winzer un dä
Wingaanbou en Ößtrisch looche am Boddem. Keine wullt mieh Wing fun do koufe un
se kunnte pracktėsch nix mieh en et Ußland affsezze. Milljuhne Fläsche Wing
woodte fott jeschott. En Belljie han se Wing uß Ötrisch janz verbodde, un en
Dütschland sėn allëijn vier Milljuhne Litter Wing fun de Ovvereshkëijt
beschlachnahmt woode.



https://ksh.wikipedia.org/wiki/Jetto_Minsk

Dat Jetto Minsk woch önö Deel em Nordoste van d Stadt Minsk, däm d Dütsche
aavjeriijeld hodde, öm dorän d Jüdde van d Ömwelt aav z trenne. Öm d 75.000
Jüdde wode do äjesperrd un zm jruße Deel ömjebraad. Am 21. Oktober 1943 wood dat
Lajer opjelöößd. Mä 5 Mänsche övverläävde.

Als dat Lajer em Juli 1941 aajelaad wood, wode 60.000 Jüdde op mä 2 km² Land
zösammejepächd. Dat entsprechd 1,5 m² vöör enne Mänsch. D Jüdde mote dr
Jüddestär draare. Wä werke kutt, wod zm Werke jezwonge. Enne Mond nodäm dat
Lajer bestäng, woode en öt Jevängnis d ischde Jüdde erschooße, Aktiune, wi d SS
öt nand. A 3 Dach em Aujust storve su 5.000 Persune. Beij anger Aktiune em
September braat d SS a 2 Dach 12.000 Jüdde öm. Als Jrond wood jenannd, dat neu
Jüdde Platsch em Jetto vänge moote. 2 Zöch met Jüdde us Dütschland braate em
November un Dezember 7.000 neu Mänsche en öt Jetto.

Em Jetto soore di Lüüh, watt hön bevöörstäng, dänge sisch met d Partisane
zösamme un schmuggelnde Waffe dörch di Jrenze.

Dr Vörsetzende van dr Jüdderot wood van d Dütsche vassjenomme un erschoße. Dono
jäng öt ratzfaz: 5.000 Mänsche storve am 2. Määz 1942. Öt Jetto wood
vorkleenerd. Di Zahl va Jüdde woch ösu kleng wode, dat sö dat janze Jetto net mi
brudde. Dono jachde d SS d Jüdde un mi un mi Mänsche storve em Määz, April un
Mai 1942. Em Mai wood ö Huuß met viir Etage ä Brand jestoche un alle Mänsche
vorbrannte beij lebendije Liiv. Em Juli 1942 vonge d Dütsche a, Jaßwajels vöör
dr Jüüdemord ä z sätze, wobeij d Mänsche en dä Warel jestoppd wode un doren
jeftich Jaß äöhmde. Kranke em Spital woode en d Bedde erschosse. 10.000 Jüdde
storve op di Art un Wiiß. Als di Aktiun z Äng woch, viirde d Dütsche op dr Maat
va Minsk ö jruuß Fess, wobeij sö am 1. Aujust zosätzlich noch ön jruuße Zahl va
Mädscher us Spaß am Kwäle vorjewaltije. Avang 1943 vorbleeve noch 9.000 Jüdde em
Jetto Minsk.

Em Februar 1943 wood dr SS-Hauptscharvührer Adolf Rübe no öt Jetto jescheckt, öm
di Lüüh dr Jaahrus z mache. Hä woch als Mänsch ohne Jewesse bekannd, dä Lüüh
ohne Jrond ömbrengt. Rübe leed all Jüdde em Jevängnis ömbrenge, kott dono all
Kenger un ald Mänsche ä Heime. Spiir kome d Zwangsarbeeder dra un am 1. Oktober
1943 vorbleve mä noch 2000 Jüdde em Jetto, di am 21. Oktober 1943 aavjehold un
ömbraad wode.



https://ksh.wikipedia.org/wiki/Jem%C3%A4tzel_va_%C5%81omazy

Zo öt Jemätzel va Łomazy ä Ost-Pole koom öt em Zweide Weltkresch am 17. Aujust
1942 en d Stadt Łomazy. 1.650 Jüdde wode dobeij ömjebraad.

D Wonnege van d Jüdde en d Stadt Łomazy woode van öt 101.
Polisse-Reserviste-Batalliun onger Major Wilhelm Trapp ömschlooße. Onjeväär
1.650 Persune woode vassjenomme un moote sisch op dr Schüllhoff opstelle. Öt
woch ösu heeß a dä Daach, dat völl Lüüh zösammejebroche send. D Polisse hand ön
Jrupp Männer örussjesood, di en önö Bösch önö Jraav usshävve moote. En di Zitt
hand di Lüüh van öt 101. Battaliun sisch met ö Spell ön Vreud jemaad. Sö worpe
ön läch Flasch en d Jrupp va Mänsche op dr Schüllhoff. Dijenije, di jetroffe
woode, woode örussjetrocke un vöör d Oohre va di angere erschooße. Als d Jraav
usjehoove woch, vong öt Erschösse a. D Mänsche moote sisch ussträcke un woode va
Polisse met Külle dörch d Strooß no dä Jraav jejachd. Völl wore am bloode un at
halv duud. En d öt met Wasser jevüllde Jraav moote sisch di nakße Mänsche kneee
un krääte önö Schoss en d Kopp. Neu Mänsche moote sisch op di Duude läje, un d
Polisse stänge kneedeep em Blod.



https://ksh.wikipedia.org/wiki/Jakob_St%C3%B6ckl

Dä Jakob Stöckl wood 1946 jeboore. Hä es Professor en Bayere un en de
Millschweetschaff tätesch, un es do och ene Verbandsfunksjonähr. Hä es
katoolesch.

Dä Jakob Stöckl hät aan de Technische Universität en Münche op Ajraa-Inschenjör
mem Schwerpunk Milschweetschaff studeet. Dat Studijum es ävver nit en Münsche
sellver, sönder en Weijeshtefan. Em Johr 1973 hät hä en Weijeshtefan beim
Institut för de Bedriefsweetschaffsliehr fun de Söddeutsche Versoochs- un
Fochschongsaanstalt för de Millschweetschaff aanjefange. Em Joohr 1991 wood hää
Assistent fun de Geschäffsleidong fun de Bayerische
Milsch-Industrie-Jonosseschaff (BMI) en Landshut un es zick 1994 doh der Baas
fum Vörstand.

Dä Stöckls Jakub määt sesch för de Landweetschaff un de Foderweetschaff stärek,
en Dütschland un Europpa. Hä es näve singem Berof och noch zick 1995 em Vörstand
vum Milchindustrieverband (MIV) en Dütschland un 1996 em Präsidijum vum Dütsche
Raiffeisenverband (DRV), un zick 2001 em der Vörsetzer em Kuratorium fun der
Frünnde un Förderer fun Weijeshtefan.



https://ksh.wikipedia.org/wiki/J%C3%B6nnerschdorf

Jönnerschdorf is en Jemän im Landkreiß Ahrweiler in Rhingland-Pallz. Et jehürt
zo de Verbandsjemän Bad Breisish.

Et irsht is Jönnerschdorf, domals unnisch däm Namme Gunteresdorp, in dem
Brooderschaaftsbooch vun de Mishelskabell in Münstermaifeld ouß dem Joahr 1147,
erwähnt wure. De Fürßtenabtäßßin vun Äßße hätt denn bei Jönnershdorf jeläjenen
Frouenberjerhoff alß ihre Summersitz benützt.

Jönnerschdorf leijt 5 Kilometer vum Rhing un dem Breisijer Shtadtdteil Rheineck
un unjefähr drei Kilometer vun Waldorf entfernt. Et ershtreckt sish vun dem
Vinxbaach singe Talsohl biß unjefähr ähne Kilometer unnerhalf dem Herschebersch
singe Söödhang. De erloschene Vulkan Herschebersch wor fröher_emol 480 Meter
jruß jewesse un is heut wäjen dem Schlackeaafbou bahl janz weg.

Die Kirresh St. Stephanus is am End vom 13. Jahrunnert jebaut wuure un wuurt
1733 wejen Baufällishkeit renoviert. Um dat Joahr 1830 wuurt och noch en
Sakristei dabei anjebout. In de Kirsch drinne is en Toufbecke ous Basalt, en
Kanzel ous Stähn im spätgotischem Stil, en Hochaltar ous Holz, en Seitenaltar
ous weijßem Marmor ous dem Joahr 1630 un Holzfijure vom heilijen Stephanus un
der heilijen Kathrina vun Alexandrien.



https://ksh.wikipedia.org/wiki/Isola_dei_Conigli

D Isola dei Conigli es ön kleen Insel, di zo d Pelagische Insele jehüüd un mä
önö Steeworf va Lampedusa litt.

D Insel es 4,4 Hektar jruuß un aav un zo dörch önö schmale Wääch met Lampedusa
vorbonge[1]. Döck litt dä ävver onger öt Wasser van öt Meddelmeer, su dat dIsola
die Conigli werklich z ön Insel weed.

Woher dä Naam kütt, es net kloor. Op ald Kaate us Ängland heeschd di Insel Rabit
Island, watt op dat Wood rabit=Kniing henwiißd. Möjelicherwiiß hand sich, dörch
dä manchmol onger Wasser stoende Wäch, Kning op di Insel secherer jevolld un do
ön Koloni jebeld. Angere saare, dat dat Wood "rabit" ön arabische Härkonft hat.
Öt weed met Verbengung övversatze un deed op di döck ongerbroche Verbendung zo
Lampedusa deute.[2]

D Isola dei Conigli es ön Velseinsel un brengd öt mä op ön Hüüde va 26 Meter
övver dr Meeresspeijel. D Planze op d Insel paaße zo dat, watt ä Afrika waaßd. D
Karettschildkröt lääd em Strand hön Eier aav. Usserdäm pause völl Zochveuel op d
Isola dei Conigli. Dodörch wood d Insel öt Schotzjebiit Riserva naturale
orientata Isola di Lampedusa. .[3]



https://ksh.wikipedia.org/wiki/Hofbr%C3%A4uhuus

Öt Hofbräuhuus es en van d bekanndste Weetschafte, di öt ä Dütschland jitt. Öt
steet ä Münche un heecht amptlich „Hofbrauhaus am Platzl“ watt ozu völl heecht
wi Brouwerei op dr Maat.

Ävver dat Hofbräuhuus jitt öt at ärch lang. 1589 vonge s domet a un seit di Zitt
hat dat Huus at völl erläävd. Wat vöör ongevöäär 500 Joohr domet aavong, dat dr
Adel nät özu völl Jeld vöör Biir bzaale woohl braat en d nächste Joohr önö Hoof
Jeld än.

Wä hüü en öt Hofbräuhuus jeet, dä jeet en d Schmemme, dat es önö Saal vöör
unjeväär 1000 Lüü, di do eiße und drenke könne. Öt weed at völl do jesoffe ävver
d Köböse hand dat at jodd em Jreff. Moch darv net vorjeiße, dat bes zo
35 000 Lüü op dr Tach op ö Biir komme.

Ävver d Schmemme es mä önö Deel van öt Hofbräuhuus. Do jitt öt och noch önö
Festsaal. Do kann jeviird wääde. Wä jätt koofe well, da kann dat och maache. Op
d rääte Sii van dr Ängang ex ö Jeschäft. Do jitt öt völl Kroom.



https://ksh.wikipedia.org/wiki/Hinndi_(Shprooch)

Hindi es en Shprooch en Indije, houpsäschlesch. Et weet ojinaal हिन्दी udder en
Urdu نىقگ jeschrevve, och „hindī“ en latteinische Bochstaave.

De Shprooch eß uß de Seesch fun de Shprochewesseschaff zosamme met dämm Urdu en
Aat Einheit. Zwesche dä zwei jidd_et bloß e paa Wööt Ongerscheed, wamm_mer se
jeschwaadt hürt. Jeschrevve wäde se ävver janz eijen. Dat Hindi en dä Schreff
Hindi, wat fun dä Devnagari un fum Sanskrit affschtammp, un sesch koum dofum
ungerscheidt. Ußerdämm sin di Lück, di Hindi schwaade dermiihtß Hindus, dojäje
sin de Völlker, di Urdu schwade, bahl all Muselmane.

Mer schätz, dat öm de 370 Millijuhne Minsche met Hindi als ier Motterschprooch
opjewaahße sin, un öm der 155 Millijuhne zosätzlesch Hindi künne, wat nit dänne
ier Motterschprooch es.

Hindi weed in de miihßte noodindesche un meddelindesche Shtaate jeschwaadt un
verstande un es en Ampsschprooch en dä indesche Bundesstaate Andamanen, Bihar,
Chandigarh, hhattisgarh, Delhi, Haryana, Himachal Pradesh, Jharkhand, Madhya
Pradesh, Rajasthan, Uttarakhand, Uttar Pradesh, un Nikobaren, un o_noch en
Pakistan. Kalle don se Hindi ävver nevvebei och aan andere Stelle en der Welt.
Em Paziffik sin diverse Afflääjer un Dialekte fum Hindi aanzetreffe, ävver och
in England, met de Ennwanderer dohen jekumme, un en der USA et sellve.



https://ksh.wikipedia.org/wiki/Hexenverfolgung_in_Aachen

Övver d Hexejachd va Oche es winich övverlävverd. Dä Jrond es dorä z söcke, dat
dörch dr Jruuße Brand va Oche em Joohr 1656 bo alle Ongerlaare us di Zitt met
vorbrannd send. Enkele Date tauche ävver ä Lajere va anger Städt op, su dat mo ö
paar Saache met Secherheet saare kann.

Secher es, da töt ön Hexejachd ä Oche jejoove had. Va 6 Vraue es dr Naam un di
Art un Wiiß övverlävverd, wi sö jestorve send. Öt wore Catharina Brandt,
Catharina von Themen, Eiff von Montzen, Gertrud Eulrichs suwi Maria Kroiseti un
Zey Kaußen. Usserdäm wood ö 13 Joohr ald Mädche vorbrannd. Singe Naam es net
övverlävverd, ävver ö paar Sache wesse mo övver dat Kengk. Öt woss nüüß övver d
Kerch. Dö Mönche dänge, watt sö kutte, ävver öt bleed stur. Öt enzije, watt d
Kerch vöör dat Mädche do kutt, woch, öt vreuer als sönß no dr Scheiterhoov z
brenge. Onger jruuße Ping un völl Trone wood öt dörch öt Vühr bestroofd. Als öt
vöör dr Duud noch d hellije Kommuniun kräät, wore all d Lüüh, di sich dat
Spektakel akekke, ärch betroffe. A dä Morje, a däm öt sterve solld, braad önö
Mönch häm jätt z eiße. Öt woohl dat ävver net un saad dä Jeeßliche: „Du hass
mich doch jesaad, dat Jesus vöör singe Duud och nüüß jesse had un mä Essich un
Jall woohl. Ich well öt däm nomache un och nüüß keue.“ Dono hat öt mä noch
jekreche. Övver dä Äldere va dat Mädche es bekannd, dat dr Papp un önö 30
jöhrije Broohr 2 Mond vörhen op öt Rad jebonge woode wore un duud send. 4 anger
Brööhr woch dat sälve at ä Holland passeerd. D Mamm, di vorsood hod, sich us dr
Stöpp z maache, woch erschooße wode.

Öt Jevängnis woch öt Jraßhuuß, wojäje d Vorhandlunge en d Acht em „Haus Brücke“
an d Eck Maad/Pontstroß suwi am Katschhoff/Eck Ritter-Chorus-Stroß stattvonge.
Urdeele woode vöör öt Rothuuß op öt „Scheldche“ vorkönd. Zm Sterve woode d Lüüh
zm Galgeberch usserhalv van d Stadtmuur jebraad.



https://ksh.wikipedia.org/wiki/Hermann_Michel

Hermann Michel (* 23. Aprel 1912) woch ön Oberscharvührer bei d SS un enne va d
SS-Männer, di em Vornichtungslajer Sobibór vöör öt Vorjase van d Jüdde em Rame
van d Aktiun Reinhard zoständich wore. Singe Spetznaam woch Prädijer.

Dä us Holzheim ä Bayere stammende Hermann Michel werkde en d 1930 Joohre als
Krankeflejer en ö Spital ä Berlin. Am Äng van dat Johrzeent koom hä zösamme met
Franz Stangl un Christian Wirth no öt Schloss Hartheim, wo sö em Raahme van d
Aktiun T4 kranke Mänsche ömbraad.

Als Franz Stangl zm Övvichde van öt Lajer va Sobibór ernannd wood, made dä
Hermann Michel zo singe zweide Mann, weil hä kenne Schröppel mi hod, Lüüh
ömzöbränge. Michel weed als ön Persun beschrevve, di ön schünn Stemm hod, watt
häm singe Spetznaam Prädijer äbraad. Öt woch Hermann Michels Opjaav, di
aakommende Lüüh dörch ön Reed z bejrösse un sö z bereuije. Dat maade hä ösu
jott, dat manchmol sujar jeklatschd un jedanzd wood, wenn hä vorzalld, dat sö
sich mä noch dusche möte, bevör önö schünne Deel van hän neu Lääve aavöng. Hä
erklärde, dat sö no d Ukraine jebraad wöde un dat öt Dusche nüdich wör, damet
kenn Krankheete en öt Lajer jeschleefd wöde. Kott no Michels Reed joove d Jüdde
alle Saaache aav, trocke sich us, d Hoore woode aavjeschnedde un dann storve sö
en d Jaaßkammer.

No dr Opstand va Sobibór wood öt Lajer opjelößd, un all di SS-Männer wode us öt
Lajer aavjetrocke. Sö koome no Triest un sollte jäje Partisane kämpfe, wobeij
jehoffd wood, dat sö dobeij öt Lääve vorleere. Züjje va Sobibór solld öt net
jävve.

Franz Stangl saad em Joohr 1971, dat hä jlöövd, Hermann Michel kutt no dr Zweide
Weltkresch no Äjypte aavhouwe.



https://ksh.wikipedia.org/wiki/Hartes_Connehlija

Et Hartes Connehlia udder up deutsch Cornelia Harte däht övver de Äntwekelong
vum Lävve en Flanze un Diere fochsche, dat och lihre, un wood als eezte Frau
Profäßor aan de Univäsiteit vun Kölle. Jebore zwa aen Altona aan de Elbe, aam 6.
Juhni 1914, wat hük en Hamborsch litt, wohr edd ävver dorsch de Älldere en
Nederländeren. Jeschtorrve esset aam 14. Juni 1998, hädd ävver si Lävve em
Deutschand verbrach, un ene jruhße Deijl en Kölle.

Der Vatter wohr der Hartes Johannes, dä en leijtende Aanschtällong jehatt hät.
De Motter wohr däm sing Frou Anna, eets Kuijlaars, dann och Harte noh der
Huhzigg. Di zwai han ed ehrem Mähdsche müjjelesch jemaad, aan de Lihbfrouscholl,
enem Bovverlüzehjom en Schalotteborsch en Bällihn, et Abituhr ze maache. Se han
och emmer em sing Schpass aan de Weßeschaffte vun de Natuhr jevördert, woh et su
un esu bejeistert vun wohr. So deiht et schihßlesch Flanzeonde, Dierkonde un
Schimih schtudehre en Bällihn aan de Humboldt-Univäsiteid un en Mönsche aan de
Ludwisch-Maximilljans-Univäsiteit. Donoh jeng et 1936 en Freiborsch aan der
Albert-Ludwischs-Univäsiteit singe Doter maache. Dä Friedrich Oehlkers wohr en
aanäkannte Kappazitäht om Jebbed vun de Lävensunde vun de Zälle un de Jenehtik.
Hä hät dohmohl ald och nix jähje Froue en de Weßeschaff jehatt. Em Jähjedeijl.
Em Kreeschsjohr 1941 wohr die Ärbeid fähdesch. Et Tehma dovun wohr: Meiosis und
crossing-over: Weitere Beiträge zur Zytogenetik von Oenothera [1]. Em Johr 1948
wohd et habillitehrt med dä Ärbeijt: Cytologisch-genetische Untersuchungen an
spaltenden Oenothera-Bastarden.[2] Bes do hen dähd et als Aßeßtänten aam
Bottahnesche Enschtetutt vun dä Unni en Freiborsch jewerrk. Dernoh wohd et
Prevahtdozänt.

Tiräk noh Weihaachte em Johr 1950 dähd et dohmohlejje Kurratohrejom vun dä Unni
se op de Leß för de Berohfonge för et nähkste Johr för en plahnähßeje
ußeröhndlesche Proffäßohreschtäll en de Änweklongsfüsijojih en Kölle jedonn un
wohd och berohfe.[3] Do wohr se de eezte Frau medden Profäßuhr en Kölle. 1961[4]
odder 1967[5], jeh nohdäm wähm mer jläuve well, kräht se en öhndlesche
Profäßuhr.

Se schrehv Lährböhscher övver de Zytojenehtek un deihjt och en dämm Jebehd övver
de hühtere Flannze fochsche un lihre. Se maht Schtatißike övver de
Äntweklongsvörjäng un wohr beschtrehb, matemattesche Modälle un Ußsahre met
Zahle doh drövver ze krijje.

Em Johr 1982 wohrd se schihßlesch erremetihrd un jeng der Ruheschtand. Em Johr
1998 es et jeschtorrve.[5]

Woh et Hartes Connehlija ald Profäsohren jewohde wohr, aanfangs vun de 1950-er
Johre hät Wäßdeutschland jrahd ens 3,2% Profäsohrenne, dä Rääß wohre Männer, un
en de Weßeschaffte vun de Natuhr wohre et jrahd ens 0,3%.[6] Se saat, dat se
vill Ongerschtözung krähje hät, di imm jehollfe hät.[7]

Se hät sesch esu och ärsch ennjesaz, öm de Fraulük en der Weßeschaff ze
ongerschtötse un der Zesammehallt ze fördere. Em deutsche Akadehmerennebund
hatte se för Johre der Vörsez dun der Ootsjropp vun Kölle enne, un wohr de
Schtällvertrehteren vun der Vörsezende em Bund. Och övver de Jränz vun
Deutschlannde eruß wohr doh aktihv. Se hädd och dä Arbeitskriiß vun de
Hohscholllährerenne med en et Lävve jerohfe.

För et eije Fachjebehd hät se en Schtefftong jemaht. Dä Prieß för
erußschtäschende wessechafflescher Öngersöhk op Zahlebasis en de Weßeschaff vun
de Äntweklong vum Lävve hät de Jesällschaff för de Weßeschaff vun de Äntweklong
vum Lävve 2003 et eets, un dann wider 2009 verjovve un derbei jehdes Mohl
fonnefdousend Euro ußjeschott. Och di Jesellsschaff hadd et Hartes Cornelia
dohmohls met jejröndt. Se wohr lang de Vörsezende un krähd och noch em Johr 1998
der Ihrevörsez. De Jesällschaff hät dä Priiß noh imm der „Cornelia-Harte-Priis“
jenannt.

Em Aandängke aa et Cornelia Harte hät de Univäsiteit vun Kölle em Joh 2001 e
Förderprojramm för fotjeschredde Schtuddänte un Dokterannde un för
Wesseschaffler, di sesch aam habbiletehre sin, ennjereesch. Zohschtändesch es dä
udde de Be'opdrahchte för de Jlischtällong.[8]



https://ksh.wikipedia.org/wiki/H%C3%A4rtegrad

Beim Blëjshtėff meint mer mem Häädejraad eijentlesch nur de Miine ier Hähde. Der
Räß vum Shtevv_eß ejaal. Wie hatt ov wëijsch esu e Denge eß, määt ene jruuße
Ongerscheid bemm Schrivve, bemm Moole un bemm Zëijschne uß, un och, op wat för e
Mattrijaal mer övverhoup met enem Shteff loßjonn kann, dat mer henger heer och
jet äkänne kann.

De Shtärk H eß ėn nüng Stärke vun H beß 9H opjedeelt, un de Shtärk B en nüng
Stärke vun B beß 9B. Wie ävver jenou de jrüüßte Shtärke praktsch sinn, dat eß
jetz nit jans_et sellve wa_mer sesch de ëijnzelne Blëijshteff-Maacher beloohre
dëiht, dat määd_et Verjiische jet schwierėsh.

De middlere Hääte woodte un wäde för allem jähn för et teshnesche Zeishne
jenumme, weil se op däm raue Kattong länger Shpetz blieve. De wëishe Zoote donn
sesch joot för det künßleresche Ennsaz eischne. För et Schriive sen de Shtärke
zwesche 3B un H et beß.

Et jit nu allederdings kei abseluut Mohß för der Häädejradt fu Blëijshteffte, un
och keine Wääsh odder Shtandadt, wi me dä eruß krijje künnt. Ene Klüngel vun
täschnesche Expächte unger de Scherremhärschaff vun de Ingenazjonaale
Ojanisazjohn för de Norme (ISO) es zwa zick övver 15 Johre draan, en
zoverläßijje Tëß ze soke, dä mer och widderholle kan, un esu en Norrem för der
Häädejraadt bëij de Blëijshteffte opzebouwe. Eruß jekumme es winnish. Avver et
es opjevalle, dat de japaanesche HB-Shteffte öm ene Jrad wëijsher woore, wi de
europpäjesche, un die widder etwa öm dersellve Ongerschëijd wëijsher, wi di us
der USA. Ävver mer kunnt sesh och nit obb_ene ėngernazjonaale jemeinsamme
Shtanndadt för de Name för de Hääde bëij de Blëijshteffte ëijnijje. Dröm jidd_et
noh wi för drëij ongerschëijdlijje Zoote vun „Shtandad“-HB Hääde op dr Wëlt: *
HB — wëish (Japan)



https://ksh.wikipedia.org/wiki/H%C3%A4nneschen-Theater

Johann Christoph Winters († 5. August 1862) es dr Jründer van öt Hännesje
Tiater.

Als Bönnsche Jung hann isch misch met däm Hännesje Tiater usenen jesetz on dann
zeiers vell jeläse on datt dann och em Karnevalistenforum.de enjestellt. Datt
mieste äwwe hann isch us enem Sessionshäff von der KG UHU jeliert.

Wenn hück ene von Kölle sprisch, dann verzällte och janz bestimmp vom KÖLSCH
HÄNNESJE THEATER. Dat jehührt zo Kölle wie de Dom odde 4711 on Tünnes on Schääl.
Doch losse me zesamme ens de Zick zoröck drieje bis an de Anfang von däm janze
Spellsche. Me schriewe dat Johr 1772. En onserem schöne Bonn am Rhing wurd
domols ene CHRISTOPH WINTERS em Kuhle Dom jedööf. Weil me jo jätt öndlisches
liere moht, es de Jung dann zeiersch Schnieder jeworde. Dat Ehrbare Handwerk der
Mainzer Schneiderinnung hätt em dann am 24. Juli 1798 de Gesellebreef
usjestellt. Domols stond en esuenem Breef och noch drenne wie dä Jesell ussieht.

Wie dann die Zick kohm, dat me op de Walz jing, do es Winters wohl och en
Flandern jewess. He hätte wohl et ierschte Mohl sujett wie Poppespeel jesenn.
Dat hätt em joot jefalle.

Weil de Christoph domols keen Arbeed fungk, on äwwe de Kamin qualme moht, hätte
enenem Bittbreef an de „ BÜGER MAIRE „(de Bürgemeeste) jeschrewwe: „ Der
Unterzeichner - Tagelöhner seiner Profession nach - hat die Ehre, Sie hiermit zu
ersuchen, ihm die Erlaubnis zu erteilen, in der Ritterzunft (gemeint ist hier
die Ritterzunft Himmelreich) ein sogenenntes Krippenspiel für kleine Kinder
anzustellen, da wegen Abgang anderen Verdienstes hiermit auf eine redliche Art
sein Brot zu gewinnen sucht, darf er mit Zuversicht erwarten, daß Sie Bürger
Maire ihre Genehmigung nicht abschlagen.“

Bereits em Winter 1808 hätte dann nochens esuene Breef öm „ sein zukünftiges
Winterbrodt „ an de Bürgemeeste jeschrewwe. Et moß wohl ärsch nüüdisch jewess
senn, dat esuene Breef jeschrewwe wurd. Domols wohr et bahl esu schlemm, dat de
Familisch nix mieh ze käue hat on me öm jede blanke Penning luure moht. De Text
von dem Breef es ons fass komplett erhalde.

He ess et anzemerke, dat de Obrischkeet jenau dodropp luure däht, dat en de
Theatere nett och nur e bissje jefummelt werde konnt. Dorömm leefe die zwei
Käärls met ene lange Stang en de Händ emme erömm on dähten de Pärsche, die sisch
ze eng jesezz hatte, usenande fäje. (Dat Stangedinge nannten se em alljemeine de
Sittlischkeitsschmeck) Su jing de Zick erömm, on seitdem 1823 de ierschte
Ruusemondachszoch leef, hat sich dat Programm von de Kreppespellsche schon
schwer jewandelt. Et jov mettleweile schon de KNOLLENDORFER SIPPSCHAFF. Die
komische Jesellschaff bestond domols schon uss de selve Fijure, wie me se hück
noch erlewwe kann. Op et no de Speimanes odde de Besteva (Großvatte), et
Mariezzebell on et Hännesje ess. Me könnt sisch füe laache nass mache, wenn op
de Bühn dat Spellsche lossjeht. En Johr befüe de Bönnsche Stadtsoldate jejründet
worde senn, also schon 1871, joov et dat sujenannte „Fliegende Hännesje
Theater“.

De Christoph Winters wohr 1862 am 5. August jestorwwe. Et jitt keene Nachweis,
woh dä ärme Deuwel bejrawe worde es. Datt wierd wohl en Armenbestattung op
Melaten jewese senn. Weil et nett emme esujot leef, wie me et sisch jewönsch
hat, moht dat Poppespell des öfteren ömtrecke. (De Noberschaff hatt sisch öfters
beschwert, on manschmohl konnt och einfach de Meet nett bezahlt werde.) De
Nachfolleje vom Christoph Winters wohr jezz met däm janze Krohm en de Mauthgasse
on dann op Lyskirchen Numme 14 jetrocke. Op emohl däht sisch och de bekannte
kölsche on och em Theaterspell aktive Famillisch Milliwitsch (erst später
Millowitsch) bemöhe, öm ene Anspruch op dat Poppespell anzemelde.

Esu jingk et emme wigge, bis de ierschte Weltkreech ussjebroche es. De kölsche
Obrischkeet hat längs erkannt, wie schön on och wischtisch dat Hännesje Theater
füe de Stadt wohr. Dä kölsche Industrielle Max von Guilleaume wohr ene von de
jroße Jönner vom Theater on hätt wohl mansche Reichsmark en de Kass jedonn.

Em Johr 1912 dann dähten sisch zwei kölsche Veeine - Heimatverein Alt-Köln und
Kölnischer Geschichtsverein - zesamme. Unge de Schirmherrschaff vom
Obebürgemeester Max Wallraf wuurd ene Ausschuss „ um das früher von jung und alt
so bevorzugte Kölner Hännesches in alter, gediegener Form zu neuem Leben zu
erwecken „ jegründet.



https://ksh.wikipedia.org/wiki/H%C3%A4%C3%A4dejraad_%28Bl%C3%ABjsht%C4%97ff%29

Beim Blëjshtėff meint mer mem Häädejraad eijentlesch nur de Miine ier Hähde. Der
Räß vum Shtevv_eß ejaal. Wie hatt ov wëijsch esu e Denge eß, määt ene jruuße
Ongerscheid bemm Schrivve, bemm Moole un bemm Zëijschne uß, un och, op wat för e
Mattrijaal mer övverhoup met enem Shteff loßjonn kann, dat mer henger heer och
jet äkänne kann.

De Shtärk H eß ėn nüng Stärke vun H beß 9H opjedeelt, un de Shtärk B en nüng
Stärke vun B beß 9B. Wie ävver jenou de jrüüßte Shtärke praktsch sinn, dat eß
jetz nit jans_et sellve wa_mer sesch de ëijnzelne Blëijshteff-Maacher beloohre
dëiht, dat määd_et Verjiische jet schwierėsh.

De middlere Hääte woodte un wäde för allem jähn för et teshnesche Zeishne
jenumme, weil se op däm raue Kattong länger Shpetz blieve. De wëishe Zoote donn
sesch joot för det künßleresche Ennsaz eischne. För et Schriive sen de Shtärke
zwesche 3B un H et beß.

Et jit nu allederdings kei abseluut Mohß för der Häädejradt fu Blëijshteffte, un
och keine Wääsh odder Shtandadt, wi me dä eruß krijje künnt. Ene Klüngel vun
täschnesche Expächte unger de Scherremhärschaff vun de Ingenazjonaale
Ojanisazjohn för de Norme (ISO) es zwa zick övver 15 Johre draan, en
zoverläßijje Tëß ze soke, dä mer och widderholle kan, un esu en Norrem för der
Häädejraadt bëij de Blëijshteffte opzebouwe. Eruß jekumme es winnish. Avver et
es opjevalle, dat de japaanesche HB-Shteffte öm ene Jrad wëijsher woore, wi de
europpäjesche, un die widder etwa öm dersellve Ongerschëijd wëijsher, wi di us
der USA. Ävver mer kunnt sesh och nit obb_ene ėngernazjonaale jemeinsamme
Shtanndadt för de Name för de Hääde bëij de Blëijshteffte ëijnijje. Dröm jidd_et
noh wi för drëij ongerschëijdlijje Zoote vun „Shtandad“-HB Hääde op dr Wëlt: *
HB — wëish (Japan)



https://ksh.wikipedia.org/wiki/Gustav_Wagner

Gustav Wagner (* 18. Juli 1911 ä Wien; † 3. Oktober 1980 ä São Paulo woch em
Zweide Weltkresch Oberscharvührer beij d SS un dr ställvortränende Övichte van
öt Vornichtungslajer Sobibór.

Wagner wood em Joohr 1931 Metjlett van d NSDAP, di zo di Zitt ä Österreich noch
vorboone woch. Als sö häm erwichde, Hakenkrütze an d Wäng jemolt z ha, wood hä
vorhaft un türmde no Dütschland, öm net wiir bestroft wäde z könne. Zö iisch
troon hä d SA beij, wäßelde dann ävver zo d SS. Ä Hartheim woch hä domet
betraud, Behinderde onger d Aktiun T4 ömzebränge.

Em Määz 1942 wood hä no Sobibór vorsatze, wo hä dr Vize va Franz Stangl, va
September 1942 a zm zweide Mann no Franz Reichleitner jemaad wood. Gustav Wagner
hod domet d zweidhükßde Positiun em Vornichtungslajer Sobibór. Hä bekleede vam
12. Februar 1943 a d Positiun van önö Oberscharvührer van d SS. Ä sing Positiun
entscheed hä an d Ramp van öt Lajer, wä noch ö paar Daach lääve dorv un wä ö
paar Stond spiir ömjebraad wood. Öm d 250.000 Mänsche had hä op si Jewesse.

Ö paar Väll övver öt Vorhalde va Wagner woode va Eda Lichtman, ön Övverläävende
us Sobibor övvermeddelt:

Heinrich Himmler zeechnede Wagner vöör si Werk en öt Lajer va Sobibór us un
nannd häm enne van d beitzde Männer beij d Aktiun Reinhard. Wagner woch dovör
bekannd, dat hä d Jüdde quälde, wo öt mä möjelich woch. Singe Spetznaam em Lajer
woch „Dr Metzjer“ un „Dr lachende Dudesengel“. Angere sproche van dr „Wolf“. Öt
wood vorzalld, dat Wagner ni z Meddach eiße wööd, wenn hä net vorhen önö Mänsch
ömjebraad hod.

No dr Opstand va Sobibór mood hä dat Lajer schlösse un maade si Wärk ä Italije
en d Sonderabteilung Einsatz R wiir.

No dr Zweide Weltkresch vorstoch hä sich onger valsche Naam ä Graz, bevöör dr
Vatikan häm holp, övver Syrie no Brasilie z komme, wo häm am 12. April 1950
erlaubt wood, op Dauer onger dr Naam Günther Mendel em Land z bliive.

Simon Wiesenthal fluppde öt, häm vassnemme z losse. Stanislaw Szmajzner, enne
van mä 47 Övverläävende us öt Lajer Sobibór, identifizeerde häm. Völl Länder
vorsoote, Gustav Wagner usslävvere z losse, watt Brasilie ävver net zoleet.

Am 3. Oktober 1980 braad hä sich öm. Jrönd send net bekannd. Secher es mä, wi hä
dr Radiosender BBC verzalld had, dat hä ni ö schlääd Jewesse jehad had. Hä höd
mä si Wärk jedooh un no Viirovvend net dorövver nojedaahd.



https://ksh.wikipedia.org/wiki/Gewicht

Et Jeweech vun e_nem Körper jitt an wie schwer hä ees. Dat ees zemindest de
landläufije Meinung. Richtijer ees, dat et Jeweech oder och Jewich aanjitt met
wat für ner Kraff dä Körper op dä Bodem drück.

Jeder Körper hätt en Masse. Die witt en Kilojramm anjejowwe. Die Masse ees
unabhängich vun dä Schwerkraff, bliev also emmer jlisch. Kütt dä Körper jetz een
eh Schwerkrafffeld, so witt hä aanjetrocke vun dä Schwerkraff. Op unserer Ääd
ees dat Schwerkrafffeld bis op janz kleeine Avweichunge jlisch. Me säät och
Fallbeschleunijung dozoo. Bei uns sin dat 9,81 m/s². Wenn jetzt zem Beishpill
ene Minsch 80 kg Masse hät, dann moß meh dat met 9,81 m/s² mol nemme un me kritt
unjefähr 800 N dobei erus. Dat heeß dä Minsch drück met 800 N op dä Bodem. Wenn
dä jlische Minsch jetzt äver om Moond eröm löff, ees sing Masse emmer noch
80 kg. Die Jeweechskraff die hä op de Moondoberfläch usüb ees äver nur 130 N. Su
kamme dat jetzt für jede Himmelskörper durchrechne, we_me de Fallbeschleunijung
kennt.



https://ksh.wikipedia.org/wiki/Gaswagen

Önö Jaßwarel wood van Dütsche un va Russe äjesatze, öm Lüüh, di öt Rejim net ha
wool, ömzebränge.

Als Himmler Soldate em Oste besood, veel häm op, dat di Soldate, di völl Lüüh
erschoße hodde, öt an d Nerve hodde. Ön anger Art un Wiiß mood jevonge wäde, öm
Mänsche ömzöbränge. Arthur Nebe koom op dä Jedanke, dat mo d Opfere en önö
jeschloße Warel stoppe kutt, ä däm mo Jaß pompdt. Di Lüüh vorstecke, ohne dat
enn Kowel aavjeschoße wäde moss. Als Jaß nomm mo Kohlemonoxid CO , dat us dr
Motor van dr Jaßwarel kütt.

Jaßwarels wode ä vorschiidene Konzentratiunslajer äjesatze. Dat Vorvahre koom
ävver meetzd ä Chełmno zm Äsatz.

D Russe satze onger Stalin Jaßwarels en. Isaiah Berg soll di damols ervonge ha.
Dobeij woode di Lüüh, di sterve mote, nakß usjetrocke, met Strecke jebonge un en
önö wi önö Brudwarel ussehende Lkw jeworpe. Dono wood Jaß en dä jeschloße Raum
met di Mänsche jeblose, di dobeij vorsteckde. Di Duude brudde mä noch usjelaahne
z wäde.

Dörch d Äsatz va Jaßwarels omjänge d Russe ön Schwirichkeet, di optroon, wenn
zövöll Lüüh op eemol zm Erschösse astänge. D Lüüh mote usjetrocke wäde, bevöör
sö ä Massejräver vorschachd övv vorbrannt wode.



https://ksh.wikipedia.org/wiki/Fr%C3%A4ulein_Seifenschaum

Fräulein Seifenschaum, op Ripuaresch Vräuche Seefeschumm, es önö dütsche
Stommfilm us öt Joohr 1915. D Rejii hod Ernst Lubitsch. Dä Film jilt als
vorloore.

Dä em Joohr 1914 jedriihnde Film wood am 25. Juni 1915 ä Berlin öt ischde Mol öt
Volk en d Kinos jezeechd. Hä hod ön Längde va 350 Meter un es dr ischde Film, ä
däm Ernst Lubitsch Rejii jöhad hod. Usserdäm wood Fraulein Seifenschaum va
Lubitsch produzeerd un hä spelld sälvs ön Roll va d Persun Ernst.

En di Zitt van dr Ischde Weltkresch wäde alle Lüüh no öt Militär äjötrocke. Su
jeed öt och dr Eejedömmer van önö Friseurlade. Öm däm net schlösse z mösse,
kömmere sisch Vrau un Doohter öm öt Jeschäff. Di jong Vrau seefd d Konde en un d
Mamm nämmd dr Bart aav.

Ernst, önö Kond, kütt en dr Lade un werpd ö Ööhjelche op d Doohter, d Mamm sitt
dat net jäähr un werpd häm us dr Lade öruss. Ävver Ernst jeehd net alleen, hä
nämmd d Doohter met. D Mamm rast hänger di 2 her un ön weld Jachd jeehd los.
Isch op ö Boot nämmd dat ö Äng un Ernst häld öm d Hand van d Doohter a.

Si Äng vängd dr Film als öt Vräuche Seefeschumm hörö Ernst raseerd un häm dobeij
döck schniid. Beij jedde Schnett moss sö häm ö Bützje jävve.



https://ksh.wikipedia.org/wiki/Fluggesellschaft

Ön Vluchjesellschaff es ö Ongernehme, dat si Jeld domet vordeehnd, Persune un
Waahr op d Loftwäch z transporteere.

D ischde Vluchjesellschaff woch d va Ferdinand Graf von Zeppelin ä Frankfurt
jejründe DELAG, watt vöör „Deutsche Luftschiffahrtsgesellschaft“ stäng. Met hör
woode tösche 1910 un 1913 öm d 34.000 Mensche transporteerd. D ische Waahr, di
met ö Vluchzeuch dörch d Loot jescheckd wood, wood am 10. Juni 1912 en dr
Doppeldecker „Gelbr Hund“ jepackd. Jestachd wood ä Frankfurt, jeland ä
Darmstadt. Anger Städt woode zosätzlich vorbonge, ävver dörch dr Usbroch von dr
ischde Weltkresch bleete Städt usserhalb va Dütschland ussjeschlooße.

Nom Äng vam Kresch jäng öt ä Ängland un Frankreich met d Vluchjesellschaffte
los. Am 5. Februar 1919 trocke d Dütsche noo, un met d Deutsche Luftreederei
entstäng dr Vörjänger van d Lufthansa. Ä janz Europa schosse d Jesellschaffte us
d Ääd.

Als Charles Lindbergh met ö Vluchzeuch oohne Paus övver dr Atlantik vlooch,
vonge och d Amerikaner Vüühr. Su joov öt em Joohr 1926 en d USA 12
Vluchjesellschaffte, ee Joohr spiidr wore öt at 25.

Beij d hüü ekßisteerende Jesellschaffte ongerscheed mo tösche di dr Staat
jehüürende, sujenannde „Flagcarrier“ un prevate Vluchjesellschaffte. Bekannde
„Flagcarrier“ send d Lufthansa, d Air France, Altitalia un Thai Airways. Prevat
kann jädder, dä jenoch Knöpp had, ön Vluchjesellschaff jründe, su dat dr Maad
vöör Prevatjesellschaffte jruuß es. Opjrond va dr kleene Priiß vöör Vlüje wäde
manche Jesellschaffte och Bellichvliijer jenannd. Sö hand sich op Kott- un
Meddelstrecke äjenessd. German Wings, Ryan Air un Easy jet jehüüre zo d
bekanndste.

Manche Vluchjesellschaffte transporteere mä Waahre un kenn Persune. Zo sun
Jesellschaffte jehüüre Federal Express, UPS un DHL. Öt jitt ävver och
Jesellschafte, di sich en önö Deel op öt Vleeje va Waahr spezialiseerd hand, wi
Lufthansa Cargo un Singapore Airlines Cargo. Zosätzlich hand modern Vluchzeuje
ävver och ösu völl Platsch, dat sö nävver Persune och noch Waahr metnämme könne.



https://ksh.wikipedia.org/wiki/Fastnacht

D'r Fastelovend (ou Fasteleer of Karneval) is et Pläsiersche vun jedem dä nit
doof eßß. Häßß do ävver en Ratsch am Kappes, dann sääß do natöörlijj dat dä
Aschamettwoch et jrößte eßß. Dat stemp äwwer net. Saare de Fastelovendßjecke.

Wie dä Mann zom Wiev jehööt, esu is et och mem Fastelovend unn dem Rhingland. Un
dä Ruusemoondachszoch esuwieesu. Äwwa wieso eijentlesch? Nunneja, im 30-järrijje
Kriej do es et esu jewäse: Mir Rhingländer moote widder Wille och kempfe. Ävver
mir hatte kee Luss! Dann hamme mer ejnfach beukottiert: Mir dääte mit Kamelle
scheeße, worfe Strüßje un spillten lustijje Moseek. Esu erjoov sich dat.

Am Ellefte im Ellefte öm Ellev_Uur Ellef weet de Sessjoon äöffnet. En Kölle
jäijt dat tradizzjoonäll o_m Alldermaat aff. Nuur wänn_et doo nit jäijt, wann
jraad en Bowshtäll eßß, dann wiishe_mer tradizjonäll op dä Heumaat uß. Do kumme
dann emmer e paa zeen dousend Minsche zosamme un senge un schunkele, drenke
sijj_eijn, danze un maachen sijj_en Freud. Wenn_t Wädder schöön eß, dann jäijt
dat bess_en_de Naach.

Av däm Ellefte im Ellefte jitt en jedem Dörfje rund öm Kölle en eijen Sitzung.
Doh jitt ed Prunksitzunge, Kostümsitzunge, Herrensitzunge, Kindersitzunge un
Fernsehsitzunge. Sujaa en Shtungksėtzung jidd_edd_en Kölle. Ene Jeck] där jett
op sich hält besöck mindestens eeijn Sitzung en de Session. Miistens äver mieh
dovun. Bei en Sitzung jehüüren jewisse Sache dobei wie ed Salz en de Supp.

De Eleeferoot repräsenteert dä Karnevalsverein där die Sitzung veranstallte
deiit. Der Kopp vum Eleeferoot ees de Präsident. Der kennt dat Projramm vun dä
Sitzung un deiit die einzelne Projrammpunkte aahnsache.

Eene Projrammpunk en_ener Sitzung ees eh Danzkorps. Eh Danzkorps stellt emmer en
Abteilung vum Militär dar öm su an de Aanfang vom Fastelovend zo erinnere. De
Jalleonsfejur vun enem Danzkorps ees et Mariesche. Die Firjur erinnert an de
Marketenderinne, die de Zoldate domols versorch han.

En Böttered ees ene witzije Wortfürdraach. Miistens stellt där Künsler en
bestimmte Tüppe dar. Em Fürdraach witt alles möchlije durch de Kakau jetrocke.
Am leevste de Politiker äver och Lück wie Du un Isch. Wenn zwei Künsler op de
Bühn stonn nennt meh dat eh Zwiijespräch. Die ungerhallen sich dann eh bischje.
Miistens speelt eeijner dovon ene Doof un dä andere ene normale Minsch.

Die eijentlische Rejent en de Session ees et Dreijesteern. Et besteeht us däm
Prinz, dem Buur un dä Jungfrou. En kleener Dörfje jitt ed och Prinzenpaare oder
eenfach nur ene Prinz. En ener Sitzung ees dä Auftritt vum Dreijesteern dä
Hühepunk. Dä Prinz begröss dann sing närrisches Vulek un deit se dran erinnere
dat se veel Spass han sulle un nitt emmer alles su eerns nemme sulle.

An Wieverfastelovend fänk em Rhingland de Strooßekarneval aan. Me triff sich
dann en de Kneipe un op de Strooß. All Jecke sin verkleed un jott dropp. De
Uursprung vun Wieverfastelovend ess en Beuel (hügg bei Bonn jehüürich). Un zwar
han sich do 1824 die Wäschwiever zesammejeschlosse un han e Damenkomitee
jejründt für selever och Fastelovend ze fiere. Dat wor bes dohin nur för de
Männer jedaach jewess. Zigg däm hätt sich de Wieverfastelovend em janze
Rhingland verbreitet. En Bonn ess e ävve bes op hügg de heimlijje Haupdaach vom
janze Fastelovend. En Beuel trick dann ene jruuße Fastelovendzooch doorch de
Strooße un de Weetschafte sinn voll vun morjens fröh bes ovends spät. En Beuel
jitt ed och keeijne Prinz sundern en Wäscherprinzessin für an de Ursprung vun
Wieverfastelovend ze erinnere. En andere Dörfje werden op Wieverfastelovend
Sitzunge avjehalde. Die suhjenannte Möönesitzunge oder Mädchesitzunge sin
verjleischbar met de Herrensitzunge, weil do dann nur Froulück erinn dürfen.

Dä Ruusemoondaach me_m Ruusemoondaachszoch ees dä hüühtzte Fierdaach en de
fünefte Joohreszick. En Kölle un veele andere Jemeinde zweesche Mainz un
Düsseldorf trick ene lange Zooch met bunt jeschmöckte Waache un verkleedete
Fooßjruppe doorch de Strooße un schmieße Kamelle un Strüüßje. Ed jitt äver och
Dörfje un Shtädt die ad an Fastelovendsunndach odder iirz Fastelovendsdinnsdaach
loosträcke. Nohm Zooch witt dan jefiiert bes spät en de Naach.

Ett jitt vill Lück di saare, nää isch sinn doh nit jeck, isch will ming Pläsiir
hann äwwer dä janze Drißß med Tatatataah unn Bütt dat will isch nid. Da jittet
dann de haade Junx wi dä Wolfgang Niedecken vunn BAP dä dat övverhoup ned will
(dä jangk do ned föör Kooche hin). Unn dann jitt_et de Lück di wolle Fastelovend
äwer ned esuh. Däswäjje hätt sisch dann en Alternativkaaneval entwickelt, met
Strunx, Prinzessin Au hur] unn Jeijsterzoch. Äwwer hück eßß dat jenouso wi dä
nomaale Fastelovvend.

Och bëij de Schwobe un andere, di Alemannesch kalle, jidd_et ene Fasteleer. Do
sare se ävver dermiihts „Fassenett“ dorför. Zom joode Deijl es_se en de Schwäjz
nit janz öm de sellve Zick, wi em Rhingland. En Basel jenau aach Daach späde,
weil doh de Evangelische de Katholische noh em Äschermettwoch ärjere wollte.

En Södamärrika un en de Karribbische See ier Enselle kennt mer der Fasteleer.
Bei dänne es de Fasteloovendszick jo medde em Sommer, dröm han di et lejsch, met
winnisch aan en der Fasteleer ze trecke. Dozoh kütt, dat doh der Samba janz
jruuß jeschrevve weed. Vör allem en Rio sen de Samba-Scholle dat, wat aam Rhing
de Fasteloovensvereine sen, se ojanisėere zosamme der Ruusemoondachszoch, ävver
se maache esu jät wi en Danzparraadt do druß, met vill Pomp un Prongk.

En dä Lajunne-Schtadt Veneedėsch en Itaalije aan der Adrija fieere se och. Dänne
iere Fasteleer es berühmp övver de jannze Wält un trick alle Johre zehndousende
vun Turißte aan. Jeviert weet doh ald zick vör 1100 A. D. un et künnt joot noch
fröher aanjefange han. Doh han se janz düüre un opwändejje Koßtühme met
Tradizjuhne övver de Johrhunderte. Beij de miehßte jehüüre Maske bei, di övver
et hallve Jeseesch jon, un di Muul för et Äße, Dringke, un Bütze vrei lohße. Et
jidd_ävver och Tradizjuhnßmaßke, di övver et Kenn jon, besöndersch di aan de
ahle Peßmaßke äennere dunn, woh mer esu jät wi ene Schnäbbel draan hät, jruß wi
dä Peck] vun enem Pellikahn, wat ävver en wohrheid_ens_ene Lufffelter för dorsch
ze ödeme jewääeß wohr, domet mer de Päß nit krijje sullt, un dä Jeschtangk vun
dänne Dude nit esu rüsche sullt.



https://ksh.wikipedia.org/wiki/Fastelovenzjeck

Onger önö Fastelovenzjeck vorstehd mo önö Mensch vöör däm dr Fastelovend mi wäät
es als jedde angere Daach em Joohr. Do spelld öt Wäähr kenn Roll un do moss och
dr leitzde Urlaubsdaach dra jlööve.

Vöör önö Fastelovenzjeck väng dr Fastelovend am 11. November öm 11:11 Uhr a. Mo
trefft sisch an enn aavjesproche Stell, döck es dat dr Maat un do weed beij ö
Jläsje Biir, dö Kölsche bestönd do op Kölsch, d Düsseldorper op hön Altbiir,
jeschunkeld un jesonge. Dat duurd dann ö Stöndche övv zwei un dann jeet öt en d
Altstadt, öm do dr Daach ussklenge z losse.

D Weihnachtsdaach halde önö Fastelovenzjeck zwar van öt Schunkele aav ävver met
sing Jedanke bliid hä ni witt vott van d vönvde Joohreszitt.

D Daach va Vettdonnersdaach bes Veilchediinsdaach jehüüre d Fastelovenzjecke un
kenne weed s dova aavhalde, 24 Stond dr Daach op Jöck z see. Vöör völl
Fastelovenzjecke es dr Rusemondaach met singe Zoch dr wichtichste Daach van öt
Joohr.

Am Aschermittwoch es vöör önö Fastelovenzjeck dr Fastelovend z Äng un mo jeed zm
Veschesse.



https://ksh.wikipedia.org/wiki/Euskirchen

Öskerche (amplisch: Euskirchen) ös dat Stättsche, wo all Löck sare, dat se am
Fohs von de Eefel wonne dääte, weil se kenn Eefele senn wolle on die jebirjische
Landschaft iersch hönge Öskirche ahnfängk. Dat Städtsche ös at siehr alt.
Stadtrechte hann se zöngk 1302, on die hann se von Walram dämm Rude jekräje, der
wor Jraf von Montjoeu (Monschau). Jedes Johr dorschten se ne Maaht afhahle, der
heesch Semme-Jödde-Maht (Simon-Juda-Markt) on wied bös höck am letzte Waucheengk
em Oktober afjehahle. Die ahle Stadtmuue ös och noch möt e paar kuerte Stöcke
erhahle, on Tüernche jitt et och noch ze sehn von domols. Ussedämm jitt et e
schön Stadtmuseum möt vell interessante Saache von domols em decke Tuern, tireck
növve de Määteskirch. Öskerche litt aam Veybach su schön wie Kölle am Rhing, su
vezällt os Fastelovendsleedche, wat he in jedem Saal jesonge wied.
Selevsveständlich litt Öskerche och ahn de Ereff, ävve die flüss usseneröm on ös
deshalev net su wichtich, ausse für bestembte Betriebe, die jenau aan der Baach
jebaut hann.



https://ksh.wikipedia.org/wiki/Euro_M%C3%B6nze_(Niederlande)

De Nederläng wohre fůn Aanfang 2002 beim Euro-Jëld dobei. De Euro Mönze uß de
Nederläng sen beß jäz nur nohm eetze Desain fům Euro op der Maat jekůmme, un de
Holländer han_er och e paa Jedëngkmönze eruß jebraat, ävver nur ëijn di_j_en der
Euro Zohn ußerhallef fon de Nederläng och föt_t Bezahle douch.

En Holland un Finnland wääde zigg_em Septämbo 2004 këij nöüj 1-Cent-Shtökker un
2-Cent-Shtökker mih jemaat. Zwa kam_mer se noch bruche, ävver en der miihzte
Ladejeschäffte krit mer se nit mih eruß, un wat mer ėnnßjesammp zo bezahle hät,
weed_op der nöhßte 5-Cent-Bedraach jerůndt. Ëijnzel Priise könne ävver dorjouß
noch met kromme Cent-Bedrääsh jemaat sėn, un wä met Plaßtikjëlld odo Baajëldloßß
bėzaahle well, dä zahlt alß der akkoraate Bedraach.

De Euros uß alle Länder, di_j_en han, sen op ëijn Sigk all ejaal. Dė ejaale Sigk
eß beschrevve bei de Euro Mönze.

De Euro_Mönze uß de Nederläng han zwëij ongerscheedlijje Jeshtaltonge, ëijn för
de Zënt_Wääte un en annder för de Euro_Wääte. Se sin ävver zemmlėsh äänlėsh,
indämm datt se all et Künnejėn Beatrix fůn Nederland|Beatrix, de Künnejėn fůn de
Nederläng, em Proffihl, met de Oure noh lėngkß zëije. Och dä Tittel „Beatrix
Koningin der Nederlanden“ eß ėmmer dobëij. Dat Dėsain fon de Euro_Mönze ėß et
sällve, wat mer op dä läzde afjeschaffte Jullde drop jehat hät, ävver dat fon de
Euro_Cent_Shtökke woohd för der Euro neu jemaat. Och met drop sen immer de EU
ier 12 Shtääne, un dat Johr wann_se jeprääsch wode sin. Dä Bruno Ninaber van
Eyben hät se beedß ëntworrefe, der Jůllde un der Euro.

De Bank fon de Nederläng hät di Mönze zum Dëil och en Sėllver oddo Jold
erußjejovve, un di Shtökke woohre dann och düürter wi dä Priiß dä drop shtėijt.



https://ksh.wikipedia.org/wiki/Eschweiler

Aischwiele (amplisch: Eschweiler) es änne Shtadt em Rhingland zwesche Oche un
Kölle.

Jenauer jesaat lick Aischwiele em Kreijß Oche. De Noobore ringseröm (wenn man
wie et Ührsche jeiht) sin de Öcher, de Würscheler, de Alsdörper, dr Kreijß Düren
un de Lüh us Shtolbäärsh.

In dr "City", wie man hück esu schönn sädd, kammer prima enkoofe, wenn eenem
Ooche odde Düre zo weg fott es, und de Türm vun dr Bursch en Nootbersch odde en
Kinzweejle aaluure un de aal Kersch St. Pitter un Paul. Joot fiere kamme inet
Schnällejeisje un op dr Maat. In Aischwiele jiddet vell Burje, Bösch un
Enkoofsmööschlischkeede. Dat mieste Wasser op dr Aischwiele Ääd es in dr Eng un
in dr Blausteinsee. Aischwiele hät dr jröößte Ruusemoondaachszoch noo Kölle un
Mainz.

Fröjer han de aal Löck jejlööv, dat mer et naats net vun Kinzweijler no Hehlroot
zu Voos odde alleen joon sullt. De Buure en Hehlroot woren ööstisch on kunde
sech en ne "Stöpp" verwandele, dat woër ne Wärwulf, on dann dooten se anger Löck
duud bieße on opfresse.



https://ksh.wikipedia.org/wiki/Equatorian_Guinea_National_Guard

D Equadorian Guinea National Guard, watt op Ripuarisch ösu völl wi “D
Nationaljarde van Äkwatorial Juinea” heecht es ön Vluchjesellschaff us dr
afrikanesche Staat Äkwatorial Guinea.

Dr National Guard had ö paar Vluchzeuje un Hubschrauber. Dat send em Enkele:
enne A109 Hubschrauber, enn Boeing 737, enn Ce-337 Skymaster, enn Falcon 50, enn
Falcon 500, zwei Enstrom 480B, zwei L-39C Albatross, enne Mi-17 Hubschrauber,
viir Mi-24V Hind Hubschrauber, zwei Su-25 Frogfoot (dat heecht op Ripuarisch
Su-25 Vreuchevöss) un zwei Su-25UB Frogfoot. D meetste Vluchzeuje un
Hubschrauber wääde d Vorteilijung van öt kleng Land äjesatze.

Am 16. Aprel 2008 stürzde en Antonow 32, ö Vrachtvluchzeuch met 2 Propällere,
aav. Desmol soold di Antonow ävver mä Lüüh transporteere. Dat Vluchzeuch woch op
dr Vluchhaave va Beta jestart un op dr Wääch no d Anabon Insele. Do es öt ävver
net mi akomme. Beij d Landung, öt hott ärsch jeräänt un jestürmt, rutschde de
Maschiin van d Baahn. 13 Lüüh koome dobeij öm öt Lääve. >



https://ksh.wikipedia.org/wiki/Dreik%C3%B6nigsfest

Op Dreikönninge am 6. Januar, och Dreikönningsdaach jenannt, fiere de Christe en
de Oss- wie en de Wesskirch dat Huhfess von d'r Erscheinung vom Herr
„Epiphanie“. An dämm Daach hann noh'm Evangelium vom Mattes drei Weise uss em
Morjeland, griechisch Anatolië (Μάγοι από ανατολών, „Magoi apo anatolôn“), et
Jesuskind besök un imm Weihrooch, Jold un Mürre dajebraat, weil se nem Stään
jefolesch wore, dä öwe Bethlehem stonn jebliwe es. Dat Stäänzeiche däät noh ahle
Prophezeihunge bedügge, dat dä neue Könning un Messias jeboore es.

De Hillije drei Künninge wooren, esu hëijs_et, ennem Shtän jefollesch, dä inne
der Wääsh noh Betlehemm jwiise hätt. Hück weed dä jähn als_enne Komeet met enem
Shtätz jemohlt un foshtannde. Dofun eß ävver em Ojinaal nix jesaat, un de
Weßßeschaff jläuf hück och miehter aan jët am Naach_Hemmel, wat mer nit fun
övverall op de Ääd joot hät beloore künne.

Ne ahle Brauch es, dat zwesche Neujohr un Dreikönninge kleen Pänz, de
Stäänsinger, durch de Stroße trecke, für ärm Lück sammele, un öwe jede Huusdür
met jeweihte Krick de Aanfangsbuchstabe von Christus Mansionem Benedicat
(Christus sään dat Huus) schriewe, für Zweidausenddröckzehn:
20 * C + M + B * 13.

Für Kölle es de Dreikönningsdaach ne janz besonders huhe Fierdaach, weil en
singe Stadtmuure de Jebeine von de helije drei Könninge em Dreikönningsschring
ruhe, öwe dämm de Kölner Dom jebaut wudde es. De Dreikönninge sen für Kölle su
wichtig, dat me suja ihr Krone en et Stadtwappe opjenomme hätt.

De Dreikönningsdaach es en de mietste katholische un orthodoxe Länder e'ne
jesetzliche Fierdaach, nur en Nordrhein-Wessfale, wo se lië, net. Un dat es e'ne
Skandal, denn für et Erzbißdom Kölle es Dreikönninge sujätt wie e'ne
Nationalfierdaach.

Als se zo de Dreikönningsmess 2011 lügge dääte, hätt öwerijens dä Klöppel vom
Decke Pitter schlapp jemaat un es éraffjefloore. Kölle moot deshalef für fass e
janz Johr op die Lüggerei vom Decke Pitter verzichte. Enzwesche hätt'e äwe widde
ne neue Klöppel jekräje un lügg aan Huhfesste schöne als je zevür.



https://ksh.wikipedia.org/wiki/Dochmacherhoff_Offermann

Dr Dochmacherhoff Offermann woch önö vreuere Kupferhoff ä Stolberch. Hüü weed öt
als Wonnhuuß jenotzt.

Di Hüüser stamme us öt 18. Joohrhondöt. Damols woode s als Kupferhoff jebouwd.
Als öt met dr Messing ä Stolberch z Äng jäng, moote sisch di Stolberjer jätt
övverlääje. Us Imchebroch koom Johann Paul Offermann en d Stadt. Hä hod do at
önö Hoof Jeld dörch Doch vordeehnt un koovde dat Huuß. Kott dono äntstäng he ön
Dochfabrik, önö Dochmacherhoff. Domet jäng öt onjeväär 60 Joohr jott vörra. Dann
woch och dii Zitt vorbeij, un die Hüüser jänge mi un mi kapott.

Avangs van öt 19. Joohrhondöt wood d vöchte Sii van dat ischte Huuß vorkooft, un
ön Kneip maade op, held sisch do ävver och net iivich.

En d 80er Joohre van öt 20. Joohrhondöt wood dä vreuere Hoff wärm ä Ochtnung
jebraad. Sujar di ald Bröck, di d Hüüser op beede Siije van dr Baach vorbängt,
wood wärm neu jebouwd un dä Plei tösche di Hüüser heescht hü no dr vreuere
Eejedömmer van di Hüüser.



https://ksh.wikipedia.org/wiki/Diplomate_Schn%C3%ABllw%C3%A4%C3%A4sh

De Autobahn 555 (affjekööz: BAB 555, A 555), dat eß de Fobendong zwesche em
Fodëijlo-Kriis_en Kölle un dämm en Bonn un angersch_eröm. En de Zick fun de
Bonner Republik wood se och dr Diplomate Schnëllwääsh oddo, ußerhallef_fun Bonn,
de Diplomaate_Rënnbahn jenannt.

Di Shtroohß wood ald en de Joohre 1929 beß 1932 jebout un eß domet de äälste
Autobahn, di mer noch hann. Am 6. Oujoßß 1932 en betriip jenomme, woor se eetß
en „Kraftwareshtrohß“ oohne Kreuzonge un med ëijnem Raßßplaz. Se hädd_och nur
zwëij Faa_Spuure jehatt un wood beß 1958 formëll als_en Land_Shtrohß jefööt, un
dann en en Autobahn ömjewidmet oohne dat aan däm Bou jet jemaat woode wöhr.
Domohlß moote Autobahne noch këij Meddelshtiife hann. Dä kohm aff 1964, wo de
Autobahn Kölle-Bonn op drëij Spure med Meddeshtriife un Shtandshtriife ußjebout
wood — beß obb_e paa nüssellijje Shtöcksher am Aanfang un am Ëngk, un aale
Bröcke. Dä Ußbou wohr dann em Joohr 1966 janz fäädesch.

En der 1990-er Joohre han se op dä A555 enne Fällt-Fosooch jemaat, öm de Maud_op
Autobaane ußzeprobėere, un dat mer di och automatesch ensammel künne sůllt.
Spääder woote of Fällt-Fosooche för de LKWs ier Maut he jemaat, di zem Dëijl och
op däm ejemohlijje Raßßhof Eichkamp stattfundte.

Aff 2000 han se aan de kölner Sigk diverse Bouärrbeijde jemaat un de Aanschlöß
fobreijdot un övverseeshlisho jemaat, un em Aanschloß wood 2003 am nöchtlijje
Ëng dofun nëvve Borrnem en nöüje Enn- un Ußfaaht jeboud_un opjemaat. Fun do kütt
mer och flögk noh Borrnem-Zentrom, am aale Möllplaz lanß. Esu sulle, zosamme med
Landshtrooße un nöü Fobendongßstrohße ußerhallef fun de Ööt, Hersel, Alfter, un
dat Vürjebersch henger Alfter bëßo aan et Nëtz fun de Autobahne aanjebonge
wääde, un de schmale Shtrooße dorrəsch Drohnsdörp, Lëssenich Mëßdörp un beß noh
Duisdorf hann winnjo Outoß opzenëmme.

Jeplaant wohr enß, de A555 en Kölle parralëll med de Bonner Shtrohß beß am
Bonntor aan de södlijje Iesebahnreng fun Kölle wigger ze bouwe. Do nëvve hät mer
sesch esu jeddach köhm alß Shtadt_Outobahn fung henger em Aachener Wëijo laanß
de Bahn un wo hück enzwesche der Colonius shtëijt di A57 eröm, di ävver beß jäz
nevve em Dr. Rüger singem Huhuuß aan de Ennere Kanalshtrooß ophürt. En der Medde
fun der 1970-jer Joohre feel op, dat mer dat all ja nit bezaahle kůnnt. Do wohr
et dann nit mieh esu weshtėsh.

De A555 fängk am Kölner Fodeeler zwesche zwei Tankstëlle aan, krüz dann bovve
övver en Bröck dirëk de A4, di hee fum Heumarer Drëijeck noh Ooche ungerwääshß
eß. Die Aanschloßshtëll en alle Reschtonge nënnt sesh et och Krüz Kölle Söd. Se
jëijt dann aan Jodörp, Wesseling un spääder Bornhem un Tännebösch förbëij, krüz
dann unger de A565 dronger dorsch, di övver de A59 um A560,fun de A3 bëij
Siiborsh övver der Rhing un Poppelsdorf noh Mekkem aan de A61 föhrt, un se endt
dann aam Bonner Verdeeler bëij de Tankshtëlle, em Autohoff, un em Verpoorten.

Et weed berescht, dat de ußländesche Dipplemaate, fun dänne jo nit janz winnije
ehr Ressidänze en Kölle hatte, di_jävver med de Rejierong en Bonn ze donn hatte,
odder wann_se noh_m Flochhave moote, odder di privvat en Marijebůrsch wůnne
dääte un ier Bottschavv_en Bonn hatte, sesch jähn met Bëijfoos_un alle Leeschter
opjeblendt zwesche Kölle un Bonn un retuur shoffėere hann loohße. Dröm och dä
Name Dipplemaate Schnëllwääsch, affjeloohrt wall fum Ruhrschnëllwääsch unn_em
Emscherschnëllwääsch. Domet wohr natöllėsch schloß, wi di janz Bajjasch noh
Bälliin ömjetrokke wohr.

Mer säät ävver och der Shtuddënte uß Kölle noh, di_jen Bonn op de Uni woohre —
oddo de bönnsche Shtuddënte, di domohls_en Kölle noch bellijo vonne kůnnte — dat
se esu beklopp jefaare wöhre, un dat se Wëttrënne jäje de Uhr jefaare wööre.
Ëijmol fum Bëtt en der Hörsaal en 27 Menutte 30 Sekůnde. Kam_mer jlöüve oddo och
nit.

Di Raßßpläz en der Medde fun dä Outobahn senn jo nit mieh. De Tankställ op de
ëijne Sigk däät sesch nit mieh rentėere un wohr ald zoh, koum noch ëijne däät op
ejaal welsche Sigk aanhallde. Ußer dat dann do alld Ëngkß der 1960-er Joohre deß
ovends em düüßtere Autobahn_Sex jeloufe sinn sůll, shtund jeenfalls_en_do
Zëijdong dren. Zwëij odder drëij mool han se dann op dä ëijne Sigk enne Dude em
Jebösch jefonge, di hatt de „Unterwelt“ do affjelaat. Bëijm lëzde fun dënne hät
dä Antwerpes koot un hatt jesaat: „Dat jëijt nit. Dat maache mer deesch.“ un
hädd_en Lëijdtplangk dofür jesaz, dat mer nit mieh op dä Parrəkplaz faare konnt.
Do wooh Rau.



https://ksh.wikipedia.org/wiki/Die_Simpsons

D Simpsons es ön Zeechetrickserisch, di en d USA entstange es. Öt es d am
längßde loufende jözeechnede Serisch, di en dat Land läufd. D Simpsons hand önö
Hoof Priise kräje.

Matt Groening hod em Joohr 1985 di Idee un zeechnede ä mä 15 Minütte di Persune,
di beij d Simpsons dö jrüützde Roll spelle. Zo di Zitt sollte di Fijure ävver
net en ön eeje Serisch spelle, sö sollte en Life in Hell opträäne. Häm schingde
ön eeje Serisch ävver besser, als sö en ön anger äzöbouwe. Su schoff hä dö
Simpsons. Öt ischde Mol leefe di Fijürcher am 19. April 1987 övver dr
Beldscherm. Watt en dat Joohr mä önö enkele Film woch, wood 1989 zo ön
Zeechetrickserisch, di dr US-Kanal Fox ussstrahlde. 1991 koom sö en öt ZDF, un
1994 övvernomm Pro 7 dö Ussstrahlung.

D Simpsons lääve en ön Stadt, di dr Naam Springfield had, önö Naam, dä en d USA
döck vörkütt, watt dorop häwiise söll, dat dat, watt beij d Simpsons paßeerd,
övverall passeere kann. Dat Springfield van d Simpsons jitt öt ävver nerjens.

Homer Simpson es dr övvischde en d Famelisch. Hä, dr Mann va Marge, es dr Papp
va drei Kenger: Bart, Lisa un Maggie. Homer es tösche 36 un 42 Joohr ald. Dat
Alder ongerscheed sisch tösche d enkele Folje. Watt jlisch bliid, es, dat Homer
en ö Kärkraftwerk werkd un do vöör d Secherheet zoständich es. Dat hä va si Werk
nüüß vorstehd, spelld vöör häm kenn Roll.

Marge Simpson es öt jooh Stöck van d Famelisch. Sö sorchd dovöör, dat öt Huuß ä
Ordnung kütt, dat dö Kenger ertrocke wäde, un vöör jooh Senn sorchd sö och.
Marge ongerscheed sisch van di anger Fijure dörch höör blau Hoore, di huch
opjöstoche send.

Bart Simpson es dor zeehnjörje Jong va Homer un heechd ejentlich Bartholomäus.
Hä jeed no d Jrondschüll. Do had hö Schwirichkeete, op z paaße.

Dr Naam Bart steehd vöör öt änglische brat, watt op Ripuaresch met Balsch
övversatze weed.

Dat Mädsche Lisa Simpson es 8 Joohr ald un es öt meddelste van di drei Kenger.
Öt es ö hell Köppche un had önö IQ va 159. Doher had sö och koom Vreunde, watt
dovör sorchd, dat sö öff alleen es un sisch net jott völd. Lisa spelld Musik un
essd kee Vleesch.

Öt jöngßde van di drei Kenger, Maggie Simpson, es jraad öns ee Joohr ald. Lisa
drätt önö blaue Strampelanzoch un had döck önö Schnuller en d Mull. Sö schaffd
öt, sisch met d Häng met Lisa z vorzälle. Spräche kann Maggie mä ee Wood. Ä enn
Folje sätt sö „Daddy“.

D jääl Värv van d Fijure välld direkt en öt Oohr, ävver och di viir Vengere send
jätt, dat beij jedde van di Fijure opvälld. Dat di Fijure jääl wode wore, söll
dora liije, dat Matt Groening, als hä met öt Zeechne aavong, mä jääl Stefte
jöhad ha söll. Zo di viir Vengere soll öt komme se, weil mo viir besser als vönf
mole kann.

Sälvs öt Biir, dat Homer jäähr drenkd, Duff-Bier, wood ervonge. Da töt dat hüü z
koofe jitt, litt dora, dat öt dörch di Serisch bökannd woode es.



https://ksh.wikipedia.org/wiki/Die_Kartoffelesser

Vincent van Gogh hod en di Zitt at hondöde Belder un Zeechnunge jömaad. Völl
zeeje Bure bei öt Werk. Meeßd send dobeij enkele Persune aavjöbeld. Jruppebelder
jitt öt winnije. A enne Ovend em Februar övv Määz koom van Gogh zovällich en öt
Huuß van d Famelisch de Groot, Vrönde, di em Dörp wonnde un va dönö hä at döck
Belder jömaad hod. Famelisch de Groot woch jraad dobeij, zö ovvend z eiße. Öt
joov Ädäppel un all sooße sö öm di Pann öröm, di op dr Desch stäng. Viir
Persune, dat woore Cornelia de Groot, höör zwei Brööhr un d erwaaße Doohter.
Vincent jöveehl ävver net, dat op dat Beld ön lääch Ställ woch, di stüürde häm.
Su satz hä noch ö kläng Mäddche (met dr Rück zo dr Bötrachter) dozo, dat öt
janet jöjovve had.

Vincent joov sisch völl Mööhte met dat Beld. Önö ischde Entworf maade hä noch an
dr Desch, als sö all doröm sooße. Önö zweide entstäng us singe Kopp en öt
Moolzemmer. Öm dat Beld, dat hüü em Rijksmuseum Vincent van Gogh ä Amsterdam
hängd, zö mole, brudde Vincent ö paar Wääche. Dat es lang vöör ön Persun, di
döck ee övv zwei Belder ö enne Daach väädisch kräät.



https://ksh.wikipedia.org/wiki/Die_Insel_der_Seligen

Die Insel der Seligen, op Ripuaresch heechd dat D Insel van d Sellije, es önö
dütsche Stommfilm us öt Joohr 1913. Hä wood va Max Reinhardt jedriihnd.

Zwei jong Mädcher söcke vöör sich schünn Männer un vänge och flott zwei
Paaßende. Dat jeehd d Äldere ävver jäje dr Strich, denn di hand at Männer vöör d
Dööhtisch usjesooht. Zwei Skatbrööhr, beede Jongjeselle, sollte öt se, watt di
Mädcher ävver janet en dr Kroom paaßd. Sö schnappe sich ö kleen Boot un houwe
domet op ön Insel met Jödder, Nymphe un Wasserdüvele aav. Di schünn Männer un d
Skatbrööhr suwi d Äldere komme hängerher. D Jödder op d Insel spelle jäcke
Spellcher met di Persune, ävver am Äng vänge d Mädcher d Richtije vöör öt Lääve,
wobeij d Äldere van ön Nymphe ä Verker vorwandelt wäde.

Enne Papp wood va Willy Prager jespelld, d Dööhtisch send Gertrud Hackelberg un
Lore Wagner, Leopoldine Konstantin spelld ön Nymphe.

Die Insel der Seligen woch enne va zwei Stommfilme, die Max Reinhardt driihnde.
Öt Driihboch stammd va Arthur Kahane. En dä Film, dä ön Längde va 1888 Meter
hod, spellte Vraue met, di dö Bröss öruss hodde, watt em Kino völl Lüüh vöör dr
Kopp stoss.



https://ksh.wikipedia.org/wiki/Dialekte_in_Nordrhein-Westfalen

De Dialekte en Noordrhing-Wessfale sen die tradetionell em Land jeschwaadte
Sprooche. Se jehüre bei janz verschidde Dialekkjruppe on sen ärch
ungescheedlich. Su wie ensjesammp en de noordrhing-wessfälesche Kultur sitt mer
och en dä Dialekte ën relativ klor Zweideelong en ene rheinesche on ene
wessfälesche Deel. De mieste Dialekte wääde bei uns em Land Platt jenannt.

De Dialekte loßen sich en drei jruß Jruppe endeele: et Neddersächsesch (wo och
dat noorddeutsch Platt beijehüürt), et Meddeldeutsch (wat sing engere
Verwandtschaff mieh nohm Süde hät) on dozweschen et Nedderfränkesch (wat zimmich
eng mem Hollängsch verwandt es).

Em Ruhrjebiet sen die al Dialekte usjestorve. Do sen em 19. on 20. Johrhondet
wäje dä Koll su vill Minsche us aller Welt erövvejekumme, dat en neu Zoort von
Sprooch entstanden es: et sujenannte Ruhrdeutsch. Dat es am Engk och ene
Dialekk, ävve keene ursprüngliche, zigg dausend Johr jewaßene; sondern ene neue,
dä op de Basis vom Huhdeutsch steht. En de Sproochwesseschaff wiërd sujet als
Regiolekk bezeechnet (süch unge).

Wie fass övveall en Deutschland jitt et en Noordrhing-Wessfale hüggzedaach ene
Trend, dat emme winnije Platt on emme mieh Huhdeutsch jeschwad wiërd. Die
Entwicklong verlööf ävve net övveall su flügg wie andeswo. Me kann sare, dat die
meddeldeutsch Dialekte, wo uns Ripoaresch met bei es, sich besse hale könne wie
die ande zwei Jruppe. Dat litt unge andrem dodraan, dat et Neddersächsesch on et
Nedderfränkesch vill wigge vom Huhdeutsch ewegg sen, d.h. vill Wöörd schinge jar
keen Ähnlichkeet mem Huhdeutsch ze hann. Dodurch wiërd et wohrscheinlich, dat
jong Lügg komplett erövvewechsele on dä Dialekk jar nemmieh benutze, anstatt dat
se beede nevvenher bruche. Bem Ripoaresch kütt sing Benutzong em Fastelovend on
en de rejonale Kultur dobei, die vill stärke usjeprääch sen, wie't en Wessfale
de Fall es (besondes wäje däm kultorelle Zentrum Kölle). Trotz all däm hann och
die meddeldeutsch Dialekte schwähr ze kämfe on wääde emme winnije em Alldaach
jesproche.

Et Huhdeutsch, wat me hüggzedaach en Noordrhing-Wessfale sprich, hät ävve
natürlich sing Äjenaate. De Ungescheed zweschen ëm Rhingland on Wessfale hüürt
me emme noch jood erus. Et sen ungescheedlich Regiolekte entstande, die als
Ömjangssprooch op de Stroß benutz wääde, zom Beispill de Rheinesche Regiolekk em
ripoaresche Jebiet. Do kütt et off vür, dat Lügg drei verschidde Sprooche
schwade: op de Ärbeed fass perfektes Huhdeutsch, bem Klaf met de
Metzjereifachverkäuferin e Mischmasch (Regiolekk) on des Ovends bem Jlääsje
Kölsch em Stammlokal dann richtich Platt.



https://ksh.wikipedia.org/wiki/Demokratische_Republik_Kongo

D Demokratische Republek Kongo, di och at öns vreuer d Naam Beljisch Kongo un
Zaire jehad had, es önö Staat em südliche un zentrale Afrika. D Nobberstaate
send d Zentralafrikanische Republek, Sudan, Ujanda, Ruanda, Burundi, Tansania,
Sambia, Anjola un d Republek Kongo. Usserdäm jrenzt öt Land op ön Längde va 40
km em Weste an dr Atlantik.

D Demokratische Republek Kongo es met 2.345.410 km² öt dreidjrüützde Land ä
Afrika. Dova liije öm d 60 % em tropische Räänwald. Dörch öt Land flüüst dr
Kongo, met 4.374 km nohm Nil dr längßde Floßß va Afrika.

Met 8,1 Milliun Äwonner es Kinschasa d jrüützde Stadt van öt Land. Dono komme
met Mbuji-Mayi un Lubumbashi Städt met öm 1 Milliun Lüüh.

Vreuer woch dat Land ö Könnigrisch, dat ävver dörch d Portujiise em 17.
Jahrhondöt kapott jemaad wood. Di notzde dat Land ävver mä, öm Sklave us öt Land
z schaffe. Iisch dr Ängländer Henry Morton Stanley böreisde dä Deel va Afrika un
studiirde Land, Lüüh, Deere un Planze. 1885 beschloss d Berliner
Kongo-Konferenz, dat dr Kongo Prevatbösetz van dr damalije Könnig Leopold II.
wääde solld. Dat wood ussjenötzt, un Land un Lüüh woode bes op d Knouche
ussjebeut, watt als Kongojreuel en d Jeschichte äjäng. Beljie bleed ön jrausame
Kolonialmacht.[1]

Iisch 1959 trock sisch Beljie us dr Kongo zöröck, un öt entstäng ö Kaos. Medde
1960 wood zwar önö onavhängije Staat ussjeroffe, ävver öt Land jeroonde tösche d
Enteresse va Beljie, d USA un d UdSSR. No mä 18 Mond koom öt zo önö Putsch, un
Mobutu wood övver Joohre Diktator. 1971 ändernde sisch dr Naam van öt Land un
wood zo Zaire. Mobutu bleed bes en öt Joohr 1994. Da wood hä va Kabila jöstürzd.
1997 ändernde sich dr Naam van öt Land at wärm un wood zo Demokratische Republek
Kongo. En di Zitt veel önö Kresch, ä däm völl Lüüh storve. Kabila sälvs storv em
Joohr 2001. Singe Soohn övvernoom dä Poste. Dä däng, watt hä kutt, ävver em Land
woch ösu völl kapott, dat hä öt vordammd schwoch hod. Besongisch em Oste dronge
emmer wärm Rebelle us d Nobberländer en.[2]

Mi als 40 % van öt Volk jehüüre d kattolische Kersch a, 30 % send ävangjelisch.
Dä huhe Deel va Kattolische stammd doher, dat at em 15. Jaahrhondöt Missionare
en öt Land koome.

Öt meetzde Jeld vordeent dr Kongjo dörch Ääz. Dobeij spelld Kupfer d jrützde
Roll, ävver och Metalle wi Niob un Tantal wääde he jevonge. Zosätzlich weed och
no Jold, Sälver un Diamante jejraave.



https://ksh.wikipedia.org/wiki/D_Werksl%C3%BC%C3%BCh_vorlosse_%C3%B6t_Werk_van_Lumi%C3%A8res

D Werkslüüh vorlosse öt Werk van Lumières, em Orijinal ä Französisch hosch dä
Film La Sortie de l'usine Lumière à Lyon, woch dr ischde Stommfilm, dä je
jedriihnd woode es. Hä jilld als dr Aavang van dr Film.

Dä Film entstäng em Joohr 1895 un wood van d Brööhr Lumière sälvs jedriihnt. Öt
es önö schwaz un wiss-Film, dä oohne Tun jömaad wood, önö Stommfilm. Hä had ön
Längde va 46 Sekunde.

Dä Film, dä vöör dr Ussjang van öt Lumière-Werk ä Lyon jödriihnt wood, zeechd
Lüüh, di öt Werk vorlosse. Meeßd send Vraue z see. Van dä Film jitt öt drei
Versiune, di sisch dodörch ongerscheede, dat dö Mänsche ongerscheedlich jökleed
send. Dat düühd dorop hen, dat di Opnahme a vörschiidene Daach opjönomme woode.
Öm sö zö ongerscheede, sprechd mo van d „Ee Pääd“- „Zwei Pääder“- un „Kee
Pääd“-Versiun. Di ongerscheedliche Zaahl va Pääder es op di Filmversiune z see.

Dä Film wood, öm di Aart un Wiiß van d Opnahme zö patenteere, an ö paar Stelle
vörjövüürd. Öt ischde Mol woch öt am 22. Määz 1895. Dat widderholde sisch em
Laufe van öt Joohr 1895. Isch am 28. Dezember 1895 kutt öt Volk dä Film zösamme
met 9 anger Filme em Grand Café op dr Boulevard des Capucines ä Paris see.



https://ksh.wikipedia.org/wiki/D_Br%C3%B6ss_van_dr_Tiresias

D Bröss van dr Tiresias es ön Oper va Francis Poulenc. Guillaume Apollinaire
schreev dat, watt jesonge wood, em Joohr 1903. Dörch sing Oper wood dä Bejreff
Surrealismus äjevührd.

Am 3. Juni 1941 hote d Lüüh di Oper öt ischde Mol, als sö ä Paris en d
Opéra-Comique opjevührd wood. Di Oper, di em Joohr 1930 spelld, wood va Poulenc
1939 jeschrävve. Öt durde ävver bes 1944, iih s vädich woch. Sö spelld, angisch
als em Buch va Apollinaire vörjeseeh, en Zanzibar, dat en d Nöhde va Monte-Carlo
litt.

Dat Stöck vängd domet a, dat dr Theatrdirektor d Lüüh vöör d Bühn sätt, dat öt
en dat Stöck doröm jeeht, dat di Mänsche völl Kenger mache sölle.

Theresia läävd met hörö Mann jlöcklich en d Stadt Zanzibar. Di Zwei komme op d
Idee, d Rolle va Mann un Vrau z tusche. Theresia lätt hör Bröss, zwei kleng
Bollongs, platze un weed zo önö Mann. Va do a nennt höt sich Tiresias. Hörö Mann
weed zo ön Vrau. Als sich d Mänsche wongere, sätt sö, da töt d Opjaav van d
Mänsche es, su völl Kenger z mache wi möjelich. Su brängt Tiresias a enne Dach
40.049 Kenger op d Wält.

Am Äng entscheed sich Tiresias, wärm ön Vrau z wäde, un och hörö Mann weed wärm
su, wi hä vreuer woch.



https://ksh.wikipedia.org/wiki/D%C3%BCsseldorf-Vennhausen

Dä Ortsdel Düsseldorf-Vennhuse litt em Oste von de Stadt Düsseldorf en dä Näh
von demm Nidderberjesch Langk on litt am södlech Arm von de Düssel.

Vennhuse bestand bes vör eeneje hundert Johr nor us e sompech Jebeed, woher och
dä Naam vom Stadtdel (Venn es e nooddüütsch Wood för Somp) röhrt on wood och
ensprechend spät on och dann ääsch allmöhlech besiedelt. 1809 weed Vennhuse,
onger Aanleedong von de napoleonesch Hääschaff, en de Börjermeesterei Jerreshem
injejleedert, wozo och Ludeberch, Erkrod, Bruchhuse, Ongerbach, Dorp on Morp
jehööde, on 42 Johr späder, em Johr 1851, en de "Samtgemeinde Gerresheim"
zosammejefass. 1872 bekohm Vennhuse en Bahnhof, dä sech aan de Jrenz zo Eller em
Weste vom Stadtdel befand on doför jedacht wor, de Arbidder en de nohjeläjene
Fabrike, wie zom Beispell de Jerreshemer Jlashött, zo brenge. En de 1970er Johre
wood dä Bahnhof vom Netz jenomme und dient nu onger dem Naam "Kulturbahnhof
Eller" als Könstleratellier. 1909 erfohr Jerreshem on dohmet och Vennhuse,
Ongerbach on Ludeberch de Injemeendong noh Düsseldorf. Ääsch zor
Weldweedschafskris, de von 1929 bes 1933 anhielt, leeße sech jrößer Masse von
Börger en denne Stadtdel nidder. Hütt zählt mr dott 10.373 Inwohner (Stangk:
2000).



https://ksh.wikipedia.org/wiki/D%C3%BCere

Düren es en Stadt zwesche Kölle un Oche aan de Rur. Et hätt öm die 93 000
Innwohner. Et es bekannt für de Papierfabricke un usserdem wore he ens
Fordwerke, hück hätt do Visteon e Werk. Dä Bürjermeester vun Düüre is dä Paul
Larue vun dä CDU, im Krieshuus hätt och der Landrat Spelthahn singe Sitz. Em
Kreesch is vell von Düre kapott jejange, ävver et jitt noch e paar schön
Ströößche. En Düüre es immer jet loss: Et jitt enne Wochemaat un jede Menge
angere Verjnöjungsmöglischkeete. Em Sommer is de jruße Annakirmes met
Attraktione us janz Deutschland, usserdem jitt et enne Ääpelsmaat, enne
Biermaat, e "Jazzfestival", et widd Fastelovend jefiehrt, e Stadtfest, Maimaat,
Weihnachtsmaat - kuurt, reschtisch ruhisch es et nie. Wä jet jehobene
Unterhaltung söökt, fingt die im Huus dä Stadt un in der neujebaute Arena, wo
uch die Powervolleys, dä Volleyballvering, spellt. En Düre jitt et en janze Reih
Zeidunge, jede Daach kritt mr de Dürener Zeidung un de Dürner Nochrischte. Et
Radioprojamm Radio Rur deet us dä ahle Pleußmüll sende. Mer han he keene jroße
Fussballclub (am ierschte noch dä GFC Düren 09 uss Jüzzenich), dröm simmer all
Kölle, Jladbach ode Ooche Fans. Uße Volleyballverein , dä SWD Powervolleys
Düren, spillt met Jlöck in dä ierste Bondesliga. Toni Schumacher kütt uch us
Düere.

En Düre kalle de Lük Dürener Platt, watt sich net vell vom kölsche Platt
ungerscheede deet. Wiggdere ungerdeelt sich die Sprooch noch up die kleen
Dörfjere wie Ääx, Milwieler oder Merke.



https://ksh.wikipedia.org/wiki/Critical_Tit

Critical Tit, op Ripuaresch wööd mo van ön Ussreichend jruuße Zahl va Bröss
spräche, es ön Voranstaltung, di jeedes Joohr zösamme met dr Burning Man
aavjehalde weed. Hebeij vahre als Demonstratiun Hondede Vraue ovve ohne övv nakß
op Vahrräähr dörch d Wüste va Nevada un hand dobeij hörö Liiv bekläävd övv
bemolt.

Singe Naam had dr Critical Tit no ön Voranstaltung, di sich Critical Mass nennd
un em Joohr 1962 öt ischde Mol stattvong. Domet solld met Vahrräähr protestiird
wäde. Zo önö bekanndjejovve Zittpunkt troffe sich suvöll Mänsche wi möjelich met
öt Vahrrad a enn Stell un vohre va do us loß. Kütt ön bestämmde Zahl va
Radvahrer zösamme, su läufd op d Strooß nüüß mi vöör d Autos. ön bestämmde Zahl,
d “Critical Mass” es nüdich, öm alles z blockeere.

Met dr Critical Tit welle d Vraue dorop opmerksam mache, dat sö net d sälve
Rääte wi d Männer hand. Sö dörfe en d USA net Ovve ohne römloufe, jätt, dat vöör
dr Mann en dat Land kenn Schwirichkeete doställd.

Beij dr Critical Tit mache mä Vraue met. Sö bemole hör Bröss, su dat sö ussend
wi Jänseblömcher. Angere bemole hörö Liiv met Flamme un Kreis. Weer angere send
va Kopp bes Voss ä Verkensrosa övv Selver bemolt. Dodörch dat sö zo önö Hoof
opträne, weed di Vraue di Secherheed jejovve, di hön em normal Lääve vähld.



https://ksh.wikipedia.org/wiki/Christus

Jesus Christus (griechisch Ἰησούς Χριστός (Iēsous Christos, Jesus, dä
Jesalefte)) dat es unsere Härjott. Hä wod vun singer Mutter, dä Maria, jebore,
obwohl die noch jar nit met enem Mann zesamme jewäse wor. Nen Engel wor dä Maria
erscheene un hatt ehr jesat, dat se e Kind op de Welt brenge wöd un dat dat dä
Messias un de Küning vun Israel wör. Wie dä Jesus jebore wor, moote singe Vatter
un sing Mutter met em flöchte, weil dä Küning vun Israel vürhatt, all Pänz
ömzebringe, domet dä Jesus nit Küning wäde künnt. Wie e su drissisch Johr aal
wör, hät dä Jesus aanjefange, dä Minsche ze predije. Hä sat enne, dat et
enzichwichtije em Levve de Leev wör: de Leev zo Jott, de Leev zo dä andere
Minsche un och de Leev zo sich sellevs. Vill Lügg hann em Jesus jejläuv un sinn
dä neue Liehr jefollech, ävver mänche vun dä Jode hät die Liehr nit jefalle un
se hann sich zesammejedonn, dä Jesus aan de Römer verrode un me hät en jequält
un aam Eng dutjekrüzich. Nohdäm wat mir Christe jläuve, es dä Jesus för unser
Sönde jestoove un aam dretten Daach widder vun dä Duten operstande. Keesche hann
sich jebild, die sich op en berofe hann, un Konfessione sinn entstande, die sich
öm en jezank hann, un bes hügg es Jesus Christe einer, vun däm all Minsche att
et ein of andre jehöt hann.



https://ksh.wikipedia.org/wiki/Charles_Chaplin

Charles Chaplin (* 16. Aprel 1889 ä London; † 25. Dezember 1977 ä Vevey,
Schweiz) woch önö änglische Schauspeller un Rejisseur. Hä produzeerde ävver och
sing eje Filme un jolt als änä van d beitste Komiker, di öt jöjovve had.

Hä woch öt Kengk va Charles Spencer Chaplin un öt Hanna Härriet Chaplin, di
beede Künstlere woore. Kott no d Jebuurt va Charlie trännde s sisch. Do sing
Mamm nät jesond woch, vorbraad Charlie d meetste Zitt ä Heime. Met 5 Joohr troon
Charlie öt ischte Moll en ö Teatr op. Sing ischte Titlroll kräät hä 1901 als
Elfjööhrije.

1913, dat woch beij ön Reiß dörch d USA, wood Chaplin vöör dr Film entdäkkt. Hä
driinde sing ischte Filme vöör d Kiistoun Filmjösällschaft (Keystone). Dat jäng
ävver net lang jott. Hä kräät Krach met Mäck Sennett. Chaplin woohl sing Fijur
„Dr Trämp“, watt ösu völl wi „Dr Römmdriiver“ heecht, öruss stelle. Do dä beij
öt Voolk jott akoom, wood Chaplin och Rejissör, schreev d Driibösch un maade dr
Schnett - alsu alles, watt vöör önö Film wichtisch es.

Charlie wood ösu bekannt, dat hä sisch vöör Ajeboote komm rätte kutt. 1915
wääßelde hä no öt Essanay-Studio. Do liirde hä öt Edna Purviance kennä. Met hör
driinde hä 35 Filme. 1917 vong hä ö Küddelche met hör a.

Charlies ischte Film met Tuun komm 1940 öruss. Dr Jruuße Diktator (The Great
Dictator). Hä sproch sisch jäje Hitler uss. Hä maade häm önö Hoof Ärjer. D
amerikanische Böhörde woohle dr Film net vreijävve.

1957 entstäng Chaplins vöörleitzte Film, dr Könnig va New York, 1967 singe
leitze met „D Jrääfin va Hong Kong“.



https://ksh.wikipedia.org/wiki/Carolinensiel

Carolinensiel es ö kläng Dorp ä Ostfriesland. Öt litt em Kreijjs Wittmund ä
Niedersachse. Carolinensiel wood 1730 jejründ.

Öm 1500 hand d Fürstin Christine Charlotte va Ostfriesland un Anton Günther va
Oldenbursch, dä och dr Häär va Jever wooch, ajövange, öt Land äzödeische. 1729
wooch öt Ädeische z Äng un jenoch Land jewonne. Öt Land, op däm Carolinensiel hü
litt, wooch jewonne. Am 16. März 1730 woode d ischte Stöcker Land an d Buure
vorpacht. Dat wooch d Jeburtsstond va Carolinensiel.

Carolinensiel litt siihr wenkjeschötzt, un dat maade dat Stättsche zom beitste
Haafe va Ostfriesland. Besongisch Koor, Jömöss un Ädäppel woode vorschefft un
Hoolz un Koohle a Land braat.

En di sövve Joohre no 1806 sorchte Napoleon met sing Kontinentalsperre dovöör,
dat dr Haafe bo kapottjäng. Sing beitzte Zitt hott Carolinensiel en d Medde van
öt 19. Jahrhondöt. Bo 60 Scheffe loohre em Hafen un 2 eeje Werfte boude Scheffe.
Övver 50 Kapitääne voore öruss. Iisch als Dampfscheffe flötter woore, jäng d
Zitt va Carolinensiel z Äng.

Hü es Carolinensiel önö Turistenort. 1983 wood Carolinensiel als Nordseebad
amptlich aerkannt.



https://ksh.wikipedia.org/wiki/Burch_Hengebach

Ö tischte mol, dat d Burch en d Bösch beschrevve weed, woch öm öt Joohr 1000. Em
Joohr 1012 joov öt at öns enne Kresch öm dat Bouwwerk.

Hermann I. va Hengebach woch em 12. Joohrhondöt dr isch Besetzer met dr Naam
Hengebach. 1237 hood öt ävver met d Hengebachs op. Everhards III. woch dr
leitzte. Öt Häzochdom Jüllich koom met Heimbach zsamme un wood va Wellem II. va
Jüllich rejiirt.

Als d Franzuse dr Jraaf Jüllich ö Äng satze, veel Burch Hengebach an d Erve van
d Pfalzjraave van Pfalz-Neuburch. Dat woch em Joohr 1609. D Burch jäng mi un mi
kapott un wood zr Ruin. Önö Brand em Joohr 1687 joov d Burch dr Rest.

Wenn mo denkt, dat öt net mi schlemmer komme kann, dann kennt mo d Heimbacher
net. Em Joohr 1804 wood di Burch an ön Heimbacher Famelisch vorkooft un di maade
önö Steebroch us dat ald Huuß. Irjendwann wood dat ävver bouwvällisch un dä
Steebroch wood opjejovve un alles sold platt jemaad wääde.

Önö Stammdesch us Düüre beschlosse d Heimbacher Burch zo ö Heimatmuseum z
maache, koovde dat Jelände op un vong öt Vrassele a. Dann koom dr zweide
Weltkresch un op eemol woch alles vam Desch.

No dr Kresch väälde öt Jeld un d Burch wood an ön Brouwerei vorkooft, di alles
op neu maade, ön fing Kneip un ö Hotel omaade un mät Burch Hengebach Jeld
vordeende. 1969 leef dä Vordrach met di Brouwerei uss un d Stadt Schleide hat dä
Rest van dr Opbouw övvernomme.

Hüü z dach jehüüd Burch Hengebach wärm Heimbach un bedrivvd do ö Hotel un ö
Restorong.



https://ksh.wikipedia.org/wiki/Brouwereie_%C3%A4_Stolbersch

D Ketschebursch, amptlich heecht di Ketschenburg, wor än va Stolberschs
Brouwerei. Öt joov a paar en öt Stättsche. Suffe kutte de Stolberjer at immer
jott. Dobei es d Ketschebursch dö bekanndste un woch öt längste Bier am maache.
Bröckmanns Chris hot 1817 met öt Bier ajevange. 1985 mahde se de Ketschebursch
zo. Öt luhnde sich net mii. Ävver mo kutt ön Zitt lang noch Ketschenbursch Pilz
koofe. Än Brouwerei ä Münche hot dat Rezept jekooft. Ävver dat es nu vorbeij. Öt
jitt ke Ketschenburjer Bier mi. An a Paar Wetschafte hange ävver immer noch
Schelder va Ketschenbursch.

Völl Lüüh sahte, dat mo dat Bier mä drenke kutt, wenn mo Kopping jähr hott.
Angerö krääte nett jenoch dovan. Öff öt an öt Wasser us der Baach looch? Isch
kann öt üsch nett sahre.

Hü wirke di vam Wasserwerk en dat vreuer Brouwereihuus. Önnö Deel hand se
avjerisse.

D Vorwantschaft va Bröckmanns Chris, dä jo d Ketschebursch opjemaad hot, vong
och met et Bierbrouwe a. Dat woch unjeväär 40 Joohr spiider. Önö met Vörnam H.
maade jäje 1870 ön Brouwerei op. Us di wood dann spier d Brouwerei Mommertz. Wi
lang di sich jehalde hat, wess mo nett asu jenau.

Önö J.Bröckmann jöhood ön anger Brouwerei. Di had spiier önö A.R. Bröckmann
övernomme. Mo wees, dat se 1920 Hubät Bröckmann jehood. Wii lang di do Bier
jemaat hand, kann mö net jenau sahre. Hü jiddet se nemmi.

Un dann woch do noch d Brouwerei va Katterbachs. Di vonge och so jäje 1865 a un
hoote jäje 1908 öv 1919 op.

Welters hodde och ön Brouwerei ä Stolbersch. Va 1865 bes irjendwann no 1904. Da
joov öt och ke Bier va Welters mi.

Di Äldere ä Stolbersch hand d Weete-Brouwerei noch nett vorjeijsse. Di joov öt
op jedde Vall 1936 noch. Dö Aue sahre, dat dat Bier va d Weete lecker jewäh see
söll.

Un dann woch do noch d Brouwerei Frankedahl. Do hodde se och Bier jebrouwt. Va
wann a bes wann? Isch kutt öt nett örusvenge. Isch glööv, dat wees kenne mii.



https://ksh.wikipedia.org/wiki/Breinig

Breenich. op Huchdütsch weed va Breinig jesproche, es ö Stadtdeel va Stolbersch
un hott Ängs 2005 jenau 4987 Äwohner. Domit es Breenich e van d jrüützte
Stadtdeele, di zo Stolbersch jehüüre. Ö Ortsdeel va Breenich es dr
Breenijerberch, dä ävver och als Stadtdeel va Stolbersch zällt. D Breenijerheed
jehüüd och zo Breenich, äs ävver net unavhängich un weed immer z Breenich
jerechnet.

Kikkt mo en d alt Bösch, dann sitt moch, dat Breenich 1303 öt ischte Mol
optaucht. Ävver d au Römer kannte Breenich at als „Britiniacum“. Reste va Hüüser
un va Öffent us di Zitt hat mo jevonge. Ön Strooß, di van d Franzuse, damols
hosche di jo Gallier un van Bälje koom, jäng dörch Breenich un dr Breenijerberch
övver Gressenich un Düre no Kölle.

Janz vreuer, dat heescht va 817 a, jehoote di paar Hüüser, di spiir Breenich
woote, zo Mönster, jenau wi Bösbisch und dr Brand. D Kupfermeestere holpe d
Breenijer dozo, Werk z vänge. An dr Schlangeberch soohte se Jalmei in d Kulle un
Stolle. Dodörch koom Jeld no Breenich.

Em Dreeßichjöhrige Kresch, öt woch jenau im Joohr 1648, wood Breenich jöplündert
un völl wood kapott jemaat. 1756 maade ö Erdbeben wärm önö Hoof Hüüser kapott.

1858 wooch öt ösu witt. Breenich kräät ön richtije Kersch, di di Kapell va 1731
ersatze hat. Va do a jehood St. Barbara zo öt Beld va Breenich.

Wä Breenich besöckt, dä moss dörch Alt-Breenich jo. De Hüüser send bo all us
Brochsteen jebout, dä meestens us dr Schomet koom. Em Schomet vängt mo
Blausteen, un dä weet no ön Zitt schün wiss un sitt asu jott us, dat de Strooß
Alt-Breenich jeschötzt es. Mi als 90 Hüüser send ä Ordnung jebraat woode. Dat es
su jott woode, dat sälvs öt Fernsehn en de Stroße Filme jedrient hat.



https://ksh.wikipedia.org/wiki/Braiellsch_Platt

Dat Braiellsch Platt, op düütsch: Breyeller Platt kalle se en Braiel, op dütsch
Breyell. Dat es ene Oot zwesche em ongere Rhing un de Maaß jelääje, dä hück bei
de Jemeinde Nettetal jehööt, di mer künßlesch do jeschaffe hät. Dovör wohr övver
Johrhonderte en weschtijje Handelsplaaz med en Tradizjuhn vun de Buure.

De Krähmer und Handelslück uß Braiel han och ein eije rottwelsche Shprooch
jehat, et Krämerlating, wat sesch Heenese Vlek jenannt hät, op dütsch
Henese-Fleck. Dat hät mem Braielsch Platt ävver nit vill ze donn jehat.

Et Braiellsch Platt es ein vun dä Mongk_Aate vum Övverjangk zwesche em
Klewerländisch, em nordlisch Limbursh, anger Nederlängsche Dialekte un dä
övverijje Wäß_Meddeldütsche Shprooche (et Ripoarisch). Di woodte en de
Verjangeheit och Dütschnederlängsch jenannt, äwer jets dökker Platt udder
Plattdütsch. Et es em Wäste vun de Linnisch vun de eijnheijtlijje Miehzahl un em
Norde vun de Benrother Linnisch un dobei em Sööde vun de Öödingsche Linnisch. Et
es däsderwääje bei de wäßlijje vun de oßlemborjesche Dijaläkte, di mer och de
södniderfrängkesch (Shprooch)e Shprooch nänne deiht.



https://ksh.wikipedia.org/wiki/Bochstabesallaat

Bochstabesallat kütt en de Houpsaach zoshtand, wann enne Kompjutor, ene
Kompjuto-Dröcker, odder esu jet, mem fokeehte Zëjschesaz ärbeide. Wat do
ußjejovve weed, dat kam_mer dann jaa nit lässe, or nur zem Dëijl. Tüppesche Fäll
bëij ons:

Ene andere, selldene Fall eß, wann Ëiner op de verkeehte Taßtatuur eröm am
klimpere eß, udder obb_en verkeeht enjeshtallte. Dann meint dä, hä hät dä ëijne
Bochstabe jetipp, un wat eß? Ene andere kütt eruß.

Der janz besonöndere Kompjutojeck säät och jän änglėsch mojibake udder
japaanėsch 文字化け doför, kleng beeds onjeväär ˌmɔdʒi'bake, dat eß esu äänlesch wi
Mǫschibake. Dat Woot küt och uss_em Jappaaneėsche. 文字 (moji) eß Letter odder
Bochshtave, un 化け (bake) bedügg Verwandelong, udder Dorjeneijn, dat küt fun 化ける
(bakeru), un dat bedügg „koßtümeet opdouche“, un „sing Form verändere op …“, un
„sesch noh_m Schlääshte wandelle“.

För dat, wat uns Bochshtabesallaat sönß nochbedügge kann, han de Kompjutolück dä
änglesche Ußdrock garbage, dat es mä Möll, Affall, Dreßß, ävver dat Woot weet
dann och wider för e beßje mieh wi esu en Date-Onjlöcker jebruch. Et klengk wi
ˈgɑːɹbɪdʒ en der USA un söns ierter ˈgɑːbɪdʒ of ˈgɑːbɪtʃ.

Dä Boochstabesallaht kütt et miehts zoshtand, wann de Zëijshe ier Kodeerung, dä
su jennannte „character encoding“ nit reshtesh medd_ennem Dokkemänt zosamme
övverdraare wood, udder wan_su_n Dokemänt ohne di Enfomazjůn obb_en annder
Komputo_Süßtem jekůmme eß, un dann „jlöüv“_enne Kompjuto, oddo dä Dröcker, et
wöhr et „ëije“, un dat shtemmp ävver nit. Leider jidd_et ene Houfe esu en
ungerscheidlijje Kodeerunge op der Welt, un di bruch mer och, un jede Firma, wo
Komputore un Zubehör jemaat wääde, hät ier_er di se Vörtrecke, ävver de Länder,
de Kultuurkriese, un de Shprooche hann_er och de iere. Wann jetz ene Kompjuto
nit „wëiß“, wat met esu enem Dokkemänt loß eß, es dat öff jenou esu jot, wi wann
de verkeehte Zëijshesatz-Enfomazjůn medd_em jekumme es. Odder dä Kompjuto hät
ëijfach nit di Zëijsche sellver, di enn_enem Zëijshesaz dren sen, sarr_ens enne
Dröcker en Europpa, un dä sät: „Schineesėsch, dat kann_esch nit“ — do hät dä
Kompjuto këijn Schangs, dänn zom Schinesësch_Dröcke ze krijje. Wann dä Dröcker
dann di Daate trotzdämm kritt, för se ußzedröcke, dann weet uß dämm eetzte
schineesesch Zëijshe, zem Bëispell et eetze latteinesch Zeijsche maache, uss_em
zwëijte et zwëije, un esu, un am Eng kütt do Keu] beij_eruß.

Text en ungerscheedlijje Kodeerunge en ëijn un dersellve Shprooch odder Schreff
künne och esu en Problme hann. Japaner künne e Leedshe dovun senge. Bëij dänne
es dat lang uusuß, dat se hen handvoll ungerscheedlijje Kodeerůnge am bruche
sėn. Zum Bëijshpell dat Woot „文字化け“ en UTF-8 weed fokeeht als „æ–‡å­—åŒ–ã‘“
aanjezëijsh obb_enem PC, dä op dat su jenannte „wesslijje“ Windows-1252
enjeshtalld_eß, un fun dämm UNICODE, also och UTF-8, nix foshtëiht.

Ene Web-Brauser maach nit ungerschejde künne zwesche ene Websigg em EUC-JP Kode
un en andere en Shift-JIS, wann de Kodeerůng nit ußdröcklesch en enem
HTTP-eader-Enndraach jenannt eß, dä zosamme met dä Sigg zo imm jescheck woode
sėn moß, un wann se nit dann winnishtdenß en enem meta tag en dämm HTML fun dä
Sigg dren shtëishe deiht, wann_et övverhoup en HTML-Sigg eß, wat ävver de
miihßte Websigge sin. Met dämm meta tag för de Kodeerung kam_mer sesch dröm eröm
laveeere, wann sijj_ene Webßöver nit esu eshtälle löht, dat dä de reshteje HTTP
headers ruß_sende dëijt. Hät mer beeds nit, kam_mer noch met heureßtesche
Metoode probeere, dä Zëishesatz eruß ze krijje, ävver dat jrenz aan Rohde, un do
kann nit en jedem Fall jät Joohds bëij_eruß kumme.

Mer kann och ens e beßje Bochstabesalaat krijje wann de Kodeerunge zosamme ze
paase schinge. Zem Bëijshpell, Windows un Macintosh bröüshte ISO-8859-1 als
dänne iere Zëishe-Kood, sare se. Shtemmp och, äver. Beeds bruche se en iere
Süßteeme och noch Zëijshe, di em dä ISO-8859-1 Norrem jaa nit dren sin, un beeds
künnte un donn nit drop aade, dat se di Zëijshe_Pusizjuhne nich bruche dörrve,
wan ens e Dokkement up däm Kompjuto eruß jëiht. Nattöörlesch sin di Extra
Zëijshe nit deselve un nit jlisch, zwesche dänne zwëij. Dröm sen Dokkemënte met
dänne dren och nit kompatibel zwesche dä Systeme. Scheck mer se doch fun ëijne
obb_et andere, zack, häß De för di paa Zëijshe der Bochshtabesalat.

De Schwireschkëijte, met däm Bochshtabesallaat ömzejonn hange dofun af, wat dat
förr_en Projramm ov Jerääd_eß, woh dä opdouch, un nattörlėsh, wi dä övvohoup
zeshtand küt. Drëij fun de häufijje Projramme sen Web-Brauser, e-mail-Projramme,
un Projramme för et Schriivee, woh mer dä Sallaat ald ens süüht. De Brausers
hückzedaach un de mihßte neuere Texprojramme ongershtötze öff en jruße Zahl
Zëijshe-Kodėerunge. Brausere don öff däm Minsch de Müjjeleschkëijt jevve, dat hä
de Kodeerung för_et Aanzeije ömschallde kann, wi_j_et ėmm jevällt. Esu kam_mer
met Erömprobeere af un aan jät riiße. De Texprojramme un de e-mail-Projramme dun
dat fö_jewöönlesch nit, di söke sesch de Kodėerung uß, wann se en Datei
opmaache].

Et weet noch komplizėeter, wann_et öm en Annwendung jëijt, di fun hus uß nit esu
en jruuße Zahl Koddėerunge känne dëijt, zem Bëijshpell e Kompjutoshpell, wat
këijne Unicode kann. En esu Fäll kann dä Minsch aam Kompjuto noch däm singem
Bedriifssüßteem singe Zëijshesatz ömschallde, dat dä met dam Shpell zosamme paß.
Ävver dat weet öff jenooch en andere Projrame, di alld doför op däm Kompjuto aam
loufe woore, udder och bloß enshtallėet wohe, zo Zëijshsalaat föhre. Dat hëijß,
dat ëijne odder dat andere, ävver nit beeds. Et neuere Windows XP hät de
Müjjeleschkëijt, de eijmål ennjeshtallte locale en ennem Projramm ze ändere.
Älldere Süßteme, Windows 98 un doför, han öf jaa këij Müjjeleschkëit, ovvohoupß
jät ze ändere, do hellef öff nur, wam_mer zwesche Süßteeme wääßelle dëijt, udder
en ßoffwäer för Kompjuuto-Schreffte fun_ennem andere Süßtem aanzezëije.

En Änglesh hät mer miihtß bloß Zëijshesalaat met dä Zäijsche, di zwesche Wööt un
Sätz shtonn künne, alsu en lange (—) un koote (–) Jedangkeshtresch, en
Aanföhrunge (“, ”), un esu enem Krohm. Dä Räß eß bahl emmer mem
ASCII-Zëijshesatz kompatibel, met dämm me et änglesche lattëijnesche Allfabeet
fun hückzerdachs schriive dëijt. För e Bëijshpell, dat Zëijshe för et änglesche
Pungk „£“ süüht wi „Â£“ uß, wann ene Afsender dat em UTF-8 kodeet hät, un dä et
kritt, zëijsh_et met CP1252 odder ISO 8859-1 aan. Wann mer dat Spell öffters
määt, da kütt „Ã‚Â£“ eruß, dann „Ãƒâ€šÃ‚Â£“, un esu wigger.

En Japanesh säät mer 文字化け (Klengk ähnlesch wi „Moschibake“, un et treff öff
Lück, di met Kompjutere un Projramme ze donn krijje, di för en Japan ze verkoufe
jemaat woode sen.

Op Schineesėsh saren se tradizjonäll jeschrevve 亂碼 odder en dä modernere
ëijnfachere Schreff 乱码 doför, dat klengk wi „luànmǎ“, un bedügg esu jät wi
„unööndlejje Koode“

Op Koreanėsh hëijs_et 외계어, klengk äänlesch wi Oigye-eo un da bedügg_esu jät, wi
„en främb Shprooch“.

Ih dat dä Unicode bahl övverall opjejreffe wohdt, hät mer dä Latin-3 Kood benoz,
öm däm Esperanto sing Akzentzëijshe un Ömluute daazeshtelle, dat sinn_er: ĉ, ĝ,
ĥ, ĵ, ŝ, un ŭ. En mansh_enem Zosammehang, un en ahle Web-Brausere, kumme di als
wi wänn se en Latin-1 wöhre aan, un mer süüht de verkėėehte Zëijshe: æ, ø, ¶, ¼,
þ, un ý.



https://ksh.wikipedia.org/wiki/Bierfrangke

Bierfrangke ess_en Jääjend_en Frangke en Bajore em Söd_Oßte fon Dütschland, woh
de Lück em Schnett leever Bier wi_Wing drengke. Dad_eß en de Houpsaar_en
Boverfrangke un Meddelfrangke dr Vall. Näve dä Jääjende öm de Shtaädt Bambersh,
Hoff, Kullembaach, Ërrlange un Nörrenberrsch jehööd_och dä Fangkewalldt doh
bëij. Sescher weed_doh hee un doh Wing aanjebout, ävver doför hann_se och enne
Houfe Broueräje doh. Besöngish en Bovverfrangke med singe zweihunndot Brouwerëje
un de frängkesche Schwäjz med ier övver hundot Brouereije, di_zemm_Deeijl
zėmmlesch klëij sen.

Bovverfrangke, et Häz fun Bierfrangke, hät dubbeld_esu fill Brouerëije wi jeede
anndere Rejjohn en Bajore, mieh Brouerëije wi jeedes Bundesland fon Dütschland
sönß, un mieh wie jeede Shtaad_en Europpa[1]. Med 5511 Bewonner pro Brouerëij
[2] jidd_et nööhnzwoh söns_en_de_Wälld_esu_fill Brouerëije pro_Kopp wie_j_en
Bovverfangke. Et sällve jellt pro Quadrahtmeete. Dä Bezirrek Bovverfrangke hät
ävver och mieh Brouerëije wi jeedeß Land op de Ääd ußer jood/knapp hallv_esufill
wi Rußßland med 404 Brouwerëije, un Schiina med 420 Brouwerëije, unn_em
Ammilandt med sėng 1383 Brouwerëije.



https://ksh.wikipedia.org/wiki/Bareschesser

Dr Bareschesser jehüüt zo Bösbisch wie dr Dom zo Kölle. Dat janze vong 1907 a.
Jussenz Hein woch em Jesangsvörein un wii di dat asu jöwänd wore jänge sö donoh
op ö Bierchö of zwei drei. Do joov öt jo dr Ketschebursch noch. Hein jäng dann
met a paar Lüüh övver de Hauptstrooß. Hüh heecht di Konrad-Adenauer-Strooß. Se
koome bes unjeväär an de Eck wo öt no d Azena jeet, jenau jäjöövver van dr Empt.
Do moot Jussenz Hein öns op dr Klo. Ävver do woch nüüß zö vänge. Op emoll soch
hä jätt. Vöör a Huus do stäng ön Bach. Dat es ön jruuße Jrüll us Stee. Dorenn
hant sö vröuer Bunne äjömaat. Dä Hein soch di Bach un hott si Klo vonge. Di
Angere sore dat un dr näkßde Dach hot Bösbisch mä noch e Jöspräsch. Öt duurde
net lang, do woss mo dat och ringsörum un de Lüüh sproche van de Bösbijer mä
noch als d Bareschesser. Dat is bes hü osu. Önö Bösbijer es önö Bareschesser.

1994 hant d Bösbijer ö Denkmoll kräje. Öt zecht Jussens Hein un sing Bach. Dr
Hein un d Bach send us Koffer jömaat. Als dat Denkmolll opjestalt wood hant se
di au Jöschichte noch öns verzallt un sälvs hü komme noch d Lüüh un kicke sich
dat Barschesser-Denkmoll op dr Maat vöör d Bank a.



https://ksh.wikipedia.org/wiki/B%C3%B6nnsch_(Sproch)

Bönnsch, dat ess die Sprooch, die rond öm Bonn jesproche wierd. Et ess eng mem
Kölsch verwandt, ävve net jlich. Die Bönnsche spreche mieh su ene Singsang un
jebruche jet andere Wördt als die Kölsche. Bönnsch ess ene Dialek vom
Ripuarisch, dat zo dä meddelfränkische Sproche jehürt. Et wierd de Rhing erop
onjefähr bis Linz am Rhing jesproche.

Punk 1: Dä Kölsche sät heijße, loufe, jlaüve. Dä Bönnsche määt et sich jet
leechte un säät: heeße, loofe, jlööve. Uss dä kölsche Zweikläng werde en Bonn
lange Vokale.

Punk 2: Dä Kölsche säät Veedel, Woosch, Wööschje. Vom Huhdeutsch wesse me ävve,
dat en su Wördche eijentlich e „r“ erin moss. Dä Bönnsche hält sich dran un
säät: Vierdel, Wursch, Würschje. Dat moss me ävve richtich usspreche. Net:
Virrrdel, Wurrrsch, Würrrschje, sondern: Vi-edel, Wu-esch, Wü-eschje. Janz
weech, alsu e „r“, dat me kaum hürt.

Punk 3: Wenn dä Kölsche bei de Woosch e „r“ verschlamp, denk sich dä Bönnsche:
Dat könne me att lang, un verschlamp sing „r“ am Engk von e'nem Wordt. Zom
Beispill: En Kölle jit et e Mädche un zwei Mädcher. En Bonn: e Mädche un – zwei
Mädche. Könne och elefdausend Mädche sen: dat „r“ bliev fott. Die Endunge -e un
-er werde vom Bönnsche nämich jlich jesproche. Em Kopp denk hä ävve met.
Ungebewoss. Dat sitt me, wann e'ne Vokal foleje deet: nevve mir versus unge mir
– keenen Ungescheed. Ävve jetz e'ne Vokal hinge draan: nevven_em Desch versus
unger_em Desch. Do ess et „r“ op eemol widde do.

Övve dat r-Verschlampe von dä Bönnsche jitt et ne bekannte Wetz: „Saach ens e
Wordt ohne r!“ - „Bonne Männe-Jesangsve'een.“

Die drei Punkte do bovven sen die Ungescheed zwesche Kölsch un Bönnsch, wo en
Räjel hinge setz. Do kanns de dich drop velohsse. Dann jitt et noch Ungescheed,
die hee un do en e'nem Wordt vürkomme. Beispill: ühr – ehr; ich sen – ich ben;
hä sitt – hä süht; donn – dunn; jekräje – jekrääch. (Dat ierschte Wordt ess emme
Bönnsch, dat zweite Kölsch.) Zom Deel jit et ävve och en Bonn selevs Ungescheed,
zom Beispill zweschen de City un Beuel. Op de Klaaf-Sigg kanns de nohlesse, dat
de Bönnsche sich övve manche Wördt och ungereneen net jrön sen. Ävve dat ess jo
en Kölle och esu.



https://ksh.wikipedia.org/wiki/B%C3%A4nsberch

Bänsberch, op Huchdütsch Bensberg, es e Veedel vun Jläbbisch, watt upp
Huchdütsch Bergisch Gladbach heeßen deht, em Berjische Land.

Bänsberch jitt et alld zick 1139. Se han en Urkund us dä Zigg jefunge. Un do
steiht Wicherus de Benesbure als Zeuje dren. 1101 es et Berjische Land en de
Besetz vun de Jrafe vun Berch jekumme. Die hatten en Bänsberch en Burch. Die wor
däm Kurfürs Jan Wellem nit jod jenoch. Däm Jan Wellem sing Frau, dat Anna Maria
Luisa, dät sich üvver de miserabel Heizung beklare. Deswäje hätte 1703 e neu
Schloss baue losse. Dat jov Arbeid un trok vill Lück noh Bänsberch. Noch mieh
Arbeid jov et dann em 19. Johrhundert em Berchbau. En neu Technik för de
Verhüttung dät et müjelich maache, de Zinkblende ze notze, die se beslang nit
notze kunnte. Dat jov noch ens Arbeid ze basch. Hückzedaachs kammer em Berchbau
nix mieh verdeene. Et längs han se am Lüderich en dr Ääd noh Ääz jebuddelt. 1978
han se de Grube Lüderich zojemaat.

Noh'm Zweite Weltkreech trok et die Minsche vun Kölle op et Land noh Bänsberch
un en et Berjische Land. Dänne Kölsche jinge de Lück laufe. Met
Enjemeindungsplän han se dann versök, die Avwanderer widder enzesammele. Nä wat
jov dat ene Buhei! All hatten se eije Plän: dr Oberkreistirektor, dr
Rejierungspräsident, ene janze Püngel Jodachter, de Stadt Kölle, de Stadt
Berjisch Jladbach, de Stadt Bänsberch un de Inneminister. Am Engk jov et dann
1975 en Kommunale Neujliederung. Bänsberch es zickdäm e Veedel vun Berjisch
Jladbach.



https://ksh.wikipedia.org/wiki/Avatar

Ene Avata ess en Zoot Beld odder Fijur en Kompjutere, wat wie en Pop em Thiater
för ene Minsch shteiht. Et jit se als nomaal unbewääsch Belldsche, als Animeete
Jraffikke, un och met künnßlejje Shtemm, ävver dat eß sëllde.

Ene Avataa kam_mer och alß en künßlesh Person, sujaa medd_en eije
Persönleschkeit aansinn. Op jede Fall donn de Avataare als Shtälverträdder för
en reshtijje Päsoon en de wichtuälle Relitääte opträdde. Natöörlesh kann et sin,
et es jaa kein ääshte Päson dohenge söndern, en Famillisch, udder söns e
Schmölzje. Aanwennde deit mer se zom Zeije en Kompjuto-Spelle, en Chats, un esu
Kröhmsches, ävver och em ßööviß. Ander Aanwendunge jidd_et em teschnesche
Ennsatz.

Dat Woot „Avata“ shtammp uss_em Sanskrit, dämm Lattein fun de Inder. Do meint
Avatāra orsprönglesch enen „Afshteesh“, zem Beishpell uss_em Hemmel, allsu wann
ene Jott sech op uns Ääd erunger schwenge deiht un bei uns kütt. Dä Bejreff dun
de Hindus en de Houpsaach bruche, öm övver de Inkanazjuhne fun dänn iehrem Jott
Vishnu ze schwaade, dä ene weschtijje unger dänne iere ville Jötter eß.



https://ksh.wikipedia.org/wiki/August

Dä Aujuss eß dä aachde Moohnd en unsem Kalländer, un dat sig joot 2000 Joohr. Dä
Gaius Julius Caesar hät dä Kallender fassesu ennjeföhrt, wie je jäz norr eß,
ävver dä Moohnd Aujuss es vill ällder, wohr bloos ens dä 6. un nit dä 8. Moohnd
jewääse. Ä hät och fröher andersch jehejße, nämlij Sextilus, un es eets em
Kaiser Aujustus vun Ruhm ze huldije en Aujus ömbenannd woode. Su jesinn ess e ne
Schworer fun däm Naame Aujuß för Minsche, och wemmer se lang ald verschieden
ußschprisch.

Dä Sextilus hät noch 29 Daare jehatt. Met dem zäsa singem jullianishe kalländer
kohm hä dann op 30 Daach. Alls ävver dä Aujußß singe neue Nahme kräät, han sen
norrene Daach länger jemaat un dröm hät hä beß hück 31 Daare.

En Schaltjoohre han Fävroa un Aujuß de Wochedare ejal, ußßer de letzte 2 fum
Aujuß natührlish.

Em Aujuss es de haißeßte Zigg em Joohr. Ed eß di Zick wo de Korn-Fellder prall
shtonn un de Ärnte enjefaahre weed. Dä Aujußß hät met de längeßte Daare em Joohr
un immer vill Sunnedaare dobej. De Minsche schwejßte bäj der Ärbed. Wääje dä
Ärntezick han die Buure fun de aale Jermaane Ärnting för die Zick em Sommer
jesaat, di hügg em Aujuß litt, un em Norde ßekelmond un Zekelmond, fun wäje dä
Seshele met dänne se em Jaade zojang woore un op de Äkker jingke.



https://ksh.wikipedia.org/wiki/Au%C3%9Ftraalije_(Shtaat)

Außtraalije is ennen Äädäjl un enen Kontinent. Et hätt och noch ene paar
Inselsche, die zo dem Festland jehöre. Fröher han de Lück Außtraalije uch
Neuholland jenannt. Hück wet et äver uch Oz jenannt oder Down Under.

Außtraalije hät ne dröje Hinterland, äver im Osten is et bejrenzt dursch die
Great Diving Range mit dem Mount Kosciuszko mit enner Hüh vun 2228m. De Berje
jehen bis nooch Victoria im Südosten. Im Westen leeve nit so vill Lück, weil et
einfach zo drüsch is. Da sin die außtraalije Wöste wie de Nullarbor-Wöste. In
der Wöste sin äver uch en paar Hüjel wie de Macdonnel Ranges. Ene andere Hüjel
es de Uluru, der is ene hilije Schtätt för de Aborigines.

De Houpschtadt vun Außtraalije is Canberra. Dat is ene jeplannte Schtadt, weil
sich Sydney un Melbourne nit entscheide kunnte, wer dann nu Houpschtadt wird.

De jrößte Schtädte sin Sydney (3,7 Mio. Lück), Melbourne (3,6 Mio. Lück),
Brisbane (1,7 Mio. Lück), Perth (1,4 Mio. Lück) und Adelaide (1,1 Mio. Lück).

Zick dem 3. Dezember 2007 is Kevin Rudd vun der außtraalije Labor Party
Premierminister vum außtraalije Bund und domit is et nich mehr de John Howard.
De janze Bundesstaate und Territorien vun Außtraalije sin wede uch vun Labor
rejiert.



https://ksh.wikipedia.org/wiki/Arnoldsweiler

Arnoldswiele (amplisch Arnoldsweiler) es e Dörp em Kreis Düre un jehüet sick
1972 zo der Stadt Düre. Der Herrensitz Huus Ruath jehüet och zom Dörp. Unjeviehr
3000 Mensche lävve en Arnoldswiele. Des Weiteren es Arnoldswiele dat Partnerdörp
von Cormeilles en der französischen Normandie.

Arnoldswiele deht em Norden von Düre läje. En de Nobreschaff von Arnoldswiele
lijje Birkesdörp, Huchem-Stammele, Ovvezier, Elle, Muschenich on Miazenich. Em
Norden verlöif die BAB 4 on em Nord-Osten die Bahnstreck Oche-Kölle. Janz em
Osten litt och ene fröhe siehr jruße Böisch, me nennt en och Bürjewald odde die
Böresch.[1]

En Arnoldswiele levve ahlt siehr lang Mensche. Su es 2010 en steinzeitliche
Siedlung fonge wudde. Archäölogen hant erussjefonge, dat ahlt füe 7000 Johr
Mensche zwesche Arnoldswiele on Elle (zo Neddezier) levve dähte.[2]

Em Mittelalter johf et em Dörp och ene Jerichtssitz on seit dem 14. Jh. jehuert
et zöm Herzogtum Jülich. Von 1794 bes 1814 stond die Ortschaff onge
französischer Herrschaft. Onge der Franzuse es och die Maire d`Arnoldsweiler
jejründet wudde. Zo der Maire jehuerte nevve Arnoldswiele och noch Elle, Huus
Ruath on Muschenich. Os der Maire wudd en preußischer Zick die Bürgermeisterei
Arnoldsweiler. Evve 1936 wudd die Bürjermeesterei ahlt wedde opjelöst, jenau wie
die Bürjermeesterei Miazenich. Su kom et dann, dat me Arnoldswiele metsamp Elle,
Huus Ruath on Muschenich zom neue Amp Miazenich enjedehlt hät.

Em Zweide Weltkreech johf et och e Kriegsgefangenenlager, wo vill Löck ihe Lävve
losse mosste, vor Allem Russe, Pole on Franzuse. Em Februar 1945 es Arnoldswiele
von der Nazziherrschaft befreit wudde, wudd dobei ävve och stärrek beschädisch.

Am 1. Januar 1972 es Arnoldswiele dann von Miazenich ahn die Stadt Düre
komme.[3]

Die jruße Kerch wudd zwesche 1899 on 1902 erbaut. Der Boumeeste woar Theodor
Roß. Och die jruße Kerch es usjemohlt wudde, ävve net von Peter Hecker, sondern
von Heinrich Nüttgens os Düsseldörp-Angermund ab 1913, ävve die schön Jemälde
sent all en die 1950er Johre övverstreche wudde. Die Orjel es och jett
besondersch. Orgelbau Johannes Klais hätt se 1915 en de Arnoldswiele Kerch
opjestellt. Die Orjel es die ählste em heutigen Dürener Stadtgebiet.[4]

Em Dörp jitt et die Städtische Katholische Grundschule St. Arnold, der
katholische Kengejahde St. Arnold on der Kengejahde Aktive Wichteloase von der
AWO. En der Kapell es die Katholische öffentliche Böcherei ongebraht.[3]



https://ksh.wikipedia.org/wiki/Arbeiter_verlassen_die_Lumi%C3%A8re-Werke

D Werkslüüh vorlosse öt Werk van Lumières, em Orijinal ä Französisch hosch dä
Film La Sortie de l'usine Lumière à Lyon, woch dr ischde Stommfilm, dä je
jedriihnd woode es. Hä jilld als dr Aavang van dr Film.

Dä Film entstäng em Joohr 1895 un wood van d Brööhr Lumière sälvs jedriihnt. Öt
es önö schwaz un wiss-Film, dä oohne Tun jömaad wood, önö Stommfilm. Hä had ön
Längde va 46 Sekunde.

Dä Film, dä vöör dr Ussjang van öt Lumière-Werk ä Lyon jödriihnt wood, zeechd
Lüüh, di öt Werk vorlosse. Meeßd send Vraue z see. Van dä Film jitt öt drei
Versiune, di sisch dodörch ongerscheede, dat dö Mänsche ongerscheedlich jökleed
send. Dat düühd dorop hen, dat di Opnahme a vörschiidene Daach opjönomme woode.
Öm sö zö ongerscheede, sprechd mo van d „Ee Pääd“- „Zwei Pääder“- un „Kee
Pääd“-Versiun. Di ongerscheedliche Zaahl va Pääder es op di Filmversiune z see.

Dä Film wood, öm di Aart un Wiiß van d Opnahme zö patenteere, an ö paar Stelle
vörjövüürd. Öt ischde Mol woch öt am 22. Määz 1895. Dat widderholde sisch em
Laufe van öt Joohr 1895. Isch am 28. Dezember 1895 kutt öt Volk dä Film zösamme
met 9 anger Filme em Grand Café op dr Boulevard des Capucines ä Paris see.



https://ksh.wikipedia.org/wiki/Anna_Boleyn_(1920)

Anna Boleyn es önö dütsche Stommfilm us öt Joohr 1920. Dä Film es ä sääß Akte
ongerdeeld.

D Hauptfijur en dr Film, Anna Boleyn weed va Henny Porten jespelld. Emil
Jannings woch em Kostümm va Könnig Heinrich VIII., Paul Hartmann bösatz d Roll
va Heinrich Norris.

Vorzalld weed, watt Anna Boleyn beij hör Röckkehr no Ängland erläävde. Mo
erveehrd, dat Könnig Heinrich VIII. ö Öhjelche op hör jöworpe hod. Hä es zwar
met Katharina vorhiirod, ävver dat stüürde häm net. Anna Boleyn hod Heinrich
Norris jötroffe, däm hät als Kengk jäähr jöhad hod, ävver dat Vorhalde vam
Könnig vängd öt su schünn, dat öt d Hand va Heinrich Norris ussschleed. Dr
Könnig trennd sisch va sing Vrau, da Katharina häm kenne Jong jöboore had. Ön
Scheedung moss dr Papst zostemme, watt hä ävver net deed. Heinrich entscheed
dorophen, dat sisch d Kerch ä Ängland van dr Vatikan trenne soll, worus spiir d
anglikanische Kerch weed. Öt Volk woch zwar dojäje, ävver dr Könnig hiirod Anna
Boleyn.

Als Anna statt dä erhoffde Jong ö Mäddche, dat spiir d Könnijin Elisabeth I.
wäde weed, zr Wält brengd, vorlüsst dr Könnig d Vreud a Anna und läufd ön anger
Vrau hängerher. Dä Roff va Anna liid onger dat Jöröch, dat sö ö Vorhältnis met
Heinrich Norris ha sold. Öt kütt z ön Vorhandlung vöör Jerich. Heinrich Norris,
dä zövöör jöfoltert wood, jösteeht, ö Küddelche met d Könnijin jöhad z ha un
weed opjöhange. Anna jeht öt net besser, öt moss och sterve.



https://ksh.wikipedia.org/wiki/Alfred_Ittner

Alfred Jakob Ittner (* 13. Januar 1907 ä Kulmbach; † 3. November 1976 och ä
Kulmbach) woch önö Oberscharvührer van d SS, dä beij d Aktiun T4 un d Aktiun
Reinhardt metmaade.

Ittner, önö Bürokraat troon em Februar 1926 d NSDAP beij, vorleed sö em Sommer
1927 wärm un troon di Partei 1936 wärm beij. Singe Berof vührde hä va 1934 a
beij d NSDAP us, zm Deel werkde hä och als Bürokraat beij d Aktiun
T4-Zentralstell, önö Poste, däm hä iisch em Vröschjoohr 1942 opjoov.

Em Määz koom dr Beveehl, no Lublin z träcke. Hä werkde tösche Ängß April un Ängß
Juli 1942 em Vornichtungslajer Sobibór. Hä notiirde, watt d Jüdde op dr Wäch no
d Jaaßkammer aavlävvernde. Ittner hod sing Platsch hänger ön Jlaßschiiv kott
vöör d Jaaßkammer, wo di nakße Mänsch vorbeij jo moote. Nävver häm sooß önö
jonge Jüdd, däm sö Joldjüdd övv kleene Max nannde un mä di Opjaav hod, Vortraue
beij di ö paar Minütte spiidr stervende Lüüh z erwäcke.

Als Ittner Krach met dr Lajerövvichde Franz Stangel hod, scheckde dä häm zr
Stroof en öt Lajer III, wo hä d jüddische Jevangene övverwache solld, di
Massejrääver ushävve moote. Isch als dr Övvichde van öt Hauptweetschaftsamt van
d Aktiun T4 sich vöör häm äsatz, dorf hä wärm als Bürokraat en d Hauptstell van
d Aktiun T-4 zöröck.

Beij dr Sobibór-Prozess saat hä us, dat hä ni zojekekke hod, wenn Jüdde
erschooße wode. Hä had sich jeddes Mol ömjedriihnt, su dat hä nüüß övver di
Schötze ussaare kütt. Hä wood zo 4 Joohr Jevängnis wäje Beihölp zom Mord a
68.000 Mänsche vorurdeeld.



https://ksh.wikipedia.org/wiki/Aktiun_Erntefess

D Aktiun Erntefess, di och als Bloddije Mittwoch bezeechnet weed, es dr
Koodnaam, onger däm d Nazis am 3. November 1943 öm d 42.000 Mänsche ömjebraad
hand.

Kott vörhen woch öt zm Opstand va Sobibór van d Jüdde em Lajer Sobibór komme,
wobeij völl Jevangene usjebroche wore un SS-Lüüh van di Opständische ömjebraad
wode wore. Stalingrad jäng vorloore un d Russe röckde nöhder un nöhder.

Heinrich Himmler wood di Laach ä Poole zo onsecher. D Laach em Zweide Weltkresch
no d Niiderlaach va Stalinjrad un d jädde Daach stärker wädende Russe stoch häm
en d Knouche. Hä hod Schess, dat sich di Jüdde zösamme do kutte un made
Friedrich-Wilhelm Krüger zm Vorantwortliche vöör di Aktiun Erntefess, dä dat a
Jacob Sporrenberg, önö huhe SS-Mann un Övvichde van d Polisse ä Lublin
wiirleide. Am 3. November 1943 wode rond 42.000 Mänsche en d Lajere Majdanek,
Poniatowa un Trawniki ömjebraad. Dat wore bo alle Jüdde, di do äsosse. Mä ö paar
vorbleeve noch an Fluchhäfe, öm do z vrassele.

Ä Majdanek ändernde sich vöör d Jüdde öt Lääve Ängß Oktober 1943. Di Jevangene
moote drei onjeväär 100 m lange, 3 Meter breete un 2 Meter deepe Jraavens
ushävve. Angisch als sonß krääte sö su völl Zupp z keue, wi sö woohle. Öt wood
Dach un Naaht jewerkt, jruuße Lampe lööhte dat Jelände us. Us Lublin woch vöör
di Aktiun zosätzlich ö Dutzend SS-Männer no Majdanek komme. En d Naaht vam 2. zm
3. November 1943 röckde ca. 500 bewaffnede Polisse en dat Lajer enn un
ömzingelnde di Jevangene. Als öt hell wood, vorjoov mö Opdräch an di Jevangene,
worop di ä Richtung Ussjang un dann no d Jravens jevüührd wode. No öt Spital
vohre och Lkws. Ön kotte Zitt spiidr hoote di Jüdde, di em Krematorium werkde,
Schöss us Maschinepistole. Op Lkws wore Lautsprechere monteerd wode. Laute Musik
sollte di Schöss övvertöne. An di Jravens hod mo di Jüdde jezwonge, sich nakß
uszeträcke un zo di Jravens z jo, sich op d Ääd, spiir op di at erschooße
Mänsche z läje, sö woode dann sälvs erschooße, wobeij Männer un Vraue net
zösamme storve. Dat Janze duurde va morjens 6 övv 7 Uhr bes 17 Uhr am Nomeddach.
Zösamme storve a dä Dach 18.000 Mänsche, wovan 8.100 us öt Lajer Majdanek wore.
1660 Vraue jehoote dozo. Di angere stammde us Lajere en d Nöhde. Övverläävd hand
dä Dach ca. 300 Persune, di domet z do hodde, dat sö di Kleer van d Erschoßene
kroomde. Alle 300 wode spiir ä Auschwitz vorjaßd.



https://ksh.wikipedia.org/wiki/Aijelstein

Di Shtrohß litt hük zwesche em wääßlijje Ëngk fum Houpbaanhoff, oddo Zint
Urrsella, un de Ëijelshtëijnßpooz. Se eß ëijn fun de ählßte kölsche Shtrohße, do
sinn ald de ahle Römer drövver noh Nüüß jetalləp, un zerröck, wobëij_se dann ier
Shtadtmoere ald tiräk füer sesch soohche.

En de römesche Zigk looch der Aijelstain ußerhalləf fun de Shtadt un woh de
Heershtroohß noh_m Norde fum Rhingland beß aan_et Meer. De Römer hatte do en
Süül med ennem römesche Legions_Oodler shtonn, di bleev beß lang noh 1200 do aam
Plaz. Fun däm Stëijn med däm aquila, wi_mer op Lattëijn fö_dä Oodler säät,
küdd_och dä Name Ëijelshtëijn her.[1]

Em Meddelalldo woohte de nöüje Shtadtmoere jebout, di beß 1881 shtundte, un doh
woh dä eygelsten oddo Eigylstein dann jraad zwesche dä ahle un dä neuje Moore.
Em drüxeente Johondot hees_et dann alld eigelstein un och egelstein. En dä Zick
loche drömröm wall en de Houpsaach noch de kölsche Boore ier Felldere. Em
feezeente Johondot däät mer eygilsteyn schriive un em sëxeente Johondot
am Igelstein. Aegidius Gelenius häd_em sibbezeente Johondot op Lattëijnėsh
platea aquilina' jenanndt. Am 1. Januar 1813 kohme dann dem Napoleon sing
Lügg_un hann_en en de Rue de l'Aigile, op kölsch, de Oodler_Shtroohß, ömjedeuf;
koot fü_em Johresbejėnn fun 1871 woh domet alld widdo Schloß, un et wohr widdo
do Eijelstein.[2] Do moß di Jäjend schonn deesh foll med Hüüso jeshtannde sinn.



https://ksh.wikipedia.org/wiki/Aanliijer

Enne Aanliijer eß en Dütschland enne Minsch, dä sesch ongerscheidt fun fille
anndere, un dat es den de Houpsaach enne joreßesche Bejreff. Ä weed_et miehtß
aanjewannd em Fo'keeo. Enne ähnlijje Bejeff eß da Aanrainer un dä Aanwůnner.

Wann en Shtrohß jespächt eß, un mer nit eijfar_esu doh dorresch faare darref, do
jidd_et övv_en Älaupneß för de Aanlėėjer, dat se doh doch erin dörrefe för aan
ier Hüüser un Wonnonge ze kumme. Do_för hät dä Deutsche ëxtra da Schelld en de
Shtrohße_Fo'keeoß_Ohdenong opjenomme, wat_e alß Zosaz_Zëijshe Nommer 1020-30
fööhre dëijt. Drop shtëijt: „Anlieger frei“ — „Aanliejer zohjelohße“.

Jede, dä do wonnt odder jät ze donn hät es ennen Aanlėėje, och däm Aanlėėjer
odder däm Huußhär odder Ëijedöömer senge Besooch. Sojaa dä Besooch, woh dä noch
nix fun wëijß odder dä dä jaa_nit hann well. Dä Besooch kann oohne Aanhallde
wigger faare, wann hä merrek, dat singe Aanlijer wall nit doh eß. Houpsaach es,
hä well, odder wollt, met dämm jät ze donn hann, odder ze donn krijje, dann
eßß_e enne Aanliejer. Dat hät esu et Bövverschte Landjereesch en Bajore
faßßjelaat.[1]



https://ksh.wikipedia.org/wiki/A_555

De Autobahn 555 (affjekööz: BAB 555, A 555), dat eß de Fobendong zwesche em
Fodëijlo-Kriis_en Kölle un dämm en Bonn un angersch_eröm. En de Zick fun de
Bonner Republik wood se och dr Diplomate Schnëllwääsh oddo, ußerhallef_fun Bonn,
de Diplomaate_Rënnbahn jenannt.

Di Shtroohß wood ald en de Joohre 1929 beß 1932 jebout un eß domet de äälste
Autobahn, di mer noch hann. Am 6. Oujoßß 1932 en betriip jenomme, woor se eetß
en „Kraftwareshtrohß“ oohne Kreuzonge un med ëijnem Raßßplaz. Se hädd_och nur
zwëij Faa_Spuure jehatt un wood beß 1958 formëll als_en Land_Shtrohß jefööt, un
dann en en Autobahn ömjewidmet oohne dat aan däm Bou jet jemaat woode wöhr.
Domohlß moote Autobahne noch këij Meddelshtiife hann. Dä kohm aff 1964, wo de
Autobahn Kölle-Bonn op drëij Spure med Meddeshtriife un Shtandshtriife ußjebout
wood — beß obb_e paa nüssellijje Shtöcksher am Aanfang un am Ëngk, un aale
Bröcke. Dä Ußbou wohr dann em Joohr 1966 janz fäädesch.

En der 1990-er Joohre han se op dä A555 enne Fällt-Fosooch jemaat, öm de Maud_op
Autobaane ußzeprobėere, un dat mer di och automatesch ensammel künne sůllt.
Spääder woote of Fällt-Fosooche för de LKWs ier Maut he jemaat, di zem Dëijl och
op däm ejemohlijje Raßßhof Eichkamp stattfundte.

Aff 2000 han se aan de kölner Sigk diverse Bouärrbeijde jemaat un de Aanschlöß
fobreijdot un övverseeshlisho jemaat, un em Aanschloß wood 2003 am nöchtlijje
Ëng dofun nëvve Borrnem en nöüje Enn- un Ußfaaht jeboud_un opjemaat. Fun do kütt
mer och flögk noh Borrnem-Zentrom, am aale Möllplaz lanß. Esu sulle, zosamme med
Landshtrooße un nöü Fobendongßstrohße ußerhallef fun de Ööt, Hersel, Alfter, un
dat Vürjebersch henger Alfter bëßo aan et Nëtz fun de Autobahne aanjebonge
wääde, un de schmale Shtrooße dorrəsch Drohnsdörp, Lëssenich Mëßdörp un beß noh
Duisdorf hann winnjo Outoß opzenëmme.

Jeplaant wohr enß, de A555 en Kölle parralëll med de Bonner Shtrohß beß am
Bonntor aan de södlijje Iesebahnreng fun Kölle wigger ze bouwe. Do nëvve hät mer
sesch esu jeddach köhm alß Shtadt_Outobahn fung henger em Aachener Wëijo laanß
de Bahn un wo hück enzwesche der Colonius shtëijt di A57 eröm, di ävver beß jäz
nevve em Dr. Rüger singem Huhuuß aan de Ennere Kanalshtrooß ophürt. En der Medde
fun der 1970-jer Joohre feel op, dat mer dat all ja nit bezaahle kůnnt. Do wohr
et dann nit mieh esu weshtėsh.

De A555 fängk am Kölner Fodeeler zwesche zwei Tankstëlle aan, krüz dann bovve
övver en Bröck dirëk de A4, di hee fum Heumarer Drëijeck noh Ooche ungerwääshß
eß. Die Aanschloßshtëll en alle Reschtonge nënnt sesh et och Krüz Kölle Söd. Se
jëijt dann aan Jodörp, Wesseling un spääder Bornhem un Tännebösch förbëij, krüz
dann unger de A565 dronger dorsch, di övver de A59 um A560,fun de A3 bëij
Siiborsh övver der Rhing un Poppelsdorf noh Mekkem aan de A61 föhrt, un se endt
dann aam Bonner Verdeeler bëij de Tankshtëlle, em Autohoff, un em Verpoorten.

Et weed berescht, dat de ußländesche Dipplemaate, fun dänne jo nit janz winnije
ehr Ressidänze en Kölle hatte, di_jävver med de Rejierong en Bonn ze donn hatte,
odder wann_se noh_m Flochhave moote, odder di privvat en Marijebůrsch wůnne
dääte un ier Bottschavv_en Bonn hatte, sesch jähn met Bëijfoos_un alle Leeschter
opjeblendt zwesche Kölle un Bonn un retuur shoffėere hann loohße. Dröm och dä
Name Dipplemaate Schnëllwääsch, affjeloohrt wall fum Ruhrschnëllwääsch unn_em
Emscherschnëllwääsch. Domet wohr natöllėsch schloß, wi di janz Bajjasch noh
Bälliin ömjetrokke wohr.

Mer säät ävver och der Shtuddënte uß Kölle noh, di_jen Bonn op de Uni woohre —
oddo de bönnsche Shtuddënte, di domohls_en Kölle noch bellijo vonne kůnnte — dat
se esu beklopp jefaare wöhre, un dat se Wëttrënne jäje de Uhr jefaare wööre.
Ëijmol fum Bëtt en der Hörsaal en 27 Menutte 30 Sekůnde. Kam_mer jlöüve oddo och
nit.

Di Raßßpläz en der Medde fun dä Outobahn senn jo nit mieh. De Tankställ op de
ëijne Sigk däät sesch nit mieh rentėere un wohr ald zoh, koum noch ëijne däät op
ejaal welsche Sigk aanhallde. Ußer dat dann do alld Ëngkß der 1960-er Joohre deß
ovends em düüßtere Autobahn_Sex jeloufe sinn sůll, shtund jeenfalls_en_do
Zëijdong dren. Zwëij odder drëij mool han se dann op dä ëijne Sigk enne Dude em
Jebösch jefonge, di hatt de „Unterwelt“ do affjelaat. Bëijm lëzde fun dënne hät
dä Antwerpes koot un hatt jesaat: „Dat jëijt nit. Dat maache mer deesch.“ un
hädd_en Lëijdtplangk dofür jesaz, dat mer nit mieh op dä Parrəkplaz faare konnt.
Do wooh Rau.



https://ksh.wikipedia.org/wiki/1._FC_K%C3%B6lle

Dä Effzeh (1. FC Köln) es enne Foßballvoreijn us Kölle — Hä es sick singe
Jröndung dreimol deutsche Meister un viermol Pokaljewinner jewodde. In dä Säsong
1977/1978 hät_e _ret_duuble jehollt. Dat mäht dem zum ihrzte Clob ahm Rhing. Dä
Effzeh spillt im RheinEnergieStadion wat fröher et Müngersdorfer Stadion wor.

Jejrönck wood dä Voreijn am 13. Februa 1948; hä jing uss dä Union vun zwej
äldere kölsche Foßballclubs hevüür, däm „Kölner Ballspielclub von 1901“ us
Klettenberch un dä „Spielvereinigung Sülz 07“ uß Sölz.

Tireck em zweide Johr is der Voreijn ald en de Oberlija Wess opjestieje. 1962
wor dä Club et iertzte Mol Deutsche Meister, un tireck noh dä Jründung von dä
Bundeslija, dat wohr em Johr 1964, noch ens.

Dä ihrzte Präsident wor der joode Kremers' Franz. Dä hät suppa saache jamaat. Dä
hät et Maskotje, der Jeißbock Hennes injeführt, un_et Jeeßbockheem jeschaffe.

Dä Präses vun uns Voreijn heijs hück Werner Spinner und woor ene klasse
Foßballer, dä in de Sechzije un Sibbeziger Johr dä beste Spiller vum FC wor. Däm
Verein sing Maskottsche, datt ess der Jeißbock Hennes, sick 2008 als Hennes dä
Ochde, doröm heijße mir och de „Jeißböck“!

Dä aale Lückscher verzälle noh_hück davun. Dä Pokal hät dä Effzeh ad lang
jewunne. Et wor de knappste Entschejdung in dä Bondeslija die et je jav. Vür dem
letzte Shpilldaach wor Borussija Mönschenjladbach un_dä_Effzeh punktjeleisch
ävver dä Effzeh hät sivven mieh Duure jeschosse. Aan dem letzte Spilldaach
spillte dä Effzeh jejen Fc Sankt Poulie un dä Bettsecker jejen da dä reschtije
Borussija. Mönschenjladbach hät Dortmund met zwölef zo noll affserveet. Ävver dä
FC hät_et jelesch jemaat un Sankt Poulie met fünef zo noll jeschlare. Am End
wurd dä Effzeh met dreij Duure vurschprong Meister. Seijt dä Zick kann dä Effzeh
Sankt Poulie jot ligge. Mönschenjladbach ävver nit.

Am nüngten Novemba hätt dä Effzeh sing Dräner Hanspeter Latour entlasse, weil
dä, zwa jejen Schalke im DFB-Pokal ne jode Fijur jamaat hät, ävver in de Tabell
vun dä 2. Lija nix jebraat hät. Do hanse dem Christoph Daum anjerofe, der jerad
wejen_em_kleene Malääd in_nem Krankehuss in Kölle jeläje hät. Dä Daum wor_ad_ens
Dräner bejm Effzeh jewesse, dat wor 1986 - 1990. Dat wor_et_letzte mol jewäse,
wu da Effzeh vürre mitjespellt hät. Daum, dä mit dem Häz am Effzeh hänk, hat et
sish üverläsh un en Pressekonfarenz inberoofe, un zwar am 11.11.2006 um 10:00
Uhr. Da han alle jehoff, dat der sish darövver nachjedach hät, un et jeroß
verkündije wullte, dat der Dräner beijm Effzeh wird. Doch do hät der jesat, dat
dat nit jegange wör, weil er zu beripsch is, um dat zo schaffe. Dann hat sish dä
Meier und dä Ovverath in et zeush jeläsch, um dem do_noch zu holle. Et hät ävver
nit jeklapp. Dat wor der 15.11.2006. Drie Dach später rövt der Daum bejm Meier
an, dat er et doch noch mache wullt. Do wußßta ma nit mät_der_dat oder
mät_der_dat nit. Am End hätt_a_dat doch jedonn. Nach_em_Spell jejen 1860 hät dä
Meier en Pressekonfarenz inberoofe und verkündicht, dat der Daum
e_su_schnell_ad_er künnt aanfange dät. Der soll jez am 04.12.2006 jejen
Duisbursch (Foßball) ad ens up dä Bank setze.



https://ksh.wikipedia.org/wiki/%C3%96skerche

Öskerche (amplisch: Euskirchen) ös dat Stättsche, wo all Löck sare, dat se am
Fohs von de Eefel wonne dääte, weil se kenn Eefele senn wolle on die jebirjische
Landschaft iersch hönge Öskirche ahnfängk. Dat Städtsche ös at siehr alt.
Stadtrechte hann se zöngk 1302, on die hann se von Walram dämm Rude jekräje, der
wor Jraf von Montjoeu (Monschau). Jedes Johr dorschten se ne Maaht afhahle, der
heesch Semme-Jödde-Maht (Simon-Juda-Markt) on wied bös höck am letzte Waucheengk
em Oktober afjehahle. Die ahle Stadtmuue ös och noch möt e paar kuerte Stöcke
erhahle, on Tüernche jitt et och noch ze sehn von domols. Ussedämm jitt et e
schön Stadtmuseum möt vell interessante Saache von domols em decke Tuern, tireck
növve de Määteskirch. Öskerche litt aam Veybach su schön wie Kölle am Rhing, su
vezällt os Fastelovendsleedche, wat he in jedem Saal jesonge wied.
Selevsveständlich litt Öskerche och ahn de Ereff, ävve die flüss usseneröm on ös
deshalev net su wichtich, ausse für bestembte Betriebe, die jenau aan der Baach
jebaut hann.



https://ksh.wikipedia.org/wiki/%C3%84%C3%A4zezupp

Ääzezupp ess en deck Zupp udde Duerjeneen us Ääze on Erpele. Miestendeels ess
och Fleesch dren, Wuesch on ande Jemöös. Ääzezupp ess e bellich Esse, wat me
jood wärm hale kann on wat trotzdäm jood schmeck. Doröm wiërd se off jemat on
aanjebudde, wo vill Lügg zesamme esse, zom Beispill op ene Veranstaltong, en de
Kantien udde bem Miletär. Am beste schmeck se natüerlich, wann se däheem jekoch
ess. Hüggzedaach fingk me Ääzezupp och fäädich jemat us de Dos. De sujenannte
Ääzewuesch (Erbswurst) wor sujar em 19. Johrhondet et iëschte Fäädichjerich
övvehaup.

Besondes jään deht me Ääzezupp em Rhingland esse. Do ess se su belieb, dat mer
ehr schunn Leedche jewidmet hät. Do heeß et zom Beispill: Erbsensuppe ist ein
Essen, das wohl jedem schmeckt. / Dreimal hoch noch heut dem Manne, der sie hat
entdeckt! (Dat dat ene Mann wor, dä de Ääzezupp entdeck hät, darv doch
bezweivelt wääde. Ävve su sen evvens de Männe: Koche welle se net, ävve de
Jerichte erfunge, dat hann se...)



https://ksh.wikipedia.org/wiki/%C3%84%C3%9Fbaa_Ongerzeusch

Ehr jleuvt nit, daddet dat jitt? Jiddet: Di Pluute sen usennem äßbare Mattrijal
jemaat, unse sin doför jedaach, dat mer se singem Leevste vum Liev erunger
fodere kann, wämmer sesch am nööher kumme eß. Esu weed der Fisternöll,
ußjetrokke, un et jit jenooch Jelääjehejte, ande schöönßte Schtelle et Bütze, et
Nüggelle unnet Lötsche] aanzefange. Dat määt Loss op mieh!

Et jit Lück, die schengke sesch esujet unger sesch. Et sull ävver och Minsche
jevve, die maache sejjun Allen Freud drus un donnet, ätwa bej Huuhzicksfiere,
künne och jolldene sinn, aan e Paar unger ier Frünnde voschenke.

Die äßbaa Pluute kannsde fö Männer un för Weeschter hann. Jemaat wääde se övvuß
Schellatiin, wo dann Foderfärve dren sinn domet mer jet süüht, un Arroma för der
Jeschmak. Daddeß dann esu äänlesch wie Wingjummi. Ävver do kann och Zockerzeusch
'enjeniiht' wääde, un Äßpapier, un Feddere uß fresche Zockewaddeschtökelsche. De
Schnettmußte föht äßbaa Ongerzeusch sen desellve wih föjewöönlisch bej de
Ongerwäsch un bej Reizwäsch üüplisch.



