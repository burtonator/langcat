https://ty.wikipedia.org/wiki/Tahiti

Ò Tahiti, e fenua no Pōrīnetia farāni (te vaataata na te moana) òia, i te àpatoà
o te moana Pātitifā. No te Motu Nià mataì e te taa motu no te Tōtaiete òia. E
piti tuhaa òia, Tahiti nui - te rahi aè - e Tahiti iti, taahia e te àriàri
Taravao.

E 178 176 to na raatira e 1078 tm² te rahiraa, te rahi aè paì no te tahi atu mau
fenua no Pōrīnetia farāni òia. Ò Papeete te òire faufaa, e te nohoraa o te mau
fare o te hau. Ua tāpaò te àaamu no Tahiti e te tāpaeraa o te taata mai
Auterōnetia mai, e piti tauatini matahiti i teie nei. I muri aè, ia tae mai te
Popaā, e tauturu te mau tauiraa rau e te Popaā i te Pomare mā no te rave i te
hau i nià i te tāātoàraa o Tahiti e ta na tahi atu fenua. Mai te hōpeà tenetere
XVIII mai ā, ua àihuàrāauhia te fenua e te mau òrometua. I te matahiti 1842, ua
riro òia ei Hau tāmaru no Farāni, hou te hirohirouri ei huàrāau, te mero o te
Fenua Farāni no Oteania. I te âvaè tiurai no 1957, ua taui te iòa "Etablissement
Français de l'Océanie" - Fenua Farāni no Oteania ei "Polynésie française" -
Pōrīnetia farāni.

Tei rōpū ò Tahiti i te moana Pātitifā, e 4200 tm te ātea i apatoà no Vaihī, e
8000 tm te ātea no Tiri, e 5900 tm te ātea no Auterāria. E 15000 tm te ātea no
te fenua Farāni.

Ò Tahiti te fenua teitei aè o Pōrīnetia farāni.E 2241 metera te teitei o te mouà
teitei aè, ò Orohena ia. Tē vai atoà ra te mouà Aorai (2066 m), te mouà Mārau
(1 493 m) e te Tara o Mai'ao (1 321 m). No te mouà, e noho te pae rahi o te
taata tahiti i tahatai. E àti paetahi te fenua i te aau. E 33 ava i rotopu i te
tairoto e i te moana. E 141 tm² te rahi o te tairoto. E nehenehe ta mātou i hiò
i Moorea mai Mahina mai e tae roa i Punaauia. E rave rahi taata moorea tē rave i
te òhipa i Papeete.

Tei roto te fenua i te ārea e tupu te mataì rorofaì ai. No reira, i te matahiti
2010, ua farara te mataì rorofaì ò Oli, e 200 tm/h to na tere.



https://ty.wikipedia.org/wiki/Iosepha_Semita

Te faaea ra Iosepha Semita i te mau Hau Amui no Marite, o te reira paha ïa te
fenua tei fana‘o i te ti‘amâraa no te pae faaroo i taua tau ra. E tau atoa no te
imiraa i te haapa‘oraa mau i te pae hiti‘a-o-te râ o te mau Hau Amui no Marite.
E mau melo faaroo to to’na utuafare e ua imi tamau i te parau-mau. E rave rahi
râ mau orometua te parau ra e, tei ia ratou te parau-mau. Ua hinaaro Iosepha
« ia ite e, o tei hea ra i rotopu i taua mau haapa‘oraa atoa ra te haapa‘oraa
mau».

A imi ai Iosepha i te parau-mau i rotopu i te mau faaroo ≥ê, ua imi oia i te
arata‘iraa i roto i te Bibilia. Teie ta’na i tai‘o, « Te ere ra râ te hoê o
outou i te ite, e ani oia i te Atua ra, o tei horo‘a hua mai i te maitai i te
taata atoa ra, ma te pato‘i ore ; e e horo‘ahia mai ta’na »(Iakobo 1:5). Na teie
irava i horo‘a i te opuaraa ia Iosepha ia ani i te Atua i te mea o ta’na e rave.
I te hoê mahana nehenehe no te tau mahanahana o te matahiti 1820, ua haere oia i
roto i te hoê uru raau e ua tuturi no te pure. Teie ta’na faataaraa: « Ua ite
atura vau i te pou maramarama i te faaatiraa i ni‘a noa‘e i to‘u upoo, e ua pou
maira te reira i ni‘a iho ia‘u. Ua hau atu ho‘i to te reira maramarama i to te
mahana... I te ma‘iriraa taua maramarama ra i ni‘a iho ia‘u, ua ite atura vau e
piti Taata, to raua teatea e te hanahana a ti‘a noa’i raua i ni‘a a‘e ia‘u i
roto i te reva ra, e ore roa ïa e ti‘a ia faaauhia i te hoê noa’tu mea. Ua parau
maira te hoê o raua ia‘u, ma te faatoro atu i to’na rima i ni‘a i te tahi, e ma
te faahiti i to‘u i‘oa, i te na‘oraa mai e: « O Ta‘u Tamaiti Here teie. A Faaroo
Ia’na! »



https://ty.wikipedia.org/wiki/Te_Buka_a_Moromona

Ua arata‘ihia o Iosepha Semita e te hoê ve‘a no te ra‘i mai o Moroni to’na i‘oa
i te hoê aivi i reira te mau papaa parau auro i te huna-raa-hia no na tenetere e
rave rahi. Te vaira i ni‘a i teie mau api auro te mau papa‘iraa a te mau
peropheta o tei faaite i te auraa o te Atua e te mau taata o te fenua Amerika i
tahito ra. Ua iriti o Iosepha Semita i te taato‘araa o te mau mea i ni‘a i teie
nei mau papaa parau na roto i te mana o te Atua. Ua ite te mau peropheta o te
Buka a Moromona i te misioni a te Faaora e ua haapii i Ta’na evanelia. I muri
mai i To’na ti‘a-faahou-raa, ua fâ mai te Mesia i teie nei mau taata. Ua haapii
ia ratou i Ta’na evanelia e ua faanahonaho i Ta’na Ekalesia. Ua faaite papû te
Buka a Moromona e « Ei haapapûraa te reira i to te ao nei e e parau mau to te
parau papa‘iraa mo‘a ra, e te faa∂ru mai nei te Atua i te taata e e parau atu
ho‘i ia ratou ia rave i ta’na ohipa mo‘a i teie nei tau e i teie nei u‘i mai tei
te mau anotau i mutaa ihora» (PH&PF 20:11).

Efaaiteraa papû te Buka a Moromona no te Atuaraa o te Mesia. E aaiteraa papû
atoano te Faaho‘i-faahou-raa mai na roto i te Peropheta Iosepha Semita.

Ua parau te peresideni Ezra Taft Benson e, ua riro te Buka a Moromona ei ofa‘i
fana i roto e toru tuhaa:

«O te Buka a Moromona te ofa‘i fana o to tatou ite no Iesu Mesia, o Oia iho ho‘i
te ofa‘i tihi i te mau mea’toa o ta tatou e rave. E faaite te reira i te iteraa
no To’na huru na roto i te mana e te ateate».

« Ia marua te hoê fana no te mea ua iritihia te ofa‘i fana, mai te reira atoa te
Ekalesia e amaha te reira oia’toa te parau mau o te Buka a Moromona. Ua ite papû
te mau enemi o te Ekalesia i te reira. No reira ratou e ‘aro ai no te faahapa i
te Buka a Moromona, no te mea ia haafaufaa-ore ana‘ehia te reira, oia’toa ïa te
Peropheta Iosepha Semita. Oia’toa ïa ta tatou titauraa i te mau taviri o te
autahu‘araa, i te heheuraa, e i te Ekalesia tei faaho‘ifaahou-hia mai. Tera râ,
mai te mea e parau mau te Buka a Moromona—e ua faaite papû milioni feia i teie
nei e ua farii ratou i te faaiteraa a te Varua e e parau mau te reira— e mea
ti‘a ïa i te hoê taata ia farii i te titauraa o te Faaho‘i-faahouraa mai e te
mau mea’toa e apee mai i te reira»

Te hoê tumu rahi no te Buka a Moromona o te haapapûraa ïa i te mau taata atoa e,
o Iesu te Mesia. E ite papû no te Mesia na roto i te haapapûraa i te huru mau o
To’na oraraa, Ta’na misioni e To’na mana. E haapii mai i te parau haapiiraa mau
no ni‘a i te taraehara—te niu o te opuaraa no te ora. Ua faahereherehia te mau
papa‘iraa a te rahiraa o te feia o tei ite mata i te Mesia i roto i te Buka a
Moromona. Ua ite te taea‘e o Iareda, Nephi, e o Iakoba i te Mesia hou to’na
fanauraa. Ua ite mata Moromona e o Moroni i te Mesia tei Ti‘a-faahou mai. Hau
atu â, tei reira atoa te naho‘a rahi a rave ai e a poro ai te Faaora i rotopu i
te Ati Nephi. Te feia aita roa i haro‘aro‘a e aore râ, aita roa’tu i ite no ni‘a
i te Faaora, e ite ratou Ia’na na roto i te tai‘oraa, te feruri hohonuraa, e te
pureraa no ni‘a i te Buka a Moromona.



https://ty.wikipedia.org/wiki/Buka_a_Moromona

Ua arata‘ihia o Iosepha Semita e te hoê ve‘a no te ra‘i mai o Moroni to’na i‘oa
i te hoê aivi i reira te mau papaa parau auro i te huna-raa-hia no na tenetere e
rave rahi. Te vaira i ni‘a i teie mau api auro te mau papa‘iraa a te mau
peropheta o tei faaite i te auraa o te Atua e te mau taata o te fenua Amerika i
tahito ra. Ua iriti o Iosepha Semita i te taato‘araa o te mau mea i ni‘a i teie
nei mau papaa parau na roto i te mana o te Atua. Ua ite te mau peropheta o te
Buka a Moromona i te misioni a te Faaora e ua haapii i Ta’na evanelia. I muri
mai i To’na ti‘a-faahou-raa, ua fâ mai te Mesia i teie nei mau taata. Ua haapii
ia ratou i Ta’na evanelia e ua faanahonaho i Ta’na Ekalesia. Ua faaite papû te
Buka a Moromona e « Ei haapapûraa te reira i to te ao nei e e parau mau to te
parau papa‘iraa mo‘a ra, e te faa∂ru mai nei te Atua i te taata e e parau atu
ho‘i ia ratou ia rave i ta’na ohipa mo‘a i teie nei tau e i teie nei u‘i mai tei
te mau anotau i mutaa ihora» (PH&PF 20:11).

Efaaiteraa papû te Buka a Moromona no te Atuaraa o te Mesia. E aaiteraa papû
atoano te Faaho‘i-faahou-raa mai na roto i te Peropheta Iosepha Semita.

Ua parau te peresideni Ezra Taft Benson e, ua riro te Buka a Moromona ei ofa‘i
fana i roto e toru tuhaa:

«O te Buka a Moromona te ofa‘i fana o to tatou ite no Iesu Mesia, o Oia iho ho‘i
te ofa‘i tihi i te mau mea’toa o ta tatou e rave. E faaite te reira i te iteraa
no To’na huru na roto i te mana e te ateate».

« Ia marua te hoê fana no te mea ua iritihia te ofa‘i fana, mai te reira atoa te
Ekalesia e amaha te reira oia’toa te parau mau o te Buka a Moromona. Ua ite papû
te mau enemi o te Ekalesia i te reira. No reira ratou e ‘aro ai no te faahapa i
te Buka a Moromona, no te mea ia haafaufaa-ore ana‘ehia te reira, oia’toa ïa te
Peropheta Iosepha Semita. Oia’toa ïa ta tatou titauraa i te mau taviri o te
autahu‘araa, i te heheuraa, e i te Ekalesia tei faaho‘ifaahou-hia mai. Tera râ,
mai te mea e parau mau te Buka a Moromona—e ua faaite papû milioni feia i teie
nei e ua farii ratou i te faaiteraa a te Varua e e parau mau te reira— e mea
ti‘a ïa i te hoê taata ia farii i te titauraa o te Faaho‘i-faahouraa mai e te
mau mea’toa e apee mai i te reira»

Te hoê tumu rahi no te Buka a Moromona o te haapapûraa ïa i te mau taata atoa e,
o Iesu te Mesia. E ite papû no te Mesia na roto i te haapapûraa i te huru mau o
To’na oraraa, Ta’na misioni e To’na mana. E haapii mai i te parau haapiiraa mau
no ni‘a i te taraehara—te niu o te opuaraa no te ora. Ua faahereherehia te mau
papa‘iraa a te rahiraa o te feia o tei ite mata i te Mesia i roto i te Buka a
Moromona. Ua ite te taea‘e o Iareda, Nephi, e o Iakoba i te Mesia hou to’na
fanauraa. Ua ite mata Moromona e o Moroni i te Mesia tei Ti‘a-faahou mai. Hau
atu â, tei reira atoa te naho‘a rahi a rave ai e a poro ai te Faaora i rotopu i
te Ati Nephi. Te feia aita roa i haro‘aro‘a e aore râ, aita roa’tu i ite no ni‘a
i te Faaora, e ite ratou Ia’na na roto i te tai‘oraa, te feruri hohonuraa, e te
pureraa no ni‘a i te Buka a Moromona.



