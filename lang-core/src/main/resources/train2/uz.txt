https://uz.wikipedia.org/wiki/O%CA%BBzbekiston

Oʻzbekiston (rasman: Oʻzbekiston Respublikasi) — Oʻrta Osiyoning markaziy
qismidagi mamlakat. Oʻzbekistonning poytaxti - Toshkent shahri. Davlat tili -
Oʻzbek tili. Maydoni — 448,900 km2. Aholi soni (2015) — ↗31,025,500 . Pul
birligi — soʻm.

Oʻzbekiston Respublikasi 12 ta viloyat, Toshkent shahri va Qoraqalpogʻiston
Respublikasidan iborat.

Oʻzbekistonning umumiy chegarasi 6221 kilometrga, gʻarbiy chekkasidan
sharqigacha 1,425 kilometrga, shimolidan janubigacha esa 925 kilometrga
choʻzilgan. U gʻarbdan va shimoldan Qozogʻiston (chegara uzunligi 2203 km.)
bilan, sharqdan Qirgʻiziston (chegara uzunligi 1099 km.) va Tojikiston (chegara
uzunligi 1161 km.) bilan, janubdan esa Turkmaniston (chegara uzunligi 1621 km.)
va Afgʻoniston (chegara uzunligi 137 km.) bilan chegaradosh.

Oʻzbekiston aholisi ↗32,121,100 kishini tashkil qiladi (2017-yil, yil boshiga).
Aholining aksariyat qismi (81,7 % dan koʻprogʻi — 24,15 mln.kishi) oʻzbeklardan
iborat. Ayniqsa Andijon viloyati aholisida oʻzbeklar hissasi juda katta. Har
biri 1 milliondan oshiqroq ruslar, qozoqlar, tojiklar; 500ming tatarlar,
qirgʻizlar, qoraqalpoqlardan tashqari forslar (200 ming), koreyslar (200 ming),
ukrainlar (150 ming), turkmanlar (150 ming), ermanilar (100 ming), arablar va
loʻlilar (500 ming) va boshqalar. Aholining 36 % shaharlarda va 64 % —
qishloqlarda istiqomat qiladi.

Aholining asosiy qismi — oʻzbeklar boʻlib, ular aholining 81,7 % ni tashkil
qiladi. Oʻzbekiston koʻp millatli respublika boʻlib, 130 ga yaqin millat va
elatlarning vakillari istiqomat qilishadi.

Markaziy Osiyodagi boshqa davlatlar singari Oʻzbekiston Respublikasining ham
aholisi nisbatan „yosh“ boʻlib, uning katta qismi mehnatga layoqatli yoshdadir.
Aholi umumiy miqdorining 39 %ini mehnatga layoqatli davrgacha boʻlgan yoshlar,
54 %i mehnatga layoqatli va 7 % mehnatga layoqatli davrdan katta yoshlilar
tashkil etadi.

Oʻzbekiston fuqarosi pasport orqali aniqlanadi. Qadimdan Oʻzbekiston yeri Oʻrta
Osiyoda madaniyat oʻchogʻi boʻlib kelgan. Bu yurtdan chiqqan olim va shoirlar
butun dunyoni qoyil qoldirgan. Hozir ham davlat tomonidan yaratib berilgan keng
imkoniyatlar natijasida Oʻzbekistonda madaniyat va sanʼat sohasi rivojlanmoqda.
Oʻzbek kinolari xalqaro kinofestivallarning gʻolibi boʻlmoqda. Oʻzbekistonda
ayniqsa qoʻshiqchilik sanʼati keng rivojlangan. Oʻzbek primadonnasi nomini olgan
Yulduz Usmonovani nafaqat Oʻrta Osiyoda, balki butun dunyo boʻylab muxlislarini
topish mumkin. Shu qatorga yana Ozodbek Nazarbekov larni qoʻshish mumkin.

Aholining koʻpchilik qismi Islom dinining Hanafiya (sunniylar) mazhabidagi
musulmonlardir, aholining bir qismi Islom dinining Shia mazhabiga eʼtiqod
qilishadi. Bundan tashqari mamlakatda xristian dinining provoslavlar,
katoliklar, protestantlar, lyuteryanlar, Arman Apostol Cherkovi, Yahova
Shohidlari, Baptistlar, Yettinchi Kun Adventistlari, Koreys Xristianlari va
boshqa mazhablari ham bor. Yahudiylik, Buddistlik, Krishnaitlar, Baxailar va
boshqa dinlar ham Oʻzbekistonda mavjud.

1992-yil 2-iyulda Oliy Majlis qaroriga binoan ushbu kunlar bayram va dam olish
kunlari deb eʼlon qilingan:

Oʻzbekiston 37 ta xalqaro tashkilotlar aʼzosi [1]. Quyidagi tashkilotlar
Oʻzbekistonda oʻz vakolatxonalariga ega:

Oʻzbekiston 12 ta viloyat , (Sirdaryo, Navoiy, Jizzax, Xorazm, Buxoro,
Surxondaryo, Namangan, Andijon, Qashqadaryo, Samarqand, Fargʻona, Toshkent),
Toshkent shahri va Qoraqalpogʻiston Respublikasi dan iborat.

O`zbekiston respublikasi qurolli kuchlari 2015-yilga kelib Oʻzbekiston armiyasi
jahonning 106 mamlakati qurolli kuchlari oʻrin olgan jahon armiyalari reytingida
48-oʻrinni egallaydi. Bu haqda yangilangan Global Firepower reytingida axborot
berilgan.

Global Fire Power (GFP) maʼlumotlariga koʻra (ular 2014 yil martiga doir),
Oʻzbekiston ixtiyorida hozirgi vaqtda 420ta tank, 715ta BTR (zirhli transport
vositasi), 109ta raketa tizimlari, 69ta qiruvchi samolyot, 65ta vertolyot,
xususan, 25ta hujumkor vertolyot va boshqa koʻplab qurol-aslahaga ega, qurol
koʻtarib, armiyada xizmat qilishi mumkin boʻlgan aholisi soni esa 15,7
milliondan oshadi.

Markaziy Osiyo mamlakatlari orasida Oʻzbekistondan tashqari Qozogʻiston ham
reytingdan oʻrin olgan boʻlib, GFP uni 80-oʻringa joylashtirgan. Oʻzbekistonga
hududiy jihatdan yaqin mamlakatlar orasida Afgʻoniston 76-oʻrinni egallagan,
Tojikiston, Qirgʻiziston va Turkmaniston reytingga kiritilmagan.

MDH, Boltiqboʻyi mamlakatlari va Gruziya orasida Oʻzbekiston Rossiya (2-oʻrin)
va Ukraina (21-oʻrin)dan keyingi 3-oʻrinni band etgan. Ozarbayjon (50-oʻrin),
Belarus (52), Gruziya (64), Qozogʻiston (80), Estoniya (96), Litva (103) oʻrin
olgan. Armaniston, Moldova, Latviya kabi mamlakatlar reytingga kiritilmagan.

Reytingga koʻra, AQSh armiyasi eng qudratli deb topilgan boʻlsa, Rossiya va
Xitoy armiyasi kuchli uchlikdan oʻrin olgan. Hindiston, Buyuk Britaniya,
Fransiya, Germaniya, Turkiya, Janubiy Koreya va Yaponiya armiyasi esa kuchli
oʻnlikka kirgan.

Qayd etish joiz, GFPʼning 2014 yilgi reytingida ham Oʻzbekiston 48-oʻrinda
borayotgan edi.



https://uz.wikipedia.org/wiki/Vikipediya

Vikipediya — koʻp tillik, vebga asoslangan, erkin ensiklopediya. U koʻpchilik
tomonidan yoziladi va uni yozishda hech qanday cheklanishlar qoʻyilmaydi. Ushbu
loyiha 15-yanvar 2001-yil mutaxassislarga moʻljallangan Nupediaga to‘ldiruvchi
sifatida yaratilib, hozirda uni notijorat Wikimedia Foundation tashkiloti
boshqaradi. Vikipediya bugunga kelib eng katta va eng koʻp qaraladigan maʼlumot
manbasiga aylandi. Hozirda bu bepul ensiklopediyada dunyoning 283 tilida 20
milliondan oshiq maqola bor. Vikipediyaning eng katta ingliz tili boʻlimi
5352727 ta maqolaga ega. Taqqoslash uchun, qogʻoz nashrdagi ensiklopediyalar
orasida eng kattasi boʻlmish Encyclopædia Britannica (Britaniya
Ensiklopediyasi)dagi maqolalar soni 130 ming atrofidadir. Bundan tashqari
Vikipediyaning juda mashhur boʻlib ketishi tufayli unga yoʻldosh Wiktionary,
Wikibooks, hamda Wikinews kabi loyihalarning ham paydo boʻlganidir.

Vikipediyaga 2001-yil Amerika Qoʻshma Shtatlari fuqarolari Jimmy Wales va Larry
Sanger asos solishgan. Sanger „Vikipediya“ soʻzini inglzicha „wiki“ va
„encyclopedia“ soʻzlarini birlashtirib oʻylab topgan. „Wiki“ sozi aslida
Gavayiliklarning soʻzi boʻlib, „tez“ degan maʼnoni bildiradi va koʻpchilik
birgalikda yaratadigan web sahifalar shu nom bilan ataladi. Jimmy Walesning
niyati Britannica sifatiga erishish yoki undan ham yuqori darajaga erishish va
bosma holida tarqatish.

Oʻzbek tilidagi Vikipediyada 128 887 ta maqola bor. Foydalanuvchilar soni —
30 890, ulardan 104 nafari oxirgi oy ichida kamida bitta tahrir qilgan. Jami
sahifalar soni (munozara, turkum va hokazo bilan qoʻshib hisoblaganda) —
615 729.

2011 yilning oxirida noʻmalum sabablarga koʻra Oʻzbekiston hududida oʻzbek
Vikipediyasi toʻsib qoʻyildi. Bu oʻzbek Vikipediyasining rivojlanishini jiddiy
oqsoqlantirmoqda.



https://uz.wikipedia.org/wiki/O%CA%BBzbek_tili

Oʻzbek tili (Oʻzbekcha yoki Oʻzbek Turkchasi) — Oltoy tillari oilasining turkiy
tillar turkumiga kiruvchi tildir. Ushbu til Oʻzbekiston Respublikasining
Konstitutsiyasiga muvofiq davlat tili hisoblanadi.

Davlat tili haqidagi Qonun 1989-yil 21-oktabrda qabul qilingan. 1995-yil
21-dekabrda takomillashtirildi.

Miloddan oldingi davrlardan to X asrlargacha boʻlgan davr. Bu davrdagi til fanda
qadimgi turkiy til deb yuritiladi. Qadimgi xalq ogʻzaki ijodi namunalari,
Oʻrxun-Enasoy yodgorliklari (VI—VII asrlar) shu tilda yaratilgan.

XI—XIV asrlarda amalda boʻlgan til eski turkiy til deb ataladi. Mahmud
Qoshgʻariyning „Devonu-lugʻatit-turk“ („Turk tillari devoni“), Yusuf Xos
Hojibning „Qutadgʻu bilig“ („Saodatga yoʻllovchi bilim“), Ahmad Yugnakiyning
„Hibatul haqoyiq“ („Haqiqatlar armugʻoni“), Xorazmiyning „Muhabbatnoma“,
Rabgʻuziyning „Qissai Rabgʻuziy“ asarlari shu tilda yaratilgan.

XV asrdan XIX asrning ikkinchi yarmigacha qo‘llangan til eski o‘zbek adabiy tili
deb nomlangan. Atoyi, Sakkokiy, Sayfi Saroyi, Lutfiy, Alisher Navoiy, Bobur,
Mashrab, Turdi, Maxmur, Gulxaniy, Muqimiy, Furqat, Zavqiy va boshqa koʻplab
ijodkorlarning asarlari shu tilda yaratilgan.

XIX asrning ikkinchi yarmidan hozirgi davrgacha ishlatib kelayotgan til hozirgi
oʻzbek adabiy tili deb ataladi. „Turkiston viloyati gazeti“ nashr qilina
boshlagan vaqtdan (1870-yildan) eʼtiboran to hozirgi kungacha yaratilgan barcha
asarlar hozirgi oʻzbek adabiy tilining namunalari hisoblanadi.

Oʻzbek tili XI asrdan boshlab mustaqil til sifatida shakllana boshladi va XIII
asrda eski oʻzbek adabiy tili shakllanib boʻldi.

Eski oʻzbek tilining rivoji buyuk Alisher Navoiyning nomi bilan bogʻliqdir. U
eski oʻzbek tilining keng imkoniyatlaridan foydalangan holda ajoyib asarlar
yaratibgina qolmasdan, bu tilni ilmiy jihatdan chuqur tadqiq qiluvchi
„Muhokamat-ul-lugʻatayn“ nomli yirik ilmiy asar ham yozdi va unda oʻzbek
tilining boshqa tillardan hech kam emasligini ishonarli misollar bilan isbotlab
berdi.

Umumturkiy soʻzlar koʻpchilik turkiy tillarda hozir ham ishlatiladigan barcha
turkiy tillar uchun umumiy boʻlgan koʻpgina soʻzlar borki ular azaldan turkiy
qabilalar tilida mavjud edi, ular hozir ham ishlatiladi. Masalan: kishi, ot,
qoʻl, oyoq…

Fors tillaridan oʻzlashgan soʻzlar hozirgi oʻzbek tilida tubandagi kabi soʻzlar
bor. Ular dasturxon, chiroq, parda, marvarid, marjon…

Arab tilidan oʻzlashgan soʻzlar. Arab soʻzlari oʻzbek tiliga VII—VIII asrlardan
boshlab kiradi. Bu hol arablarning shu davrda Oʻrta Osiyoni jabt etishlari bilan
bogʻliq. Hozirgi oʻzbek tilida arab tilidan kirgan quyidagi kabi soʻzlar mavjud:
kasb, mehnat, hayvon, ittifoq, millat… Arab soʻzlari birinchidan kitob, madrasa,
din, davlat tuzimi orqali kirgan. Ikkinchidan Eroni tillar orqali kirgan. Uni
masalan arab soʻzlariga tojikcha morfemalar qoʻshib yasalgan. Masalan:
darxaqiqat, mansabdor, mulkdor, baquvvat… kabi soʻzlardan bilsa boʻladi.

Rus tilidan oʻzlashgan soʻzlar. Oʻzbek milliy tilining shakillanishi va
rivojlanishida rus millatining tili gʻoyat katta rol oʻynaydi. Rus xalqi bilan
oʻzbek xalqi orasidagi yaqin aloqa, ayniqsa ruslarning iqtisodiy va madaniy
taʼsiri rus tilidan ruscha va yevropa tillariga oid soʻzlkarning oʻzbek tiliga
kirishiga sabab boʻlgan. Rus tilidan oʻzlashgan soʻzlar: fabrika, gimnaziya,
doktor, shapka…

Tarixda oʻzbek tilini yozish uchun koʻp alifbolardan qoʻllanilgan. 1928-yilgacha
savodli kishilar oʻzbek tilini arab yozuvida yozishgan. 1928-yildan
1940-yilgacha oʻzbek tili lotin yozuvida yozilgan. 1940-yil Iosif Stalinning
buyrugʻi bilan majburan kirill yozuviga oʻtilgan. 1992-yilgacha oʻzbek tili shu
yozuvda yozilgan. 1993-yil Oʻzbekiston rasman lotin yozuvini yana qaytadan
kirgizdi. Hozirda Oʻzbekistonda taʼlim joylarida lotin yozuvidan qoʻllaniladi.
Shunday boʻlsa ham yoshi kattalar va Oʻzbekiston tashqarisida yashaydigan
oʻzbeklar hali ham kirill yozuvidan qoʻllanishadi.

Oʻzbekistonda 1929-yilgacha arab yozuvidan foydalanilgan. 1920-yillarning
oʻrtalaridan Oʻzbekistonda arab yozuviga keng hujum boshlandi. Arab yozuvi
qoloqligimizning, savodsizligimizning, dindorligimizning sababchisi deb eʼlon
qilindi. 1929—1930 oʻquv yilidan Oʻzbekiston lotin yozuviga oʻtdi va biz oʻzbek
xalqining asrlar davomida yaratilib kelingan hamda chop etilgan ilmiy, badiiy va
falsafiy adabiyotdan uzilib qoldik.

1929-yildan boshlab arab yozuvidan yangi lotin vozuviga (yanalif) oʻtilgan. U
1940-yilgacha ishlatilgan.

1940-yilda Oʻzbekistonda kirill yozuviga oʻtildi. Buning natijasida
1929—1940-yillar oraligʻida chop etilgan ilmiy, badiiy, pedagogik, oʻquv
adabiyotlardan uzilib qoldik.

1940-yildan 1991-yilgacha oʻrta hisob bilan oʻzbek tilida 50 ming nomda 50
million nusxada kitoblar chop etilganini (bunga shu yillari nashr etilgan
jurnal, gazetalar kirmaydi) hisobga olsak, biz yana lotin yozuviga oʻtishda
qanchadan-qancha adabiyotdan yiroqlashishimiz mumkinligi ayon boʻladi.

Lekin, dunyoning eng rivojlangan mamlakatlari (ularni sanab oʻtirishning hojati
yoʻq) lotin yozuvidan foydalanadilar. Shuning uchun ham hozirgi eng zamonaviy
texnika, tabiiy fanlar yoki ijtimoiy tadqiqotlar haqidagi adabiyotlar shu yozuv
asosida yoritiladi. BMT, UNESCO va boshqa xalqaro tashkilotlarning xabar
qilishlaricha, yangi texnika, texnologiya va fanga tegishli adabiyotlarning 80
foizi lotin yozuvida chop etilar ekan.

Demak, Oʻzbekistonni dunyoning rivojlangan mamlakatlari qatoriga qoʻshilishi
uchun lotin yozuviga oʻtish maqsadga muvofiqdir. Oʻzbekistonda bu jarayon
bosqichma-bosqich amalga oshirilmoqda va 2005-yilda tugallanishi koʻzda
tutilgan.



https://uz.wikipedia.org/wiki/Shanxay_Hamkorlik_Tashkiloti

Shanxay hamkorlik tashkiloti(SHHT) — mintaqaviy xavfsizlik va iqtisodiy
hamkorlik tashkiloti. Xitoyning Shanxay shaxrida 6 mamlakat — Qozogʻiston,
Xitoy, Qirgʻiziston, Rossiya, Tojikiston va Oʻzbekiston davlat rahbarlari
uchrashuvida tuzilgan (2001 y. 15 iyun). SHHTning vujudga kelish tarixi „Shanxay
beshligi“ deb atalgan uyushma faoliyati bilan bogʻliqdir. Dastlab Qozogʻiston,
Xitoy, Qirgʻiziston, Rossiya, Tojikiston davlatlari raqbarlari („Shanxay
beshligi“) uchrashuvi boʻlib oʻtgan. Unda chegaradosh mamlakatlar oʻrtasidagi
ishonchni mustahkamlash (1996 y.) va qoʻshma chegarada qurolli kuchlar va
qurolyarogʻlarni qisqartirish (1997) toʻgʻrisida 2 ta bitim imzolangan edi. 1998
yildan „beshlik“ mamlakatlarining oʻzaro hamkorligi sobiq Sovet Ittifoqi — Xitoy
chegarasi boʻylab harbiysiyosiy vaziyatni barqarorlashtirish masalalaridan
mintaqaviy xavfsizlik va koʻp tomonlama iqtisodiy hamkorlikni taʼminlash
choralariga oʻtishga qaratildi. SHHTning Dushanbe (2000) sammitida Oʻzbekiston
Respublikasi birinchi marta kuzatuvchi sifatida qatnashdi. Ana shu sammitda
„beshlik“ negizida koʻp tarmoqli tashkilot tuzish toʻgʻrisida taklif ilgari
surildi. SHHT taʼsischilaridan biri sifatida ishtirok etish haqidagi qarorni
Oʻzbekiston oʻz milliy manfaatlaridan kelib chiqib, Markaziy Osiyo mintaqasidagi
harbiy-siyosiy vaziyatni hisobga olgan holda qabul qildi. Shanxay sammitida
(2001 y. iyun) yangi tashkilotning maksad va prinsiplarini eʼlon qilgan
Deklaratsiya, shuningdek, Terrorizm, ayirmachilik va ekstremizmga qarshi kurash
toʻgʻrisidagi konvensiya qabul qilindi. Tashkilotning SanktPeterburgda boʻlgan
2-sammitida (2002 y. iyun) ustav hujjati — SHHT Xartiyasiga imzo chekildi. SHHT
ning oliy organi Davlat boshliqlari kengashidir. Tashkilot strukturasi Hukumat
boshliqlari (bosh vazirlar) kengashi, Tashki ishlar vazirlari kengashi, Tarmoq
vazirliklari va idoralari rahbarlari kengashi, Milliy muvofiqlashtiruvchilar
kengashi va doimiy ishlovchi Kotibiyat (Pekin shahrida joylashgan) hamda
Mintaqaviy aksilterror tuzilmasi (MATT; Toshkent shahrida joylashgan)dan iborat.
Mintakaviy aksilterror tuzilmasi 2004 y. 1 yanv.dan faoliyat koʻrsatadi. Mazkur
tuzilma zimmasiga axborot almashish, chegara va bojxona qoʻmitalarining, maxsus
xizmatlarning hamkorligini muvofiqlashtirish, shu orkali terrorchilikning oldini
olish vazifasi yuklangan. Shu maqsadda tuzilma tarkibida kengash va ijroqoʻm
faoliyati yoʻlga qoʻyilgan. Kengashga 6 davlat maxsus xizmatlari rahbarlarining
vakillari kiritilgan. Ijroqoʻmda esa oʻzaro tasdiqlangan lavozim oʻrinlariga
muvofiq SHHTga aʼzo davlatlardan vakillar ishlaydi. SHHTga aʼzo davlatlar
rahbarlari kengashining 2004 y. 17 iyunda Toshkentda boʻlgan majlisida
Tashkilotning shakllanish davri yakunlanganligi qayd etildi. Majlis yakunlari
boʻyicha Toshkent deklaratsiyasi, SHHTning vakolatlari va immunitetlari
toʻgʻrisidagi konvensiya, Narkotik vositalar va psixotrop moddalarning noqonuniy
aylanishiga qarshi kurashda hamkorlik toʻg'risidagi bitim, tashkilot va uning
organlari faoliyatiga doyr hujjatlar imzolandi. Oʻzbekiston Respublikasining
Tashkilotga aʼzo davlatlar Xavfsizlik kengashlari kotiblarining tegishli milliy
mahkamalarning yangi taxdid va xurujlarga qarshi turishdagi hamkorligini
mustahkamlash maqsadiga qaratilgan doimiy uchrashuvlarini oʻtkazib turish
haqidagi tashabbusi qoʻllab-quvvatlandi. .SHHT aʼzo mamlakatlarni xavfsizlik
orqali hamkorlik sari boshlaydigan tashkilotdir. Iqtisodiy hamkorlik borasida
oldinda transport infratuzilmasini rivojlantirish, tabiiy, mineral xom ashyo
zaxiralarini oʻzlashtirish, suv energetika zaxiralaridan unumli foydalanish,
ekologiyaga oid va boshqa masalalar bbr. Sayfiddin Joʻrayev.

Shanhay hamkorlik tashkilotiga aʼzo davlatlar — Qozog`iston, Qirg`iziston,
Rossiya, Tojikiston, O`zbekiston, Xitoy.

Tashkilot faoliyati 1996 yilda Rossiya va Xitoy davlatlari oʻrtasidagi ikki
tomonlama hamkorlikdan boshlangan. Shu yili ShHT aʼzoligiga Tojikiston,
Qirgʻiziston, Qozogʻiston va 2001 yilda Oʻzbekiston kelib qoʻshilgan.

ShHT ning boshqa Sobiq SSSR hududi joylashgan regional tashkilotlardan farqi
ushbu tashkilotga MDH davlatlaridan tashqari unga Xitoy ham qoʻshilgan.

Shanxay hamkorlik tashkilotining kuzatuvhi davlatlari safiga Hindiston, Eron,
Moʻgʻuliston va Pokiston kiradi



https://uz.wikipedia.org/wiki/Samarqand

Samarqand — Samarqand viloyatidagi shahar. Viloyatning maʼmuriy, iqtisodiy va
madaniy markazi (1938 yildan). 1925—30 yillarda Respublika poytaxti.
Oʻzbekistonning jan.gʻarbida, Zarafshon vodiysining oʻrta qismida (Dargʻom va
Siyob kanallari orasida) joylashgan. Oʻrtacha 695 m balandlikda. Toshkentdan
300 km. Sdan Toshkent— Dushanbe, Toshkent—Turkmanboshi,
Toshkent—Uchquduq—Qungʻirot t.yillari, Katta Oʻzbek trakti (Toshkent— Termiz
yo'li) oʻtadi. Shahar aholisi va xoʻjaliklari Shovdor, Bogʻishamol ariklaridan
suv oladi. Iyulning oʻrtacha temperaturasi 25,9°, eng yuqori tra 40—42°,
yanv.ning oʻrtacha temperaturasi 0,2°, eng past tra —26°. Maydoni 120 km².
Aholisi 519,6 ming kishi (2016); 1975 y. 299 ming , 1970 y. 267 ming , 1959 y.
196 ming , 1939 y. 136 ming , 1897 y. 55 ming , 1865 y. 26 ming . S. shahar
Kengashiga qarashli 4 shaharcha (Ingichka, Kimyogarlar, Farhod, Hishrov) mavjud.

S. jahonning eng qad. shaharlaridan biri — 2700 yildan ortiq tarixga ega. S.
mil. av. 4-a.dan mil. 6-a.gacha Sugʻd davlatining poytaxti boʻlgan. Arxeologik
qazishmalardan maʼlum boʻlishicha, yuqori paleolit davrida ham S. hududida
odamlar yashagan (q. Samarqand makoni). Rim tarixchisi Kvint Kursiy Rufning
(mil. av. 1-a. oxiri — mil. 1-a.) yozishicha, S. qalʼasi devorining aylanasi
taxminan 10,5 km boʻlgan. Mil. av. 329 y. makedoniyalik Aleksandr (Iskan dar
Maqduniy) qoʻshinlari S.ni vayron qilgan. S. 6-a.da Turk xokonligi tarkibiga
kirgan va mahalliy hokimlar tomonidan boshqarilgan. 7-a. boshidan Zarafshon
vodiysi S. xrkimlari qoʻl ostiga oʻtgan. Bu davrda S. Hindiston, Eron, Misr va
Vizantiya davlatlari bilan savdosotiq qilgan. Kutayba ibn Muslim boshchiligidagi
arab qoʻshinlari 712 yilda S.ni egallagan. Qoʻzgʻolon koʻtargan shahar
aholisining bir qismini qirib tashlagan. Attabariy keltirgan maʼlumotga koʻra,
samarqandliklar shahriston (ichki shahar)ni arablarga boʻshatib berishga majbur
boʻlganlar. Arablar shahristonda masjid va minbar qurganlar. Mahalliy aholidan
tortib olingan qimmatbaxr buyumlar va oltin, kumush bilan bezatilgan sanamlar
(xilat ulasnom) ni eritib 10 ming misqol qimmatbaho metall olingan. 776—83
yillarda arablarga qarshi Muqanna boshchiligida qoʻzgʻolon koʻtarilgan (q.
Muqanna qoʻzgʻoloni). Arablarga qarshi koʻtarilgan qoʻzgʻolonlarni bostirishga
faol qatnashgan mahalliy zamindor aholi vakillari 9-a. 20 yillaridan
Movarounnaxr va viloyatlarini boshqarishga tortildi, jumladan, S.ni boshqarish
Somoniylar qoʻliga oʻtdi. Oʻsha vaqtdan S. — Somoniylar davlatining poytaxti
boʻldi. 887 yildan birinchi marta somoniylar kumush tangalari S.da zarb qilina
boshladi. Somoniylar poytaxti Buxoroga koʻchirilgandan (889) soʻng ham S.
Movarounnahrning eng yirik xunarmandchilik va savdo markazlaridan biri boʻlib
qoldi. 11 a.dan S. Qoraxoniylar davlati tarkibiga kirgan. 11-a.da S.ni
Saljuqiylar bosib olgan. 12-a.dan Qoraxitoylarga tobe boʻlgan. 1210 yildan
Muhammad Xorazmshoh davlati tarkibida. 1212 y. samarqandliklar Xorazmshohga
qarshi qoʻzgʻolon koʻtargan. 1220 y. Chingizxon qoʻshinlari S.ga bostirib kirib,
shaharga oʻt qoʻygan va aholining koʻp qismini kirgan, qolganlari shaharni tark
etib omon qolgan. Bir necha yildan soʻng S qayta tiklana boshlagan. 13-a.ning
2-yarmida S.ga kelgan venetsiyalik sayyoh Marko Polo „Sonmarkon kapa va mashxur
shahar“ deb yozgan. Moʻgʻullar hukmronligi davrida S. Chigʻatoy ulusi tarkibida
boʻlgan.

Samarqand dunyo taraqqiyotining eng qadimgi va markaziy shaharlaridan biri
boʻlib, jahon madaniyati va fani xazinasiga katta hissa qoʻshgan shahardir.
Oʻzbekiston Respublikasi Prezidenti va hukumati rahbarligida mustaqillik yillari
Samarqand shahridagi arxitektura yodgorliklarini tiklash va taʼmirlash, ayniqsa,
eski shahar qismini qayta qurish va taʼmirlash, obodonlashtirish boʻyicha katta
ishlar amalga oshirildi. Temuriylar sulolasi yaratgan arxitektura yodgorliklari
Misr, Xitoy, Hindiston, Gretsiya, Italiya kabi davlatlarda yaratilgan
arxitektura obidalaridan aslo qolishmaydi.

Mustaqillik yillarida qaytadan barpo etilgan al Buxoriy, Motrudiy va boshqa
tarixiy majmualar tahsinga sazovordir. Samarqand qadimiy Rim bilan tengdoshdir.
Uning tarixiy madaniyatining quyi qatlamlari eramizdan avvalgi I ming
yilliklarga borib taqaladi. U qadimgi va hozirgi jumboqli Sugʻd davlatining
poytaxti Maroqand shahri qoldiqlari bilan tillashadi. Samarqand shahridagi
Afrosiyob juda koʻp qonli voqealarni boshidan kechirgan.

XIII asr boshlarida moʻgʻul bosqinchilari Oʻrta Osiyoning tinch hayotiga tajovuz
soldi, ular juda koʻplab shaharlarni, sanʼat yodgorliklari va madaniy
boyliklarini vayron etdilar. Chingizxon qoʻshinlari tomonidan Afrosiyob yer
yuzidan yoʻq qilindi. Uylar va saroylar yondirildi, necha asrlab suv berib
turgan suv quvurlari barbod etildi, gullab-yashnab turgan bogʻlar kultepalarga
aylantirildi. Biroq shahar oʻlmadi, aksincha, XIV-XV asrga kelib yanada
gullab-yashnadi. Bu kunlar buyuk sarkarda Amir Temurning Samarqand shahrini oʻz
saltanatining markaziga aylantirishga qaror qilgan davrlarga toʻgʻri keldi. Amir
Temur saroyida boʻlgan ispan elchisi Rui Gonzales de Klavixo oʻz bitiklarida
Samarqand haqida quyidagilarni yozadi:

Temur oʻz yurti poytaxtini dunyodagi eng katta va koʻrkam shaharlar qatoriga
qoʻshishni istardi. Shu boisdan Samarqand shahri atrofidagi qishloqlar Bogʻdod,
Damashq, Qohira kabi buyuk shaharlar nomini oldiki, Temur oʻz poytaxti oldida bu
shaharlar bir qishloqchalik boʻlishini istardi. Samarqand shahrini 13 ta katta
bogʻ yashtanib turardi, ularning eng kattasi shu darajada keng ediki, tarixning
shohidlik berishicha, bir kuni shu bogʻda adashib qolgan otni bir oy izlashgan
ekan.

Afrosiyob Samarqand shahrining qadimiy qoldiqlari, uzoq asrlar davomida 10-15
metr chuqurlikda koʻmilib ketgan arxeologik qazilmalari bilan mashhur, qadimiy
aholisi VI-VIII asrlarda hozirgi Samarqand shahri yaqinidagi tepaliklarda,
taxminan 2 kv km maydonda yashagan. Samarqand shahri yodgorliklari oʻzining
buyukligi bilan odamlarni qoyil qoldirgan. Uning binolari devorlaridagi zangori
naqshlari, arxitektura shakllari, turli koʻrinishlardagi geometrik shakllari
bilan kishini hayratga soladi. Bular Registon, Shohi Zinda, Goʻri Amir
maqbaralari ansambllaridir.

Uning shuhrati toʻgʻrisida afsonalar yaratilgan, ulardan biri Muhammad Qosim ibn
Abbos paygʻambarning amakivachchasi ekanligi haqidagi afsonadir. „Bibixonim“
nomidagi goʻzal maschid eski shaharga kirish darvozasi oldidagi maydonda
joylashgan. U toʻrtta inshootdan iborat boʻlib, bular kirish galeriyasi, asosiy
maschid va ikkita kichik maschidlar, ular bir-biri bilan aylanma gumbazli va uch
qatorli tosh devorlar orqali bogʻlangan.

Aytishlaricha, Amir Temurning uzoq mamlakatlarga qilgan safarlaridan birida
uning eng suyukli xotini Saroymulkxonim, xalq ichida uni Bibixonim deb ham
ataydilar, mamlakatdagi eng mashhur bashoratchilarni yigʻib, yulduzlar bashorat
qilgan vaqtda ushbu maschidni qurishni boshlagan ekan. Bibixonimning chiroyiga
oshiq boʻlib qolgan va sevgi yoʻlida devona boʻlib oʻz jonini fido qilgan yosh
meʼmor maschidni qurilishi tugash arafasida ishni paysalga sola boshlagan,
chunki maschid qurulishining tugashi uning uchun Bibixonim ruhsoridan ayrilishi
edi. Ana shunday kunlarning birida shaharga Amur Temurning chopari keladi va
uning shaharga qaytayotgani haqidagi habarni aytadi. Bibixonim machit
qurilishini tezroq tugatishni talab qiladi. Meʼmor qurulishni tezroq tugatish
uchun bitta shart qoʻyadi, u ham boʻlsa Bibixonimning bitta boʻsasi edi.

Bu maqbara Amir Temurning suyukli nabirasi Muhammad Sultonga atalgan edi, lekin
hozirgi kunda bu yerga Amir Temur, uning oʻgʻillari va boshqa nabiralari, oʻrta
asrlarning ulugʻ olimi Ulugʻbek dafn etilgan, bu maqbara temuriylar maqbarasiga
aylangan. Eski Samarqandning markazi Registon sanaladi. Bu yerga shaharning
hamma tomonidan koʻchalar keladi. Eski davrlarda maydondan katta kanal oʻtgan va
u juda koʻp qum uyumlarini oqizib kelgan. Shu sababli bu maydon Registon nomini
olganki, maʼnosi „qumli joy“ yoki „qumli maydon“ maʼnosini anglatadi. Registon
XV asrgacha katta savdo markazi boʻlgan.

Ulugʻbek Samarqandni boshqargan 1409-1447 yillarda maydon harbiy koʻriklar,
qoʻshinlarni koʻrikdan oʻtkazish, farmonlar oʻqib eshittiriladigan joyga
aylangan. Hozirgi kunda Registon maydonini uchta madrasa: Sherdor, Tillakori
(XVII asrda qurilgan) va Ulugʻbek (XV asrda qurilgan) madrasalari bezab turibdi.
Ulugʻbek madrasasi olimning koʻrsatmasi bilan 1420 yilda qurilishi boshlangan.
Toʻrt burchakli va toʻrt minorali bu madrasaning ichida toʻrtburchak hovlisi bor
va hovliga qaratib toʻrt tomondan hujralar qurilgan. Ulugʻbek madrasasi oʻzining
boy meʼmoriy terma naqshlari, geometrik tuzilishi va osmon aks etib turgan
maydoni bilan fan va madaniyatning buyuk asari sifatida saqlanmoqda.

Ulugʻbek zamonida Samarqand Oʻrta Osiyoning bilim oʻchogʻiga aylandi. Oʻsha
davrlarda bu yerga dunyoning eng taniqli matematiklari, astronomlari, tarixchi
olimlari yigʻilishgan. Ulugʻbek zamonasida tanlab jalb qilingan olimu-fuzalolar,
uning observatoriyasida xizmat qilgan olimlar fanning ajoyib siru-asrorlaridan
voqif boʻldilar. Butun jahonning savdogarlari, shoiru-ulamolari va olimlari
„Jahonning qimmatli durdonasi“ atalmish Samarqandga intilganlar. Samarqandning
koʻp asrlik tarixi Roʻdakiy, Bobur, Jomiy, Ibn Sino, Navoiy, Ulugʻbek, Muqimiy,
Furqat, Qozizoda Rumiy kabi fan va sanʼatning ulugʻ mutafakkirlari bilan
chambarchas bogʻliqdir.

Samarqand — afsonaviy shahar, har bir joy, koʻchalar, havzalari oʻz tarixiga
ega. Afrasiyobning shimoliy sharqidagi tepaliklarda Amir Temurning nabirasi
Ulugʻbekning osmon jismlari va yulduzlarini oʻrganish boʻyicha qurgan
rasadxonasining bir qismi saqlanib qolgan. Rasadxona binosi 1449-yilda buzib
tashlangan, hozirgi kunda tashrif buyuruvchilar rasadxonaning yer osti
qisminigina koʻrishlari mumkin. Samarqandda tarixiy obidalardan tashqari
koʻpgina dam olish maskanlari ham mavjud. Taxtaqorachi dovoni yaqinidagi
Omonqutan maskanida hozirgacha Samarqand shahri toʻgʻrisidagi qiziq-qiziq
afsonalarni eshitish mumkin. Bundan tashqari ushbu viloytda neandertallar lageri
qoldiqlari topilgan.

Samarqand shahrining umumiy maydoni — 120 km². Shahar hududi Samarqand tumani
bilan oʻralgan. Samarqand ushbu tuman hududiga kirmaydi va viloyatga
boʻysunuvchi shahar va Samarqand viloyati maʼmuriy markazi maqomiga ega.

Hozirgi payta Samarqand shahri ichki maʼmuriy-hududiy boʻlinuvga ega emas
(mahallalarni hisobga olmaganda). Shahar hududini maʼmuriy tumanlarga boʻlish,
ilk bor 1939-yilda amalga oshirilgan edi. Oʻsha yilning 10-fevral kuni Samarqand
shahri hududi uch maʼmuriy tumanga: Bogʻi-Shamol (rus. Баги-Шамальский),
Jeleznodorojniy (rus. Железнодорожный) va Siyob (rus. Сиабский) tumanlariga
boʻlindi. Bogʻi-Shamol tumani shaharning markaziy qismini, Jeleznodorojniy
tumani shaharning gʻarbiy qismini, Siyob tumani esa shaharning sharqiy qismini,
Samarqandning tarixiy markazini egallar edi. 1950-yillarda ushbu tumanlar bekor
qilindi. 1976-yilda ushbu tumanlar qaytadan tashkil etildi. Qayta tashkil
etilgan tumanlarning faqat bittasining nomi oʻzgartirildi: Bogʻi-Shamol tumani —
Bogʻishamol tumaniga. 1990-yillarda Jeleznodorojniy tumanining nomi Temiryoʻl
tumaniga oʻzgartirildi. 2003-yilning oxirida Samarqand shahrining barcha uch
tumani bekor qilishi haqida qaror qabul qilindi va 2004-yilning 1-yanvarida
ushbu tumanlar bekor qilindi.

2015-yilning 1-yanvar holatiga koʻra, Samarqand shahri aholisining umumiy soni
504,4 ming kishini tashkil etadi.

Samarqand shahri aholisining asosiy qismini oʻzbeklar va tojiklar tashkil etadi.
Shaharda shuningdek juda koʻp ruslar, forslar, armanlar, tatarlar, koreyslar,
ozarbayjonlar, ukrainlar, yahudiylar, polyaklar.

Samarqand shahrining shimoliy qismida xalqaro aeroport mavjud. Samarqand Xalqaro
aeroporti yirikligi boʻyicha Oʻzbekistonning ikkinchi aeroportidir (Toshkent
xalqaro aeroportidan keyin). Aeroportdan mamlakatimizning Toshkent, Buxoro,
Urganch, Nukus, Fargʻona shaharlariga, chet el mamlakatlari shaharlaridan
Rossiyaning Moskva, Sankt-Peterburg, Novosibirsk, Yekaterinburg, Ukrainaning
Kiyev shaharlariga parvozlar amalga oshiriladi.

1924-yilning noyabr oyidan 1930-yilga qadar Samarqand shahrida bugʻli tramvay
harakatlanar edi. 1947-yilning may oyida shaharda elektrli tramvay liniyasi
ochildi. Ushbu tramvay liniyasi 1973-yilning avgust oyigacha shahar aholisi va
mehmonlariga xizmat qildi. 1957-yilda Samarqandda trolleybus liniyalari ochildi.
Trolleybus qatnoviga 2005-yilda barham berildi. SSSR paytida shaharda shuningdek
avtobuslar qatnovi yoʻlga qoʻyilgan edi.

Hozirgi paytda Samarqand shahrida jamoat transportidan avtobuslar, marshrutli
taksilar, davlat va xususiy taksi xizmatlari qatnovi yoʻlga qoʻyilgan. 2016
yilning oxirida O'zbekiston prezidenti Shavkat Mirziyoyev tashabbusi bilan S.da
yangitdan tramvay liniyalari qurilishi boshlandi. Shaharda metropoliten qurish
rejalari mavjud.



https://uz.wikipedia.org/wiki/Rossiya

Rossiya (ruscha. Россия), Rossiya Federatsiyasi (ruscha. Российская Федерация) -
Yevropaning sharqida, Osiyoning shimolida joylashgan mamlakat. Maydoni jihatidan
dunyoda eng katta mamlakat. Quruqlikdagi chegarasi 22125,3 km, dengiz chegarasi
38807,5 km. R. hududi 3 okean havzasiga qarashli 12 dengiz, jumladan, Boltiq,
Qora va Azov (Atlantika okeani), Barens, Oq, Kara, Laptevlar, Sharqiy Sibir va
Chukotka (Shim. Muz okeani), Bering , Oxota, Yapon dengizlari (Tinch okean),
shuningdek, hech bir okeanga tutashmagan Kaspiy dengizi bilan oʻralgan. Maydoni
17,1 mln. km². Axolisi 145,3 mln. kishi (2002). Poytaxti — Moskva shahri.
Maʼmuriy jihatdan 89 subʼyekt: 21 respublika [Adigeya, Boshqirdiston, Buryatiya,
Dogʻiston, Ingushiya, KabardaBalka riya, Kareliya, Komi, Mariy El, Mordoviya,
Oltoy, Saxa (Yakutiya), Tatariston, Tuva, Udmurtiya, Haqasiya, Checheniston,
Chuvashiya, Shim. Osetiya, Qalmoq, QorachoyCherkasiya], 6 oʻlka (Krasnodar,
Krasnoyarsk, Oltoy, Primorye, Stavropol, Xabarovsk), 49 viloyat (Amur,
Arxangelsk, Astraxon, Belgorod, Bryansk, Vladimir, Volgograd, Vologda, Voronej,
Ivanovo, Irkutsk, Kaliningrad, Kaluga, Kamchatka, Kemerovo, Kirov, Kostroma,
Kurgan, Kursk, Leningrad, Lipetsk, Magadan, Moskva, Murmansk, Nijniy Novgorod,
Novgorod, Novosibirsk, Omsk, Orenburg , Oryol, Penza, Perm, Pskov, Rostov,
Ryazan, Samara, Saratov, Saxalin, Sverdlovsk, Smolensk, Tambov, Tver, Tomsk,
Tula, Tyumen, Ulyanovsk, Chelyabinsk, Chita, Yaroslavl), 2 federal shahar
(Moskva, Sankt-Peterburg), 1 muxtor viloyat (Yahudiylar), 10 muxtor okrug [Aga
Buryatlari, KomiPermyaklar, Koryaklar, Nenetslar, Taymir (DolganNenets),
UstOrdinskiy Buryatlari, XantiMansi, Chukotka, Evenklar, YamalNenets]ga
boʻlinadi. R.da 1091 shahar, 1922 shaharcha bor. 2000 y. Markaziy, Shim.

Ilmiy hamkorlik ham muhim ahamiyatga ega. Jizzax viloyati Zomin tumanidagi Supa
platosida Xalqaro radioastronomiya rasadxonasini barpo etish toʻgʻrisidagi
hukumatlararo shartnomani amalga oshirish boʻyicha olimlar hamkorligi bunga
misol boʻladi. Ikki mamlakat FA lari va ularning intlari ilmiy aloqalari yoʻlga
qoʻyilgan. 2001 y. fev.da Toshkentda ochilgan Rossiya xalqaro ilmiy va madaniy
hamkorlik markazi ("Roszarubejsentr")ning vakolatxonasi zimmasiga aniq gumanitar
masalalarni hal qilish vazifasi kjlatilgan. "Roszarubejsentr" bilan Oʻzbekiston
BA oʻrtasida tuzilgan shartnomaga binoan turli tadbir, kecha va koʻrgazmalar
oʻtkazish odat tusiga kirgan. Madaniyat va sanʼat, xususan, tasviriy va amaliy
sanʼat vakillari oʻzaro ijodiy aloqa qilib turadilar, jumladan, 2003 y. Moskvada
J. Umarbekov va boshqa oʻzbek rassomlarining koʻrgazmalari uyushtirildi. 1997
yildan boshlab Oʻzbekiston BA Moskvadagi Rassomlar markaziy uyida har yili
oʻtkaziladigan nufuzli xalqaro koʻrgazmaning doimiy ishtirokchisidir. OʻzR dagi
Rus madaniyat markazi va "Uzbekistan—Rossiya" doʻstlik jamiyatining faoliyati
madaniy aloqalarni rivojlantirish va kengaytirishga yordam beradi.

Rossiya (rus.: Российская Федерация/Россия, talaffuzi: Rossiyskaya Federatsiya /
Rossiya) sharqiy Evropa va shimoliy Osiyoda joylashgan davlat. Rossiyaning
poytaxti — Moskva. Rossiyaning davlat tili — rus tili. Rossiyaning 140
milliondan ortiq aholisi mavjud.



https://uz.wikipedia.org/wiki/Ingliz_tili

Ingliz tili (ingl. English) — hind-yevropa oilasining german guruhiga kiruvchi
til. Ingliz xalqining tili. Avstraliya, AQSH, Birlashgan Qirollik, Hindiston,
Irlandiya, JAR, Kanada, Liberiya, Malta va Yangi Zelandiyaning rasmiy tili.
Ingliz tili dunyodagi eng koʻp ishlatiladigan tillar ichida 3-oʻrinda turadi
(Ispan hamda Mandarin Xitoycha tillardan keyin). Yevropa Ittifoqining asosiy
tili.

Ingliz tili mil. av. 5—6-asrlarda kad. german qabilalari (ingliz, saks va
yut)ning tillaridan kelib chiqqan. Ingliz tili Angliyaning Anglo-Sakson
qirolliklari hamda hozirgi janubiy-sharqiy Shotlandiya yerlari avvalgi
Norzumbriya qirolligida vujudga keldi. Tarixiy manbaalarga koʻra, eski ingliz
tili juda koʻplab shevalar turkumini oʻz ichiga oladi. Qadimiy ingliz tili (7—
11-asrlar) anglosaks tili deb atalgan va 4 shevaga ega boʻlgan: nortumbriy,
mersiy, uessek va kent. 9—11-asrlarda uessek shevasi asosida adabiy ingliz tili
shakllangan. Bu shevalar turkumi Buyuk Britaniyaning sharqiy qirgʻogʻiga nemis
qabilalari boʻlmish anglo-saksonlar tomonidan keltirilgan. English (ingliz)
soʻzi Angles soʻzidan kelib chiqqan boʻlib, bu xalqning ajododlar yurti Angeln
hozirgi Schleswig-Holstein boʻlgan. Ingliz soʻzlarning koʻpchiligi Lotin tilidan
olingan, vaholanki lotin tili Xristian Cherkovi hamda Yevropa tafakkur
doirasining tili edi. Vikinglarning 8 hamda 9-asrdagi istilosidan keyin ingliz
tili eski norz-tilining bir qismini oʻzlashtirdi. Angliyaning 11-asrda
Normandlar tomonidan egallanilishi norman fransuz tilininin ingliz tili bilan
qorishishiga olib keldi. Aynan shu sababli ingliz tili lugʻaviy va imloviy
tarzda roman tillar turkumiga aloqador. Oʻrta ingliz tili (12—15-asrlar)
urgʻusiz unlilarning reduksiyaga uchrashi natijasida feʼllik soʻz birikmalari
koʻp oʻzgarishlarga uchragan. 16—17-asrlarda yangi ingliz tili yuzaga kelgan.
Buyuk Britaniyaning 17 va 20-asr oʻrtasidagi kuchli rivojlanishi hamda AQSHning
20-asrdagi dunyoviy tasiri ostida ingliz tilining xalqaro nufuzi oshdi.

Hozirda ingliz tili oʻz hududiy shevalariga ega. Buyuk Britaniyada shotland
shevasi, shim., jan., markaziy shevalar guruhi, AQShda Sharqiy, Oʻrta Atlantika
(markaziy), jan.sharqiy, oʻrta, gʻarbiy shevalar guruhi mavjud. Ingliz tili
fonematik tizimida oʻziga xos unlilar va undoshlar mavjud. Boshqa german
tillaridan ingliz tili analitik qurilish belgisi bilan farqlanadi. Grammatik
munosabatlarni ifodalashda yordamchi soʻzlar (artikl, yordamchi feʼllar,
predloglar) va soʻz tartibi katta ahamiyatga ega. Ingliz tili boshqa tillar
(lotin, fransuz, italyan, ispan va b.)dan 70 % ga yaqin soʻz qabul qilgan.
Ingliz tilining amerikacha variantini Buyuk Britaniya variantidan farqini shu
bilan izohlash mumkinki, Shim. Amerikaga dastlab koʻchib kelganlar (1607) London
va uning atrofidan, keyingilari esa Shim. Britaniya va Irlandiyadan kelishgan.
AQSH tilida Britaniyadagi singari yorqin ifodalangan shevalar yoʻq. Prof. X.
Kurat taxriri ostida chiqqan „AQSH va Kanadaning tilshunoslik atlasi“da (1939)
yetti sheva, shu jumladan, tarqalishi hududi jihatidan eng salmoqli boʻlgan
AQShning markaziy va shim. viloyatlari shevalari ajratib koʻrsatilgan; u AQShda
asosiy adabiy meʼyor hisoblanadi. Ingliz tilining amerikacha va Buyuk Britaniya
variantlari oʻrtasidagi farq leksikada va maʼlum darajada fonetikada namoyon
boʻladi; grammatikasidagi farq sezilarli emas. Ingliz tilining mavjud Kanada,
Avstraliya, Yangi Zelandiya va JAR adabiy variantlari xususida ham shunday
fikrni aytish mumkin. Ingliz tili yozuvi lotin alifbosi asosidadir. Ingliz tili
alifbosi lotin yozuviga asoslangan va 26 ta harfdan iborat: A, B, C, D, E, F, G,
H, I, J, K, L, M, N, O, P, Q, R, S, T, U, V, W, X, Y, Z.



https://uz.wikipedia.org/wiki/Toshkent

Toshkent — Markaziy Osiyoning eng yirik qadimiy shaharlaridan biri - O‘zbekiston
Respublikasining poytaxtidir. Oʻrta Osiyoning yirik sanoat-transport chorraxasi
va madaniyat markazlaridan biri. Mamlakatning shimoli-sharqiy qismida, Tyanshan
togʻlari etaklarida, 440–480 m teppalikda, Chirchiq daryosi vodiysida
joylashgan. Aholisi 2,340,900 kishini tashkil etadi (2013). Shahar
Qozog‘istonning chegarasiga yaqin joylashgan. Maydoni 327,9 km².

2007-yili Toshkent Islom madaniyati markazi, deb eʼlon qilindi. Bunga sabab
sifatida shaharda koʻplab tarixiy islomiy inshootlar va Toshkent Islom
Universiteti borligi, shahar madaniy tarixi islomiy anʼanalar bilan
bogʻlanganligidir.

2009-yilda Toshkentning 2200 yilligi nishonlandi. Bu munosabat bilan shahar
infra- va transport tizimi yangilandi.

Toshkent vohasi Tyan Shanning g‘arbiy yonbag‘irlaridan boshlanib Sirdaryo
etaklariga tushadigan keng tog‘oldi tekisligining bir qismida joylashgan.
Sharqda u uchta — Ugom, Piskom va Chatqol tog‘ tizmalari bilan o‘ralgan bo‘lib,
bu tizmalarni shu nomlar bilan ataluvchi daryolar oqib o‘tuvchi daralar ajratib
turadi. Bu daryolar qo‘shilib Chirchiq daryosini hosil kiladi. Chirchiq daryosi
Chorvoq havzasining tor darasidan o‘tib, G‘azalkentdan quyiroqqa tushganda
kengligi baʼzi joylarda 20 kmdan oshadigan qadimiy tekislik bo‘ylab oqadi.
G‘arbda Chirchiq vodiysiga Qizilqumning qaynoq nafasi uriladi. Bu qayirning bir
qismini Chirchiq daryosining hozirgi o‘zani egallagan. Janubiy qismida esa
vodiyga kirib boruvchi Ohangaron daryosi yastangan. Ushbu tekislik shimolida
joylashgan Aris daryosining vodiysi bilan birga bu tabiiy suv tarmoqlari O‘rta
Osiyo dehqonchilik vohalarining chekka mintaqasini tashkil etadi. Undan shimol
tomonga qarab esa, yaylovlarga boy bo‘lgan poyonsiz cho‘l yastanib yotadi.

Chirchiq daryosi havzasi O‘rta Osiyoning qadimiy dehqonchilik va shahar
madaniyatlari beshiklaridan biridir. Uning hududida Toshkentning markazi paydo
bo‘lgan. Joydan joyga ko‘chib turgan bu markaz qadimda va o‘rta asrlarda Choch
yoki Shosh, keyin esa Toshkent nomi bilan mashhur bo‘lgan.

Toshkent vohasida barcha tarixiy davrlarda suv mo‘l-ko‘l bo‘lgan. Tarixan tarkib
topgan kanallar tarmog‘i shaharni suv bilan taʼminlab turgan. Shu bois shahar
xech qachon suv taqchilligini sezmagan. Buni o‘rta asrlardan to XIX asrgacha
Toshkent to‘g‘risida yozgan mualliflar xamisha taʼkidlab kelganlar. Bu yerdagi
iqlim hozirgi odamlarning ajdodlari paydo bo‘lgan, yaʼni bir necha o‘n ming yil
muqaddam mavjud bo‘lgan iqlimdan farq qilgan. Issiq quruq yoz bilan yillik
yog‘in miqdorining asosiy qismi yog‘adigan qahraton qish almashinib turgan.

Toshkentning tog‘ yonbag‘irlari va tekisliklar o‘simliklarga boy bo‘lib,
ibtidoiy odamlar ovlaydigan yovvoyi hayvonlar juda ko‘p boʻlgan. Ularning
aksariyati, jumladan, arxar, jayron, qulon va asl bug‘u kabi hayvonlar yaqin
vaqtda yo‘qolib bitgan bo‘lsa, junli karkidon, g‘or ayig‘i, arslon singari
hayvonlar esa ancha ilgari yo‘qolib ketgan. Ular haqida ibtidoiy odamlar
manzillarini qazib o‘rganish chog‘ida topilgan qoldiqlar orqali maʼlumot olish
mumkin.

Bu yerlarda bir necha yuz ming yil avval ovchilik va termachilik bilan kun
kechiruvchi ibtidoiy jamoalar g‘orlar va tog‘ bag‘ri bostirmalarini, yoki daryo
sohillari va chashmalar yonidagi ochiq manzillarni egallab makon qilganlar.
Bunday joylar hozirgi Toshkent shahri hududida ham mavjud bo‘lgan.

Jumladan, Bo‘z suv yoqasidagi Qo‘shilish manzilgohidan birmuncha nozik ishlangan
chaqmoqtoshlar, pichoqlar, bigizlar, ibtidoiy ustalar tomonidan bundan to‘qqiz
ming yil avval yasalgan ov va mehnat qurollari topildi. Topilmalar orasidan
yovvoyi buqa tur suaklarining uchrashi, mutaxassislar fikricha, ularning o‘sha
vaqtlardayoq xonakilashtirilgan deb taxmin qilishga asos bo‘ldi. Hayvonlarni
xonakilashtirish jarayoni Toshkent vohasi hududida ham kechgan.

Toshkent shahri hududida bunday qabristonlar hozirgi shampan vinosi zavodi
yaqinidan, shuningdek, Qoraqamish arig‘i bo‘yidan topilgan. Sirg‘alida esa dasht
chorvadorlari va yilqichilarining manzili bo‘lganligi aniqlangan. Bu yerdan ish
qurollaridan tashqari burama halqali jez bilaguzuklar ham topilgan.

Oʻzbekiston mustaqillikka erishgach, Toshkentda Oʻzbekistonning boshqa viloyat
va shaharlarida boʻlgani kabi boshqaruvning tarixiy-milliy shakli — hokimlik
oʻrnatildi. 1991-yil 18-noyabrda Oʻzbekiston Respublikasi Oliy Kengashining
„Oʻzbekiston Respublikasi poytaxti — Toshkent shahri maqomi va davlat hokimiyati
organlari toʻgʻrisida“gi qaroriga muvofiq Toshkentda hokim lavozimi joriy
etildi. Toshkent shahar hokimi Prezident tomonidan tayinlanadi va lavozimidan
ozod qilinadi hamda Xalq deputatlari shahar kengashi tomonidan tasdiqlanadi.
Shahardagi tumanlarning hokimlari shahar hokimi tomonidan tayinlanadi va
lavozimidan ozod qilinadi hamda xalq deputatlari shahar kengashi tomonidan
tasdiqlanadi.

Toshkent 2200 yildan ortiq tarixga ega. Bu davr ichida u mudofaa devori bilan
oʻralgan qalʼadan jahondagi yirik shaharlardan biri, Oʻzbekiston
Respublikasining poytaxtigacha boʻlgan yoʻlni bosib oʻtdi. Asrlar davomida
shahar oʻzining tinch hayotidagi muhim voqealarni va suronli jangu jadallarni,
yuksalish va inqiroz davrlarini boshidan kechirdi. Necha bor shahar vayron
boʻlib, qayta qad koʻtardi. Toshkent oʻrnidan necha bor siljib, nomi xam bir
necha marta oʻzgardi. Xoja Ahror Valiy, Shayx Umar Bogʻistoniy, Abu Bakr
Shoshiy, Abu Sulaymon Banokatiy, Hofiz Koʻhakiy kabi butok allomalar shu hududda
yashab, ijod etganlar.

Shahar sifatida Toshkent haqidagi birinchi maʼlumotlar eramizdan avvalgi II
asrdagi qadimgi-sharqiy manbalarda uchraydi; Xitoy manbalarida Yuni deb atalgan;
Fors shohi Shоpur I eramizdan avvalgi 262-yildagi „Zardusht Kaʼbasi“
qaydnomalarida Toshkent vohasi Choch deb nomlangan. Choch — oltin eksporti,
qimmatbaho toshlar, shirinliklar va aslzot otlarni boshqa shahar va
mamlakatlarga olib o‘tishdagi yo‘lning chorrahasida joylashgan. „Tosh shahar“
maʼnosini anglatuvchi bugungi Toshkent — zamonaviy respublikaning poytaxti,
o‘tmish maʼlumotlarini saqlovchi, Oʻzbekiston tarixi haqida ko‘p maʼlumotlarni
xotirlovchi, 2 milliondan ortiq aholisi bo‘lgan bu shahar Markaziy Osiyoning eng
katta industrial markazlaridan biridir.[manba kerak]

Toshkentning uzoq oʻtmishi va u qad koʻtargan qadimgi Choch yoki Shosh viloyati
haqidagi maʼlumotlar yozma manbalarda xilma-xil hamda uzuq-yuluq tarzda aks
etgan. Zardushtiylarning qadimgi muqaddas kitobi Avesmona Sirdaryo havzasidagi
mamlakat „Turon“, aholisi esa „tur“lar deb yuritilgan. Bu oʻlkada tur qavmlari
urugʻ va qabila oqsoqollarining diniy va siyosiy qarorgohi — Qangʻxa (Qangʻa)
shahri borligi tilga olinadi.

Toshkent haqidagi dastlabki aniqroq maʼlumotlar miloddan avvalgi 2-asr — milodiy
5-asrlarga mansub Xitoy manbalarida uchraydi. Ularda Toshkent viloyati qadimda
Loyuyeni, Yuni, soʻngra Chjeshe, Chjechji, Chjesi va Shi deb nomlangan. Bu
atamalar (avvalgi ikkitasidan tashqari) „Choch“ soʻzining xitoycha talaffuz
etilishi natijasida hosil boʻlib, hatto oxirgi „Shi“ toponimi xitoychada „tosh“
maʼnosini anglatgan.

Miloddan avvalgi 3-asrda qadimgi Choch viloyatida tashkil topib, milodning
3-asrlarigacha hukm surgan „Qangʻ“ („Qangʻa“ yoki „Qangʻxa“) davlati Xitoy yozma
manbalarida „Kangkiya“ („Kanizyuy“) nomlari bilan tilga olinadi. Qadimgi
toxarlar tilida „qangʻ“ soʻzi ham „tosh“ maʼnosini anglatgan. Bu davlatning
poytaxti — Bityan shahri boʻlib, u Iosha-Xasart daryosi (Sirdaryo) boʻyida
joylashgan. Bityan shahri Davan (Fargʻona vodiysi)dan 1510 li (528 km) masofada
boʻlgan. Bityan shahrining bizgacha saqlanib qolgan xarobalari mahalliy aholi
oʻrtasida „Qanqatepa“ nomi bilan mashhur. U Toshkentdan 70 km janubda —
Sirdaryoga yaqin yerda, Ohangaron daryosining qurib qolgan qadimgi oʻzani
boʻyida joylashgan. Arxeologik maʼlumotlardan maʼlum boʻlishicha, Qanqatepa
miloddan avvalgi 3-asrdayoq atrofi mudofaa devori bilan oʻralgan hamda arkli
katta shahar boʻlib, maydoni 160 gektarga teng boʻlgan. Qadimgi Qangʻ
davlatining fuqarolari ham „qangʻar“, „qanzar“, keyinchalik „qanhi“, „qangʻli“
yoki „qaʼni“ deb nomlangan. Ular (qanqalar) hindlarning qadimgi kitobi
„Mahabharata“da saklar va toxarlar nomlari qatorida tilga olingan. Yozma
manbalarda keltirilishicha, Toshkentning qadimgi nomi „Choch“ boʻlgan. Toshkent
arablar tasarrufiga oʻtgach, arab alifbosida „ch“ harfining yoʻqligi bois arabiy
asarlarda „Shosh“ deb yuritilgan. Ilk oʻrta asrlarda u „Choch“, „Shosh“,
„Shoshkent“, „Madinat ash Shosh“, „Binkat“ va „Tarkan“ deb nomlangan. Toshkent
haqidagi dastlabki maʼlumotlar mahalliy olimlar (Xorazmiy) va tarixchi
geograflardan Tabariy, Istahriy asarlarida uchraydi. Istahriyning „Kitob al
masolik val mamolik“ („Yoʻllar va mamlakatlar toʻgʻrisidagi kitob“)ida Shoshning
bosh shahri Binkat deb koʻrsatiladi. 10-asrda yozilgan (muallifi nomaʼlum)
„Hudud ul Olam“ („Olamning chegaralari“) kitobida „Choch bu katta viloyat, xalqi
jangovar va sahiydir. U yerda kamon va oʻqyoy yasaladi. Binkat Chochning
poytaxti hisoblanadi. Bu katta shahar, ayni vaqtda podshoning qarorgohidir“, deb
taʼriflanadi. Firdavsiyning „Shohnoma“ asarida Choch oʻzining kamoni Shoshiy
(oʻqyoylari) bilan mashhurligi haqida misralar bor.

Shahar „Toshkent“ nomi bilan dastavval 11-asrning mashhur allomalari — Abu
Rayhon Beruniy va Mahmud Qoshgʻariyning asarlarida tilga olinadi. Beruniy
„Hindiston“ asarida Toshkent nomining kelib chiqishi toʻgʻrisida soʻz yuritib,
„Tosh“ soʻzi asli turkcha boʻlib, Shosh koʻrinishini olgan. „Toshkand — toshli
qishloq demakdir“, deb izohlaydi. Mahmud Qoshgʻariyning maʼlumoti boʻyicha,
Toshkent 11 —12-asrlarda „Tarkan“ deb ham yuritilgan. Zahiriddin Muhammad Bobur
„Boburnoma“da Toshkent nomi ustida toʻxtalib, asarlarda Toshkent nomini Shosh,
baʼzan Choch yozadilar" deb qayd etadi. Biroq 16-asr oxiri va 17-asr boshlarida
Toshkent toponimi shuhrat topib, uning qadimgi Choch, Shosh va Binkat nomlari
asta-sekin muomaladan tushib qoldi. 17-asrda yashagan tarixchi olim Mahmud ibn
Vali shunday yozadi: „Shosh — Sayxun (Sirdaryo)ning u tomoniga joylashgan shahar
va Turkiston (viloyat)ga qaraydi… Uni Choch ataydilar. Biroq hozirgi vaqtda u
Toshkent nomi bilan mashhurdir“. Toshkent vohasida shahar madaniyatining
shaqllanib, shaharning qad koʻtarishi shu oʻlkada yashagan qadimgi chorvador va
dehqonlarning ijtimoiy-iqtisodiy va madaniy hayotidagi ulkan tarixiy jarayon
boʻlib, bu jarayon shubhasiz oʻlkaning oʻzlashtirilib, obod etilishi, ayniqsa,
unda chorvachilik va dehqonchilik xoʻjaliklarining tashkil topishi hamda
hunarmandchilik, ichki va tashqi savdoning rivojlanish tarixi bilan uzviy
bogʻliqdir. Bu jarayonning tarixiy manzarasi nihoyatda keng boʻlib, u yozma
manbalarga nisbatan koʻproq arxeologik tadqiqotlar vositasi bilan tiklanmoqda.
Shuning uchun ham Toshkent hududida olib borilgan arxeologik tadqiqotlarning
natijalari qadimgi va oʻrta asrlarga oid manbalardagi maʼlumotlarni toʻldirib,
ularga aniqlik kiritmoqda.

Iqlimi kontinental, jazirama, quruq yoz kunlari hamda sovuq qish iqlimi bilan
Shahar boshqa dunyo shaharlaridan ajralib turadi. Yillik oʻrtacha harorat
13,5 °C. Yozda esa harorat 35 °C gacha yetish bilan birga, qish oylarida buning
aksini kuzatish mumkin. Havo harorati −25,-30 C° gacha boradi. Asosiy yogʻinlar
noyabr hamda mart oylarida kuzatiladi.

Uchtepa tumani (sobiq Akmal Ikromov) tumani — Toshkentdagi maʼmuriy-hududiy
birlik. 1977 yilda Chilonzor va Oktyabr (hozirgi Shayxontohur) tumanlarini
ixchamlashtirish maqsadida, ular hududida tashkil etilgan. Davlat arbobi Akmal
Ikromov nomiga qoʻyilgan. 1977 yildan hozirgi chegarasida janubiy va janubiy
sharqdan Zargarlik va Qatortol koʻchalari bilan boshlanib, gʻarb va shimoliy
gʻarbda avtomobil halqa yoʻliga tutashadi. Maydoni 2797 ga, jumladan,
koʻkalamzor yerlari — 1124 ga. Aholisi 228,3 ming kishi (2004). Koʻchalar soni
424 tani tashkil etib, shundan 8 tasi markaziy hisoblanadi. Asosiy
avtomagistrallari: Lutfiy, Hamroqul Tursunqulov, Farhod, Sulton Segizboyev,
Uygʻur, Nazarbek, Beshqayragʻoch, Toʻqimachi koʻchalari va Kichik halqa yoʻli.
Tumanda 50 ta mahalla mavjud.

Chirchiq daryosining chap sohilida. Bu daryo Bektemir tumanini boshqa
tumanlardan ajratib turadi.

Mirobod tumanida Mirobod bozori, aeroport, temir yoʻl vokzali, 17 umumiy taʼlim,
2 musiqa, 3 sport maktabi, 8 kasbhunar kolleji, 3 akademik litsey, 6 oliy oʻquv
yurti (Toshkent Vestminster unti, Toshkent davlat aviatsiya, Toshkent
farmatsevtika, Toshkent temir yoʻllari transporti muhandislari, Toshkent
sharqshunoslik, Toshkent avtomobil va yoʻllar intlari), 5 oʻrta maxsus bilim
yurti faoliyat koʻrsatadi. Aholiga 778 savdo va 180 maishiy xizmat koʻrsatish
shoxobchasi xizmat koʻrsatadi. Ulardan 108 oziqovqat, 55 sanoat mollari
doʻkonlari, 227 ovqatlanish, 160 nooziq, 160 aralash, 58 nostatsionar savdo
shoxobchalaridir.

Sergeli tumanida 1101 korxona boʻlib, shulardan 167 tasi yirik, 252 tasi kichik
va boshqa korxonalardir. 330 ta sanoat korxonasida: mebel, ikkilamchi kora va
rangli metall, porshen, gigroskopik paxta, asfalt, rezina va plastmassa
buyumlari, yogʻochni qayta ishlash, charm va boshqa mahsulotlar ishlab
chiqariladi. „Fayz“ xolding kompaniyasi, „Mebel“ korxonasi, aviatsiya taʼmirlash
zdi, „Novator“ (traktor porshenlari), „BarakatAlfa“ (gigroskopik paxta),
„Grinvord“ (bolalar oziq-ovqati, meva sharbatlari), Toshkent temir yoʻl masofasi
(konteynerlar joʻnatadi) korxonalari, Quyoshdan himoyalash buyumlari zdi
(plastmassa romlar va boshqalar), „Toshkent“ xalqaro aeroporti, Sergeli
aviaotryadlari, 3 avtokombinat, „RAF“ avtokorxonasi (yoʻlovchilarga kichik
avtobusda xizmat koʻrsatiladi), 4, 12avtobus saroylari mavjud. Shuningdek, 973
ta tadbirkor faoliyat koʻrsatadi. Tumanda 27 umumiy taʼlim maktabi, 5 ta
maktabdan tashqari taʼlim markazi, 6 kasbhunar kolleji, 2 bolalar sport maktabi
bor. Sogʻliqni sakdash sistemasida 491 oʻrinli 3 ta shahar kasalxonasi, 5
poliklinika, tugʻruqxona, teritanosil kasalliklari dispanseri, 33 dorixona
Aholiga xizmat koʻrsatadi. St. da Oʻzbekiston Respublikasi tashki iqtisodiyot
milliy banki, Sanoat qurilish banki, „Asakabank“, Uyjoy jamgʻarma banki, Xalq
banki boʻlimlari mavjud. Shahardagi eng yirik savdo majmualaridan dexdon bozori,
Sergeli, „Avtomakon“ bozori, Poytaxt Sergeli savdo markazi ishlab turibdi. 8
kutubxona, 3 madaniyat uyi, Usmon Nosir va Yangi Sergeli madaniyat va istirohat
bogʻlari, musiqa maktabi bor. 106 sport inshooti, shu jumladan, stadion, 5
suzish havzasi, 43 sport zali, 51 sport maydonchasi, 4 sogʻlomlashtirish sport
majmuasi mavjud.

Tumanda qurilish ishlari, asosan, Toshkent zilzilasi (1966 yil)dan keyin
boshlangan boʻlib, 1 va 2 qavatli yogʻoch uylar qurilgan. Sergeli turar joy
dahasidagi 4 va 9 qavatli binolar 1980— 90 yillarda qad koʻtargan. St. turar joy
fondining umumiy foydali maydoni 2718,5 ming m2 (2004).

Olmazor (sobiq Sobir Rahimov) tumani — Toshkentdagi maʼmuriy-hududiy birlik.
1970 yilda tashkil kilingan. Sobir Rahimov nomi bilan atalgan. 1980 yildan
hozirgi chegarasida. Toshkentning shim.gʻarbida joylashgan. Shim.gʻarbda
Toshkent viloyati Zangiota tumani, shim. va shim. sharkda Toshkent tumani,
sharkda Yunusobod tumani, jan. va jan.gʻarbda Shayxontohur tumani bilan
chegaradosh. Maydoni 3,4 ming ga, shu jumladan koʻkalamzor yerlari 1,01 ming ga.
Aholisi 283,6 ming kishi (2004). Koʻchalar soni 290 ta. Asosiy magistrallari:
Beruniy, Niyozov, Kichik halqa yoʻl, Forobiy, Ziyomov, Chimboy, Us t a Shirin,
Tansiqboyev, Hasanov, Oybek va Qorasaroy koʻchalari. 58 ta maxalla mavjud.

Chilonzor tumani — Toshkentdagi maʼmuriy-hududiy birlik. 1963 yilda tashkil
kilingan. Toponimistlarning fikricha tuman nomi chilon (jiyda) oʻsimligidan
olingan. Toshkent zilzilasi (1966)dan keyin tumanda qurilish ishlari avj oldi.
Toshkentning jan. gʻarbiy qismida joylashgan. Shim. da Oqtepa kanali, sharqda
Boʻrijar kanali, janubiy gʻarbda Oʻrta Osiyo temir yoʻl boʻylab Toshkent
avtomobil halqa yoʻli va Bobur koʻchasigacha davom etgan. Maydoni 2994 ga, shu
jumladan, koʻkalamzorlashtirilgan maydonlar 1,334 ming ga. Aholisi 217,1 ming
kishi (2004). Koʻchalar soni 262 ta. 45 ta mahalla mavjud. Tumandagi baʼzi
joylar Toshkent tarixi bilan bogʻliq. Chilonzor Oktepasi arxeologik yodgorligi
(4—8-asrlar, 10— 11-asrlar), Abulqosim Shayx madrasasi, Xayrobod Eshon meʼmoriy
majmuasi kabi meʼmoriy yodgorliklar shu tuman xududida joylashgan.

Shayxontohur tumani — Toshkentdagi maʼmuriy-hududiy birlik. 1929 yil Oktyabr
tumani nomi bilan tuzilgan. 1992 yilda Shayxontohur (Shayx Xovandi Tohur) tumani
deb oʻzgartirilgan. 1978 yildan hozirgi chegarada. Shim.gʻarbda Zangiota tumani,
shim.da Sobir Rahimov, shim.sharkda va sharqda Yunusobod, jan. da Chilonzor va
Yakkasaroy, gʻarbda Akmal Ikromov tumanlari bilan chegaradosh. Maydoni 2,73 ming
ga, shu jumladan koʻkalamzorlashtirilgan maydonlar 0,832 ming ga. Aholisi 263,1
ming kishi (2004). Koʻchalar soni 622 ta. Asosiy magistrallari: Abdulla Qodiriy,
Navoiy, Uzbekistan, Beruniy shohkoʻchalari, Furqat, Uygʻur, Samarkand darvoza
koʻchalari. Xalqlar doʻstligi, Xadra, Chorsu, Otstepa maydonlari, 48 ta mahalla
bor.

Yunusobod nomining kelib chiqishi haqida turlicha fikrlar bor. Ayrim
tadqiqotchilar (akad. A. Muhammadjonov) fikricha, joyning nomi juda qad. boʻlib,
asli „Yunusrabot“ deb atalgan. Bu oʻrinda „rabot“ karvonsaroy maʼnosida
qoʻllangan (q. Rabot). Shim. tomondan shaharga kiruvchilar shu joyda qoʻnib
oʻtishgan. Mahalliy ziyolilarning fikricha, joyning nomi sebzorlik tadbirkor
Yunushoji Nodirhoji oʻgʻli (19-asr, Yunusobod Oktepasida bogʻrogʻlari boʻlgan)
haqidagi rivoyatlar bilan bogʻliq. Tuman shaharning shim. qismida joylashgan.
Amir Temur xiyobonidan boshlanib shim. tomonga, Toshkent katta halqa yoʻligacha
davom etadi.

20 ga yaqin i. t. instituta, loyihalash intlari, 6 litsey, 6 kasbhunar kolleji,
4 oliy oʻquv yurti, 42 umumiy taʼlim maktabi, 3 musiqa maktabi, 70 maktabgacha
tarbiya muassasasi, 8 ta kasalxona, 40 poliklinika va ambulatoriya muassasalari,
1 sanatoriy bor. 2 kinoteatr, „Turkiston“ kinokonsert zali, Temuriylar tarixi
davlat muzeyi, Oʻzbekiston xalklari tarixi davlat muzeyi, Oʻzbekiston tasviriy
sanʼat galereyasi, hayvonot bogʻi, „Interkontinental“, „Dedeman Silk Road“,
„Sheraton“ mehmonxonalari, Shahidlar xotirasi majmuasi, 5 madaniyat uyi, 12
kutubxona, 186 sport inshootlari, Olay, Yunusobod bozorlari, 1785 ta savdo, 356
ta umumiy ov~ qatlanish va 467 ta maishiy xizmat koʻrsatish shoxobchalari ishlab
turipti. Toshkentning asosiy televizion minorasi tuman hududida joylashgan.
Turar joy fondining umumiy foydali maydoni 5223 ming m2. Toshkent hududida T.
metropoliteni Yunusobod yoʻnalishining Yunus Rajabiy, Abdulla Qodiriy, Minor,
Habib Abdullayev styalaridan elektr poyezdlar qatnaydi. 2005 yilgacha yana 3
stya (F. Xoʻjayev, „Yunusobod“, „Turkiston“)ni ishga tushirish yuzasidan ishlar
olib borilmoqda.

Hamza tuminida Oʻzbekiston Respublikasi Fanlar Akademiyasi Prezidiumi, 3 i. t.
instituta, Oʻzbekiston milliy axborot agentligi, 25 umumiy taʼlim maktabi, 50 ta
maktabgacha tarbiya muassasasi, 5 musika, maktabi, 4 kasbhunar kolleji, Toshkent
birinchi tibbiyot instituti va biznes maktabi bor. 9 kasalxona, 30 poliklinika
va ambulatoriya muassasasi, 1 qon kuyish stansiyasi faoliyat koʻrsatadi. Aholiga
359 oziq-ovqat, 595 sanoat mollari doʻkonlari, 197 umumiy ovqatlanish, 324
maishiy xizmat koʻrsatish shoxobchalari xizmat kiladi. 16 jamoat kutubxonasi, 4
kinoteatr, 2 madaniyat saroyi, 4 madaniyat uyi, „BaxtRohat“ dam olish zonasi
bor. Turar joy fondining umumiy maydoni 2,5 mln.m2 ga yaqin.

2009-yilining boshiga kelib Toshkentning doimiy aholisi soni 2206,3 ming kishiga
etdi. Bundan 50.8 % — ayollar, 49.2 % — erkaklar. Aholi soni boʻyicha Toshkent
shahri MDH davlatlari orasida toʻrtinchi oʻrinda turadi (Moskva, Kiyev va
Sankt-Peterburg shaharlaridan keyin).

1-yanvar 2009-yilgi maʼlumotlarga qaraganda Toshkentda muntazam yashovchilar
soni 2 206,3 ming kishini tashkil qiladi .

2008-yilgi maʼlumotlarga ko‘ra, 63,0 % — oʻzbeklar, 20,0 % — ruslar, 4,5 % —
tatarlar, 2,2 % — koreyslar, 2,1 % — qozoqlar, 1,2 % — tojiklar va 7,0 % —
boshqa millatlar istiqomat qiladi.

Oʻzbekiston mustaqillikka erishgach, Toshkentda Oʻzbekistonning boshqa viloyat
va shaharlarida boʻlgani kabi boshqaruvning tarixiymilliy shakli — hokimlik
oʻrnatildi. 1991-yil 18-noyabrda Oʻzbekiston Respublikasi Oliy Kengashining
„Oʻzbekiston Respublikasi poytaxti — Toshkent shahri maqomi va davlat hokimiyati
organlari toʻgʻrisida“gi qaroriga muvofiq Toshkentda hokim lavozimi joriy
etildi. Toshkent shahar hokimi Prezident tomonidan tayinlanadi va lavozimidan
ozod qilinadi hamda Xalq deputatlari shahar kengashi tomonidan tasdiklanadi.
Shahardagi tumanlarning hokimlari shahar hokimi tomonidan tayinlanadi va
lavozimidan ozod qilinadi xamda xalq deputatlari shahar kengashi tomonidan
tasdiklanadi. Toshkent 2000 yillikdan ortiq tarixga ega. Bu davr ichida u
mudofaa devori bilan oʻralgan qalʼadan jahondagi yirik shaharlardan biri,
Oʻzbekiston Respublikasining poytaxtigacha boʻlgan yoʻlni bosib oʻtdi. Asrlar
davomida shahar oʻzining tinch hayotidagi muhim voqealarni va suronli jangu
jadallarni,. yuksalish va inqiroz davrlarini boshidan kechirdi. Necha bor shahar
vayron boʻlib, qayta qad koʻtardi. Kds. oʻrnidan necha bor siljib, nomi xam bir
necha marta oʻzgardi. Xoja Ahror Valiy, Shayx Umar Bogʻistoniy, Abu Bakr
Shoshiy, Abu Sulaymon Banokatiy, Hofiz Koʻhakiy kabi butok allomalar shu hudjda
yashab, ijod etganlar.

Toshkent mahallalari haqida aniqroq yozma maʼlumotlar dahalardagi qozilik
daftarlarida, 19-asrning 2yarmida esa ruscha nashrlarda qayd etilgan. Shunga
koʻra, 1865 i. Toshkentda 140 ta mahalla boʻlgan, aholisi 76 ming kishi.
Turkiston oʻlkasi statistikasi yilnomasida (1876) Toshkentda 149 ta mahalla
(Shayxontohur dahasida 48 ta, Sebzor dahasida 38 ta, Koʻkcha dahasida 31 ta,
Beshyogʻoch dahasida 32 ta) boʻlganligi taʼkidlangan. N. G. Mallitskiy 1927 yil
nashr etgan roʻyxatda esa Toshkentda 280 ta mahalla va shahar aholisiga tegishli
171 ta mavze nomi bor (q. plansxema). Mavzelar, odatda, shaharliklarning shahar
tashqarisida joylashgan ekinzorlari va bogʻlaridan iborat boʻlgan; shoʻrolar
davrida mavzelar davlat tomonidan musodara qilinib jamoa xoʻjaligiga
aylantirilgan.

Toshkentning eng gavjum kismi, uning bozorlari hisoblangan. Eski joʻva, Chorsu
va Koʻkaldosh madrasasi oraligʻida Registon, Chorsu va Kappon (gʻalla) bozorlari
joylashgan. Registon bozorida xonliklarda ishlab chiqarilgan mollar bilan bir
qatorda Hindiston, Afgʻoniston, Eron, Koshgʻar, Xitoy va Rossiyadan keltirilgan
mollar ham sotilgan. Toshkentdan savdo karvonlari dasht orqali Sibir shaharlari,
Koshgʻar, Xitoy, Hindiston, Afgʻoniston va Eron tomon qatnagan. Toshkent davlati
tashqi va ichki savdoni rivojlantirish maqsadida old tomonida „Muhammad
Yunusxoʻja Umariy“ deb yozilgan, sirtiga lochin yoki yoʻlbars tasvirlari
tushirilgan oʻz tangalarini zarb etib, mustaqil ichki va tashki siyosat
yuritgan. Yunusxoʻja, ayniqsa, Rossiya bilan muttasil savdo aloqalari olib
borish va uni kengaytirishga intilgan. 1792 yil Yunusxoʻja rus podshosiga xat
yuborib unga Katta juz biylari bilan ittifoq tuzganligini, Toshkentdan Rossiyaga
eltadigan karvon yoʻllaridagi talonchiliklar tuxgatilganligani xabar qiladi.
1802 yilning kuzida Yunusxoʻja vaziri aʼzam Mullajon Oxund Mahzum bilan Ashurali
Bahodir mingboshini SanktPeterburgga elchi kilib yuboradi. Elchilikdan maqsad,
faqat savdo aloqalarini kengaytirishgina emas, balki Rossiyadan qurolyarogʻ,
choʻyan va mis rudalarini sotib olib, oʻz harbiy kuchini mustahkamlash hamda
Rossiyadan tup kuyuvchi usta va konchilarni Toshkentga taklif etib, bu yerda
toʻpchilik hunarmandchiligini rivojlantirish va konlarni ishga solish ham koʻzda
tutilgan edi. 1803 yil mart oyida Toshkent elchilari imperator Aleksandr I va
davlat kansleri hamda tashki ishlar vaziri graf A. Voronsov qabulida boʻddilar.

Rossiyada Oktyabr toʻntarishi haqidagi xabar Toshkentga yetib kelgach,
bolsheviklar va soʻl eserlar hokimiyatni zoʻravonlik yoʻli bilan egallash uchun
kurashdilar. 1917 yil 28 okt.da Bosh temir yoʻl ustaxonasining mahalliy millatga
mansub boʻlmagan ishchilari hamda askarlar qoʻzgʻolon boshladilar. Ular temir
yoʻl deposi, tovar omborlari, 1Sibir polki kazarmalarini ishgʻol qildilar.
Shahar markazi qoʻzgʻolonchilar qoʻliga oʻtdi. 1 (14) noyab.da Tuproqqoʻrgʻon
ham ishgʻol qilingach, Toshkentda shoʻrolar hokimiyati oʻrnatildi. Shu tariqa
Toshkentda Rossiyadan badargʻa qilingan bolsheviklar 1917 yil 1 noyab.da temir
yoʻl masterovoylari yordamida toʻntarish oʻtkazib hokimiyatni egalladilar. 1918
yil 30 apr. dan Toshkent Turkiston ASSRning poytaxti deb eʼlon qilindi.
1924-yilda Oʻzbekiston poytaxti Samarqandga koʻchirildi. 1930 yildan Toshkent
yana poytaxt boʻldi.

1966-yil 26 aprelda Toshkentda yuz bergan zilzila natijasida shahar jiddiy
shikastlandi. Zilzila oqibatlari qisqa muddat (3,5 yil)da tugatildi (q. Toshkent
zilzilasi). Shahar qiyofasi butunlay oʻzgardi. Toshkent hududi atrofga bogʻ va
ekinzorlar hisobiga tez oʻsdi, koʻplab turar joy massivlari, jamoat binolari,
metropoliten qurildi. 1983-yilda shaharning 2000 yillik toʻyi oʻtkazildi.

1991-yil 31-avgustda Toshkentda Oʻzbekiston mustaqilligi eʼlon qilindi. Hozirgi
Toshkent Oʻzbekiston Respublikasining siyosiy markazi hamdir. Bu yerda
Oʻzbekiston Prezidentining qarorgohi, Oʻzbekiston Respublikasi Oliy Majlisi,
Vazirlar Mahkamasi, shuningdek, ijtimoiy harakat va partiyalarning va boshqa
jamoat tashkilotlarining markazlari, chet el elchixonalari, BMT ga qarashli
tashkilotlar vakolatxonalari joylashgan. Toshkent chet ellardagi birodarlashgan
shaharlar bilan doʻstona aloqalarni rivojlantirishga salmoqli hissa qoʻshmoqda,
Toshkent bir qancha xorijiy shaharlar bilan birodarlashgan.

Toshkentda jahon mamlakatlari, BMT tashkilotlari va Markaziy Osiyo
davlatlarining turli muhim mavzulardagi seminar, simpozium va qurultoylari
oʻtkazib turiladi. 1998-yilda YUNESKO tashkiloti Ijroiya Kengashining
155-sessiyasi, 1999-yil 19—20 iyulda Afgʻoniston muammosini hal etish boʻyicha
6Q2 guruhining BMT homiyligidagi uchrashuvi boʻlib oʻtdi. Unda tarixiy Toshkent
deklaratsiyasi qabul qilindi. 2000 yil sentyabrda YUNESKO xrmiyligida „Dinlararo
dialog va dunyo madaniyati“ mavzuidagi xalqaro konfess, 2003-yil 14-mayda
„Interkontinental“ mehmonxonasida „Markaziy Osiyo 20asrda: hamkorlik, sheriklik
va muloqot“ mavzuida xalqaro konferensiya, 2004 yil iyun oyida Shanxay
hamkorligi tashkilotining konferensiyasi oʻtkazildi.

T.da mustaqillik sharofatidan kelib chiqib ham iqtisodiyot, ham maʼnaviyat
sohasida tub islohotlar qilina boshladi. Iqtisodiyot sohasida bozor
munosabatlariga oʻtilishi talablari asosida biznes, ishbilarmonlikni, xorijiy
sarmoyalar kiritishni ragʻbatlantirish, yangi bankkredit sistemasini barpo
etish, mulkni xususiylashtirishga doir bir qancha amaliy tadbirlar koʻrildi.
Shaharda xorijiy mamlakatlar ishbilarmonlari bilan hamkorlikda qoʻshma
korxonalar, firmalar ochish rivoj topa boshladi.

Shaharda 493 fuqarolarni oʻzini oʻzi boshqarish organi — fuqarolar yigʻini
(mahalla qoʻmitasi) ishlaydi (yana q. Mahama).

Toshkent Oʻrta Osiyodagi eng yirik transport chorrahasi, aeroporti xalqaro
ahamiyatga ega. Shaharda temir yoʻl vokzali, 2 aeroport, avtovokzal, 5
avtostansiya ishlaydi. Bu yerdan Toshkent — Orenburg — Moskva, Toshkent —
Turkmanboshi, Toshkent — Namangan — Andijon va boshqa temir yoʻl oʻtgan.
Toshkent — Yangiyoʻl, Toshkent — Xoʻjand, Toshkent — Samarkand, Toshkent —
Guliston yoʻnalishida elektr poyezdlari qatnaydi. Toshkentdan MDH dan tashqari
London, Frankfurt Mayn, TelAviv, Jidda, Dehli, Karachi, Istanbul, Bangkok,
Pekin, NyuYork, Amsterdam, Sharja (BAA), KualaLumpur, Tehron shaharlariga
muntazam havo yoʻllari, Halab, Seul, Osiyo va Yevropaning koʻpgina shaharlariga
charter yoʻlovchilar tashuvchi reyslar oʻtgan.

2003/04 oʻquv yilida Toshkentda 362 umumiy taʼlim maktabi boʻlib, 378,9 ming
oʻquvchi, 11 gimnaziyada 17,1 ming oʻquvchi, 23 akademik litseyda 9,3 ming
oʻquvchi, 30 musiqa va 25 sport maktabida 19,2 ming oʻquvchi taʼlim oldi.
Toshkentda 30 oliy oʻquv yurti (jumladan, Oʻzbekiston milliy unti, I va II
Toshkent Tibbiyot intlari, Pedagogika unti, Iqtisodiyot unti, Islom unti,
Texnika unti va boshqalar) boʻlib, ularda 107,8 ming talaba taʼlim oldi (2004).
Toshkentda 1998 — 2003 yillarda 47 kasbhunar kolleji va akademik litseylari
binolari ishga tushirildi. Ular zamonaviy dastgoh va texnika bilan jihozlandi.
Shaharda 31 kasbhunar kollejida 29,1 ming oʻquvchi oʻqiydi.

Toshkentda 19 nomda respublika gaz.lari, 2 viloyat gaz. („Toshkent haqiqati“,
„Tashkentskaya pravda“), 2 shahar gaz. („Toshkent oqshomi“, „Vecherniy
Tashkent“), 44 koʻp tirajli gaz. nashr etiladi. Respublikada nashr etiladigan 67
nomdagi jurnalning 62 tasi Toshkentda chiqadi (q. Matbuot). T.da 4 ta
informatsiyey agentlik faoliyat koʻrsatadi. Oʻzbekistondagi nashriyotlarning
asosiy qismi Toshkent shahridadir (q. Noshirlik). Oʻzbekiston
radioeshittirishlarida Toshkent radiosi yetakchi oʻrinni egallaydi. Toshkent
shahri va viloyat radio tinglovchilari uchun har kuni Toshkent shahar va T.
viloyat radioeshittirishi bosh tahririyatida tayyorlangan eshittirishlar
beriladi (1971 yildan). Bosh tahririyatda axborot va ijtimoiysiyosiy boʻlimlar
bor (q. Radioeshittirish). Toshkent televideniye studiyasining Toshkent shahri
va Toshkent viloyati aholisi uchun moʻljallangan koʻrsatuvlari bosh tahririyati
maxsus koʻrsatuv turkumlarini tayyorlaydi (q. Televideniye).



https://uz.wikipedia.org/wiki/Xitoy

Xitoy, Xitoy Xalq Respublikasi (xitoycha 中華人民共和國 - 中华人民共和国 - Zhōnghuá Rénmín
Gònghéguó), XXR — Markaziy va Sharqiy Osiyoda joylashgan davlat. Dunyoda aholisi
eng kup va maydoni jihatidan eng yirik davlatlardan biri. Sharqda Tinch
okeanning Sariq, Sharkay Xitoy va Jan. Xitoy dengizlari bilan oʻralgan. Maydoni
9,6 mln. km². Aholisi 1 mlrd. 292 mln. 750 ming kishi (2003). Poytaxti — Pekin
sh. Maʼmuriy jihatdan 23 provinsiya (Xitoy Taypeyi ham shu hisobga kiradi), 5
muxtor rn va markazga boʻysinuvchi 4 shahar (Pekin, Shanxay, Tyendzin,
Chunsin)ga boʻlinadi.

Bu davr kurashuvchi yoki urushuvchi davlatlar davri (Django davri — mil. av.
475—221) deb nomlandi. Mazkur davrda urush Sin, Chin, Chu, Xan, Jao, Vey, Yan
kabi 7 davlat orasida yuz berdi. Django davrida temir i.ch., undan kurol yasash
tez rivojlandi. Bu hol dehqonchilik taraqkiyotiga taʼsir koʻrsatdi.
Hunarmandchilik ixtisoslasha boshladi, savdosotiq taraqqiy etdi, shaharlar
qurildi va u devorlar bilan oʻraldi. Yerga xususiy egalik paydo boʻldi. Sinfiy
qaramaqarshilik va turli podsholiklar oʻrtasida avj olgan siyosiy kurash
mafkurada ham oʻz aksini topdi. Mil. av. 6—3-a.larda konfutsiychilik, daosizm,
moizm (faylasuf Motszi taʼlimoti) va boshqa falsafiy oqimlar shakllandi. Django
davrida podsholiklar oʻrtasida olib borilgan urushlar Sin podsholigining
gʻalabasi bilan tugallandi. Natijada X.da birinchi markazlashgan Sin imperiyasi
(mil. av. 221—207) barpoetildi. Imperiyaning asoschisi va birinchi imperatori
Sin Shixuandi mamlakatni birlashtirish va mustahkamlashga qaratilgan qator
islohotlar oʻtkazdi. Uning davrida xunlarga qarshi mudofaa devorini qurish
maqsadida shim.dagi podsholiklar devorlari birlashtirilib, Buyuk Xitoy devori
barpo etildi. Ogʻir zulmga javoban xalq gʻalayonlari koʻtarilib, mil. av. 206
yilda Sin imperiyasi tugatiddi. Lyu Ban (Gao dzu) yangi sulola va imperiya —
Birinchi Xan imperiyasiga (mil. av. 206—mil. 25 ylar) asos soldi. Xan imperiyasi
davrida yirik savdo markazlari (Loyan, Chendu, Xandan, Lindzi) paydo boʻldi,
tovarpul munosabatlari, ichki va tashqi savdo rivojlandi. Sharqiy Turkiston
orqali gʻarbga — Oʻrta Osiyo va Yakin Sharq mamlakatlariga boradigan savdo yoʻli
rivojlantiridsi (q. Buyuk ipak yoʻli). Bu davrda quldorlikning eng yuqori
darajaga koʻtarilishi Gʻarbiy Xan imperiyasida ijtimoiy ziddiyatlarning avj
olishiga sabab boʻldi. Dehqon, askar va qullarning qoʻzgʻolonlari ommaviy tuye
oldi (bu qoʻzgʻolonlar tarixga "qizil qoshlar" va "yashil oʻrmon odamlari"
qoʻzgʻoloni nomi bilan kirgan). 25 y. qoʻzgʻolonchilar poytaxt Chanʼanni
egallagandan soʻng Gʻarbiy Xan imperiyasi tugatildi. Zamindor zodagonlar
qoʻzgʻolonchilarga qarshi kurash mobaynida Lyu Syu boshchiligida Soʻnggi
(Ikkinchi yoki Sharqiy Xan) imperiya (25—220)ga asos soldilar. 27 y. "qizil
qoshlar" qoʻzgʻoloni bostirilgan boʻlsada, Lyu Syu faqat 37 yilga kelibgina
mamlakatni birlashtirishga muvaffaq boʻldi. 184—204 yillardagi dehqonlar
qoʻzgʻolonlaridan soʻng imperiya inqirozga uchradi. Shundan keyingi uch yarim
asr davomida X. mayda podsholiklarga boʻlinish holatida boʻldi. 220 yilga kelib
Sango nomini olgan uch davlat — Uch podsholik [Vey (220-265), Shu (221-263), U
(222-280)] paydo boʻldi. 265 y. Uch podsholik davri tugab, mamlakat Gʻarbiy Szin
sulolasi hukmronligi ostida birlashdi (265—316). Lekin 316 y. koʻchmanchi
xalqlar Szin imperiyasini tormor qilib butun Shimoliy X.ni bosib oldi. Natijada
Shim. X.da turli davrlarda 16 ta noxitoy podsholiklari hukm surdi. X.
zodagonlarining koʻp qismi shim.da Jan. X.ga koʻchib oʻtib, Sharqiy Szin
sulolasi (317—420)ni barpo etdilar. Noxitoy podsholiklar oʻrtasida 100 yildan
ortiq davom etgan oʻzaro urushlar natijasida Toba Vey (Shim. Vey) davlati
(386—534) gʻolib chiqib, butun Shimoliy X.ni oʻz qoʻl ostida birlashtirdi.

17—18-a.larda Sin imperiyasi bilan rasmiy munosabatlar urnatishda muvaffakiyatga
erisha olmagan gʻarb davlatlari, birinchi navbatda, Buyuk Britaniya 18-a.
oxirlaridan X.ga tazyiq oʻtkaza boshladi. Ingliz savdogarlari X.ga koʻplab afyun
keltira boshladilar. 1839 yilga kelib inglizxitoy munosabatlari keskinlashdi va
1840—42 yillarda Angliya bilan Xitoy oʻrtasida birinchi "afyun" urushi boʻlib
oʻtdi. Natijada inglizlar X.da bir qator imtiyozlarni qoʻlga kiritdilar. 1842 y.
Nankin shartnomasiga koʻra, X. Angliya savdosi uchun 5 ta portini ochishga,
Syangan (Gonkong) o.ni Angliyaga berishga, tovon toʻlash, savdo imtiyozlari va
boshqa berishga majbur boʻldi. 18-a. oxirlaridan Sin imperiyasi inqirozga yuz
tutdi. Sinfiy va milliy ziddiyatlar kuchaydi. 1844 y. X. AQSH hamda Fransiyaga
ham shunday imtiyozlar beradigan shartnomalarni imzolashga majbur boʻldi. X.
yarim mustamlaka mamlakatga aylana boshladi. Ayni vaqtda X.ning turli
viloyatlarida xalq ommasining manjurlar zulmiga qarshi qoʻzgolonlari avj oldi.
1850 y. taypinlarning liniy mazhabi manjurlar zulmiga qarshi qoʻzgʻolon koʻtardi
(q. Taypin qoʻzyuloni). Mazkur qoʻzgʻolondan keyin Sharqiy Turkistonda ham
umumiy xalqqoʻzgoloni yuz berdi. Natijada ushbu mamlakat 14 y. davomida mustaqil
boʻldi.

Xitoy Gʻarbiy Osiyoda joylashgan boʻlib, maydoni 9,6 mln. km2 ni tashkil etadi.
Osiyodagi yirik davlat hisoblanadi, jahonda esa maydoni jihatidan Кanada va
Rossiyadan keyin 3-oʻrinda turadi. Xitoy quruqlikda 14 davlat bilan chegaradosh,
ular: Afgʻoniston, Butan, Myanma(Birma), Hindiston, Qozogʻiston, Qirgʻiziston,
Laos, Moʻgʻuliston, Nеpal, Pokiston (talash hudud boʻlgan Кashmir), KXDR,
Rossiya, Tojikiston va Vyеtnam. Chegaralarning umumiy uzunligi 22 117 km. Dengiz
boʻylab esa Shimoliy Koreyadan Vyetnamgacha, Gʻarbiy Xitoy dengizi, Koreys
koʻrfazi, Sariq dengiz va Janubiy Xitoy dengizi, Tayvan oroli bilan Tayvan
boʻgʻozi orqali 14 500 kilometr uzunlikda tutashgan. Xitoyni 1949-yildan
Kommunistlar partiyasi boshqarib keladi. Xitoy faqat bir partiyali mamlakat
hisoblanadi.

Lushan togʻlari Xitoy tamaddunining oʻchogʻi sanaladi. Maydoni 5 ming kvadrat
kilometrga teng bu togʻlar mamlakat janubi, Tszyansi provinsiyasining Intan
shahri yaqinida joylashgan. SHimolda Xitoyning eng uzun daryosi — Yantszi bilan
chegaradosh. Janub tomondan mamlakatning eng katta chuchuk suvli daryosi —
Poyaku suvlari bilan yuviladi. Lushan togʻlari 2000 yillik tarixga ega boʻlib,
ular ilk bora xitoy solnomalarida tilga olingan. Qadimda bu erda sehr-jodu bilan
shugʻullanishgan va shu bois Lushan togʻlari xudosizlar manzili xisoblangan.
Daosizm va buddizm oqimlari vujudga kelgach, oqim asoschilari bu erga ilk maktab
va akademiyalarni qura boshlagan. Qurilmalarning ayrimlari shu davrga qadar
saqlanib qolgan. Qoʻriqxona necha yuz yillardan buyon oʻz goʻzalligi bilan butun
dunyoni oʻziga maftun qilib keladi. Uni madh etuvchi 4 mingdan ziyod sheʼr va
dostonlar bitilgan.1996 yildan YUNYeSKOning jahon meroslarini saqlash qoʻmitasi
tomonidan unga quyidagicha baho berilgan: "Lushan togʻlarining dunyoviy merosi
shundaki, u xitoy millatining maʼnaviy-madaniy qadryatlari bilan bevosita
bogʻliq. Xitoy xalqining qadriyatlari tabiat bilan uygʻunlashib ketganday goʻyo.
U yirik madaniy manzarani aks etdiradi. 2007yili Lushan togʻi Milliy bogʻ
sifatida tan olinib, jahon meroslarining roʻyxatiga kiritilgan. 1998 yilda esa
geologik park sifatida YUNYeSKO xalqaro tarmogʻiga kiritilgan. Bu tarmoqqa 28
geoparklar kiritilgan boʻlib, ularning 7 tasi Xitoyda joylashgan.



https://uz.wikipedia.org/wiki/Amerika_Qo%CA%BBshma_Shtatlari

Amerika Qoʻshma Shtatlari (AQSh, ingl. United States of America) — Shimoliy
Amerikadagi mamlakat. Poytaxti — Vashington shahri, BMT aʼzosi. Amerika Qoʻshma
Shtatlari Sharqdan Atlantika, gʻarbdan Tinch okeani, janubi-sharqdan Meksika
qoʻltigʻi bilan oʻralgan. Maʼmuriy jihatdan 50 shtat va Kolumbiya federal
okrugiga boʻlinadi. Alyaska va Gavayi shtatlari mamlakat asosiy hududidan
tashqarida joylashgan. Puerto-Riko Hamdoʻstligi, Shimoliy Mariana orollari
Hamdoʻstligi, Guam, Virginiya orollari, Sharqiy Samoa ham AQShga qarashli.
Maydoni 9373000 km², aholisi 320,061 mln. kishi (2014).

AQShning hozirgi aholisi uch asosiy etnik tarkibiy qismdan: AQSh amerikaliklari,
muhojirlar va tub joy aholisidan iborat. AQSh aholisining 82,8 % ni asli kelib
chiqishi yevropaliklar, 12,6 % ni afrikaliklar, 3,6 % ni osiyoliklar, 1 % ni
hindular, eskimoslar, aleutlar tashkil etadi. Aholining 80 % shaharlarda
yashaydi. AQSh amerikaliklari millat sifatida asosan 18-a.ning 2-yarmida
Yevropaning turli mamlakatlaridan kelgan muhojirlarning aralashib ketishi
natijasida tarkib topgan. Afroamerikaliklar („qoralar“ deb ata-luvchi negrlar)
AQSh amerikaliklarining irqiy-etnografik guruhi boʻlib, ular 17—19-a.larda
mamlakatga keltirilgan afrikalik qullarning avlodlaridir. Afroamerikaliklar koʻp
asrlar davomida ayirmachilik va kamsituvga duchor qilinishiga qaramay,
afrikaliklarning oq tanlilar bilan jismoniy aralashuvi sodir boʻldi. Duragaylar
afroamerikaliklar umumiy sonining anchagina qismini tashkil etadi. AQShda
meksikanlar, italyanlar, nemislar, fransuzlar, shvedlar, norveglar, gollandlar,
yaponlar, po-lyaklar, xitoylar va boshqaxalqlar ham yashaydi. AQShda 5 mingga
yaqin oʻzbek istiqomat qiladi. Ular asosan NyuYork, Vashington, Nyu-Jersi
shtatlarida, Filadelfiya shahrida hamda mamlakatning boshqa shtat va
shaharlarida yashaydi. Ular turli kasb hamda tijorat ishlari bilan
shugʻullanadilar. Hozirgi amerikalik oʻzbeklarning ota-bobolari 1917 y.gi
oktyabr toʻntarishidan keyin bolsheviklar tazyiqidan qochib, avval Afgʻoniston
va Xitoyga oʻtib ketganlar. 1950-yillarda esa, Pokiston, Saudiya Arabistoni,
Turkiya orqali AQShga borib qolishgan. 2-jahon urushi davrida turli yoʻllar
bilan u yerga borib qolgan oʻzbeklar ham uchraydi. AQSh aholisining zichligi —
1 km² ga 27,2 kishi. Rasmiy tili — ingliz tili. Dindorlar asosan protestantlar
va katoliklardir. Yirik shaharlari: Nyu-York, Chikago, Los Anjeles, Filadelfiya,
Xyuston, Detroyt, San Fransisko, Vashington, Boston, Dallas, Klivlend, Baltimor
(yana q. Amerikaliklar).



https://uz.wikipedia.org/wiki/Yevropa

Yevropa (yun. Yeigore, osuriy tilida „ereb“ — gʻarb) — qitʼa, Yevrosiyo
materigining gʻarbiy qismi. Maydoni 10507 ming km2; 730 ming km2 ni orollar
tashkil etadi. Qitʼa Shimoliy yarim sharda joylashgan, Osiyo bilan chegarasi
shartli ravishda Ural togʻlarining sharqiy etagi, Emba daryosi, Kaspiy dengizi,
Kumamanich botigʻi orqali va Don daryosining quyilish joyidan oʻtkazilgan.
Shimoldan Shimoliy Muz okeani va uning dengizlari (Kara, Barens, Oq, Norvegiya)
bilan, gʻarb va janubdan Atlantika okeani va uning dengizlari (Boltiq, Shimoliy,
Oʻrta, Marmar, Kora va Azov) bilan chegaralangan. Yevropaning materikdagi chekka
nuqtalari: shimolda — Nordkin burni (7R08’ sh. k.), janubda — Marroki burni
(36°00’ sh. k.), gʻarbda — Roka burni (9°34’ gʻ. u.), sharqda. Qutbiy Ural
togʻining sharqiy etagi (67°20’ shq. u.). Ye. hududining 25 % ini yarim orollar
tashkil etadi, ularning eng yiriklari: Kola, Skandinaviya, Yutlandiya, Bretan,
Pirenei, Apennin, Bolqon, Qrim yarim orollari. Yevropaga qarashli orol va
arxipelaglardan eng yiriklari: Novaya Zemlya, Frans-Iosif Yeri, Shpitsbergen,
Britaniya, Islandiya, Irlandiya, Korsika, Sardiniya, Sitsiliya, Krit. Yevropa
qirgʻoq chizigʻining umumiy uzunligi 38 ming km. Qirgʻoqlari kuchli emirilgan,
dengiz va qoʻltiqlar quruqlik ichkarisiga kirib borgan.

Relefi ningaksari qismi pasttekislik va qirlardan, 1/5 qismi togʻlardan iborat.
Yevropa oʻrtacha (300 m chamasi) va maksimal (4807 m, Alp togʻlaridagi Monblan
choʻqqisi) balandligi jihatdan boshqa qitʼalardan (Avstraliya bundan mustasno)
keyinda turadi. Baʼzi rayonlari (Kaspiy boʻyi pasttekisligi — 28 m, Shimoliy va
Boltiq dengizlari sohili) dengiz sathidan pastligi Yevropa relefi tektonik
tuzilishi va tarkib topishi tarixi jixdtidan xilma-xil. Yevropaning sharqiy
qismini Sharqiy Yevropa tekisligi egallaydi. Uning yuzasi toʻlqinsimon, tepalik
koʻp, oʻrtacha balandligi 170 metr. Baʼzi joylari 200 m va undan ham balandroq
boʻlib, quyidagi qirlar bor: Valroka burni — Yevropaning gʻarbiy eng chekka
nuqtasi. Oʻrta Rus, Volga boʻyi, Dnepr boʻyi, Volin, Podolsk va boshqalar.
Sharqiy Yevropa tekisligi asta-sekin Oʻrta Yevropa tekisligiga oʻtib boradi.
Gʻarbiy Yevropaning katta qismi togʻlardan iborat. Janubda yosh burmali togʻlar
koʻtarilib turadi, bular — Pirenei, Alp, Apennin, Karpat, Stara-Planina
togʻlari, Dinara yassitogʻpigi. Yevropaning oʻrta qismi qadimgi togʻlar — Se-
venna, Yura, Gars, Shvarsvald, Sudet va b.lardan iborat. Qad. togʻlarga yana
Grampian, Pennin, Skandinaviya togʻlari va Uralni kiritadilar. Yevropa
relefining taraqqiyotida pleystotsen muz bosishlarining roli katta. Koʻp
joylarda muzlik izlari hozirgacha saqlangan. Muzlikning asosiy markazi —
Skandinaviya, kichikroq markazlari — Britaniya orollari, Alp va Karpat togʻlari
boʻlgan. Muz qalinligi 2,0—2,5 km ga etgan.

Yevropa hududi geologik tuzilishi jihatidan toʻrt qismga boʻlinadi: Sharqiy
Yevropa platformasi; kaledon burmalanishi strukturalari; gersin burmalanishi
strukturalari (Angliya janubi, Fransiya, Ispaniyaning bir qismi, Polsha va
Chexiya massivi) va Janubiy Yevropadagi Alp burmalanishi struk- turalari.
Sharqiy Yevropa platformasini kembriygacha paydo boʻlgan kristalli burmalangan
fundament tashkil qiladi. Bu fundament Boltiq qalqoni (Finlyandiya, Shvesiya,
Norvegiya janubi, Kareliya, Kola yarim oroli), Ukraina qalqoni (Dneprning oʻng
sohili, Azov buyi, Voronej tepaliklari) va Timan kryajida er yuzasiga chiqqan,
boshqa joylarda chuqur joylashgan boʻlib, paleozoy, mezozoy va kaynozoy
yotqiziqlari bilan krplangan. Kaspiy boʻyi (8—10 km), Dnepr-Donesk (4—5 km),
Moskva (2—3 km), Polsha-Litva va Pechora botiqlarini juda qalin togʻ jinslari
qatlami qoplab yotadi. Silur davrining oxirida hosil bulgan kaledon burmalanishi
strukturalari (Skandinaviya, Buyuk Britaniya va Irlandiya togʻlari) kembriygacha
hosil bulgan kristalli slaneslar, kembriy, ordovik va silur davrlariga mansub
choʻkindi va vulqon jinslaridan tarkib topgan. Gersin burmalanishi strukturalari
paleozoy erasining oxirida hosil boʻlib, kembriydan oldingi va paleozoy erasida
vujudga kelgan choʻkindi, vulqon va otqindi jinslardan iborat. Unga Angliya
janubi, Ispaniyaning gʻarbi, Portugaliya, Bretan yarim oroli, Markaziy Fransiya
massivi, Vogeza, Shvarsvald, Ardenna, Slanesli Reyn, Gars togʻlari, Ural va
Novaya Zemlyadagi burmalangan yotqiziqlar kiradi. Alp burmalanishi strukturalari
tokembriy, paleozoy, mezozoy, kaynozoy eralariga mansub choʻkindi va otqindi
jinslardan tarkib topgan. Ularga Qrim, Stara-Planina, Karpat, Alp, Apennin,
Korsika, Sardiniya, Pireney, Iberiya va Bet togʻlari kiradi. Neogen boshida
koʻtarilgan togʻ tizmalari etagida Akvitaniya, Shveysariya-Bavariya, Karpat oldi
va Kavkaz oldi botiqlari, Vena, Vengriya botiqlari kabi toglararo botiqlar paydo
boʻlgan hamda ular neogen-toʻrtlamchi davrlar yotqiziqlari bilan toʻlgan. Neogen
yotkiziqdari mavjud Qora va Oʻrta dengizlar botiklari kaynozoy erasida hosil
boʻlgan. Neogenda chuqur siniklar paydo boʻlishi bilan Karpat togʻlarida, Reyn
daryosi buyida va b. joylarda vulqonlar otilgan. Keyingi davrda vulqon otilishi
Italiyada (Vezuviy, Etna va boshqalar) davom etmoqda. Togʻ tizmalarining
koʻtarilishi va pastliklarning choʻkishi Yer poʻstining eng yangi harakatlaridan
dalolat beradi.

Yevropada neft va gaz konlari paleozoy va mezozoy yotkiziqlari orasidan
(Volga-Ural, Ka-spiy boʻyi, Dnepr-Donesk, Polsha, GFR, Niderlandiya, Buyuk
Britaniya hamda Shimoliy dengiz tubi va boshqalari joylardan); Alp togʻlari
etagi va tog oraligʻidagi bukilmalarda (Ruminiya, Vengriya, Bolgariya, Italiya
va boshqalari) neft neogen yotkiziqlari orasidan topilgan. Toshkoʻmir va
koʻngʻir koʻmirning katta konlari (Don, Lvov- Volin, Moskva yoni, Pechora
havzalari, Polsha, GFR, Belgiya, Buyuk Britaniya) bor. Temir va marganes
rudalari, bok¬sit, rangli metallardan mis, nikel, kobalt, kurgʻoshin, kumush
konlari asosan gersinid mintakasida mavjud, kaliy va tosh tuzlari Ukraina,
Belorussiya, Kaspiy boʻyi va Ural oldida hamda perm yotkiziklari orasida
uchraydi. Apatit-nefelin rudalarining yirik konlari Kola yarim orolida, katta
tuz konlari Daniya, GFR va Polsha hududlarida topilgan.

Ichki suvlari Okib turadigan suvning hajmi (2850 km3) jihatidan Yevropa Yer
yuzida Janubiy Amerikadan keyin 2-oʻrinda. Yevropada suv oqimi gʻarbdan sharqqa
va shimoldan janubga tomon kamayib boradi. Yevropaning katta qismi Atlantika
okeani va uning dengizlari havzasiga, oz qismi Shimoliy Muz okeani va ichki
kavza — Kaspiy dengiziga mansub.

Sharqiy Yevropa tekisliklarida joylashgan. Volga daryosi uzunligi (3530 km),
havzasining maydoni (1360 ming km2) va oʻrtacha yillik suv sarfi (8000 m/ sek)
boʻyicha 1-oʻrinda. Boshqa daryolari: Ural, Dnepr, Don, Pechora, Dnestr,
Shimoliy Dvina. Gʻarbiy Yevropadagi eng katta daryolar: Dunay (uzunligi 2850 km,
havzasining maydoni 817 ming km2), Reyn, Elba, Visla, Luara, Taxo, Odra.
Daryolar Sharqiy Yevropa tekisliklarida kordan, qisman yomgʻirdan, Oʻrta Yevropa
tekisliklarida, asosan, yomgʻirdan, Alp togʻlarida kor, yomgʻir, qisman
muzliklarning erishidan, Oʻrta dengiz boʻyidagi karst relefli rayonlarda grunt
suvlaridan toʻyinadi. Yevropa daryolariga oqimni tartibga solib turuvchi koʻplab
suv omborlari va boshqa suv inshootlari qurilgan, ularning koʻpchiligi oʻzaro va
koʻllar bilan kanallar orqali bogʻlangan, natijada ularning transport ahamiyati
ortgan.

Yevropada notekis taqsimlangan. Ular asosan, toʻrtlamchi davrda muzlik bosgan
erlarda joylashgan. Tekisliklardagi koʻllar: Ladoga, Onega, Venern, Balaton,
Vettern, Melaren, Imandra; togʻ etagida joylashgan koʻllar: Jeneva, Lago-Majore,
Komo, Garda va boshqa Baland togʻ tepalarida „alp“ koʻllari, Apennin yarim oroli
va Islandiyada vulqon koʻllari bor. Koʻllarning suvi chuchuk. Janubi-sharqdagi
arid rayonlarda koʻl suvi shoʻr va juda minerallashgan (Elton, Bosqunchoq).
Yevropaning Osiyo bilan chegarasida dunyodagi eng katta koʻl — Kaspiy dengizi
joylashgan. Yevropaning shimoliy va shimoli-sharqida botqoqlik koʻp.

Yevropadagi muzliklarning umumiy maydoni 118 ming km2 dan ziyod. Eng yirik
muzliklari Shpitsbergen (58 ming km2), Novaya Zemlya, Frans-Iosif Yeri,
Islandiyada va Skandinaviya togʻlarida. Muzliklarning qalinligi 400 — 600 m,
ayrim joylarda 1000 m gacha. Alp togʻlari, Uralning shimoliy, Pirenei,
Serra-Nevada togʻlarida ham muzliklar bor. Tuproqlari oʻz xususiyatiga koʻra 4
mintaqa (arktika, boreal, subboreal va subtropik) zonalariga boʻlingan. Boreal
va subboreal mintaqa tuproqlari katta maydonni egallagan. Tuproqlarining
zonallik strukturasi va tiplariga koʻra Gʻarbiy Yevropaning okean iqlimli
rayonlari Sharqiy Yevropaning kontinental iqlimli rayonlaridan farq qiladi.
Arktika mintaqasida arktika va tundra tuproqlari shakllangan. Boreal mintaqada
podzollashgan, sur tusli oʻrmon, chimli torfsimon tuproqlar tarqalgan. Bu zonada
introzonal tuproqlardan allyuvial, chimli-karbonatli, torfli botqoq tuproqlari
va boshqalari bor. Togʻli rayonlarda togʻtundra, chimli-podzollashgan, sur tusli
oʻrmon tuproqlari uchraydi. Subboreal mintaqaning moʻtadil kontinental
rayonlarida qora va kashtan, qoʻngʻir chala chul tuproqlari, okean iqlimli
rayonlarda qoʻngʻir oʻrmon, chimli-karbonatli, togʻlarda podzollashgan,
togʻ-oʻtloq tuproqlari tarqalgan. Subtropik mintaqada qoʻngʻir, qizil, sariq,
boʻz-qoʻngʻir, Oʻrta dengiz atrofidagi togʻlarda togʻ qoʻngʻir va jigarrang
tuproqlar bor. Qora, qoʻngʻir va sur tusli oʻrmon hamda jigarrang tuproqli
yerlardan dehqonchilikda koʻproq foydalaniladi.„

Floristik tarkibiga koʻra Yevropa oʻsimliklari Golarktika oblastita kiradi.
Yevropa florasida Osiyo, Afrika va Shimoliy Amerika oʻsimliklariga xos oila,
turkum va turlar koʻp, endemiklar esa kam. Yevropada quyidagi oʻsimlik tiplari
mavjud: tundra, boreal yoki tayga, dasht, choʻl, subtropik oʻsimliklari. Oʻrmon
oʻsimliklari eng katta maydonni egallagan, tundra va choʻl oʻsimliklari u qadar
koʻp emas. Yevropa hududida tabiiy landshaftlar deyarli qolmagan, ular oʻrnini
oʻzgartirilgan madaniy landshaftlar egallagan. Tundra va togʻlarning landshafti
va faunasi kam oʻzgargan. Oʻrta va Janubiy Yevropada keng bargli oʻrmonlar
koʻplab qirqib yuborilgan. Tundrada yoʻsin va lishaynik, oʻt, butalar, janubida
daraxtlar oʻsadi. Tayga oʻsimliklari keng maydonda tarqalgan, janubiy chegarasi
57— 58°C sh. k.dan oʻtadi. Tayga zonasida igna bargli oʻrmonlar, oʻtloqlar,
botqoqliklar bor. Keng bargli va igna bargli aralash oʻrmonlar taygadan janubda
joylashgan va Skandinaviya janubdan Uralgacha choʻzilgan. Keng bargli
urmonlarning janubiy chegarasi Gʻarbiy Yevropada 40°C sh. k.dan, Sharqiy
Yevropada 53—54°C sh. k.dan oʻtgan. Togʻ oraligʻidagi tekisliklar (Chexiya
tekisligi, Oʻrta Du-nay tekisligi)da oʻtloqli dashtlar bor. Togʻ yon bagʻrilari
(pastdan yuqoriga) keng bargli, igna bargli, subalp butazorlari, alp oʻtloqlari
bilan qoplangan. Oʻtloqlardan yaylov sifatida foydalaniladi. Keng bargli
oʻrmonlardan janubda oʻrmonli dasht va dasht zonasi boʻlib, bu yerlar asosiy
dehqonchilik rayoni. Tabiiy oʻsimliklar faqat qoʻriqxonalardagina yaxshi
saqlanib qolgan. Chala choʻl va choʻl zonalaridan qoʻy boqiladigan yaylov
sifatida foydalaniladi. Yevropaning subtropik rayonlaridagi tekislik va togʻ
etaklarida doim yashil kserofil oʻrmon va butazorlar bor. Oʻrta dengiz
atrofidagi oʻrmonlar kesilib, oʻrni ekinzor, tokzor va sitrus oʻsimliklar
plantatsiyalariga aylantirilgan. Hayvonot dunyosi Golarktika zooge-ografik
oblastiga mansub. Hayvon turlari geografik zonalar boʻyicha, asosan oʻsimlik
tiplarining joylashishiga muvofiq tarqalgan. Tundrada iqlim sovuqligidan hayvon
turi kam. Mayda kemiruvchilar, shimol bugʻusi, qutb tulkisi, boʻri, tyulen, har
xil qushlar yashaydi. Shpitsbergenda mushkli qoʻchqorbuqa iqlimlashtirilgan.
Tayga hayvon turiga boy. Sut emizuvchilardan qoʻngʻir ayiq, boʻri, tulki, sobol,
tiyin va boshqa, turli qush, hasharot koʻp. Aralash va keng bargli urmonlarda
yovvoyi mushuk, asl bugʻu, toʻngʻiz, los va boshqa; qoʻriqxonalarda zubr
yashaydi. Kushlardan kakku, bulbul, boyoʻgʻli va boshqa bor. Oʻrmon hayvonlari,
ayniqsa yirik sut emizuvchilar juda kamayib ketgan. Sharqiy Yevropaning dasht va
chala choʻl rayonlari uchun kemiruvchilardan yumronqoziq, quyon, koʻshoyoq, suv
kalamushi va boshqa xos. Kaspiy dengizi boʻyida saygʻoq, qarsoq tulki,
qumsichqon; qushlardan burgut, bedana va boshqa koʻproq uchraydi. Oʻrta dengiz
atrofida togʻ hayvonlari yashaydi. U erda sudraluvchilar, suvda va quruqlikda
yashovchilar koʻp. Sut emizuvchilardan bezoar va alp echkilari, yovvoyi qoʻy,
jayra, Gibraltarda magot maymuni; qushlardan chumchuq, zagʻizgʻon, qaldirgʻoch;
sudraluvchilardan kaltakesak, gekkon, ilonlar, toshbaqa; suvda yashovchilardan -
baqa, qurbaqa, salamandra, triton bor.

Yevropa qitʼasining ayrim qismlarini kashf etishni kritliklar boshlab berishgan.
Ular mil. av. 16-asrdan oldinroq Kiklada arxipelagini egalladilar. Peloponnes
yarim orolda yashovchi axeylar mil. av. 15—13-asrlarda Pind va Olimp togʻlarini,
Xalqidiya yarim oroli, Shimoliy Sporada, Lemnos va Ioni orollarini kashf
qildilar. Mil. av. 9-asrda finikiyalik dengizchilar Apennin yarim oroli, Malta,
Sitsiliya, Sardiniya, Balear orollari, Pirenei yarim oroli sohillariga suzib
boradilar. Mil. av. 1-ming yillik oʻrtalariga kelganda yunonlar Janubiy Yevropa
sohillarini kashf etib boʻldilar. Mil. av. 320-tilgacha yunonistonlik Pifey
Yevropaning gʻarbiy sohillarini — Biskay qoʻltigʻidan Shimoliy dengizgacha
oʻrgandi. Mil. av. 4-asrgacha yunonlar Bolqon va Apennin togʻlari orqali oʻtib,
Sharqiy Alp togʻlarigacha borganlar. Mil. av. 58—51 yillarda Yuliy Tsezar
legionlari Fransiyaning koʻp daryolari va Buyuk Britaniyaning Temza daryosigacha
boʻlgan joylarni oʻrgandilar. Mil. av. 35 — mil. 9-yilda Oktavian Avgust
sarkardalari Markaziy Yevropaga bostirib kirib, Reyn, Dunay vodiylari, Friz
orollari bilan tanishdilar. 43—84 yillarda rimliklar Uels yarim oroli, Men va
Anglsi orollari, Pennin togʻlarigacha bordilar. 8-asrda irlandlar Farer orollari
va Islandiyaga birinchi boʻlib bordilar. 9-asrda bu orollarni normannlar
egalladilar. Ular Skandinaviya va Kola yarim orollarini shimoldan aylanib, Oq
dengizgacha yetib bordilar. Boltiq dengizining Botnik, Riga, Fin qoʻltiqlarida
suzib, barcha yirik orollarni, Neman va Gʻarbiy Dvina daryolari etaklarini kashf
etdilar. 8—9-asrlarda arablar butun Janubiy Yevropa, 711—718 yillarda oʻzlari
bosib olgan Pirenei yarim oroli bilan janubi-sharq va sharqda Emba va Yoyiq
(Ural) daryolari hamda Volga boʻyining unga Kama daryosi quyilishigacha boʻlgan
joylarini oʻrgandilar. Sharqiy Yevropaning qolgan hamma rayonlari va butun
Shimoliy Yevropani Boltiq, dengizi qoʻltiqlari va Oq dengizdan Uralgacha ruslar
tadqiq qildi. 15—16-asrlarda rus dengizchi sayyohdari Shimoliy Yevropaning butun
qirgʻoqlari boʻylab suzib, Kanin yarim oroli, Kolguev, Vaygach, Novaya Zemlya va
Shpitsbergen orollarini oʻrgandilar. 16-asr 2-yarmida rus er oʻlchovchilari
Sharqiy Yevropadagi daryo, yirik koʻllar, orol hamda yarim orollarni tadqiq
qilib, xaritaga tushirdilar. 18-asrda rus sayyohlari Ural togʻlari, Yalpi Sirt,
Kaspiy boʻyi pasttekisligi, Kumamanich botigʻi, Valday kirlari va boshqa
joylarni oʻrgandilar. Janubiy Yevropa dengizlari sohili va Atlantika okeani
sohilini 13—15-asrlarda, asosan Italiya dengizchilari batafsil tadqiq kilib
xaritaga tushirdilar. 18-asr oxirlarida fransuz, italyan, polyak va boshqa
olimlar Apennin, Alp, Karpat, Pireney, Dinara togʻlari, Markaziy Fransiya
massivini oʻrganishni davom ettirdilar. 19-asrda geolog va geograflar Alp va
Fennoskandiya togʻlarining tuzilishini, Buyuk Britaniya orolning relef
xususiyatlarini aniqladilar .

Aholisi 2000-yilga kelib 725,5 mln. kishi ga etdi. Antropologik tarkibi.
Yevropaning deyarli barcha aholisi katta evropoid irqiga mansub boʻlib, bir
necha kichik irqlarga boʻlinadi. Skandinaviya mamlakatlari, Buyuk Britaniya,
Irlandiya, Islandiya, Niderlandiya, Estoniya va Latviya hududlarida
atlantika-boltiq irqiga mansub aholi yashaydi. Yevropaning markaziy viloyatlari
va uning sharqiy qismida oʻrta evropa irqiga mansub turli xalqlar bor. Adriatika
dengizi sharqidagi mamlakatlarda, Gresiya shimoli, Bolgariya, Avstriya janubi va
Italiya shimoli (Tirol), Qora dengizning shimoliy, gʻarbi va sharqida istiqomat
qiluvchi aholi bolqon-kavkaz iqkiga kiradi. Ispaniya, Italiyaning katta qismi,
Fransiya, Gresiya janubi, Oʻrta dengiz orollarida hind-oʻrta dengiz irqiga,
Litva, qisman Latviya va Shimoliy Yevropaning Rossiya qismida oq dengiz-boltiq
irqiga mansub xalqlar yashaydi. Yevropaning Ural va Volga havzalari va boshqa
hududlarda turli irqqa mansub xalqlar bor..

Yevropa xalqlari tillarining koʻpchiligi hind-evropa tillari oilasiga mansub.
Sharqiy va Janubiy-Sharqiy Yevropada slavyanlar guruhiga mansub xalqlar
joylashgan. Ruslar, ukrainlar, beloruslar — sharqiy slavyanlar; polyaklar,
chexlar, slovaklar — gʻarbiy slavyanlar; bolgarlar, makedonlar, serblar va
chernogorlar janubiy slavyanlarni tashkil etadi. Shimoliy va Markaziy Yevropada
olmon tillirida soʻzlashuvchi xalqlar — olmonlar, avstriyaliklar,
shveysariyaliklar, lyuksemburglar, gollandlar, flamandlar, inglizlar,
shotlandlar, danlar, shvedlar, norveglar, islandlar va boshqalar yashaydi,
Janubi-Gʻarbiy Yevropa aholisi roman tillarida soʻzlashuvchi xalqlar —
italyanlar, fransuzlar, ispanlar, portugallar, ruminlar, moldavanlar va
boshqalardan iborat. Janubi-Sharqiy Yevropadagi hind-oriylar guruhiga mansub
loʻlilarning koʻpchiligi va barcha mamlakatlarda istiqomat qiluvchi deyarli
hamma yaxudiylar (rasmiy tili — idish, ivrit tili) mahalliy tilda soʻzlashadi.
Grek tili va albanlar tili hind-evropa tillarining alohida guruhiga kiradi.
Yevropa aholisining salmoqli qismini ural-oltoy xalqlari tillarida
soʻzlashuvchilar tashkil etadi. Finlar, estonlar, karellar, mordvalar, marilar,
udmurtlar, vengerlar va boshqa ugorfin tillarida, chuvashlar, tatarlar,
boshkirdlar, gagauzlar va boshqa turkiy tillarda gaplashadi. Yevropada xristian
dini, asosan ikki oqim (pravoslavie va katolitsizm)ga boʻlinadi; shuningdek,
16—17-asrlardagi reformasiya davrida katolik cherkovidan ajralib chiqqan
protestantizm va boshqa diniy oqimlar bor. Sharqiy va Janubi-Sharqiy Yevropa
xalqlarida pravoslavie, Janubi-Gʻarbiy Yevropa aholisi oʻrtasida katolitsizm
keng yoyilgan. Yevropadagi turkiy xalqlar, albanlar, loʻlilarning koʻpchiligi,
shuningdek, bosniylar va bolgarlarning bir qismi islom diniga, yahudiylar
iudaizmga eʼtiqod qiladi.

Yevropaning hozirgi siyosiy xaritasi 1990-yillardagi siyosiy oʻzgarishlardan
soʻng yangilandi. Bir qancha davlatlar, jumladan shoʻrolar ittifoqining barham
topishi, Yugoslaviyaning parchalanishi, Chexoslovakiyaning Chexiya va
Slovakiyaga boʻlinishi natijasida bir qancha yangi davlatlar vujudga keldi, GDR
va GFR birlashdi.



https://uz.wikipedia.org/wiki/Fransiya

Fransiya (France), Fransiya Respublikasi (République Française) — Gʻarbiy
Yevropadagi davlat. Gʻarbda va shim. da Atlantika okeani hamda LaMansh boʻgʻozi,
jan.da Oʻrta dengiz bilan oʻralgan. Maydoni 547,03 ming km². Aholisi 66,7 mln.
kishi (2016). Poytaxti — Parij shahri Maʼmuriy jihatdan 22 region (viloyat), 96
departamentga boʻlingan. Fransiya tarkibida dengiz orti departamentlari
(Gvadelupa, Martinika, Gviana, Reyunon), dengiz orti xududlari (Taiti, Yangi
Kaledoniya, Fransiya Polineziyasi, Tinch okeandagi Uollis va Futuna o.lari va
boshqalar), hududiy birliklar (Mayotta va SenPyer va Mikelon) bor.

Iqlimi asosan uch xil: okean, kontinental va dengiz ikdimi. f. iqlimi qishloq
xoʻjaligi uchun qulay. Mamlakatning koʻp qismida okean iqlimi. Gʻarb va shim.da
Atlantika okeanidan nam havo oqimi kelib, moʻʼtadil iklimni hosil qiladi: yozda
salqin, qishda iliq. Yil boʻyi yomgʻir yogʻib turadi. Oʻrta dengiz soxdllari,
Yura, Rona pasttekmsliklari va Korsikaning iqlimi subtropik. U yerlarda qish
iliq, yoz esa quruq va issiq. Sharq va shim.sharkdagi tekislik hamda
pasttekisliklarda yanvarfev.da oʻrtacha temperatura 13°, gʻarb va jan.gʻarbda
5—7°, mamlakat jan.da 8—10°. Iyul va avg .da tekisliklarda 16—18°, shim.da
20—22°, jan. gʻarbda 23—24". Yillik yogʻinning eng kupi (1500–2000 mm) Alp,
Vogez, Sevenn va Pirenei togʻlarining gʻarbiy qismiga toʻgʻri keladi. Yirik
daryolari: Luara, Rona, Sena, Garonna, mamlakat sharqida Reyn daryosining bir
qismi oʻtgan. F.da koʻl kam, Jeneva koʻlining koʻp qismi Shveysariya xududida
joylashgan. Tuprogʻi qoʻngʻir oʻrmon tuproqlari, shoʻrxok kulrang , chimli
kulrang , qoʻngʻir rendzin, kulrang xamda "terra rossa" deb ataluvchi qizil
tuproqlardan iborat. Oʻrmonlar mamlakat hududining 20% ni tashkil etadi. Shim.da
keng bargli urmonlar (dub, qayin, shumtol), Oʻrta dengiz sohilida dub va
qaragʻay usadi. Hayvonot dunyosi: sut emizuvchilardan yovvoyi oʻrmon mushugi,
tulki, boʻrsiq, bugʻu, kiyik, toʻngʻiz, olmaxon, quyon; togʻ tepalarida togʻ
echkisi, olmaxon, alp sugʻuri, qora echki uchraydi. Qushlardan kaklik, bulduruq,
loyxurak, yakantovuq, olaqargʻa, qorayaloq, chumchuq, kaptar, burgut, jan. da
qizil gʻoz yashaydi. Daryolarda turli baliklar bor. Mamlakat hududining 10%
himoya ostiga olingan. Ular: milliy bogʻ (Ekren, Sevenn va boshqalar), hududiy
milliy bogʻ va kichik tabiiy qoʻriqxonalar. Koʻp qoʻriqxonalar togʻlarda
joylashgan (Alpdagi Vanuaz va Pelvu milliy bogʻlari, Pireneydagi Neuvyel
qoʻriqxonasi).

F. hududida odam juda kddim zamondan, taxminan 1 mln. yildan buyen yashab
keladi. Miloddan avvalgi 6—5-asrlarda F. hududining deyarli barcha qismida kelt
qabilalari (rimliklar ularni gallar, mamlakatni Galliya deb atashgan) yashagan.
Miloddan avvalgi 2-asr oxiri — 1-asr Urtalarida Galliyani rimliklar bosib oldi.
Milodiy 2—4-asrlarda aholi oʻrtasida xristianlik tarqaldi, romanlashtirish
natijasida lotin tili kelt tillarini siqib chiqardi. 3—6-asrlarda Galliyani
german qabilalari (vestgotlar, burgundlar, franklar) bosib olib, uning xududida
bir qancha davlatlarni tashkil qildi. Ular orasida eng kattasi Frank davlati edi
("Fransiya" franklar nomidan kelib chiqqan). Karolinglar imperiyasining
parchalanishi (843) natijasida Gʻarbiy Frank qirolligi tashkil topdi. Shu
davrdan F. mustaqil davlat boʻlib qoldi. 10-asrdan mamlakat "F." deb atala
boshladi. 1302 y. dastlabki Bosh shtatlar chaqirilib, tabaqali monarxiya
oʻrnatildi. F. bilan Angliya urtasida boʻlgan Yuz yillik urush (1337—1453)
natijasida ishlab chiqarish va savdo keskin kamaydi, xalq ommasining ahvoli
ogʻirlashib, Jakeriya (1358) va xalq qoʻzgʻolonlari boʻlib oʻtdi. 15-asr
2yarmida F. iqtisodiyoti astasekin qayta tiklandi, qirol hokimiyati
mustahkamlandi. 16— 17-asrlardan iqtisodiy rivojlanish davri boshlandi. F.
qirollari Gʻarbiy Yevropada oʻz siyosiy taʼsirini oʻrnatishga uringan
Gabsburglar bilan uzoq muddat kurash olib bordilar (q. Oʻttiz yillik urush).
17-asrga kelib F. mustamlakachilik siyosatini boshladi: Amerika (Kanada,
VestIndiya) va Hindistonning bir qismini bosib oldi. 17-asrning 2yarmida
F.Gʻarbiy Yevropaning eng kuchli davlatiga aylandi. Ammo Ispaniya merosi uchun
boʻlib oʻtgan urush (1701 — 1714) va nihoyat Yetti yillik urush (1756—1763)
natijasida F.ning Shim. Amerika (Kanada va boshqalar) hamda Hindistondagi
deyarli barcha mustamlakalari Angliyaga oʻtdi. 16— 17-asrlarda fransuz millati
shakllandi, shim. fransuz tili yagona til sifatida keng tarqaddi. 18-asr oxirida
oʻtgan Buyuk fransuz inqilobi natijasida, ayniqsa, uning choʻqqisi boʻlgan
yakobinchilar diktaturasi davrida absolyutizm munosabatlari yemirildi. Yangi
saylangan Milliy konvent 1792 y. 22 sentabrda F.da respublika tuzumini oʻrnatdi.
Konvent 1793 y. 24 iyunda demokratik konstitutsiyani qabul qildi. Aksilinqilobiy
termidor Konvent (1794—1795) va Direktoriya rejimi (1795—1799) dan soʻng
Napoleon I Bonapartning Birinchi imperiya shaklidagi harbiy diktaturasi (dastlab
konsullik, 1804 yildan imperiya) urnatiddi. Napoleon davrida F. kupgina
bosqinchilik urushlarini olib bordi, F. hududi birmuncha kengayib, Yevropada
F.ga tamomila qaram bulgan davlatlar paydo boʻldi. Ammo shunga qaramay, F.ning
Yevropada oʻz hukmronligini oʻrnatishga boʻlgan intilishi magʻlubiyatga uchradi.
1814—1815 va 1815—1830 yillarda Burbonlar monarxiyasi qayta tiklandi. 1815 y.
martda Napoleon yana hokimiyatni egalladi, yuz kundan keyin Vaterloo yonidagi
jangda (1815 y. 18 iyun) u magʻlubiyatga uchragach, Parij sulhiga muvofiq, F.
1790 y.gi chegarasiga qaytarildi. 1830 y. Iyul inqilobi natijasida Burbonlar
sulolasi agʻdarib tashlandi. F.da monarxiya vujudga keldi, orleanlik gersog Lui
Filipp qirol deb eʼlon qilindi.

1848 y. fevral inqilobi natijasida F.da Iyul monarxiyasi tugatilib, Ikkinchi
Respublika qaror topdi (184852). 1851 y. 2 dek.da boʻlib oʻtgan davlat
toʻntarishidan soʻng Lui Napoleon Bonapartning harbiy diktatura tuzumi
oʻrnatildi. 1852 y. 2 dek.da u Napoleon III nomi bilan imperator deb eʼlon
kilindi. Ikkinchi imperiya deb nomlangan tuzum karor topdi (1852— 70).
Demokratik erkinliklar bekor qilindi. Ikkinchi imperiya toʻxtovsiz bosqinchilik
urushlari olib bordi. 1870—1771 yillardagi F. — Prussiya urushida F. yengilib
turgan sharoitda (1870) Sentabr inqilobi yuz berdi. Ikkinchi imperiya barham
topdi. F. respublika deb eʼlon qilindi. Ammo hokimiyatni respublikachilar
egallab oldi. Xalqning inqilobiy faolligidan qoʻrqqan Muvaqqat xukumat amalda
taslimchilik siyosatini olib bordi. Hukumatning ishchilarni qurolsizlantirish
siyosatiga karshi Parij ishchilari 1871 yil 18 martda qoʻzgʻolon koʻtarib,
Parij: kommunasini eʼlon qildilar. 1871 y. Frankfurt sulh shartnomasiga koʻra,
F. Elzas va Lotaringiyaning talaygina qismidan mahrum boʻlib, Olmoniyaga katta
tovon toʻladi. Monarxiyachilarning monarxiyani qayta tiklashga urinishlari
muvaffaqiyatsizlikka uchradi. 1875 y. Milliy majlis tomonidan Uchinchi
Respublika (1870— 1940) konstitutsiyasi kabul qilindi. 19-asr oxiriga kelib, F.
mustamlakachilik imperiyasi koʻlami va iqtisodiy ahamiyati jihatidan Buyuk
Britaniyadan soʻng 2oʻringa chiqdi. 20-asr boshlarida F. sanoati tez surʼatda
rivojlandi, lekin u 1-jahon urushigacha agrarindustrial mamlakat boʻlib
qolaverdi. F. bilan Olmoniya oʻrtasidagi ziddiyatlar kuchayishi sababli
1891—1893 yillarda F. — Rossiya ittifoqi tashkil topdi. Bu ittifoq 1904 y.gi F.—
Buyuk Britaniya bitimi bilan Antantanp tashkil etishda muhim rol oʻynadi. F.
1jaqon urushi (1914—1918)da qatnashdi. Olmoniyaning urushdagi harbiy
magʻlubiyatidan foydalanib, F. Yevropada oʻzining hukmronligini oʻrnatishga
harakat qildi. 30-yillardagi jahon iqtisodiy boʻhroni F.da boshqa mamlakatlarga
nisbatan kechroq boshlandi va uzoqroq davom etdi. Mamlakatda fashistik guruhlar
faollasha boshladi. Fashizm xavfiga qarshi F.dagi demokratik kuchlar Xalq
frontiga uyushib, harakat qildilar (1935). 1936 y. iyunda Xalq fronti madadiga
tayangan hukumat tuzildi. 1938 y. boshlarida reaksiya kuchlari Xalq frontiga
rahna solib, yangi xukumat tuzishga muvaffaq boʻldilar. 1939 y. 3 sentabrda F.
Olmoniyaning F. ittifoqchisi boʻlgan Polshaga hujumidan soʻng unga qarshi urush
eʼlon qildi. Ammo Polshaga yordam berish uchun hech qanday tadbir koʻrilmadi.
1940 y. may oyida Olmoniya qoʻshinlari F. hududiga bostirib kirdi. 10 iyunda
F.ga Italiya urush eʼlon qildi. 14 iyunda esa Olmoniya qoʻshinlari Parijni
urushsiz egalladilar. 22 iyunda F. hukumati taslim boʻlish shartlariga rozi
boʻldi. Olmoniya qoʻshinlari F. hududining 2/3 kismini bosib oldi. Mamlakatning
qolgan qismini boshqarish uchun Vishi shahrida A. F. Peten boshchiligida
qoʻgʻirchoq (Vishi) hukumati tuzildi. 1942 y. 11 noyabrda Germaniya bilan
Italiya bu xududni ham ishgʻol qildi. Fransuz xalqi fashistlar okkupatsiyasining
dastlabki kunlaridanoq Qarshshshk koʻrsatish harakatinm boshlab yubordi. 1940 y.
general Sh. de Goll boshchiligida "Ozod Fransiya" harakati (1942 yildan
"Kurashayotgan Fransiya") tuzildi. Bu harakatga F.ning Afrikadagi mustamlakalari
(Chad, Kamerun, Oʻrta Kongo, Gabon va boshqalar)ning fransuz harbiy qismlari va
maʼmurlari ham qoʻshildi. 1941 y. 24 sentabrda de Goll fransuz milliy
qoʻmitasini tashkil etdi, bu qoʻmita keyinroq muhojirlikdagi F.
hukumatiningoʻzagi boʻldi. 1943 y. 3 iyunda Jazoirda general de Goll
raqbarligida F. Milliy ozodlik qoʻmitasi (FMOQ) tuzildi. 1944 y. 2 iyunda AQSH,
Buyuk Britaniya va SSSR tomonidan tan olingan FMOQ F. respublikasining Muvaqqat
hukumatiga aylandi. 1944 yil oxmriga kelib, F. hududi fransuz vatanparvarlari va
Angliya, Amerika qoʻshinlari tomonidan ozod etildi.

2-jahon urushida mamlakat iqtisodi katta zarar koʻrdi. Uning xalqaro mavqei
pasayib, F. mustamlakachilik imperiyasining parchalanishi boshlandi. 1946 y. 24
dek.da demokratik ruxdagi yangi konstitutsiya qabul kilindi.

Toʻrtinchi respublika davri (1946—1958) boshlandi. 1949 y. Shim. Atlantika
shartnomasi tashkiloti (NATO)ga aʼzo boʻldi. Mamlakat va armiya ichidagi
reaksion kuchlar 1958 yil mayda Jazoirda respublikaga qarshi isyon koʻtardilar.
Jazoirdagi fransuz armiyasi qoʻmondonligi de Goll boshchiligida "milliy najot"
hukumatini tuzishni talab qildi. 1 iyunda Milliy majlis de Gollga hukumat tuzish
vakolatini berdi. 1958 i. yangi konstitutsiya qabul qilindi. Sh. de Goll
prezident etib saylandi. Shu yildan F. Beshinchi respublika nomini oldi.
60-yillarda F. Afrikadagi mustamlakalari — Gvineya, Sudan, Madagaskar, Dagomeya
(hozirgi Benin), Niger, Yuqori Volta (hozirgi Burkina Faso), Fil Suyagi
Qirgʻogʻi (hozirgi Kotd’ Ivuar), Chad, Markaziy Afrika Respublikasi, Kongo,
Gabon, Mavritaniya, Togo, Kamerun va Jazoirga mustaqillik berishga majbur
boʻldi. 1966 yil martda F. NATO harbiy tashkilotidan chiqib, oʻz hududidagi AQSH
harbiy bazalarini tugatdi. 1965 yil 19 dek.da Sh. de Goll qaytadan 7 yilga
prezident etib saylandi. 1968 yilgi talabalar gʻalayoni va umumiy ish tashlash
harakatlari, ijtimoiy siyosiy tanglik F.ni larzaga keltirdi. 1968 yil kuzda
Beshinchi respublika tuzumi chuqur moliyaviy tanglikni boshidan kechirdi. F. oʻz
oltin valyuta rezervlarining yarmini yoʻqotdi, frankning kursi beqaror boʻlib
qoldi. 1969 yil de Goll maʼmuriyhududiy boshqarish tizimini oʻzgartirish va
Senatni isloh qilish toʻgʻrisida referendum oʻtkazdi, ammo muvaffaqiyat
qozonmadi. Natijada de Goll isteʼfoga chiqsi. 1969 yil "Respublika uchun
demokratlar ittifoqi" partiyasining nomzodi J. Pompidu, 1974 yil Mustaqil
respublikachilar milliy federatsiyasi rahbari Valeri Jiskar d’ Esten, 1981 yil
soʻl kuchlar yetakchisi Fransua Mitteran prezident etib saylandi. 1986— 88
yillar oʻng va soʻl kuchlar bahamjihatligining birinchi davri boshlandi va 1988
yil F. Mitteran yana prezident etib saylandi. 1995 yil prezident saylovi
natijasida Jak Shirak hukumat tepasiga keldi. 2000 yil 25 sentabrdagi
referendumga asosan prezidentlik davri 7 yildan 5 yilga oʻzgartirildi. 2002 yil
J. Shirak qayta prezident etib saylandi. F. — 1945 yildan BMT aʼzosi. OʻzR
mustaqilligini 1992 yil 3 yanvarda tan olgan va 1992 yil 1 martdan diplomatiya
munosabatlari oʻrnatgan. Milliy bayrami — 14 iyul — Bastiliya ishgol qilingan
kun (1789).

Fransiya, Farangiston (Fransuz Respublikasi, fransuzcha République française)
G‘arbiy Yevropadagi mamlakatdir. Hududiga Dunyo okeanidagi ba’zi orollar va
boshqa qit’alardagi yerlar ham kiradi. Poytaxti - Parij shahri. Davlat nomi
frank qabilalari nomidan kelib chiqqan.



https://uz.wikipedia.org/wiki/O%CA%BBzbekiston_milliy_ensiklopediyasi

Oʻzbekiston milliy ensiklopediyasi (OʻzME) — Oʻzbekiston Respublikasida
chiqarilgan 14 jildli universal milliy ensiklopediya. Ensiklopediya kirill
yozuvida yozilgan. OʻzME Oʻzbekiston milliy ensiklopediyasi Davlat ilmiy
nashriyoti tomonidan nashr etilgan. OʻzMEdagi aksar maqolalar Sovet davrida
chiqariglan 14 jildli Oʻzbek sovet ensiklopediyasidan olingan.

Ensiklopediyaning barcha 12 jildi 2000-2006-yillarda nashr qilingan. O‘zMEda
O‘zbekiston Respublikasi haqidagi materiallar bilan birgalikda umumbashariy
maʼlumotlar ham berilgan. O‘zMEning 1-11-jildlarida umumiy hajmi 1600
nashriyot-hisob tabog‘ini tashkil etgan qaryib 50 ming maqola berilgan. O‘zME
har bir jildida 800-1200 atrofida rangli va oq-qora suratlar, xaritalar o‘rin
olgan. Ensiklopediyani tayyorlashda besh mingga yaqin muallif va taqrizchilar
qatnashgan. OʻzMEning 12-jildi maqolalari faqat O‘zbekistonga tegishlidir.

Oʻzbekiston milliy ensiklopediyasi Oʻzbekiston milliy ensiklopediyasi Davlat
ilmiy nashriyoti tomonidan nashr etilgan. 1996-yil 4-sentabrda O‘zbekiston
Respublikasi Vazirlar Mahkamasi „O‘zbekiston Respublikasi Qomusini nashr etish
to‘g‘risida“ qaror qabul qilgan. Shu qaror asosida universal ensiklopediyaning
soha soʻzliklarini tuzishga kirishib, mezonlar ishlab chiqilgan.

Vazirlar Mahkamasining 1997-yil 20-martda „O‘zbekiston milliy ensiklopediyasi
Davlat ilmiy nashriyotini tashkil etish to‘g‘risida“ 154-qarori qabul qilingach,
bu ishni amalga oshirishga kirishilgan. Qarorda 12 jildli universal O‘zMEning
ilmiy-nazariy va g‘oyaviy-siyosiy yo‘nalishi belgilab berilgan. Shu qaror
asosida O‘zbekiston milliy ensiklopediyasi Davlat ilmiy nashriyoti tuzilgan.

O‘zMEning mazmun va mundarijasini belgilashda jahon qomuschiligi anʼanalaridan
va mamlakatda orttirilgan ijobiy tajribalaridan foydalanilgan. O‘zME maqsadi va
vazifalari uning 1-jildi muqaddimasida bayon qilingan.

O‘zMEda O‘zbekiston Respublikasi haqidagi materiallar bilan birgalikda
umumbashariy maʼlumotlar ham berilgan. Ensiklopediyadagi maqolalarning 60 foizi
ijtimoiy, qolgan 40 foizi esa tabiiy fanlar boʻyichadir. O‘zMEda koʻpgina
zamonlar va xalqlarga mansub mashhur shaxslar, kashfiyotchilar, sayyohlar, fan,
texnika, adabiyot va sanʼat namoyondalari, taniqli davlat va siyosat arboblari
to‘g‘risida maqolalar kirgan. Bu borada tegishli mezon ishlab chiqilgan.

O‘zMEning asosiy ilmiy tayanchi — Bosh tahrir hay’atidir. Uning ro‘yxati
Oʻzbekiston Respublikasi Vazirlar Mahkamasining 1997-yil 20-martda „Oʻzbekiston
milliy ensiklopediyasi Davlat ilmiy nashriyotini tashkil etish toʻgʻrisida“gi
154-qarori bilan tasdiqlangan. Bundan tashqari fan sohalari bo‘yicha 160 dan
ziyod kishini birlashtirgan 23 ta ilmiy-maslahat kengashi ham tuzilgan. Ularning
ro‘yxati har bir jild sarvarag‘i va uning orqasida berib borilgan. O‘zME 12
jildini tayyorlash jarayonida O‘zME Bosh tahrir hay’atining 20 martadan ziyod
kengaytirilgan yig‘ilishi bo‘lib o‘tgan.

O‘zMEning 1-jildi 2000-yil 30-dekabrda nashrdan chiqdi. O‘zME 1-jildi
O‘zbekiston Respublikasi Prezidenti Islom Karimovning „O‘zbekiston milliy
ensiklopediyasi o‘quvchilari“ga yo‘llagan tabrigi bilan boshlangan.
Ensiklopediyaning umumalifbo harfidagi so‘nggi 11-jildining nashri 2005-yilda
yakunlandi. Ensiklopediya hozirgi „O‘zbekiston“ nashriyot-matbaa ijodiy uyida
bosilgan.

Ensiklopediyani tayyorlashda besh mingga yaqin muallif va taqrizchilar
qatnashgan. O‘zMEning 1-11-jildlarida umumiy hajmi 1600 nashriyot-hisob
tabog‘ini tashkil etgan qariyb 50 ming maqola berilgan. Buning 40 foizdan ziyodi
(20 mingdan ortig‘i) O‘zbekiston mavzusiga bag‘ishlangan. Umumbashariy
maqolalarning ham anchagina qismi O‘zbekiston bilan uzviy bog‘liq holda
yoritilgan.

O‘zME 1-11-jildlarida faqat adabiyot sohasidan 56,124 muallif tabog‘ida 1538 ta
maqola (12-jildda bu sohadan 10,3 muallif tabog‘idagi hajmda) maqola o‘rin
olgan. Tilshunoslik sohasidan 22,162 muallif tabog‘i hajmida 538 ta maqola,
madaniyat va sanʼat sohasidan 94,19 muallif tabog‘ida 4000 dan ziyod maqola
berilgan.

O‘zME har bir jildida 125-130 nashriyot-hisob tabog‘ida material berilgan.
Bundan tashqari 800-1200 atrofida bezaklar: rangli va oq-qora suratlar,
xaritalar o‘rin olgan. Har bir jildni tayyorlashda 800 dan ziyod mualliflar,
taqrizchilar qatnashgan.

O‘zMEning 12-jildi maqolalari faqat O‘zbekiston haqidadir. 12-jildiga kiritilgan
maqolalar, oldingi jildlardagi kabi alifbo tartibida emas, muayyan mavzu
bo‘yicha joylashtirilgan. Kitob shartli ravishda 17 bo‘limga bo‘lingan. Har bir
bo‘lim o‘zining mohiyatidan kelib chiqib boblarga, ular esa bandlarga
ajratilgan. Shu tarzda ensiklopediya bo‘limlaridan muayyan mavzuni ochib
beradigan, bir tizimga solingan batafsil axborotlar berilgan. Bu jildda mamlakat
tarixi mustaqillik yillarida qabul qilingan davrlashtirish asosida eng qadimgi
davrlardan to hozirgi kungacha xronologik tarzda izchil yoritilgan.
Ensiklopediya sahifalaridagi maqolalarda mamlakatning bugungi kundagi hayoti,
oʻzbeklarning bunyodkorlik mehnati va yutuqlari haqida maʼlumot berilgan. Ushbu
jildda tegishli maqolalarga monand 800 dan ziyod rangli, oq-qora surat, xarita
va boshqa bezaklar bor.

O‘zME nashrdan chiqa boshlaganidan keyin „Xalq so‘zi“, „O‘zbekiston adabiyoti va
sanʼati“, „O‘zbekiston ovozi“, „Hurriyat“, „Toshkent haqiqati“, „Toshkent
oqshomi“ va boshqa gazetalarda, „Tafakkur“, „Jahon adabiyoti“, „Saodat“ va
boshqa jurnallarda taqrizchilar, axborot-reklama shaklidagi maqolalar, radio va
televideniyeda eshittirish va ko‘rsatuvlar berildi.

Oʻzbekkino kompaniyasi O‘zbekiston Respublikasi ilmiy-ommabop va hujjatli
filmlar ijodiy studiyasi 2006-yilda O‘zME haqida „Javohirlar xazinasi“ filmini
yaratdi. 2006-yil 23-avgustda Alisher Navoiy nomidagi sanʼat saroyida ushbu film
taqdimoti bo‘lib o‘tdi.

O‘zMEning jildlari 2004- va 2005-yillarda MDH mamlakatlari orasida oʻtkazilgan
„Kitob sanʼati“ koʻrgazmalarida namoyish qilingan. Bu koʻrgazmalarda OʻzME ikki
marta maxsus diplom bilan taqdirlangan.

Oʻzbekiston milliy ensiklopediyasini Oʻzbekiston milliy ensiklopediyasi Davlat
ilmiy nashriyoti tayyorlagan. O‘zbekiston milliy ensiklopediyasi Davlat ilmiy
nashriyoti soha ensiklopediyalari, izohli va ko‘p tilli lug‘atlar,
maʼlumotnomalar tayyorlaydi va nashr etadi. Dastlab O‘zbekiston hukumatining
„O‘zbek sovet ensiklopediyasi Bosh redaksiyasini tashkil etish haqida“gi qarori
(1968-yil 18-yanvar) bilan Toshkentda Oʻzbekiston Respublikasi Fanlar
Akademiyasi tarikibida (O‘zbekiston Fanlar akademiyasi Til va adabiyot
institutining 1965-yil tuzilgan ensiklopediya bo‘limi negizida) O‘zbek sovet
ensiklopediyasi Bosh redaksiyasi nomi bilan tashkil etilgan. 1990-yildan
1997-yilga qadar „Qomuslar Bosh tahririyati“ deb yuritilgan.

O‘zbekiston Respublikasi Vazirlar Mahkamasining 1997-yil 20-martdagi 154-sonli
qarori bilan „O‘zbekiston milliy ensiklopediyasi“ Davlat ilmiy nashriyotiga
aylantirilgan. Vazirlar Mahkamasining 2004-yil 11-iyundagi qarori asosida
nashriyotga Abdulla Qodiriy nomidagi Xalq merosi nashriyoti va Abu Ali ibn Sino
nomidagi Tibbiyot nashriyoti qo‘shilishi munosabati bilan qayta tashkil etilgan.
Nashriyotning asosiy faoliyati jamiyat hayotining barcha sohalari bo‘yicha
ensiklopedik nashrlar, lug‘atlar, maʼlumotnomalar, o‘zbeklarning tarixiy,
madaniy merosi, qadriyatlari, tibbiyoti, sport va boshqa nashrlarga bo‘lgan
aholi ehtiyojini qondirishdan iborat.

Nashriyotda 2007-yil 1-yanvarga 6 ta ilmiy tahririyat: Ilmiy uslubiyat va
so‘zlik; Ijtimoiy-iqtisodiy fanlar; Tabiiy fanlar; Tibbiyot; Adabiyot va sanʼat;
Tarix va qadriyatlar tahririyatlari hamda Ishlab chiqarish, Buxgalteriya va
iqtisodiy tahlil bo‘limlari bor. Nashriyotga ilmiy-metodik rahbarlikni
jamoatchilik asosida ishlaydigan Bosh tahrir hay’ati amalga oshiradi. Uning
tarkibiga olimlar, jamoat arboblari, nashriyot rahbarlari kirgan. Bosh tahrir
hay’ati O‘zMEni mukammallashtirishda qatnashadi, har bir jild materiallarini
nashrga tavsiya etadi.

Nashriyot ilmiy tahririyatlari huzurida fan sohalari bo‘yicha ilmiy-maslahat
kengashlari ham tuzilgan. Ularning aʼzolari Bosh tahrir hay’ati aʼzolari
rahbarligida ishlaydi hamda muayyan sohaning so‘zligi va maqolalarini ko‘rib
chiqib tasdiqlaydi. 1971-1980-yillar mobaynida 14 jildli universal „O‘zbek sovet
ensiklopediyasi“ (O‘zSE, Beryniy nomidagi O‘zbekiston Davlat mukofotiga sazovor
bo‘lgan, 1981) nashr etildi. Unda 40 mingdan ziyod maqola joylashgan.
Mazmun-mundarijasi bilan sovet mafkurasiga xizmat qilgan.

Oʻzbekiston milliy ensiklopediyasidagi aksar maqolalar Oʻzbek sovet
ensiklopediyasi dan olingan. Koʻplab maqolalar OʻzSEdan OʻzMEga hech bir
oʻzgartirishsiz olingan. Baʼzi hollarda olingan maqolalarga kichik
oʻzgartirishlar kiritilgan. Masalan, qoʻshimchalar, qisqartmalar oʻzgartirilgan,
iloji boʻlsa ruscha atamalar oʻzbekchaga oʻgirilgan, baʼzi hollarda OʻzME da
OʻzSE dagiga qaraganda yangiroq maʼlumot berilgan. Masalan, Nigeriyadagi Aba
shahri haqidagi va diod haqidagi maqolalarda shu kichik farqlarni kuzatish
mumkin. Ammo, OʻzME va OʻzSE dagi maqolalar umuman olganda bir-biriga juda
oʻxshash:



https://uz.wikipedia.org/wiki/Birlashgan_Qirollik

Buyuk Britaniya, Britaniya, (ingl. Great Britain) Buyuk Britaniya va Shimoliy
Irlandiya Birlashgan Qirolligi (ingl. United Kingdom of Great Britain and
Northern Ireland) — Shimoli-Gʻarbiy Yevropadagi davlat. Buyuk Britaniya oroli
(mamlakat hududining 90 %i shu orolda) va Irlandiya orolining shimoli-sharqiy
qismida hamda ularga yondosh mayda orollar (Anglsi, Uayt, Normand, Orkney,
Gebrid, Shetlend va boshqalar)da joylashgan. Gʻarbdan Atlantika okeani, sharqaan
Shimoliy dengiz oʻrab turadi. Buyuk Britaniya mamlakat asosiy qismining nomi
bilan koʻpincha Angliya deb ataladi. Maydoni 244,1 ming km2. Aholisi 63.23 mln
kishi (2012-yil). Poytaxti — London shahri. Tarixan tarkib topgan va milliy
jihatdan har xil boʻlgan 4 maʼmuriy siyosiy qism (Angliya, Uels, Shotlandiya va
unga yondosh orollar, Shimoliy Irlandiya) dan iborat. Men va Normand orollari
mustaqil maʼmuriy hudud hisoblanadi.

Buyuk Britaniya konstitutsion monarxiya. Davlat boshligʻi qirol (qirolicha).
Mamlakatning konstitutsiyasi yoʻq. 1215-yilgi Ulugʻ Erkinliklar hartiyasi,
1679-yilgi Xabeas korpus akti, 1931-yilgi Vestminster statuta, 1969-yilgi Xalq
vakilligi toʻgʻrisidagi akt va boshqa eng muhim parlament hujjatlari
hisoblanadi. Qonun chiqaruvchi hokimiyatni qirol (qirolicha) va parlament (u
ikki palatadan iborat: Lordlar palatasi va Jamoalar palatasi), ijrochi
hokimiyatni bosh vazir boshchiligidagi hukumat (vazirlar mahkamasi) amalga
oshiradi. Bosh vazirni qirol (qirolicha) tayinlaydi. Hukumat aʼzolari parlament
aʼzolaridan boʻlishi kerak. Buyuk Britaniya tarkibidagi Angliya, Uels va
Shotlandiya oʻzining sud tizimiga, mahalliy boshqaruv organlariga ega. Shimoliy
Irlandiya maʼmuriy muxtoriyat huquqiga ega boʻlib, uni qirol (qirolicha)
tayinlagan gubernator boshqaradi. Buyuk Britaniya oʻtmishda Britaniya imperiyasi
tarkibida boʻlgan mamlakat va hududlarni birlashtiruvchi Hamdoʻstlikka
boshchilik qiladi.



https://uz.wikipedia.org/wiki/Italiya

Italiya (Italia), Italiya Respublikasi (Repubblica Italiana) — Yevropa jan. da,
Oʻrta dengiz havzasida joylashgan davlat. Apennin ya.o., Sitsiliya, Sardiniya va
b. kichik orollarni oʻz ichiga olgan. Mayd. 301,2 ming km2. Aholisi 60,92 mln.
kishi (2012). Maʼmuriy jixatdan 20 viloyat (regione)ra boʻlinadi. Poytaxti — Rim
sh.

Aholisining 98% dan koʻprogʻi italyanlar; qolgan qismi retoromanlar, tirollar,
fransuzlar, sloven va xorvatlar, shuningdek, albanlar, katalonlar va b. Rasmiy
tili — italyan tili. Asosiy din — katolik dini. Aholining 67% shaharlarda
yashaydi. Yirik shaharlari: Rim, Milan, Neapol, Turin, Genuya, Palermo.

I. hududida paleolit davrida odamlar yashagan. Apuliyaning Kastro sh. yaqinidagi
Romanelli goridan, Liguriyaning Grimaldi qishlogʻi yaqinidagi Barma-Grande
gʻoridan, Emiliyaning Savinyano manzilgoqidan topilgan arxeologiya yodgorliklari
shundan dalolat beradi. Shim. I.da jez davrita mansub arxeologiya mada-niyati,
oʻrta I.da unga turdosh boʻlgan madaniyatlar nishonalari juda koʻp. Temir
davrshxa I. hududida paydo boʻlgan bir qancha madaniyatlar koʻpgina arxeologiya
yodgorliklarini qoldirgan. Ular orasida villanlar madaniyati yetakchi boʻlgan.
Mil. av. 2—1ming yilliklarda qoz. I. hududida ligurlar, et-rusklar yashagan,
asta-sekin italiklar (shu jumladan, lotinlar) koʻchib kelib joylasha boshlagan.
Italiklar gu-ruhiga mansub boʻlgan sabinlar b-n birga lotinlar Rimga asos
solganlar (mil. av. 754—53-y.lar). Mil. av. 5—3a.larda I. hududi qad. Ashning
asosiy qismi boʻlgan. Mil. 5-a.gacha, yaʼni I. Rim davlati tarkibiga kirgan
davrgacha boʻlgan I.ning shundan keyingi tarixi va uning qududida quldorlik
tu-zumi shakllanganligi haqida Qad. Rim maqolasiga qarang .

Mil. 3-a.da, asosan, I. hududidan iborat boʻlgan Rim imperiyasida quldorlik
tuzumi inqirozga uchragan. Quldorlik jamiyati zamirida feodalizm unsurlari
vujudga kela boshladi: yirik yer egaligi b-n birga mayda xoʻjalikning
mavjudligi, natural xoʻjalik xukmronligi Rim imperiyasi davrida butunlay barham
topmagan yer egalarining siyosiy hokimiyati oshib borgan edi. 4—5-a.da I.ga
bostirib kirgan german qabilalari va b. varvar qabilalar Rim imperiyasiga
sezilarli zarba berdilar. 5-a. boshlarida I.ga kirib kelgan vestgotlar 413 y.da
Rimni ishgʻol qildilar. 455 y.da Rim vandallar tomonidan tor-mor qilindi. Mil.
5-a.da german, vestgot, vandal va b. kabilalarning hujumi, qullar hamda
kolonlarning qoʻzgʻolonlari natijasida Gʻarbiy Rim imperiyasi yemirilgach, 476
y. Odoakr boshchiligida qirollik hoki-miyati oʻrnatildi. 488 y.da Teodorix
boshchiligida ostgotlar qirolligi bu-nyod etildi. 554 y. I.ni Vizantiya, bo-sib
oldi va Vizantiya imperatori Yustinian I 554 y. Pragmatik sanksiya chiqardi, bu
qujjat Rim imperiyasining ijtimoiy-iqtisodiy munosabatlarini qayta tiklashga
qaratilgan edi. 568 y.da Shim. I.ga langobardlar kelishdi. Langobardlarning
istilosi quldorlik tartibiga uzil-kesil zarba berdi. Ular quldorlarning aksari
qismini qirib tashladilar va haydab yubordilar. Ulardan musodara qilingan yerlar
istilochi zamindorlar oʻrtasida taqsimlandi. Erkin dehqon vaq-tincha asosiy
ishlab chiqaruvchi kuchga aylandi. Ammo Rimdagi yirik yer egaligining bir qismi
(qullar va kolonlar b-n birga) baribir saqlanib qolgan edi. Rim xususiy
mulkchiligi taʼsirida langobardlar jamoasining parchalanishi kuchaydi, karam
dehqonlar sinfi va zamindorlar sinfining shakllanish jarayoni tezlashdi. Ilk
feodal davlati vujudga keldi. I.ning bir qismi Vizantiya hukmronligi ostida qola
berdi. 751 y.da langobardlar Ravenna ekzarxatini bosib oldi, soʻngra franklar
uni langobardlardan tortib olishdi. 556 y.da franklar qiroli Pipin Pakana
Ravenna ekzar-xati, Rim dukati va Pentapolisni papaga sovgʻa qilgach,
papalarning te-okratik davlati (Papa viloyati) tarkib togshi. 773—74 y.larda
I.ni franklar qiroli Buyuk Karl bosib oldi. I.ning franklarga tobe boʻlishi unda
zamindorlik munosabatlarining rivojlanishini tezlashtirdi. 781 y.da I. qirolligi
tashkil topdi. Buyuk Karlning oʻgʻli Pipin uning qiroli boʻldi. Franklar
istilosidan soʻng I.da mulkdorlik munosabatlari tez rivojlana boshladi. 887 y.
Buyuk Karl sulolasidan boʻlgan Karl III agʻdarilgach, yirik zodagonlar oʻrtasida
I. taxti uchun kurash avj oldi. 9-a.da I.ga jan.dan arablar, shim.dan vengerlar
hujum qildi. 10-a.ning 2-yarmidan 12-a. boshlarigacha I.ning koʻp qismi german
imperatori Otton I taʼsirida boʻldi. 10—11-a.larda I.ning Milan, Venetsiya,
Genuya, Piza va b. shaharlari yepiskop-senorlar iskanjasidan qutulib, mustaqil
shaharlarga aylandi. 11 — 12-a.larda I. shaharlarida hunarmandlar va savdogarlar
korporatsiyalari—sexlar vujudga keldi. Kommunalar gʻalaba qozongach, hokimiyat
senordan konsullar hayʼati qoʻliga oʻtdi, shahar zoda-gonlarining , boy
savdogarlarning namoyandalari shu hayʼat tarkibiga kirardi. Hunarmandlar b-n
mayda savdogarlar hokimiyatga yoʻlatilmas edi. Xalq yigʻinining ahamiyati
unchalik katta emas edi. Siyosiy va iqtisodiy huquqlarning kommunaga oʻtishi
zamindorlarning qudratini puturdan ket-kazdi va I. iqtisodiyotining rivojlanishi
h.amda atrofdagi mayda shahar va qishloqlar hududida boʻysundirish yoʻli b-n
shahardavlatlarning tashkil topishi uchun turki boʻldi, bu shahar-davlatlarda
oʻsha davr uchun gʻoyat ilgʻor boʻlgan yangi davlat shakli — respublika tuzumi
oʻrnatildi. Shaharkommunalar tovar-pul munosabatlari rivojlangan qudratli
markazlarga aylandi; salib yurishlari esa bu yerda port shaharlar (Venetsiya,
Genuya, Piza, Ankona) ravnaq topishiga, ularni Yevropa b-n Sharq oʻrtasidagi
asosiy savdo vositachilariga aylantirdi. Shim. va Oʻrta I.dagi shaharlarning
iqtisodiy ustunligi I.ning shu qismida 11 —12-a.larda yirik zamindorlarning
yerlarni dehqonlar, ritsarlar, savdogarlar va baʼzan shaharlarning yuqori
tabaqasiga ijaraga berishiga olib keldi. 12—13-a.larda I. shaharlarining
qoʻllab-quv-vatlashi b-n qishloq kommunalari vujudga kela boshladi, ular oʻzini
oʻzi boshqarish huquqi berilishini talab qildilar. Qishloq kommunalari
zamindorlar hukmronligidan ozod boʻlishlari b-noq qoʻshni shaharlarga qaram
boʻla bordilar. 12—13-a.da Paviya, Milan va b. shaharlarda hunarmand, savdogar
va mayda ritsarlar yirik zodagonlarga qarshi kurashdilar. Shu davrdagi shaharlar
aholisi I.ga bostirib kirgan german zamindorlariga qarshi qahramonlarcha
kurashdi. 1158 y.da imperator chiqargan Ronkal qaroriga bino-an I. kommunalari
siyosiy mustaqillikdan mahrum boʻldi. German zamindorlariga qarshi kurash
davrida I. shaharlarida gvelflar va gibellinlarning siyosiy partiyalari vujudga
keldi. 1162 y.da german bosqinchilariga qarshilik koʻrsatishning asosiy markazi
boʻlgan Milan vayron qilindi. 1167 y.da Shim. I. shaharlari birlashib, "Muqaddas
Rim imperiyasi" imperatorlariga zarba berish uchun Lombardiya ligasini tuzdilar.
German zamindorlariga qarshi kurash italyan xalqining milliy oʻzligini anglash
unsurlari paydo boʻlishiga koʻmaklashdi. 1183 y. Konstansa sulhiga binoan I.
shaharlari imperatordan haqiqiy mustaqillikni yana tiklab oldilar.

11-a.da Jan. I. va Sitsiliyani normannlar bosib olgan edi, bu yerlarda
zamindorlik munosabatlari Shim. va Urta I.dagidan sustroq rivojlandi. 13-a.da
ham yarim dehqonlarning katta qatlami bor edi. Sitsiliya qiroli va "Muqaddas Rim
imperiyasi" imperatori Fridrix II Shtaufen Sitsiliyani markazlashgan byurokratik
monarxiyaga aylantirdi, oʻz xukmronligini bu-tun I.ga yoyishga behuda urindi.
13-a. 60-y.larda Jan. I. oʻziga Anjuy sulolasini boʻysundirib oldi. 1282 y.dagi
xalq qoʻzgʻoloni tufayli Sitsiliya kirolligi parchalandi. 13-a. oxiri — 14-a.
boshlarida Sitsiliyani, 15-a. oʻrtalarida Jan. I.ni ham Aragon sulolasi qoʻlga
kiritib oldi. Shu tariqa I. jan. is-panlar xukmronligi ostiga oʻtdi.

Maorifi, madaniy-maʼrifiy va ilmiy muassasalari. I.dagi zamonaviy xalq taʼlimi
tizimi 19-a.ning 2-yarmidan tarkib topa boshlagan. 1859 y.da 6—9 yoshdagi
bolalarning majburiy taʼlimi toʻgʻrisida qonun (Kazati qonu-ni) qabul qilingan
edi. I.da 6—14 yoshdagi bolalar uchun majburiy 8 y.lik taʼlim joriy etilgan.
Davlat maktablari b-n birga, asosan, diniy tashkilotlar taʼminotidagi xususiy
maktablar ham mavjud. Xalq taʼlimi tizimiga quyidagilar kiradi: 3—5 yoshli
bolalar uchun majburiy boʻlmagan maktabgacha tarbiya muassasalari, majburiy
maktablar (6— 11 yoshli bolalar uchun 5 y.lik boshlangʻich va 3 y.lik quyi oʻrta
maktab), majburiy maktab negi-zida oʻrta umumiy taʼlim va hunar taʼlimi
beradigan toʻliqoʻrta umumiy taʼlim maktablitseylari (5 y. taʼlim beradigan
mazkur oʻquv yurtini bitirganlar un-tga kirish huquqini oladi), oʻrta ped. oʻquv
yurtlari (boshlangʻich maktab muallimlarini tayyorlovchi 4 y.lik oʻqituvchilar
in-tlari va maktabgacha tarbiya muassasalari tarbiyachilarini tayyorlovchi 3
y.lik ped. maktablari), hunar oʻquv yurtlari (malakali ishchilarni tayyorlovchi
3 y.lik hunar in-tlari, oʻrta texnika maʼlumotli xodimlarni tayyorlovchi texnika
in-tlari), oʻrta badiiy va musiqa oʻquv yurtlari, oliy oʻquv yurtlari (un-t va
oliy maktablar). I.da 27 ta un-t, 50 dan ortiq davlat va xususiy oliy maktablari
hamda xususiy un-tlar bor. Yirik un-tlari: Bolonya un-ti, Rim unti, Neapol
un-ti, Milan, Bari, Genuya va b. shaharlardagi un-tlar. I.da 150 yirik
kutubxona, jumladan, Rimda 31, Milanda 19, Neapolda 19, Florensiyada 9, Turinda
6 kutubxona bor. 170 dan ortiq muzey va rasm galereyalari mavjud. Eng
mashhurlari: Rimdagi Milliy muzey, Julia muzeyi va villasi, Borgeze muzeyi va
galereyasi, antik sanʼat galereyasi, zamonaviy sanʼat milliy galereyasi,
Florensiyadagi Milliy muzey, arxeologiya muzeyi, rasm galereyasi (jumladan,
Uffitsi galereyasi), Messina, Neapol, Palermo, Peruja, Venetsiyadagi muzeylar.

Tadqiqotlar milliy kengashi (1923) atom energiyasi masalalaridan tashqari barcha
fan sohalarini boshqaradigan va unga rahbarlik qiladigan asosiy davlat
tashkilotidir. Unga i.t. institut va tadqiqot markazlari, lab. lar boʻysunadi.
Kengash I.ning xalqaro ilmiy aloqalarini amalga oshiradi. Atom energiyasi Milliy
komiteti atom energiyasi sohasidagi tadqiqot ishlarini boshqaradi. I.da bir
necha akademiya, jumladan, Dei Linnei milliy akademiyasi, Milandagi tabiiy
fanlar va adabiyot akademiyasi (1803), Palermo, Turin, Rim va b. shaharlarda
Tibbiyot FAlari bor. Un-tlar qoshida ilmiy muassasalar ishlaydi. Yadro fizikasi
milliy in-ti mamlakatda shu sohada olib boriladigan barcha tadqi-qot ishlarini
birlashtiradi. 20 dan ziyod in-tda q.x. fanlari sohasida tad-qiqot olib
boriladi. Sogʻliqni saklash vazirligi biol., kimyo, farmakologiya, gigiyena va
b. sohalardagi ishlarni na-zorat qilib turadi. I.da ayrim xalqaro tadqiqot
markazlari — Neapolda Genetika va biofizika in-ti, Triyestda Nazariy fizika
markazi, Ud ineda Mexanika markazi, Isprada Yadro tad-qiqotlari markazi mavjud.

Etrusklar va Qad. Rim meʼmorlik ansambllari va uy-joy binolari I.ning eng kad.
meʼmoriy obidalaridir (q. Rim). Ilk oʻrta asrlardan Rimdagi bazilika
(Santa-Mariya Majore, 5-a., Santa Anessa, 7-a.,) va markazi gumbazli cherkovlar
(San-Stefano Rotondo, 5-a.), shuningdek, Ravenna yodgorliklari majmuasi va b.
yodgorliklar saklangan. 11 —13-a.larda roman uslubida barpo qilingan binolar
vujudga keldi (Milandagi Sant-Ambrojo bazilikasi, 11a., Aretssodagi Santa-Mariya
della Pove cherkovi, 12-a. va b.). Ayrim insho-otlarda Vizantiya meʼmorligining
taʼsiri seziladi (Venetsiyadagi avliyo Mark sobori, 11-a., Palermodagi sobor).
11 —12-a.larda Pizadagi sobor maydoni majmuasi kad. meʼmorlik anʼanalari
uslubida barpo etilgan. Shaharlarning tez surʼatlar b-n rivojlanishi mahobatli
diniy-maʼmuriy binolar b-n bir qatorda shahar devorlari, darvoza, minora, turar
joy binolari, ratushalar qurishni ham taqozo etdi. 13—14-a.larda gotika rivoj
top-di (Milan, Orvyeto, Florensiya soborlari). Katta shaharlar vujudga kela
boshlagach, qurilishning yangi tamo-yillari paydo boʻldi (jamoat va mada-niyat
binolariga alohida ahamiyat b-n qarala boshladi). B. Mikelanjelo, D. Bramante,
J. Vinola va b. atokli meʼmorlar Rim va Venetsiyada mahrbatli binolar barpo
qildilar. Barokko meʼmorlari (16-a.) koʻp shaharlarda badavlat xonadonlar uchun
ulkan ansambllar, shaxsiy qoʻrgʻonlarni xiyobonli, kolonnadali va favvorali
qilib qurdilar. Binolarning hashamiga, saloba-tiga alohida ahamiyat berildi (L.
Ber-nini, F. Borromini). Rimdagi avliyo Pyotr sobori b-n Navon maydoni (16—
17-a.lar) goʻzal meʼmoriy ansambllardan hisoblanadi. 18-a.dan klassitsizm rivoj
topib, bu uslub Milan va Neapol sh.laridagi ansambl va teatr bi-nolarida iz
krldirdi. 20-a.da modernizm (Turindagi koʻrgazma zali), neoklassitsizm (Rimdagi
sport markazi), 60-y.lardan esa organik meʼmorlik ta-moyillari shakllandi.
Zamonaviy maʼ-muriy inshoot va binolar qurishda sathning kengligi va
qulayligiga, yangicha yechimlarga alohida ahamiyat berildi (Rimdagi Termini
vokzali, sport saroyi, Paduyadagi I. banki binosi).

I. hududidagi eng qad. yodgorliklar paleolit va neolit davrlariga mansub
(Apuliyadagi qoya rasmlari, Liguriya va Emiliyadagi ayollar haykalchalari). Jez
davrida (mil. av. 2ming yillikning 2-yarmi) badiiy sopol buyumlar yasaldi. Mil.
av. 8— 2-a.lardan etrusklar yodgorliklari maʼlum. Mil. av. 8—6-a.lardan I. Kds.
Yunon, mil. av. 5-a.dan mil. 5-a.gacha Kdd. Rim madaniyati va sanʼatini
shakllantirish markazlaridan biriga aylandi. Oʻrta asrlarda diniy afsonalar
asosidagi asarlar paydo boʻldi. Venetsiya va Sitsiliyada Vizantiya sanʼatiga
yaqin mozaika rasmlari yaratildi. 12-a. oxiridan boshlab diniy dastgoh
rassomligi va diniy ruxdagi manzarali haykaltaroshlik tarqaldi. 13—14-a.larda
Florensiya, Piza, Siyena va b. shaharlar sanʼatida realistik tamoyillar rivoj
topa boshladi. 15-a.dan Uygʻonish davri realistik sanʼati taraqqiy etdi.
Rassomlar tabiatga, insonga koʻproq murojaat qila boshladilar: Rassom va
haykaltaroshlar anatomiya va optikani ilmiy asosda oʻrganib, ajoyib sanʼat
namunalarini yaratdilar (Leonardo da Vinchi, Mikelanjelo, Rafael, Jorjone,
Titsian va b.). 15—16a.larda moyboʻyoq rassomligi, gravyura, amaliy bezak
(mebel, keramika, zargarlik), teatr dekoratsiyasi sanʼati yuksak pogʻonaga
koʻtarildi. 16-a. oxiri va 18-a.da serhasham va dabdabali barokko uslubi
(haykal-tarosh L. Bernini, rassomlardan Pyetro da Kortona, L. Jordano) qaror
topdi. 16-a. oxirlarida paydo boʻlgan akademizm (aka-uka Kar-rachchi) va
manyerizm (haykaltarosh B. Chellini va rassomlar F. Parmijani-no,.A. Bronzino)
sanʼati hukmronlik qildi. 18-a. Venetsiya rassomligida (J. B. Tyepolo, A.
Kanaletto, F. Gvardi) hayotiy kuzatishlar kuchliligi b-n koʻzga tashlanadigan
mazmundor asarlar yaratildi. 18-a. 2-yarmida klassitsizm (A. Ka-nova) va
romantizm (F. Ayes, D. Mo-relli) vujudga keldi, keyinchalik maishiy janr va
manzara rassomligi rivojlandi. Haykaltarosh V. Vela, rassomlardan J. Fattori, T.
Sinorini, S. Lega, J. Segantini va b. mehnatkash xalq hayoti, ozodlik uchun
kurash mavzularida ijod qildilar. 2-jahon urushidan keyin syurrealizm, abstrakt
sanʼat avj olib ketdi. Lekin didsizlik va formalizmning bu ashaddiy namunalariga
qarshi kurashda realistik sanʼat namoyandalarining ijodi kamol topdi.
Haykaltaroshlardan F. Mes-sini, J. Mansu, rassom R. Guttuzo, G. Mukki, K. Levi,
K. Meloni va ularning izdoshlari italyan xalqining real his-tuygʻularini,
mehnatini, hayotini ifodalovchi asarlar yaratdilar.

Zamonaviy italyan kompozitorlari orasida R. Vlad, J. F. Gedini, I. Montemetssi,
G. Petrassilar alohida ajralib turadi. Mashhur dirijyorlari: A. Toskanini, P.
Arjento, V. De Saba-ta, G. Kantelli, V. Ferrero, K. Sekki, K. Abbado;
xonandalari: J. Simonato, R. Skotto, A. Stella, R. Tebaldi, J. Bekki, T. Gobbi,
E. Karuzo, M. Del Monako, L. Pavarotti va b. Teatrlaridan "La Skala" (Milan),
"San-Karlo" (Neapol), "Feniche" (Venetsiya), Rim operasi va b. jahonga mashhur.
1970-y.lardan I. estrada sanʼati namoyandalari jahon miqyosida tanilgan (T.
Kutuno, A. Chelentano, A. va R. Pauer, J. Morandi, R. Kara, Pupo, R. Fogli, F.
Papetti va b.). Yangi musika korporatsiyasi (1923 y.dan), Musiqashunoslar
jamiyati, 14 ta konservatoriya, koʻpgina musiqa litseylari, maktablari, ilmiy
in-tlari (jumladan, Verdi merosini oʻrganish in-ti) bor. Venetsiya, Florensiya,
Verona kabi shaharlarda har yili musiqa festivallari oʻtkaziladi.

Teatr sanʼatining kurtaklari xalq marosimlari, karnaval bayramlari va
oʻyinlariga borib taqaladi. Oʻrta asrlarda katolik cherkoviga manzur boʻlgan
liturgik drama, misteriya, lauda janrlari ustun edi. Uygʻonish davrida dunyoviy
pyesalar, komik janr rivojlandi. 16—18-a.larda professional teatr vujudga keldi,
sahnalarni dekoratsiya b-n bezash tartib-qoidalari ishlab chiqildi. Xalq ijodi
taʼsirida "niqoblar komediyasi" rivoj topdi. 18-a.da teatr sanʼatiga
maʼrifatparvarlik gʻoyalari singdirildi. K. Goldonining dramaturgiyadagi
isloqotchilik faoliyati katta roloʻynadi. 18-a. oxirlarida inqilobiy harakatning
avj olishi natijasida jahon dramaturglari ning eng yaxshi asarlari
sahnalashtirildi. E. Rossi, T. Salvini, E. Duze, A. Ristori kabi atoqli
artistlar yeti-shib chikdi. 19-a.da va 20-a. boshlarida I. adabiyotidagi,
ayniqsa dramaturgiyadagi oqim va tamoyillar teatrda oʻz ifodasini topdi.
Fashistlar diktatu-rasi yillarida I. teatri butunlay tush-kunlikka uchradi.
Fashizm tor-mor etilgach, demokratik kuchlar taʼsirida I. teatri yana jonlandi.
L. Viskonti, E. De Filippe, J. Streler, L. Sku-arsina gumanistik ruxdagi
asarlarni sahnalashtirdi. Dastlabki doimiy teatr ("stabile")lar vujudga keldi.
Rim, Milan, Genuya, Turin teatrlari jahon klassikasi va mahalliy mualliflarning
asarlarini koʻrsata boshladi. Kuchma truppalar ham mavjud. V. Gasman, J. Le
Lullo, F. Dzefirelli kabi rej.lar, A. Proklamer, G. Mauri, P. Stoppa, V.
Marikoni va b. aktyorlar mashhur.

1895 y. "Milan vokzaliga kelgan poyezd" nomli birinchi hujjatli film (rej. I.
Pakkoni) yaratildi. 1901 i. Florensiya va Rimda dastlabki kinoteatrlar ochildi.
Ammo 1904 i. Turinda hujjatli-xronika filmlari studiyasi ochilganidan keyin
ha-qiqiy italyan kinematografiyasi vujudga keldi. 1905 y.da F. Alberini b-n D.
Santoni Rimda oʻz kinostudiya-sini tashkil etdi (1906 y.dan u "Chi-nes" deb
atala boshladi). 1905—06 y.lardan Turin va Milandagi kinofirmalar badiiy filmlar
i.ch.ga kirishdi. 1905 y.da "Chines" ommaviy sahnalarga boy boʻlgan birinchi
italyan filmi — "Rimning ishgʻol qilinishi", soʻng-ra I.ning birlashtirilishiga
bagʻishlangan turkumli kartinalarni yaratdi. 1909—10 y.larda "Kitilina",
"Makbet", "Anita Garibaldi", "Don Karlos", "Otello", "Beatriche Chenchi" va b.
filmlar ekranga chiqarildi. I. kinosi 1913 y.da yuksak pogʻonaga koʻtarildi,
uning 497 filmi xorijiy kino bozorini toʻldirib yubordi. Bu davrda M. Kazerini,
E. Benchivenga, D. Le Liguoro, E. Guatssioni, L. Maji, B. Negroni, D. Pastrone
kabi rej.lar ijod qildilar. Fashistlar xukmronligi davrida (1922—43) I. kino
sanʼati natsizmning tashvikrt vositasiga aylandi. Shunga karamay, A. Blazetti va
M. Kamerini suratga olgan filmlarda I. hayotidagi illatlar fosh qilindi. 2-jahon
urushidan soʻng I. kino sanʼatida haqiqiy voqelikni aks ettiradigan progressiv
yoʻnalishdagi filmlar yaratila boshladi. L. Viskonti, J. D. Santis, P. Jermi,
Ch. Dzavet-tini, E. de Filippo va b. I. xalqining fashizmga qarshi kurashini,
oddiy insonning hayotini kinotasmalarda real aks ettirdilar ("Rim, soat II",
"Zaytunlar ostida tinchlik yoʻq", "Chochara" va b.). Keyingi yillarda
"Ita-lyancha nikoh", "Italyancha ajralish", "Har kimniki oʻziga...", "Sakko va
Van-setti", "Ular Sharqqa boradilar", "Kungaboqar" kabi filmlar yaratildi.
I.dagi 40 dan ortiq kinofirma yiliga 200 dan ziyod film ishlab chiqaradi.
Kinoaktyorlar orasida A. Manyani, J. Mazina, S. Loren, J. Lol-labrijida, K.
Kardinale, S. Sandrelli, M. Mastroyanni, J. M. Volonte, F. Nero, A. Sordi, U.
Tonyassi, M. Vitti, M. Plachido va b. mashhur. 1970—90 y.lardagi eng yaxshi
filmlardan "Peshayvon" (rej. E. Skola), "Gul ki-shining fojiasi" (rej. B.
Bertoluchchi), "Ayollar shahri" (rej. F. Fellini), "Uch oga-ini" (rej. F.
Rozi)ni koʻrsatish mumkin.

Italiya (ital. Italia), rasman Italiya Respublikasi, Evropaning janubida Appenin
yarim oroli va O'rta dengiz havzasida joylashgan eng yirik orollar, Sitsiliya va
Sardiniya orollarini o'z ichiga oladi. Italiya o'zining shimoliy chegaralarini
Alp tog'lari orqali Frantsiya, Shveytsariya, Avstriya, Sloveniya bilan
bo'lishadi. Undan tashqari Italiya hududida San Marino va Vatikan mustaqil
davlatlari joylashgan.

Italiya Evropaning janubida joylashgan etiksimon Appenin yarim oroli, Sitsiliya
(9.926 km2), Sadrina (9.301 km2), Elba va ko'plab mayda orollardan tashkil
topgan bo'lib, 301.323 km2 maydonni egallaydi. Shimoli-sharqdan janubi-g'arbga
1,145 km uzunlikka ega. Italiyaning shimoliy chegaralari Monte-Servino (4.478
m), Monte-Roza (4.634 m) kabi osmno'par cho'qqili Alp tog'lari bilan o'ralgan.
Uning eng baland nuqtasi Italiya, Fransiya, Shveytsariya chegarasida joylashgan
Mon Blank cho'qqisi hisoblanib, 4.810 metrni tashkil qiladi. Alp tog'lari va
Appenin yarim oroli orasida Po daryosi bilan keng Lombardiya tekisligi
joylashgan.

Italiya o'zining vulqonlari bilan ham mashhurdir: Etna – Evropadagi eng katta
harakatdagi vulqon. Undan tashqari Vulkano, Stromboli va Vezuvi vulqonlari ham
Italiya vulqonlaridir. Italiyada daryolarga juda boy, ulardan Po va Adige eng
mihimlaridir. Po daryosi 652 km uzunlikda bo'lib, shundan 480 km joyida kema
qatnovi yo'lga qo'yilgan. Adige daryosining uzunligi 410 kmni tashkil qiladi.
Ularning ikkovi ham g'arb tomonga oqadi va Adriatika dengiziga quyiladi. Italiya
daryolari ko'p bulishiga qaramasdan mayda va sayozdir. Italiyaning shimoliy
qismida ham yarim orol qismida ham bir qancha ko'llar bor. Garda, Magiore, Komo,
Trasimeno shular jumlasidandir.

Italiyaning iqlimi juda o'zgaruvchan va boshqa O'rta er dengizi
malakatlarinikidan farq qiladi. Shimoliy hududlar, Turin, Milan, Bolonyada iqlim
nam subtropikdir. Sohilbo'yi mintaqalarida ichki balandlik va vodiylardan iqlim
o'zgachadir, ayniqsa qish oylarida yumshoq va iliq havo, yozda esa quruq va
ancha issiq ob-havo hukmrondir.



https://uz.wikipedia.org/wiki/Amir_Temur

Amir Temur, Temur, Temurbek (toʻliq ismi Amir Temur ibn Amir Taragʻoy ibn Amir
Barqul) (1336-yil, 9-aprel, Kesh (hozirgi Shahrisabz) sh. yaqinidagi Xoja Ilgʻor
qishlogʻi (hozirgi Yakkabogʻ tumani) — 1405-yil, 18-fevral, Oʻtror sh.,
Samarqandda dafn etilgan) — oʻrta asrning yirik davlat arbobi, buyuk sarkarda,
kuchli, markazlashgan davlat asoschisi, ilm-fan va madaniyat homiysi.

Amir Temur oʻzining ilk harbiy faoliyatini qoʻl ostidagi navkarlari bilan ayrim
viloyat amirlariga xizmat qilishdan boshlagan; ularning oʻzaro kurashlarida
qatnashib, jasorat koʻrsatgan, janglarda chiniqqan, harbiy mahoratini oshirgan.
Dongʻi butun Kashqadaryo vohasiga yoyilgan. Amir Temurning aqlu zakovati,
shijoati va shuhrati uni Movarounnahrning nufuzli amirlaridan amir Xizr
Yasovuriy va amir Qazagʻon bilan yaqinlashtirdi. Xondamirning yozishicha, otasi
amir Taragʻoy Amir Temurni avval (1355) amir Joku barlosning qizi Nurmushk
ogʻoga, soʻngra oʻsha yili (1355) Qazagʻonning nabirasi va amir Husaynning
singlisi Oʻljoy Turkon ogoga uylantiradi. Keyingi nikoh tufayli Amir Temur bilan
Balx hokimi amir Husayn oʻrtasida ittifoq yuzaga kelib, ular birgalikda
moʻgʻullarga qarshi kurashadilar. Amir Temurning Movarounnahrni birlashtirish
yoʻlidagi harakati 14-a.ning 60-yillari boshlaridan boshlandi. 14-a. ning
50-yillari oxirida Movarounnahrda amirlarning oʻzaro kurashi kuchayib, amir
Qazagʻon oʻddirildi. Mamlakatda siyosiy parokandalik avjiga chiqib, ogʻir
tanglik sodir boʻldi. Xondamirning "Habib ussiyar" kitobida keltirilgan
maʼlumotlarga qaraganda, ulus oʻnga yaqin mustaqil bekliklarga boʻlinib ketgan.
Samarqand viloyatida amir Bayon sulduz, Keshda amir Hoji barlos, Xoʻjandda amir
Boyazid jaloir, Balxda Uljoy Bugʻa sulduz, Shibirgʻonda Muhammad I Xoja Aperdi
nayman, Koʻhistonda Badaxshon shohi amir Sotilmish, Xuttalonda Kayxusrav, Hisori
Shodmon hududida amir Husayn va amir Xizr Yasovuriylar oʻzlarini hokimi mutlaq
deb eʼlon qiladilar.

Bu davrda Chigʻatoy ulusining sharqiy qismi — Yettisuv va Sharqiy Turkistonda
hukmronlik qilayotgan moʻgʻul xonlari Movarounnahrdagi ogʻir siyosiy vaziyatdan
foydalanib, bu yerda oʻz hokimiyatini oʻrnatishga harakat kiladilar. Jeta
xonlaridan Tugʻluq Temur va uning vorisi Ilyosxoja 1360 — 61 va 1365 y. larda
Movarounnahrga bir necha bor bostirib kiradilar. Moʻgʻul xonlarining
boskinchilik yurishlari va zulmiga karshi xalq harakati boshlanadi. Biroq,
Movarounnahr amirlari xalqqa bosh boʻlib, moʻgʻul bosqinchilariga qarshi
kurashga jurʼat eta olmaydilar. Ularning bir qismi dushman tarafiga oʻtadi,
ikkinchi qismi esa el-yurtni tark etib, oʻzga mamlakatlardan boshpana
izlaydilar. Amir Temurning amakisi, Kesh viloyatining hukmdori amir Hoji barlos
Xurosonga qochadi. Mana shunday ogʻir pallada siyosat maydoniga Amir Temur
kiradi. Moʻgʻullarga qarshi turish uchun kuchlar nisbati teng emasligini hisobga
olgan 24 yoshli Amir Temur 1360 yilning boshida Tugʻluq Temur tomonidan Keshga
yuborilgan beklar bilan kelishadi. Sharoit taqozosi bilan xon xizmatiga oʻtib,
uning yorligʻi bilan oʻz viloyatining dorugʻasn etib tayin qilinadi. Shubhasiz,
bu noilojliqdan qoʻyilgan siyosiy hamda strategik qadam boʻlib, bu bilan Amir
Temur moʻgʻullarning navbatdagi talontarojining oddini olgan, mamlakat va xalqni
falokatdan qutqargan edi. Biroq, Movarounnaxrning hukmdori etib tayin qilingan
Ilyosxoja va uning lashkarboshisi amir Bekkichik bilan Amir Temurning murosasi
kelishmay qoladi. Shu sababdan 1361 yilning oxirida u mamlakatni tark etishga
majbur boʻladi.

Xivaning jan.da, Urganjiy dashtida Amir Temur Tugʻluq Temurning yana bir raqibi
— qaynogʻasi amir Husayn bilan uchrashadi. Amir Temur moʻgʻullar bilan kurashish
maqsadida u bilan birlashib, ikkovlon kuch toʻplashga kirishadi. Dastlab ular
Tugʻluq Temurxonning farmoniga binoan Amir Temurni taʼqib qilishga kirishgan
Xiva dorugʻasi Toʻqol (Tavakkal) bilan jang qiladilar. Soʻngra 1362 yilning
kuzida Seistonda viloyat hukmdori Malik Qutbiddinning tarafida turib mekroniylar
bilan boʻlgan toʻqnashuvda Amir Temur oʻng kifti va oʻng oyogʻidan jarohatlandi.

Amir Temur va amir Husayn keyingi ikki yil davomida Ilyosxoja boshliq Jeta
lashkari bilan bir necha marta jang qiladilar. Nihoyat, 1364 y. oxirida ular
moʻgʻul qoʻshinlarini Movarounnahr hududidan quvib chiqarishga muvaffaq
boʻladilar.

Biroq, Movarounnahrni qoʻldan chiqarishni istamagan Ilyosxoja 1365 y. ning
bahorida yana Turkiston ustiga qoʻshin tortadi. Toshkent bilan Chinoz oraligʻida
ikki oʻrtada sodir boʻlgan jang tarixda "Loy jangi" nomi bilan shuhrat topadi.
Jangda amir Husaynning xiyonati oqibatida magʻlubiyatga uchraydilar va oʻz
qoʻshinlari bilan Amudaryo boʻylariga chekinib, Balx viloyatida oʻrnashdilar.
Ilyosxoja esa hech qanday qarshilikka uchramay Xoʻjand, Jizzax va boshqa bir
qancha shahar hamda qishloklarni egallab, Samarqand ustiga yuradi. Samarqand
oʻsha paytlarda katta qoʻshinga qarshilik koʻrsata olmasdi. Shaharning na devori
va na mustahkam istehkomlari, na qurollangan sipohiysi bor edi. Bek va amirlar
shaharni tark etgan edi, lekin moʻgʻullarga qarshi xalq koʻta-riddi, sarbadorlar
shahar mudofaasini oʻz qoʻllariga oddilar. Shahar mudofaachilariga Madrasa
tolibi ilmlaridan Mavlonozoda Samarqandiy, jun (paxta) tituvchilar mahallasining
oqsoqoli Abu Bakr Kuluyi (Kalaviy) Naddof va mergan mavlono Xurdaki Buxoriylar
boshchilik qiladilar. Sarbadorlar Samarqand shahrida moʻgʻullarga qaqshatqich
zarba beradilar. Ilyosxoja dastlab Samarqandni, soʻngra butun Movarounnahrni
tashlab chiqib ketishga majbur boʻladi. Sarbadorlarning moʻgʻullar ustidan
qozongan gʻalabasi haqidagi xabar amir Husayn bilan Amir Temurga ham borib
yetgan. Amir Temur qishni Qarshida, Husayn esa Amudaryo boʻyida oʻtkazib, 1366
y. bahorida Samarqandga yoʻl oldilar. Ular Konigita toʻxtab sarbadorlarning
dushman ustidan qozongan gʻalabalaridan mamnun boʻlganliklarini va ular bilan
uchrashmoqchi ekanliklarini bildiradilar. Biroq, sarbadorlarning boshliqlari
amirlar huzuriga kelganlarida amir Husayn buyrugʻi bilan Abu Bakr Kuluyi
(Kalaviy) Naddof bilan mavlono Xurdak Buxoriylar dorga tortiladi. Mavlonozodani
esa Amir Temur. oʻz himoyasiga olib kutqarib qoladi. Shu tariqa sarbadorlar
boshliqsiz qoldirilib, Movarounnahrda amir Husaynning hukmronligi oʻrnatiladi,
ammo koʻp vaqt oʻtmay Husayn bilan Amir Temur oʻrtasidagi munosabat
keskinlashib, ochiqdan-ochiq nizoga aylanadi. Amir Temurning nufuzi ortib
borayotganligidan xavfsiragan amir Husayn Balxga qaytib, uning qalʼa devorlari
va istehkomlarini mustahkamlashga kirishadi. Balx, Qunduz va Badaxshondan koʻp
sonli lashkar ham toʻplaydi. Kesh va Qarshi viloyatlariga bosh boʻlgan Amir
Temur ham amir Husaynga qarshi hal qiluvchi jangga hozirlik koʻradi. 1366 — 70
yillar oʻrtasida bir necha bor toʻqnashuvlar boʻlib oʻtadi.

El-yurtni boshqarishda harbiy kuchning ahamiyatini yaxshi tushungan Amir Temur
qoʻshinning tuzilishiga katta ahamiyat berdi. U "amir" va "amir ul-umaro" kabi
yuqori darajali harbiy unvonlar joriy qildi. Qoʻshinni harbiy jihatdan isloh
qilar ekan, u ayniqsa lashkarboshilarni tanlash va ularni tarbiyalash, harbiy
qismlar va ularning joylashish tartibi, navkar va sarbozlarning qurollanishi
hamda intizom masalalariga nihoyatda eʼtibor beradi (yana q. Temuriylar harbiy
sanʼati).

Amir Temur shu bilan birga shim.-gʻarbdan, yaʼni Oltin Oʻrda tomonidan
boʻlayotgan tazyiqqa barham berish maqsadida Toʻxtamishga qarshi uch marta
qoʻshin tortishga majbur boʻldi. U 1389 y. da Dizaq (Jizzax)ning Achchiq
mavzeida, 1391 yilning 18 iyunida (hozirgi Samara bilan Chistopol sh.lari
oraligʻida joylashgan Qunduzcha (Kondurcha) daryosi vodiysida (q. Qunduzcha
jangi) va nihoyat, 1395 yilda (28 fev.) Shim. Kavkazda Terek daryosi boʻiida
Toʻxtamish qoʻshiniga kakshatqich zarba beradi (q. Terek daryosi boʻyidagi
jang). Amir Temur harbiy yurishlari oqibatida Quyi Idil (Volga) viloyatlari,
Saroy Berka, Saroychik va Hojitarxon (Astraxon) kabi shaharlar gʻorat qilindi.
Amir Temur Toʻxtamishni quvib Ryazan viloyatigacha bordi va Yelets shahrini
ishgʻol qildi. Sharafuddin Ali Yazdiy Amir Temurning Moskva yurishini shunday
taʼriflaydi: "Sohibqiron Maskavga sorikim, Rusning shaharlaridan erdi, tavajjuq
qildi. Anda yetkonda nusratshiʼor cheriki ul viloyatni (shahar va atrofini)
chobtilar va andagʻi hokimlarni tobeʼ qildi. Va cherikning eliklariga sonsiz mol
tushti..." ("Zafarnoma", 179-bet). Bu urushda Azaq (Azov), Kuban va Cherkas
yerlari ham kuchli aziyat chekdi. Qizigʻi shundaki, Amir Temur Idilning Turotur
kechuvi boʻyida Oʻrusxonning oʻgʻli Quyrichoq oʻgʻlonni chaqirtirib, unga qoʻlga
kiritilgan sobiq Joʻchi ulusini inʼom etdi. Rossiya tarixchilari B. D. Grekov va
A. Yu. Yakubovskiyparnmnt yozishlaricha, Amir Temurning Toʻxtamish ustidan
qozongan gʻalabasi, faqat Markaziy Osiyo uchun emas, balki butun Sharqiy
Yevropa, shuningdek tarqoq Rus knyazliklarining birlashishi uchun ham buyuk
ahamiyat kasb etgan.

Amir Temur Kichik Osiyodan Samarqandga qaytgach, 1404 y. 27 noyab.da 200 ming
qoʻshin bilan Samarqanddan Xitoy safariga chiqdi. Biroq Xitoy ustiga yurish Amir
Temurning Oʻtrorda vafoti (1405 y. 18 fev.) tufayli amalga oshmay kolli. Amir
Temurning vafoti haqidagi xabar garchi avvalda sir tutilsada, ammo koʻp vaqt
oʻtmay bu noxush xabar mamlakat boʻylab tarqalib ketadi. Amir Temurning jasadi
Samarqandga olib kelinib dafn qilinadi (q. Amir Temur maqbarasi).

Sohibqironning bunyodkorlik sohasidagi tarixiy xizmatlari beqiyosdir. Tarix bu
qoʻhna dunyoda oʻtgan koʻp jahongirlarni biladi. Ularning aksariyati faqat
buzgan. Amir Temurning ulardan farqi shundaki, u umr buyi bunyodkorlik bilan
mashgʻul bulgan. Uning "Qay bir joydan bir gisht olsam, oʻrniga un gʻisht
qoʻydirdim, bir daraxt kestirsam, oʻrniga unta kuchat ektirdim" degan soʻzlari
buning yorqin isbotidir. Amir Temurga har bir zafarli voqea va sevinchli
hodisani muhtasham meʼmorlik obidasi barpo etish bilan nishonlash odat boʻlgan.
Shu maqsadda Hindiston, Sheroz, Isfahon va Damashqning mashhur ustahunarmandlari
mamlakatda hashamdor imoratu inshootlar bino qilganlar. Amir Temur zabt etgan
mamlakatlarning bir qator shaharlari (Bagʻdod, Darband, Baylaqon)ni qayta
tikladi. Amir Temur Tabrizda masjid, Sherozda saroy, Bagʻdodda Madrasa,
Turkistonda mashhur shayx Ahmad Yassaviy qabri ustiga maqbara qurdirgan
boʻlsada, lekin asosiy eʼtiborini ona shahri Kesh va poytaxti Samarqandga
qaratdi. Keshda otasining qabri ustiga maqbara, oʻgʻli Jahongirga maqbara bilan
masjid qurdirdi. Amir Temur hukmronligining ilk davrida Kesh shahrini poytaxtga
aylantirish niyatida boʻlib, uning obodonchiligiga katta ahamiyat berdi, bu
yerda mashhur Oqsaroy qad koʻtardi. Amir Temur Keshni Movarounnahrning madaniy
markaziga aylantirishga harakat qildi. Shu boisdan bu shahar "Qubbat ul-ilm
val-adab" unvoniga ega boʻldi. Saltanat poytaxti Samarqand Amir Temur davrida
ayniqsa gullab yashnadi. Shaharda Isfahon, Sheroz, Halab, Xorazm, Buxoro, Qarshi
va Kesh sh.larining meʼmoru binokorlari qoʻli bilan saroylar, masjidlar,
madrasalar, maqbaralar quriladi. Shahar tashqarisida esa bogʻ-rogʻlar va
boʻstonlar barpo etiladi (q. Amir Temur bogʻlari). Xususan Shohizinda meʼmoriy
majmuasiga mansub Shodimulk ogʻo maqbarasi, Shirinbeka ogʻo maqbarasi va boshqa
quriladi. Shaharda Bibixonim jome masjidi, Amir Temurning qarorgohi Koʻksaroy va
Boʻstonsaroylar qad koʻtaradi. Umuman olganda Samarqand sh. Amir Temur davrida
oʻzining qad. oʻrni Afrosiyobyaan birmuncha jan.roqda butunlay yangitdan
qurildi. Shahar tevaragi mustahkam qalʼa devori bilan oʻralib, Ohanin,
Shayxzoda, Chorsu, Korizgoh, Soʻzangaron va Feruza kabi nomlar bilan ataluvchi 6
ta darvoza oʻrnatildi. Movarounnahrning dehqonchilik vohalarida, xususan
Zarafshon vodiysida oʻnlab sugʻorish tarmoqlari chiqarilib, dehqonchilik
maydonlari kengaytirildi. Yangi qishloqlar barpo etildi. Ibn Arabshohning
yozishicha, Amir Temur Samarqand atrofida qad koʻtargan bir qancha yangi
qishloqlarni Sharqning mashhur shaharlari Dimishq (Damashq), Misr, Bagʻdod,
Sultoniya va Sheroz nomlari bilan atadi. Amir Temurning fikricha, Samarqand
kattaligi, goʻzalligi hamda tevarak-atrofining obod etilganligi jihatidan
dunyodagi eng yirik shaharlardan ham ustunroq turmogʻi lozim edi.

Amir Temur hayotligi chogʻidayoq saltanatni asosan toʻrt qism (ulus)ga boʻlib,
oʻgʻil, nabiralariga taqsimlab bergan: Xuroson, Jurjon, Mozandaron va Seyiston
(markazi Hirot) Shohruxga, Gʻarbiy Eron, Ozarbayjon, Iroq va Armaniston (markazi
Tabriz) Mironshohga, Fors, yaʼni Eronning jan. qismi (markazi Sheroz)
Umarshayxga, Afgʻoniston va Shim. Hindiston (markazi Gʻazna, keyinchalik Balx)
Pirmuhammadga suyurgʻol qilib berilgan. Amir Temur davlati oʻziga xos
tartib-qoidalarga asoslangan holda idora etilgan (q. Temuriylar davlati). Amir
Temur asos solgan bu davlat Xuroson va Movarounnahrda 16-a. boshigacha mavjud
boʻlib, Shayboniyxon tomonidan tugatilgan.



https://uz.wikipedia.org/wiki/Turkiya

Turkiya (turkcha. Türkiye), Turkiya Respublikasi (turkcha. Türkiye Cumhuriyeti)
- Osiyoning gʻarbiy qismi va Yevropaning jan. Turkiyaning poytaxti - Anqara
shahri. Davlat tili - Turk tili. Maydoni — 783,562 km². Aholi soni (2013) —
76,667,864. Pul birligi — lira.

Tabiati. T. tabiati nihoyatda rangbarang va jozibador. Barish Oʻzbek Relyefining
aksari togʻ va yassitogʻlik; shim. va jan. sohillarga parallel ravishda
yastangan togʻ tizmalari orasida keng va ochiq tekislik, qir, koʻl, plato va
daryolar mavjud. Shim.da Qora dengiz sohiliga yondosh ravishda Shim. Anadolu
yassitogʻlari, jan.da Toros togʻlari, Marmar dengizi tomonda Somonli, Ulutogʻ,
Istranja va Tekirtogʻlar, Egey dengizi tomonda Qozaq, Yunt va Oydin togʻlari,
Oʻrta Anadoluda Qiziltogʻ, Raman va Soʻf togʻlari, Sharqiy Anadoluda Agʻri
togʻlari (bu togʻda T.ning eng baland nuqtasi boʻlgan Buyuk Agʻri choʻqqisi —
5137 m) qad koʻtargan. T. hududi seysmik jihatdan faol zonada joylashgan. T. yer
ostida xromit, borat, boksit, volfram, simob, surma, mis, toshkoʻmir, neft,
marganets, temir va boshqa bor. Iqlimi subtropik, gʻarbiy va jan. sohillari
iliq, yogʻin koʻp, ichki mintaqada yoz issiq va quruq, qish sovuq, qor koʻp
yogʻadi. Yanv.ning oʻrtacha trasi pasttekisliklarda 5—10° dan ichki
yassitogʻliklarda —15° gacha, sharqdagi togʻliklarda —35° gacha sovuq boʻladi.
Iyulning oʻrtacha trasi dengiz sohillarida 22—32°, Jazira platosida 30° (gohr
40° dan ziyod). Yillik yogʻin oʻrtacha 1000–3000 mm. Yirik koʻllari: Van, Tuz,
Beyshehir, Eyirdir. Daryolari: Qizil Irmoq, Furot, Saqarya, Araks, Dajla, Yashil
Irmoq, Jeyxan. Tuprogʻi ichki yassitogʻliklardagi choʻllarda asosan boʻz va och
qoʻngʻir tuproqdan, quruq dashtlarda kashtan, sohillarda jigar rang tuproq,
botiqlar tubi esa shoʻrxok tuproqdan iborat. Tavr va Sharqiy Pontiya togʻlarida
doim yashil va igna bargli oʻrmonlar, togʻlarning baland qismida all oʻtloqlari
mavjud. Jazira platosi shuvoqboshoqli oʻtlar oʻsadigan chala choʻldan iborat.
Togʻlarda yovvoyi qoʻyechkilar, toʻngʻiz, boʻri, chiyaboʻri, ayiq va
boshqalarlar yashaydi. Sohilga yaqin suvlarda turlituman baliq koʻp. T.da 12
milliy bogʻ bor. Yiriklari: OlimposBeydaglari, MunzurVodiysi, KyopryulyuKanon.

Madaniyat vazirligi tizimida 1440 kutubxona va 92 muzey bor. Yirik kutubxonalar:
Anqaradagi milliy kutubxona, Ankara va Istanbul untlari kutubxonalari,
Anqaradagi TBMM kutubxonasi. Yirik muzeylar: Turk osori atiqa (arxeologiya va
etn.) muzeyi (1923), Istanbuddagi Toʻpqopi saroyi (1927), Etn. muzeyi (1930),
Ayo [[Sofiya ibodatxonasi muzeyi (1934).

Meʼmorligi. T. hududida mil. av. va milodning ilk davrlariga taallukli meʼmoriy
yodgorliklar koʻp (q. [[Sofiya ibodatxonasi). Yunoniston, Vizantiya, Arab
mamlakatlari, Oʻrta Osiyo davlatlarining meʼmoriy tajribalarini ijodiy
oʻzlashtirgan saljuqiylar va usmoniylar imperiyalari meʼmorlari muhtasham,
goʻzal binolar kurdilar. 12—19-a.larda imperiyaning turli shaharlarida
hashamatli saroy, masjid, Madrasa, maqbara, gumbazli hammom, goʻzal favvoralar
(mas., Istanbuldagi Sulton Ahmad favvorasi) bunyod etilgan. 15—16-a.larda meʼmor
Xoja Sinon (1490 — 1588) yangi kompozitsiyalar yaratib, hayratga sazovor 400 dan
ziyod bino barpo etdi. Istanbuldagi Sulaymoniya mayejidi, Ahmadiya mayejidi,
Salimiya mayejidi ular orasida eng mashhurlaridandir. Usmoniylar imperiyasining
inqirozi davri meʼmorligi mahobatliligi bilan ajralib turadi. 20-a.ning
20-yillari oxiridan shahar qurilishini rejali tarzda olib borishga kirishildi,
ayrim shaharlar (Ankara va boshqa shaharlar) ning bosh rejasi tasdiqlandi. 30-y.
lardan zamonaviy binolar qurish uchun xorijdan meʼmorlar jalb qilindi.
Keyinchalik xalqaro tajribani milliy anʼanalar bilan uygʻunlashtirishga erishgan
milliy kadrlar yetishdi. Mahalliy qurilish mahsulotlari industriyasi rivojlandi.
Bu davrda tanikli meʼmorlardan Sedat Haqqi Eldan yaratgan imoratlarning
loyihalari oʻziga xos meʼmoriy yechimi bilan ajralib turadi. Keyingi davrda
butun jahonda ommalashayotgan meʼmoriy uslublar T.ga ham kirib keldi. Ammo bu
yerda uyjoylarni namunaviy loyihalari ommalashmadi. Katta shaharlarda mahobatli
osmonoʻpar binolar qurishga, meʼmorlikda turlituman uslub va yoʻnalishlarni
joriy etishga kirishildi. Jumladan, Anqaradagi Kamol Otaturk makbarasi
(maʼmorlari E. Onat, O. Arda), Turkiya tarix jamiyati binosi (meʼmori T.
Jonsevar), "Stad" mehmonxonasi (meʼmori M. Xepgyuler), "Odeon" konsert zali,
Xalk, banki, Istanbuldagi "Xilton" meqmonxonasi (meʼmori Sedat Haqqi Eldan),
Izmirdagi osmonoʻpar binolar barpo etildi. Bahruz Chiniji, Chingiz Bektosh,
Doʻgʻon Pekali, Affon Yatman va Shavki Vanli kabi meʼmorlar mashhurdir.

Turkiya (turkcha: Türkiye), rasmiy ismi Turkiya Respublikasi (turkcha: Türkiye
Cumhuriyeti) — Gʻarbiy Osiyoda oʻz joyini topgan Turkiy davlatdir. Osiyoning
janubiy-gʻarbida, Qora dengiz va Oq dengizning oʻrtasidagi, Onadoʻlu
yarimorolida joylashgan. Yeri (ichki suv havzalari bilan)783,562 km² dan
mutashakkil. Turkiya sharqdan Gurjiston, Armaniston, Ozarbayjon va Eron bilan,
janubdan Iroq va Suriya bilan, gʻarbdan esa Yunoniston va Bolgariya bilan
chegaradosh. Oʻlkaning Marmara, Egey, Oq dengiz va Qora dengiz bilan qurshalgani
dunyo okeaniga chiqishga imkon beradi. Bayrogʻi oy-yulduzli Turk Bayrogʻidir.
Rasmiy tili Turkcha (Onadoʻlu Turkchasi)'dir. Eng katta shahri Istanbul.
Poytaxti Anqara. Eng baland togʻi Ogʻri (Ağrı) togʻidir, eng katta koʻli esa Von
koʻlidir. Turkiya Usmoniylar Imperiyasining meroschisidir.



https://uz.wikipedia.org/wiki/Qur%CA%BCon

Qurʼon (arab. القرآن oʻqimoq, qiroat qilmoq) — musulmonlarning asosiy muqaddas
kitobi. Islom eʼtiqodiga koʻra, Qurʼon vahiy orqali Muhammad paygʻambarga
610—632 yillar davomida nozil qilingan Allohning kalomi (Kalomulloh). Qurʼon
„Kitob“ (yozuv), „Furqon“ (haq bilan botilning orasini ayiruvchi), „Zikr“
(eslatma), „Tanzil“ (nozil qilingan) kabi nomlar bilan atalib, „Nur“
(yorugʻlik), „Hudo“ (hidoyat), „Muborak“ (barakotli), „Mubin“ (ochiq-ravshan),
„Bushro“ (xushxabar), „Aziz“ (eʼzozlanuvchi), „Majid“ (ulugʻ), „Bashir“
(bashorat beruvchi), „Nazir“ (ogohlantiruvchi) kabi soʻzlar bilan sifatlangan.
Islom olamida Qurʼon musʼhaf nomi bilan ham mashhur. Islom ulamolari Qurʼonning
30 xil nom va sifatlarini sanab oʻtganlar.

Islom tarixiga oid manbalarda keltirilishicha, Qurʼon nozil boʻlishi milodiy
610-yil boshlangan. Muhammad paygʻambar 40 yoshda Makka shahri yaqinidagi Hiro
gʻorida chuqur tafakkurga berilib oʻtirgan bir paytda Jabroil farishta „Iqroʼ“
(„Oʻqi“) deb boshlanuvchi „Alaq“ surasining avvalgi 5 oyatini keltirdi. Bu
jarayon Makkada 13 yil, Madinada 10 yil, hammasi boʻlib 23 yil davom etgan.
Qurʼonning nozil qilinishi islom aqidasi boʻyicha ramazon oyining 27-kuniga
oʻtar kechasi yuz bergan. Shuning uchun ham bu oy muqaddas hisoblanib, roʻza
tutilgan kunning 27-kechasi laylatul-qadr, yaʼni qadrli, ilohiy qudrat namoyon
boʻladigan, bandalarning bir yillik taqdiri hal qilinadigan (qadr — taqdir,
oʻlchov) tabarruk kecha deb ulugʻlanadi.

Qurʼon sura va oyatlarining nozil boʻlish tartibi voqealarning rivojiga qarab
davom etgan. Ilk islom davrida nozil boʻlgan suralar, asosan, Allohning
yagonaligi, borliqning mutlaq ilohi, dunyodagi barcha narsalar uning borligidan
darak beruvchi dalil ekani, islom taʼlimotida belgilangan aqidaviy
tushunchalar — farishtalar, paygʻambarlar, muqaddas kitoblar, oxirat, jannat va
doʻzaxning haqligi toʻgʻrisida edi. Paygʻambar va musulmonlarga ogʻir kelgan
Makka davrida sabr-bardoshga chaqiruvchi, din yoʻlida chekilgan mashaqqatlar
uchun ulugʻ ajru mukofotlar borligi haqidagi oyatlar nozil etilgan boʻlsa,
musulmonlar jamoasi shakllangan Madina davriga diniy marosim va ijtimoiy
munosabatlarni tartibga solishga bagʻishlangan oyatlar toʻgʻri keladi.
Paygʻambarga diniy masalalar boʻyicha berilgan savollarga u vahiy orqali nozil
qilingan oyatlar bilan javob berar edi.

Qurʼonning boʻlimlari sura deyiladi, uni shartli ravishda bob bilan taqqoslash
mumkin. Har sura oyatlarga boʻlingan. Qurʼon 114 sura, 6236 oyatdan iborat. Har
bir suraning oʻz nomi bor. Oyatlar esa tartib raqami bilan berilgan. Suralarning
nomlari uning boshida kelgan soʻzdan olingan yoki zikri koʻproq kelgan narsalar,
voqealar yohud asosiy qahramon nomi bilan atalgan. Keyinchalik oʻqish va yodlash
oson boʻlishi uchun Iroq hokimi Hajjoj ibn Yusuf (hukmronlik yillari 694—714)
koʻrsatmasiga binoan Qurʼon 30 qism (arab. juz, fors. pora)ga boʻlingan.
Qurʼonda birinchi kelgan „Fotiha“ surasidan keyingi suralar katta, oʻrtacha va
kichik suralar tartibida joylashgan. 2-Baqara surasi 286 oyatdan, eng qisqa
Kavsar surasi 3 oyatdan iborat. Eng qisqa oyatlar „Toho“ va „Yosin“, eng uzun
oyat „Baqara“ surasining 282-oyatidir. Suralar nozil boʻlish vaqti va joyiga
koʻra 2 ga: hijradan oldin nozil boʻlgan suralar — „Makka suralari“ (610—622
yillar, 90 sura) va hijradan keyin nozil boʻlgan suralar — „Madina suralari“
(622-yildan, 24 sura) ga ajratiladi.

Muhammad (s.a.v.) Qurʼon oyatlarini Jabroildan qabul qilar, boshqa musulmonlar u
kishidan eshitib, yodlab olardilar. Yozishni biladigan odamlar, jumladan, Abu
Bakr, Umar, Usmon, Ali, Zayd ibn Sobit, Ubay ibn Kaʼb xurmoning poʻstlogʻi,
yapaloq tosh, katta suyak, teri va shunga oʻxshash narsalarga Qurʼonni yozib
borganlar. Paygʻambar hayotlik chogʻida yana vahiy tushib qolar, degan umidda
Qurʼon jamlab kitob shakliga keltirilmagan. Paygʻambarning vafotidan keyin
Qurʼon kishilarning xotirasida va yozgan narsalarida qoldi.

Birinchi xalifa Abu Bakr davrida ridda (dindan qaytish)ga qarshi olib borilgan
qattiq janglarda Qurʼonni toʻliq yod olgan koʻplab qorilar halok boʻlib,
Qurʼonning kelajak avlodga saqlanmay yoʻqolib ketish xavfi tugʻilgan paytda Umar
ibn Xattob Abu Bakrga Qurʼonni kitob holiga keltirib, jamlab qoʻyish zarurligini
maslahat beradi. Abu Bakr bu ishni amalga oshirishni Paygʻambar bilan koʻp vaqt
birga yurgan sahoba, Qurʼonni eng yaxshi yod olgan Zayd ibn Sobitga topshirdi.
Zayd ibn Sobit, Umar ibn Xattob va boshqalar Qurʼoni karimni puxta yod
bilishlariga qaramay, bu ishning ishonchli boʻlishiga harakat qilib, masjidda:
„Kimning qoʻlida yozilgan Qurʼon boʻlsa va uni Paygʻambardan tinglaganiga ikkita
guvohi boʻlsa, bizga olib kelsin, Qurʼonni jam qilishga xalifaning buyrugʻi
boʻldi“, deb eʼlon qildilar. Ular masjidda oʻtirib, guvohlarni tekshirib,
nihoyatda aniqlik bilan 1 yildan ortiq vaqtda Qurʼon sahifalarini jamladilar.
Soʻng koʻpchilikka koʻrsatdilar, hamma rozi boʻldi. Shunday qilib, Zayd va Umar
mashaqqatli urinishlardan keyin Qurʼonni kiyik terisidan ishlangan sahifalarga
yozib, Abu Bakrning uyiga qoʻydilar. U olamdan oʻtgandan keyin sahifalar
Umarning uyida, u kishidan soʻng esa, qizi — Paygʻambarning xotini Hafsa binti
Umar huzurida qoldi.

Nusxalar tayyor boʻlgandan soʻng musulmonlar yashaydigan diyorlardagi markaziy
shaharlarga bittadan nusxaga qori qoʻshib joʻnatildi, hammaga faqat shu nusxadan
Qurʼonni koʻchirish va shu qoridan qiroat oʻrganishga buyruq berildi. Usmon ibn
Affon Makkaga Abdulloh ibn Soibni, Shomga Mugʻiyra ibn Shihobni, Kufaga
Abdurahmon Sulamiyni, Basraga Omir ibn Abul Qaysni yubordi va har biriga bir
nusxadan musʼhaf berdi. Madinada qolgan musʼhafdan odamlarga qiroat taʼlimi
berishni Zayd ibn Sobitga topshirdi. Usmon ibn Affonda bir nusxa musʼhaf qoldi.
Keyinchalik nusxa koʻchirish yoʻlga qoʻyilishi jarayonida faqatgina Usmon
davrida yozilgan nusxalarga suyanish joriy boʻldi. Pirovardida har bir nusxaning
ishonchli ekanini tasdiqlash maqsadida „bu nusxa Usmon musʼhafiga muvofiqdir“,
deb yozib qoʻyiladigan boʻldi. Qurʼon harflarini yozish uslubi bir xilligi ham
saqlab qolindi. Qurʼon harflariga biror nuqtachalik ham oʻzgarish kirmasin,
degan maqsadda ulamolar musʼhaf ichiga hatto gul, daraxt bargi va shunga
oʻxshash boshqa narsalarni mutlaqo qoʻyib boʻlmaydi, aks holda, oʻsha narsalar
sahifaga yopishib qolsa, shubha paydo boʻlishi mumkin, deb fatvo chiqardilar.

Qurʼonni nuqtalashni Abul Asvad Dualiy amalga oshirdi. U nuqta alomatlarini
harflarning usti, osti va oʻrtasiga qoʻyib chiqdi. Vaqt oʻtishi bilan kishilar
Qurʼonni xato oʻqimasliklari va uning qiroati haqida turli ixtilofga
tushmasliklari uchun, ulamolar musʼhaflarga diakritik belgilar (fatha, kasra,
zamma) qoʻyish kerak, degan fikrga toʻxtaldilar. Bu ishni Iroq hokimi Hajjoj ibn
Yusuf hukmronlik davrida Hasan Basriy bajardi. Bunda asl harflarga zarracha
oʻzgartirish kiritmaslik sharti qoʻyildi. 9-asrga kelib Qurʼon arab boʻlmagan
xalqlar tomonidan ham xatosiz oʻqish mumkin boʻlgan holga keldi. Taraqqiyot
davri kelib, Qurʼonni texnik jihozlar vositasida chop etish masalasi koʻndalang
boʻldi. Lekin ulamolar avvaliga Qurʼonning obroʻsiga toʻgʻri kelmaydi, degan
fikr bilan bu ishga ruxsat bermadilar. Ammo vaqt oʻtishi bilan musulmonlar ham
nashr ishlarini oʻzlashtirdilar. Qurʼonni chop etishga ehtiyoj ortib bordi va
ulamolar kerakli shartlarni qoʻyib, Qurʼonni chop etishga izn berdilar.

Qurʼonning har bir nusxasi musulmonlar tomonidan eʼzozlanadi. Ammo ularning
ichida Usmon Qurʼonlarining alohida oʻrni bor. Toshkentda Oʻzbekiston
musulmonlari idorasi kutubxonasining maxsus hujrasida saqlanayotgan Usmon
Qurʼoni bevosita xalifa Usmon davrida (644—656) yozilgan muqaddas qoʻlyozma deb
hisoblanadi. Hozirgi kunda jahonda „Usmon Qurʼoni“ degan nom bilan ataladigan 4
qoʻlyozma mavjud. Ulardan biri Madinada saqlanayotgan asl nusxa boʻlib, islom
manbalarida u „Imom“ deb ataladi. Ikkinchi nusxa Kaʼbada, uchinchi nusxa Qohira
(Misr milliy kutubxonasi)da saqlanmoqda. Toʻrtinchisi Toshkentda Oʻzbekiston
xalqlari tarixi muzeyida uzoq vaqt saqlanib, 1989 yil boshida musulmonlar
qurultoyida Oʻrta Osiyo va Qozogʻiston musulmonlari diniy boshqarmasiga saqlash
uchun topshirilgan. Boshqa tadqiqotchilar (Ahadjon Hasanov va boshqalar)
maʼlumotiga koʻra, Toshkentdagi Usmon musʼhafidan tashqari Qohira va Istanbul
shahrida (2 ta) saqlanayotgan nusxalari mavjud. Toshkentda saqlanayotgan
Qurʼonning bu yerga kelib qolishi tarixi haqida turli taxminlar bor. Koʻpchilik
tadqiqotchilar uni Amir Temur Basradan Samarqandga olib kelgan, degan fikrni
bildiradilar. Boshqa tarixchilar (Hamid Ziyoyev va boshqalar) Amir Temur
Toʻxtamishni magʻlubiyatga uchratib, Oltin Oʻrdani egallaganidan keyin, oʻsha
Qurʼonni qoʻlga kiritib, Samarqandga keltirgan, degan xulosada. Tarixda yana
boshqa farazlarga ham duch kelinadi. Ushbu Qurʼon 1868 (baʼzi manbalarda 1869
yil) Samarqanddan Sankt-Peterburgga olib ketiladi va avval Rossiya xalq maorifi
vazirligiga, soʻngra shahardagi Saltikov-Shchedrin kutubxonasiga beriladi.
Oktyabr toʻntarishidan soʻng, musulmonlar qurultoyining iltimosiga koʻra, RSFSR
XKSning qarori bilan musulmonlarga qaytarib berilgan. Avval Ufada saqlanib, 1923
yilda Toshkentga keltirilgan. Bir necha vaqt Samarqandda, keyin Toshkentdagi
Respublika xalq kutubxonasida, OʻzSSR FA Sharq qoʻlyozmalari institutida
saqlangan. 20-asr boshlaridagi tekshiruvga koʻra, musʼhafning umumiy hajmi 68x53
sm hisoblanib, 353 varaqdan iborat boʻlgan. Bu varaqlarning yaltiroq va sargʻish
rangdagi yuz tomoni yaxshi saqlanib, ularning orqa beti salgina gʻijimlangan,
bir oz uringan kabi koʻrinar edi. musʼhafning sahifalari nam tortishi natijasida
bir muncha shikastlangan va ularda qon dogʻlari bor edi. Uning yirtib olingan
yoki qattiq shikastlangan varaqlari oʻrniga 69 ta teriga oʻxshash qalin va mayin
varaqlar tikib qoʻyilgan. Bu varaqlar paxta qogʻozlardan mohirlik bilan
ishlangan boʻlib, ularni musʼhafning asl sahifalaridan farqlash qiyin edi.

Qurʼonning asosiy gʻoyasi — Alloh toʻgʻrisidagi taʼlimotdir. Uning mavzusi va
mohiyati insonlar tafakkurida koʻpxudolikka barham berish, yakkaxudolikni
targʻib qilish va islom dinini qaror toptirishdir. Shu bilan bogʻliq ravishda
unda paygʻambarlar, oxirat, taqdir va boshqalar haqidagi aqidalar bayon etiladi.
Alloh Qurʼonda oʻzining Odamato, Nuh, Ibrohim, Ismoil, Ishoq, Yaʼqub, Muso,
Dovud, Iso, Muhammad (as) va boshqa paygʻambarlarini zikr etadi. Ularga
yuborilgan din — islom ekani, Tavrot, Zabur, Injil va Qurʼon oʻzi nozil qilgan
ilohiy kitoblar ekani, yahudiylar, nasroniylar va musulmonlarni „ahli kitob“ deb
atab, ularning eʼtiqodlari vahdoniyat ekanini Qurʼon oyatlarida qayta-qayta
uqtiradi. Qurʼonda asosiy ibodat talablari (namoz, roʻza, zakot va boshqalar)
belgilab berilgan. Undagi axloqiy va huquqiy normalar keyinchalik shakllangan
shariatga asos qilib olingan.

Diniy eʼtiqodda mustahkam turish, yaxshilik, ezgulik, savob ishlar,
mehr-shafqat, miskin va muhtojlarga yordam berish, insonparvarlikni ulugʻlash
barcha ilohiy kitoblar kabi Qurʼonning mazmuni-mohiyatini belgilaydi. Unda
tekinxoʻrlik, birovlar haqini yeyish, boshqalar hisobiga yashash, poraxoʻrlik,
ishyoqmaslik, jabr-zulm, oʻgʻrilik, qotillik, dilozorlik, fitnachilik, kibru
havo qoralanadi. Barcha xalqlar bir ota-onaning avlodi ekani eslatiladi.

Ulamolar Qurʼon oyatlarini Allohning amrlari va nahiylar (yaʼni moʻmin
bandalarga buyurganlari va qilmanglar deb qaytarganlari), vaʼda va vaʼidlari
(yaʼni bandalarga dunyo va oxiratda savob amallari uchun yaxshilik berurman deya
qilgan vaʼdalari-yu, dunyo hamda oxiratda gunoh ishlari uchun azoblayman deb
qoʻrqitishlari), avval oʻtgan ummatlar, paygʻambarlarning tarixlari, halol-harom
narsalar, banda qilishi kerak boʻlgan duolar kabi qismlarga boʻladilar.

Qurʼon kalom ilmining shakllanishi va rivojlanishida birinchi manba boʻldi. Abu
Hanifa „al-Fiqh al-akbar“, Abu Mansur Moturidiy „Kitob at-tavhid“, Abu Hafs
Nasafiy „Aqoid an-Nasafiy“ asarida olgʻa surilgan islom taʼlimotiga oid oʻz
fikrlariga dalil sifatida Qurʼon oyatlarini keltiradilar. Qurʼon fiqhiy
hukmlarni qabul qilishda asosiy va birinchi manba hisoblanadi. Undan keyin esa
sunnat, ijmo, qiyos turadi. Qurʼonda kelgan hukm shariatda farz sifatida qabul
qilinadi.

Arab tili grammatikasi va adabiyotining rivojlanishida Qurʼonning oʻrni beqiyos.
Qurʼon uslubi (qofiyalashtirilgan sheʼriy proza — sajʼda yozilgan) keyingi arab
adabiyotiga, umuman sharq adabiyotiga katta taʼsir koʻrsatdi. Qurʼon ilmlari
rivojlanishi jarayonida aniq grammatik qoidalarga nisbatan paydo boʻlgan ehtiyoj
bu sohaning taraqqiy etishiga turtki boʻldi. Qurʼon faqat arab tilida emas,
balki islom tarqalgan mamlakatlar xalqlarining tillarida yaratilgan asarlarda
ham oʻz aksini topdi. Xususan, Jaloliddin Rumiy, Alisher Navoiy, Zahiriddin
Muhammad Bobur kabi adabiyot namoyandalari asarlarida Qurʼondan olingan iqtibos,
ibora, hikoyat, zarbulmasallarni uchratish mumkin. Qurʼon musulmon xalqlar
hayoti, tarixi, ilmi, adabiyoti, turmush tarzi, qonun-qoidalari, urf-odatlari va
dunyo qarashlarida oʻzining salmoqli taʼsiriga ega.

Ulamolar Qurʼonni tushunish uchun zarur boʻlgan fanlar majmuasi — Qurʼon
ilmlaridan nosix va mansux (bekor qiluvchi va bekor qilingan oyatlar) (q. Nasx),
asbob an-anzul (oyatlarning nozil boʻlish sabablari), tafsir kabi sohalarni
sanab oʻtganlar.

Tafsir paygʻambar davridayoq yuzaga kelgan. Eng birinchi mufassir (tafsirchi)
Muhammad (sav)ning oʻzi boʻlib, u odamlarga Qurʼon maʼnolarini bayon qilib
berardi. Paygʻambardan keyin Abu Bakr, Umar ibn Xattob, Usmon ibn Affon, Ali ibn
Abu Tolib mufassir boʻlgan. Shuningdek, Abdulloh ibn Abbos (690 yil m.y.),
Abdulloh ibn Masʼud (654 yil m.y.), Ubay ibn Kaʼb (7-asr), Anas ibn Molik (712
yil m.y.) kabi sahobalar ham ilk mufassirlardan hisoblanadi. Tobein
mufassirlardan Mujohid ibn Jabr Makkiy (723 yil m.y.), Ikrima Abu Abdulloh
al-Barbariy (723 yil m.y.), Said ibn Jubayr (714 yil m.y.), Ato ibn Abi Raboh
(734 yil m.y.) kabilarni zikr etish mumkin. Sahoba va tobeinlar davrida tafsir
ogʻzaki rivoyat va naql shaklida boʻlib, kitob tarzida yozilmagan. Muhammad ibn
Jarir Tabariy (923 yil m.y.), Abu Mansur Moturidiy (944 yil m.y.), Abul Barakot
Abdulloh ibn Ahmad an-Nasafiy (1310 yil m.y.) kabi yirik mufassir ulamolar
oʻzlarining tafsir kitoblarini yozdilar.

Qurʼon 12-asrdan Yevropa xalqlari tillariga, jumladan, lotin tiliga tarjima
qilina boshlangan. Fransuz sharqshunosi Andre dyu Riye tomonidan qilingan
fransuz tilidagi tarjimasi 1647 yil Parijda chop etildi. Shu tarjima asosida
Pyotr I buyrugʻiga binoan Qurʼon rus tiliga oʻgirildi va 1716 yil Peterburgda
chop etildi. Fransuzcha tarjima koʻp tillardagi nashrlarga asos boʻldi.

Hozirgi kunga qadar Qurʼonga 1700 xil tafsir yozilgan. Jumladan, Muhammad Sodiq
Muhammad Yusufning bir necha jilddan iborat „Tafsiri hilol“ nomli asari
(Toshkent, 1992—2005), Abdulaziz Mansurning „Qurʼoni karim maʼnolarining tarjima
va tafsiri“ (Toshkent, 2004) oʻzbek tilida chop etilgan. Qurʼon 1000 dan ortiq
tilga tarjima qilingan. Oʻzbekiston mustaqillikka erishgandan keyin Alouddin
Mansurning „Qurʼoni karim“ning oʻzbekcha izohli tarjimasi (Toshkent, 1991),
Abdulaziz Mansurning „Qurʼoni karim maʼnolarining tarjimasi“ (Toshkent, 2001),
Mutallib Usmon va boshqalarning „Qurʼoni karim. Tarjima va ilmiy-tarixiy
izohlar“ (1-kitob, Toshkent, 2004) kitoblari chop etildi. Shuningdek, koʻzi
ojizlar uchun Qurʼonning boʻrtma harflar (brayl yozuvi)da alohida 8 jildli
kitobi nashr qilindi (2004).



https://uz.wikipedia.org/wiki/NATO

NATO, Shimoliy Atlantika alyansi (ingl. North Atlantic Treaty Organization,
NATO; frans. Organisation du traité de l'Atlantique Nord , OTAN; oʻzb. Shimoliy
Atlantika shartnomasi tashkiloti) — Yevropa, AQSh hamda Kanada kabi koʻpchilik
mamlakatlar birlashgan jahondagi eng yirik harbiy va siyosiy jamlanma, yaʼni,
„Yevropani tashqi taʼsirlardan himoya qilish“ uchun ushbu tashkilotga 4-aprel
1949-yil AQShda asos solingan. Tashkilot yaratilgan paytda 12 ta mamlakat aʼzo
boʻlgan, hozirgi kunda esa aʼzolar soni 28 taga yetgan.

Shimoliy Atlantika shartnomasi ittifoqiga qoʻshilgan mamlakatlar 1949-yilda
oldilaridagi Shimoliy Atlantika doirasidagi davlatlar orasida tinch aholini
xavfsizligini mustahkamlash maqsadi bilan birlashishgan. Ittifoqqa aʼzo
mamlakatlar yahlit mudofaa tizimini yaratish va dunyo xavfsizligini saqlashni
oʻz oldilariga maqsad qilishgan. 2010-yilda NATO „Zamonaviy mudofaaning ilgʻor
ishtiroki“ ijtimoiy harakati uchta muhim vazifalarni taqdim etdi, bular:
jamoaviy mudofaa, inqirozni oldini olish va hamkorlik asosida havfsizlikni
kuchaytirish.

NATO hozirgi kunda 28 mamlakat oʻz ichiga olgan tashkilotdir. Ushbu tashkilot
qamrovida yuzlab qoʻmitalar, guruhlar, hizmat boshqaruvlari yoki harbiylar va
fuqarolar doirasi ostidagi rejalashtirish boʻlinmalari mavjud. Shuning bilan
birga tashkilot tarkibida mutahassislarni tayyorlash va tayyorgarlikdan
oʻtkazish oʻquv markazlari faoliyat koʻrsatadi. NATO zarur qarorlar yoki
choralar koʻrish shartnomalarini qabul qilish uchun mamlakat aʼzolarini ikki
toifaga boʻladi — vositachilar hamda zahiralar guruhlari, uchrashuvlar oʻtkazish
va boshqa vazifalar yechimlarini alyansga aʼzo mamlakatlarni umumjamoa
qiziqishlari va tassavuroti jamlanmasiga nazar tashlab koʻrib chiqadi. Doimiy
barcha operatsiyalar oʻtkazilish uchun mablagʻlar, tashkilot ostidagi
harbiylarga, zarar koʻrgan fuqarolarga NATO budjetidan pul ajratiladi. Moliyaviy
holati qatnashayotgan mamlakatlar bilan birgalikda hal qilinib NATO xazinasi
moliyalashtiriladi.

Ilk bor NATO mamlakatlari va hokimiyati boshliqlari 1999-yilning aprel oyi
Vashingtondagi uchrashuvida Bolqon,Somali, Gaiti va boshqa hududlardagi
oʻtkazilgan alyans harakatlaridan NATO mamlakatlarining oʻzlari orasida ommaviy
inqirozga yuz tutayotgani qayd etilgan. 1990-yillarda jahonning har bir
burchagida tanilgan NATO tashkiloti ushbu holatdan soʻng tahlilchilar NATOni bu
xatti harakatlarini Shimoliy Atlantika kuchlari behuda yoʻqotilishi sifatida
baholashishdi. Shuning uchun hozirgi vaqtlarda ushbu tahliliy guruh NATOni shu
bilan birga Yevropa davlatlari hokimiyatlarini ochiq yuzini yaqqol va aniqlik
bilan oʻrganishmoqda. Tahliliy guruh aʼzolari bosh kotib oʻrinbosarlarining
nazorati ostida bir necha haftada yigʻilishib shu kungacha jahonda boʻlib oʻtgan
hodisalarni tahlil qilishib ularga qarshi maxsus choralar qabul qilinadi.

Yuqori bosh qoʻmondonlik organi NATO tashkiloti ichida barcha bajarilgan harbiy
yurishlar va hudulardagi barqarorlikni saqlash uchun qatʼiy javobgardir. Bu
organ javobgarlikni oʻz boʻyniga olgani bois NATOdagi siyosiy va harbiy
savollarga javob berish hamda tegishli tavsiyalar joriy etish huquqiga egadir.
Yuqori bosh qoʻmondonlik organi bir vaqtning oʻzida aʼzo mamlakatlar bosh
kotiblar taʼsirdan erkin holda ish yuritadi va milliy hokimiyatga tegishli
barcha savollarga echim topish zaruriyati bilan javobgardir.

Bu Maslahat organiga aʼzo boʻlgan mamlakatlarining Tashqi ishlar vaziri (kami
bilan yiliga ikki marta), mudofaa vaziri (zaruriyat jihatidan) va boshliqlari
hamda NATO hukumati raislari ham qatnashishadi. Nato Maslahat organi
uchrashuvlarida tashkilotning olib borayotgan ishlari strategiyasi va
ustuvorligini oliy darajada aniqlab koʻrib chiqiladi. Hamma darajalarda bu organ
NATO qadam qoʻyayotgan ishlarni tashkilotga aʼzo mamlakatlarni deklaratsiya
tushunchalari bilan yoritib berish va bogʻliq muammolarni hal qilish shuningdek
asosiy qarorlarni echimini hal qilish huquqiga ega. Shimoliy Atlantika
shartnomasiga aʼzo mamlakatlar tashkilot ichida teng huquqli sanaladi va oʻzaro
NATO maslahat qoʻmitasi yigʻilishlari keng aylana stol atrofida oʻtkazilib,
qoʻyilgan masalalar barchaning bir ovozlik echimi bilan qabul qilinadi. NATOning
doimiy bosh kotibi raislik qilishi, elchining yoshiga nisbatan va uning katta
yordamchisi sifatida ish yuritadi. NATO Maslahat organi raisi har yillik
oʻtkaziladigan alifbo tartibi yoʻli bilan tashqi ishlar vaziri darajasida
saylanadi. Organ Tashkilotning faoliyatini muvaffaqiyatli va barcha
strukturalarini yaratish uchun maʼsul etib tayinlangan. Ushbu Maslahat organi
echimlari yigʻinlarda ishtirok etgan raislar oʻrinbosarlari, ularning
maslahatchilari va konsultantlari javobgarlik qoʻmitalari xamda iyerarxiya
tartibidagi aniqliklari orqali yaxshigina shu yoʻsinda tayyorlanadi. NATO
Maslahat organining Konsultativ boʻlimi, bunda ishtirok etgan barcha mamlakatlar
vakillari va Bosh kotib qoʻl ostidagi yordamchilar siyosiy savollar boʻyicha
Siyosiy Qoʻmitaga yondashilib masalalar oʻzaro baham koʻriladi.

NATO tashkilotga aʼzo boʻlgan Yevropa mamlakatlaridan tashqari, yana bir necha
davlatlar bilan bitim tuzdi va Tinchlik yoʻlida hamkorlik nomi bilan atadi.

„Tinchlik yoʻlida hamkorlik“ ishtirokchilar: Avstriya, Ozarbayjon, Armaniston,
Belarus, Bosniya va Gertsogovina, Gruziya, Irlandiya, Qozog'iston, Qirg'iziston,
Makedoniya, Malta, Moldaviya, Rossiya, Serbiya, Tojikiston, Turkmaniston,
Oʻzbekiston, Ukraina, Finlandiya, Chernogoriya, Shvetsariya, Shvetsiya.

NATOning eng oliy harbiy yurishlarni oʻtkazadigan maxsus Nato harbiy qoʻmitasi
mavjud boʻlib shulardan iboratdir: tashkilotga aʼzo mamlakatlarning oliy
unvondagi harbiylari, qoʻmondonlar, Islandiya fuqarolar raisi (harbiy kuchga ega
emasligi sababli) va oʻzlarining harbiy muammolarini oliy kengash bilan muhokama
qilish uchun yiliga ikki marotiba yigʻilishadi. Harbiy qoʻmita vujudga kelishida
NATO oʻzining harbiy tartibini uchga boʻldi va, shulardan iborat:

Tashkilotda 1967-yilning dekabridan Oliy harbiy va siyosiy organ rukni ostida
Mudofaalar rejalashtirish qoʻmitasi tashkillashtirildi. Ushbu organ oʻzining
ichiga olgan qamrovliligi natijalarida Maslahat organi bilan teng huquqlidir. Bu
alyansning oliy harbiy hukumati sanaladi hamda strukturasi doimiy aʼzo davlatlar
raislaridan tarkib topgan boʻlib, kamida ikki yilda bir marta harbiy aloqalar
bilan xavfsizlikni taminlash borasidigi savollarni muhokamalash uchun oʻzaro
mudofa vazirlari darajasida yigʻinlar uyushtirilib hal qilinib turiladi. Qoʻmita
NATOga aʼzo mamlakatlarni umumiy xavfsizlikni taʼminlash va yuksaltirish nuqtai
nazarini NATOning siyosiy hukumatiga tavsiya qilib keladi. Mudofaalar
rejalashtirish qoʻmitasi har yillik shahar va mamlakatlar miqyosida tinch
aholini xavfsizlik bilan taminlashga tayyorgarlik samaradorligini oshirishiga
koʻmaklashadi. Inqiroz yuz berganda yoki jang vaqtida qoʻmita urush holatini
baholash maslahatini taklif etib, harbiy kuchlarning foydalanilishi va yangi
qoidalar ish chiqishni tavsiya qiladi. Ushbu qoʻmita qarorlari bilan deyarli
NATOning boshqa masalalari tez hal boʻlibgina qolmay shu bilan birgalikda
tayyorgarliklar, echimlarning qabul qilinishi ahamiyatga molik darajada va
bevosita bogʻliqdir.

Deyarli kun ora NATOning barcha qoʻmitalari faoliyatidagi xalqaro kotibiyat
yigʻinini hokimiyatda tayinlangan aʼzo Qoʻmondon kotibi boshchiligida
tashkillashtiriladi.

Qoʻmondonlik kotibi bir vaqtning oʻzida NATO maslahatdoshlar organi raisi,
mudofalar rejalashtirish qoʻmitasi, yadroviy rejalar guruhi hamda NATOning
boshqa barcha qoʻmitalarning rasmiy raisi vazifasiga tayinlangan. Ushbu shaxs
muhokamalarni harakatlantirish va tashkillashtirish, shu bilan birgalikda amalda
tadbiq qilish choralarini uning echimi va dunyoqarashiga asoslanib koʻrib
chiqiladi. Qoʻmondonlik kotibining oʻzi NATO doirasidagi aʼzo mamlakatlar
muammolarini muhokama qilishi, bahslar bilan oʻrtoqlashishi, oʻzining shaxsiy
xizmatidan foydalanishi va qabul qilingan qarorlarni taqdim qilish borasida
tegishli huquqlarni qabul qiladi. U NATOning tashqi koʻlamligi borasida asosiy
raisi va alohida hokimiyat yoki jamiyat bilan aloqa qiladigan targʻibotchisi
sanaladi. Baʼzi bir holatlarda bosh kotib oʻz oʻrnida boʻlmaganida, uning
vazifalarini vaqtincha barcha qoʻmitalarning oʻrta darajadagi raisi, yaʼni bosh
kotib oʻrinbosari egallab turadi.

NATOning yangi rahbari Yevro-Atlantika ittifoqi turli tomonlardan yangi
tahdidlar bilan yuzlashayotgani haqida ogohlantirgan.Afinada Yunoniston Bosh
vaziri Antonis Samaras bilan ko’rishgan Yens Stoltenberg Rossiyaning Ukrainadagi
xatti-harakatlarini hamda Iroq va Suriyadagi janglardan vataniga qaytayotgan
xorijlik jangarilarni Yevropa uchun yangi tahdid manbalari deya sanagan.

Antonis Samarasga ko’ra, Rossiya bilan to’liq harbiy hamkorlikni qayta tiklash
hozir imkonsiz, ammo Moskva bilan muloqotni davom ettirish kerak, deya oʻz
fikrini qayd etgan.

Rossiya harbiy samolyotlarining Yevropa osmonida faollashishi ortidan NATO
harbiy hozirligini oshirayotgani haqida xabar bergan. Stoltenbergning
aytishicha, ittifoq Boltiq, Shimoliy va Qora dengizlar uzra Rossiya amalga
oshirayotgan havo reyslarini yaqindan kuzatib bormoqda. NATO Bosh kotibi Yens
Stoltenbergning aytishicha, Rossiya Ukraina ichida va chegarasida harbiy kuch
to'plab, ilg'or uskuna va havo mudofaasi tizimlarini o'rnatmoqda degan fikrlarni
yuritgan.Stoltenberg Moskvadan qo'shinlarini ortga qaytarishni so'rab, Ukraina
sharqidagi ixtilofni tugatishga hissa qo'shishga chaqirgan. G'arb nazarida Kreml
isyonchilarni qo'llab-quvvatlagan degan farazlar boʻlgan. Moskva bu da'volarga
javoban har doim ayblovlarni inkor etgan.Ukraina Mudofaa vazirligi 2014-yilning
16-noyabridan to 18-noyabriga qadar Ukraina gʻarbida sodir boʻlgan
toʻqnashuvlarda besh askarini yo'qotganini, sakkiz nafari yaralanganini ma'lum
qilgan.Olmoniya Tashqi Ishlar vaziri Frank-Valter Shtaynmeyer Ukraina hukumati
va isyonchilarni 2014-yilning sentyabr oyida Minskda imzolangan tinchlik
shartlarini bajarishga chaqirgan.Birlashgan Qirollik Tashqi Ishlar vaziri Filip
Xemmondning fikricha, tinchlik bitimini imzolagan Rossiyaga uning
majburiyatlarini eslatib turish kerakligini taʼkidlagan.Ukraina Bosh vaziri
Arseniy Yatsenyuk nazarida Ukraina va Rossiya rasmiylari neytral hududda masala
bo'yicha muzokara qilishi lozimligini taʼkidlagan boʻlsa, Kreml bunga javoban
Kiyevni sharqdagi isyonchilar bilan muloqotga chorlagan.Ukraina Prezidenti Petro
Poroshenkoning Olmoniya matbuotiga aytishicha, kerak bo'lsa, Ukraina Rossiya
bilan keng qamrovli urushga tayyorligini yashirib oʻtirmagan.

1949-yili Bitimning tuzilishida Sovet Ittifoqi deputatlari orasida mamlakatning
xususiy xavfsizligiga rahna solmoqchi degan fikrlar yuritilgan. 1949-yili va
1954-yillarda Berlin shahrida AQSh, Buyuk Britaniya, Fransiya kabi
mamlakatlarining tashqi ishlar vazirlari va SSSR mahkamasi raislari oʻrtasida
boʻlib oʻtgan yigʻilishda NATOni mudofa borasida haddan ziyod chuqurlashib
ketgan tashkilot sifatida Sovet Ittifoqi tomonidan tanqid qilingan. Keyinchalik
oʻzining tashqi aloqalarini mustahkamlash uchun alyans bitimiga aʼzo boʻlib shu
bilan birga NATOga aʼzo barcha mamlaktlarni SSSR bilan hamkorlik qilishiga
chaqiradi va oradan bir necha yillar oʻtib hech bir asossiz ushbu hamkorlik
bekor qilingan. NATOning xatti harakatlariga javoban Sovet Ittifoqi Yevropa
taʼsirini oʻzining ravnaqi yoʻlida bartaraf etish uchun 1955-yil davlat ichidan
harbiy blokni Sovet Ittifoqi yuritayotgan siyosatni tahlil etish borasida
Varshava shartnomasini tuzadi. Varshava shartnomasi tashkiloti va Sovet Ittifoqi
parchalanib ketishidan , soʻng NATO jamlanmasi xavflarni bartaraf etish
mahkamasi borasida rasmiy bitim tuzdi va bu bitim oʻzining doirasiga Uzoq Sharq
mamlakatlarini qamrab olish choralari qoʻyilgan edi. Va NATO oldindan Sovetlar
xavfini bartaraf etish maqsadi ekanligini oshkora va yaqqol amerikalik
publitsist Noam Xomsk, aytganidek bayon etib kelgan. Noam Xomsk iboralari:

7-iyun 2007-yilda Rossiya prezidenti Vladimir Putin "Shimoliy Atlantikaning
ishtirokchi mamlakatlari va „Dunyo tinchligiga birdamlik“ programmasida ishtirok
qiladigan boshqa mamlakatlar orasidagi rozilik shartnomasi , 19-iyun, 1995-yilgi
qabul qilingan qaror holati hamda unga qoʻshilgan masalalar" borasidagi № 99
federal qonuniga imzo chekdi . 2008-yilning yanvarida NATO ishlarini koʻrib
chiqishi boʻyicha Rossiyaning doimiy hukumat boshligʻi vazifasini ijro etish
uchun Dmitriy Rogozin tayinlandi va u oʻz oʻrnida Rossiya Federatsiyasi va
Shimoliy Atlantika shartnomasi munosabatlarini jamiyatda qiziqtirgan savollarga
mavjudiyatlik balandligi sifatini oshirdi.

Londonda joylashgan tadqiqotlar markazi Rossiyani Uchinchi Jahon urushiga turtki
bo’ladigan harakatlarda ayblagan. Havo makonini buzish, dengizda boshqa davlat
hududiga kirish, G’arbga qarshi hujumlar uyushtirish niyatini namoyish qilish –
bu Kremlning so’nggi oylardagi qadamlari deya 2014-yilning noyabr oyida yangi
hisobotida aynan shu haqida yozgan.2014-yilning fevral oyidan, to 2014-yilning
oktyabr oyiga qadar Rossiya harbiy samolyotlari NATOga a’zo davlatlar havo
chagaralarini qariyb 40 marta buzib o’tgan. Bu “Yevropa yetakchilik tarmog’i”
nomli tahliliy guruh ma’lumoti. Yana bir boshqa hisobotga ko’ra, Rossiya
qiruvchi samolyotining Daniyaga tegishli yo’lovchi samolyot bilan to’qnashishiga
oz qolgan. Bundan tashqari, Shvetsiya suvlariga Rossiya suvosti kemasi kirgani
taxmin qilingan. Aynan shunday taxminlar hamda Estoniya razvedkasi agentining
o’g’irlanishi va Rossiyaning mashqlar paytida AQShga qarata raketa uzishini
faraz qilishi guruhni izlanish o’tkazishga majbur qilgan.

Kafolatlar yozma ravishda berilgan, Polshada esa chegara zastavalari bunyod
etilgan. Bugunda ular kengaytirilmoqda, NATOga a’zo davlatlar esa ko’proq
mashqlar o’tkazyapti, xuddi Ukrainadagidek.

Shunga qaramay, sarmoyalar hajmining oshgani Rossiyaga harbiy parvozlarni
ko’paytirishga yordam bergan. 2015-yillarda Kreml qurolli kuchlarini
zamonaviylashtirishni rejalagan.

Mutaxassislar fikricha, Rossiyaning asosiy maqsadi NATOning yanada kengayishiga
chek qo’yish va hatto sobiq kommunistik davlatlarni o’z ta’sir doirasiga
qaytarish deb hisoblashgan. NATO rahbarining ta’kidlashicha, Sovuq urush davri
qaytgani yo’q, ammo Rossiyaning harbiy harakatlari o’rtadagi ishonchga putur
yetkazishi mumkinligini matbuot anjumanida bildirib oʻtgan.Alyans tarqatgan
ma’lumotga ko’ra, o’tgan ikki kun ichida 20 dan ortiq Rossiya harbiy samolyoti
to’rt guruhga bo’linib ittifoqning havo chegaralarini kesib o’tgan.2014-yilning
o’zida bunday holatlar soni 100 dan oshgan. Bu esa o’tgan yilgi ko’rsatkichdan
uch barobar ko’p demakligini mutaxasislar taʼkidlashgan.2014-yilning mart oyida
Rossiya Qrimni o’z hududiga qo’shib olgandan keyin Rossiya va NATO aloqalari
keskin sovuqlashgan. NATO, shuningdek, Moskvani sharqiy Ukrainadagi
isyonchilarni qo’llab-quvvatlayotganlikda ayblagan. NATO so’zlovchisining
aytishicha, Rossiya samolyotlarini to’xtatish uchun Norvegiya, Birlashgan
Qirollik, Portugaliya, Germaniya va Turkiyaga qarashli qiruvchi samolyotlar
havoga ko’tarilgan. Bu noma’lum samolyotlar NATO hududiga kirganda doim rioya
qilinadigan odatdagi tartib, deya bu holatni izohlagan NATO rasmiysi. NATOning
sharqiy a’zolari, xususan, Polsha va Boltiqbo’yi davlatlari, ayniqsa,
Rossiyaning harbiy faolligidan norozi boʻlishgan. Ularning xavotirlariga
javoban, AQSh yetakchiligidagi ittifoq mintaqada havo sarhadlarini qo’riqlovchi
samolyot va harbiy mutaxassislar sonini oshirgan.

Oʻzbekiston va NATO oʻrtasidagi hamkorlik 1994-yil 13-iyulda tasdiqlangan
NATOning „Tinchlik yoʻlida hamkorlik“ dasturining Doiraviy bitimiga muvofiq,
hamda 1996-yildan boshlab har yil ishlab chiqariladigan hamkorlikning muhim
sohalarini qamrab oladigan (harbiy taʼlim, mudofaa siyosati, terrorizmga qarshi
kurash, ilmiy izlanishlar, favqulodda holatlarda fuqarolar muhofazasini
taʼminlashni rejalashtirish) sherikchilik boʻyicha individual dasturlar
doirasida amalga oshiriladi.

Oʻzbekiston va NATOning YeAHK doirasidagi maxsus yigʻilishlarida, jumladan
YeAHKning tashqi ishlar va mudofaa vazirlari, elchilar, siyosiy qoʻmitalar, oliy
harbiy-siyosiy qoʻmitalar, „Tinchlik yoʻlidagi fan“ boʻyicha Qoʻmitasi va
fuqarolar muhofazasi boʻyicha Qoʻmitasi yigʻilishlarida ishtirok etib kelmoqda.

Xalqaro ilmiy-texnikaviy hamkorlikni rivojlantirishda NATOga aʼzo mamlakatlar
bilan hamkorik, yaʼni NATOning Fan qoʻmitasi alohida ahamiyat kasb etadi.
Soʻnggi yillardagi Oʻzbekistonning NATOga aʼzo davlatlar bilan hamkorligi
tajribasi uning juda samarali ekanligini koʻrsatmoqda. Hozirgi paytda
Oʻzbekistonda NATO bilan informatsion texnologiyalar, tibbiyot va boshqa qator
loyihalar amalga oshirilmoqda. 2007-yil may va 2008-yil oktyabr oylarida
NATOning Fan qoʻmitasi raisi K.Uspelerning Oʻzbekistonga tashrifi hamkorlikning
yanada yangi bosqichlarga koʻtarilishiga turtki boʻlgan.

2008-yil 3 aprelda Oʻzbekiston Respublikasi Prezidenti I.A.Karimov NATO Bosh
kotibi Ya.Sxefferning taklifiga binoan NATO/EAHKning Buharest shahridagi
sammitida ishtirok etdi va Afgʻonistonda barqarorlikni taʼminlash maqsadida
„6+3“ Guruhini tashkil etish tashabbusini ilgari surdi.

Oʻzbekiston va NATO oʻrtasidagi ikki tomonlama aloqalarni rivojlanish
masalalarini muhokama qilish maqsadida Markaziy Osiyo va Kavkaz mamlakatlari
boʻyicha NATO Bosh kotibining maxsus vakili R.Simmons respublikaga bir necha bor
tashrif buyurgan.



https://uz.wikipedia.org/wiki/Ikkinchi_jahon_urushi

Ikkinchi jahon urushi (1939— 45) — Olmoniya, Italiya va Yaponiyaning aybi bilan
boshlangan jahon tarixidagi eng yirik urush. 20-a. fojiasi sifatida insoniyat
tarixiga kirdi. Bu urushning kelib chiqishida asosiy rolni fashistlar Olmoniyasi
oʻynadi. Gʻarb mamlakatlari (Angliya, Fransiya, AQSH) hukmron doiralarining
"kelishtirish" siyosati Avstriyani (1939 y. mart), Chexoslovakiyani (1939 y.
mart) Olmoniyaga qoʻshib olinishiga va Myunxen bitimiga (1939 y. sent.) yoʻl
ochib berdi. I.j.u.ning boshlanishida SSSRning ham aybi bor. 1939 y. 23 av-g .da
SSSR bilan Olmoniya oʻrtasida 10 yil muddatga hujum qilmaslik toʻgʻrisida
shartnoma imzolandi. Bu shartnomaning maxfiy qoʻshimcha ahdnomasiga muvofiq,
Olmoniya va SSSR Sharqiy Yevropada oʻzlarining taʼsir doiralarini boʻlib
oldilar. Har ikki mamlakat manfaatlari, avvalo, Polsha davlati bilan bogʻliq
edi. Sovet tomoni Gʻarbiy Ukraina, Gʻarbiy Belorussiya va Bessarabiya (1921 y.da
boy berilgan) hududlarini qaytarib olmoqchi edi. Shuningdek, Olmoniya
Boltiqboʻyi mamlakatlariga daʼvo qilishdan qam voz kechdi.

Sovet qoʻshinlari urushning 2-davri (1942 y. noyab.— 1943 y. oxiri) da
Stalingrad jangi va Kursk jangilagm gʻalabalari natijasida Olmoniya qoʻ-tpnlari
qoʻmondonligi strategik ta-shabbusnp butunlay qoʻldan chiqardi. SSSRda na b.
hududlarda qarshilik koʻrsatish harakati avj oldi. 1943 y. 13 yanv.da Gitler
urushda tashabbusni yana qoʻlga olish maqsadida ommaviy safarbarlik eʼlon qildi,
lekin shunga qaramasdan 1943 y. may oyiga kelib Shim. Afrika (q. Shimoliy Afrika
kom-paniyasi), Angliya—AQSH qoʻshinlari tomonidan ozod qilindi. 1943 y. iyul-avg
. oylarida Angliya—Amerika desant qoʻshinlari Sitsiliya o.ga tushirildi. 1943 y.
25 iyulda Italiyada Mussolini osib oʻldiriddi va fashistlar rejimi tugatildi. 3
sent.da Italiya soʻzsiz taslim boʻlganligi haqidagi hujjatga imzo chekdi.

Oʻzbekiston Respublikasi mustaqillikka erishgach, 35 jildli Xotira ki-tobi
tayyorlanib, nashr qilindi. Toshkentdagi Mustaqillik maydoni xiyobonida maxsus
majmua qurildi (2000). 9 may — gʻalaba kuni yurtimizda Xotira va Qadrlash kuni
sifatida har yili nishonlanadigan boʻldi.

Ikkinchi jahon urushida 61 ta davlat qatnashgan (47 tasi aksihitler ittifoqining
tarafida va 14 tasi Oʻq mamlakatlari tarafida). Ulardan ayrimlari faol harbiy
harakatlarni olib borishardi, boshqalari oʻz ittifoqdoshlariga oziq-ovqat
yetkazib berardi, koʻpchilik esa urushda faqat nominal holda ishtirok ishtirok
etardilar.

Aksihitler ittifoqiga quyidagilar kirardilar: SSSR (1941-yildan), AQSh
(1941-yil, 7-dekabrdan), Buyuk Britaniya, Fransiya, Xitoy, Polsha, Avstraliya,
Kanada, Yugoslaviya, Niderlandlar, Norvegiya, Yangi Zelandiya, Janubiy Afrika
Ittifoqi, Chexoslovakiya, Belgiya, Yunoniston, Efiopiya, Daniya, Braziliya,
Meksika, Moʻgʻuliston, Luksemburg, Nepal, Panama, Argentina, Chili, Kuba, Peru,
Gvatemala, Kolumbiya, Kosta Rika, Dominika Respublikasi, Albaniya, Gonduras,
Salvador, Gaiti, Paragvay, Ekvador, San Marino, Turkiya, Urugvay, Venesuela,
Livan, Saudiya Arabistoni, Nikaragua, Liberiya, Boliviya. Urush davrida ularga
fashist blokidan chiqqan bir necha davlat qoʻshildi: Eron (1941-yildan), Iroq
(1943-yildan), Italiya (1943-yildan), Ruminiya (1944-yildan), Bolgariya
(1944-yildan), Mojariston (1945-yili), Finlandiya (1945-yili).

Boshqa tarafdan urushda Oʻq davlatlari: Olmoniya, Italiya (1943-yilgacha),
Yaponiya, Finlandiya (1944-yilgacha), Bolgariya (1944-yilgacha), Ruminiya
(1944-yilgacha), Mojariston (1945-yilgacha), Slovakiya, Tailand (Siam), Iroq
(1941-yilgacha),Manchjou-Go, Xorvatiya, Serbiya. Bosib olingan mamlakatlar
hududida fashist ittifoqiga qoʻshilgan marionetkaviy davlatlar yaratilar edi:
Vishi Fransiyasi, Salo respublikasi, Albaniya, Chernogoriya, Ichki Moʻgʻuliston,
Birma, Fillipinlar, Vyetnam, Kambodja, Laos. Shuningdek, Olmoniya va Yaponiya
tarafida qarshilik koʻrsatayotgan tarafning fuqarolaridan yaratilgan koʻpgina
kollaboratsion qoʻshinlar jang qilardi: ROA, RONA, SSning xorijiy diviziyalari
(rus, ukrain, eston, latish, dat, belgiyalik, fransuz, alban), "Ozod Hindiston".
Shuningdek, Oʻq davlatlari qurolli kuchlari tarkibida rasman neytral qolayotgan
davlatlarning ixtiyoriy kuchlari bor edi: Ispaniya (Havorang diviziya),
Shvetsiya va Portugaliya.

1939-yil, 23-may kuni Hitler kabinetida yuqori lavozimli ofitserlar ishtirokida
majlis boʻlib oʻtadi. Bunda Polsha muammosi Gʻarb bilan ziddiyatga aylanishi
mumkinligi qayd etiladi. Olmoniya tashqi siyosatining birinchi vazifasi sifatida
Sharqqa qarab oʻz hukmronlik doirasini yoyish, oziq-ovqat mahsulotlari bilan
taʼminlanishni kafolatlash va Sharq tomonidan tahdidni bartaraf etish qoʻyiladi.
Polsha qulay vaziyat tugʻilishi bilan bosib olinishi shart boʻladi.

31-avgust kuni Olmoniya matbuoti „… payshanba kuni soat tahminan 20 larda
Glayvitsdagi radiostansiya binosi polyaklar bilan bosib olindi.“ deya xabar
beradi. 1-sentabr soat 4:45 da Dansigga doʻstlik tashrifi bilan buyurgan
„Shlezvig-Golshteyn“ nemis oʻquv kemasi Vesterplyattdagi Polsha harbiy
tuzilmalariga qarata oʻq ochadi. Ikki jahon urushi boshlanadi.

1-sentabr kuni harbiylar formasini kiygan Hitler Reyxstagda nutq soʻzladi.
Polshaga boʻlgan bosqinni oqlash uchun Hitler Glayvitsdagi mojaroni sabab
qiladi. Bunda u Polshaga ittifoqdosh boʻlgan Angliya va Fransiyaga bilan
toʻqnashuvga uchramaslik uchun iloji boricha „urush“ atamasini ishlatmaslikka
urinadi. U chiqargan buyruqda faqatgina Polsha zoʻravonligiga nisbatan koʻrilgan
„faol himoya“ haqida yozilgan edi. Shu kunning oʻzida Angliya va Fransiya urush
eʼlon qilish tahdidi ostida nemis qoʻshinlarining Polsha hududidan zudlik bilan
chiqarilishini talab qiladilar. Fashist Mussolini polyak muammosini tinchlik
bilan hal etish uchun konferensiya chaqirishni taklif qiladi. Lekin Hitler buni
rad etadi..

1-sentabr kuni Sovet Ittifoqida umumbashar harbiy chaqiriq eʼlon qilindi. Bunda
chaqiriq yoshi 21 dan 19 yoshgacha, ayrim turkumlar uchun esa 18 yoshgacha
tushiriladi. Ushbu qonun chiqarilishi bilan kuchga kiradi. Qisqa muddat ichida
armiyaning son jihatdan tarkibi 5 million kishiga yetadi, bu umumiy aholi
sonining 3 % ini tashkil etadi.

1939-yil 1-sentabrda Olmoniya qurolli kuchlari Polshaga bostirib kiradilar.
Jangda Olmoniya tarafida yana Slovakiya qoʻshinlari ham ishtirok etadi.

3-sentabr soat 9 da Angliya, soat 12:20 da esa Fransiya hamda Avstraliya va
Yangi Zelandiya Olmoniyaga qarshi urush eʼlon qiladilar. Bir necha kun ichida
ular qatoriga Kanada, Nyufaundlend, Janubiy Afrika Ittifoqi va Nepal qoʻshiladi.
Ikkinchi jahon urushi shu tariqa boshlanadi.

3-sentabr kuni Versal shartnomasiga koʻra Polsha tarkibiga oʻtgan Sharqiy
Prussiya shahri Brombergda ushbu urush tarixidagi millat koʻrsatkichi boʻyicha
eng dastlabki ommaviy qirgʻin boshlanadi. Aholining 3/4 qismi nemislardan iborat
boʻlgan shaharda 1100 kishi polyaklar tomonidan qirgʻin qilinadi. Bu mojaro
ushbu oy ichida davom etgan vayronagalarchiliklardan eng soʻnggisi edi.

5-sentabr kuni AQSh va Yaponiya Yevropa urushida oʻzining betaraf ekanligini
eʼlon qiladilar.

Gʻarbiy frontda ittifoqdosh ingliz-fransuz qoʻshinlari hech qanday faol harakat
olib bormaydilar (G'alati urush maqolasini qarang). Dengizda esa urush jadal tus
oladi: 3-sentabrni oʻzidayoq nemis U-30 suvosti kemasi hech qanday
ogohlantirishlarsiz ingliz yoʻlovchi layneri "Ateniya"ga hujum qiladi.

Polshada janglarning birinchi haftasida nemis qoʻshinlari bir necha joydan
polyaklar frontini kesib oʻtib, Mazoviyaning bir qismini, gʻarbiy Prussiyani,
Yuqori-Silez sanoat tumanini hamda gʻarbiy Galitsiyani egallaydilar. 9-sentabrga
kelib nemislar butun front boʻylab Polsha qarshiligini yengadilar va Varshavaga
yetadilar.

10-sentabrda polyak bosh qoʻmondoni Edward Rydz-Śmigły janubi-sharqiy Polsha
tomon ortga chekinish haqida qaror beradi, ammo uning qoʻshinlarining asosiy
qismi Visla ortiga oʻtishga ulgurmay, harbiy oʻramaga tushadi. Sentabr
oʻrtalariga kelib, gʻarbdan madad olmagani sababli, Polsha qurolli kuchlari
yagona birlik sifatida mavjudligini toʻxtatadilar; faqatgina joylardagi qashi
kuch markazlari saqlanib qoladi.

16-sentabrda Polshaning SSSRdagi elchisiga Polyak davlati endi mavjud emasligi
sababli, Sovet Ittifoqi Gʻarbiy Ukraina va Gʻarbiy Belorussiya aholisini
himoyasi ostiga olishi kerakligi haqida aytiladi. 17-sentabrda Hitler bilan
kelishtirib olingan rejaga asosan ertalab soat 6 da sovet qoʻshinlari ikki
harbiy guruh tarkibida davlat chegarasini kesib oʻtadilar. Vilno, Grodno va
Belostokka hujum qilayotgan belorus frontini general Kovalyov boshqaradi.
Ukraina frontini esa Lemberg (Lvov)ga bostirib kirayotgan marshal Timoshenko
boshqarar edi. Oʻsha kunning kechasi Polsha hukumati va bosh qoʻmondonlik
Ruminiyaga koʻchib oʻtadi.

Sovet hukumati: „Polshaning sharqiy tumanlarida yashovchi ukrain va belorus
xalqini nemis agressiyasidan himoya qilish uchun qoʻshinlar yuborishi“, — haqida
eʼlon qiladi. 19-sentabr kuni Qizil Armiya Vilnoni, 20-sentabrda Grodno va
Lvovni egallaydi, 23-sentabrda Bug daryosiga yetib boradi.

SSSRning bostirib kirishidan oldin, Guderianning 19-tank korpusi (Olmoniya)
Sharqiy Prussiya tarafidan kelib, Brestni ishgʻol qiladi. General Plisovskiy
boshchiligidagi polyak qurolli kuchlari yana bir necha kun davomida Brest
qal'asini himoya qiladilar. 17-sentabrga oʻtar kechasi uning himoyachilari
kelishilgan ravishda fortlarni tark etib, Bug daryosi ortiga oʻtadilar.

28-sentabr kuni nemislar Varshavani, 30-sentabrda Modlinni, 2-oktabrda Xelni
egallaydilar. 6-oktabr kuni Polsha armiyasining soʻnggi kuchlari kapitulyatsiya
qiladi. Avvalgi Polsha hududida nemis va sovet qurolli kuchlari oʻrtasida
chegara chizigʻi aniqlaniladi.

Gʻarbiy Polsha yerlarining bir qismi Uchinchi reyx tarkibiga oʻtadi. Bu yerlar
„olmonlashtirish“ga uchrashi kerak boʻladi. Polyaklar va yahudiylar Polshaning
markaziy tumanlariga surgun qilinadilar. Qolgan hududlarda general-gubernatorlik
tashkil etilib, u yerda polyak xalqiga nisbatan ommaviy qirgʻinlar oʻtkaziladi.
Gettoga yigʻilgan yahudiylar ogʻir holatga tushadi.

SSSRga oʻtgan hududlar Ukraina SSRi, Belorussiya SSRi va Litva tarkibiga
kiritiladi. Bu yerda sovet hukumati oʻrnatilib, sotsialistik oʻzgartirishlar
amalga oshiriladi (sanoatning milliylashtirilishi, jamoaviy dehqonchilik), sobiq
„hukmron sinfi“ — burjuaziya vakillari, pomeshchiklar, badavlat dehqonlar, ayrim
ziyolilar surgun qilinib, repressiyalarga uchraydi.

1939-yil 6-oktabrda Hitler kelishmovchiliklarni barataraf etish maqsadida barcha
yirik mamlakatlar ishtirokida tinchlik konferensiyasini oʻtkazish taklifi bilan
chiqadi. Fransiya va Buyuk Britaniya nemislar zudlik bilan oʻz askarlarini
Polsha va Chexiyadan chiqarib, mustaqilligini qaytarishsagina bu konferensiyada
ishtirok etish uchun rozilik berishi haqida aytadilar. Olmoniya bu talablarni
rad qiladi va oqibatda tinchlik konferensiyasi amalga oshmaydi. Nemis
qoʻmondonchiligi Gʻarbga qarab yurishga tayyorlana boshlaydi.

Tinchlik konferensiyasida qatnashishdan bosh tortgan Buyuk Britaniya va Fransiya
1939-yil sentabridan to 1940-yilning apreligacha passiv urushni qoʻllab, hech
qanday hujum harakatlarini amalga oshirmaydilar. Faol janglar faqatgina dengizda
boʻlib oʻtadi. Urushgacha boʻlgan paytda nemis qoʻmondonligi Atlantika okeaniga
2 ta zirhli katta harbiy kema va 18 ta suvosti kemalarini yuboradi. Urush
boshlanganidan soʻng ushbu kemalar Buyuk Britaniya va unga ittifoqdosh boʻlgan
davlatlarning savdo kemalariga hujum qila boshlaydilar. 1939-yilning sentabridan
dekabrgacha boʻlgan davr ichida Buyuk Britaniya nemis suvosti kemalarining
zarbalari natijasida 114 ta kemadan, 1940-yili esa 471 ta kemadan ayriladi,
nemislarning esa 1939-yildagi yoʻqotishlari atigi 9 suvosti kemasini tashkil
etadi. Buyuk Britaniyaning dengizdagi aloqalariga boʻlgan zarbalar 1941-yilning
yoziga kelib britan savdo flotining 1/3 qismini yoʻqotilishiga olib keladi va
mamlakat iqtisodiyoti uchun jiddy xavf tugʻdiradi.

1938—1939-yillardagi sovet-fin muzokaralari davomida SSSR Kareliya bo'yinining
bir qismiga ikki baravar hajmli hududni berishni hamda bir qancha orollar va
Xanko (Gangut) yarimorolini harbiy baza sifatida ijaraga berishni taklif qiladi.
Finlandiya oʻz hududini boy berishni va harbiy majburiyatlar olishni istamay,
savdo-sotiq boʻyicha kelishuvni imzolash va Aland orollarining
remilitarizatsiyasi taklifini beradi.

Buyuk Britaniya, Fransiya va AQSH davlatlarining bosimi tufayli ushbu
muzokaralar toʻxtaydi va 1939-yilning 30-noyabrida SSSR Finlandiyaga bostirib
kiradi. 1939-yil 14-dekabrda SSSR urush boshlagani sababli Millatlar ligasidan
chetlashtiriladi. SSSRni Millatlar ligasi safidan chetlashtirish davomida Ligaga
kirgan 52 davlatdan 12 tasi ushbu konferensiyaga oʻz vakillarini umuman
yubormaydilar, 11 tasi esa SSSR chetlashtirilishiga qarshi chiqadilar. Aytib
oʻtilgan 11 ta davlat ichida — Shvetsiya, Norvegiya va Daniya davlatlari ham
boʻlgan.

Dekabrdan to fevral oyigacha sovet qoʻshinlari Mannerheim chizig'ini yorib
oʻtishga harakat qiladilar, lekin muvaffaqiyatga erisha olmaydilar. Mannerheim
chizigʻida Finlandiya piyoda askarlarining 15 diviziyasiga qarshi sovet mergan
askarlarining 15 diviziyasi toʻqnashadilar.

Buyuk Britaniya va Fransiya Skandinaviya yarimoroliga desant tushirishga qaror
qiladilar. Bu qaror bilan ular shvedlarning temir ruda konini Olmoniya
egallashiga yoʻl qoʻymaslikni hamda Finlandiya himoyasi uchun askarlar yuborish
yoʻlini koʻzlaydilar. Ammo, Shvetsiya va Norvegiya betaraflikni saqlab qolish
maqsadida oʻz hududida ingliz va fransuz askarlarini qabul qilishga rozi
boʻlmaydilar. 1940-yilning 16-fevralida Britaniya esminetslari Norvegiyaning
suvdagi hududlarida „Altmark“ nomli nemis kemasiga hujum qiladilar. 1-mart kuni
Skandinaviya davlatlarining betarafligida manfaatdor boʻlgan Hitler Daniya va
Norvegiyani bosib olish (Weserübung operatsiyasi) haqidagi koʻrsatmani
imzolaydi.

1940-yil mart oyining boshida sovet qoʻshinlari Mannerheim chizigʻini yorishga
muvaffaq boʻlib, Viborg shahrini egallaydilar. 1940-yil 13-martda Moskvada
Finlandiya va SSSR oʻrtasida tinchlik haqidagi kelishuv imzolanadi. Bu
kelishuvga muvofiq SSSRning barcha talablari qondiriladi: Kareliya boʻyinidagi
chegara shimoli-gʻarbiy tomon 150 km ga suriladi va Fin boʻgʻozidagi bir nechta
orollar SSSR tasarrufiga oʻtadi. Finlandiya Ikkinchi jahon urushida oʻz
betarafligini saqlaydi.

Urushning tugatilishiga qaramay ingliz-fransuz qoʻmondonligi Norvegiyada harbiy
operatsiya rejasini ishlab chiqishda davom etadi, ammo nemislar ulardan
ilgarilab ketadilar.

Nemislar dengiz va havodagi kuchlari vositasida Daniyaning eng muhim
shaharlarini hech qanday qarshiliklarsiz egallaydilar va bir necha soat davomida
butun dat aviatsiyasini yoʻq qiladilar. Tinch aholini bombardimon qilish tahdidi
ostida Daniya qiroli Christian X taslim boʻladi va armiyasini ortga suradi.

Norvegiyada nemislar 9-10-aprel kunlari Oslo, Tronxeym, Bergen, Narvik kabi eng
asosiy portlarini egallaydilar. 14-aprelda ingliz-fransuz desanti Narvik shahri
ostida, 16-aprelda Namsusda, 17-aprelda Ondalsnesda tushiriladi. 19-aprelda
ittifoqdoshlar armiyasi Tronxeym tomon yuradi, ammo muvaffaqqiyatsizlikka
uchrab, may oyining boshlarida markaziy Norvegiyadan ortga chekinishga majbur
boʻladilar. Iyun boshlaridagi Narvik uchun qator janglardan soʻng ular shimoldan
ham chekinadilar. 1940-yilning 10-iyunida Norvegiya armiyasining soʻnggi
kuchlari taslim boʻladi. Endi mamlakat nemis okkupatsion boshchiligi
(reyxskomissariat) qoʻli ostiga oʻtadi; bu vaqtda Daniya nemis protektorchiligi
etib eʼlon qilinib, qisman mustaqilligini saqlab qoladi.

Olmoniya bilan bir payt oʻzida Daniyaga britan va amerika qoʻshinlari hujum
qiladi va uning dengizorti hududlari — Farer orollari, Islandiya, Grenlandiyani
bosib oladilar.

1940-yilning 10-mayida Olmoniya 135 ta diviziya kuchi bilan Belgiya,
Niderlandlar va Luksemburgga bostirib kiradi. ittifoqdosh armiyalarning 1-guruhi
Belgiya hududi tomon yoʻl oladi, ammo gollandlarga yordam berishga ulgurmaydi,
chunki nemislarning "B" guruh armiyalari janubiy Gollandiyaga keskin tashlanadi
va 12-mayning oʻzida Rotterdamni egallaydi. 15-mayda Niderlandlar oʻz
kapitulyatsiyasi haqida eʼlon qiladi.

10-may kuni nemis desantchilari Belgiyada Alberta kanali ustidagi koʻpriklarni
egallaydilar, bu nemis tank kuchlariga Belgiya tekisligi tomon oʻtishga imkon
beradi. 17-mayda Brussel taslim boʻladi.

Ammo, eng katta zarbani "A" guruh armiyalari beradi. Guderianning uchta tank
diviziyasi 10-mayda Luksemburgni egallab, janubiy Ardenlarni kesib oʻtadi va
14-may kuni Maas daryosidan oʻtadilar. Shu paytning oʻzida Hermann Hothning
tankli korpusi shimoliy Ardenlardan oʻtadi va 13-mayda Maas daryosiga yetib
keladi. Nemis tanklar armadasi gʻarbga qarab yoʻl oladi. Fransuzlarning
kechikkan hujumi ularga qarshi chiqa olmaydi. 16-mayda Guderianning qoʻshinlari
Uazaga yetib boradi; 20-mayda ular Pa-de-Kale sohiliga chiqadilar va ittifoqdosh
armiyalar tomon shimolga buriladilar. 28 ta ingliz-fransuz-belgiyalik diviziya
nemislarning qurshovi ostida qoladi.

21-23-mayda fransuz qoʻmondonligining Arras yonida kontrzarba berish urinishi
muvaffaqiyatli boʻlishi mumkin edi, ammo Guderian butun bir tank batalyoni
hayoti evaziga bu harakatni toʻxtata oladi. 22-may kuni Guderian
ittifoqdoshlarning Bulonga, 23-mayda Kalega qaytish yoʻlini berkitadi va
Dunkerkdan 10 km uzoqlikda boʻlgan Gravlinga chiqadi, ammo 24-may kuni u
Hitlerning shaxsiy buyrugʻiga koʻra ikki kunga oʻz yurishini toʻxtatadi. Ushbu
toʻxtam ittifoqdoshlarga Dunkerk himoyasini kuchaytirishga va oʻz kuchlarini
dengiz orqali evakuatsiya qilish boʻyicha "Dinamo" operatsiyasini boshlashga
imkon beradi. 26-mayda nemis qoʻshinlari Gʻarbiy Flandriyadagi Belgiya frontini
yoradilar va 28-may kuni Belgiya ittifoqdoshlarning talablariga qaramay
kapitulyatsiyaga uchrashga majbur boʻladi. Oʻsha kuniyoq Lill tumanida nemislar
katta fransuz guruhini oʻrab oladilar va 31-mayda bu guruh taslim boʻladi.
Fransuz qoʻshinlarining bir qismi (114 ming kishi) va inglizlarning deyarli
butun armiyasi (224 ming kishi) Dunkerk orqali britan kemalarida olib chiqiladi.
Nemislar ingliz va fransuzlar ortga qaytishda tashlab ketgan artilleriya,
bronetexnika, transport vositalarini egallaydilar. Dunkerkdan soʻng Buyuk
Britaniya armiyasini saqlab qolganiga qaramay, deyarli qurolsiz boʻlib qoladi.

5-iyunda nemis qoʻshinlar Lan — Abvil hududida bosim oʻtkaza boshlaydilar.
Fransuz qoʻmondonligining himoyadagi harakatlari zoye ketadi. Fransuzlar
ketma-ket janglarda magʻlub boʻladilar. Fransuz himoya chizigʻi parchalanib
ketadi va qoʻmondonlik oʻz qoʻshinlarini janubga qarata tezda olib ketadi.

10-iyunda Italiya Buyuk Britaniya va Fransiyaga qarshi urush eʼlon qiladi.
Italyan qoʻshinlari Fransiyaning janubiy tumanlariga bostirib kiradi, ammo
uzoqroqqa surila olmaydi. Oʻsha kuniyoq Fransiya hokimiyati Parijdan evakuatsiya
qilinadi. 11-iyunda nemislar Shato-Tyerri oldida Marna daryosidan oʻtadilar.
14-iyunda hech qanday kurashsiz Parijga kiradilar, ikki kundan soʻng esa Rona
vodiysiga chiqadilar. 16-iyunda marshal Pétain Fransiyaning yangi hokimiyatini
tashkil qilib, 17-iyunda Olmoniyaga sulh tuzish iltimosi bilan chiqadi.
18-iyunda Londonga qochgan fransuz generali Charles de Gaulle fransuzlarni
kurashda davom etishlariga chaqiradi. 21-iyunda nemislar endilikda hech qanday
qarshilikka uchramay, Nant — Tur hududidagi Luaraga yetadilar, oʻsha kuniyoq
ularning tanklari Lionni egallaydi.

22-iyunda 1918-yili Olmoniya oʻz kapitulyatsiyasi haqida eʼlon qilgan xuddi
oʻsha vagonda fransuz-nemis sulhi tuziladi. Bunga koʻra Fransiya oʻz hududining
asosiy qismini okkupatsiyasiga, yerdagi armiyasining demobilizatsiyasiga hamda
harbiy-dengiz floti va aviatsiyasining internirlanishiga rozi boʻladi.
Mamlakatning erkin qismida 10-iyulda boʻlib oʻtgan davlat toʻntarilishi
natijasida Pétainning avtoritar tartibi (Vichy tartibi) oʻrnatiladi. Bu rejim
Olmoniya bilan yaqin hamkorlik qilishga qaratilgan edi (kollaboratsionizm).
Fransiyaning harbiy jihatdan zaifligiga qaramay, bu mamlakatning magʻlubiyati
kutilmagan edi va hech qanday ratsional tushunchalarga toʻgri kelmagan.

Vichy qoʻshinlarining bosh qoʻmondoni François Darlan butun fransuz flotining
Fransuz Shimoliy Afrikasining sohillari yoniga olib ketilishi haqida buyruq
beradi. Fransuz floti Olmoniya va Italiya nazorati ostiga oʻtishidan hayiqib,
britan harbiy-dengiz kuchlari va aviatsiyasi 1940-yilning 3-iyulida
Mers-el-Kebirda fransuz kemalariga qarata zarba berishadi. Iyulning oxirlariga
kelib britaniyaliklar butun fransuz flotini yoʻq qiladilar yoki neytrallaydilar.

1939-yilning kuzida Estoniya, Latviya va Litva SSSR bilan majburan qabul
qildirilgan oʻzaro yordam haqidagi kelishuvlarni imzolashadi. Bu kelishuvlarga
koʻra, yuqorida sanab oʻtildan davlatlar hududida sovet harbiy bazalari
joylashtiriladi.



https://uz.wikipedia.org/wiki/Islandiya

Islandiya (Island), Islandiya Respublikasi (Lydveldid Island) — Atlantika
okeanining shim. qismidagi Islandiya o.da joylashgan davlat. Mayd. 103 ming km2.
Aholisi 278 ming kishi (2001). Maʼmuriy jihatdan 23 okrug (sisla)ga, ular esa
jamoalarga bulinadi. Poytaxti — Reykyavik sh.

I. qirgʻogʻi jan.da tekis, qolgan qirgʻoklari yirik qoʻltiq va fiordlar b-n
parchalangan. Yer yuzasining koʻp qismi vulkanlardan xreil boʻlgan plato. Bal.
800 m li togʻ massivlari va 200 ta vulkan (30 tasi harakatda) bor. Mashhurlari:
Gekla, Laki, Askya va Xvannadalsxnukur (baland nuqtasi 2119 m). I. hududining
6 %i lava dalalaridan iborat. Sohilda pasttekisliklar bor. Tez-tez zilzila
boʻlib turadi. Shpat, oltingugurt, torf, lignit va b. konlar (issiq suvli,
bugli, maʼdanli buloklar va geyzerlar) mavjud. Iqlimi subarktika, dengiz
ikli-mi, Golfstrimning taʼsiri kuchli. Sohilida yanv.ning oʻrtacha t-rasi — 1,
—3°, iyulniki 9, 1G. Yillik yogʻin 500–4000 mm. I.ning markaziy qismlarida
qishda 5 oygacha qor erimaydi. I. maydonining 11,8 ming km2 muzlik. Yiriklari:
Vatnayyokudl (mayd. 8400 km2, qalinligi 1000 m) va b. Daryolari qisqa,
serostona, qor va muzliklardan toʻyinadi, gidroenergiya resurslariga boy. Koʻl
koʻp. Sohillarda serunum torflichim, ichkarilarda tog arktika tuproqlari
uchraydi. Oʻsimligi kam, jami 400 tur kjsak oʻsimlik bor. I. hududining 2/3
qismi mox va lishaynikli toshloq. Lava dalalarida hech narsa oʻsmaydi. Katta
maydonlar torfli botqoqlik va oʻtloq. Kichikroq oq qayin oʻrmonlari saklangan.
Qutb tulkisi, sichqonsimonlar, shim. bugʻusi, norka, morj, tyulen, baliqchi
qushlar, baliqlar, kitlar bor. Milliy bogʻlari (Tingvedlir, Mivati-och-Lax-sau,
Skaftafedl, Yekyul-Saurgl-yurvyur) va qoʻriqxonalar bor.

Skaldlar sheʼriyati va qad. xalq dostonlarida teatr sanʼati unsurlari boʻlgan.
1720 y.dan Skaulxoltdagi lotin maktabi dastlabki teatr tomoshalarini koʻrsata
boshladi. Bu teatr 1799 y.da Reykyavikka koʻchdi va 19-a.ning 2-yarmigacha teatr
madaniyatining markazi boʻldi. Dramaturg S. Pyetursson 18-a. 2-yarmi va 19-a.
boshlaridagi island teatrining yirik arboblaridan edi. 19-a. 2-yarmidan
havaskorlik teatr toʻgaraklari tuzilib, M. Yoxumsson va I. Eynarsson pyesalari
sahnalashtirildi. 1897 y.da tashkil topgan Reykyavik teatr jamiyati professional
teatr ga asos soldi. I. dramaturglarining pyesalari, shuningdek, V. Shekspir, F.
Shiller asarlari sahnalashtirildi. 1950 y. milliy teatr tashkil etildi. J. Verdi
operalari, I. Shtraus operettalari va F. Lou baletlari teatr sahnasidan oʻrin
oldi. Reykyavik va b. shaharlarda bir necha yarim professional truppalar mavjud.
I. Bore, L. Paulsson, X. Byornsson, K. Keld, X. Skulasson kabilar I. ning eng
yaxshi rej. va aktyorlaridir.



https://uz.wikipedia.org/wiki/Vyetnam

Vyetnam Sotsialistik Respublikasi (Cond Hoa Xa Hoi Chu Nghia Viet Nam), BCP —
Janubi-Sharqiy Osiyoda, Hindixitoy yarim orolidagi davlat. Mayd. 330 ming 991
km2. Aholisi 90 549 390 kishi (2011). Maʼmuriy jihatdan 63 viloyat (tin) va
markazga boʻysunuvchi 4 shahar — Xanoy, Xoshimin (sobiq Saygon) Xayfon va Xyuega
boʻlinadi. Poytaxti — Xanoy sahari.

Vyetnam Sotsialistik Respublikasi. Amaldagi konstitutsiyasi 1980-yil 19-dekabrda
qabul qilingan (keyinchalik oʻzgartish va tuzatishlar kiritilgan). Davlat
boshligʻi Millat majlisi tomonidan 5 yil muddatga saylanadigan prezident
(1997-yildan Chan Dik Liong). Davlat hokimiyatining oliy organi va qonun
chiqaruvchi hokimiyat — Millat majlisi. Ijroiya hokimiyatni bosh vazir
boshchiligidagi hukumat amalga oshiradiref>Вьетнам. Справочник. М.: Наука,
1993</ref>.

Qishda quruq, yozda seryomgʻir musson subekvatorial. Oʻrtacha harorati shimolda
iyulda 27°, 29°, yanvarda 14°, 17° dan janubda 24°,26° gacha. Yillik yogʻin
miqdori 1500—3000 mm. Iyun va avgust oylarida tayfunlar boʻlib turadi.

Daryolari sersuv. Ularning eng kattalari — Mekong va Xongxa. Qir va togʻlarda
qizgʻish-sariq laterit, daryolarning etaklarida — allyuvial tuproqlar. Vyetnam
hududining 40 % oʻrmon bilan qoplangan; togʻlarning quyi yon bagʻirlaridagi
doimiy yashil tropik oʻrmonlar balandlikdagi subtropik oʻrmonlarga ulanib
ketadi. Yassitogʻliklar va platolarda siyrak savanna oʻrmonlari va butalar
oʻsadi. Vodiylarda bambuklar, dengiz sohillarining ayrim joylarida mangra
oʻrmonlari uchraydi. Batma-Xayvan milliy bogʻi va koʻpgina qoʻriqxonalari bor.
Oʻrmonlarda gibbon, makaka, ayiq va yoʻlbars, katta boʻgʻma ilon, yirik
echkemarlar, oq va yashil toʻti, savannalarda hind fili, karkidon, jayran,
yovvoyi buqa, jayra, tovus, burgut, delta va botqoqliklarda qizil gʻoz, laylak,
qarqara, oʻrdak, yovvoyi gʻoz, daryolarida baliqlar yashaydi.

Aholisining 80 % vyetnamlar. Tailar, kxmerlar, meo yoki myaolar, man yoki
yaolar, xmonglar, xitoylar va b. ham yashaydi. Rasmiy tili — Vyetnam tili.
Aholining 20,1 % shaharlarda istiqomat qiladi. Dindorlarning — 55 % buddaviylar,
7 % katoliklar. Islom diniga eʼtiqod qiluvchilar ham bor. Yirik shaharlari:
Xanoy, Xoshimin, Danang, Xayfon, Namdin.

Mil. av 1-ming yillikning oʻrtalarida hozorgi Shimoliy Vyetnam hududida
vetnamlarning ajdodlari yashagan. Mil. av. 3-a.da Qizil daryo deltasida ularning
ilk quldorlik davlati — Aulak tashkil topgan. Shu davr qad. Vetnam xalqi —
lakvetlar madaniyatining paydo boʻlishi davri hisoblanadi. Mil. av. 207 y.da
Aulak vetlar davlati — Namvet b-n qoʻshilib ketdi. Mil. av. 2—1-a.larda Namvetga
Xitoyning Xan sulolasi hukmron edi. Bu davlat 7-asrgacha Zyaoti, keyin Annam deb
nomlanib keldi. Lakvetlar xitoy feodallarining xitoylashtirish siyosati va
zulmiga qarshi uzoq vaqt kurashdi va, nihoyat, 939-yilda mustaqillikka erishdi.
968-yilda mamlakat Daykovet (Buyuk Qad. Vet) nomini oldi. Keyinchalik bu davlat
Jan-Sharqiy Osiyodagi yirik feodal davlatga aylandi. Li sulolasi davri
(1069—1225) da mamlakat Dayvet deb atala boshladi. Poytaxt Tang-Long (hoz.
Xanoy)ga koʻchirildi.

16-asrdan boshlab Hindixitoyga Yevropa savdogarlari kela boshladi. Sekin-asta
Portugaliya (1535), Gollandiya (1631), Fransiya (1672) savdo-tijorat idoralari
paydo boʻldi. Ular savdogarlar bilann missionerlarga tayanib, yarim orolni
mustamlaka qilishga kirishdi.

18-asrda oʻrtalarida butun mamlakatda iqtisodiy tanglik vujudga keldi. Markaziy
viloyatlarda dehqonlarning gʻalayonlari kuchayib ketdi. 1771-yilda dehqonlarning
eng yirik qoʻzgʻoloni boshlandi. Bu qoʻzgʻolon tarixda Teyshenlar qoʻzgʻoloni
nomi bilan mashhur. Mamlakat janubiy qismining hukmdori Nguyen An Teyshenlar
qoʻzgʻolonini bostirib, Shimoliy Vyetnamni ham egalladi. 1804-yilda mamlakat
Vyetnam nomini oldi. Nguyen An oʻzini Zya Long nomi bilan xoang (imperator) deb
eʼlon qildi (1806). Poytaxt Xyue shahriga koʻchirildi. Konchilik rivojlandi,
tovar-pul aloqalari kengaydi. Ammo Vyetnam xalqining mustaqil rivojlanishiga
mustamlakachi davlatlar tajovuzi toʻsqinlik qildi. Fransiya „missionerlarni
himoya qilish“ bahonasi bilan Vyetnamga qarshi urush ochib (1858), 1884-yilda
oʻz mustamlakasiga aylantirdi. 1887-yilda Fransiyaning Koxinxin (Janubiy
Vyetnam) mustamlakasi, Annam (Markaziy Vyetnam) hamda Tonkiy (Shimoliy Vyetnam)
protektoratlari Kamboja va Laos bilan birga Hindixitoy Ittifoqiga
birlashtirildi. Chet el hukmronligi oʻrnatilishi davrida va oʻrnatilgandan keyin
koʻtarilgan xalq qoʻzgʻolonlari bora-bora milliy ozodlik harakatiga aylanib
ketdi va 20-a. boshlarida u yangi bosqichga koʻtarildi. Fransiyada muhojirlikda
yurgan Nguyen Ai Kuok (Xo Shi Min) Fransiyaning boshqa mustamlakalaridan kelgan
muhojirlar bilan birga fransuz mustamlaka xalqlari Ligasini tuzdi. Shu vaqtda
mamlakatda ishchilar harakati ham rivojlana bordi. 1930-yilda Yenbay portidagi
vetnamlardan iborat oʻqchi polkning fransuzlarga qarshi koʻtargan qoʻzgʻoloni
milliy ozodlik kurashining avj olishiga turtki boʻldi.

Ikkinchi jahon urushi davrida yapon militaristlari Vyetnamni bosib olgach
(1940), vatanparvar kuchlar yapon va fransuz mustamlakachilariga qarshi
kurashdi. 1941-yil may oyida Vyetnam mustaqilligi uchun kurash Ligasi (Vet-Min)
tashkil qilindi. 1944-yil dekabrda qurollangan otryadlar, partizan guruhdari va
xalq lashkarlari birlashib, Vyetnam ozodlik armiyasi tuzildi. 1945-yilning
mayida ozodlik uchun kurashayotgan hamma kuchlar Vyetnamni ozod qilish armiyasi
(keyinchalik Vyetnam xalq armiyasi)ga birlashtirildi. Iyunda Shimoliy
Vyetnamning olti viloyati yaponlardan ozod qilindi. Markaziy va Janubiy
Vyetnamda partizanlar kurashi hamda ozodlik Umum Vetnam Milliy kongressi qurolli
qoʻzgʻolonni boshlash toʻgʻrisida qaror qabul qildi va Xo Shi Min rahbarligida
Milliy ozodlik komiteti (Muvaqqat hukumat) tuzildi. Mamlakatning koʻp qismi
mustamlakachilardan ozod qilinib, 1945-yil 2-sentyabrda mustaqil Vyetnam
Demokratik Respublikasi (VDR) tuzildi. 2-jahon urushida yapon militaristlari
tor-mor qilingandan soʻng 1945-yil dekabrdan boshlab Vyetnamga fransuz
mustamlakachilari bostirib kirdi. Ular avval Vyetnam janubida harbiy
harakatlarni avj oldirdilar, soʻng butun mamlakat boʻylab bosqinchilik urushini
olib bordilar. Fransuz qoʻshinlarining qator magʻlubiyatlari (ayniqsa 1954-yil
Denbenfu atrofida) hamda jahondagi tinchliksevar kuchlarning talabi natmjasida
Fransiya hukumati urushni toʻxtatishga va 1954-yil Jeneva bitimini tuzishga
majbur boʻldi. Biroq Janubiy Vyetnam maʼmurlari 1955-yil oktyabrda Janubiy
Vyetnamni mustaqil respublika deb eʼlon qildi va mamlakatda terrorchi rejim
oʻrnatildi. Mamlakat AQSh harbiy bazasiga aylandi. Janubiy Vyetnam
vatanparvarlarining diktaturaga qarshi kurashi xalq kurashi tusini oldi. 1964—65
yillarda Janubiy Vyetnam vatanparvarlariga qarshi urush olib borayotgan AQSh VDR
ga ham hujum qidsi. 1964-yil avgust boshlarida bir necha harbiy istehkom va
aholi punktlari, 1965-yil 7-fevraldan VDR ning janubiy viloyatlari, keyinchalik
butun mamlakat bombardimon qilindi. 1969-yilda Janubiy Vyetnam Respublikasi
Inqilobiy muvaqqat hukumati tuzildi. 1973-yil yanvarda Parijda urushni
toʻxtatish va Vyetnamda tinchlik oʻrnatish toʻgʻrisida bitim imzolandi. 1976-yil
iyulda Shimoliy va Janubiy Vyetnamni birlashtirish tugallandi, Vyetnam
Sotsialistik Respublikasi tuzildi. Vyetnam 1977-yildan BMT aʼzosi. Oʻzbekiston
Respublikasi bilan diplomatiya munosabatlarini 1992-yil 17-yanvarda oʻrnatgan.
Milliy bayrami 2-sentyabr — Mustaqillik eʼlon qilingan kun (1945).

Siyosiy partiyasi, kasaba uyushmasn va b. jamoat tashkilotlari. Vyetnam
Kommunistik partiyasi, 1930-yilda tuzilgan; Vyetnam vatan fronti, VSR siyosiy
partiya va jamoat tashkilotlarini birlashtiruvchi yagona front, 1977-yilda
tuzilgan; Vyetnam mehnat umumiy konfederatsiyasi, 1929-yilda tuzilgan. Jahon
kasaba uyushmalari federatsiyasiga kiradi.

Sanoati tarkibida yengil va oziqovqat tarmoqlari ustun. Juda koʻp kichik sholi
oqlash, qand-shakar, pivo va konserva zavodlari, choy va tamaki fabrikalari bor.
Xanoy, Namdin, Xayfon, Xoshimin va b. shaharlarda toʻqimachilik k-tlari,
trikotaj fabrikalari ishlab turibdi. Elektr energiya asosan issikdik elektr
styalarida hosil qilinadi (yiliga oʻrtacha 10,8 mlrd. kVt-soat). Konchilik
sanoatida toshkoʻmir, qalay (Kaolang viloyatida), xromit (Kodin), apatit,
volfram qazib olinadi. Kaobangda kapay, Langshonda alyuminiy, Txaynguyen,
Benxoada poʻlat eritish korxonalari bor. Mashinasozlik mahsulotlari orasida
stanoklar, q.x. mashinalari, konchilik mashina-uskunalari, nasoslar,
radiopriyomniklar, televizorlar, transport vositalari i.ch. asosiy oʻrinni
oladi. Mashinasozlik korxonalari asosan Xanoy, Xoshimin, Benxoa, Kamfa, Xayziong
va Xadong sh.da joylashgan. Qora va rangli metallurgiya, metallni qayta ishlash
sanoati mavjud</ref> GTel Mobile осуществляла услуги сотовой связи под брендом
«Beeline VN» в трёх крупнейших городах страны — Ханое, Хошимине и Дананге.
Xayfon va Xoshiminda kemasozlik korxonalari, Xanoy, Vetchi, Lamtxao sh.larida va
mamlakat jan.da kimyo sanoati korxonalari ishlab turibdi. Binokorlik
materiallari sanoati korxonalari, yogochsozlik va sellyuloza-qogʻoz, kauchukni
qayta ishlash korxonalari bor.

Qishloq xoʻjaligi sohasida mehnatga layoqatli aholining qariyb 75 % mashgʻul. 5
mln.ga yerda q.x. ishlari olib boriladi. Ayrim hududlarda 2—3 marta hosil
olinadi. Vyetnamda asosiy qishloq xo'jalik ekini sholi. Batat, maniok,
makkajoʻxori, sabzavot, texnika ekinlaridan shakarqamish, choy, tamaki,
shuningdek ananas, banan, kofe, kauchuk, efir moyli ekinlar ham yetishtiriladi.
Chorvachilikning asosiy tarmogʻi — choʻchqachilik. Bundan tashqari qoramol,
parranda boqiladi. Baliq ovlanadi.

Temir yo'lning uzunligi — 2,6 ming km, avtomobil yoʻllarining uzunligi — 300
ming km, ichki suv yoʻllarining uzunligi — 40 ming km ga yaqin. Asosiy dengiz
portlari: Xoshimin, Xayfon, Danang , Xonggay, Kamfa. Xoshimin va Xanoyda xalqaro
aeroportlar bor.

Vyetnam chetga neft, koʻmir, sholi, kauchuk, qalay, kofe, baliq hamda dengiz va
qishloq xo'jaligi mahsulotlari chiqaradi. Chetdan neft mahsulotlari, oʻgʻit,
poʻlat, prokat, sement, paxta, mashina asbob-uskunalari oladi. Tashqi savdodagi
asosiy mijozlari: Yaponiya, Singapur, Gonkong, Janubiy Koreya, Fransiya,
Avstraliya, Germaniya. Pul birligi — dong.

Ilmiy va madaniy maʼrifiy muassasalari. Vyetnamning taʼlim tizimi bir necha
bosqichdan iborat: birinchi bosqich — maktabgacha taʼlim (bolalar bogʻchalari);
ikkinchi bosqich — maktab taʼlimi. 5 yillik boshlangʻich taʼlim 6 yoshdan oʻtgan
bolalar uchun majburiy. Mamlakatda 13092 boshlangʻich maktab boʻlib, ularda 9
mln. 725 mingdan ortiq oʻquvchi taʼlim oladi. Oʻrta maktablarda oʻqish 7 yil
boʻlib, ularda 3 mln. 815 ming oʻquvchi taʼlim oladi; uchinchi bosqich xunar
taʼlimi (hunar-texnika bilim yurtlari); toʻrtinchi bosqich — oliy taʼlim.
Mamlakatda 104 oliy oʻquv yurti, jumladan 6 unstitut bor. Ularda 120 mingga
yaqin talaba oʻqiydi. Yirik oliy oʻquv yurtlari: Xanoy universiteti (1918-yil
tashkil etilgan), Xoshimin universiteti (1917-yil tashkil etilgan), politexnika,
adabiyot, tibbiyot-farmatsevtika institutlari. Vyetnam hoz ziyolilarining ancha
qismi oliy taʼlimni Oʻzbekistonda olishgan. Toshkentdagi deyarli barcha oliy
oʻquv yurtlarida Vyetnam talabalari va aspirantlari taʼlim olgan. Vyetnamda 60
dan ortiq i.t. muassasasi bor. 1977-yil tashkil etilgan „Ngiado“ institut.
markazida matematika, fizika, kimyo, biol. va Yer haqidagi fan sohasida
tadqiqotlar oʻtkaziladi. 1977-yilda Fanlar akademiyasi tashkil etilgan.
Vyetnamdagi yirik kutubxonalar: Xanoy, Xoshimindagi markaziy va ilmiy
kutubxonalar, un-tlarning kutubxonalari. Xanoyda tarix, Vyetnam xalq armiyasi,
Inqilob, Xoshiminda milliy muzey, „Amerikalik agressorlarning jinoyatlari“
muzeyi bor.

Radioeshittirish va telekoʻrsatuvi. Vyetnamda 30 markaziy va 19 mahalliy
nashriyot bor. Mamlakatda 100 dan ortiq gazeta va jurnallar nashr etiladi. Eng
yirik gazlar: „Nyan zan“ („Xalq“, kundalik gaz., 1951-yildan), „Saygon zyay
fong“ („Ozodlik“, kundalik gaz., 1975-yildan), „Xanoy moy“ („Yangi Xanoy“,
kundalik gaz., 1957-yildan), „Fu ni Vetnam“ („Vetnam ayollari“, haftalik gaz.,
1953-yildan), „Lao dong“ („Mehnat“, haftalik gaz., 1943-yildan); yirik
jurnallar: „Vyetnam“ (Vetnam, rus, ingliz, fransuz, ispan tillarida chiqadigan
oylik jur., 1954-yildan), „Vetnamiz tredyunionz“ („Vetnam kasaba uyushmalari“,
ingliz, fransuz va ispan tilida chiqadigan jur.). 1945-yildan Vyetnam axborot
agentligi faoliyat koʻrsatadi.

Vyetnam radioeshittirish va telekoʻrsatuvini madaniyat va axborot vazirligi
nazorat qiladi. Telekoʻrsatuvga 1966-yil Janubiy Vyetnamda, 1970-yil Shimoliy
Vyetnamda asos solingan.

Vyetnamda qadimdan xalq ogʻzaki ijodiyoti rivojlangan. Ilk yozma yodgorliklar
10— 14-asrlarda paydo boʻldi. Oʻrta asrlar adabiyoti buddizm, keyinroq Konfutsiy
aqidalari taʼsirida shakllandi. Nguyen Chayning „Ona tilidagi sheʼrlar toʻplami“
(15-a.) bizgacha yetib kelgan Vetnam soʻzlashuv tilidagi eng kad. adabiy
yodgorlikdir. 18-a. va 19-a. boshlaridagi adabiyotda Uygʻonish davri
anʼanalariga yaqin tamoyillar, inson shaxsiga kuchli eʼtibor ruhi aks etdi.
Nguyen Zuning „Tilka-pora qalb nolasi“ dostoni, shoira Xo Suan Xiong qalamiga
mansub dilrabo sheʼrlar Vyetnam mumtoz adabiyotining eng yaxshi asarlaridir. 19
asr 2-yarmi sheʼriyatida vatanparvarlik ohanglari ustunlik qildi (Nguyen Din
Teu, Nguyen Txong), hajvchilik yoʻllari kuchaydi (Nguyen Kxyuyen, Tu Siong). 20
- asr boshlari sheʼriyati va publitsistikasi maʼrifatparvarlik va vatanparvarlik
gʻoyalarini ifoda etdi. Zamonaviy nasriy janrlar: hikoya, drama, roman paydo
boʻldi. 30-yillarda vujudga kelgan „Yangi sheʼriyat“ harakati sheʼr tuzilish
tizimini qayta qurishga koʻmaklashdi. Inqilobiy adabiyot yuzaga kela boshladi —
To Xiu sheʼrlari, Xo Shi Minning „Bambuk ajdaho“ komediyasi, „Zindon kundaligi“
nazm toʻplami, hikoya va publitsistikasi shu jumlaga kiradi. 20 asr 2-yarmida Vo
Xyui Tam, Nguyen Din Txi, Dao By, Nguyen Xong , Nguyen Kxay, Nguyen Min Teuning
romanlarida va b. yozuvchilarning qissa hamda hikoyalarida vatan himoyachisining
qahramonliklari tasvirlandi. V.ning hoz. taniqli shoir va yozuvchilari: To Xiu,
Ngo Tat To, Ngo Tuan, To Xoay, Nguyen Din Txi, Nguyen Kong Xoan, Nguyen Van Bong
.

Vyetnam professional musiqasida xitoy, shuningdek asosan tyam va budda diniy
musiqa madaniyatining taʼsiri seziladi. Milliy operada ashula bilan birga
rechitativ, nutq, raqs, imo-ishora ham uchraydi. Cholgʻu asboblari: puflab
chalinadigan — bambuk kxen, naysimon shao bau, tiyeu, pidoy va b., goboy
toifasidagi piramlang; torli (1 tordan 42 torgacha) — qad. bir torli bau, chang
toifasidagi txapluk; zarbli — turli barabanlar, gonglar, buben va b.,
1945-yildan keyin mamlakat shim.da milliy musiqa madaniyati yuksaldi, ommaviy
vatanparvarlik qoʻshiqlari keng yoyildi, katta shakldagi musiqa turlari
(oratoriya, kantata, simfoniya) rivojlandi. Opera ommalashdi (kompozitorlar Do
Nyuan, Nyat Lay, Nguyen Suan Xoat, Nguyen Neo Tui). 1960-yildan balet yuzaga
keldi (kompozitorlar Chan Kuy, Xoan Van, Nguyen Din Tan va b.). Xanoyda
konservatoriya, musiqa maktablari, opera teatri, simfoniya va xalq cholgʻu
asboblari orkestrlari, davlat xori, qoʻshiq va raqs ansambli bor.

Xalq marosimlari Vyetnam teatrining manbaidir. Teo xalq teatri, tuong va
kayliong teatrlari ana shu marosimlar zamiridan yetishib chiqqan. Muloyim
raqslar, musiqa va qoʻshiqlar ularning ifoda vositasi boʻldi. 20-asr boshlarida
Xanoyda kitnoy deb atalgan zamonaviy soʻzlashuv uslubidagi drama teatri vujudga
keldi. Teatr sahnasida milliy dramaturglarning asarlari („Vijdon azobi“, „Fuong
ismli qizning qabri“) va jahon mumtoz dramaturgiyasi namunalari (Shekspir, Moler
pesalari) qoʻyildi. 1946—54 y.lardagi urush davrida kitnoy aktyorlari harbiy
qismlarda „Vatanga sadoqat qasami“, „Vatan uchun jon bermoq“ kabi vatanparvarlik
ruhidagi tomoshalarni koʻrsatishdi. 20-a.ning oxirgi oʻn yilliklarida teo,
tuong, kayliong va ayniqsa kitnoy teatrlarining faoliyati kuchaydi. 1961-yilda
oliy drama maktabi ochilgan. Vyetnamda professional va havaskorlik truppalari,
anʼanaviy xalq koʻgarchoq teatri mavjud. Birinchi professional qoʻgʻirchoq
teatri 1957-yil Xananda tashkil etilgan.

Vyetnam hujjatli kinosining asoschilari orasida operatorlar Xuang Me, May Lok,
Kuang Tuy, Fen Ngiyemlar bor. 1953-yilda kino i.ch.ga rahbarlik qiluvchi milliy
birlashma tashkil etildi. 1956-yilda Xanoyda kinostudiya, 1959-yilda Milliy kino
maktabi barpo etildi. Film l ar orasida „Ti Xao ismli qiz“ (rej. Fam Ki Nam),
„17-parallel“, „Xanoylik qizcha“ (ikkovining rej. Xay Nin), „Avgust yulduzi“
(rej. Chan Dak)ni koʻrsatish mumkin.



https://uz.wikipedia.org/wiki/Qozog%CA%BBiston

Qozogʻiston yoki Qozogʻiston Respublikasi (qoz. Қазақстан, Qazaqstan, Қазақстан
Республикасы, Qazaqstan Respublikası) — Maʼmuriy jihatdan 14 viloyat, viloyatlar
audan (tuman)larga boʻlinadi. Poytaxti — Ostona shahri. BMT aʼzosi.
Qozogʻistonning katta shaharlari Olmota, Chimkent, Qaragʻandi , Taraz, Aqtoʻbe.
Yer maydoni boʻyicha (2 mln 724,9 ming km²) jahonda 9-oʻrinda turadi. Beshta
davlat bilan chegaradosh, Shimol tarafida Rossiya bilan — 6 467 km, janubida —
Turkmaniston — 380 km, Oʻzbekiston — 2 300 km va Qirgʻiziston — 980 km,
sharqida — Xitoy bilan — 1 460 km chegaradosh. Umumiy quruqlik chegarasining
uzunligi — 13392,6 km. Gʻarbiy tarafida Kaspiy dengizi va janubida Orol dengizi
suvlari yuvib turadi.

Qozogʻiston — boshqaruvning prezidentlik shaklidagi unitar davlat.. Amaldagi
konstitutsiyasi 1995-yil 30-avgustdagi referendumda qabul qilingan; 1998-yil
7-oktyabrda oʻzgartirish va qoʻshimchalar kiritilgan. Davlat boshligʻi —
prezident (1990-yil apreldan Nursulton Nazarboyev), u umumiy, teng va
toʻgʻridan-toʻgʻri saylov huquqi asosida yashirin ovoz berish yoʻli bilan 5 yil
muddatga saylanadi. qonun chiqaruvchi hokimiyatni 2 palatali parlament (Senat va
Majlis), ijroiya hokimiyatni bosh vazir boshchiligidagi hukumat amalga oshiradi.

Qozogʻiston agrar partiyasi, 1999-yil yanvarda tuzilgan; q. fuqarolik partiyasi,
1998-yil noyabrda asos solingan; Qozogʻiston demokratik partiyasi, 2004-yil
aprelda tashkil etilgan; q. "Aq jol" ("Oq yoʻl") demokratik partiyasi, 2002-yil
martda tuzilgan; Qozogʻiston „Aul“ („Qishloq“) sotsial-demokratik partiyasi,
2000-yil yanvarda asos solingan; q. xalq kommunistik partiyasi, 2004-yil aprelda
tashkil etilgan; Qozogʻiston kommunistik partiyasi, 1991-yil tuzilgan;
„Qozogʻistonning demokratik tanlovi“ xalqpartiyasi, 2001-yil noyabrda asos
solingan; Qozogʻiston vatanparvarlar partiyasi, 2000-yil tashkil etilgan;
Respublika „NurOʻtan“ („NurVatan“) siyosiy partiyasi, 1999-yil yanvarda asos
solingan; „Ruhoniyat“ partiyasi, 2003-yil aprelda tuzilgan. Qozogʻiston erkin
kasaba uyushmalari konfederatsiyasi, 1991-yil avgustda tuzilgan; Qozogʻiston
mehnat konfederatsiyasi, 2004-yil 2-martda tashkil etilgan, 1990-yil oktyabrda
asos solingan.

Hozirgi Qozogʻiston hududida miloddan avvalgi 4—3-ming yilliklarda (eneolit
davri) yaylov chorvachiligi paydo boʻldi. Miloddan avvalgi 1-ming yillik
oʻrtalarida koʻpgina dasht qabilalari yaylov chorvachiligi bilan shugʻullana
boshladi. Bu qabilalar, asosan, qoʻchmanchi va yarim koʻchmanchi chorvachilik
bilan shugʻullangan, hunarmandchilik va qisman dehqonchilik ham qilgan. Miloddan
avvalgi 3—1-asrarda hozirgi Qozogʻiston hududida Qangʻ davlati vujudga keldi.
Milodiy 6-asr oʻrtalarida Turk xoqonligi, 8-asr boshlarida Ili va Chu daryolari
oraligʻidagi hudullarda turgashlar, 766-yil qarluqlar davlati tashkil topdi.
Turgashlar, keyinchalik Qarluqlar xoqonligida (766—940) hunarmandchilik va savdo
markazlari boʻlgan shaharlar (Taroz va boshqa) paydo boʻldi. 8—10-asrlarda
Qozogʻiston janubida islom dini tarqaldi. 9—11-asrlarda Qozogʻistonning gʻarbiy
va janubi-gʻarbiy hududlari oʻgʻuzlar davlati tarkibida boʻlgan. 8—11-asrlarda
shimoli-sharqiy va markaziy hududlarda qimoqlar va qipchoqlar yashagan (bu katta
hudud Dashti Qipchoq deb atalgan).

10-asrning 1-yarmida Yettisuvga sharqiy Turkistondan yagʻmolar bostirib kirdi.
Ularning hujumi natijasida Qarluq xoqonligi parchalanib, uning oʻrnida
Qoraxoniylar davlati paydo boʻldi. 1219—21 yillarda moʻgʻullar tomonidan bosib
olinib, Chingizxon oʻgʻillari oʻrtasida taqsimlandi. Moʻgʻullar hukmronligi
davrida Qozogʻiston Oltin Oʻrda tarkibida, u parchalangach, Oq Oʻrda va
Moʻgʻuliston tarkibida boʻlgan. Amir Temur 1391-yil Toʻxtamishta qarshi yurishi
chogʻida Qozogʻistondagi Ulugʻtogʻ (Ulutov)da qarorgoh qurgan va toshtaroshlarga
safari haqida xarsang toshga bitik bitishga farmon bergan. Oradan 200 yil
oʻtgach, Abdullaxon II ham Dashti Qipchoqqa yurishidan yodgorlik sifatida
Ulugʻtogʻda masjid qurdirgan. Katta hududni birlashtirgan Oq Oʻrda 14-aar
oxiri — 15-asr boshlarida bir necha mulklarga ajralib ketdi (asosiy hududlarni
birlashtirgan Noʻgʻay Oʻrda va Oʻzbek xonligi ularning eng yiriklari boʻlgan).
15-asr oxirida Yettisuvda Qozoq xonligi vujudga keldi. 16-asr boshlarida qozoq
elatining uzoq davom etgan shakllanishi nihoyasiga yetdi. Qosimxon davri (1511 —
23)da Qozoq xonligi mustahkamlanib, chegarasi kengaidi, aholi soni ortdi. 16-asr
oʻrtalarida Noʻgʻay Oʻrdasi, keyinroq Moʻgʻuliston va Sibir xonliklari
parchalanib ketdi. Qozoq xonligi juzlarga boʻlinib, Katta juz (Yettisuv), Oʻrta
juz (Markaziy Qozogʻiston) va Kichik juz (Gʻarbiy Qozogʻiston) deb atala
boshladi. 17-asrda juzlar hududlarida mustaqil xonliklar paydo boʻldi. 18-asr
boshlarida Qozogʻistonga Jungʻariya xonligi xavf solib turdi (1729-yil
jungʻarlar Katta juzning talay yerlarini bosib oldi). 1726-yil Abulxayrxon
Kichik juz oqsoqollari nomidan Rossiya podshosiga fuqarolikka olishni iltimos
qilib murojaat qildi. 1731-yil Kichik juz Rossiya tarkibiga kira boshladi.
1731—40 yillarda Oʻrta juzning ayrim xon va sultonlari Rossiya fuqaroligini
qabul qildilar. 18-asr oʻrtalarida qozoq sultonlari orasida nizo kuchayib,
pirovardida Abulxayrxon oʻldirildi (1748). Uning oʻgʻli Nurali kichik juz xoni
boʻlib, podsho maʼmuriyatiga tayandi va oʻz hokimiyatini Oʻrta juzning bir
qismiga, shuningdek, Xivaga ham yoyishga urindi. Ammo u muvaffaqiyatsizlikka
uchradi. Jungʻarlarning Xitoydan magʻlubiyatga uchrashi (1758) natijasida
hududining katta qismi jungʻarlar hokimiyati ostida boʻlgan Katta juzda
manjurlar hukmronligi oʻrnatilishi xavfi paydo boʻldi. Qozogʻistonning janubiy
hududlari, jumladan, Chimkent ham Qoʻqon xonligi tarkibiga kirdi. 19-asr
boshlarida Oʻrta juz xonlari Buke (1815), Vali (1819) vafotidan soʻng podsho
hukumati xon hokimiyatini tugatib, 1822-yildan yangicha boshqarish tizimini
joriy etdi. 1824-yil Kichik juzda ham xon hokimiyati tugatildi; urugʻ
oqsoqollari hokimiyatini cheklaydigan hududiy boshqaruvga oʻtildi. Dasht
yerlarning janubiy hududlari Qoʻqon va Xiva xonliklari tarkibida qoldi. 1853-yil
Orenburg va Samara general-gubernatori V.A.Perovskiy Qoʻqon xonligiga qarashli
Oqmachit qalʼasini ishgʻol qilib, uni tayanch punktga aylantirdi. 1854-yil
Verniy istehkomi (hozirgi Olmaota) qurildi.

Rossiyaning taʼsiri kuchayib borayotganligidan xavfsiragan Qoʻqon xoni
Xudoyorxon 1860-yilning kuzida ruslarning Verniy istehkomini bosib olish uchun
20 ming askar yubordi. Oʻsha yilning oktyabrda rus qoʻshinlari qozoq
otryadlarining yordamida Uzunogʻoch darasida Qoʻqon xoni askarlarini
magʻlubiyatga uchratdi. Natijada Yettisuvning barcha qismi Rossiyaga qoʻshib
olindi. 19-asrning 60-yillarida qozoq yerlarining Rossiyaga qoʻshib olinishi
tugallandi. Podsho hukumati oʻlkada maʼmuriy islohotlar oʻtkazdi. 1867-yil
turkiston general-gubernatorligi tarkibida Yettisuv va Sirdaryo viloyatlari,
1868-yil Orenburg general-gubernatorligi tarkibida Ural va Toʻrgʻay viloyatlari,
Gʻarbiy Sibir (keyinchalik Dasht) general-gubernatorligi" tarkibida Akmolinsk va
Semipalatinsk viloyatlari tashkil etildi. Viloyatlar uyezdlarga, uyezdlar
volostlarga, volostlar ovullarga boʻlindi. Barcha yerlar davlat mulki deb eʼlon
qilindi. 1867—68 yillardagi islohotlar qozoq jamoalarining barcha tabaqalarida
norozilik tugʻdirdi. Natijada mustamlakachilik zulmiga qarshi qoʻzgʻolon
koʻtarildi. U shafqatsiz bostirildi. Qozogʻiston Rossiya sanoati uchun oʻz
tovarlarini sotish bozori va xom ashyo bazasi boʻlib qoldi.

Birinchi jahon urushi yillari (1914— 18)da qishloq xoʻjaligi mahsulotlari va
chorva mollarini ommaviy ravishda tortib olish, soliqlarning koʻpayishi,
qimmatchilik, qozoq aholisining mardikorlikka safarbar qilinishi (1916) aholi
orasida gʻalayonlarning avj olishiga sabab boʻldi. 1916-yilga kelib gʻalayonlar
Qozogʻistonning butun hududini qamrab olgan milliy ozodlik harakatiga aylandi.
Ayniqsa, bu harakat Toʻrgʻay viloyatida uzoq davom etib, unga xalq qahramoni
Omongeldi Imonov rahbarlik qildi. 1917-yil noyabr — 1918-yil fevraqlda
Qozogʻistonda sovet hokimiyati oʻrnatildi. Qozogʻistoning Sirdaryo va Yettisuv
viloyatlari 1918-yil aprelda tashkil etilgan Turkiston ASSR tarkibiga kiritildi.
1920-yil 26-avgustda RSFSR tarkibida Qirgʻiziston (Qozogʻiston) ASSR tuzildi.
1920-yil 4—12 oktyabrda Orenburgda boʻlib oʻtgan Qozogʻiston Sovetlarining
taʼsis sʼyezdi RSFSR tarkibida Qozogʻiston ASSR tuzilganligini eʼlon qildi.
1936-yil Qozogʻiston ASSR SSSR tarkibidagi ittifoqdosh respublikaga
aylantirildi. 1990-yil 25-oktyabrda davlat suvereniteti toʻgʻrisida deklaratsiya
qabul qilindi. 1990-yil 10-dekabrda Respublikasi deb nomlandi. 1991-yil
16-dekabrda respublika Oliy Kengashi davlat mustaqilligi toʻgʻrisida qonun qabul
qildi. 1991-yil 21-oktyabrda MDH tarkibiga kirdi. Qozogʻiston — 1992-yildan BMT
aʼzosi. 1992-yil 23-oktyabrda Oʻzbekiston Respublikasi suverenitetini tan olgan
va diplomatiya munosabatlari oʻrnatgan. Milliy bayrami — 16-dekabr — Mustaqillik
kuni (1991).

Qozogʻistonning hududi gʻarbda Volga daryosi quyi oqimidan sharqda Oltoygacha va
shimolda Gʻarbiy Sibir tekisligidan janubda Tyanshan togʻlarigacha choʻzilgan.
Gʻarbda Kaspiy boʻyi pasttekisligi va Mangʻishloq yarim oroli bor; bu yerda
dengiz sathidan past botiqlar (mas, Qoragiyo — 132 m) uchraydi. Mangʻishloqdan
sharqda Ustyurt platosi (balandligi 340 m gacha) joylashgan. Kaspiyboʻyi
pasttekisligi shimoli-sharqda Ural togʻlarining janubiy tarmoqlari va Mugʻojar
togʻi bilan chegaralangan. Mugʻojar togʻidan shimoli-sharqda Toʻrgʻay platosi
bor. U janubida Turon pasttekisligi (Qizilqum choʻli)ga tutashib ketadi. Orol
dengizidan shimolida Katta va Kichik Boʻrsiq qumli choʻllari va Orolboʻyi
Qoraqumi joylashgan. Qozogʻistonning markaziy qismini Qozogʻiston past togʻlari
(Sariorqa) egallagan. Bu yerda Qizilray (1565 m), Qarqarali (1366 m), Ulugʻtov
(1133 m) kabi alohida togʻ massivlari bor. Qozogʻiston past togʻlaridan janubda
Betpaqdala choʻli, undan janubda Moʻyinqum choʻli joylashgan. Betpaqdaladan
sharqda katta maydonni egallagan Yettisuv hududi mavjud. Qozogʻistonning sharqi
va janubi-sharqida Oltoy togʻlarining janubiy tarmoqlari, shuningdek, Saura,
Tarbagʻatay, Jungʻariya Olatovi tizmalari, Shimoliy va Gʻarbiy Tyanshanning
ayrim tizmalari joylashgan.

Qozogʻistonda foydali qazilmalardan Mugʻojar togʻi tokembriy va paleozoy burmali
va metamorfozlashgan qatlamlari orasida mis kolchedani, Toʻrgʻay bukilmasi
zaminida magnetit rudalari (Sokolov, Sarbay va boshqa) hamda qoʻngʻir temirtosh
(Qoʻstanay viloyati), qoʻngʻir koʻmir, boksit uchraydi. Qozogʻistonning burmali
paleozoy zaminida rudali va noruda foydali qazilmalar (mis, polimetall va
boshqalar)ning yirik konlari bor. Shuningdek, toshkoʻmir (Qaraganda, Ekibastuz)
va qoʻngʻir koʻmir (Maykuba) konlari mavjud. Mugʻojar togʻining vulkanogen
jinslarida xromit, nikel, kobalt, oltin, asbest bor. Qozogʻiston hududida
qoʻrgʻoshin, rux, molibden, volfram, fosforit. barit, kadmiy, vismut, profillit,
neft, gaz, yonuvchi slanets, marganets, titan, vannadiy, temir, alyuminiy, qalay
rudalari, oltingugurt, mirabilit, flyuorit ham bor.

Iqlimi keskin kontinental. Qish shimolida sovuq, markazi va janubida moʻtadil
sovuq, chekka janubida yumshoq. Yanvarda oʻrtacha harorat shimolda —18 °C,
tekislik qismining janubda — 3 °C. Shimoliy va markaziy rayonlarda qishda —
45 °C gacha, janubdada — 35 °C gacha sovuq boʻladi. Yozi shimolda iliq, janubida
issiq. Iyulda oʻrtacha harorat shimolda 19 °C, janubida 28—30 °C. Yillik yogʻin
dasht va oʻrmonli dashtlarda 250– 400 mm, choʻl va chala choʻlda 100–200 mm.
Balxashboʻyi, Orolboʻyi Qizilqumi va Ustyurt janublarida 100 mm dan kam. Togʻ
oldi va togʻlarda yillik yogʻin 400– 1600 mm. Janubidagi togʻlarda muzliklar
boʻlib, ularning soni 2700 dan ziyod, umumiy maydoni 2000 km2 chamasida.

Qozogʻistonda 48,3 mingga yaqin koʻl bor; ularning umumiy maydoni 45 ming km2
dan ortiq. Yirik koʻllari: Balxash, Zaysan, Olakoʻl, Tengiz, Sassiqkoʻl,
Marqakoʻl va boshqalar.

Orol dengizi ilgari vaqtda dunyodagi eng katta ichki dengizlardan biri
hisoblanib, unda baliqchilik, ovchilik, transport va erkratsion maqsadlarda
foydalanilar edi. Dengiz suv rejimini unga quyiladigan Amudaryo, Sirdaryo, er
osti suvlari hamda atmosfera yonilgʻilari tushishi va yuzadan suvning
bugʻlanishi tashkil etadi. qadimgi tarixiy davrlarda dengiz sathining 1,5 — 2,10
oʻzgarishi tabiiy iqlim hususiyati bilan boʻliq boʻlib, suvning hajmi 100—150
kub km, suv sathi maydoni — 4000 kv, km ni tashkil etgan. Sugʻoriladigan
dehqonchilikning rivojlanishi natijasida su`orilishga foydalaniladigan qaytmas
suvlar va qurqchilik yillari Amudaryo va Sirdaryoning deltasiga quyiladigan suv
miqdori kamaydi. Shunday qilib, hozirgi vaqtda dengizning sathi 1961 yilga
nisbatan 16,8 m ga pasaydi. 1994-yil 36,6 m. Bunda dengizning hajmi 3 marta,
yuzasi 2 marta, shurlanish darajasi 9-10 gGʻl dan 34-37 gGʻl ga ortadi;
2000-yilga borib 180—200 gGʻl koʻtariladi. Schozirgi kunda dengiz sathining
pasayishi yiliga 80 — 110 sm tashkil etmoqda. Qirgʻoq chizigʻi 60 – 80 km
pasayib, ochilib qolgan erlar 23 ming km² tashkil etadi.Amudaryo va Sirdaryoning
quyi oqimlarida suvning sifati yomonlashadi, hamda ichish uchun yaroqsiz
boʻlibqoladi. Ekologik tizmlar, oʻsimlik va hayvonlar chuqur inqirozga
uchrayapti. Eng yomon ahvol Janubiy oroldir.Ushbu mintaqa oʻz ichiga shimoliy
gʻarbiy qizil qum, Zaungaoʻz, Qora qum, Janubiy ustyurt va Amudaryo daryosi kabi
landshaft komplekslarini oladi. Orol boʻyining umumiy maydoni — 473 ming km²
boʻlsa, uning Janubiy qismi 245 ming km² tashkil etadi. Bunga KKR
hududi,Oʻzbekistonning Xorazm viloyati, Turkmanistonning Toshavvoʻz viloyatlari
kiradi. Orol va orol boʻyida sodir bulayotgan jadal ravishdagi choʻllanish
hodisasi dunyo tajribasida uchratilmagan. Shuning uchun ham miqdor va sifat
jihatidan baxolash ancha qiyinchilikalrga duch kelmoqda. Dengiz tubining
ochilishi va daryo delütalarining qurishi hisobiga choʻl maydonlari kengaymoqda.
Ochilib qolgan 1 mln ga maydon yuzasi mayda tuz zarrachalari bilan qoplanib
yangi shakldagi qum qoplamlarini hosil qiladi. Shunday qilib, markaziy Osiyo
hududida kum, tuz ayrozonalarini shamol yordamida kuchirib yuruvchi kuchli yangi
manba vujudga keldi. Dastlabki maʼlumotlarga karaganda yiliga atmosferaga
100—150 mln. tonnagacha chang — tuzon kutarilishi mumkin. Dengiz tubidan
kutarilganchang — tuz tuzoni atmosfera ifloslanishi 5 % ham ortib yubormoqda
Chang — tuzonlarning atmosferaga kutarilishi 1 marta 1875-yili kosmosdan
koʻzatilgan. Chang — toʻzon uzunligi — 400 km, eni esa 40 km boʻlib, radiusi
300 km tashkil etadi. Tuzlarning er yuzasida yogilishi natijasida paxtaning
hosildorligi 5 — 15 % sholining esa 3-6 % pasayib ketdi. Orol boʻyiga
yogilayotgan chang — tuz zarrachalaridan umumiy miqdor oʻrtacha 520 kgGʻga
tashkil etib, tuproq holati yomonlashuvining asosiy sababchilaridan biri boʻlib
koldi. KKR ning su`oriladigan maydonlari chang — tuz fraktsiyalari 250 kgGʻga
dan Chimboy tumanida 500 t gacha boradi. Shoʻrlangan qum tuzlari yili orol
boʻyidagi 15 imng ga Yaylovlarni egallabbormoqda. gʻoʻza uchun ajratilgan
maydonlar kasallik koʻzgatuvchi zarakunandalar bilan zararlangan. qishloq
xoʻjalik maxsulotlari hosili pasayib ketmoqda. Daryoning yuqori oqimidagi
hududlarda meliorativ holati yomonlashishi (Surxondaryo, Qashqadaryo, Buxoro,
Samarqand, Qiziloʻrda) II turkumda erlaning koʻpayishiga olib kelmoqda.
Amudaryoning oʻrta oqimi joylashgan. Turkmanistonning suv xoʻjalik tumanlarida
murakkab meliorativ holat kelib chiqmoqda. Amudaryo va Sirdaryoning kuyi
okimlarida koʻpchilik maydonlar qoniqarsiz meliorativ ahvoli bilan 3 va 4
katigoriyaga mansub erlar hisoblanadi, shurlangan, kuchli shurlangan maydonlar
35- 70 % tashkil etadi. Tuproqlarning shoʻrlanishi hisobiga kishlk xoʻjalik
maxsulotlari hosili Oʻzbekistonda — 30 %, Turkmanistonda 40 %, Qozogʻistonda —
33 %, Tojikistonda — 1990 Qirgʻizistonda — 20 % pasayib ketdi. Kuchli shurlangan
er osti suvlarning joylashishi, chullanishi jarayonini kuchaytirmoqda. Amudaryo
av Sirdaryo qirgʻoklarini pasayish natijasida daryolarning kuyi qismida suv
toshqinlarini aqmaytirib yuboradi. Bu oʻz navbatida toʻqay oʻsimliklari
maydonlarini qisqarishiga, ilgari gumusga boy boʻlgan oʻtloqi — botqoqli
tuproqlar unumsiz oʻtloq taqir choʻl, qumli tuproqlarga aylanishga olib keladi.
Sutemizuvchi hayvonlar qushlar kamayib ketdi. Qurigan maydonlar aholi uchun
xavfli kasalliklarni tarkatuvchi kemiruvchilar bilan tulib bormoqda. Orol
boʻyining sanitar — epidemiologik ahvoli nixoyatda ogʻir aholi
markazlashtirilgan suv bilan taʼminlash 29- 67 % ni tashkil etadi. Aholini yarmi
ifloslangan ochiq suv havzalaridan foydalaniladi. Orol dengizini saqlab qolish
mumkinmi? Orol muammosini asosi uni dengiz sifatida saqlab qolish tashkil
etadi.Shuni taʼkidlash lozimki Orol oʻz tarixi davomida ilmiy maʼlumotlarga
qaraganda koʻp marta oʻz shaklini oʻzgartirganini va qurib qolgani maʼlum. Orol
dengizining dastlabki absolyut balandligini tiklash uchun ming kub km dan ortiq
suv kerak boʻladi. Orol dengizi muammosi xam diqqatga sazovordir.Orol dengizi
80-yillarda ayniqsa quriy boshladi. Xozirgi vaqtda Oʻrta Osiyoni umumiy
muammosiga aylanib qolgan. Dengiz xozirda „oʻlik dengiz“ deb xisoblanmoqda.
Tirik organizm dengizda deyarli yoʻq. Dengizning qurigan soxillaridagi toʻplanib
qolgan erdagi tuzlar shamol esganda changlar bilan aralashib, inson
salomatligiga jiddiy xavf tugʻdiradi.Oʻsha erdagi aholida suv muammosiga duch
kelinmoqda.Bundan tashqari deyarli Orol dengizining yarmi qurib qolayotganidan,
hech kim qaygʻurmayapti. Orol dengizini tiklashga chet el mablagʻlari
ajratilgani bilan oʻsha mablagʻ dengizga xarajat qilinishini xech kim oʻz
nazoratiga olmayapti. BUndan kelib chiqadiki mablagʻlar oʻsha erga „etmayapti“.
Buni kiska kilib shunday taʼriflash mumkinki, Oʻrta Osiyo mamlakatlarida
qurgʻoqchilik vujudga keladi. Buni jahon xamjamiyati va Markaziy Osiyo
mamlakatlari „pichoq suyakka qadalganida“ anglab etishadi. Afsuski Orol dengizi
qurib qolgandan soʻng bu muammoni echish yoʻllari qidiriladi. Orol dengizining
qurishining asosiy sababi bu xoʻjalik ehtiyojlariga ishlatilishi yaʼni paxta,
bugʻdoy sugʻorilishiga Amudaryo va Sirdaryodan foydalnganliklari uchun Orol
dengiziga suv kam etib kela boshlagan. Shu tufayli Orol dengizi sekin-asta quriy
boshlaga

Orol dengizining ahvoli 2000-yilga kelib, ayniqsa, achinarli boʻlib qoldi.
Qachonlardir kattaligi jihatdan dunyoda toʻrtinchi oʻrinni egallagan bu dengiz
oʻtgan asrning oltmishinchi yillaridan beri tinimsiz quriy boshladi. Amudaryo va
Sirdaryo suvlari dengizga bormay, sovet davrida bunyod boʻlgan irrigatsion
loyihalarga oqizilishi natijasida, shu bugunga kelib dengizning chorak qismi
qoldi, xolos. Oqibatda ekologik halokat va mahalliy aholining ommaviy
kasalliklarga chalinishlari yuzaga keldi. Ulkan koʻl qurib borgani sari bu
erlarda qishlar yanada qahraton, yozlar esa yanada jazirama va qurgʻoqchil
boʻlib ketdi. Ammo Orol dengizining Qozogʻiston hududida joylashgan shimoliy
qismi bugunga kelib qayta jonlana boshlagan. Shoʻr koʻlning bu qismini suvga
toʻldirish imkoniyati Qozogʻiston hukumati Jahon banki tomonidan ajratilgan 85
million dollar kreditdan foydalanib, uzunligi yigirma kilometr boʻlgan Koʻkorol
toʻgʻonini qurganidan keyin mumkin boʻlib qoldi. Natijada dengiz janubiy
qismining qurishi davom etmoqda, ammo shimoliy qismining qurishi toʻxtadi.
Qozogʻiston hukumatining rasmiy maʼlumotlariga qaraganda, sobiq Orol dengizi
shimoliy qismining 40 foizini qayta tiklashga erishildi. Joriy yilning aprel oyi
boshlarida Qozogʻiston hukumati dengizda ikkinchi toʻgʻon qurilishi uchun Jahon
banki qoʻshimcha 126 million dollar kredit ajratib berayotganini eʼlon qildi.
Orol dengizining Qozogʻiston qismi qayta hayotga kelayotgan bir paytda,
Oʻzbekistonda dengiz sohillari tobora uzoqlashib bormoqda. Bu sahifada
2005—2007-yil aprel oylarida Orol dengizi holati boʻyicha fotosuratlarini
solishtirib koʻrish mumkin.

Hayvonot dunyosida sut emizuvchilarning 180 turi, qushlarning 500 turi, sudralib
yuruvchilarning 52 turi, suvda va quruqda yashovchilarning 12 turi, baliqlarning
104 turi yashaydi. Umurtqasiz hayvonlar koʻp. Kemiruvchilar, asosan, choʻl va
dasht yerlarda tarqalgan. Choʻl va chala choʻllarda saygʻoq, jayran, togʻlarda
maral, togʻ takasi, arxar, yovvoyi choʻchqa, yirtqichlardan boʻri, tulki,
boʻrsiq, togʻ oʻrmonlarida qoʻngʻir ayiq, qor qoploni, silovsin, rosomaxa,
kolonok, tiyin va boshqalar yashaydi. Suv parrandalaridan yovvoyi gʻoz, oʻrdak,
Tengiz koʻlida qizil gʻoz, qamishzorlarda laylak, birqozon, turna, dashtda
burgut va hakozolar bor. Sudralib yuruvchilar koʻp. Daryo va koʻllari baliqqa
boy. Oqsuv-Jabalgʻa, Olmaota, Borsakelmas, Qurgʻalja, Marqakoʻl, Naurzum
qoʻriqxonalari, Bayanovul milliy bogʻi bor.

Qozogʻistonda 131 millat va elat istiqomat qiladi. Qozogʻistonning aholisi 16
815 000 kishi. Jahonda 62-oʻrinda. Markaziy Osiyo davlaridan 2-oʻrinda
(Oʻzbekistondan keyin). Qozogʻiston koʻp millatli davlat hisoblanadi. Aholi
zichligi 1 km2 ga 6 kishidan toʻgʻri keladi. Aholi zichligi boʻyicha jahonda
184-oʻrinda. Katta songa ega aholining etnik tarkibi (2012)

Qozogʻistonda 75 % musulmonlar (etnik musulmonlar bilan hisoblaganda), 25 %
masihiylik. Davlatda din erkinligi mavjud yani dinga chek qoʻyilmagan. Biroq
diniy erkinlikni cheklaydigan qonunlar ham mavjud.

Qozogʻiston 14 ta viloyatdan va 2 ta respublika ahamiyatiga ega shahardan
iborat. 1-aprel 2013-yilga koʻra viloyat aholisining soni.

Qozogʻiston — industrial-agrar mamlakat. Yalpi ichki mahsulotda sanoat 22,2 %,
savdo va umumiy ovqatlanish 18,1 %, qishloq xoʻjaligi va oʻrmon xoʻjaligi
12,7 %, transport va aloqa 11,8 % ni tashkil etadi.

Sanoatida yonilgʻi-energetika, qora va rangli metallurgiya, oziq-ovqat,
mashinasozlik va metallsozlik, kimyo va neft kimyosi, yengil, qurilish
materiallari sanoati yetakchi tarmoqlardir. Qora metallurgiya sanoati markazlari
Temirtov, Aqtoʻbe, Qaragʻandi, Oqsuv shaharlari. Rangli metallurgiya sanoati mis
(Balxash va Jezqazgʻan kon-metallurgiya kombinatlari), qoʻrgʻoshin-rux
(Oʻstkemen, Chimkent), alyuminiy (Pavlodar) sanoatini oʻz ichiga oladi;
titan-magniy ishlab chiqariladi. Mashinasozlik (temirpress uskunalari, stanok,
ekskavator, traktor, qishloq xoʻjaligi mashinalari ishlab chiqarish) korxonalari
Qaragʻanda, Olmota, Ostona, Pavlodar, Oʻstkemen shaharlarida joylashgan. Kimyo
sanoati korxonalari mineral oʻgʻit, fosfor, plastmassa, sintetik kauchuk,
kimyoviy tola va boshqalar ishlab chiqaradi (Qoratov, Chimkent, Taraz, Atirau).
Atirau, Pavlodar shahalarida neftni qayta ishlash zavodlari bor. Qurilish
materiallari sanoatida sement, ohak, gʻisht, temir-beton konstruksiyalari ishlab
chiqarish, yengil sanoatning koʻn-poyabzal, terimoʻyna, jun, trikotaj,
ip-gazlama ishlab chiqarish tarmoqlari rivojlangan. Oziq-ovqat sanoatida goʻsht,
yogʻ, qand-shakar va konserva ishlab chiqariladi. Toshkoʻmir (Ekibastuz,
Qaragʻanda havzalari), neft va tabiiy gaz (Mangʻishloq yarim oroli), temir
rudasi (Sokolov-Sarbay koni), polimetall, mis, uran, xrom, qoʻrgʻoshin, nikel
rudalari, rux, vismut, kadmiy, molibden, boksit qazib olinadi. yiliga oʻrtacha
58,6 mlrd. kVt-soat elektr energiyasi hosil qilinadi — I (85,7 % issiqlik elektr
st-yalarida). Irtish (Oʻstkemen, Buxtarma), Sirdaryo (Chordara), Ili
(Qopchigʻay) daryolarida yirik GESlar bor.

Qishloq xoʻjaligida mamlakat hududining 44 % dan foydalaniladi; uning 19 %
haydaladi, 1 % ga yaqini sugʻoriladi. 1954—60 yillarda qoʻriq va boʻz yerlarning
oʻzlashtirilishi natijasida Qozogʻiston gʻalla yetishtiruvchi yirik respublikaga
aylandi. Lalmi va sugʻoriladigan yerlarda gʻallachilik bilan birga goʻshtjun
qoʻychiligi va goʻsht-sut chorvachiligi ham rivojlangan. Gʻallachilikda, asosan,
bugʻdoy yetishtiriladi. Shuningdek, paxta, kungaboqar, zigʻir, yem-xashak
ekinlari ekiladi. Mevachilik, tokchilik, polizchilik rivojlangan. Chorvachilikda
qoramol, choʻchqa, qoʻy va echki, uy parrandasi, tuya va yilqi boqiladi.

Qozogʻiston chetga neft, tabiiy gaz, qora metall, mis, gʻalla, koʻmir va
boshqalar chiqaradi. Chetdan oziq-ovqat va sanoat mollari, mashina va jihozlar
oladi. Tashqi savdoda Rossiya, Ukraina, Qirgʻiziston, Germaniya, Xitoy bilan
hamkorlik qiladi. Pul birligi — tenge.

Transportida temir yoʻllar uzunligi 13,5 ming km, avtomobil yoʻllari uzunligi
87,4 ming km. Kaspiy va Orol dengizlari, Balxash, Irtish, Ural, Sirdaryo
daryolarida kema qatnaydi. Truboprovod transporti rivojlangan. „Air Kazakhstan“
havo yoʻllari kompaniyasi mavjud.

2005-yil Qozogʻistonda 50,6 ming vrach (10 ming aholiga 33,9 vrach), 104,4 ming
oʻrta tibbiyot xodimi (10 ming aholiga 74,1 oʻrta tibbiyot xodimi) ishladi.
Vrachlar mamlakatdagi ixtisoslashtirilgan 6 oliy oʻquv yurtida tayyorlanadi.
Qozogʻiston hududida „Borovoye“, „Olma-Arasan“, „Sariogʻoch“ kurortlari, Olatov,
Bayanovul, KapalArasan, Moʻyaldi, Yangiqoʻrgʻon kurort joylar bor.

19-asr 2-yarmigacha Qozogʻiston hududida faqat musulmon maktab va madrasalari
boʻlgan. 19-asrning 2-yarmidan dunyoviy maktablar, xususan, 1850-yil Orenburg
chegara komissiyasi huzurida qozoq bolalari uchun 7 yillik maktab ochildi.
1864-yil Toʻrgʻayda qozoq demokrat-maʼrifatparvar pedagogi N.Oltinsarin
tashabbusi bilan qozoq maktabi va uning qoshida internat tashkil etildi. 1879—89
yillarda Qozogʻistonning turli uyezdlarida 2 sinfli rus-qozoq maktablari,
1888-yil Orskda muallimlar maktabi ochildi. 1929-yil lotin alifbosi asosida
qozoq yozuvi yaratildi. 1940-yil rus alifbosi asosidagi yozuvga oʻtildi.
1992-yildan taʼlim tizimida islohotlar amalga oshirildi. Umumiy oʻrta taʼlim
maktablari kabi oʻrta maʼlumot beradigan litsey, gimnaziya, hunar-texnika
maktablari, kollejlar paydo boʻldi. 2003-yil respublikada 108 gimnaziya, 63
litsey, litsey va gimnaziya sinflari boʻlgan 289 maktab, iqtidorli bolalar uchun
moʻljallangan 30 maktab ishladi. 312 hunar-texnika maktabida 89 mingdan ziyod,
382 kollejda 207 mingdan ortiq oʻquvchi oʻqidi. Qozogʻistonda birinchi oliy
oʻquv yurti — Qozogʻiston pedagogika instituti 1928-yil Olmota shahrida
ochilgan. 2005-yil Qozogʻistonda 43 davlat oliy oʻquv yurti ishladi. Yiriklari:
Qozoq milliy universiteti, Yevrosiyo milliy universitetiti, Qozogʻiston milliy
agrar universiteti, Qozogʻiston milliy texnika universiteti, Qozogʻiston milliy
konservatoriyasi, Qaraganda universiteti, Olmaota texnologiya universiteti va
boshqalar Qozogʻistonda ilmiy tadqiqotlar Qozogʻiston Respublikasi milliy fanlar
akademiyasi ilmiy tadqiqot institut va muassasalarida, mamlakat oliy oʻquv
yurtlari hamda turli vazirlik, muassasalar ixtiyoridagi soha ilmiy tadqiqot
institutlarida olib boriladi. Qozogʻistonda bir qancha kutubxona (eng yirigi
Qozogʻiston Respublikasi milliy kutubxonasi), klub muassasasi, 12 muzey
(yiriklari: Qozogʻiston Respublikasi davlat muzeyi, Sanʼat muzeyi, Muxtor Avezov
uy muzeyi, Abay Qunonboyev memorial muzeyi va boshqalar) bor.

Qozogʻistonda bir qancha gazeta va jurnal nashr etiladi. Yiriklari: „Aqiqat“
(„Haqiqat“, qozoq tilidagi oylik jurnali, 1921-yildan), „Atameken“ („Vatan“,
qozoq tilidagi gazeta, 1991-yildan), „Vechernyaya Astana“, rus tilida haftada 3
marta chiqadigan gazetasi, 1991-yildan), „Jas alash“ („Yosh millat“, qozoq
tilidagi kundalik gazeta, 1921-yildan), „Juldiz“ („Yulduz“, qozoq tilidagi oylik
jurnal, 1922-yildan), „Qazaqstan ayelderi“ („Qozogʻiston xotin-qizlari“, qozoq
tilidagi oylik jurnal, 1925-yildan), „Kazaxstanskaya pravda“ („Qozogʻiston
haqiqati“, rus tilidagi kundalik gazeta, 1920-yildan), „Narodnoye xozyaystva
Kazaxstana“ („Qozogʻiston xalq xoʻjaligi“, rus tilidagi oylik jurnal,
1926-yildan), „Prostor“ („Kenglik“, rus tilidagi oylik jurnal, 1933-yildan),
„Qazaqstannin aul sharuashilngʻi“ („Qozogʻiston qishloq xoʻjaligi“, qozoq
tilidagi oylik jurnal, 1936-yildan), „Ara“ („Ari“, qozoq tilidagi oylik jurnal,
1956-yildan). „Qozogʻiston axborot agentligi“ milliy kompaniyasi, ochiq
aksiyadorlik jamiyati, 1921-yil]] tashkil etilgan. „Xabar“ agentligi,
aksiyadorlik jamiyati, 1996-yil tuzilgan. „Qozogʻiston“ respublika
teleradiokorporatsiyasi, Qozogʻiston radiosi (1920-yildan faoliyat koʻrsatadi)
va „Qozogʻiston“ milliy telekanali (1958-yildan faoliyat yuritadi)ni
birlashtiradi. „Xabar“ teleradiokompaniyasi, 1995-yilda tashkil etilgan.
Qozogʻistonda radioeshittirishlar 1921-yildan, telekoʻrsatuvlar 1958-yildan
boshlangan.

Qozoq xalqi adabiyoti xalq ogʻzaki ijodi (qoʻshiq, ertak, maqol va matal,
qahramonlik va lirik-epik dostonlar)dan boshlanadi. „Er Targʻin“, „Qambar batir“
va boshqa qadimgi dostonlarda xalq ozodligi, erki va mustaqilligi yoʻlida
kurashgan xalq qahramonlari madh etiladi. „Qiz Jibek“, „Bayan Suluv“,
„Ayman-sholpan“ dostonlarida qozoq xalqining erksevarligi kuylanadi. Xalq
ertaklarining Aldar koʻsa, Jirenshi, Tazsha, Ayozbi kabi qahramonlarning
sarguzashtlari aks ettirilgan ertaklar keng tarqalgan. 15-asrda Asan Kaygʻi,
Sipira, Qaztugʻan, 16-asrda Doʻstpambet, Shalkiiz, 17-asrda Jiyembet, Margʻaska
Jirov, Aqtamberdi, 18-asrda Tetiqora, Buqar kabi jirovlar oʻz dostonlari bilan
mashhur boʻldilar. 18—19-asrlarda qozoq madaniyati, jumladan, qozoq adabiyoti
taraqqiyotida yangi davr boshlandi. Janaq Sogʻindiq oʻgʻli, Shoʻji Qarja-ubay
oʻgʻli, Suyunbay Aron oʻgʻli, Shortanboy Qanay oʻgʻli, Murat Moʻnke oʻgʻli,
Abubakir Shoʻqon oʻgʻli va boshqalar taraqqiyparvar xalq oqinlarining asarlari
paydo boʻldi. 19-asr oʻrtalarida B. Qoʻjagulov, A.Naymanboyev kabi oqinlar,
shoira T.Tansanbekova, Jambul Jabayev va boshqalarning asarlari ommalashdi. Bu
davrda etnograf va folklorshunos Ch.Valixonov adabiyotda maʼrifatparvarlik
gʻoyalarini yoydi. 19-asr 2-yarmida tanqidiy realizm adabiyoti — qozoq yozma
badiiy adabiyot rivojlandi. Uning asoschisi, shuningdek, milliy adabiy tilning
yaratuvchisi Abay Qoʻnonboyev boʻldi. I.Oltinsarin maʼrifatparvarlik gʻoyalarini
yaratdi va rus grafikasi asosida qozoq alfavitini ishlab chiqdi. 20-asrda
yozuvchilardan S.Kubayev, S.Toʻraygʻirov, S.Dunentayev, M.Seralin, B.Kuleyev,
B.Utetileuov, T.Iztileuov, Gʻ.Qarash, N.Ormanbot oʻgʻli, T.Joʻmartboyev va
boshqa maʼrifatchidemokratlarning realistik anʼanalarini davom ettirdilar.
20-asrning 20-yillarida qozoq adabiyotida Saken Sayfullin yetakchi oʻrin
egalladi. Bu davrda sheʼriyat (Jambul jabayev, N.Bayganin, N.Bayzakov,
T.Jarokov, A.Tojiboyev, Gʻ.Oʻrmonov. A.Toqmagʻambetov va boshqalar) va nasr
(M.Avezov, S.Muqonov, Gʻ.Musrepov, Gʻ.Mustafin va boshqalar) rivojlandi.
1930-yillarda qozoq adabiyotida mavzu kengaydi (S.Sayfullin, B.Maylin, AAbishev,
I. Jonsugʻurov, Sh.Husainov asarlari). Ikkinchi jahon urushi yillari (1939—45)da
qozoq adabiyotida qozoq xalqining jang maydonidagi qahramonligi va mamlakat
ichkarisidagi mehnat jasoratini aks ettiruvchi asarlar maydonga keldi.
S.Muqonov, A.Toqmagʻambetov, T.Jarokov, Gʻ.Oʻrmonov, K.Abdiqodirov, X.Bekxojin,
J.Moʻldagʻaliyev, X.Ergʻaliyev kabi shoirlar, Gʻ.Mustafin, A.Nurpeisov,
M.Avezov, A.Abishev va boshqa adiblarning vatanparvarlik ruhi bilan sugʻorilgan
asarlari yaratildi. Urushdan keyingi yillarda ham vatanparvarlik mavzui davom
ettirildi va bu davrda M.Avezov, Gʻ.Musrepov, A.Nurpeisov, T.Jarokov,
G.Kairbekov, A.Tojiboyev, Gʻ. Oʻrmonov, Sh.Husainov, S.Muqonov va boshqa
samarali ijod qildilar. 1948-yil S.Muqonovning „Sirdaryo“, 1953-yil „Hayot
maktabi“, 1953-yil Gʻ.Musrepovning „Uygʻongan oʻlka“, 1952-yil Gʻ.Mustafinning
„Qaragʻanda“ romanlari yaratildi. 1956-yil M.Avezov „Abayning yoʻli“
tetralogiyasini yozib tugatdi (1-kitobi 1942-yilda nashr etilgan). 1960-yillarda
adabiyotga X.Yesenjakov, I. Yesenberlin, A.Olimjonov, T.Axtanov, Sh.Murtazayev,
A.Nurshaixov, M.Sundetov, A.Kekilbayev, S.Sanbayev. S.Muratbekov, S.Junusov kabi
yozuvchilar, J.Muldagaliyev, S.Mavlenov, Oʻ.Sulaymonov, K.Mirzaliyev,
T.Muldagaliyev, S.Jiyenboyev, M.Makatayev, J.Najmiddinov kabi shoirlar kirib
keldi. 1960—90 yillarda I.Yesenberlin. Sh. Murtozayev, A.Kekilboyev,
A.Olimjonov. S.Junusov, S.Smatayevlarning tarixiy romanlari paydo boʻldi.

Qozogʻiston hududida yashagan qabilalarning jez davridagi turar joy qoldiqlari
(qarang Andronovo madaniyati), mozorqoʻrgʻonlar va h.k. saqlangan. Miloddan
avvalgi 1-ming yillik va mil. dastlabki asrlarda Qozogʻiston hududida yashagan
qabilalar koʻchma kigiz oʻtov uylar bilan birga paxsa, xom gʻishtdan ham uylar
qurgan. Oʻrta asrlarda shaharlar [Isfijob (11-asrdan Sayram), Taraz va
boshqalar] barpo etildi, qalʼa va qoʻrgonlar qurildi. 8-asrdan hozirgi
Qozogʻistonning janubiy qismida islom dini tarqalishi munosabati bilan masjid,
madrasa kabi yangi tipdagi binolar, sardoba, hammom, karvonsaroy, konussimon
maqbaralar qurildi. 10-asrdan memorial inshootlar (Taroz shahri yaqinidagi
Babaji xotin maqbarasi, Oyshabibi maqbarasi) barpo etildi. 13-asr 2-yarmidan
shaharlar (Sigʻnoq. Taroz, Sayram va boshqalar) qayta tiklandi. 14—16-asrlarda
shaharlar qurish avj oldi, monumental binolar (Qaragʻandi viloyatidagi Alasha
xon maqbarasi, 13-asr 2-yarmi; Turkiston shahridagi Hoja Ahmad Yassaviy
maqbarasi — Yassaviy majmuasi, 14-asr oxiri — 15-asr boshi) bunyod etildi.
17—18-asrlarla Qozogʻiston hududi chegarasi boʻylab harbiy istehkomlar — Yoyiq
shaharchasi (Uralsk), Guryev, Orsk. Semipalatinsk, Orenburg qalʼalari qurildi.
19-asrda eklektika ruhida qalʼa, maʼmuriy va savdo inshootlari, maqbaralar
qurildi. 1920-yillarda turar joy va jamoat binolari meʼmorligida milliy
anʼanaviy meʼmorlik unsurlaridan foydalanildi. Balxash, Qaragʻandi, Jezqazgʻan
kabi yangi shaharlar barpo etildi. 1920—30 yillardagi meʼmorlikda konstruktivizm
gʻoyalari oʻz aksini topdi. 1950-yillarning 2-yarmidan qurilish ishlari keng
koʻlamda davom ettirildi (Olmaotada Hukumat uyi). 1960—70 yillarda koʻp qavatli
turar joy binolarining qavati soni oshirildi, yangi meʼmoriy shakllar {"Medeo"
sport majmui, 1951, 1971—72 yillarda rekonstruksiya qilingan, meʼmorlar
V.Katsev, A.Qaynarboyev va boshqalar; Shevchenko (hozirzi Aqtau) shahrining
meʼmoriy majmuasi; Olmaotadagi „Qozogʻiston“ mehmonxonasi, 1978, meʼmorlar
Yu.Ratushniy, L.Uxobotov] yaratildi. 1935-yil Qozogʻiston Meʼmorlar uyushmasi
tuzilgan.

Qozogʻiston hududida eng qadimgi tasviriy sanʼat yodgorliklaridan paleolit
davrida hayvonlarning qoyaga ishlangan rasmlari (Qoratov va Xontovda) va neolit
davriga mansub gʻor rasmlari (Pavlodar viloyatidagi jasiboy gʻorida) topilgan.
Jez davridan Andronovo madaniyatiga mansub yodgorliklar: hayvon (bugʻu, echki va
boshqalar) haykalchalari, ov manzaralarining qoyaga ishlangan tasvirlari
(Olmaota viloyatidagi Tamgʻalidara rasmlari) saqlangan, sopol idishlar topilgan.
Qozogʻistonning oʻrta asrlarga mansub tasviriy sanʼati namunalaridan erkak, ayol
va hayvonlarning tosh haykalchalari, ayollarning bronza haykalchalari saqlangan.
Oʻsha davr amaliy bezak sanʼati yodgorliklaridan oʻyma, qolipaki naqsh bilan
bezatilgan sirsiz va sirlangan sopol idishlar, charm, metall buyumlar maʼlum.
19-asrda qozoqlar hayoti aks ettirilgan tasviriy sanʼat asarlari yaratila
boshladi (Ch.Valixonov, T.G.Shevchenkoning rasm va akvarellari, V.V.Vereshchagin
rasmlari). 20-asrning 20—30-yillarida milliy rassom va grafiklar (A.Toshboyev,
H. va Q.Xojikov va boshqalar) yetishib chiqdi. 40—50-yillarda tasviriy
sanʼatning barcha turlari, jumladan, rangtasvir sanʼati rivojlandi (A.Ismoilov,
A.Kasteyev, A.Cherkas-skiy, M.Lizogub). 1960—70-yillarda M.S.Kenboyev, K.T.
Teljonov, K.M.Shayahmetov, S.A.Aytboyev, S.Mambeyev kabi rassomlar,
X.I.Navroʻzboyev, B.A.Tulekov, T.S.Doʻstmahambetov kabi haykaltaroshlar, R.Saxi,
Ye.Sidorkin kabi grafiklar, L.Xojikova, R.Sansenbin kabi amaliy-bezak sanʼati
ustalari va boshqalar yetishib chiqsi. 1940-yil Q.Rassomlar uyushmasi tuzilgan.

Musiqasi qozoq oila va aymoqlarining tarixan qaror topgan turmush tarzi (asosan,
yarim koʻchmanchi chorvachilik va dehqonchilik), dunyoqarash va eʼtiqodlari
(shomonlik, tangrichilik va boshqalar) asosida rivoj topgan. Anʼanaviy musiqa
amaliyotida qozoq baqsi (shomon-baxshi), termeshi, olenshi, jirov, oqin, kuyshi,
18-asrdan sal-sere (sayyor ijodiy guruhlari tashkil etgan professional sozanda,
xonanda)larning ijodi alohida oʻrin tutadi. Har bir baqsining oʻzi ijod etgan
shaxsiy sarin (kuy)lari ilohiy hisoblangan, odamlar ruhiga afsun-jodu, fol
ochish, tabobat va boshqa marosimlar jarayonida katta taʼsir oʻtkazgan. Xalq
qoʻshiqlari mavsum va diniy („tasattiq“, „navriz-olen“, „jaramazan“,
„sahar-olen“), tabobat (badik, „arbau“), oilaviy marosim qoʻshiqlari („jar-jar“,
„sinsu“, „bet oshar“, „tanisu“, „qoshtasu“, „joqtau“ va boshqalar), inson hayoti
turkumiga oid „besik jiri“, „tusau kesu“, „jubatu“, „jiirma bes“ va boshqalar,
terma, oʻlan, jirlarlyan iborat. Xalq musiqa cholgʻulari orasida baqsi va
jirovlarning asosiy cholgʻusi hisoblangan qoʻbiz, choʻponlar hamda professional
sozandalar (Sarmalay va boshqalar) tomonidan keng qoʻllanilgan sibizgʻa
ommalashgan. Xalqning eng sevimli cholgusi boʻlgan doʻmbira turli mazmundagi
(oʻynoqi „akjelen“, falsafiy „tolgʻau“, dramatik „qosbosar“, lirik „qonir“ va
boshqa) kuylarni Birjansal, Dauletkerey, Tattimbet, Jayau-Musa, Qurmongʻozi,
Dina Nurpeisova kabi sozanda va bastakorlar ijro etgan. qozoqlarda, shuningdek,
changqoʻbiz, yaqin oʻtmishda sherter, jetigen (torlichertma), karnay, dovul kabi
cholgʻular tarqalgan. 1930-yillarda yangi (koʻp ovozli) musiqa shakl va janrlari
rivoj topa boshladi. 1934-yil Qozoq xalq cholgʻulari orkestri (1944-yildan
Qurmongʻozi nomida), Qozoq musiqali teatri (1937-yildan opera va balet teatri),
1935-yil Jambul nomidagi Qozoq davlat filarmoniyasi, 1939-yil Qozogʻiston
kompozitorlar uyushmasi tashkil topdi. Ye.Brusilovskiy birinchi qozoq
operalarini („Qiz-Jibek“, 1934; „Jalbir“, 1935; „Er Targʻin“, 1937), simfonik
asarlar („Sari arka“ 3-simfoniyasi, 1944 va boshqalar), kantata („Qozogʻiston“,
1947), V.Velikanov birinchi milliy balet („Kalkaman va Mamir“, 1938)larni
yaratishgan. „Joldastar“ (R.Yelebayev), „Qozoq valsi“ (L.Xamidi) kabi ommaviy
qoʻshiqlar ijod etilgan. 1944-yil Olmaotada konservatoriya ochildi. Xalq musiqa
ijodini oʻrganish va toʻplash ishlarida A.Zatayevichning xizmatlari („Qozoq
xalqining 1000 kuylari“, 1925; „Qozoq xalqining 500 kuylari“, 1931) katta.
20-asrning 2-yarmida simfoniya (M.Toʻlaboyev, K.Kujamyarov, G.Jubanova va
boshqalar), opera va balet (S.Muhamedjonov, G.Jubanova, Ye.Rahmadiyev,
A.Serkebayev va boshqalar), kamer musiqa (Brusilovskiy, Jubanova va boshqalar),
qoʻshiq (N.Tlendiyev) va boshqalar janrlar rivoj topdi. Musiqa sanʼati arboblari
orasida dirijyorlar Sh.Kajgaliyev, N.Tlendiyev, A.Molodov, F.Mansurov,
xonandalar R. Abdullin, K.Bayseitova, A. Dnishev, R.Baglanova, Ye.Serkebayev, B.
Tulegenova, B.Doʻsimjonov, doʻbmirachilar K.Jontleutov, R.Omarov, K.
Ahmadiyarov, A.Yeskaliyev, B.Karabalina mashhur. Hozir Qozogʻistonda Qozogʻiston
davlat filarmoniyasi (1935), Abay nomidagi akademik opera va baletteatri (1934),
simfonik orkestr (1937), xor kapellasi (1937), Qozoq konsert birlashmasi (1960),
Qozogʻiston televideniyesi kamer orkestri, „Otrar sozi“ folklor-etnografik
orkestri (1981), Olmaota konservatoriyasi va Ostona musiqa akademiyasi, 10 dan
ortiq musiqa bilim yurti faoliyat koʻrsatmoqda.

Teatr sanʼati unsurlari qadimdan xalq marosimlarida, sayillarda koʻrsatilgan
tomoshalarda, masxarabozlik, oqinlarning aytishuvlarida mavjud boʻlgan.
20-asrning 20-yillaridan Semey, Qoʻstanay, Petropavlovskda havaskorlik
truppalari tuzildi. 1922-yil Orenburgda Qozoqxalq maorif instituti huzurida
birinchi doimiy teatr toʻgaragi tashkil etildi. 1926-yil Qiziloʻrdada birinchi
professional qozoq teatri ochilib, u 1928-yil Olmaotaga koʻchirildi (1961-yildan
M.Avezov nomidagi Qozoq drama teatri). 1930-yillarda M.Oqinjonovning „Isatoy va
Mahambet“, M.Avezovning „Tungi momaqaldiroq“, Gʻ.Musrepovning „Omongeldi“
pyesalari, shuningdek, S.Sayfullin, B.Maylin, J.Shanin, A.Tojiboyev,
Sh.Husainov, A.Abishevlarning zamonaviy mavzudagi pyesalari sahnalashtirildi.
Ikkinchi jahon urushi yillari qozoq teatrlari sahnalarida vatanparvarlik
ruhidagi tarixiy, folklor asarlar namoyish etildi. 1940—50-yillar qozoq teatri
uchun mahorat oshirish yoʻlida betinim izlanish davri boʻldi, tarixiy va
zamonaviy mavzularda Gʻ.Mustafinning „Millioner“, A.Tojiboyevning „Yashnayver,
choʻl“, „Mayra“, S.Muqonovning „Choʻqon Valixonov“, M.Avezovning „Yenlik va
Kebek“, K.Muhammadjonovning „Telpak tagidagi boʻrivachcha“ asarlari
muvaffaqiyatli sahnalashtirildi. Qozogʻiston teatr sanʼati rivojiga Sh.Aymanov,
S.Qojamqulov, Q.Quanishpayev, R.Qoʻychiboyeva, X.Bukeyeva, S.Murodova,
S.Maykanova, Ye.Umirzaqov, Q. Badirov, I.Nogʻayboyev, Sh.Jandarbekova, B. Rimova
va boshqalar katta hissa qoʻshdilar.

1928-yil Olmotada „Vostokfilm“ trestining boʻlimi (kinojurnali tayyorlangan,
„Turksib“ hujjatli filmi yaratilgan, 1929, rejissor V.Turin), 1934-yil
kinoxronika studiyasi tashkil etilgan. 1938-yil „Lenfilm“ kinostudiyasida qozoq
aktyorlari ishtirokida „Omongeldi“ badiiy filmi (rejissor M.Levin) yaratildi.
1941-yil oktyabrda Olmota badiiy filmlar studiyasi ishga tushdi, u 1942-yil
Qozogʻistonga evakuatsiya qilingan „Mosfilm“, „Lenfilm“ studiyalari bilan birga
Birlashgan markaziy kinostudiya nomi bilan ishlay boshladi. 1944-yil „Mosfilm“
va „Lenfilm“ Moskva va Leningradga qaytgach, Olmotada qolgan studiya kinoxronika
studiyasi bilan qoʻshildi (1960-yildan „Qozoqfilm“ kinostudiyasi). 1950-yillarda
qozoq kinematografchilari turli janrlarda filmlar yaratdilar. Rejissor E.I.Fayk
„Qanotli sovgʻa“ (1956), rejissor V.P.Voytetskiy „Sening doʻstlaring“ (1960),
rejissor M.S.Begalin „Notinch bahor“ (1959), „Yerga qaytish“ (1959) filmlarini
suratga tushirdilar. „Qozoqfilm“ning eng yaxshi filmlari: „Mening ismim Xoʻja“
(1963, rejissor A.Qarsaqbayev), „Aldar koʻsa“ (1964), „Avlodlar yeri“ (1966,
ikkalasining rejissor Sh.Aymanov), „Mashuq toʻgʻrisida qoʻshiq“ (1970, rejissor
M.Begalin), „Qiz Jibek“ (1972, rejissor S.Xojikov), „Battol“ (1973, qirgʻiz
rejissor T.Okeyev), „Alpamis maktabga boradi“ (1976, rejissor A.Qarsaqbayev),
„Transsibir tezyurari“ (1978, rejissor E.Oʻrazboyev). Rejissor A.Haydarov
multiplikatsion filmlar, rejissorlar O.Abishev. I.Vereshchagin hujjatli filmlar
yaratganlar. Qozoq kinosining yetakchi aktyorlari Ye.Umirzaqov, A.Umirzaqova,
K.Kojabekov, F.Sharipova, A.Moldabekov va boshqalar 1958-yil Qozogʻiston
Kinematografchilari uyushmasi tuzilgan.



https://uz.wikipedia.org/wiki/Germaniya

Germaniya (nem. Deutschland), Germaniya Federativ Respublikasi (nem.
Bundesrepublik Deutschland) — Markaziy Yevropadagi davlat. Shimoliy Boltiq
dengizlari sohilida joylashadi. Maydoni 357 ming km2. Aholisi 81,084 million
kishi (30. Sentyabr 2014). Poytaxti — Berlin shahri. Maʼmuriy jihatdan 16 yer
(shtat) ga, yerlar okruglarga, okruglar tumanlarga, tumanlar jamoalarga
boʻlinadi.

OFR — federativ respublika. Amaldagi konstitutsiyasi 1949-yil 23-mayda qabul
qilingan, unga 1954, 1956, 1990, 1993 va 1994-yillarda qoʻshimchalar kiritilgan.
Davlat boshligʻi — federal prezident. U maxsus chaqiriladigan federal majlis
tomonidan 5 yil muddatga saylanadi va yana faqat bir marta saylanishi mumkin.
Federal majlis bundestag raisi tomonidan chaqiriladi va u bundestag deputatlari
hamda landtaglar (yer parlamentlari) tomonidan saylangan aʼzolardan iborat.
Prezident ish qobiliyatini yoʻqotsa yoki vafot etsa, bundesrat raisi prezident
vakolatlarini bajaradi. Qonun chiqaruvchi hokimiyatni parlament amalga oshiradi.
U ikki palata: bundestag va bundesratdan iborat. Bundestag aholi tomonidan 4 yil
muddatga saylanadi. Bundesrat esa yer hukumatlari oʻz orasidan 4 yil muddatga
tayinlaydigan vakillardan iborat. Ijroiya hokimiyat federal kansler
boshchiligidagi federal hukumat qoʻlida. Federal kansler bundestagda
prezidentning taklifiga binoan koʻpchilik ovoz bilan saylanadi. Vazirlar federal
kanslerning taklifi bilan prezident tomonidan tayinlanadi. Har bir yerning oʻz
konstitutsiyasi, parlament va hukumati bor.

Aholisining 90 % dan koʻprogʻi nemislar; qisman dan (daniyalik)lar va gollandlar
yashaydi. Shahar aholisi 85 % dan ortiq. Rasmiy tili — nemis tili. Dindorlar —
protestantlar (lyuteranlar, 50 % dan ziyod) va katoliklar. Aholi zichligi bir
km2ga 229 kishi toʻgʻri keladi. Mamlakatda 7,2 mln. chet elliklar ham yashaydi.
Ular umumiy aholining 8,9 % ini tashkil etadi. Yirik shaharlari: Berlin,
Hamburg, Myunxen, Kyoln, Frankfurtmayn, Dortmund, Shtutgart, Dyusseldorf,
Hannover, Nyurnberg, Leypsig, Drezden.

Arxeologiya maʼlumotlariga koʻra, Germaniya hududida inson 500-300 ming yillar
muqaddam paydo boʻlgan. Mil. av. 1-ming yillik oxirlarida Germaniyada joylashib
olgan nemis qabilalari Rim davlati bilan toʻqnashdi. Xalgʻlarning buyuk
koʻchishi deb ataladigan davrdan soʻng Germaniyada alemanlar, bavarlar, sharqiy
franklar, sakslar, tyuringlar va frizlar qolgai.

6—8-asrlarda Germaniyaning barcha hududini franklar egallab oldi. 9-asrda
Germaniya yerlari Sharqiy franklar qirolligi tarkibiga kirgandan soʻng mustaqil
nemis davlatiga yoʻl ochildi. Shtaufenlar sulolasi (1138—1268) davrida Germaniya
hududi ancha kengaydi. Ayrim nemis knyazliklari, ayniqsa Saksoniya knyazligi
„salib yurishi“ niqobi ostida Elba va Boltiqboʻyi xalqlarining yerlarini bosib
oldi. 15-asr oxiri — 16-asr boshlarida dehqonlar va shaharliklarning jabr-zulmga
qarshi qoʻzgʻolonlari boʻlib turdi. Ayniqsa, aholidan har xil bahonalar bilan
turli soliqlar undirib oladigan katolik cherkoviga qarshi qattiq norozilik
tugʻildi. Martin Lyuter rahbarligida katolik cherkoviga qarshi harakat
—reformatsiya boshlandi (1517). Reformatsiya davridagi ommaviy harakatning eng
yuqori choʻqqisi 1524—26 yillardagi dehqonlar urushi boʻldi. Bu davrda Sharqiy
Germaniyada oʻz mahsulotini tashqi bozorga moʻljallagan yirik xoʻjaliklar paydo
boʻldi. 1618-yilga kelib katolik va protestantlarning oʻzaro kurashlari
Yevropadagi oʻttiz yillik urush (1618—48) kelib chiqishiga sabab boʻldi. Urush
oqibatida Germaniya katta talafot koʻrdi. 1648-yilgi Vestfaliya sulx.
shartnomasiga koʻra, Germaniya bir necha knyazliklarga boʻlindi. Oʻzining muhim
geografik oʻrni tufayli Brandenburg-Prussiya kurfyurstligi (1701-yildan Prussiya
qirolligi) eng yirik nemis davlatlaridan biriga aylandi. 1740-1786 yillarga
kelib, Fridrix II qirolligi davrida prus militarizmi avj oldi. Prussiya
Yevropada buyuk davlatga aylanib, Germaniyada hukmronlik oʻrnatish uchun
Avstriya bilan kurashni kuchaytirdi. 1740-yil Prussiya qoʻshinlari Avstriya
Sileziyasiga bostirib kirdi. Savdo-sotiq va sanoatning rivojlanishi Germaniyada
feodal krepostnoy tuzumini bekor qilishni taqozo qilar edi. Fransuz burjua
inqilobi taʼsirida Germaniyada dehqonlar harakati avj oldi. nemis knyaz va
feodallari Fransiyadagi inqilobni boʻgʻib tashlashni maqsad qilib olishdi.
1792-yil Avstriya bilan Fransiya oʻrtasida urush chiqdi. Prussiya Avstriya
tomonida turib urushdi. Urushda Germaniya armiyasi yengildi. 1793-yil 18-martda
fransuzlar tomonidan ozod qilingan Mayns shahrida nemis tuprogʻida birinchi
demokratik respublika eʼlon qilindi. 1803—1804 yillarda Napoleon Germaniyadagi
mayda davlatlarni tugatib, oʻz hukmronligida Reyn ittifoqi tashkil qildi.
1812-yilgi urushda Rossiyaning gʻalabasi Germaniyani Napoleon hukmronligidan
xalos qildi. 1813-yilgi Leypsig urushu (xalqlar urushi)dan soʻng Germaniyaning
barcha hududi ozod qilindi. 1814—185 yillar Vena kongressi qaroriga koʻra, 39
davlatni birlashtirgan Germaniya ittifoqi tuzildi. 1834-yil 18 davlat
ishtirokida Germaniya bojxona ittifoqi tashkil togshi. Unda Prussiya rahbarlik
rolini oʻynar edi. Bu ittifoq sanoat va savdoni rivojlantirishda katta
ahamiyatga ega boʻldi. Ayniqsa temir yoʻl qurilishida Germaniya katta yutuqlarni
qoʻlga kiritdi va 1850-yilga kelib, Yevropada ikkinchi oʻringa chiqib oldi.
1848—49 yillarda Germaniyada burjua-demokratik inqilobi boʻlib oʻtdi. Uning
maqsadi — mamlakatni birlashtirish, monarxiya tuzumini tugatish. agrar masalani
demokratik asosda hal etish edi. Biroq, burjuaziyaning qoʻrqoqligi va xoinligi,
proletariatning zaifligi tufayli inqilob magʻlubiyatga uchradi. Bu Prussiya
hukmdorlarini mamlakatni inqilob yoʻli bilan emas, qurol kuchi va urushlar yoʻli
bilan birlashtirish kerak degan xulosaga olib keldi. Prussiya Daniya (1864),
Avstriya (1866) va Fransiya (1870) ga qarshi olib borilgan urushlardan soʻng
Mayn daryosidan Shimolgacha boʻlgan yerlarda Shimoliy Germaniya ittifoqini
tuzishga erishdi. 1871-yilgi Fransiya-Prussiya urushidan soʻng Germaniya pruss
militarizmi asosida birlashtiriddi. 1871-yil 18-yanvarda nemis knyazlari
Versalda Prussiya qiroli Vilgelm 1 ni Germaniya imperatori deb eʼlon qildi.

20-asr boshlariga kelganda sanoat rivoji boʻyicha Germaniya Yevropada birinchi
oʻrinni egalladi. Birinchi jahon urushiga tayyorgarlik koʻrayotgan Germaniya
hukumati Fransiya-Rossiya ittifoqini buzib, Fransiyani yakkalab qoʻymoqchi
boʻldi. Bu narsa amalga oshmadi, aksincha, 1907-yil Fransiya, Rossiya va Angliya
birlashib, Antanta deb ataladigan ittifoq tuzishdi. Oʻz harbiy qudratiga
ishongan hamda Angliya Rossiyani qoʻllamaydi deb oʻylagan Germaniya birinchi
jahon urushini boshlab yubordi. 1914-yil 1-avgustda Germaniya Rossiyaga,
3-avgustda Fransiyaga urush eʼlon qildi. 4-avgustda esa Angliya Germaniyaga
qarshi urush eʼlon qildi. 1917-yil AQSh Antanta tomonida turib Germaniyaga
qarshi urushdi. 1918-yilning bahorida Germaniya armiyasi gʻarbga yurish qildi,
biroq magʻlubiyatga uchradi. Sentyabrda esa ingliz-fransuz qoʻshinlari tomonidan
tor-mor etildi. Nihoyat, 1918-yil 5-oktyabrda sulh soʻrab, Antantaga murojaat
qiddi. 1918-yil 11-noyabrda Kompyenda yarash ahdi tuzildi. 9-noyabrda Berlinda
qoʻzgʻolon koʻtarilib, monarxiya tuzumi agʻdarib tashlandi va Germaniya
respublika boʻldi. 1919-yil fevralda Veymar shahrida chaqirilgan taʼsis
majlisida ishlab chiqilgan Germaniya Respublikasi (Veymar respublikasi)
konstitutsiyasi 31-iyulda qabul qilindi. Germaniya burjuaziyasining mavqei
mustahkamlana bordi. Chet el, ayniqsa AQSh sarmoyasi Germaniyaning harbiy va
sanoat iqtisodiyotini qayta tiklash imkonini berdi. Veymar respublikasi reaksion
tusga kira bordi. 1929-yilda boshlangan jahon iqtisodiy boʻhroni Germaniya
iqtisodiyotiga katta taʼsir qildi. Bu sharoitda natsional-sotsialistik partiya
(1919-yil tuzilgan) faollasha bordi. 1932-yil mart—apreldagi prezident saylovida
Adolf Hitler 13 mln .dan ortiq ovoz oldi. Oʻsha yil noyabr oyida hokimiyat
natsional-sotsialistlar qoʻliga oʻtdi. 1933-yilda fashistlar diktaturasi
oʻrnatildi. A. Hitler reyxskansler, keyinchalik esa davlat boshligʻi boʻlib
oldi. Shu davrdan boshlab mamlakatda terror rejimi oʻrnatiddi. Antifashistlar
qattiq taʼqib ostiga olindi. 1935-yil umumiy harbiy xizmat joriy qilindi.

Germaniya 1936—39 yillarda Italiya bilan birgalikda Ispaniyaga qarshi
intervensiya uyushtirdi. 1938-yil martda Avstriyani qoʻshib oldi. 1939-yil
1-sentyabrda Germaniya Polshaga hujum qilib, ikkinchi jahon urushi (1939-45)ni
boshlab berdi. 3-sentyabrda Angliya va Fransiya Germaniyaga qarshi urush eʼlon
qildi. 1940-yil aprelda Germaniya Daniya va Norvegiyani, may—iyunda esa Belgiya,
Gollandiya, Lyuksemburg va Fransiyani bosib oldi. 1940-yil sentyabrda Berlinda
Germaniya, Italiya va Yaponiya oʻrtasida harbiy ittifoq tuzildi. 1941-yil
aprelda Germaniya Yugoslaviya va Yunoninstanni bosib oldi. Shu yili 22-iyunda
esa Germaniya urush eʼlon qilmasdan SSSRga hujum qildi. Dastlabki
muvaffaqiyatlariga qaramay, nemis fashistlari shiddatli zarbaga duch keldi.
1945-yil 2-mayda ittifoqchilar qoʻshinlari Berlinni egalladi. 8-mayda Germaniya
soʻzsiz taslim boʻlganligi haqidagi hujjatga imzo chekdi.

Germaniya toʻrt okkupatsiya zonasiga boʻlindi. 1949-yil avgustda Gʻarbiy
Germaniyada parlament saylovi oʻtkazildi. Oʻsha yili 20-sentyabrda OFR tuzildi.
1949-yil 7-oktyabrda Xalq kengashi Germaniya Demokratik Respublikasi (GDR)
tuzilganligini eʼlon qildi. Ikki suveren nemis davlati 1990-yil oktyabrgacha
alohida-alohida yashab keldi. Lekin sotsialistax jamiyat qurish yoʻlini tutgan
GDRning ijtimoiy turmush darajasi Gʻarbiy Germaniya darajasiga nisbatan ancha
orqada qoldi — Gʻarbiy Germaniya jahonning taraqqiy etgan mamlakatlari qatoridan
oʻrin oldi. nemis xalqining birlashish orzusi 1989-yilning soʻngida taqiq ramzi
boʻlmish Berlin devorining buzilishi bilan ushaldi (Berlin devorining
qulatilishi). 1990-yil 12-sentyabrda Moskvada Germaniya masalasini uzil-kesil
hal etish toʻgʻrisidagi shartnoma imzolandi. GDR Xalq palatasining qaroriga
binoan GDR OFRga qoʻshildi. Natijada yagona Germaniya davlati tashkil topdi.
1999-yildan Germaniya federal prezidenta — Yoxannes Pay. 1998-yildan federal
kansler—Gerhard Shreder. Germaniya —1973-yildan BMT aʼzosi. Oʻzbekiston
Rerspublikasi bilan diplomatiya munosabatlarini 1992-yil 6-martda oʻrnatgan.
Milliy bayrami — 3-oktyabr, Germaniya birligi kuni (1990).

Germaniya kommunistik partiyasi, 1968-yilda tuzilgan; Demokratik sotsializm
partiyasi, sobiq GDR da 1946-yilda tuzilgan Germaniya birlashgan sotsialistik
partiyasi (GBSP) negizida 1989-yilda tashkil etilgan; Germaniya
sotsial-demokratik partiyasi, 1946-yilda tuzilgan; Xristian-demokratik ittifoqi,
1945-yildan faoliyat kursatadi, 1950-yilda tashkiliy jihatdan yagona partiya
sifatida rasmiylashgan; Xristian-sotsial ittifoqi, 1945-yilda Bavariyada asos
solingan; Erkin demokratik partiya, 1990-yilda tuzilgan: „Ittifoq-90“
„koʻkatparvarlar“ partiyasi. 1993-yilda „Koʻkatparvarlar“ bilan „Ittifoq-90“
partiyasining birlashuvi natijasida barpo etilgan; Germaniya milliy demokratik
partiyasi, 1964-yilda yangi natsistlar tomonidan tuzilgan; Respublikachilar
partiyasi, 1983-yil asos solingan. nemis kasaba uyushmalari ittifoqi, 1949-yilda
tuzilgan, Germaniya birlashganidan soʻng sobiq GDRdagi kasaba uyushmalari unga
qoʻshildi. Xalqaro erkin kasaba uyushmalari konfederatsiyasi va Yevropa kasaba
uyushmalari konfederatsiyasiga kiradi.

nemis iqtisodiyotining asosiy tayanchidir. Qoʻngʻir kumir (dunyoda birinchi
oʻrin), toshkoʻmir, neft, tabiiy gaz, polimetall rudalar, kaliy va oshtuzi qazib
olinadi. Energetika, qora va rangli metallurgiya, mashinasozlik, kemasozlik,
kimyo va neft kimyosi, yogʻochsozlik, oziq-ovqat sanoati, chinnisozlik gʻoyat
rivojlangan. Germaniya sanoati asosan oʻrta korxonalardan iborat. Sanoatda band
boʻlgan barcha xodimlarning 32 % dan koʻprogʻi (2,2 mln. kishi) yirik firmalarda
ishlaydi. „Simens“ konserni, „Folksvagen“, BMV va „Daymler Bens“ kabi
avtomobilsozlik firmalari, „Xyoxst“, „Bayer“ va BASF kabi kimyo konsernlari,
„Rurkole AG“ koʻmir qazish firmasi, „FEBA“ va „RVE“ elektr texnika konserni yoki
„Bosh“ guruhi butun dunyoga mashhur boʻlib, dunyoning hamma joylarida
filiallari, korxonalari yoki tadqiqot muassasalari bor. Yirik firmalar
koʻpdan-koʻp mayda va oʻrta korxonalarning buyurtmachisi hisoblanadi. Bu
muvaffaqiyatlarda boshqariladigan iqtisodiyotdan 1948-yilda bozor xoʻjaligiga
oʻtilganligi hal qiluvchi omil boʻldi. Transport vositalari ishlab chiqarish,
mashinasozlik, kimyo sanoati, elektr texnika, oziq-ovqat, metallurgiya,
konchilik, aniq mexanika va optika, aviatsiya va kosmik sanoati asosiy
tarmoqlardir. Texnika taraqqiyoti sohasida Germaniya sanoati dunyoda oldingi
oʻrinlardan birini egallaydi. Germaniya iqtisodiyoti yuksak texnologiyalardan
foydalanish tufayli farmatsevtika mahsulotlari, eng yangi organik kimyoviy
moddalar va sunʼiy materiallar, tibbiyot elektronikasi, optika va oʻlchov
asboblari ishlab chiqarishda, yangi avtomobillar yaratish va mashinasozlikda,
telekommunikatsiya, atrof muhitni muhofaza qilish texnologiyalari sohasida
dunyoda yetakchi oʻrinda. Germaniyada qadimdan va goʻzal anʼ-analarga ega
boʻlgan hunarmandchilik rivoj topgan.

Germaniyada qishloq xoʻjaligiga yaroqli 36 mln. ga yer bor. U moʻl-koʻl yuqori
sifatli oziq-ovqat mahsulotlari yetkazib beradi. Qishloq xoʻjaligining asosiy
mahsulotlari: bugʻdoy, arpa, qand lavlagi, kartoshka, shuningdek uzum, meva,
sabzavot va boshqalar. Chorvachilikda mol goʻshti, choʻchqa goʻshti, tovuq
goʻshti va sut yetishtiriladi.

Temir yoʻl uzunligi — 91,4 ming km, avtomobil yoʻllari uzunligi — 496,6 ming km.
Eng katta aeroporti — Frankfurtmayn shahrida. Boshqa yirik aeroportlari:
Berlin — Tegel, Berlin — Shenefeld, Bremen, Hamburg, Gannover, Drezden,
Dyusseldorf, Kyoln /Bonn, Leypsig, Myunxen, Nyurnberg, Saarbryukken va
Shtutgart. Suv yoʻllari uzunligi — 7467 km. Asosiy dengiz portlari: Hamburg,
Bre-menBremerxafen, Vilgelmsxafen, Rostok.

Germaniya dunyodagi tashki savdo aylanmasi hajmi boʻyicha AQShdan keyin ikkinchi
oʻrinda turadi. Germaniya chetga asosan avtomobillar, stanoklar, mashinalar,
kimyo mahsulotlari va elektr texnika buyumlari chiqaradi. Chetdan xom ashyo,
elektr texnika va toʻqimachilik mahsulotlari oladi. Tashki savdodagi asosiy
mijozlari: Fransiya, Italiya, Buyuk Britaniya, Niderlandlar, Belgiya, AQSh,
Rossiya, Lyuksemburg. Pul birligi — nemis markasi.

Germaniya 620 mingga yaqin oʻrinli 2300 kasalxona, 267 ming vrach ishlaydi.
Bundan tashqari 1300 sogʻlomlashtirish muassasalari mavjud.

Hunar-texnika taʼlimi tizimida hunar maktablari, texnika va muhandislik bilim
yurtlari, turli ixtisoslikdagi oʻrta maxsus taʼlim maktablari hamda maxsus oliy
maktablar bor. Oliy taʼlim tizimiga universitetlar, oliy oʻquv yurtlari, oliy
badiiy maktablar, texnika maktablari va boshqalar kiradi. Ularda oʻqish pulli.
Eng yirik va qadimgi oliy oʻquv yurtlari: Geydelberg, Leypsig, Rostok, Berlin
universitetlari. 1960-yildan keyin yana 20 ta universitet tashkil etildi.
Ularning yonida texnika oliy bilim yurtlari va ped. institutlari mavjud. Maxsus
oliy oʻquv yurtlari oliy taʼlimning eng yosh va hammaga manzur toifasi
hisoblanadi. Ulardagi taʼlim ayniqsa muhandislik, iqtisodiyot, ijtimoiy
taʼminot, dizayn va qishloq xoʻjaligi sohalarida koʻproq amaliy tarzda olib
boriladi. Germaniyada har yili 10 mln. fuqaro bilim saviyasini oshirish
imkoniyatiga ega. Malaka oshirishning eng yaxshi va samarali shakli xalq
universitetlaridir. Germaniyada 11 ta mintaqalararo iqtisodiyot oʻquv markazi va
30 ta malaka oshirish instituti mavjud. Yirik firmalar oʻz xodimlari uchun
alohida kurslar tashkil etadi.

Mamlakatdagi ilmiy tadqiqot ishlari oliy oʻquv yurtlarida, davlat va xususiy
ilmiy tadqiqot muassasalarida va iqtisodiyot ilmiy tadqiqot boʻlimlarida olib
boriladi. Tadqiqotlarda Dyusseldorf, Gyottingen, Geydelberg, Leypsig, Mayns va
Myunxenda joylashadi FA lari va 1992-yil qayta tashkil etilgan
Berlin-Brandenburg badiiy akademiyasi oliy oʻquv yurtlari bilan uzviy hamkorlik
qiladi. Mamlakatda 60 dan ortiq ilmiy muassasa va ularning filiallari mavjud.
„21-asr texnologiyalari“ deb atalgan ishlardan tashqari, jumladan, transport,
ekologiya, sogʻliqni saqlash, informatika, shuningdek mayda va oʻrta
korxonalarni qoʻllab-quvvatlash sohalarida tadqiqotlar olib boriladi.

Germaniyada nashr etiladigan asosiy gazeta va jurnallar: "Algemayne saytung
(„Umumiy gazeta“, kundalik gazeta, 1850-yildan), „Berliner morgenpost“ („Berlin
tonggi xabarlari“, kundalik gazeta, 1898-yildan), „Bonner rundshau“ („Bonn
sharhi“, kundalik gazeta, 1945-yildan), "Generalansayger („Hammabop xabarnoma“,
kundalik gazeta, 1725-yildan), „Noyes Doychland“ („Yangi Germaniya“, kundalik
gazeta, 1946-yildan), „Shpigel“ („Koʻzgu“, haftalik suratli jurnal,
1947-yildan), „Shtern“ („Yulduz“, haftalik suratli jurnal, 1948-yildan). Doycher
Depeshendinst Algemayner Doycher Naxrixtendinst — DDP/ ADN axborot agentligi;
1946-yilda sobiq GDRda tuzilgan ADN agentligining 1993-yilda Gʻarbiy
Germaniyaning DDP agentligi bilan qoʻshilishi natijasida vujudga kelgan. Doyche
Presse-Agentur-DPA jahon axborot agentligi, aksiyadorlik jamiyati boʻlib,
1949-yilda tuzilgan. „Arbaytsgemaynshaft der effentlix-rextlixen
rundfunkanshtalgen der Bundesrespublik Doychland“ — ARD OFR radio va televizion
kompaniyalari birlashmasi, mamlakat radioeshittirish va telekoʻrsatuvlarini
nazorat qiladi.

Adabiyotnning eng qadimgi namunalari 8—9-asrlarga mansub („Gildebrand
qoʻshigʻi“, „Mazreburg sehri“). Ekkehardning lotin tilidagi „Valtarius“ asari
11-asrda yaratilgan. Uygʻonish davri adabiyotiga Volfram fon Eshenbax, M.
Lyuter, T. Myunser, G. Saks (16-asr) kabi shoir va adiblar salmokli hissa
qoʻshdi. „Til Eylenshpigel“, „Reyneke Lis“, „Faust“ kabi xalq kitoblari nashr
qilindi. Klassitsizm namoyandasi shoir M. Opits mistik va dabdabali barokko
sheʼriyatiga qarshi nemis tilining sofligi uchun kurashdi. „Minna fon Barnxelm“,
„Emiliya Galotti“, „Donishmand Natan“ pyesalari muallifi G. E. Lessing nemis
milliy adabiyotiga asos soldi. I. V. Gyote („Egmont“, „nemis va Doroteya“,
„Faust“) va F. Shiller („Qaroqchilar“, „Makr va muhabbat“, „Orlean qizi“,
„Vilgelm Tell“) ijodi 18-asr va 19-asr boshlari nemis adabiyotidagi
taraqqiyparvar gʻoyalarning rivojida yuksak bosqich boʻldi. 18-asr 2-yarmi va
19-asr boshlarida romantizm paydo boʻldi. Romantiklar (aka-uka A. va F.
Shlegellar, L. Tik, L. Uland va boshqalar) oʻrta asrni, din va xurofotni
ideallashtirib, poeziyada subʼyektivizmni targʻib etishdi. 19-asrning
30-yillaridagi siyosiy koʻtarilish adabiy hayotni ham jonlantirdi. Dramaturg G.
Byuxner, L. Berne demokratiya uchun kurashdilar. Buyuk shoir G. Geyne
„Qoʻshiqlar kitobi“ siyosiy lirikasi va boshqalar toʻplamlarida feodal
reaksiyani tanqid qildi. 1848-49 yillardagi nemis burjuademokratik inqilobi
magʻlubiyatidan soʻng adabiy hayotda reaksion kayfiyat kuchaydi. 20-asr
boshlarida dramaturgiyada naturalistik oqim paydo boʻldi (G. Gauptman, A. Gols
va boshqalar), tanqidiy realizm yuksak bosqichga koʻtarildi. Birinchi jahon
urushi davrida va undan soʻng A. Sveyg, B. Kellerman, K. Tuxolski, E. M. Remark
kabi tanqidiy realistlar ijtimoiy tuzumning reaksion mohiyatini fosh etdilar.
Fashistlar hokimiyat tepasiga kelgach, koʻpchilik taraqqiyparvar yezuvchilar
vatanni tark etishdi va chet ellarda fashizmni fosh etuvchi asarlar yozishdi.
1945-yilda mamlakat ikkiga boʻlingach, nemis adabiyoti turli yoʻllardan
rivojlandi. Sharqiy G. (sobiq GDR) da yashagan taniqli yezuvchilar T. Mann, G.
Mann, L. Feyxtvanger kabilar adabiy oqimdagi ilgʻor anʼanalarni ijodiy davom
ettirdilar. Eski ziyolilardan B. Kellerman, A. Sveyg, G. Fallada yangicha adabiy
hayotga faol qoʻshildilar. I. R. Bexer, B. Brext, A. Zegers, F. Volf, F. Fyuman
fashizmning jirkanch qiyofasini fosh etuvchi, insonning jamiyat oldidagi
masʼuliyatini ifodalovchi asarlar yozishdi. Ammo bu yerda axborot imkoniyati va
fikrlar erkinligi boʻlmagan sharoitda ularning ijodiy imkoniyatlari cheklangan
edi.

nemis qabilalarining qadimgi meʼmoriy yodgorliklari (yogʻochdan ishlangan)
saqlanmagan. Toshdan ishlangan meʼmoriy yodgorliklari (Axendagi saroy kapellasi,
790—805: Fulddagi muqaddas Mixail cherkovi, 822) keyingi antik va Vizantiya
meʼmorligi taʼsirida paydo boʻlgan. 9—10-asrlarda bazilika xilidagi bezaksiz
cherkovlar qurildi. 11-12-asrlarda roman uslubidagi cherkov va soborlar (Mariya
Lax cherkovi, 1093—1230; Maynsdagi sobor, 1100-1230 va boshqalar) qad koʻtardi.
13-14-asrlarda Germaniyada gotika uslubiga xos binolarni yangi konstruksiyalar
asosida qurish avj oldi. Uygʻonish davrida ham gotika uslubi oʻz mavqeini
yoʻqotmadi. 17-asrda meʼmorlik va tasviriy sanʼatda dabdabali barokko uslubi
keng tarqaldi. 18-asrning 1-yarmida saroy va cherkovlar qurilishi yanada
rivojlandi va baʼzan barokko bilan rokoko qisman birlashtirildi, 2-yarmida esa
klassitsizm uslubida teatr, muzey va oʻquv muassasalari qurildi. 19-asrda yangi
qurilish materiallari — temir va beton konstruksiyalari paydo boʻlishi tufayli
modern uslubi urf boʻldi. 20-asrda texnika taraqqiyoti bilan konstruktivizm va
funksionalizm qonunlari asosida (P. Berens, B. Taut, V. Gropius, L. Mis van der
Roe va boshqalar) sanoat va turar joy binolari barpo etilib, shaharlar loyihasi
tuzildi. Fashistlar diktaturasi davrida Germaniyada dagʻal va besoʻnaqay
koʻrinishli, klassitsizmga yot binolar qurildi. Bu davrda koʻpgina atoqdi
meʼmorlar chet ellarga ketib qoldilar. Urushdan keyin ayniqsa GDR da bir
qolipdagi koʻrimsiz binolar qad koʻtardi. Keyingi yillarda koʻrkam jamoat
binolari, qulay turar joylar qurila boshladi, shaharlarni obod qilishga
kirishildi. Germaniyada insonning ehtiyojlarini har tomonlama nazarda tutgan
zamonaviy yangi meʼmorlik namunalari tobora koʻpayib bormoqda. Meʼmorlikdagi
yangi yoʻnalishlar goʻzal va qulay inshootlar yaratilishiga olib kelmoqda. Turli
ranglarga boʻyalgan liftlar, eskalatorlar, bino tashqarisiga oʻrnatilgan
kommunikatsiyalar meʼmoriy bezak vazifasini ham oʻtaydi. Ustunning qoshi, karniz
va naqshlar esa bino husniga husn qoʻshib, kishi koʻzini quvontiradi.
Shtutgartdagi yangi davlat galereyasi binosi (meʼmorlar J. Sterling, M.
Uilford). Frankfurtmayndagi 256 metrlik yarmarka minorasi (meʼmor X. Yan) shu
jumlaga kiradi.

Teatr sanʼati tarixi xalq urf-odatlari va oʻyinlaridan iborat. 11—15-asrlarda
xalq sayyor aktyorlari—shpilmanlar sanʼati avj oldi (yengil, shoʻx, kichik
pyesalar quyilgan). 16-asr oxirlarida maktab dramalari keng tarkaldi. nemis
aktyorlarining birinchi truppalari yuzaga keldi. 18-asrda aktrisa K. F. Neyber
nemis teatri sahnasiga fransuz klassitsizmi badiiy tamoyillarini olib chiqdi,
teatrning tarbiyaviy roli uchun kurashdi. 19-asrda Berlin, Braunshveyg ,
Drezden, Dyusseldorf, Hamburg va boshqa shaharlar teatr markaziga aylandi.
19-asr oxiri va 20-asr boshlarida E. Possart, L. Barnay, Y. Kayns kabi yirik
aktyorlar yetishib chikdi. l-jahon urushi yillarida Germaniya teatri realistik
anʼanalardan chekindi. 1927-yilda ochilgan „Piskator teatri“ publitsistik
yoʻnalishdan bordi. Dramaturglardan B. Brext, F. Volf, E. Toller, aktyorlardan
A. Moisei, G. Otto, E. Bush, rej.lardan M. Reyngardt, E. Piskator, G.
Vangenxeym, K. X. Martinlar teatr sanʼatining rivojlanishiga katta hissa
qoʻshdilar. Fashizm davrida teatr sanʼati natsistlarning targʻibot quroliga
aylandi. Fashizm tor-mor etilgach, natsizmga qarshi ruxdagi pyesalar paydo
boʻldi. Berlin da 150 ta teatr va sahna bor. Boshka shaharlardagi teatrlarning
ham repertuarlari xilma-xil. Klassiklarning pyesalari ham katta muvaffaqiyat
qozonmoqda. Shiller, Lessing va Kleystdan keyin B. Brext asarlari paydo boʻldi.
Zamonaviy dramaturglardan baʼzilari muvaffaqiyatga erishdi. Rolf Xokxut, Harald
Myuller, Tankred Dorst, Klau Pol shu jumlaga kirdi.

Oʻrta asrlarda ritsarlar sanʼati paydo boʻldi, minnezingerlar maktabi shakllandi
(Volfram fon Eshenbax va boshqalar); 14-asrda meysterzingerlar sanʼati,
16-asrdan cholgʻu (ayniqsa organ) musiqasi (K. Pauman singari kompozitorlar
ijodida) rivojlandi. Islohot davrida xalq qoʻshiqlari zaminida protesta ntxorali
paydo boʻldi. Germaniya Shyuts nemis musiqasida oratoriya va kantata janrlarini
ishlab chiqdi, birinchi nemis operasi „Dafna“ (1627)ni yezdi. 1723-yildan I. S.
Bax faoliyati boshlangap Leypsig yirik musiqa markaziga aylandi. 18-asr
2-yarmida musiqali sahna janri—zingshpil paydo boʻldi (I. Xiller va boshqalar).
Asosan chet ellarda ishlagan Germaniya Gendel, X. Glyuk kabi kompozitorlar
Angliya, Fransiya va boshqa mamlakatlar musiqa taraqqiyotiga katta hissa
qoʻshdi. Y. Gaydn, V. A. Motsart, L. Betxoven singari Vena klassik maktabi
ustalari nemis musiqasi rivojiga kuchli taʼsir oʻtkazdi. L. Betxoven ijodi nemis
musiqasining choʻqqisidir. 19-asr boshida musiqiyromantizm namoyandalari F.
Shubert, K. Veber, F. MendelsonBartoldi, R. Shuman, 19-asr 2-yarmida R. Vagner.
I. Brams, M. Regerlar ijod qildi. 20-asr boshidan Germaniyada ekspressionizm (R.
Shtraus, A. Shyonberg), neoklassitsizm (P. Xindemit), atonalizm kabi musiqiy
avangardizm oqimlari tarqaldi. Fashistlar rejimi mamlakat musiqiy madaniyatiga
halokatli taʼsir qildi. Ilgʻor kayfiyatdagi musiqa arboblari xorijdan boshpana
topdi. Urushdan keyin keksa avlodga mansub kompzitorlarning ijodi va faoliyati
(K. Orf va b.) yetakchilik qildi. 60-yillardan keyingina yosh kompozitorlar (X.
Xense, K. Shtokxauzen) koʻzga koʻrina boshladi. Berlin, Hamburg , Myunxen,
Frankfurtmayn, Shtutgart, Leypsig, Drezden va boshqa shaharlarda opera va balet
teatrlari, simfonik orkestrlar, Oliy musiqa maktablari bor.

Germaniyada kinematografiya 1895-yil yuzaga kelgan. Birinchi jahon urushi
arafasida badiiy filmlar ishlab chiqarila boshlandi. 1916-17 yillar UFA deb
atalgan yirik ishlab chiqarish firmasi tuzildi. F. F. Murnau, G. V. Pabst, E.
Lyubich kabi rejissorlarning filmlarida zamonasining ijtimoiy mavzulari aks
ettirildi. 20-yillarda nemis kinosida ekspressionizmning kuchli taʼsiri sezilib
turadi. 20-yillar oxiri va 30-yillar boshida „Krauzen buvining baxt tomon
safari“ (rejissor P. Yutsi) va boshqa realistik filmlar yaratildi. 1933-yil
yuzaga kelgan siyosiy reaksiya nemis kinematografiyasi rivojlanishini toʻxtatib
qoʻydi. Ikkinchi jahon urushi davrida kino natsizm targʻibotining quroliga
aylantirildi. OFR da 1949-yildan tijorat va koʻngilochar filmlar chiqarila
boshladi. 60-yillardan eʼtiboran yosh rejissorlar badiiy yetuk ekran asarlari
yaratishdi. Keyinchalik zamonaviy voqelik va axloq mavzulariga eʼtibor berila
boshladi. Doris Durrining „Erkaklar“ komediyasi, Volfgang Petersonning urush
haqidagi „Suv osti kemasi“ filmi kabi badiiy puxta kartinalar yuzaga keldi.
1984-yilda yaratilgan „Parij, Texas“, 1988-yilda suratga olingan „Berlin
osmoni“, 1986-yilda dunyo yuzini koʻrgan „Roza Lyuksemburg“ filmlari
tomoshabinlarga manzur boʻldi. Tarixiy va zamonaviy mavzudagi adabiy asarlarni
ekranlashtirishga kirishildi.



https://uz.wikipedia.org/wiki/Buxoro

Buxoro O‘zbekiston shaharlaridan biri, Buxoro viloyatining maʼmuriy, iqtisodiy
va madaniy markazi. Buyuk ipаk yo‘lida yirik tijorat markazlaridan bo‘lgan.
Oʻzbekistonning janubiy-gʻarbida, Zarafshon daryosi quyi oqimida joylashgan.
Toshkentdan 616 km. Buxoro 2 ta shahar tumani (Fayzulla Xoʻjayev va
Toʻqimachilik)ga boʻlingan. Aholisi 264 ming kishi (2001).

Buxoro shahrini arxeologik jihatdan faol oʻrganish ishlari 70-80-yillarga
toʻgʻri keladi. Oʻzbekiston FA Arxeologiya institutitining maxsus arxeologik
jamoasi (A. R. Muhammadjonov, I. Ahrorov, J. Mirzaahmedov, Sh. Odilov) va
Oʻzbekiston Madaniyat vazirligining Meʼmoriy yodgorliklarni taʼmirlash va asrash
in-ti otryadi (Ye. G. Nekrasova boshchiligida) tomonidan olib borilgan
tadqiqotlar natijasida hozirgi Buxuro viloyati hududida miloddan avvalgi
4-3-ming yilliklardayoq ovchilik va baliqchilik bilan shugʻullangan, toshdan
turli qurol va buyumlar yasash mahoratlari yuksak darajaga yetgan neolit davriga
mansub qabilalar yashagani aniqlandi. Milolddan avvalgi 2-ming yillikning
2-yarmida Zarafshon daryosi oʻzaniga yaqin yerlarga, ayniqsa uning qad.
tarmoqlari (Vobkentdaryo, Mohondaryo, Gujayli va boshqalar) havzalariga
chorvadordehqon qabilalar kelib joylashib, ular botqoq yerlarda dehqonchilik
qilish bilan birga yaylovlarda chorvachilik bilan ham mashgʻul boʻlganlar.
Arxeologlar Qorakoʻl tumanidagi Zamonbobo degan joydan mazkur qabilalar
manzilgohlaridan birining qoldiqlarini topib oʻrgandilar. Shu bois bu madaniyat
fanda Zamonbobo madaniyati deb ataldi. Miloddan avvalgi 1-ming yillikda Buxoro
vohasida astasekin sunʼiy sugʻorish tarmoqlari va mustahkamlangan qishloqlar
vujudga kela boshlaydi. Zarafshon daryosining kad. tarmogʻi — Shoxrud
boʻylaridagi dastlabki qishloqlarning, jumladan hozirgi Buxoro shahri oʻrnida
boʻlgan qishloqning barpo boʻlishi aynan ana shu davrga toʻgʻri keladi.
70-yillarda Buxoroning eski shahar qismida olib borilgan arxeologik qazishmalar
natijasida Buxoroni arxeologik jihatdan oʻrganish tarixida birinchi marta
materik qatlamga qadar yetib borishga va madaniy qatlamlanish chuqurligi 20 m
dan ortiq ekanligini aniqlashga muvaffaq boʻlindi. Mir Arab madrasasi yaqinidagi
arxeologik qazishma chogʻida materik qatlam ustida toʻq jigarrang torf qatlami
(40-70 sm) borligi, uning ichida esa yovvoyi va xonaki hayvonlar suyaklari
qoldiqlari hamda sopol idish va buyumlar parchalari koʻp ekanligi maʼlum boʻldi.
Torf qatlami Madrasa tomon tobora qalinlashib borib, bino ostiga kelganda
qalinligi 7,5 m ga yetgan. Bu esa qadimda Buxoro hududidan Zarafshon daryosi
tarmoqlaridan biri — ilk oʻrta asr manbalarida qayd etilgan „Rudi zar“ („Oltin
irmoq“) ning oʻtganligini isbotlaydi. Arxeologik tadqiqotlar keyinchalik qurib
qolgan mazkur tarmoqning har ikki qirgʻogʻi boʻylab bir qancha mustahkamlangan
qishloqlarning vujudga kelgani va ular Buxoroning eng qadimgi shahar oʻzagini
tashkil qilganini tasdiqladi. Shahar oʻzagi 3 qism — „Oltin irmoq“ning oʻng
qirgʻogʻida joylashgan ark, yaʼni qalʼa hamda uning oʻng va soʻl qirgʻoqlaridagi
qishloqlardan iborat boʻlgan. Bu yerdan topilgan koʻplab ashyoviy dalillar,
xususan sopol idish va buyumlar Buxoro tarixining turli davrlari (milolddan
avvalgi 1-ming yillikning 3choragidan 20-asr boshlariga qadar) ga oid boʻlib,
ulardan 2 tasi milolddan avvalgi 5-asrga taalluqli ekanligi aniqlandi. Bundan
tashqari, Buxoro arkida olib borilgan arxeologik qazishmalar vaqtida yana
koʻplab yangi va nodir ashyoviy dalillar topildiki, ular shaharning qadimgi
tarixini oʻrganishda muhim ahamiyatga egadir. Bu yerda 13-15,5 m, shuningdek
16,5-18,5 m chuqurlikdan 2 ta paxsa devor qoldigʻi topildi. Ular Buxoroning
qadimiy mudofaa devori harobalari boʻlib, biri (miloldiy 4-5 asrlar) ning
balandligi 2,5–3 m, ikkinchisi (miloddan avvalgi 4-3 asrlar) niki 2-2,5 m.

Buxoro shahrining Buyuk ipak yoʻli chorrahasida joylashganligi ilk davrlardan
boshlab hunarmandchilik tarmoqlari (kulolchilik, temirchilik, misgarlik,
zardoʻzlik, zargarlik, shishasozlik, kandakorlik, badiiy kashtachilik va h.k.)
va savdo-sotiq ishlarining rivojlanishiga turtki boʻldi.

1997 yilning Oktyabrida Buxoro shahrining 2500 yilligi Oʻzbekistonda keng
nishonlandi. 50 dan ortiq tarixiy-meʼmoriy obidalar taʼmirlandi, yangi istirohat
bogʻlari, xiyobonlar barpo qilindi.

Buxoro zaminida mashhur, donishmand allomalar voyaga yetgan, oʻqib ijod etgan.
Abu Hafsi Kabir Buxoriy (767— 832), Imom al-Buxoriy, Abu Ali ibn Sino,
Narshaxiy, Daqiqiy, Rudakiy, Balʼamiy, Abduxolik Gʻijduvoniy, Bahouddin
Naqshband, Sayfiddin Boharziy, Nosir Buxoriy, Shamsiddin Buxoriy, Ubaydulloh
Buxoriy, Mushfiqiy, Hofiz Tanish Buxoriy, Turdi Farogʻiy, Ahmad Donish, Fitrat,
Sadriddin Ayniy, Fayzulla Xoʻjayev, Ibrohim Moʻminov, Jalol Ikromiy shular
jumlasidandir.

Buxoro — o‘rta asrning 140 dan ortiq arxitektura yodgorliklarini o‘zida saqlagan
„muzey shahardir“. Koʻp asrlar avval qurilgan Poi Kalon, Qo‘sh Madrasa, Ismoil
Somoniy maqbarasi, minorai kalon kabi ansambllar bugungi kungada ham barchaning
diqqatida.



https://uz.wikipedia.org/wiki/Hindiston

Hindiston (hindcha Bharat), Hindiston Respublikasi — Jan. Osiyolagi davlat.
Hududi shim.dan jan.ga 3214 km, garbdan sharqqa 2933 km ga choʻzilgan. Shim.da
Himolay togʻlari, garbda Arabiston dengizi, sharqda Bengaliya qoʻltig'i bilan
oʻralgan. H. tarkibiga Arabiston dengizidagi Lakkadiv va Amindiv o.lari,
Bengaliya qoʻltigʻidagi Andaman va Nikobar o.lari ham kiradi. Maydoni 3,3 mln.
km². Aholisi 1 mlrd. 49,5 mln. kishi (2002). Poytaxti — Dehli shahri Maʼmuriy
jihatdan 28 shtat (z(a(ye) va 7 ittifoq hudud ((yegp(ogu)ga boʻlinadi.

Arxeologik topilmalar H.da odamlar tosh davridayoq yashaganligidan dalolat
beradi. Miloddan avvalgi 3-ming yillikning 2-yarmi — 2-ming yillikning 1-yarmida
Hind daryosi vodiysida yuksak darajada rivojlangan sha\ar madaniyati vujudga
kelgan (q. Xarappi madaniyati). Miloddan avvalgi 2-ming yillikning 2-yarmida
shim.-gʻarbdan H.ga oriylar kirib kslib, avval Pan-job, keyinchalik Gang daryosi
nodiysida joylashdilar. Miloddan avvalgi 6-asrda shimoliy H.ning sharqiy
qismida, Gang va Jamna daryolari havzalarida Maga-y\"adavlati boʻlgan. Miloddan
avvalgi 6—4-asrlarda iqtisodiy taraqqiyot qad. hind jamiyatida turmush
sharoitlarini ancha oʻzgartirdi. Kullar va yollanma ishchilarning mehnatidan
dehqonchilik, hunarmandchilik va konchilik ishlarida foydalanildi. Ijtimoiy
ziddiyatlarning kuchayishi diniy-sektantlik harakatini paydo qildi, oqibatda
buddizm va jaynizm dinlari vujudga keldi. Miloddan avvalgi 4-asr oʻrtalarida
Nandalar sulolasi davrida qariyb butun Hind daryosining vodiysi magadha davlati
tasarrufida boʻlgan. magadha davlati ravnaq topgan davrda Hind daresi
havzasining bir qis-mini Axomaniilar bosib oldi. Miloddan avvalgi 327—325
yillarda H.ga Iskandar Maqduniy bostirib kirdi. Magadha davlatining bosqinchilik
urushlari Mauriylar imperiyasi davrida ham davom etdi. Podsho Ashoka
hukmronligida qariyb butun H. va hozirgi Afgʻo-nistonning bir qismi Mauriylarga
qarashli edi. Milodiy 1-asrda H. shim.ning katta qismi kushonlar qoʻl ostiga
oʻtdi (q. Kushon podsholigi). Kushonlar davlati yemirilgach, 4-asrda H. shim.da
yana Magadha dalvati ravnaqtopdi. Keyinchalik Guptalar sulolasi davrida shimoliy
H.ning talaygina qismi — sharqda Bengaliya qoʻltigilan garbda Panjob va
Katxiyavar ya.o.gacha boʻlgan hudud Magadha davlati tarkibiga kirdi. Xuddi shu
davrda Dekapda Vakata-ka, Pallavlar, Vanga kabi davlatlar mavjud boʻlgan.
2—4-asrlarda bu yerda quldorlik tuzumi yemirila boshlagan. 6— 12-asrlarda H.da
bir necha davlat mavjud boʻlgan. 7-asrning 1-yarmida mahalliy podsholardan biri
Harsha H.shim. dagi bir necha davlatlarni zabt etib, Harsha imperiyasiga asos
soldi. Bu imperiya 30 yil hukm surdi. 8-asr boshlarida arablar Sindni bosib
oldilar. 11-asr boshlarida Mahmud Gʻaznaviy H. shim. ga bir necha marta hujum
qilib, Panjobning bir qismini oʻz davlati tarkibiga qoʻshib olgan. 12-asr oxiri
— 13-asr boshlarida H. shim.ni Gʻuriylar davlati hukmdori Muhammad Gʻuriy zabt
etdi. Uning oʻlimidan soʻng Gʻuriy noiblaridan biri Qutbiddin OyboqDe^li
sultonligiga asos soldi. 14—15-asrlarda hind rojalarining hokimiyati saqlangan
Rajputana (q. Rojasthon) dan tashqari H. shim.da mustaqil Jaunpur, Bengaliya,
Gujarot, Malva hamda Dekanning shim.da Baxmoniy sul-tonligi paydo boʻldi.
Afgʻonlarning Loʻdiylar sulolasi hukmronligi davri (1451 — 1526)da Gang daryosi
vodiysining talaygina qismi sultonlikka qoʻshib olindi. 15-asr oxirida H.ga
dastlabki yev-ropalik mustamlakachilar — portugallar kirib keldi va 16-asrning
1-yarmida ular dengiz sohiliga joylashib oldilar. 1526 yil aprel

da Zahiriddin Muhammad Bobur panipatdagi jangda Ibrohim Loʻdiyni yengib, Dehli
sultonligini egalladi va H.da Boburiylar davlatiga asos soldi (bu davlat 1858
yilgacha mavjud boʻldi). 17-asr boshlarida H.ga Angliya va Gollandiyaning
Ost-Indiya kompaniyalari suqilib kirdi va portugallarni H. bilan olib borayotgan
dengiz savdosidan mahrum qilib, mamlakatda qator faktoriya (savdo-sotiq
punktlari) ocha boshladi. 1664 yil fran-suzlarning Ost-Indiya kompaniyasi ham
tashkil etildi. Boburiylar oʻrtasidagi oʻzaro ichki kurash ingliz va
fransuzlarning Ost-Indiya kompaniyalariga H.da harbiy ekspansiya uyushtirish
imkonini berdi. H.da ustunlikka erishish uchun bu ikki kompaniya oʻrtasida
Jaiubiy H.da boʻlib oʻtgan janglar (1756—63) natijasida Angliyaning OstIndiya
kompaniyasi gʻolib chiqib, Bengaliyani zabt etdi, Karnatik va Aud xonliklarini
oʻz vassallariga aylantirdi. 1803 yil Dehli bosib olingach, boburiy podsholar
inglizlar Ost-Indiya kompaniyasiga mutlaq qaram boʻlib qoldi. 1833 yil
Ost-Indiya kompaniyasi savdotashkiloti sifatida gugatilib, unga H.ni
mustamlakachilik asosida boshqarish vazifasi yuk-latildi. H. sskin-asta Buyuk
Britani-yaga qishloq xoʻjaligi xom ashyosi yetkazib beradigan bazaga aylanib
qoldi. 19-asr oʻrtalarida mustamlakachilarga qarshi xalq qoʻzgʻo-lonlari boʻlib
oʻtdi. 1857—59 yillarda boʻlib oʻtgan mashhur sipohiylar qoʻzgʻo-loni (q.
Hindiston xalq qoʻzgʻoloni) H.ning keyingi taraqqiyotiga taʼsir koʻrsatdi. 1858
yil Ost-Indiya kompani-yasi tugatilib, H.ni bevosita Buyuk Britaniya idora qila
boshladi. 19-asrning 80-yillaridan mamlakatda xalqning norozilik namoyishlari,
mitinglar, ish tashlashlar avj oldi. 1885 yil qator millii tashkilotlar
birlashib, Hindiston milliy kongressi (HMK)ga uyushdi. 20-asr boshlari unda B.
Tilak boshchili-gida soʻl demokratik oqim shakllandi. 1905-08 yillarda milliy
ozodlik harakati yanada avj oldi. Ayniqsa, 1908 yilgi Bombay ish tashlashi muhim
ahamiyatga ega boʻldi. Buyuk Britaniya hukumati milliy ozodlik harakatini diniy
jamoa belgilari boʻyicha boʻlib tashlashga harakat qildi va 1906 yil Musulmonlar
ligasi partiyasining paydo boʻlishiga koʻmaklashdi. Unga qarshi hindularning
Hindu maxasabxa (hindularning buyuk ittifoqi) siyosiy tashkiloti tuzildi.
1-jahon urushi davri (1914— 18)da H. metropoliya tomonida urushda qatnashdi.
1918 yildan mustamlakachilikka qarshi kurash yanada avj oldi. Bu davrda HMK
rahbarlaridan biri boʻlgan M.K.Gandi mustamlakachilarga qarshi kurashning
satʼyagraxa (kuch ishlatmasdan qarshilik koʻrsatish) shaklini targʻib qildi.
Gandi taʼlimoti — gandizm HMK partiyasining rasmiy mafkurasiga aylandi. Ingliz
mustamlakachilarining Amritsar qirgʻini (1919 yil aprel)dan soʻng dek.da HMK
itoat qilmaslik kampaniyasini avj oldirdi. 1918—22 yillarda ishchilar harakati
kuchaydi. 1920 yil Bugun Hin-distop kasaba uyushmalari kongressi tashkil etildi.
1923—27 yillarda milliy ozodlik harakati vaqgincha susaydi. 1927 yil HMKda
antiimperialistik kurashni faollashtirish tarafdorlarini birlashtirgan soʻl
qanot vujudga keldi. Unga J. Neru va S.Ch.Bos rahbarlik qildilar. 1929—30
yillardagi jahon iqtisodiy boʻhroni antiimperi-alistik harakatni yangi bosqichga
koʻtardi. 1930 yil HMK M.Gandi rah-barligida yana boʻysunmaslik kam-paniyasini
boshlab yubordi. 1931 yil martda HMK rah-barlari mustamla-kachi hukmron
doi-ralar bilan muzokara boshladi. Har ikki tomon kelisha olmagach,
boʻysun-maslik kampaniyasi davom ettirildi (1934 yilgacha). 1935 yil Angliya
parla-menti H.ni boshqarish toʻgʻrisida hujjat (qonun) qabul qildi. Bunga koʻra,
viloyatlarning muxtor huquqlari bir oz kengaytirildi, ularda mahalliy hukumat
tuzildi, lekin hokimiyat ilgarigidek ingliz mustamlakachilari qoʻlida qolaverdi.
Mamlakatda bu reaksion hujjatga qarshi namoyishlar boʻlib oʻtdi. 1936 yil HMK
imperialistik kuchlarga qarshi yagona front tuzish vazifasini ilgari surdi.
2-jahon urushi (1939—45) davrida H. antifashistik koalitsiya tomonida boʻldi.
Urush soʻnggida H. bilan Angliya imperializmi oʻrtasida iqtisodiy va siyosiy
ziddiyatlar keskin kuchaydi. 1946 yil boshida armiya, flot va aviatsiyada
inglizlarga qarshi ommaviy chiqishlar boʻlib oʻtdi. 1946 yil 18—23 fevralda
Bombaydagi harbiy dengizchilar qoʻzgʻoloni inqilobiy harakatning yuqori
choʻqqisi boʻldi. Angliya huku-mati milliy harakat rahbarlari bilan muzokara
boshlab, 1946 yil bahorda H.ga dominion maqomini berishga qaror qilganligini
eʼlon qildi. 1946 yil avg . da J.Neru boshchiligida muvaqqat huku-mat tuzildi.
Milliy ozodlik haraka-tining avj olib ketishi natijasida ingliz
mustamlakachilari H.dan chiqib ketishga majbur boʻldi. 1947 yil 15 avg .da H.
hududida ikki mustaqil davlat — H. (asosan, hindulardan iborat) va Pokiston
(asosan, musulmonlardan iborat) dominionlari vujudga keldi. H.ning birinchi bosh
vaziri HMK yetakchisi J. Neru boʻldi. 1950 yil 26 yanvarda H. suveren respublika
deb eʼlon qilindi. Mamla-katda agrar islohotlar oʻtkazila boshlandi. Sanoatda
davlat sektorini yaratish va uni rivojlantirish, qishloq xoʻjaligida zamindorlik
yer egaligini tugatish yoʻllari bel-gilandi. 1964 yil mayda J. Neru vafotidan
soʻng HMK partiyasining ahvoli ogʻirlashdi. 1965 yil kuzda H. — Pokiston
mojarosi yuz berdi. 1966 yil Toshkent uchrashuvitsya imzolangan Toshkent
deklaratsiyasi ikki mamlakat oʻrtasidagi nizolarni hal qilinishiga asos boʻldi.
1966 yil yanvarda L.B.Shastri vafotidan soʻng J.Neruning qizi — I.Gandi H. Bosh
vaziri boʻldi. 1977 yil martda parlamentga oʻtkazilgan saylovda Janata parti
(partiyasi) gʻolib chiqdi. Bu HMKning keyingi 30 yil (1947— 77) mobaynidagi
birinchi yirik magʻ-lubiyati edi. Janata parti yetakchisi M.Desai H.
Respublikasining toʻrtinchi Bosh vaziri boʻldi. 1977 yil martdagi magʻlubiyatdan
keyin HMK partiyasi inqiroz davrini boshidan kechirdi. Partiyaning bir qancha
koʻzga koʻringan rahbarlari Janata partiga oʻtib ketdi. 1978 yil yanvarda sobiq
Bosh vazir I.Gandi va uning bir qancha tarafdorlari HMK dan chiqib, yangi
partiya — HMK(I)ni tuzdilar. 1980-89, 1991-96 yillar va 2004 yildan HMK [1978
yildan HMK (I)] hokimiyat tepasida. H - 1945 yildan BMT aʼzosi. 1991 yil 26
dek.da UzR suverenitetini tan olgan va 1992 yil 18 martda diplomatiya
munosabatlari oʻrnatgan. Milliy bayramlari: 26 yanvar — Respublika kuni (1950)
va 15 avg . — Mustaqillik kuni (1947).

Hind adabiyotining 3 ming yildan koʻproq anʼanasi vedalar — sanskrit tilidagi
diniy gimnlardan boshlanadi. Miloddan avvalgi 10—4-asrlarda xalq ogʻzaki ijodida
yirik epik dos-tonlar — "Mahabharata" va "Ramaya-na" shakllandi. Qad. hind
adabiyoti yodgorliklari — puranlar muqaddas matnlari bu dostonlar matnlariga
yaqin. Qad. hind ertaklari toʻplamlaridan "Panchatantra", "Xitopadesha",
"Vetalapanchavinshati", "Shuksaptati" mashhur. Mualliflik adabiyoti milodiy
1-asr boshlarida paydo boʻldi. Sanskritadabiyotining buyuk shoiri va dramaturgi
Kalidasatr. Bxasa (3—4-asr) va Shudraka (5—6-asr) ham mashhur dramaturg
boʻlishgan. Sanskrit adabiyotida Bxo-vabxugi (8-asr) ham sezilarli iz qoldirdi.
Dandin (7-asr)ning "Oʻn shahzoda sar-guzashti" romani sanskrit badiiy nasrining
choʻqqisi hisoblanadi. Mil.ning dastlabki asrlaridan dravid tillari (q.
Dravidlar)da, jumladan, tamil tshshtgi adabiyot (q. Tamil adabiyoti) rivojlandi.
taxminan 7-asrdan oʻrta asrlar adabiyotining tarixi boshlanadi. Sanskrit va
tamil tilidagi adabiyot bilan bir qatorda boshqa tillarda ham adabiyot vujudga
keldi. Yangi hind adabiyoti dravid va yangi hind-oriya tillarida 1-ming yillik
oxiridan rivojlana boshladi. Keyinroq esa kashmir va sindh adabiyoti, shuningdek
pushtu tilidagi adabiyot shakllana boshladi. Musulmon davlatlarining paydo
boʻlishi va islom dinining keng tarqalishi natijasida H.ning fors tilidagi
adabiyoti yuzaga keldi (Xusrav Dehlaviy, Mirzo Bedil va boshqalar). Shoirlardan
Vali (17— 18-asr), Mir Toqiy, Mirzo Gʻolib va boshqa urdu sheʼriyatining eng
yaxshi namunalarini yaratdilar. 19-asrning 2-yarmida milliy ozodlik
hara-katining rivojlanishi natijasida adabiyotda \ind maʼrifatparvarlik davri
boshlandi. Bu davr adabiyotida Dinobondxu Mittro, Premchand Mit-tro,
Bonkimchondro Choddopaddqay va Bengaliyaning boshqa yozuvchilari samarali ijod
qildilar. Ayni vaqtda ingliz tilida ijod qilgan dastlabki shoirlar
(G.L.V.Derozio, K.G\osh, T.Datt)ning sheʼrlarida ingliz romantizmining taʼsiri
seziladi. 20-asrning 20-yillarida mustaqillik uchun kurash \ind adabiyotining
markaziy mavzusi boʻlib qoldi. Bu davrning buyuk yozuvchisi bengaliyalik R.
Tagor boʻldi. Fors va urdu tillarida ijod qilgai shoir M.Iqbol oʻz asarlarida
yuksak badiiylikka erishdi. 1930-yillarning oʻrtalarida taraqqiypar-nar
yozuvchilarning \arakati vujudga keldi. 20-asrning 30-yillarida H.da ingliz
tilidagi nasr paydo boʻldi (M.R.Anand, N.K.Narayan, X.Chattopa-dxaya va
boshqalar). 1936 yil Iremchand, M. R. Anand va Sajjod Zohirlar tashabbusi bilan
Hindistop taraqqiyparvar yozuvchilar assoniatsiyasi tuzildi. Gan-dizm adabiyotga
chuqur taʼsir koʻrsatdi. Inqilobiy romaitik oqim shakllana boshladi (Joʻsh
Malihobodiy). Sheʼriyat shakllari yangilandi, nasr tez rivojlana boshladi. Ayni
vaqtda deka-dentlik oqimlari \am paydo boʻldi (I.Joʻshi, M.Varma). H.ning
mustaqillikka erishishi (1947) ilgʻor adabiyo-tning rivojlanishiga yordam berdi.
Mustamlakachilik qoldiqlarini yoʻqo-tish uchun kurash va iqtisodiyotning
yuksalishi ilgari qoloq boʻlgan bir qator adabiyotlarning rivojlanishiga qamda
yangi adabiyotlarning shakllanishiga imkoniyat tugʻdirdi. H.ning milliy
tillaridagi adabiyotlar bilan bir qatorda ingliz tilidagi adabiyot \am
rivojlangan. 1940—60 yillarda H.da \ind progressiv adabiyot namo-yandalari
A.S.Jafri, S.K.Chouxan, Xoʻja Ahmad Abbos, Yashpal, A.N. Kas-mi, A.Nagar va
boshqa oʻz asarlarida mamlakatdagi ijtimoiyiqtisodiy muam-molarni koʻtarib
chiqib, jamiyatdagi eng lolzarb masalalarni \al etishga daʼvat etdilar. Milliy
adabiyot vakillaridan B.Bxattachoriya, M.R.Anand, M.Bondopaddxay,
T.Bondopaddxay, G.Singx, R.V. Desai, R.Krishnamur-ti, R.A.Maxadevan, Vshʼchatxol
va boshqa oʻz asarlarida mamlakatda iqtisodiy istiqlolga erishish, qashshoqlikni
bar-taraf etish, savodsizlikni tugatish, xalqning maʼnaviy darajasini oshirish
kabi muammolarni koʻtarib chiq-dilar. Progressiv yozuvchilar Sh.Chou-xan,
X.Dvidedining gʻoyaviy estetik qarashlari mamlakatdagi ijtimoiy-siyosiy \odisa
va jarayonlar bilan cham-barchas bogʻlangan. Yozuvchi I.Joʻshi \ind adabiyotida
"psixologik adabiyot" vakili sifatida namoyon boʻldi. Yozuvchi va dramaturg
V.Prabxakara oʻz asarlarida mustaqil H.ning ijtimoiy muammolarini \aqqoniy
tarzda tasvirladi. 1980—90-yillarda M.Rakesh, Kamleshvar, B. Saxni, J.Kumar,
Dug-gal, A.Pritam, K.Azmi, Saksena, Vimal va boshqa adiblar samarali ijod
qildilar (yana q. Xsh") adabiyoti).

H. janubida tosh davriga oid gʻorlardagi rasmlar, qiz-dirilgan loydan
tayyorlangan buyumlar, zargarlik bezaklari saqlangan. Mohenjodaro, Xarappa va
Hind daryosi havzasining markazlarida miloddan avvalgi 3—2-ming yillikda ilk
sinfiy jamiyat sanʼati rivojlandi (hayvon va mifologik obrazlar tasvirlangan
boʻrtma muhrtumorlar, haykalcha va boshqalar). Miloddan avvalgi 4—2asrlarda
toshdan yodgorliklar tayyorlandi (Didarganjadan topilgan maʼbudalar haykali,
Sarnatxadan topilgan "Sherali kaptel"). Milodiy 1— 5-asrlarda Kushon podsholigi
davrida Gandxara badiiy maktabiga mansub buddaviy haykallar yasash rivojlandi.
5—7-asrlarda devoriy rassomlik gul-lab yashnadi (Ajantadat gʻor ibodatxonalar).
10— 12-asrlarda bronza haykal-taroshligi keng tarqaldi [raqs tushayo-tgan Shiva
(Natarajan) haykalchasi]. 13-asrdan Dehli sultonligi va keyinchalik Boburiylar
davlati davrida amaliy bezak sanʼati va kitob mini-atyurasi taraqqiy etdi. Oʻrta
asrlarda H.da miniatyura sanʼati rivojlandi. Dastlabki hind miniatyura
maktablaridan gujarot maktabi mashhur boʻlgan. 16-asrda miniatyura sanʼatining
boburiylar maktabi vujudga keldi. Bu maktab vakillari tasvirning haqqoniy
boʻlishiga intildi; tarixiy risolalarga bezaklar yaratish, portret va
ani-malistik janrlar keng tarqaldi. mustamlakachilik davrida H. professional
sanʼati deyarli rivojlanmadi, xalq hunarmandchiligi (gilam toʻqish,
kash-tachilik, toʻqish, fil suyagi va yogʻoch oʻymakorligi, qadama naqsh, tanga
zarb qilish va boshqalar) taraqqiy etdi. 19-asr oxi-ridan zamonaviy rassomlik
vujudga keldi (R.R.Varma). 20-asr boshlarida, "Bengaliya uygʻonish davri"da koʻp
ras-somlar milliy anʼanalarni saqlab qoldilar (rangtasvirchilar A.Tagor, N.Bos,
S.Ukil; haykaltarosh V.P.Kar-markar va boshqalar). H. tasviriy sanʼatida turli
oqim va maktablar, jumladan modernistik oqim rivojlangan. Ras-somlar
D.P.R.Choudxuri, B.N.Jija, S.N.Banerji, haykaltaroshlar K.Sen, Ch.Kar,
P.D.Gupta, grafiklar X.Das va boshqa milliy sanʼat anʼanalarida asarlar
yaratdilar. H.da amaliy bezak sanʼati ham rivojlangan.

H.da xalq teatr tomoshalari qadim zamonlardayoq paydo boʻlgan. Ular
qabilalarning turli urf-odatlari, oʻyin va raqslari asosida vujudga kelgan.
Xalqteatrining asosiy shakllari \ozirgacha yetib keyagan. Aksariyat teatr
tomoshalarining asosini qad. \ind epik dostonlar — "Ramayana" va
"Ma-habharata"tn olib oʻynaladigan sa\-nalar tashkil qilgan. Uning eng koʻp
tarqalgan syujeti dostonlar qahramonlari — Rama va Krishna hayotidan olingan
lavhalardan iborat. Anʼanaviy teatrlarning yorqin va taʼsirli vositalaridan biri
raqsning bharat-natyam, kat\akaliy, kathak, manipuriy kabi turlaridir. Janubiy
H.dagi koʻp geatrlarning xoreografik asosini bharat-natyam va kathakaliy,
Shimoliy H.dagi tsatrlar xoreografik asosini kathak va manipuriy tashkil qiladi.
Gʻarbiy Bengaliya va Oris-sada jatra lirik dramasi mashhur. Bunda tomoshalar
ochiq joyda oʻtkazilgan, sahna va dekorapiyalar boʻlmagan. Xalq teatrlari H.ning
boshqa r-nlari — Maharashtra (tomosha), Kashmir (joshi), Rojasthon (svangi) da
ham boʻlgan. Hind mumtoz teatri taraqqiyo-tida xalq teatrlarining taʼsiri kuchli
boʻldi. Uning gullagan davri Bxasa, Kalidasa va Shudraka ijodi bilan bogliq. 12
— 13-asrlarda H. mumtoz dramasi tanazzulga uchradi. 16-asrda Mala-bar
sohillarida spektakllar tunda bayramlarda qoʻyiladigan diniy mavzudagi teatr
paydo boʻldi. Bu teatrning sodda turi — tulal 18-asrgacha saqlandi. 19-asrning
2-yarmida milliy ozodlik harakatining kuchayishi, milliy ongning oʻsishi Yevropa
tipilagi teatrni vujudga keltirdi. Bengal, hind, marath tillarida dramaturgiya
yaratildi. 1872 yil bengal dramaturgi G.Ghosh Milliy teatrga asos soldi. U hind
teatr sanʼati taraqqiyotiga katta taʼsir koʻrsatdi. 19-asrning 2-yarmi —
20-asrning 1-yarmida hind teatrida yangi shakllarning paydo boʻlishi hind
yozuvchisi R.Tagor nomi bilan bogʻliq. 20-asrning 40-yillari professional va
havaskor teatr jamoalari vujudga keldi; ular Xalq teatrlari assotsiatsiyasi
(1943 yil asos solingan)ga birlashdilar. Mustamlakachilik tuzumining soʻnggi
yillari mustamlakachilikni qoralovchi teatr tomoshalarining turli shakllari
paydo boʻldi. H. mustaqillikka erishgach, milliy madaniyat, jumladan, teatr
sanʼati rivoj topdi. 1953 yilda Musiqa, raqs va drama akademiyasining ochilishi
katta ahamiyatga ega boʻldi. Kalkuttada "Bohurupiy", "Star", "Rangmahal",
"Mi-nerva", Teatr markazi, "Tarun opera", Dehlida "Yangi teatr", Bombayda
"Dramatik Vint" teatrlari mashhur. Shuningdek, Ollohobod, Chennay, Bano-ras,
Puna va boshqa shaharlarda ham doimiy teatrlar mavjud. Qoʻgʻirchoq teatri ham
teatr tomoshalarining eng qad. turlaridan biridir. Soya teatri keng tarqalgan.



https://uz.wikipedia.org/wiki/O%CA%BBzME

Oʻzbekiston milliy ensiklopediyasi (OʻzME) — Oʻzbekiston Respublikasida
chiqarilgan 14 jildli universal milliy ensiklopediya. Ensiklopediya kirill
yozuvida yozilgan. OʻzME Oʻzbekiston milliy ensiklopediyasi Davlat ilmiy
nashriyoti tomonidan nashr etilgan. OʻzMEdagi aksar maqolalar Sovet davrida
chiqariglan 14 jildli Oʻzbek sovet ensiklopediyasidan olingan.

Ensiklopediyaning barcha 12 jildi 2000-2006-yillarda nashr qilingan. O‘zMEda
O‘zbekiston Respublikasi haqidagi materiallar bilan birgalikda umumbashariy
maʼlumotlar ham berilgan. O‘zMEning 1-11-jildlarida umumiy hajmi 1600
nashriyot-hisob tabog‘ini tashkil etgan qaryib 50 ming maqola berilgan. O‘zME
har bir jildida 800-1200 atrofida rangli va oq-qora suratlar, xaritalar o‘rin
olgan. Ensiklopediyani tayyorlashda besh mingga yaqin muallif va taqrizchilar
qatnashgan. OʻzMEning 12-jildi maqolalari faqat O‘zbekistonga tegishlidir.

Oʻzbekiston milliy ensiklopediyasi Oʻzbekiston milliy ensiklopediyasi Davlat
ilmiy nashriyoti tomonidan nashr etilgan. 1996-yil 4-sentabrda O‘zbekiston
Respublikasi Vazirlar Mahkamasi „O‘zbekiston Respublikasi Qomusini nashr etish
to‘g‘risida“ qaror qabul qilgan. Shu qaror asosida universal ensiklopediyaning
soha soʻzliklarini tuzishga kirishib, mezonlar ishlab chiqilgan.

Vazirlar Mahkamasining 1997-yil 20-martda „O‘zbekiston milliy ensiklopediyasi
Davlat ilmiy nashriyotini tashkil etish to‘g‘risida“ 154-qarori qabul qilingach,
bu ishni amalga oshirishga kirishilgan. Qarorda 12 jildli universal O‘zMEning
ilmiy-nazariy va g‘oyaviy-siyosiy yo‘nalishi belgilab berilgan. Shu qaror
asosida O‘zbekiston milliy ensiklopediyasi Davlat ilmiy nashriyoti tuzilgan.

O‘zMEning mazmun va mundarijasini belgilashda jahon qomuschiligi anʼanalaridan
va mamlakatda orttirilgan ijobiy tajribalaridan foydalanilgan. O‘zME maqsadi va
vazifalari uning 1-jildi muqaddimasida bayon qilingan.

O‘zMEda O‘zbekiston Respublikasi haqidagi materiallar bilan birgalikda
umumbashariy maʼlumotlar ham berilgan. Ensiklopediyadagi maqolalarning 60 foizi
ijtimoiy, qolgan 40 foizi esa tabiiy fanlar boʻyichadir. O‘zMEda koʻpgina
zamonlar va xalqlarga mansub mashhur shaxslar, kashfiyotchilar, sayyohlar, fan,
texnika, adabiyot va sanʼat namoyondalari, taniqli davlat va siyosat arboblari
to‘g‘risida maqolalar kirgan. Bu borada tegishli mezon ishlab chiqilgan.

O‘zMEning asosiy ilmiy tayanchi — Bosh tahrir hay’atidir. Uning ro‘yxati
Oʻzbekiston Respublikasi Vazirlar Mahkamasining 1997-yil 20-martda „Oʻzbekiston
milliy ensiklopediyasi Davlat ilmiy nashriyotini tashkil etish toʻgʻrisida“gi
154-qarori bilan tasdiqlangan. Bundan tashqari fan sohalari bo‘yicha 160 dan
ziyod kishini birlashtirgan 23 ta ilmiy-maslahat kengashi ham tuzilgan. Ularning
ro‘yxati har bir jild sarvarag‘i va uning orqasida berib borilgan. O‘zME 12
jildini tayyorlash jarayonida O‘zME Bosh tahrir hay’atining 20 martadan ziyod
kengaytirilgan yig‘ilishi bo‘lib o‘tgan.

O‘zMEning 1-jildi 2000-yil 30-dekabrda nashrdan chiqdi. O‘zME 1-jildi
O‘zbekiston Respublikasi Prezidenti Islom Karimovning „O‘zbekiston milliy
ensiklopediyasi o‘quvchilari“ga yo‘llagan tabrigi bilan boshlangan.
Ensiklopediyaning umumalifbo harfidagi so‘nggi 11-jildining nashri 2005-yilda
yakunlandi. Ensiklopediya hozirgi „O‘zbekiston“ nashriyot-matbaa ijodiy uyida
bosilgan.

Ensiklopediyani tayyorlashda besh mingga yaqin muallif va taqrizchilar
qatnashgan. O‘zMEning 1-11-jildlarida umumiy hajmi 1600 nashriyot-hisob
tabog‘ini tashkil etgan qariyb 50 ming maqola berilgan. Buning 40 foizdan ziyodi
(20 mingdan ortig‘i) O‘zbekiston mavzusiga bag‘ishlangan. Umumbashariy
maqolalarning ham anchagina qismi O‘zbekiston bilan uzviy bog‘liq holda
yoritilgan.

O‘zME 1-11-jildlarida faqat adabiyot sohasidan 56,124 muallif tabog‘ida 1538 ta
maqola (12-jildda bu sohadan 10,3 muallif tabog‘idagi hajmda) maqola o‘rin
olgan. Tilshunoslik sohasidan 22,162 muallif tabog‘i hajmida 538 ta maqola,
madaniyat va sanʼat sohasidan 94,19 muallif tabog‘ida 4000 dan ziyod maqola
berilgan.

O‘zME har bir jildida 125-130 nashriyot-hisob tabog‘ida material berilgan.
Bundan tashqari 800-1200 atrofida bezaklar: rangli va oq-qora suratlar,
xaritalar o‘rin olgan. Har bir jildni tayyorlashda 800 dan ziyod mualliflar,
taqrizchilar qatnashgan.

O‘zMEning 12-jildi maqolalari faqat O‘zbekiston haqidadir. 12-jildiga kiritilgan
maqolalar, oldingi jildlardagi kabi alifbo tartibida emas, muayyan mavzu
bo‘yicha joylashtirilgan. Kitob shartli ravishda 17 bo‘limga bo‘lingan. Har bir
bo‘lim o‘zining mohiyatidan kelib chiqib boblarga, ular esa bandlarga
ajratilgan. Shu tarzda ensiklopediya bo‘limlaridan muayyan mavzuni ochib
beradigan, bir tizimga solingan batafsil axborotlar berilgan. Bu jildda mamlakat
tarixi mustaqillik yillarida qabul qilingan davrlashtirish asosida eng qadimgi
davrlardan to hozirgi kungacha xronologik tarzda izchil yoritilgan.
Ensiklopediya sahifalaridagi maqolalarda mamlakatning bugungi kundagi hayoti,
oʻzbeklarning bunyodkorlik mehnati va yutuqlari haqida maʼlumot berilgan. Ushbu
jildda tegishli maqolalarga monand 800 dan ziyod rangli, oq-qora surat, xarita
va boshqa bezaklar bor.

O‘zME nashrdan chiqa boshlaganidan keyin „Xalq so‘zi“, „O‘zbekiston adabiyoti va
sanʼati“, „O‘zbekiston ovozi“, „Hurriyat“, „Toshkent haqiqati“, „Toshkent
oqshomi“ va boshqa gazetalarda, „Tafakkur“, „Jahon adabiyoti“, „Saodat“ va
boshqa jurnallarda taqrizchilar, axborot-reklama shaklidagi maqolalar, radio va
televideniyeda eshittirish va ko‘rsatuvlar berildi.

Oʻzbekkino kompaniyasi O‘zbekiston Respublikasi ilmiy-ommabop va hujjatli
filmlar ijodiy studiyasi 2006-yilda O‘zME haqida „Javohirlar xazinasi“ filmini
yaratdi. 2006-yil 23-avgustda Alisher Navoiy nomidagi sanʼat saroyida ushbu film
taqdimoti bo‘lib o‘tdi.

O‘zMEning jildlari 2004- va 2005-yillarda MDH mamlakatlari orasida oʻtkazilgan
„Kitob sanʼati“ koʻrgazmalarida namoyish qilingan. Bu koʻrgazmalarda OʻzME ikki
marta maxsus diplom bilan taqdirlangan.

Oʻzbekiston milliy ensiklopediyasini Oʻzbekiston milliy ensiklopediyasi Davlat
ilmiy nashriyoti tayyorlagan. O‘zbekiston milliy ensiklopediyasi Davlat ilmiy
nashriyoti soha ensiklopediyalari, izohli va ko‘p tilli lug‘atlar,
maʼlumotnomalar tayyorlaydi va nashr etadi. Dastlab O‘zbekiston hukumatining
„O‘zbek sovet ensiklopediyasi Bosh redaksiyasini tashkil etish haqida“gi qarori
(1968-yil 18-yanvar) bilan Toshkentda Oʻzbekiston Respublikasi Fanlar
Akademiyasi tarikibida (O‘zbekiston Fanlar akademiyasi Til va adabiyot
institutining 1965-yil tuzilgan ensiklopediya bo‘limi negizida) O‘zbek sovet
ensiklopediyasi Bosh redaksiyasi nomi bilan tashkil etilgan. 1990-yildan
1997-yilga qadar „Qomuslar Bosh tahririyati“ deb yuritilgan.

O‘zbekiston Respublikasi Vazirlar Mahkamasining 1997-yil 20-martdagi 154-sonli
qarori bilan „O‘zbekiston milliy ensiklopediyasi“ Davlat ilmiy nashriyotiga
aylantirilgan. Vazirlar Mahkamasining 2004-yil 11-iyundagi qarori asosida
nashriyotga Abdulla Qodiriy nomidagi Xalq merosi nashriyoti va Abu Ali ibn Sino
nomidagi Tibbiyot nashriyoti qo‘shilishi munosabati bilan qayta tashkil etilgan.
Nashriyotning asosiy faoliyati jamiyat hayotining barcha sohalari bo‘yicha
ensiklopedik nashrlar, lug‘atlar, maʼlumotnomalar, o‘zbeklarning tarixiy,
madaniy merosi, qadriyatlari, tibbiyoti, sport va boshqa nashrlarga bo‘lgan
aholi ehtiyojini qondirishdan iborat.

Nashriyotda 2007-yil 1-yanvarga 6 ta ilmiy tahririyat: Ilmiy uslubiyat va
so‘zlik; Ijtimoiy-iqtisodiy fanlar; Tabiiy fanlar; Tibbiyot; Adabiyot va sanʼat;
Tarix va qadriyatlar tahririyatlari hamda Ishlab chiqarish, Buxgalteriya va
iqtisodiy tahlil bo‘limlari bor. Nashriyotga ilmiy-metodik rahbarlikni
jamoatchilik asosida ishlaydigan Bosh tahrir hay’ati amalga oshiradi. Uning
tarkibiga olimlar, jamoat arboblari, nashriyot rahbarlari kirgan. Bosh tahrir
hay’ati O‘zMEni mukammallashtirishda qatnashadi, har bir jild materiallarini
nashrga tavsiya etadi.

Nashriyot ilmiy tahririyatlari huzurida fan sohalari bo‘yicha ilmiy-maslahat
kengashlari ham tuzilgan. Ularning aʼzolari Bosh tahrir hay’ati aʼzolari
rahbarligida ishlaydi hamda muayyan sohaning so‘zligi va maqolalarini ko‘rib
chiqib tasdiqlaydi. 1971-1980-yillar mobaynida 14 jildli universal „O‘zbek sovet
ensiklopediyasi“ (O‘zSE, Beryniy nomidagi O‘zbekiston Davlat mukofotiga sazovor
bo‘lgan, 1981) nashr etildi. Unda 40 mingdan ziyod maqola joylashgan.
Mazmun-mundarijasi bilan sovet mafkurasiga xizmat qilgan.

Oʻzbekiston milliy ensiklopediyasidagi aksar maqolalar Oʻzbek sovet
ensiklopediyasi dan olingan. Koʻplab maqolalar OʻzSEdan OʻzMEga hech bir
oʻzgartirishsiz olingan. Baʼzi hollarda olingan maqolalarga kichik
oʻzgartirishlar kiritilgan. Masalan, qoʻshimchalar, qisqartmalar oʻzgartirilgan,
iloji boʻlsa ruscha atamalar oʻzbekchaga oʻgirilgan, baʼzi hollarda OʻzME da
OʻzSE dagiga qaraganda yangiroq maʼlumot berilgan. Masalan, Nigeriyadagi Aba
shahri haqidagi va diod haqidagi maqolalarda shu kichik farqlarni kuzatish
mumkin. Ammo, OʻzME va OʻzSE dagi maqolalar umuman olganda bir-biriga juda
oʻxshash:



https://uz.wikipedia.org/wiki/UEFA_Yevropa_chempionati_2016

UEFA Yevropa chempionati 2016 futbol musobaqasi boʻlib, baʼzan UEFA Yevro 2016
yoki qisqa qilib Yevro 2016 deb ham atashadi. Ushbu musobaqa UEFA tomonidan har
4 yilda bir marta oʻtkazib kelinadi va UEFA Yevropa chempionatining 15-turniri
hisoblanadi. Bu musobaqaga 2016-yilning 10-iyunidan 10-iyuliga qadar Fransiya
mamlakati mezbonlik qiladi. Musobaqaning amaldagi chempioni Ispaniya milliy
terma jamoasi hisoblanadi.

Yevropa chempionatining tarixida, ilk bora ushbu final bosqichida 24ta terma
jamoa ishtirok etmoqda. 1996-yildan boshlab har final bosqichida 16ta terma
jamoa ishtirok etib kelayotgan edi. Bu formatga muvofiq, jamoalar 4tadan 6ta
guruhga boʻlinadi, pley-off bosqichi 3 round (nimchorak, chorak va yarim final)
va final uchrashuvlaridan iborat boʻladi. 19ta terma jamoa (saralash bosqichida
9ta guruhning 1 va 2-oʻrinini olgan va barcha guruhlar ichida eng yaxshi
natijali 1ta 3-oʻrinni olgan jamoa), mezbon Fransiya hamda, saralash
bosqichining guruhlardagi qolgan 3-oʻrinlilar 2015-yilning noyabr oyida uy va
safar oʻyinlarini oʻtkazib, gʻolib 4ta jamoa, jami 24ta jamoa final bosqichiga
yetib kelishdi.

Fransiya ushbu musobaqaga mezbonlik qilishda Italiya va Turkiyani ortda qoldirdi
va rasman 2010-yilning 28-mayida 2016-yilgi Yevropa chempionatiga mezbon davlat
sifatida tan olindi. Oʻyinlar 10ta shaharning 10ta stadionlarida boʻlib oʻtadi,
shulardan: Bordeaux, Lans, Lill, Lion, Marsel, Nitssa, Parij, Sen-Deni,
Saint-Étienne va Tuluza shaharlaridir. Fransiya ushbu musobaqaga 3-marta
mezbonlik qilmoqda, bundan oldin 1960 va 1984-yilgi final bosqichlariga
mezbonlik ham qilgan. Fransiya terma jamoasi 2 marta 1984 va 2000-yillari
Yevropa chempioni boʻlgan.

Musobaqa gʻolibi 2017-yili Rossiyada oʻtadigan konfederatsiyalar kubogida
ishtirok etadi.

Uchbu musobaqa uchun 2009-yilning 9-martigacha 4ta nomzod mezbonlikka davogarlik
qilar edi. Fransiya, Italiya va Turkiya nomzodi qoʻyilgan edi, Norvegiya va
Shvetsiya birgalikda turnirga mezbonlik qilish arizasini topshirgan edi. Ammo
2009-yilning dekabriga kelib Norvegiya va Shvetsiya nomzodlik qilish taklifini
qaytarib oldi.

Andoza:UEFA Yevropa chempionati 2016 Andoza:UEFA Yevropa chempionati 2016
stadionlari Andoza:UEFA Yevropa futbol chempionati



https://uz.wikipedia.org/wiki/Osiyo

Osiyo (yun. Asia, ehtimol ossuriycha asu — sharq) — Yer sharidagi eng katta
qitʼa (butun quruqlik maydonining 30 % chasini egallagan). Yevrosiyo
materigining bir qismi..

Osiyo Yer sayyorasining eng katta qitʼasidir. U Yer sathining 8,6 % ini
qoplaydi. Yuzasi — 43 810 582 km², aholisi — 3 879 000 000 kishi. Dengiz
sathidan oʻrtacha balandligi — 1010 m, eng yuqori nuqtasi — Everest Choʻqqisi,
8848 m, eng quyi nuqtasi — Lut koʻli, −392 m.

Osiyo Shimoliy yarim sharning barcha geografik mintaqalarini oʻz ichiga oladi;
Malay arxipelagi qisman Janubiy yarim sharga kirib borgan. Osiyoning materikdagi
eng chekka nuqtalari: shimolda Chelyuskin burni (77°43’ shahrik.), janubda Piay
burni (26°10’ shq.u.), sharqda Dejnyov burni (169°40’ gʻ.u.) gʻarbda Bobo burni
(26°10’ shq.u.).

Osiyo shimoldan Shimoliy Muz okeani, sharqdan Tinch okean, janubdan Hind okeani,
janubiy-gʻarbdan Atlantika okeani dengizlari (Oʻrta, Egey, Marmar, Qora, Azov)
va Kaspiy dengizi bilan oʻralgan. Bering dengizi Osiyoni Amerikadan ajratib
turadi.

Suvaysh boʻyni Osiyoni Afrika bilan tutashtiradi. Yevropa bilan Osiyo chegarasi
shartli ravishda Ural va Mugʻojar togʻlarining sharqiy etagidan, Emba daryosi,
Kaspiy dengizi, Kuma va Manich daryolari boʻylab oʻtadi.



https://uz.wikipedia.org/wiki/Yevropa_Ittifoqi

Yevropa ittifoqi (YI) — oʻzida xalqaro tashkilot va federativ davlat
xususiyatlarini mujassamlashtirgan davlatlararo uyushma. Dastlab Yevropa
hamjamiyati ("Umumiy bozor") nomi bilan atalgan. YEI toʻgʻrisidagi shartnoma
1992 y. Maastrixt sh.da (Niderlandiya) Yevropa hamjamiyatiga aʼzo boʻlgan 12
davlat va hukumat boshliklari imzo chekkan Yevropa mamlakatlarining siyosiy va
valyuta-iqtisodiy ittifoqini vujudga keltirish toʻgʻrisidagi bu shartnoma 1993
y. 1 noyab.dan kuchga kirgan. YEIning maqsadlari: Yevropa xalqlarining mustahkam
ittifoqini vujudga keltirish, ichki chegaralari boʻlmagan makon yaratish,
iqtisodiy va ijtimoiy oʻzaro taʼsirni kuchaytirish yoʻli bilan
muvofiqlashtirilgan uzoq muddatli iqtisodiy taraqqiyotga yordam berish;
iqtisodiy va valyuta ittifoqini tashkil qilish va yagona valyuta yaratish (bu
maqsadga 2002 y. yanvarda asosan erishildi); birgalikda tashqi siyosat olib
borish va xavfsizlik borasida siyosat yuritish, kelgusida esa birgalikda mudofaa
siyosatini ham olib borish yoʻli bilan xalqaro sohada oʻziga xos bir xillikni
qaror toptirish; adliya va ichki ishlar sohasida hamkorlikni rivojlantirish;
umumiy boylikni saqlab qolish va koʻpaytirish. YEI organlari: Yevropa
mashvarati, Yevropa parlamenti, Yevropa Ittifoqi Kengashi, Yevropa komissiyasi,
Yevropa sudi. Tashkilotga 15 mamlakat (Avstriya, Belgiya, Buyuk Britaniya,
Olmoniya, Yunoniston, Daniya, Irlandiya, Ispaniya, Italiya, Lyuksemburg,
Niderlandiya, Portugaliya, Finlyandiya, Fransiya, Shvetsiya) aʼzo (2002 y.
yanvar). Qarorgohi Strasbur sh.da (Fransiya). Oʻzbekistonning jahon
hamjamiyatiga integratsiyalashuvida YEI bilan hamkorlik alohida oʻrin tutadi.
Tashkilot TASIS dasturi doirasida Oʻzbekistonga texnikaviy yordam koʻrsatadi.
1999 y. 1 iyulda Oʻzbekiston bilan YEI oʻrtasida Sheriklik va hamkorlik
toʻgʻrisidagi bitim ratifikatsiya qilindi. Bu bitim siyosiy, iqtisodiy,
ilmiy-texnikaviy, ijtimoiy, madaniy-maʼrifiy aloqalar rivoji uchun imkoniyat
tugʻdirdi. Jumladan, tomonlar oʻzaro savdoda bir-birlariga eng qulay sharoit
yaratadilar, bir-birlariga tegishli tovarlarni oʻz hududlari orqali erkin
tranzit qilishni taʼminlaydilar.

Yevropa Ittifoqi — Yevropaning 27 davlatidan iborat siyosiy va iqtisodiy
birlashmadir. Uning tarixi 1957 yilga, 6 Yevropa davlatlari orasida imzolangan
Rim bitimi va undan soʻng paydo boʻlgan Yevropa Iqtisodiy Hamkorligiga borib
taqaladi. Yevropa Ittifoqi 1992 yilda imzolangan Maastrixt shartnomasiga binoan
tuzilgan va 15 davlatni oʻz ichiga olgan. 2005 yilda Ittifoqning birinchi yirik
kengayishi yuz berdi. Unda Ittifoqga 10 ta yangi davlatlar qoʻshildi. Ikki
yildan soʻng ular soniga Bulgʻoriston hamda Ruminiya davlatlari qoʻshilib,
hozirgi davrga qadar Yevropa Ittifoqi 27 davlatlardan iborat.

Izoh: Yevropa mintaqasida joylashmagan quyidagi hududlar ham Yevropa Hamjamiyati
hududi hisoblanadi: Azor orollari, Gvadelupa (Avliyo Martin va Sen-Bertelmi
orollarining shimoliy qismi), Kanar orollari, Madeyra, Martinika, Melilya,
Reyunyon, Seuta, Fransuz Gvianasi.

1946-yil 19-sentabr kuni Buyuk Britaniyaning sobiq tashqi ishlar vaziri Winston
Churchill Syurix universitetida soʻzlagan nutqida AQShga oʻxshagan „Yevropa
Qoʻshma Shtatlari“ tuzishni taklif etadi.

1999-yil dekabr: Helsinkida (Finlyandiya) 15 ta aʼzo mamlakatlar rahbarlari
inqirozli va tahlikali joylarda tinchlik va xavfsizlikni saqlash uchun oʻz
Yevropa qurolli kuchlarini yaratish haqida qaror qabul qildi.



https://uz.wikipedia.org/wiki/Yaponiya

Yaponiya (yaponcha 日本 Nippon, Nihon) — Sharqiy Osiyoda, Tinch okeandagi
orollarda joylashgan davlat. Yaponiya hududida 6,8 mingga yaqin orol boʻlib,
shim.sharqdan jan.gʻarbga qariyb 9.13ming km ga choʻzilgan; eng yirik orollari:
Hokkaydo, Honshu, Sekoku va Kyushu. Shim.dan Oxota dengizi, sharq va
jan.sharqdan Tinch okean, gʻarbdan Yapon va Sharqiy Xitoy dengizlari bilan
oʻralgan. Mayd. 377,8 ming km². Aholisi 127,8 mln. kishi (2004). Poytaxti —
Tokio shahri Yaponiya maʼmuriy jihatdan 47 prefekturaga boʻlinadi.

Yaponiya hududida qadimiy odam izlari paleolit davriga oid. taxminan mil. av.
8000—300 yillarda neolit davri madaniyati — dzyomon (idishlarga bitilgan ipsimon
naqshlarga qarab nomlangan) mavjud boʻlgan. Oʻsha davr moddiy yodgorliklarini
oʻrganish Yaponiyaning qadimiy aholisi, asosan, Janubiy Sharqiy Osiyodan kirib
borganini koʻrsatadi. Mil.av. 2-ming yillik mobaynida jan. moʻgʻul tipidagi
qabilalar kelgan. Mil.av. 1 ming yillik arafasida Yaponiyada asosiy qismini
aynlar tashkil etgan etnik aholi tarkib topdi. Mil.av. 5—4-asrlarda
dehqonchilik, chorvachilik rivojlangan, metall qurollar qoʻllanilgan. Mil.ning
boshlarida ijtimoiy tabaqalanish kuchaydi; qulchilik paydo boʻldi. 4-asr
oʻrtalarida tashkil topgan yirik qabilalar ittifoqi — Yamato asosida ilk yapon
davlati tarkib topdi. 5-asrdan iyeroglif yozuvi, 6-asrdan buddizm tarqaldi.
Yamato hukmdorlari tashqi aloqalarda "tenno" unvonini qoʻllay boshlagan. Bu
unvon hozirgacha ham saqlangan va Yevropa tillariga "imperator" soʻzi bilan
tarjima qilinadi. 646 yil yer davlat mulki deb eʼlon qilindi, aholi esa davlat
chek yerlari egasiga aylandi. Yarim erkin dehqonlar zodagonga qaram dehqonlar
bilan tenglashtirildi. Xitoydagi Tan davlati tipida markaziy maʼmuriyat tuzildi.
710 yilda birinchi doimiy poytaxt — Nara qurildi, 794 yilda poytaxt Kioto
(Xeyan)ga koʻchirildi. 8-asrda mamlakat jan.dagi avstronezlarning singdirilishi
natijasida yapon millati shakllandi. 10-asrda davlat chek yer egaligi tizimi
barham topib, aslzoda va ibodatxonalarning yermulklari (syoen) yerga egalikning
asosiy shakliga aylandi. 11-asrdan sardorlar boshchiligida harbiy zodagonlar
guruhlari tashkil topa boshladi. 12-asrning oʻrtalarida Xonsyudan shim.sharqda
Minamoto, jan.gʻarbda Tayra ulardan eng yirigi edi. Bu xonadonlarning oʻzaro
kurashi 1185 yilda Tayraning magʻlubiyati bilan tugadi. 1192 yilda
shim.sharqliklar oʻz sardorlari Yoritomo Minamotoni syogun (sarkarda) unvoni
bilan davlatning hukmdori deb eʼlon qildilar. Imperator sulolasi syogunlar
hukmronligini xalq oldida qonuniy boʻlishini kafolatlab turish uchun nomigagina
saklab qolindi. Qarorgohi Kamakura shahrida joylashgan syogunlarga harbiylar
tabaqasi (busi) va shaxsiy vassallar (ular maʼmuriy mansablarni egalladilar)
asosiy tayanch boʻldi. Busi tabaqasining quyi qismi mayda harbiy dvoryanlar —
samuraylardan iborat edi. Xitoy va Koreyani zabt etgan moʻgʻullar 1274 va 1281
yillarda Yaponiyaga qarshi ekspeditsiyalar uyushtirdilar, lekin bu yurishlar
muvaffaqiyatsiz chiqdi. Dengizda paydo boʻlgan kuchli tayfun moʻgʻul
qoʻshinlarini halok qildi. Yaponiya tarixida bu tayfun "kamikaze" ("ilohiy
shamol") nomini oddi. 13-asrdan savdo va hunarmandchilik korporatsiyalari (dza)
soni orta boshladi. 14—16-asrlarda syoendan yirik zamindorlik — knyazlikka
oʻtildi. 15—16-asrlarda deyarli uzluksiz dehqonlar qoʻzgʻolonlari boʻlib turdi.
1485—93 yillarda boʻlib oʻtgan Yamashiro qoʻzgʻoloni ulardan eng yirigi edi.
15—16-asrlarda Yaponiya bilan Xitoy va Koreya oʻrtasida savdosotiq avj oldi.
16-asrning oʻrtalaridan Yaponiyaga kirib kelgan yevropalik missionerlar
xristianlikni tarqata boshladilar. 1603 yil Ieyasu Tokugava (1542—1616) syogun
deb eʼlon qilindi va uning qarorgohi Edo (hoz. Tokio)ga koʻchirildi. Tokugava
syogunlari sulosasi mamlakatni 1867 yilgacha boshqardi. Ularning hukmronligi
davrida Yaponiya markazlashgan monarxiya davlatiga aylandi. Hukumat qatʼiy
qoidalar bilan 4 tabaqa tizimi (samuray, dehqon, hunarmand va savdogarlar)ni
oʻrnatdi. Tokugava hukumatining yevropaliklar ekspansiyasi va xristianlik xalq
harakatining mafkurasiga aylanayotganligiga qarshi qator tadbirlarni koʻrishi
natijasida Yaponiya qariyb 2,5 asr mobaynida "yopiq" davlatga aylandi. Shu yoʻl
bilan mamlakat mustamlaka boʻlishdan saqlanib qoldi. 17-asr oxiri — 18-asr
boshlari Tokugavalar Yaponiyasi uchun eng yuksalish davri boʻddi. Bu davrda
aholining savodxonlik darajasi jahon miqyosida ham ilgʻor oʻringa chiqdi. 18-asr
oxiri — 19-asrning 1-yarmida manufakturalar paydo boʻla boshladi. 1854—58
yillarda AQSH, Buyuk Britaniya, Fransiya bilan tuzilgan Ansey shartnomalariga
koʻra, Yaponiya oʻz holicha ajralib yashash siyosatidan voz kechishga majbur
boʻddi va suvereniteti cheklangan holda jahon bozoriga qoʻshildi. 1867—68
yillarda Yaponiyada dehqonlar, shahar kambagʻallari, savdosanoat korchalonlari,
dvoryanlarning quyi tabaqalari, saroy aslzodalari va muxolifatdagi baʼzi yirik
zodagonlardan iborat keng omma syogunlarga qarshi chiqdi. Natijada burjua
inqilobi — Meydzi isin sodir boʻldi, syogun hukumati agʻdarildi va hokimiyat
imperator Mutsuxito (1867—1912 ylarda hukmronlik qilgan) qoʻliga oʻtdi. Shu
davrdan boshlab Yaponiya imperator va uning hukumati boshchiligida tub
ijtimoiysiyosiy va iqtisodiy islohotlar yoʻliga oʻtib, tezlashgan modernizatsiya
orqali gʻarb davlatlari darajasiga yetishni oʻz oldiga maqsad qilib qoʻydi.

1-jahon urushi boshlanishidan Yaponiya hukmron doiralari Uzoq Sharqdagi oʻz
mavqelarini yanada mustahkamlash va kengaytirish uchun foydalandilar. 1914 yil
23 avg .da Yaponiya Olmoniyaga qarshi urush ochdi va oktyabrda Olmoniyaga
qarashli Marshall, Mariana, Karolina o.larini, shuningdek, Xitoyning Shanʼdun
provinsiyasini u yerda Olmoniya ijaraga olgan hudud bilan birga bosib oldi.
Yaponiyaning mustamlakachilik siyosati kuchayib 1918—22 yillarda Uzoq Sharqdagi
Rossiyaga qarashli bir qancha oʻlkalarni ishgʻol etib turdi. 1920 yildan
Yaponiya iqtisodiyotida tushkunlik boshlanib, u 1925 yilgacha davom etdi. 1925
yil 20 yanv. dan Yaponiya bilan sobiq SSSR oʻrtasida oʻzaro munosabatlarning
asosiy tamoyillari toʻgʻrisida Pekin konvensiyasi imzolandi. 1926 yil 25 dek.da
Yaponiya taxtiga imperator Hirohito (1901—89) oʻtirdi. 1929—33 yillarda boʻlgan
jahon iqtisodiy inqirozi natijasida vujudga kelgan holatda Yaponiyada
harbiyfashistik diktatura oʻrnatishga intiluvchi oʻta reaksion "yosh ofitserlar"
guruhi faollashdi. 1931 yil Yaponiya Manjuriyani bosib olishga kirishdi. 1933—36
yillarda Xitoyga qarshi agressiyani kuchaytirdi. 1936 yil 25 noyab.da Yaponiya
fashistlar Germaniyasi bilan "Antikomintern pakti"ni imzoladi. 1937 yil iyulda
Xitoyni bosib olish uchun urush boshladi va 1938 yil uning butun sharqiy qismini
bosib oldi. Yaponiya qoʻshinlari shoʻro armiyasi tomonidan Hasan koʻli yonida
(1938) va XalxinGol jangi (1939)da tormor keltirilgach, Yaponiya hukumati
Yevropa davlatlari va AQSH ning Janubiy Sharqiy Osiyodagi mustamlakalariga hujum
qilishga oʻtdi. 1940 yil Hindixitoyning shim. qismini bosib oldi. Shu yil 27
sentyabrda Olmoniya, Italiya va Yaponiya oʻrtasida "Uchlar pakti" imzolandi.
2-jahon urushida Olmoniya va Italiya ittifoqchisi sifatida qatnashdi.

1941-yil 7 dek.da Yaponiya AQShning PyorlXarbordagi harbiy bazasiga hujum
qilishi bilan 2-jahon urushiga kirdi. 1942 yilYaponiya imperiyasi Buyuk
Britaniya va Fransiyaning Janubiy Sharqiy Osiyodagi koʻplab mustamlakalarini
egallab ulkan hududni oʻz nazoratiga oldi. Ammo 1943 yildan egallagan
hududlarini yoʻqota boshladi. 1945 yil AQSH harbiyhavo kuchlari Yaponiyaning
Hiroshima (6 avg .) va Nagasaki (9 avg .) shahrilariga atom bombasi tashladi.
Sovet hukumati 1945 yil 9 avg .da Yaponiyaga qarshi Manjuriya strategik
operatsiyasini boshladi. 1945 yil 2 sentyabrda Yaponiya soʻzsiz taslim
boʻlganligi toʻgʻrisidagi aktga imzo chekdi va uning hududini ittifoqchilar
nomidan AQSH qoʻshinlari okkupatsiya qildi. 1946—48 yillarda boʻlib oʻtgan Tokio
sud jarayonida asosiy yapon harbiy jinoyatchilari jazoga tortildi.

Qishloq xoʻjaligida hosildorlik boʻyicha dunyoda oldingi oʻrinlardan birida
boʻlib, u yuqori darajada mexanizatsiyalashgan va avtomatlashtirilgan. Iqtisodiy
faol aholining 4,2% q.x.da band. Hududining 12,9% yoki 4,8 mln. gektarida
dehqonchilik qilinadi. Dehqonchilikda asosiy ekin — sholi (2002 yil 11 mln. t
sholi yetishtirilgan). Shuningdek, kartoshka, sabzavot, oz miqdorda bugʻdoy va
dukkakli don ekinlari ekiladi. Mevachilik, bogʻdorchilik, chorbogʻ xoʻjaligi
rivojlangan. Chorvachilikda qoramol, choʻchqa, parranda boqiladi; pillachilik va
baliqchilik rivojlangan. Yaponiyada 3000 dan ortiq baliq ovlash portlari boʻlib,
dunyo boʻyicha ovlanadigan baliq va dengiz jonivorlarining 15% shu portlarga
toʻgʻri keladi.

Ichki yuk aylanmasida avtomobil transportining roli katta (yiliga oʻrtacha 5,5
mlrd. tonna yuk tashiladi). Umumiy va ekspress yoʻllarning uz. 1,2 mln. km, shu
jumladan, 4,4 ming km tezyurar magistrallar. Yaponiyalarning uzunligi 43,7 ming
km. Deyarli 1/2 qismi elektrlashtirilgan. 1964 yildan tezligi soatiga 270 km
gacha yetadigan "Shinkansen" poyezdlari harakati yoʻlga qoʻyilgan. 9 shahardagi
metropolitenning uz. 540 km. Yaponiyada suv osti va yer usti tunnellari va
koʻpriklar koʻp. Dunyoda eng katta Seykan tunneli (53,9 km) Honshu va Hokkaydo
o.larini birlashtiradi. Ichki suv yoʻllarining uz. 1770 km ga yaqin. Dengiz
savdo floti 5473 kemaga ega va uning umumiy tonnaji 40 mln. brutto reg . tonnaga
yetadi. Asosiy portlari — Kobe, Chiba, Yokohama, Nagoya, Osaka, Kavasaki, Tokio,
Hakodate. Tokio, Osaka, Niigata shahri yaqinida xalqaro aeroportlar bor.
Mamlaktda neft quvurlari 400 km dan ziyod, gaz quvurlari 1800 km.

Yaponiya (yap. 日本 Nippon, Nihon, rasmiy. yap. 日本国 Nippon-kóku, Nixon-koku) —
Sharqiy Osiyodaga orol mamlakat. Yaponiya BMT, Katta sakkizlik va OTIHning
aʼzosi hisoblanadi. Ushbu yuqori taraqqiy etgan mamlakat, YaIM hajmiga koʻra
jahonda AQSh va Xitoydan soʻng uchinchi oʻrinni egallaydi.

Yaponiya konstitutsion monarxiya hisoblanadi. Yaponiya konsitutsiyasi 3-may
1947-yilda kuchga kirdi va asosan AQShning okkupatsion kuchlari tomonidan
tuzilgan edi. Yaponiya Konstitutsiyasining to'qqizinchi moddasi mamlakatni urush
olib borish hamda qurolli kuchlarga ega boʻlish huquqidan mahrum etadi. Ammo,
aslida esa, Yaponiya oʻz armiyasiga egadir — Yaponiya mudofaa kuchlari.

Konstitutsiya boʻyicha Yaponiyaning voris imperatori — bu, „mamlakatning va
xalqning birligi timsolidir“. Mamlakatdagi barcha farmoyish va qarorlar
Kabinetning koʻrsatmasiga qarab amalga oshiriladi, va Kabinet ularning
majburiyatini oʻz zimmasiga oladi. Mavjud huquqiy nazariyalarga koʻra,
imperator — natsiyaning ruhoniy yetakchisidir, lekin u mamlakatning boshligʻi
hisoblanmaydi (va shundan kelib chiqqan holda, Yaponiya — deyarli
respublikadir). Lekin ushbu nazariya umum qabul qilinmagandir. 1990 yildan
boshlab Yaponiyaning imperatori boʻlib Akihito hisoblanadi (eraning nomi —
Xeysey).

2007 yil 25 sentabr kuni Sindzo Abening boʻshashi haqidagi daʼvosi qondirildi
hamda butun kabinetning tarqatilganligi eʼlon qilindi. Yangi bosh-vazir etib
Yasuo Fukuda tayinlandi. Sindzo Abe 2006 yilning 26 sentabr kuni bosh-vazir etib
tayinlangan edi, va lavozimdan ketishi haqida 2007 yil 12 sentabr kuni xohish
bildirgan edi. Ketishining asosiy sababi deb, u tomonidan ishlab chiqilgan
terrorizmga qarshi kurash rejasining demokratik partiya tomonidan
qoʻllab-quvvatlamasligida deb koʻrsatgan , ammo, press-konferentsiyadan soʻng
xuruj qilgan asab tarangligi kasalligi, hamda uning gospitalizatsiya
etilganligi, uning ushbu qarorga kelishiga undaganligini tan oldi. Ajdodlar
davomchisi, yaʼni, sobiq TIV vaziri Sintaro Abening oʻgʻli va 1957-1960 yillar
davomida bosh-vazir boʻlgan Nobusuke Kisining nabirasi boʻlmish Abe, avvalroq
LDPning general kotibi oʻrinbosari hamda hukumatning stats-kotibi lavozmini
egallagan edi, va bungacha YaLDPning rahbari hisoblangan Koidzumining oʻrnini
egallagan edi.

Avvalgi bosh-vazir boʻlib Junitiro Koizumi hisoblangan edi (u ham
Liberal-demokratik partiya lideri hisoblanar edi). U, partiyaning navbatdan
tashqaridagi sessiaysida rahbar etib tayinlangandan soʻng hukumatni boshqarishni
2001 yilning aprel oyida boshlagan edi (avvalroq — Pochta vaziri). U toʻrt yil
ichida kabinetda uch marotaba radikal almashishlarni amalga oshirdi. Oxirgi
marotaba ushbu almashishni 2005 yil 31 oktabr kuni amalga oshirdi.

2005 yil 11 sentabr kuni navbatdan tashqari saylovlarda YLDP parlamentdagi 480
ta oʻrindan 296 tasini qoʻlga kiritdi. Koidzumining oʻzi esa, sentabr oyida
YaLDPning rahbari etib qayta saylandi. Koidzumi, 2006 yilning noyabr oyida oʻz
lavozimining muddati tugagandan soʻng, hokimiyatdan ketishini maʼlum etib oʻtgan
edi, lekin bu ancha vaqtliroq sodir boʻlib oʻtdi.

Sud tizimining eng yuqori organi — bu Yaponiya Oliy sudidir, va u, boshqa
mamlakatlardagi konstitutsion sudlar singari baʼzi nokonstitutsion hisoblangan
huquqiy normalarni inkor etish vakolatiga egadir.

Yaponiya Tinch okeanining gʻarbiy qismidagi orollarda joylashgan. Eng katta
orollari: Xokkaydo, Xonsyu, Sikoku, Kyushu.

Tarixan Yaponiya sakkizta regionga boʻlinadi: Hokkaydo, Tohoku, Kanto, Chubu,
Kansay (Kinki), Chugoku, Shikoku va Kyushu. Birgina Hokkaydo prefekturasidan
iborat boʻlgan Hokkaydo regionidan tashqari, har bir region bir nechta
prefekturalarni oʻz ichiga oladi.

Yaponiya 47 ta prefekturalarga boʻlingandir (ISO 3166-2 tartibi boʻyicha
koʻrsatilgan):

Yuqori texnologiyalar (elektronika, robototexnika) kuchli rivojlangan. Bundan
tashqari avtomobilsozlik ham yaxshi rivojlangan. Qishloq ho'jaligi davlat
tomonidan subsidiya etiladi. "Shinkansen" tezyurar temir yoʻl toʻri mavjuddir.

2006 yil koʻrsatkichiga binoan, umumiy elektroenergiya ishlab chiqarishning
30 %i Yaponiya AESlari hissasiga toʻgʻri keldi. Mamlakat yadro yoqilg'isining
60 %ini Avstraliya va Kanadadan oladi. Yaponiya isteʼmol qiladigan uranning
umumiy miqdori 8,7 ming tonnani tashkil etadi.

2005 yil YaIM 1,3 % ga oʻsdi va 4,96 trln dollarni tashkil etdi. (aholi jon
boshiga 38,9 ming dollar).

Eramizning soʻnggi I ming yillikning oxiridan boshlab Yaponiyada adabiyot
nihoyatda tez sur’atlar bilan rovjlana boshladi va u hozirgi kunlargacha yetib
kelgandir (masalan, Yaponiya madhiyasining matni IX-X asrlar bilan belgilanadi).
II ming yillik boshlarida mavjud boʻlgan rassomlik sanʼati va arxitekturasi
hozirgi paytgacha saqlanib qolgan. Yaponiya madaniyatining shakllanishi davrida
unga Xitoy madaniyati, Meydzi Restavratsiyasidan keyin esa — Gʻarbiy Evropa
madaniyati katta taʼsir koʻrsatgan. XX asrlarda esa Yaponiya multiplikatsiya va
komikslar butun jahon koʻlamida muvaffaqiyatlar qozondi.

Yaponiya TIV boshligʻi Taro Aso, hammani lol qoldirgan holda, Xitoy Yaponiya
uchun tahdid oʻchogʻi degan soʻzi bilan chiqish qildi, va u shu bilan birga
shundoq ham tang va chigal boʻlib turgan Xitoy va Yaponiya oʻrtasidagi
munosabatlarni yanada keskinlashtirdi.



https://uz.wikipedia.org/wiki/Moldova

Moldaviya (mold. ro, ), Moldova Respublikasi (mold. ro, ) — Yevropaning
janubi-sharqiy qismidagi davlat. Ukraina va Ruminiya bilan chegaradosh. Maydoni
33 846 km2. Aholisi 3,557,600 kishi (2014). Jahonda aholisi boʻyicha 118 oʻrinni
va hududi boʻyicha 135-oʻrinni egallaydi.

Poytaxti — Kishinyov shahri. Maʼmuriy jihatdan 40 tuman, 21 shahar va 48
shaharchaga boʻlinadi. Davlat tili — moldavancha Moldova konstitutsiyasiga
koʻra; konstitutsiyaviy sudining qaroriga binoan — rumincha.

Musiqasi oʻziga xos milliy folklor asosida shakllangan va qoʻshni xalqlar badiiy
madaniyati bilan hamohang rivojlangan. Xalq qoʻshiqlari, asosan, bir ovozli,
ohanglari xilma-xil. Afsonaviy voqeiy qoʻshiklarda qahramonlik va ozodlik
gʻoyalari aks etgan. Mehnat, marosim, muhabbat, hazil, davra qoʻshiklari bor.
Eng koʻp tarqalgan xalq musiqasi doyna deb ataladi. Jok, moldovenyaska deb
atalgan joʻshqin va oʻynoqi xalq raqslari dunyoga tanilgan. Torli cholgʻulardan
kobza, simbala, tilchali asboblardan d-rimba (vargan), puflab chalinadigan
asboblardan flu-yer va kaval (nay), chimpa, buchum kabilar bor. 19-asrda ilk
kompozitorlar (G. Muzichesku, K. Mikuli, E. Kaudelli, Ch. Porumbesku) ijod qila
boshladilar. Zamonaviy kompozitorlar orasida A. Stircha, G. Nyaga, E. Lazarev,
Ch. Tkach, Ye. Doga, dirijyorlardan T. Gurtovoy, D. Gʻoya, A. Samoile,
xonandalardan T. Cheban, T. Alyoshina, M. Biyeshu va boshqa mashhur. 1955 yil
Kishinyovda M. opera va balet teatri ochilgan, davlat filarmoniyasi (1940)
qoshida simfonik orkestr, "Doyna" xor kapellasi, "Jok", "Leutarlar", "Fluyerash"
kabi ansambllar faoliyat koʻrsatadi. Oʻzbekistonda T. Cheban, M. Biyeshu va
qator ansambllar gastrolda boʻlgan.



https://uz.wikipedia.org/wiki/Afg%CA%BBoniston

Afgʻoniston — Afgʻoniston Islom Davlati — jan.-gʻarbiy Osiyoning eng chekka
sharqiy qismida joylashgan mamlakat. Geografik oʻrniga binoan Oʻrta Sharq
mamlakatlari qatoriga ham kiritiladi. Maydoni 652,2 ming km2. Aholisi 25 mln.
782 ming kishi (2000). Poytaxti — Qobul shahri Afgʻoniston maʼmuriy-hududiy
tuzilishiga koʻra 31 viloyatga boʻlinadi. Eron, Pokiston, Xitoy, Tojikiston,
Turkmaniston, Oʻzbekiston bilan chegaradosh. Afgʻoniston bilan Oʻzbekiston
oʻrtasidagi chegaraning uzunligi — 137 km.

Afgʻoniston hududining 4/5 qismini togʻlar va yassitogʻliklar egallagan.
Shim.-gʻarbida Paropamiz, Safedkoʻh, Bandi Turkiston, shim.-sharqida Hindikush
togʻi tizmalari asosan kenglik boʻylab yoʻnalgan. Markazining asosiy qismini
Hazorajat va Gʻazni-Qandahor yassitogʻliklari egallagan boʻlib, ularga gʻarb. va
jan. tomonlardan boshqa togʻliklarning tizmalari qoʻshilib ketgan (Bandi Bayon,
Chixilabadalon, Zang tizmasi, Koʻhi Xurd, Mazor va boshqa). Mamlakat hududining
jan. va jan.-gʻarbiy qismlari baland tekisliklardan iborat boʻlib, ularda
Registon va Garmsir qumli hamda tosh va gilli Dashti Morgʻo choʻllari
joylashgan. Botiqlarda koʻllar va shoʻrxoklar mavjud (Sabari, Puzak, Gaudi-Zira
va boshqalar). Afgʻonistonning jan.-sharqiy chegarasi boʻylab Sulaymon
togʻlarining gʻarbiy tizmalari choʻzilgan. Afgʻonistonda foydali kazilmalar kam
oʻrganilganiga qaramay, u yerda toshkoʻmir (Ish pushta, Kar kar, Darayi-Soʻf,
Karux va boshqakonlar), tabiiy gaz (Xoʻja gugurtak), temir rudasi (Palangsor),
xrom rudasi (Shadal ketkay), oltin (Argandab, Sanglech, Nuraba), berilliy
(Darayi-Pech, Darayi-Nur), qoʻrgʻoshin-rux (Farinjol, Mirzaka), mis rudasi
(Jigdalay), osh va tosh tuzlari, oltingugurt hamda qimmatbaho tosh konlari
mavjud. Hirot va Bomiyon viloyatlarida maʼdanli suv buloqlari ochilgan.
Afgʻoniston hududining katta qismi quruq subtropik iqlim mintaqasida joylashgan
boʻlib, iqlimi kontinental. Yozi issiq va quruq (iyulning oʻrtacha temperaturasi
tekisliklarda 32—35 °C, togʻlarda 10— 14 °C), kishi iliq, togʻlarda sovuq
(yanvar ning oʻrtacha temperaturasi tekisliklarda 0ye dan 8 °C gacha; — 30 °C
sovuqlar ham kuzatiladi, togʻlarda 0 °C dan past, ayozli kunlar koʻp boʻladi).
Yillik yogʻin miqdori shim. hududlarda 170 – 280 mm, choʻl hududlarida 40 –
50 mm, togʻ yon bagʻirlarida 800 mm gacha boradi. Yirik daryolari — Amudaryo va
uning irmogʻi — Panj hamda Hilmand, Farrohrud, Herirud, Murgʻob va boshqa Qobul
daryosi Hind okeani havzasiga quyiladi. Daryolarning suvlaridan sunʼiy
sugʻorishda hamda elektr energiya hosil qilishda foydalaniladi. Mamlakat
sugʻorma dehqonchilik hududlarida boʻz va toʻq boʻz tuproq hamda sur-koʻngʻir
tuproklar tarqalgan. Katta qismini qumli tuproq egallagan. Asosan choʻl va dasht
oʻsimliklari oʻsadi. Shim.-sharqiy va sharqiy qismlaridagi togʻlarda keng bargli
(2000–2400 m li balandlikda) hamda ignabargli (3300 – 3400 m gacha boʻlgan
balandlikda) oʻrmonlar mavjud. Afgʻonistonda yovvoyi hayvonlardan boʻri,
sirtlon, tulki, qoplon, ayiq, jayron va boshqalar uchraydi.

Afgʻoniston — koʻp millatli mamlakat. Unda turli til guruhiga kiradigan 30 dan
ortiq xalq yashaydi. Aholining deyarli yarmi afgʻon (pushtun) lar (8 mln.dan
ortiq kishi). Tojiklar (4,5 mln.), oʻzbeklar (3 mln.ga yaqin), xazoralar (1,5
mln.dan ortiq), turkmanlar, qirgʻizlar, choraymoqlar, balujlar ham bor.
Oʻzbeklar asosan Juzjon, Balx, Foryob, Qunduz, Taxor, Samangon, Hirot va qisman
Bagʻlon viloyatlarida istiqomat qiladi. Shaharlarda kam joylashgan. Mozori
Sharif, Shibirgʻon, Maymana, Oybak, Toluqon, Qunduz va Toshqoʻrgʻon shahrilarida
aholining koʻpchiligini tashkil etadi. Aholining oʻrtacha zichligi — 1 km2 da
salkam 30 kishi. Davlat tili pushtu va dariyil Aholining 85 % islom dinining
sunniylik va 15 % shialik yoʻnalishlariga mansub. Aholiningʻ 18 % shaharlarda
yashaydi. Yirik shaharlari: Qobul, Mozori Sharif, Qandahor, Hirot, Jalolobod,
Qunduz, Bag`lon.

Hozirgi Afgʻoniston hududida miloddan avvalgi 1-mingʻ yillikda bir qancha mayda
davlatlar boʻlgan. Baqtriya ularning eng kuchlisi edi. Ular uzoq asrlar davomida
Axomaniylar, Salavkiylar, Arab xalifaligi, G`aznaviylar, Moʻgʻullar, Temuriylar,
Boburiylar, Safaviylar hukmronligi ostida boʻlgan. 1747-yilda Ahmadshoh Durroniy
Xuroson, Seiston, Sind, Balujiston, Panjob, Kashmir va Balxni, shuningdek
Amudaryoning soʻl sohilidagi ayrim hududlarni egallab, birinchi bor mustaqil
Afgʻoniston davlatiga asos soldi. Lekin u 1818-yilda bir qator xonliklar (Kobul,
Qandahor, Hirot va Peshovar)ga boʻlinib ketdi. 1825-yilda Kobul hokimi
Doʻstmuhammad afgʻon yerlarini bir butun davlat qilib birlashtirishga harakat
qildi, lekin bunga Angliyaning bosqinchilik urushlari toʻsqinlik qildi (1838 —
42, 1878 — 80 yillardagi urushlar). Angliya Afgʻonistonni oʻz mustamlakasiga
aylantira olmadi, lekin 1879-yilda tashqi siyosat uning nazorati ostiga oʻtdi.
19-asr oxiri — 20 — asr boshlarida Afgʻonistonda markazlashgan davlatni
shakllantirish jarayoni yakunlandi. Birinchi Jahon urushida Afgʻoniston oʻzini
betaraf deb eʼlon qildi. Qulay xalqaro sharoitning vujudga kelishi Afgʻoniston
amiri Omonulloxonga 1919-yil 28-fevralda Afgʻonistonni mustaqil deb eʼlon
qilishga imkon berdi. 1919 — 28 yillarda Omonulloxon mamlakatda qoloqlikni
bartaraf qilish va ishlab chiqarish munosabatlarini rivojlantirishga
yoʻnaltirilgan bir qancha islohotlarni amalga oshirdi. 1923 yilda
Afgʻonistonning birinchi konstitutsiyasi eʼlon qilindi. 1929-yilda Angliya
tomonidan uyushtirilgan isyon natijasida Omonulloxon taxtdan ketdi. Hokimiyatni
muxolifat kuchlari rahbarlaridan biri, Bachai Saqo (amir Habibullo nomi bilan)
egalladi va u barcha islohotlarni bekor qildi. Lekin shu yilning oʻzida Bachai
Saqo hokimiyati agʻdarib tashlandi. Taxtga oʻtirgan Nodirshoh hukumati
mamlakatni jadal rivojlantirish yoʻlini davom ettirdi. 1933-yil taxtga uning
oʻgʻli Muhammad Zohirshoh oʻtirdi. 2 - Jahon urushi davrida Afgʻoniston
betaraflikni saqlab qoldi. Urushdan keyingi yillarda davlat tizimini
demokratlashtirish, mamlakat iqtisodiy taraqqiyotini jadallashtirish uchun
muxolifat harakati kuchaydi (1947, 1950 — 51 yillardagi chiqishlar, 1965 — 66
yil Kobul shahridagi namoyishlar). 1973-yil 17-iyuldagi qon toʻkilmay
oʻtkazilgan davlat toʻntarishi natijasida monarxiya tugatildi va mamlakat
respublika deb eʼlon qilindi. Chuqur islohotlarni oʻtkazishga soʻz bergan
Muhammad Dovud hukumati oʻz vaʼdasini bajarmadi. Mana shunday sharoitda
1978-yilning 27-aprelda yana davlat toʻntarishi amalga oshirildi. Hokimiyatga
Afgʻoniston Xalq demokratik partiyasining rahbari Nurmuhammad Taraqqiy
boshchiligidagi kuchlar keldi va mamlakat Afgʻoniston Demokratik Respublikasi,
1987-yildan Afgʻoniston Respublikasi nomini oldi. N. Taraqqiy hokimiyati salkam
bir yarim yildan keyin H. Amin tomonidan agʻdarildi, uning oʻzi oʻldirildi.
Mamlakatda qirgʻinbarot boshlandi. Lekin H. Amin hokimiyati ham uzoqqa bormadi.
U 1979-yil 27-dekabrda agʻdarildi hamda hokimiyat avval B. Karmal, 1986-yildan
Najibullo rahbarligidagi Afgʻoniston Xalq demokratik partiyasi va Inqilobiy
kengash qoʻliga oʻtdi. 1978-yil aprel toʻntarishidan keyin Afgʻoniston Xalq
demokratik partiyasi mavjud sharoitni hisobga olmasdan amalga oshira boshlagan
islohotlar afgʻonlarning asrlar davomida shakllangan anʼanalari va
urf-odatlariga zid edi. Bu, ayniqsa, yerga egalik qilishda va undan
foydalanishda, taʼlim tizimida hamda ayollarning jamiyatda tutgan oʻrnida yaqqol
koʻzga tashlanar edi. Shuning uchun ham islohotlarning aksariyati xalqqa chuqur
norozilik tugʻdira boshladi. Bu esa mamlakatdagi hamda Pokiston va Erondan
boshpana toptan afgʻon muxolifat kuchlariga qoʻl keldi. Keyinchalik Afgʻoniston
Xalq demokratik partiyasi yuqoridagi xatoliklarini tuzatishga harakat qildi.
Lekin vaqt qoʻldan boy berilgan, mamlakat ichidagi nizolar chuqurlashgan edi.
Mana shunday sharoitda Afgʻoniston hukumatini qoʻllab kelayotgan, shuningdek oʻz
tashqi siyosatini kommunistik mafkurani dunyo boʻylab yoyish orqali taʼsir
doirasini kengaytirish asosida qurgan SSSR qoʻshinlarining 1979-yil 25-dekabrda.
Afgʻoniston ga kiritilishi dunyodagi barcha taraqqiyparvar xalqlar tomonidan
keskin qoralandi. Koʻp yillik urush mamlakatga 20 mlrd. dollar zarar yetkazdi. 1
mln. afgʻon halok boʻldi, 4 mln. kishi chet ellarga bosh olib ketdi. 1989-y,
fevralda sobiq sovet qoʻshinlari Afgʻonistondan olib chiqib ketildi. 1992-yil
aprelda Najibullo hokimiyati agʻdarildi. Islomiy kuchlar hokimiyatni qoʻlga
oldi. Shu yildan mamlakat Afgʻoniston Islom Davlati deb atala boshladi. Sobiq
sovet qoʻshinlari Afgʻonistondan chiqib ketgandan keyin ham mamlakat juda muhtoj
boʻlib turgan siyosiy tinchlik va iqtisodiy qayta qurish davriga oʻta olmadi.
Mamlakatda ichki fuqarolar urushi boshlanib, u sovet bosqinchilaridan koʻra
kattaroq vayronagarchilik olib keldi. „Tolibon“ harakatining oʻzaro kurashga
qoʻshilishi Afgʻonistonda yangi vaziyatni vujudga keltirdi. Bu harakatning
harbiy kuchlari 1994-yil kuzida dastlabki muvaffaqiyatga erishdi. 1996-yil
27-sentabrda ular Kobulni ishgʻol qilib, prezident B. Rabboniy va G. Hikmatyor
hukumati agʻdarib tashlanganini, mamlakatda shariat qonun-qoidalariga asoslangan
„chin islom boshqaruvi“ joriy etilganini bildirdi. B. Rabboniy bilan Hikmatyor
hukumati Mozori Sharifga borib oʻrnashdi. 1996-yil 27-sentabr kuni
Afgʻonistonning sobiq prezidenta M. Najibullo sud qilinmay qatl etildi. 1996-yil
10-oktyabrda mamlakat shimolida toliblarga qarshi koalitsiya tuzildi. Xinjon
shahrida harbiy rahbarlar — Afgʻoniston R. Doʻstum, Afgʻoniston Sh. Masʼud,
Afgʻoniston K. Xaliliy harbiy ittifoq haqida bitam imzoladilar va Oliy mudofaa
kengashi (OMK) tuzdilar. OMK shim.dagi 9 viloyatning oʻziga xos hukumati boʻlib,
uning qarorgohi Mozori Sharif edi. Bu hukumat avvalgi barcha davlat tuzilmalari
ishlay berishini, chet ellardagi diplomatiya va konsullik vakolatxonalari
Afgʻoniston manfaatlarini himoya qilishini maʼlum qildi. 1997-yil iyunida OMK
tarqatilib, uning oʻrniga Afgʻoniston Birlashgan islom najot fronti tuzildi.
Front toliblar bilan muzokara oʻtkazishga tayyor ekanini bildirdi. 1997-yil
oktyabrda „Tolibon“ harakati mamlakatning nomi Afgʻoniston amirligi deb
oʻzgartirilganini rasmiy eʼlon qildi. 1999-yil oxirida toliblar mamlakat
hududining 80 % dan ortigʻini nazorat qilar edi. Toliblar maʼmuriyatini 3
davlat: Pokiston, Saudiya Arabistoni va Birlashgan Arab Amirliklari tan olgan.
Jahon hamjamiyati prezident B. Rabboniy boshchiligidagi Afgʻoniston hokimiyatini
hamon birdan-bir qonuniy hukumat deb tan oladi. BMT da ham B. Rabboniy
hukumatidan vakil qatnashadi. Iqtisodiy raqobatchilik va etnik kelishmovchilik
kabi omillar ham Afgʻonistondagi har xil jamoa va qabilalar oʻrtasidagi
qarama-qarshiliklarni chuqurlashtirdi. Soʻnggi 20 yil ichida boʻlib oʻtgan
voqealar Afgʻonistonda kuch bilan hech nimaga erishib boʻlmasligini, faqat
oʻzaro kelishuv natijasida tinchlikka erishish va mamlakatdagi barcha siyosiy
kuchlarni qanoatlantiruvchi hokimiyat oʻrnatish mumkinligini koʻrsatdi.

Afgʻonistonning yaqin qoʻshnilaridan boʻlmish Oʻzbekiston ana shularni eʼtiborga
olib, Afgʻoniston muammosini tinch bartaraf etishga intilib keldi. Oʻzbekiston
Respublikasi prezidenta I. Karimov 1993-yil BMT Bosh Assambleyasining
48-sessiyasida bu mamlakatdagi chigal ahvolga jahon jamoatchiligining eʼtiborini
qaratdi, 1995-yil 50-sessiyada bu muammoni bartaraf qilish xususidagi
takliflarini bayon etdi. 1997-yil Oʻzbekiston Respublikasi prezidenta
Afgʻonistonga chegaradosh 6 mamlakat hamda AQSH va Rossiya ishtirokida muloqot
oʻtkazish tashabbusi bilan chikdi. Shu tashabbus amalga oshib, „6+2“ guruhi
tashkil etildi. Uning birinchi uchrashuvi oʻsha yil 16-okt. da Nyu-Yorkda
boʻldi. Nihoyat, 1999-yil 19-iyulda Toshkentda shu guruhning navbatdagi
uchrashuvi oʻtkazildi. Unda Eron, Xitoy, Pokiston, Tojikiston, Turkmaniston,
Oʻzbekiston, shuningdek AQSh va Rossiya vakillari qatnashdi, BMT shafelik qildi.
Unda Afgʻonistondagi nizolashayotgan tomonlar: „Tolibon“ harakati va Afgʻoniston
Birlashgan fronti moʻtabar namoyandalari ishtirok etishi katta voqea boʻldi.
Anjuman nihoyasida „Afgʻonistondagi mojaroni tinch yoʻl bilan bartaraf etishning
asosiy tamoyillari toʻgʻrisida“ Toshkent Deklaratsiyasi imzolandi. Deklaratsiya
„Tolibon“ bilan Birlashgan front oʻrtasida va ular b-i „6+2“ guruhi aʼzolari
oʻrtasida bevosita muloqatni yoʻlga qoʻyishga asos boʻldi. BMT Xavfsizlik
Kengashi „6+2“ guruhining Toshkent uchrashuvi yakunlarini yuqori baholadi. Qabul
qilingan Toshkent deklaratsiyasi BMT hujjati maqomini olgan. Afgʻoniston—
1946-yildan BMT aʼzosi. Oʻzbekiston Respublikasi bilan Afgʻoniston oʻrtasida
diplomatiya munosabatlari 1992-yil oktyabrda oʻrnatilgan.

Asosiy siyosiy partiya va tashkilotlari. Afgʻoniston islom jamiyati (Rahbari —
Burhoniddin Rabboniy); Afgʻoniston islom partiyasi (Rahbari — Gulbiddin
Hikmatyor); „Tolibon“ harakati (Rahbari — Mulla Muhammad Umar); Afgʻoniston
Milliy islom harakati (Rahbari — Abdul Rashid Do`stum); Afgʻoniston milliy najot
jabhasi (Rahbari — Sibg`atulloh Mujaddadiy); Afgʻoniston ozodlik islom harakati
(Rahbari — Abdu Rasul Sayyof); Afgʻoniston milliy islom jabhasi (Rahbari — Sayid
Ahmad Giyloniy); Afgʻoniston islom birligi partiyasi (Rahbari — Muhammad
Haliliy). Ammo hozirgi kunda zikr etilgan partayalarning aksariyati Pokiston
hududida joylashgan boʻlib, Afgʻoniston hududida esa „Tolibon“ harakati bilan
Shim. Ittifoq qolgan. Shim. Ittifoq tarkibiga „Afgʻoniston islom jamiyati“,
„Afgʻoniston islom birligi partiyasi“, „Afgʻoniston ozodlik ittifoqi harakati
partiyasi“, „Afgʻoniston milliy islom harakati“ siyosiy partiyalari va ularga
qarashli kuchlar kirgan.

Afgʻoniston — Agrar mamlakat. Uning xoʻjaligi koʻp ukladli. Mamlakatning shim.
viloyatlarida, Kobul atroflarida hamda Qandahor va Hirot viloyatlarida
kapitalistik ishlab chiqarish munosabatlari bir oz rivojlangan. Afgʻoniston
iqtisodiy jihatdan dunyoda eng qoloq va kambagʻal mamlakatlarning biridir. Yalpi
milliy mahsulotning 4/5 qismi qishloq xoʻjaligida yaratiladi. Afgʻoniston
iqtisodiyotining asosini sugʻorma dehqonchilik va yaylov chorvachiligi tashkil
etadi. Sugʻorma dehqonchilik Qunduz, Ko`kcha, Balx, Daryoyi-Safed, Murg`ob
daryolarining vodiylarida rivojlangan boʻlib, u yerlarda bugʻdoy, arpa, sholi,
joʻxori, paxta, kunjut, qand lavlagi yetishtiriladi. Nangarhar viloyatida sholi,
joʻxori bilan bir qatorda shakarqamish, sitrus mevalari ham yetishtiriladi. Bogʻ
va tokzorlarning asosiy qismi Qobul, Hirot, Argandab hamda shim. va gʻarbiy
viloyatlardagi daryo vodiylariga toʻgʻri keladi. Sabzavotchilik va polizchilik
keng tarqalgan. Mamlakatda qishloq xoʻjaligiga yaroqli 17 mln. gektar yer
boʻlib, uning 8 mln. gektari haydaladigan yerlardir. Sugorma yerlar 2,5 mln.
gektarni tashkil etadi. Gʻallaning yalpi hosili 4 — 5 mln. tonna boʻlib, uning
deyarli yarmi bugʻdoy, 1/6 qismi — arpa. Paxta (yiliga 200 ming t), sabzavot va
poliz ekinlari (yiliga 200 ming t), uzum (yiliga 500 ming t), meva, zaytun
(yiliga 150 ming t) yetishtiriladi. Chorvachilikda qoʻychilik asosiy oʻrin
egallaydi. Qoʻylarning 1/4 qismi qorakoʻl qoʻylaridan iborat. Echkichilik,
yilqichilik, tuyachilik ham rivojlangan. Parrandachilik xam mavjud. Sugorma
dehqonchilik hududlarida pillachilik rivojlangan. Mamlakatda 3 mln.ga yaqin
kishi koʻchmanchilik bilan turmush kechiradi.

Temir yoʻl transporti rivojlanmagan (bundan uzunligi 11 km boʻlgan
Kushka-Torgundi temir yoʻl istisno). Asosiy transport turi —avtomobil
transporta. Avtomobil yoʻllarining umumiy uzunligi 20 ming km boʻlib, uning 3
ming km asfaltlangan. Transport vositasi sifatida ot-eshak hamda tuyalardan keng
foydalaniladi. Kobul va Qandahor shaharlarida xalqaro aeroportlar mavjud. Pul
birligi — Afg`oni.

Afgʻoniston adabiyotining rivojida pushtu va fors-kobuliy tilidagi xalq ogʻzaki
ijodining taʼsiri katta. 10 — 15 — asrlar mumtoz adabiyotining namoyandalari
Rudakiy, Firdavsiy, Saʼdiy va boshqa shoirlar ijodiyotini Eron, A, Tojikiston
xalqlari oʻzlarining umumiy adabiy merosi deb hisoblaydilar. 15-asrda yashab
ijod etgan Boyazid Ansoriy saj (qofiyali nasr) uslubidagi asarlarida
diniy-falsafiy, ijtimoiy fikrlarini bayon etdi. Uning izdoshlari, „ravshaniy
shoirlar“ nomi bilan mashhur boʻlgan Davlat Lohoniy, Mulla Arzoniy, Mirzaxon
Ansoriylar 17-asrda Afgʻoniston adabiyotida ijtimoiy va demokratik mayllarni
targʻib qildilar. 17 — 18-asrlarda Xushholxon Hattak, Abdurahmon Rahmonbobo,
Abdulhamid, Abdulqodirxon Hattak, Kozimxon Shaydo, Pirmuhammad Kokar, Ahmadshoh
Durroniy kabi zabardast shoirlar yetishib chiqdi va Afgʻoniston adabiyoti
rivojida sermahsul davr boshlandi. Afgʻoniston adabiyotaga fors-tojik va oʻzbek
adiblaridan Umar Xayyom, Hofiz, Jomiy, Xisrav Dehlaviy, Alisher Navoiy, Bedil
ijodi barakali taʼsir oʻtkazdi. 19-asrda afgʻonlarning ingliz bosqinchilariga
qarshi qahramonona kurashi Hyp Sohib, Nuriddin, Hamid Kashmiriy kabi yozuvchilar
ijodida aks ettirildi. Mahmud Tarziy 20-asr boshlarida taniqli maʼrifatparvar
boʻlgan. Oʻsha paytda Solih Muhammad, Gʻulom Muhiddin Afgʻoniy va boshqa muhim
ijtimoiy muammolar xaqida yozdilar. 19-asr oxiri — 20-asr boshlarida Peshovarda
nasrchilik rivojlana boshladi. Mavlaviy Axmad afgʻon adabiyotida
hikoyanavislikka asos solganlardan biri boʻladi. U pushtu tilida „Odamxon va
Durxoniy“ ertagi asosida qissa va „Afgʻon ganjinasi“ hikoyalar toʻplamini yezdi.
Ahmadshoh Rizvoniy sheʼr va hikoyalar ijod etdi. Afgʻoniston mustaqillika
erishgach (1919), adabiyotda maʼrifatparvarlik mavzui ustun boʻldi,
vatanparvarlik ruhidagi asarlar dunyoga keldi. Turli adabiy uslub va
yoʻnalishlar bir-biri bilan qoʻshila bordi. 1937-yilda Kobuldagi „Anjumane
adabiy“, Qandahordagi „Pushtu“ jamiyatlari birlashuvi natijasida „Pashtu tolina“
(Afgʻon akademiyasi) tashkil topdi. Akademiya olimlari pushtu tilidagi adabiyot
va sanʼatni rivojlantirish bilan shugʻullandilar. Ikkinchi jahon urushidan keyin
tuzilgan „Bedor yoshlar“ tashkiloti aʼzolari matbuotda va adabiy asarlarda
jamiyatda jiddiy oʻzgarishlar qilish va mamlakatni ogʻir iqtisodiy ahvoldan
qugkarish talablarini ilgari surdilar. Aning mashhur yozuvchilari: Abdurauf
Benavo, Gul Pocho Ulfat, Nurmuhammad Taraqqiy, Gʻulom Hasan Sofiy, Qiyomiddin
Xodim, Sadikulla Rishgin, Abdulhaq Betob, Xalilulla Xaliliyil

Afgʻoniston hududida miloddan avvalgi 4 — 3 ming yillarda barpo etilgan Mundigak
manzilgohi qoldiqlari saqlanib qolgan. Yunon-Baqtriya podshohligi davri
meʼmorligi va sanʼatida ellinizm taʼsiri seziladi. Baqtra yaqinida, Bomiyon
daryosi vodiysida 1 — 8- asrlarga mansub budda ibodatxonalari, ehrom va
haykallari saqlanib qolgan. Bomiyon majmuining eng eʼtiborli qismi Buddaning
qoyaga ishlangan bahaybat haykalidir. Bu davrda zargarlik, shisha va metalldan
badiiy buyumlar yasash ham rivojlandi. Afgʻoniston oʻrta asrlar meʼmorligi va
sanʼatida Eron hamda Turkiston meʼmorligi va sanʼati bilan oʻxshashligi koʻp.
Gʻaznaviylar davri (977— 1186) dagi mahobatli binolarda ayvonlar, peshtoqlar
paydo boʻldi. Istyohkom shaharlar, hashamatli saroylar, masjidlar, makbaralar
qurildi. 12-asr meʼmoriy obidalaridan Gʻazna atrofidagi minoralar alohida
ahamiyatga ega. Jom yaqinidagi minoraning ulugʻvorligi, mutanosibligi, undagi
nafis naqshni meʼmorlik durdonasi desa boʻladi. Temuriylar hukmronligi davrida
qurilish ishlari avj oldi. Shaharlar qurish doirasining kengligi, binolarning
dabdabali shakllari, ularning bezaqdorligi — bu davr meʼmorligi va sanʼatining
asosiy xususiyatidir. Hirotda katta qurilish ishlari olib borildi. Jome masjidi
tiklandi, shahar atrofida bogʻlar, saroylar qurildi. Masjid, Madrasa, maqbara,
minora va boshqalardan iborat kurkam Musallo majmuasi tashkil topdi. Balxdagi
Xoʻja Abu Nasr Porso maq-barasi (15-asr) mashhur. 11 — 15-asrlarda amaliy-badiiy
bezak sanʼati ravnaq toddi. Metall, yogʻoch oʻymakorligi, kulolchilik, gilam
toʻqish keng rivojlandi. Hirot, Qandahorda ishlangan patnis, latan, koʻza,
shamdon, qalamdon, qurol-aslaxa, egar-jabduklar kurkam va nafis. Hirotning
gilamlari oʻzining koʻp rangli geometrik va oʻsimliksimon naqshlari bilan
mashhur. Bu yerda miniatyura sanʼati juda rivojlandi. Shoxrux va uning oʻgʻli
Boysungʻur homiyligidagi kutubxonada Firdavsiyning „Shohnoma“, Nizomiyning
„Xamsa“, Saʼdiyning „Boʻston“ kabi mumtoz asarlarini Turkiston va Erondan
keltirilgan xattotlar koʻchirdi, musavvirlar bezadi. Hirot miniatyura maktabi
rasmlari koʻrkamligi, nafisligi, rangdorligi va mohirona tuzilgan kompozitsion
qurilishi bilan ajralib turadi. Hirotda Mirak Naqqosh (Behzodning ustozi),
Behzod kabi mashhur musavvirlar ijod qildilar. 16- asr obidalari orasida Bobur
maqbarasi diqqatga sazovor. 18- asr obidalaridan Ahmadshoh Durroniy maqbarasi
mashhur. Milliy sanʼatning rivojlanishida 1921 yilda Kobulda tashkil etilgan
tasviriy, amaliy sanʼat va hunar maktabi katta rol oʻynadi. Abdulgʻofur Breshna
va uning shogirdlari, Gʻavsiddin, Xayr Muxammad, Vafo va boshqa ijodida manzara,
maxalliy ozodlik kurashi tarixidan olingan voqealar, xalq hayotini koʻrsatuvchi
lavhalar katta oʻrin egallaydi. Portretchi rassom Humoyun E`timodiy ijodida
koʻproq oʻrta asr miniatyurachiligi oʻrin olgan. Afgʻon xalqi amaliy sanʼatining
anʼanalari xam saqlanib kelmoqda.

Afgʻoniston musiqasi rang-barang taronalarga boyil Xalq musiqasida bir ovozli,
bayt qoʻshiqlar keng tarqalgan; chorbayt, gʻazal kabi anʼanaviy va yangi
shakldagi janrlar mavjud. Afgʻon va qashqar ruboblari, dilrabo, dilnavoz va
tanbur kabi torli sozlar koʻp. Sanʼat arboblaridan — sozanda-xonanda Usto Gʻulom
Husayn va Usto Mamad Umar, shoir, xonanda-bastakor Hofizulla Hiyol va Jamil
Zalond, Salim Sarmast va Faqir Nangolay kabi bastakor-mehtarlar, Xadicha Parvin,
Hamida Ruxshona, Qubra Jilo, Abduraim Sarbon, Abduvahob Mamadiy, Sora Zalond
singari xonandalarning nomi koʻp mamlakatlarda maʼlum. 1965 yil mamlakatda
birinchi musiqa maktabi ochildi. Kobuldagi Akademiya birinchi afgʻon qoʻshiqlari
toʻplami („Pashtani san-diri“)ni nashr etdi. Oʻzbekiston sanʼatkorlari
Afgʻonistonda, afgʻon artistlari (Usto Gʻulom Husayn, Hofizulla Hiyol)
Oʻzbekistonda koʻp marta gastrollarda boʻlishgan. Mamlakatning taniqli
musiqachilari orasida Qosim Afgʻon, Muhammadin Zayxeya va boshqa bor. Abduhakim
Qayumov.



https://uz.wikipedia.org/wiki/BMT

Birlashgan millatlar tashkiloti (BMT) — yer yuzida tinchlikni mustahkamlash va
xavfsizlikni taʼminlash, davlatlarning o‘zaro hamkorligini rivojlantirish
maqsadida tashkil etilgan xalqaro tashkilot. 1945 yilda tuzilgan. BMTni barpo
etish haqidagi qaror SSSR, AQSH, Angliya va Xitoy tashqi ishlar vazirlarining
Moskvadagi kengashida 1943 yilda, Ustavi esa SanFransisko konferensiyasida 1945
yilda qabul kilindi. BMT Ustaviga dastlab 51 davlat imzo chekkan, 2000 yilda esa
ular soni 189 ga yetdi. BMTning doimiy ish o‘rni (shtab kvartirasi) — NyuYork.
BMT Ustavida ko‘rsatilganidek, u xalqaro tinchlik va xavfsizlikni saqlash,
xalqlarning teng huqukdi bo‘lishi va o‘z takdirini o‘zi belgilashi qoidasiga
amal qilib, millatlar o‘rtasida do‘stlik munosabatlarini rivojlantirishni,
iktisodiy, ijtimoiy, madaniy muammolarni hal etishda xalqlar o‘rtasida hamkorlik
bo‘lishini taʼminlashni ko‘zda tutib, shu umumiy maqsadlarga erishishda
millatlar harakatini uyg‘unlashtirib turadigan markaz hisoblanadi.

O‘zbekiston Respublikasi BMTning teng huquqli aʼzosi sifatida bu eng nufuzli
xalqaro tashkilotning maqsad va qoidalariga qatʼiy amal qilmoqda.

Birlashgan Millatlar Tashkiloti 1945-yil 24-oktabrda, xalqaro hamkorlikni
rivojlantirish va yalpi xavfsizlikni mustahkamlash tufayli tinchlikni barqaror
etish jurʼati bilan toʻlib-toshgan 51 mamlakat tomonidan tashkil etildi. Bugungi
kunda 185 mamlakat, yaʼni dunyoning qariyb barcha mamlakatlari Birlashgan
Millatlar Tashkilotining aʼzolaridir. Birlashgan Millatlar Tashkilotining aʼzosi
boʻlgan davlat xalqaro munosabatlarning asosiy tamoyillari aks etgan, xalqqaro
shartnomalardan iborat boʻlgan Birlashgan Millatlar Tashkilotining Nizomida
bayon etilgan majburiyatlarni qabul etadi. Nizomga binoan, Birlashgan Millatlar
Tashkiloti toʻrtta asosiy maqsadga amal qiladi: xalqaro tinchlik va xavfsizlikni
taʼminlashga koʻmaklashish, millatlar oʻrtasida doʻstona aloqalarni
rivojlantirish, xalqaro muammolarni hal etishda va inson huquqlarini
hurmatlashni ragʻbatlantirishda, xalqaro hamkorlikni barqaror etish hamda ushbu
umumiy maqsadlarga erishishda millatlar saʼy-harakatlari, kelishuvlari uchun
markaziy rolni oʻynash.

Afgʻonistonda Birlashgan Millatlar Tashkilotining maxsus missiyasi 1993-yildan
buyon faoliyat koʻrsatmoqda. Uning vazifasi milliy yarash va uzoq davom etgan
fuqarolar urushi natijasida izdan chiqqan xoʻjalikni tiklashga yordam berishdan
iboratdir. Biroq, Bosh kotib va uning maxsus vakillarining qatʼiy diplomatik
saʼy-harakatlariga qaramasdan mamlakatda juda katta insonparvarlik xarajatlarini
talab qilayotgan harbiy harakatlar davom etmoqda, bu - Birlashgan Millatlar
Tashkilotining afgʻon xalqiga yordam koʻrsatish tizimi faoliyatiga jiddiy taʼsir
koʻrsatyapti.

Sharqiy Timorda BMT yordamida Indoneziya va Portugaliya oʻrtasida oʻtkazilgan,
mazkur xududning maqomi borasida butunjaxon referendumi uchun yoʻl ochgan
muzoqaralar 1999-yili may oyida yakunlanadi. Shu muzokaralarga binoan BMT
missiyasi ovoz beruvchilarni roʻyxatga olish ishini kuzatib bordi va
1999-yilning avgustidagi bu referendumda Sharqiy Timor aholisining 78 foizi
Indoneziyadan mustaqil boʻlish uchun ovoz berdi. Referendum yakunlari eʼlon
qilinganda mustaqillikka qarshi turgan militsiya Sharqiy Timorning 200 ming
aholisini oʻz uylarini tashlab ketish uchun majburlashga harakat qildi.
1999-yilning sentabr oyida Xavfsizlik kengashi tartib oʻrnatishga yordam bergan
xalqaro xavfsizlik kuchlarini junatish uchun qaror qabul qildi. BMTning muvaqqat
maʼmuriyati xalqaro kuchlarni almashtirdi va ayni paytda Sharqiy Timorda
mustaqillikni amalga oshirish jaroyonini kuzatib bormoqda.



https://uz.wikipedia.org/wiki/Qirg%CA%BBiziston

Qirgʻiziston (Qirgʻizcha. Kirgizstan — Ruscha. Kirgizstan), Qirgʻiz Respublikasi
(Qirgʻizcha. Kirgiz Respublikasi — Ruscha. Kirgizskaya Respublika) — Oʻrta
Osiyoning shimoli-sharqida joylashgan davlat. Poytaxti — Bishkek shahri.
Qirgʻiziston BMTning aʼzosidir. Mamlakat shimolida Qozogʻiston, gʻarbida
Oʻzbekiston, janubi-gʻarbida Tojikiston va janubi-sharqida Xitoy Xalq
Respublikasi joylashgan. Qirgʻiziston aholisi bugungi kunda 6 million kishidan
ortiq. Uning 72,6 % qirgʻizlar, 14,34 % oʻzbeklar, 10,65 % ruslar va 8,31 %
boshqa turli millat vakillari tashkil qiladi. Umuman mamlakatda 80 dan oshiq
millat va elat vakillari istiqomat qiladilar.

SSSR davlati inqirozga uchragandan soʻng, deyarli barcha ittifoqdosh mamlakatlar
oʻz mustaqilligini qoʻlga kiritdi ular orasida Qirgʻiz SSR (rus. Киргизская ССР,
qirgʻ. Кыргыз ССР) ham bor edi. Sovet davrida Qirgʻiziston nomi faqat rus tilida
(rus. Киргизия) nomlanar edi, keyinchalik milliy tilda nomlana boshlandi.
(qirgʻ. «Кыргызстан» yoki Кыргыз Республикасы) .

Qirg‘iziston — suveren, unitar, demokratik respublika. Amaldagi konstitutsiyasi
1993 yil 5 mayda qabul qilingan; 1996, 1998, 2001 va 2003 yillarda oʻzgartishlar
kiritilgan. davlat boshligʻi — prezident (2005 yildan Kurmanbek Boqiyev). U
umumiy teng, toʻgʻri yashirin ovoz berish yoʻli bilan 5 yil muddatga saylanadi.
Bir shaxs ketma-ket ikki martadan ortiq prezident etib saylanishi mumkin emas.
Qonun chiqaruvchi hokimiyatni parlament — Jokorgu Kenesh, ijrochi hokimiyatni
bosh vazir boshchiligidagi hukumat amalga oshiradi.

16-asrning 1-yarmida qirgʻizlar oyratlar bosqiniga qarshi uzoq muddat kurash
olib borganlar. 17—18-asr boshlarida Sharqiy Turkistonning siyosiy hayotida
qirgʻizlarning ishtiroki kuchaygan. 18a. oxiri —19-asr boshlarida qirgʻizlar
Rossiyadan panoh izlay boshladilar. Bunga ularni murakkab tashqi siyosiy
vaziyat, ichki ahvolning turgʻun emasligi va oʻzaro savdo-sotiqdan manfaatdorlik
majbur qilgan. 1814 yil va 1824 yil larda Issiqkoʻl qirgʻizlari delegatsiyasi
Rossiyaning Gʻarbiy Sibirdagi maʼmurlari huzuriga borishgan. 19-asrning
1-choragida Qoʻqon xonligi qoʻshinlarining qirgʻizlar ustiga harbiy yurishlari
rus-qirgʻiz munosabatlarini toʻxtatgan. Qirgʻizlar Qoʻqon xonligi tarkibiga
kirishgan. Bu davrda qoʻqonliklar tomonidan Pishpak (hozirgi Bishkek), Toʻqmoq,
Darautqoʻrgʻon va boshqa qalʼalar qurilgan. 19-asr ning 60—70 yillarida butun Q.
Rossiya imperiyasi tarkibiga qoʻshib olindi; avval Turkiston viloyati (1865—67),
soʻng Turkiston general-gubernatorligi (1867—1917) tarkibida boʻldi. 1917 yil
noyabr — 1918 yil iyunda sovet hokimiyati oʻrnatildi. 1918 yil apr.da q. yangi
tuzilgan Turkiston ASSR tarkibiga kirdi. 1921—22 yillarda yer-suv islohoti
oʻtkazildi. 1924 yil Oʻrta Osiyoda milliy davlat chegaralanishi oʻtkazilishi
natijasida 1924 yil 14 okt.da RSFSR tarkibida Qora-qirgʻiz muxtor viloyati
tashkil etildi. 1925 yil 25 mayda Qoraqirgʻiz muxtor viloyati Qirgʻiz muxtor
viloyatiga, 1926 yil 1 fevral

Asosiy siyosiy partiya va kasaba uyushma birlashmalari. Q. agrar partiyasi, 1933
yil tashkil etilgan; Q. agrarmehnat partiyasi, 1994 yil asos solingan;
„Ar-Namis“ („Or-Nomus“) partiyasi, 1999 yil tuzilgan; Q. xotin-qizlari
demokratik partiyasi, 1994 yil taʼsis etilgan; q. demokratik harakati, 1993 y.
tashkil etilgan; Q. Kommunistik partiyasi, 1999 yil asos solingan; „Mamlakatim“
harakati partiyasi, 1998 yil tashkil etilgan; „Manas-el“ („Manas xalqi“)
maʼnaviy tiklanish partiyasi, 1998 yiltuzilgan; Q. kommunistlari partiyasi, 1992
yil asos solingan; „Erkin Qirgʻiziston“ progressiv-demokratik partiyasi, 1991
yil tuzilgan; „Ata-Meken“ („Vatan“) sotsialistik partiyasi, 1992 yil taʼsis
etilgan. Q.kasaba uyushmalari federatsiyasi, 1925 yil tuzilgan.

Transportining asosiy turi — avtomobiltransporti. Avtomobil yoʻllarining umumiy
uz. 28 ming km (19 ming km umumiy foydalanish yoʻllari). Transport yoʻlilar
uzunligi 417 km (2002). Issiqkoʻlda muntazam kema qatnaydi. Ichki suv yoʻllari
uz. 460 km. „Kirgizstai aba joddoru“, „Itek Eyr“, „Altin Eyr“ milliy aviatsiya
kompaniyalari samolyotlari dunyoning bir qancha mamlakatlariga uchadi. q.
hududidan Buxoro —Toshkent—Bishkek — Olmaota gaz quvuri oʻtgan;
Maylisoy—Jalolobod—Oʻsh gaz quvuri mavjud.

Maorifi, ilmiy va madaniymaʼrifiy muassasalari. 19-asrning 2-yarmida Q. hududida
diniy maktablar — maktabxona va madrasalar boʻlgan. q. Rossiyaga qoʻshib
olingach, dastlabki rus boshlangʻich maktablari, 19-a.ning 80-yillarida
rus-tuzem maktablari ochildi. 1911 yil xotin-qizlar progimnaziyasi, 1912 yil
erlar gimnaziyasi tashkil etildi; bu gimnaziya 1917 yilgacha Q. hududidagi
yagona oʻrta oʻquv yurti boʻlgan. 1923 yil Q.dagi 327 maktabda 20 mingdan ortiq
oʻquvchi oʻqigan. Q.da 2002 yilda 2056 umumiy oʻrta taʼlim maktabida 1168,1 ming
, 113 gimnaziyada 72,2 ming , 50 litseyda 18,2 ming , 75 oʻrta hunar oʻquv
yurtida 31178 oʻquvchi, 49 oliy oʻquv yurti (jumladan, 16 nodavlat oliy oʻquv
yurti)da 214173 talaba taʼlim oldi. Yirik oliy oʻquv yurtlari: Qirgich milliy
universiteti, gumanitar universitet, ped. universiteti, tibbiyot akademiyasi,
politexnika, sanʼat, qishloq xoʻjaligi insti-tutlari (hammasi Bishkek
shahrida).institutlar Qirgʻiziston milliy Fanlar akademiyasi institut va
muassasalarida, 15 universitet va boshqa oliy oʻquv yurtlari, tarmoq vazirlik va
muassasalarning i.t. institutlarida olib boriladi. 2002 yil respublikada 4623
ilmiy xodim (ilmiy pedagog kadrlar bilan birgalikda), jumladan, 345 fan d-ri va
1051 fan nomzodi i.t.lar olib bordi. 2002 yil mamlakatda 1035 kutubxona (19 mln.
790 ming asar) faoliyat koʻrsatdi. Ularning eng yirigi — Milliy kutubxona (900
mingdan ziyod asar)dir. yirik muzeylari: Oʻlkashunoslik davlat muzeyi, Tasviriy
sanʼat milliy muzeyi, Tarix muzeyi.

Rahmonberdi Madazimov (1875—1933) — Qirgʻiziston teatr harakatining asoschisi,
Bobur nomli Oʻsh Davlat akademik oʻzbek musiqali drama teatrining birinchi
asoschisi, tashkilotchisi va badiiy rahbari, yozuvchi.

1914 yili Rahmonberdi Madazimov rahbarligida Oʻsh shahrida rus-tuzem maktabi
oʻqituvchilari bilan birgalikda teatr toʻgaragi tashkil etilgan.

1918 yili Mirzo Rahmonberdi hoji Muhammadaʼzim aʼlam oʻgʻli (Madazimov)
rahbarligida Ibrohim Musaboyev, Beknazar Nazarov, Joʻraxon Zaynobiddinov,
Nazirxon Kamolov, A.Saidov, A.Eshonxonov, Abduqodir Isxoqov, Isroiljon Ismoilov,
Jalil Sobitovlar bilan birga Qirgʻizistonda birinchi boʻlib musulmon
aktyorlardan iborat Turkiston fronti harbiy kengashi qoshidagi konsert brigadasi
negizida Oʻshda xavaskor teatr toʻgaragini tuzgan. Rahmonberdi Madazimov
Qirgʻizistondagi mahalliy musulmon teatr harakatining birinchi asoschisi va
Oʻshdagi oʻzbek teatrining birinchi badiiy rahbari va asoschisi boʻlgan. 1919
yili teatr toʻgaragi teatr drama truppasiga aylantirilgan. Ushbu truppa
Qirgʻizistonning janubida nafaqat teatr sanʼatini, balkim professional musiqa
sanʼatining rivojlanishiga ham yuksak hissa qoʻshgan. Chunki truppaning
repertuarida drama asarlaridan tashqari, koʻplab konsert dasturlari namoyish
etilardi, shuningdek musiqali spektakllar qoʻyilardi, bu professional
musiqachilar yetishib chiqishiga aloxida bosqich boʻldi. Teatr truppasi Bobur
nomli Oʻsh Davlat akademik oʻzbek musiqali drama teatriini tuzishga asos
boʻlgan.

Ushbu teatr Toshkentdagi Hamza nomli Oʻzbek milliy akademik drama teatridan
keyin Markaziy Osiyodagi eng keksa teatrdir.

1918 yili Oʻshda oʻzbek musiqali drama teatri va Qorakoʻlda havaskorlik xalq
teatri tashkil etildi. 1920 yil Pishpek, Qorakoʻl va Norin uyezdlarida faqat
havaskorlik teatrlari ishladi. Professional teatr 1920-yillarda vujudga keldi.
1926 yilda Musiqali drama studiyasi tashkil etildi. 1930 yil u professional
drama teatriga aylantirildi, 1936 yildan musiqali drama teatri deb nomlandi;
1942 yildan Qirgʻiz opera va balet teatri. Qirgʻiz tilida dramatik spektakllar
Yosh tomoshabinlar teatri sahnasida qoʻyildi (u 1936 yil tashkil qilinib, 1941
yilgacha ishlagan). 1941 yil Frunze (hozirgi Bishkek)da Qirgʻiz drama teatri
truppasi tuzildi. 1960- yillarda qirgʻiz xalqining hayoti aks ettirilgan
koʻpgina spektakllar yaratildi („Otaning qismati“, B.Jaqiyev; „Qichan“,
Sh.Beyshenaliyev; „Yangi kelin“, M.Toʻyboyev; „Yuzma-yuz“, „Momo yer“, ikkalasi
ham Ch.Aytmatov qissalari asosida). Q.dagi teatrlarda qirgʻiz va jahon
dramaturgiyasining eng yaxshi namunalari asosida koʻptina spektakllar namoyish
etildi. Mamlakatda 15 professional teatr, jumladan, Bishkek shahrida qirgiz
akademik drama teatri, Rus drama teatri, qirgʻiz drama teatri (1972-1974), Norin
shahrida Tyanshan musiqali drama teatri, Bishkekda qoʻgʻirchoq teatri (1938) va
boshqa ishlaydi. Teatr sanʼati ustalaridan R.Madazimov, D.Kuyukova,
B.Kidikeyeva, M.Risqulov, J.Rahmonov, S.Balqibekova, S.Jamanov, A.Jonqoʻrozova,
Oʻ.Rahmonov, S.Kumushaliyeva, A.Quttiboyeva b. mashhur.

Qirgizistonning asosiy koʻllari Issiqkoʻl Chatirkoʻl, Soʻnkoʻl va Sarichelek
koʻllaridir.

Qirgʻizston halqining koʻpshiligi musulmonlar. Nasroniy diniga eʼtiqod
qiluvchilar ham bor. Ular asosan: provoslav, katolik, va protestantlar
(lyuteranlar, baptistlar, adventistlar)



https://uz.wikipedia.org/wiki/Jahon_tarixi

Jahon tarixi deganda odamzod tarixi tushunilib, paleolit erasidan boshlangan
tarix nazarda tutiladi. Oʻz ichiga geologik tarix va odamlargacha biologik
eralarni oluvchi Yer sayyorasi tarixidan farq qilib, jahon tarixi odamlarga
aloqador arxeologik va yozma manbalarni oʻrganadi. Qadimgi yozma tarix yozuv
ixtiro etilishidan boshlanadi. Biroq tamaddun ildizlari yozuv ixtirosigacha
davrlarga borib taqaladi. Ibtidoiy jamiyat paleolit (tosh) davrida boshlanib,
neolit (yangi tosh) va Barakatli Hilol (EA 8000—5000) davrlaridagi ziroat
inqilobi bilan davom etadi. Neolit inqilobi oʻsimlik va hayvonlarni tizimli
xonakilashtirish bilan xarakterlanib, insoniyat tarixiga katta oʻzgarish olib
kirgan.

Ziroat rivoji bilan odamlar koʻchmanchilikdan oʻtroq turmush tarziga oʻta
boshlashgan. Bunda koʻchmanchilik umuman yoʻqolib ketmagan, balki oʻsimliklari
kam mintaqalarda tarqoq yashovchi jamiyatlarda saqlanib qolgan; lekin nisbatan
xavfsizlik va dehqonchilik tufayli koʻpaygan unumdorlik transport vositalarining
rivojlanishi bilan birgalikda odamlarga keng koʻlamli tarqalish imkonini berdi.

Dehqonchilik rivojlangani sari gʻallachilik murakkablashib bordi va oziq-ovqatni
oʻsish davrlari orasida saqlash uchun mehnat taqsimlanishiga turtki boʻldi.
Mehnat taqsimoti keyinchalik boʻsh vaqti koʻp yuqori sinf paydo boʻlishiga va
shaharlar kelib chiqishiga olib keldi. Odam jamiyatlari murakkablashishi yozuv
va hisob-kitob tizimlarining paydo boʻlishini muqarrar qildi. Aksariyat
shaharlar koʻl va daryolar yoqasida yuzaga keldi. EA 3000-yillarga kelib
Mesopotamiyada, qadimgi Misrdagi Nil yoqasida va Ind daryosi atroflarida ilk
koʻzga koʻringan va taraqqiy etgan manzilgohlar paydo boʻla boshladi. Oʻxshash
tamaddunlar ehtimol Xitoydagi katta daryolar atrofida ham mavjud boʻlgan, biroq
bu mintaqada oʻsha davrga oid katta shaharlar qurilganini tasdiqlovchi
arxeologik dalillar nisbatan ishonchsiz.

Koʻhna Dunyo (qisman Yevropa, shuningdek Yaqin Sharq va Shimoliy Afrika) tarixi
odatda quyidagilarga ajratiladi: antik davr (476-yilgacha); Oʻrta Asrlar
(5-asrdan 15-asrgacha), jumladan Islom oltin davri (750–1258) va Uygʻonish davri
(1300-yillardan); Yangi davr (15-asrdan 18-asrgacha), jumladan Oqartuv davri;
Eng yangi davr (Sanoat inqilobidan bugungacha). Gʻarb tarixida 476-yildagi Rim
imperiyasi qulashi antik davrni yakunlab, oʻrta asrlarni boshlagan, deb
hisoblansa, Sharqiy Yevropa mamlakatlarida bu davr Vizantiya imperiyasi bilan
bogʻlanadi. 15-asr oʻrtalarida Johannes Gutenberg ixtiro etgan matbaa kitob
tarqatish va aloqada inqilob yaratib, oʻrta asrlarni tugatishga va ilmiy
inqilobni boshlashga yordam berdi. 18-asr oxiriga kelib Yevropada bilim va
texnologiya yigʻilishi kritik massaga yetdi va sanoat inqilobiga olib keldi.

Boshqa yerlarda, jumladan qadimgi Yaqin Sharq, qadimgi Xitoy, va qadimgi
Hindistonda tarixiy silsilalar oʻzgacha kechdi, bunga Xitoyning Toʻrt Buyuk
Ixtirosi, islom oltin davri va hind matematikasi misol boʻladi. Biroq 18-asr
oxiriga kelib xalqaro savdo va mustamlakachilik jamiyatlar globallashuviga olib
keldi. Oxirgi chorak mingyillikda aholi, bilim, texnologiya, tijorat,
qurol-aslahalar kuchi oʻsishi va atrof-muhit buzilishi keskinlashdi, natijada
insoniyat hozirda yangi imkoniyat va xatarlarga roʻbaroʻ kelmoqda.



https://uz.wikipedia.org/wiki/O%CA%BBzbekiston_Respublikasi_Qurolli_Kuchlari

Oʻzbekiston respublikasi qurolli kuchlari — Oʻzbekiston Respublikasi milliy
manfaatlarini, suvereniteti, hududiy yaxlitligini hamda aholining tinch hayotini
himoya qilish, urushlar va qurolli mojarolarni qaytarish va oldini olish uchun
davlat tomonidan tashkil etilgan va saqlab turilgan harbiy birlashmalar,
qoʻshilmalar va qismlarni oʻz ichiga oladi.

Oʻzbekiston Respublikasida Mudofaa vazirligi tizimidagi qism va boʻlinmalar,
ppIchki ishlar vazirligining ichki va qorovul qoʻshinlari, Favqulodda vaziyatlar
vazirligi, Milliy xavfsizlik xizmatining harbiylashtirilgan qismlari, Chegara
qoʻshinlaridan tashkil topgan.

2015-yilga kelib Oʻzbekiston armiyasi jahonning 106 mamlakati qurolli kuchlari
oʻrin olgan jahon armiyalari reytingida 48-oʻrinni egallaydi. Bu haqda
yangilangan Global Firepower reytingida axborot berilgan.

Global Fire Power (GFP) maʼlumotlariga koʻra (ular 2014 yil martiga doir),
Oʻzbekiston ixtiyorida hozirgi vaqtda 420ta tank, 715ta BTR (zirhli transport
vositasi), 109ta raketa tizimlari, 69ta qiruvchi samolyot, 65ta vertolyot,
xususan, 25ta hujumkor vertolyot va boshqa koʻplab qurol-aslahaga ega, qurol
koʻtarib, armiyada xizmat qilishi mumkin boʻlgan aholisi soni esa 15,7
milliondan oshadi.

Markaziy Osiyo mamlakatlari orasida Oʻzbekistondan tashqari Qozogʻiston ham
reytingdan oʻrin olgan boʻlib, GFP uni 80-oʻringa joylashtirgan. Oʻzbekistonga
hududiy jihatdan yaqin mamlakatlar orasida Afgʻoniston 76-oʻrinni egallagan,
Tojikiston, Qirgʻiziston va Turkmaniston reytingga kiritilmagan.

MDH, Boltiqboʻyi mamlakatlari va Gruziya orasida Oʻzbekiston Rossiya (2-oʻrin)
va Ukraina (21-oʻrin)dan keyingi 3-oʻrinni band etgan. Ozarbayjon (50-oʻrin),
Belarus (52), Gruziya (64), Qozogʻiston (80), Estoniya (96), Litva (103) oʻrin
olgan. Armaniston, Moldova, Latviya kabi mamlakatlar reytingga kiritilmagan.

Reytingga koʻra, AQSh armiyasi eng qudratli deb topilgan boʻlsa, Rossiya va
Xitoy armiyasi kuchli uchlikdan oʻrin olgan. Hindiston, Buyuk Britaniya,
Fransiya, Germaniya, Turkiya, Janubiy Koreya va Yaponiya armiyasi esa kuchli
oʻnlikka kirgan.

Qayd etish joiz, GFP’ning 2014 yilgi reytingida ham Oʻzbekiston 48-oʻrinda
borayotgan edi.

Oʻzbekiston Respublikasi Oliy Kengashining 1991-yil 31-avgustdagi „Oʻzbekiston
Respublikasining davlat mustaqilligi toʻgʻrisida“gi Bayonotida „Davlat
mustaqilligini, hududiy yaxlitligini, fuqarolarning Konstitutsiyaviy huquqi va
erkinligini himoya qilish maqsadida Oʻzbekiston Respublikasida Mudofaa ishlari
vazirligi va Milliy gvardiya tuziladi. Respublika hududida joylashgan sobiq SSSR
Ichki ishlar vazirligi, SSSR Davlat xavfsizlik komiteti hamda Ichki qoʻshinlari
OʻzR yurisdiksiyasiga olinadi“, deb koʻrsatilgan edi. Bu 1991 yil 31 avg .da
qabul qilingan „Oʻzbekiston Respublikasi davlat mustaqilligining asoslari
toʻgʻrisida“gi qonunda „Oʻzbekiston Respublikasi Mudofaa ishlari vazirligini
tuzish, Milliy gvardiya va muqobil xizmatni tashkil etish huquqiga ega“ deb
huquqiy jihatdan mustahkamlandi. Bu amalda yosh respublikaga harbiy siyosatni
amalga oshirish huquqini berdi.

Oʻzbekiston Respublikasi Prezidentining 1991-yil 6-sentyabrdagi farmoniga
asosan, Mudofaa ishlari vazirligi tashkil etildi, uning shtat tizimi va
vakolatlari belgilandi. 1991-yil 10 sentyabrdagi farmonga binoan, Mudofaa Vaziri
ayni vaqtda Milliy gvardiya qoʻmondoni etib tayinlandi. Oʻzbekiston Respublikasi
Vazirlar Mahkamasining 1991-yil 25-oktyabrdagi qaroriga binoan, Mudofaa ishlari
vazirligining huquqiy maqomi, tuzilishi va nizomlari tasdiqlandi. Turkiston
harbiy okrugi boshqaruv organlari negizida Mudofaa ishlari vazirligi Bosh shtabi
va boshqarmalari tuzildi.

Oʻzbekiston Respublikasining „Oʻzbekiston Respublikasi davlat mustaqilligining
asoslari toʻgʻrisida“gi Qonuni hamda 1991-yil 30 dekabrdagi Mustaqil Davlatlar
Hamdoʻstligi Kengashining Qurolli Kuchlari va Chegara qoʻshinlari haqidagi Minsk
qarori asosida 1992-yil 1-fevraldan sobiq Ittifoq tizimidagi qoʻshinlarni
mablagʻ bilan taʼminlanishi toʻxtatilishini inobatga olgan holda OʻzR Oliy
Kengashi 1992-yil 10-yanvarda „Oʻzbekiston Respublikasi hududida joylashgan SSSR
Ichki ishlar vazirligining harbiy qismlari va oʻquv muassasalarini Oʻzbekiston
Respublikasi tasarrufiga olish toʻgʻrisida“, 14-yanvarda „Oʻzbekiston
Respublikasi hududida joylashgan harbiy qismlar va harbiy oʻquv muassasalari
toʻgʻrisida“ qarorlar qabul qildi. Unda OʻzR hududida joylashgan sobiq Ittifoqqa
qarashli Ichki ishlar va Mudofaa vazirligining qismlari, birlashmalari,
qoʻshilmalari, oliy oʻquv yurtlari, harbiy tuzilmalari mamlakatning qonuniy
tasarrufiga olinadi, deb belgilandi. Qaror asosida harbiy xizmatchilar, ularning
oila aʼzolari, harbiy muassasalardagi ishchi va xizmatchilar, sobiq Ittifoq
armiyasida xizmat qilgan pensionerlarga ijtimoiy va huquqiy himoyalandi. Harbiy
qismlar va oʻquv yurtlari, muassasalar, tashkilotlar davlat tomonidan moddiy
texnika va mablagʻ bilan taʼminlandi.

Oʻzbekiston Respublikasi oʻz Qurolli Kuchlarini tuzishda Birlashgan Millatlar
Tashkiloti (BMT)ning huquqiy meʼyorlari, Yevropada xavfsizlik va hamkorlik
boʻyicha Xelsinki yakunlovchi akti, MDH kollektiv xavfsizlik Shartnomasi kabi
xalqaro hujjatlarning barcha talablariga rioya qildi.

Oʻzbekiston Respublikasi Prezidentining 1992-yil 3-iyuldagi farmoniga muvofiq,
Mudofaa ishlari vazirligi Mudofaa vazirligiga aylantirildi. Oʻzbekiston
Respublikasining „Mudofaa toʻgʻrisida“, „Umumiy harbiy majburiyat va harbiy
xizmat toʻgʻrisida“ hamda „Muqobil xizmat toʻgʻrisida“gi qonunlari qabul
qilindi.

Oʻzbekiston Respublikasi Qurolli Kuchlari tarkibiga Quruqlikdagi Qoʻshinlar,
Havo Hujumidan Mudofaa Qoʻshinlari va Harbiy Havo Kuchlari, Maxsus Qoʻshinlar,
Chegara va Ichki Qoʻshinlar, Milliy Xavfsizlik, Favqulodda Vaziyatlar Vazirligi
va boshqa vazirliklar va muassasalarga qarashli harbiy boʻlimlar kiradi.
Oʻzbekiston Respublikasi Qurolli Kuchlarining MXX, Chegara Qoʻshinlari va Ichki
Ishlar Vazirligi Qoʻshilarining vazifalari.

Oʻzbekiston Respublikasi Chegara qoʻshinlari Oʻzbekiston Respublikasi
Prezidentining 1992-yil 24-martidagi farmoniga koʻra tuzildi. Chegara
qoʻshinlariga OʻzR davlat chegaralarini, uning suverenitetini himoya qilish
vazifasi qoʻyilgan. Ichki ishlar qoʻshinlarining maxsus boʻlinmalari muhim
davlat obʼyektlarini qoʻriqlash, maxsus harbiy operatsiyalarda qatnashish,
terrorchilarga qarshi kurash kabi vazifalarni bajaradi.

Qurolli Kuchlarga Oliy boshqaruvni Prezident amalga oshiradi. Oʻzbekiston
Respublikasi Konstitutsiyasining 93-moddasiga muvofiq, Prezident Respublika
Qurolli Kuchlarining Oliy Bosh qoʻmondoni hisoblanadi.

Oliy Majlisning 1-chaqiriq 14-sessiyasida Qurolli Kuchlarni, Chegara va Ichki
qoʻshinlarni yagona davlat siyosati asosida bosqichmabosqich chuqur isloh etish
masalalariga qaratildi. Qurolli Kuchlarni isloh qilishda jahon va davlatimiz
harbiy yutuqlari, harbiy qurilishning ilgʻor tajribalari va fanidan
foydalanildi. Jangovar vazifalarni hal qilishning yanada samarali
imkoniyatlarini izlash borasida faol ish olib borildi. Bunda, albatta,
ekstremizm va xalqaro terrorizm faoliyatining faollashuvi kabi yangi omillarga
qarshi kurash ham nazarda tutildi. Islohot shaxsiy tarkibni maʼnaviyaxloqiy
tarbiyalashni, ularning professional tayyorgarligini va qayta tayyorlashni
tashkil etishning butun tizimini qaytadan koʻrib chiqishni koʻzda tutadi. U
jangchilarda Vatanga muhabbat va sadoqatni, yuksak maʼnaviy fazilatlar va
mustahkam irodani tarbiyalashga, professionalizmni, aʼlo jangovar tayyorgarlikni
taʼminlashga yoʻnaltirilgan.

Oʻzbekiston Qurolli Kuchlari tizimida olib borilgan islohotlar, davlat
mudofaasini tashkil etish borasida toʻplangan tajribalar asosida OʻzRning
„Mudofaa toʻgʻrisida“gi qonuni Oliy Majlisning 2chaqiriq 5sessiyasida 2001-yil
11-mayda yangi tahrirda tasdiqlandi.

Oʻzbekiston Respublikasining Konstitupiyasida belgilangan tartibga koʻra,
Respublika Qurolli Kuchlari Oliy Bosh qoʻmondoni OʻzRga hujum qilinganda yoki
tajovuzdan birbirini mudofaa qilish yuzasidan tuzilgan shartnoma
majburiyatlarini bajarish zaruriyati tugʻilganda urush holati, umumiy yoki
qisman safarbarlik eʼlon qiladi hamda OʻzRning butun hududida yoki uning ayrim
joylarida favqulodda holat joriy etadi; Qurolli Kuchlarning oliy qoʻmondonlarini
tayinlaydi va vazifasidan ozod qiladi, oliy harbiy unvonlarni beradi.



https://uz.wikipedia.org/wiki/O%CA%BBzbekiston_Milliy_Xavfsizlik_xizmati

Oʻzbekiston Milliy Xavfsizlik xizmati(MXX) — 1991-yil 26 sentyabr kuni
O'zbekiston Respublikasi Birinchi Prezidenti Islom Karimovning farmoniga binoan
oʻzbek „KGB“si — Davlat xavfsizlik qoʻmitasi Milliy xavfsizlik xizmatiga
aylantirilgan. . Davlat xavfsizligi qoʻmitasi(DXQ)ning MXXga aylantirilishi
borasidagi Vazirlar Mahkamasi qarori sal keyinroq — 2 noyabrda qabul qilingan.

Qarorda Davlat xavfsizligi qoʻmitasining tugatilgan alohida boʻlinmalarini
hisobga olgan holda, uning xodimlari soni 25 foizga qisqartirilishi qayd
etilgan. Ayni paytda MXX xodimlarining soni qanchaligi ommaga oshkor etilmaydi.

Nizomda koʻrsatilishicha, MXX va uning joylardagi organlari xorijiy davlatlar va
xorijiy tashkilotlar maxsus xizmatlarining Oʻzbekistonga qarshi
razvedka-qoʻporuvchilik faoliyati bilan kurash olib boradi, Oʻzbekiston
Respublikasining mustaqilligini, konstitutsiyaviy tuzumini, hududiy butunligini,
iqtisodiy, ilmiy-texnikaviy va mudofaa qudratini gʻayriqonuniy tajovuzlardan
himoya qilishni amalga oshiradi.

MXX organlari faoliyati „Oʻzbekiston Respublikasi Milliy xavfsizlik xizmati
toʻgʻrisida“gi Nizomi (bundan keyin Nizom) bilan tartibga solinadi. Mazkur Nizom
1991-yil 2-noyabrda qabul qilingan. MXX asosiy vazifalari Oʻzbekiston
Respublikasi manfaatlari yoʻlida razvedka va kontrrazvedka faoliyati bilan
shugʻullanish va uyushgan jinoyatchilikka qarshi kurash hisoblanadi (MXX
vazifalari bilan batafsil tanishib chiqish uchun Nizomning II-boʻlimiga murojaat
qiling). MXX bevosita Prezidentga boʻysunub, respublika qoʻmitasining huquqlari
bilan taʼminlangan.



https://uz.wikipedia.org/wiki/Islom

Islom (arab. — boʻysunish, itoat etish, oʻzini Alloh irodasiga topshirish) —
jahonda keng tarqalgan uch dindan ( buddizm va xristianlik bilan bir qatorda)
biri. Islom diniga eʼtiqod qiluvchilar arabcha "muslim" ("sadoqatli"; koʻpligi
"muslimun") deb ataladi. "Muslim", "muslimun" soʻzining boshqa xalqlar orasida
oʻzgacha talaffuz etish (masalan, forslarda — musalmon, oʻzbeklarda — musulmon,
qirgʻiz va qozoqlarda — musurmon, Ukraina va Rossiyada — basurman) natijasida bu
dinga eʼtiqod qiluvchilar turli nom bilan ataladi. Lekin bularning ichida hozir
musulmon iborasi keng tarqalgan.

Jahonda qariyb 1,2 mlrd. kishi Islomga eʼtiqod qiladi. Musulmonlarning 2/3
qismidan koʻprogʻi Osiyoda yashaydi va bu qitʼa aholisining 20% idan
ortiqrogʻini tashkil etadi. Qariyb 30% musulmonlar Afrikaga toʻgʻri keladi
(qitʼa aholisining deyarli yarmi). Dunyoda musulmon jamoalari mavjud boʻlgan 120
dan ortiq mamlakatdan 40 dan ziyodida musulmonlar aholining koʻpchiligini
tashkil qiladi — Shimoliy Afrika, Gʻarbiy Osiyoning barcha mamlakatlarida (
Kipr, Livan, Isroil mustasno), Senegal, Gambiya, Niger, Somali, Afgʻoniston,
Pokiston, Bangladesh, Indoneziya va b. baʼzi mamlakatlarda aholining 80% dan
ortigʻi musulmonlardir; bir qancha mamlakatlarda musulmonlar aholining yarmidan
80% igacha tashkil qiladi ( Gvineya, Mali, Livan, Chad, Sudan ). Malayziya va
Nigeriyada qariyb yarmi, baʼzi bir mamlakatlar ( Gvineya-Bisau, Kamerun,
Burkina-faso, Syerra-Leone va b.) da musulmonlar ozchilikni tashkil qilsa ham,
taʼsir doirasi kuchli. Musulmonlarning soni jihatdan eng yirik davlatlar —
Indoneziya, Hindiston, Pokiston va Bangladesh; musulmonlarning anchasi Markaziy
Osiyo mamlakatlari, Xitoy, Tailand, Efiopiya, Tanzaniya, Kiprda, Yevropaning
ayrim mamlakatlari (Bosniya va Gersegovina, Albaniya, Buyuk Britaniya, GFR,
Fransiya va b.), Shimoliy va Janubiy Amerika qitʼasi mamlakatlari (AQSH, Kanada,
Argentina, Braziliya, Gayana, Surinam, Trinidad va Tobago)da, Avstraliyada, Fiji
orollarida yashaydi.

Islom 7-asrda Hijoz (Gʻarbiy Arabiston) da paydo boʻldi. Uning asoschisi
Muhammaddir. Islom dinining paydo boʻlishi xususida Islom manbalariga asoslangan
diniy anʼanada u ilohiy hodisa, insonlarni toʻgʻri yoʻlga solish uchun Alloh
tomonidan yuborilgan oxirgi taʼlimot deb uqtiriladi. Islom talqinida dastlab
yahudiy va xristianlar ham aynan musulmonlar eʼtiqod qilgan xudoga ishonganlar.
Shu xudo, yaʼni Alloh odamlarga paygʻambar-elchilar yuborgan. Ammo insonlar
paygʻambarlar taʼlimotini buzganlar. Shuning uchun Alloh insonlarga oxirgi rasul
etib Muhammadni tanladi, unga oʻzining kalomi — Qurʼon nozil qildi. Muhammad
oldin oʻz hamshaharlarini, soʻng barcha arablarni koʻplab qabila xudolariga
sigʻinishdan voz kechish va yagona xudo — Allohga eʼtiqod qilish, solih hayot
kechirish, u dunyoda jannatga tushish uchun bu dunyoda ezgu ishlar qilishga
daʼvat etdi. Qurʼonga koʻra, arablar va yahudiylarning umumiy bobokaloni Ibrohim
( a.s) Allohga birinchi boʻlib imon keltirgan. Demak, Islom batamom yangi
eʼtiqod emas, balki Ibrohim (a.s) ga nozil bo'lgan dinidir.

Muhammadga, 40 yoshida(milodiy 610-yil) vahiy (ilohiy koʻrsatma) kelishni
boshladi. Ammo, bir necha nufuzli yaqin qarindoshlarini hisobga olmaganda,
Makkaning koʻpchilik aholisi, ayniqsa, quraysh qabilasining zodagonlari uning
targʻibotlariga ochiqdan-ochiq qarshi chiqdilar. Muhammadni yolg'onchiga
chiqarib judda katta zulm ko'rsatildi. Dastlab bir guruh musulmonlar
Habashistonga hijrat qilishdi, Yasribdagi banu Avs va banu Xazraj qabilalarining
vakillari 622-yimda musulmon jamoasini oʻziga qabul qilish, Muhammadni
payg'ambar va Allohni yagona deb tan olishdi. Hijrat nomini olgan bu voqea Islom
tarixida burilish yasadi. Koʻchib oʻtgan kishilar muxojirlar (koʻchib
kelganlar), Madinada Islomni qabul qilganlar ansorlar (tarafdorlar) deb
ataldilar. Madina va Makka oʻrtasida boshlangan kurash 8 yil davom etdi (q. Badr
jangi, Uxud jangi, Xandaq jangi va b.). 628-yilda Makka zodagonlari Muhammad
bilan kelishishga majbur boʻldilar (q. Hudaybiya sulhi). 630-yilda musulmonlar
qoʻshini hech qanday qarshiliksiz Makkaga kirib bordi. Makka aholisi yoppasiga
Islom dinini qabul qildi va Muhammadni Allohning elchisi (rasuli) deb eʼtirof
etdi. Ana shundan boshlab Makka Islom dini markaziga, Kaʼba musulmonlarning
muqaddas ziyoratgohiga aylangan. Muhammad vafot etgan 632-yilda Arabiston yarim
oroli toʻla birlashtirilgan, uning aksariyat aholisi Islom dinini qabul qilgan
edi. Arabistonning siyosiy, iqtisodiy, etnik va madaniy jihatlardan
birlashishida Islom dini muhim omil boʻlib xizmat qildi.

Muhammad vafotidan soʻng Abu Bakr, Umar ibn Xattob , Usmon Ibn Affon, Ali ibn
Abu Tolib paygʻambarning oʻrinbosari (xalifa) sifatida hukmronlik qildilar. Ular
va ulardan keyingi xalifalar 7—8 asrlarda Iroq, Falastin, Suriya, Eron,
Movarounnahr, Misr, Shimoliy Afrika, Pireney yarim oroli, Shimoliy Hindistonni
fath qilishdi. Bir asrdan kamroq vaqt davomida Shimoliy Xitoydan Ispaniyagacha,
Kavkazortidan Hind okeanigacha boʻlgan katta hududni zabt etdilar va Islom
dinini yoydilar (q. Arab xalifaligi).

Islomning muqaddas kitobi Qurʼondir. Musulmonchilikda bu kitobning butun mazmuni
Allohning vahiy qilingan soʻzi deb tushuniladi. Islomning aqidalari, eʼtiqod
talablari, huquqiy va axloqiy meʼyorlari, cheklash va ta’qiqlari Qurʼon bilan
birga uning tafsirlarida, hadis toʻplamlari va shariat qoʻllanmalarida,
shuningdek, 8—12-asrlarda vujudga kelgan ilohiyot adabiyotlarida oʻz ifodasini
topgan.

Islomning asosiy aqidasi — "Allohdan boshqa iloh yoʻq va Muhammad uning rasuli".
Islom ilohiyotining ilk shakli — kalom boʻlib, 8-asrda Arab xalifaligida vujudga
kelgan. Mutakallimlar Islom dini aqidalarini ishlab chiqqanlar.

Shulardan birinchisi imon va qolganlari ibodat deb eʼtirof etilgan. Imon 7
aqidani — Allohga, uning farishtalariga, muqaddas kitoblariga, paygʻambarlariga,
oxirat kuniga, taqdir (yaxshilik va yomonlik Allohning irodasi bilan boʻlishi)ga
va oʻlgandan keyin tirilishga ishonishni oʻz ichiga oladi. Islomda roʻza hayiti,
qurbonlik va qurbon hayiti, aqiqa, mavlid kabi oʻziga xos diniy marosim va
bayramlar tarkib topgan. Bundan tashqari, mahalliy xalqlarda Islomgacha mavjud
boʻlgan urf-odatlar, jumladan, fol ochirish, dam soldirish, aziz-avliyolarga,
muqaddas joylarga sigʻinish ham Islom marosimchiligiga moslashib ketgan. Bu
narsa, ayniqsa, Markaziy Osiyo musulmonlari orasida hali hanuz saqlanib qolgan.
Aslida, Islom aqidasiga koʻra fol ochish va fol ochdirish harom qilingan, yaʼni
taʼqiqlangan.

Islomda ilk davrdan paydo boʻlgan eng birinchi yirik muammo — oliy hokimiyatni
egallashga paygʻambardan keyin kim haqliroq, degan masala boʻldi. Ali
tarafdorlari "shia" nomini olib, Islomda birinchi boʻlinishni boshlab berdilar.
Uchinchi xalifa Usmon aynan shu boʻlinishning qurboni sifatida jon taslim qildi.
Ikki taraf — sunniylik va shialik oʻrtasidagi kurash asnosida xorijiylar deb
atalgan uchinchi yoʻnalish ham paydo boʻldi. Ammo Islom tarixi uzra sunniylik
asosiy yoʻnalish boʻlib keldi. Oʻrta asrlarda hukmronlik qilgan abbosiylar,
saljuqiylar, ayyubiylar, mamluklar, usmonli turklar, temuriylar sulolalari
sunniylikda edilar. Hozirgu kunda ham sunniylar musulmonlarning mutlaq
koʻpchiligi (93%)ni tashkil etadi. Birdan-bir davlat — Eronda shialik rasmiy
diniy yoʻnalish sifatida qabul qilingan. Iroq, Livan, Shimoliy Yaman, Ozarbayjon
va Afgʻonistonda shialarning yirik jamoalari mavjud. Ummon va Shimoliy Afrikada
xorijiylarning baʼzi toifalari saqlanib qolgan. Musulmon huquqshunosligi —
fiqhda 4 sunniy (hanafiylik, shofiʼiylik, molikiylik, hanbaliylik) va 1 shia
(jafariylik) mazhablari shakllangan. Mazhablar diniy firqalardan farq qiladi.
Firqalar, asosan, geografik va iqlimiy omillar hamda Islomni qabul qilgan
xalqlarning oldingi madaniyati, anʼanalari va diniy tasavvurlari taʼsirida
vujudga kelgan. Ularning aksariyati shia yoʻnalishiga mansub boʻlib, eng
yiriklari — imomiylar, ismoiliylar va zaydiylardir. Islomda ilk davrlardan
shariat (barcha toʻla rioya kdpishi kerak boʻlgan qonunchilik) bilan tariqat
(faqat ayrimlar Alloh xayrixohligiga muyassar boʻlishi mumkinligi) yonma-yon
rivojlanib kelgan. Tariqat asoschilari — murshidlarning "valineʼmati" asrlar
osha hozirgi avlodgacha yetib keladi, degan tushuncha bor. 8—9-asrlarda Islomda
diniy-falsafiy oqim — tasavvuf paydo boʻldi. Sharqda eng mashhur boʻlgan
tasavvuf tariqatlari — naqshbandiylik, qodiriylar, shoziliylardir.

Islomning rivojlanishiga Movarounnahrda yetishib chiqqan allomalar katta hissa
qoʻshdi. Imom Buxoriy kitob holiga keltirgan hadislar toʻplami — "Al-Jomiʼ
as-Sahih" Islom dinida Qurʼoni karimdan keyingi ikkinchi manba hisoblanadi.
Buxoriy va uning safdoshlari Islom ilohiyotining barcha yoʻnalishlari boʻyicha
muhim tadqiqotlar qildilar. Jumladan, Islom nazariyotchiligida yuqori
baholanadigan "Ilal ashshariat va Xatm ul-Asliyot" risolasini taʼlif etgan Hakim
Termiziy, Islom huquqshunosligini oʻrganishning asosiy qoʻllanmasi hisoblangan
"Hidoya"ning muallifi Burhoniddin Margʻinoniy, Islom aqidasi asoslarini muayyan
tartibga solgan, kalom ilmida maktab yaratgan Imom Moturidiy (q. Moturidiylik),
buyuk faqih Abu Lays Samarqandiy, musulmon dunyosining eng eʼzozli
muxaddislaridan Iso Termiziy, qomusiy ilmlar sohibi, xususan, tafsir, hadis,
shariat qonunshunosligida salmoqli asarlar bitgan Zamaxshariy, tasavvufda oʻziga
xos iz qoldirgan Ahmad Yassaviy, Bahouddin Naqshband, Mahdumi Aʼzam, Najmiddin
Kubro, Soʻfi Olloyor, Xoʻja Ahror, Abduxoliq Gʻijduvoniy va boshqalarni misol
qilib keltirish mumkin. Ular musulmon eʼtiqodini xalq dunyoqarashi bilan
uygʻunlashtirganliklari tufayli Oʻrta Osiyoda madaniy hayotning adabiyot,
meʼmorlik, musiqa kabi sohalarida taraqqiyot yuzaga keldi.

Islom dini musulmon mamlakatlari sanʼatida oʻz izini qoldirdi. Meʼmorlik
sohasida bu jarayon yangi imorat turlari (masjid, minora, xonaqoh, Madrasa va
b.)ning paydo boʻlishiga hamda keng tarqalishiga sabab boʻldi. Islom dini paydo
boʻlgan davrda avj olgan butparastlik, suratparastlikni oldini olish maqsadida
Muhammad (as) suratkashlikni qattiq taʼqiqlab qoʻygan edi. Shu asosda Islomning
yirik mutafakkir huquqshunoslari ham tasviriy sanʼatning bu turini taʼqiqlangan
ishlar qatoriga qoʻshganlar. Bundan ular amaliy sanʼat turlari, naqsh, bezak,
insondan boshqa hayvon va oʻsimliklar suratini istisno qilishgan. Islomda inson
suratini chizish yoki uning haykalini yasashning taqiqlanishiga asosiy sabab —
paygʻambar va aziz-avliyolarning rasmlarini chizib yoki haykallarini yasab,
ularga sigʻinib ketish xavfining mavjudligi boʻlgan. 15-asrga kelib Alisher
Navoiy kabi taraqqiyparvar olim va mutafakkirlar musulmonlar qalbida Allohga
boʻlgan imon va eʼtiqod mustahkamlanib, suratparastlikka mutlaqo moyillik
qolmaganini eʼtiborga olib, endilikda inson suratini chizishga ruxsat
berishlikni lozim deb topganlar. Natijada Behzod, Maxmud Muzahhibga oʻxshash
miniatyura sanʼatini rivojlantirgan yetuk musavvirlar yetishib chiqqan, Hirot
miniatyura maktabi, Buxoro miniatyura maktabi kabilar rivojlangan.
20—21-asrlarga kelib, Islom dunyosi ulamolarining bu sanʼatga munosabatlariga
yana bir karra aniqlik kiritildi: ilohiylashtirish va odamlarning sigʻinishi
maqsadida inson rasmini chizish mumkin emasligi eʼtirof etildi. Ammo,
fotosuratlar, shuningdek, yosh bolalar uchun yasalgan odam shaklidagi
qoʻgʻirchoklar ta’qiq doirasiga kirmaydi. Ulamolarning bergan fatvolariga koʻra,
musulmonlarga fahsh va uyat narsalarni ifoda etuvchi rasmlar, but, sanam va
ikona tasviridan boshqa tasviriy sanʼat turlari taqiqlanmaydi. Islomning
musiqaga munosabati haqida Diniy musiqa maqolasiga q.

Oʻrta asrlarda tarkib topgan musulmon sudlov tizimida katta oʻzgarishlar yuz
berdi. Musulmon huquqi tizimining oʻzi ham muayyan darajada oʻzgardi: shariat
sudlari huquqi asta-sekin cheklana bordi; 19-asr oʻrtalariga kelib, Usmoniylar
imperiyasi hududida shariat sudlari va dunyoviy sudlarning vakolati butunlay
chegaralab qoʻyildi. Bir qancha mamlakatlarda shariatda koʻzda tutilmaydigan
jinoyat kodekslari va boshqa huquqiy hujjatlar joriy qilindi. Misrda Muhammad
Alining islohotlari va usmoniylar imperiyasidagi tanzimat siyosati (islohotlar)
tufayli Islomning ijtimoiy hayotdagi mavqeida muayyan oʻzgarishlar roʻy berdi.

Ijtimoiy-iqtisodiy rivojlanish talablari musulmon ilohiyotchilari va
huquqshunoslarini Islomning bir qancha anʼanaviy qoidalarini yangicha talqin
etishga majbur eta boshladi. Biroq, bu jarayon oson kechmadi va uzoqqa choʻzilib
ketdi. Bu, jumladan, musulmon mamlakatlarida bank tizimini yaratish joizmi (yoki
gunohmi) degan masala yuzasidan boshlangan munozarada oʻz aksini topdi.
1899-yilda mufti Muhammad Abdu bank omonatlari va ulardan foiz olish
sudxoʻrlikka kirmaydi, binobarin, u man qilingan ribo hisoblanmaydi, degan fatvo
chiqardi. Bu fatvo mavjud moliya tizimini milliy sarmoyadorlar manfaatiga
moslashtirdi. Musulmon mamlakatlarida tadbirkorlikning avj olishi shariat
qoidalarini ham, musulmonchilikdagi boshqa anʼanaviy tamoyillarni ham yangicha
talqin qilishga olib keldi. Ijtimoiy ong sohasida roʻy bergan oʻzgarish juda
muhim rol oʻynadi. Bu, avvalo, milliy oʻzini anglash jarayoniga taalluqlidir.
Shu jarayon davomida Islomning barcha musulmonlarning birligi toʻgʻrisidagi
anʼanaviy qoidasi yangicha maʼno kasb etdi. Jamoliddin al-Afgʻoniy
musulmonlarning birdamligi gʻoyasini koʻtarib chiqdi. M. Abdu, J. Afgʻoniy,
Rashid Rizo va b.ning gʻoyalari milliy ozodlik harakatlariga turtki bulib
koʻpchilik musulmon davlatlarining siyosiy mustaqilligiga erishuvida ijobiy rol
oʻynadi. Ayni vaqtda Islom birdamligi gʻoyasiga asoslangan xalqaro Islom
harakati shakllana boshladi: 1926-yilda birinchi xalqaro musulmon tashkiloti —
Islom olami kongressi (Muʼtamar al-alam al-islomi) tashkil qilindi. Shuningdek,
Islomning goʻyo Muhammad zamonidagi "asl" tamoyillariga qaytishga daʼvat etishga
turli fundamentalistik oqimlar (q. Vahobbiylik) va ularning tarkibida oʻz
gʻoyalari uchun kurashda terror usuliga tayanuvchi guruhlar, ekstremistik
toʻdalar paydo boʻldi. 20-asrning 2-yarmida jamiyatda ijtimoiy adolat oʻrnatish
masalasida ham Islom omilidan foydalanishga qaratilgan urinishlar sodir boʻldi
(Eron islom inqilobi, Liviya Jamohiriyasi va b.).

Bir qator mamlakatlar (MAP, Kyvayt, Saudiya Arabistoni, Eron, Pokiston,
Afgʻoniston va sh. k.)da Islom davlat dini (yoki rasmiy din) sifatida tan
olingan. Ayrim mamlakatlarda "Islom" soʻzi davlatning rasmiy nomi tarkibiga
kiritilgan: Eron Islom respublikasi, Pokiston Islom respublikasi, Afgoniston
Islom respublikasi, Mavritaniya Islom respublikasi va b. Osiyo, Afrika
qitʼasidagi baʼzi mamlakatlarda Islomning tarqalishiga musulmon partiyalari
taʼsir qilmoqda, ular koʻpincha siyosatda muhim rol oʻynamoqda. Erondagi Islom
respublikasi partiyasi, Indoneziyadagi Birlik va taraqqiyot partiyasi,
Malayziyadagi Panmalayziya islom partiyasi, Hindiston va Pokiston Jamoati islom
partiyasi bunga misol boʻla oladi. Bir qancha mamlakatlarda diniy-siyosiy
tashkilotlar (shu jumladan, qonundan tashqaridagi tashkilotlar — "Musulmon
birodarlar", Islom ozodligi partiyasi) tarqalgan, koʻpgina diniy bilim yurtlari
(qorilik maktablari, Madrasa, musulmon universitetlari), islom jamiyatlari,
missionerlik tashkilotlari, tijorat korxonalari (islom banklari, sugʻurta
kompaniyalari) ishlab turibdi.

Oʻtgan asr 70-yillarining oxiri — 80-yillarining boshida xalqaro ishlarda
hukumat darajasida yoki nohukumat darajasida ish olib boruvchi xalqaro musulmon
tashkilotlari muayyan mavqega ega boʻla boshladi. Bunday tashkilotlardan eng
nufuzlisi Islom konferensiyasi tashkiloti (Munazzamat al-muʼtamar al-islomi)
boʻlib, u 1969-yilda tuzilgan, unga 55 mamlakat (Oʻzbekiston Respublikasi
1996-yildan) aʼzo. Xalqaro nohukumat musulmon tashkilotlari orasida Islom olami
uyushmasi, Islom olami kongressi, Islom olami tashkiloti, Yevropa islom
kengashi, AQSH Oliy islom kengashi va boshqani koʻrsatish mumkin. Ular, asosan,
Islomni targʻib qilish va yoyish, diniy arboblarning xalqaro uchrashuvini
tashkil qilish, turli mamlakatlardagi Islom jamoalariga yordam berish bilan
shugʻullanadi.

Islom Turkiston mustamlakachilik davrini boshdan kechirgan paytda, ayniqsa,
shoʻrolar davrida turli taʼqib va har tomonlama cheklashlarga duch keldi,
ulamolarning taqdiri ayanchli boʻldi. Islomga oid bebaho kitoblar yoʻqotildi,
muborak yodgorlik va qadamjolar oyoqosti qilindi, din peshvolari eng xavfli yov,
muxolif sifatida mahv etildi. Oʻzbekiston mustaqillikka erishganidan keyin,
Islom dini hayotda munosib oʻrnini egallay boshladi. Musulmonlarning diniy
ibodat va marosimlarni ado etishlari uchun sharoit yaratib berildi. Qurʼoni
karim 2 marta oʻzbek tilida chop etildi (1992, 2001 y.lar), hadis
toʻplamlarining tarjimasi, Islom ulamolarining yuzlarcha kitoblari yana xalqqa
yetkazildi. Hozirgi paytda Qurʼoni Karimning oʻzbek tilidagi beshta jumladan,
Shayx Muhammad Sodiq Muhammad Yusuf ("Tafsiri Hilol", 1992-2005), Oltinxon
Toʻra, Alouddin Mansur ("Qurʼoni karim"ning oʻzbekcha izohli tarjimasi
(Toshkent, 1991)), Shayx Abdulaziz Mansur ("Qurʼoni karim maʼnolarining tarjima
va tafsiri", 2004), muftiy Usmonxon Alimov ("Tafsiri Irfon") kabi oʻzbek
olimlari tomonidan tayyorlangan maʼnolar tarjimalari va tafsirlari nashr
etilgan. Islom tarixi manbalari va marosimlarini har tomonlama, ilmiy, xolisona
oʻrganishga kirishildi, mutaxassis kadrlar tayyorlash yoʻlga qoʻyildi. Shu
maqsadda Toshkent davlat sharqshunoslik institutida islomshunoslik kafedrasi
ochildi (1992), deyarli barcha viloyatlarda diniy oʻquv yurtlari faoliyat
koʻrsata boshladi, Toshkent Islom universiteti tashkil qilindi (1999), uning
tarkibida Islomshunoslik i. t. markazi ishlab turibdi.

Islom so'zi, arab tilidagi Aslama so'zining uch-harfli s-l-m o'zagidan olingan
bo'lib, oʻzbek tilidagi lug'aviy ma'nosi "qabul qilish, taslim bo'lish, itoat
etish yoki tobe bo'lish" dir. Shu yerdan Islomning ma'nosi, Allohga iymon
keltirib unga itoat qilish, iymon keltirganlar esa, buni unga o'zlarining
ibodati, uning buyurgan amallarini bajarishi, hamda polietizm (ko'pxudolik)ni
inkor etish bilan namoyish etishlari lozim. Bu so'z Qur'onda bir nechta
ma'nolarda kelgan. Ba'zi oyatlarda Islomning sifatlaridan bir bu insondagi ichki
pushaymonlik deb urg'u beriladi:"Kimni Alloh hidoyat qilmoqchi bo'lsa, uning
ko'ksini Islomga ochib qo'yadir." Boshqa bir oyatda Islom va din atamalari
o'zaro bog'lanadi:"" Yana shuningdek, boshqalar nazdida, Islom iymonning
faqatgina tildagi tasdig'i bo'libgina qolmay, balki bu Allohga qaytish
faoliyatidir.

1. Iymon. 2. Har kuni besh mahal namoz o'qish. 3. Ramazon oyida 30 kun ro'za
tutish. 4. Zakot berish.Zakot Islomda moliyaviy ibodatdir.Ya'ni boyligi nisobga
(muayyan miiqdorga)yetgan musulmonalrning yilda bir marta haqdorlarga berishi
farz. 5. Haj qilish. Bu amal moddiy jihatdan qurbi yetadiganlarga farzdir.

Jahonda qariyb 1,2 mlrd. kishi Islom diniga eʼtiqod qiladi. Musulmonlarning ⅔
qismidan koʻprogʻi Osiyoda yashaydi va bu qitʼa aholisining 20%idan ortiqrogʻini
tashkil etadi. Qariyb 30% musulmonlar Afrikaga toʻgʻri keladi (qitʼa aholisining
deyarli yarmi).Dunyoda musulmon jamoalari mavjud boʻlgan 120 dan ortiq
mamlakatdan 40 dan ziyodida musulmonlar aholining koʻpchiligini tashkil qiladi -
Shimoliy Afrika, Gʻarbiy Osiyoning barcha mamlakatlarida (Kipr, Livan, Isroil
mustasno), Senegal, Gambiya, Niger, Somali, Afgʻoniston, Pokiston, Bangladesh,
Indoneziya va boshqa baʼzi mamlakatlarda aholining 80% idan ortigʻi
musulmonlardir; bir qancha mamlakatlarda musulmonlar aholining yarmidan 80%
igacha tashkil qiladi (Gvineya, Mali, Livan, Chad, Sudan). Malayziya va
Nigeriyada qariyb yarmi, baʼzi bir mamlakatlar (Gvineya-Bisau, Kamerun,
Burkinafaso, Sʼyerra-Leone va b.)da musulmonlar ozchilikni tashkil qilsa ham,
taʼsir doirasi kuchli. Musulmonlarning soni jihatdan eng yirik davlatlar —
Indoneziya, Hindiston, Pokiston va Bangladesh; musulmonlarning anchasi Markaziy
Osiyo mamlakatlari, Xitoy, Tailand, Efiopiya, Tanzaniya, Kiprda, Yevropaning
ayrim mamlakatlari (Yugoslaviya, Albaniya, Buyuk Britaniya, Germaniya, Fransiya
va b.), Shimoliy va Janubiy Amerika qitʼasi mamlakatlari (AQSh, Kanada,
Argentina, Braziliya, Gayana, Surinam, Trinidad va Tobago)da, Avstraliyada, Fiji
orollarida yashaydi.



https://uz.wikipedia.org/wiki/Koreya_Respublikasi

Koreya Respublikasi, norasmiy nomlari: Janubiy Koreya, Koreya (hangul: 대한민국,
hanja: 大韓民國, tɛː.han.min.ɡuk̚), tinglang (yordam·maʼlumot)) Sharqiy Osiyoda,
Koreys yarimorolida joylashgan mamlakatdir. Shimoldan Koreya Xalq Demokratik
Respublikasi bilan chegaradosh. Poytaxti — Seul shahri aglomeratsiyasi aholisi
boʻyicha jahonda ikkinchi oʻrinda turadi.

Koreya jahonning eng qadimgi tamaddunlaridan biridir; uning hududida Quyi
Paleolit davridayoq odamlar yashaganligi maʼlum. Uch Koreys Qirolligining
668-yildagi birlashuvidan to 1910-yilgacha koreys xalqi yaxlit mamlakatda
yashadi. Koreya boʻlinishidan soʻng 1948-yili Janubiy Koreya davlati yaratildi.
Koreys Urushidan keyin Koreya Respublikasi iqtisodiyoti kuchli o'sishni boshidan
kechirib, mamlakat Katta Yigirmatalik safiga kirdi. Bugungi kunda Janubiy Koreya
Toʻrt Osiyo Barslaridan biri, deb hisoblanadi. Janubiy Koreya BMT, WTO, OECD,
APEC kabi tashkilotlar aʼzosi, AQShning yaqin hamkorlaridan biri boʻlib, xalqaro
siyosatda faol qatnashadi.

Janubiy Koreya iqtisodiyoti yuqori texnologiyalar va qulay infratizimga
asoslangan, Samsung, LG, Hyundai-Kia kabi koreys shirkatlari elektronika,
avtomobil, kema, mashina va robotlar ishlab chiqarishadi. Janubiy Koreya
shuningdek taʼlimi ilgʻor mamlakatlardan biri boʻlib, aholisi ilmiy savod
darajasi boʻyicha jahonda birinchi, matematik savod boʻyicha esa ikkinchi
oʻrinda turadi.

Arxeologik topilmalar daliliga asosan Koreyslar Koreya yarimorolini Ilk Paleolit
davrida egallagan. Koreya tarixi eramizdan avvalgi 2333-yil Tanginning afsonaviy
tarzda Koʻchoʻsonga asos solishi bilan boshlanadi.

Tanginning qirolligi "Choʻson" deb atalgan (ammo, hozirgi kunda yaqin davrdagi
Choʻson sulolasidan farqlash uchun Koʻchoʻson yoki Qadimgi Choʻson deb ataladi).
Koʻchoʻson Koreya yarimoroli shimoli va Manjuriyaning bir qismini egallashgacha
kengaydi. Xitoyning Han sulolasi bilan bir necha urushlardan keyin, Koʻchoʻson
parchalanib, bir necha davlatlarga boʻlinib ketdi va Koreyaning Uch Qirollik
Timsoli davriga olib keldi.

Eramizdan avvalgi (e.a.) II asrda Xitoy yozuvi ("hanja") ieroglifni qabul
qilishi, eramizning IV asrida Buddizmning kirib kelishi Koreyaning Uch
Qirolligiga teran taʼsir koʻrstatdi. Koreyslar keyinchalik ushbu taʼsirni
Yaponiyaga oʻtkazdi.

667-yilda Uch Qirollikning Shilla tomonidan birlashtirilishi Shimol-Janubiy
Davlat davriga olib keldi. Koreya yarimorolini Shilla, Manchuriyani esa Balhe
boshqardi. Birlashgan Shilla davri Koreyaning madaniyati eng rivojlangan, yaʼni
madaniy uygʻonish davri hisoblanadi. Shoirlik va sanʼatga dalda berildi.

Birlashgan Shilla tinch munosabat olib bordi chunki Soʻng Sulolasi aggressiv
emas edi. Bu davr davomida Koreya va Xitoy oʻrasida munosabatlar yaxshi boʻldi.
935-yilda Birlashgan Shilla ichki nizolar taʼsirida parchalanib ketdi va oxirgi
qirol Koʻryoga taslim boʻldi.

Koryo davlatiga 918-yilda asos solingan va 936-yilda butun yarim orolni
birlashtirib yagona davlatga aylantiriladi. "Koryo" soʻzi hozirgi "Koreya"
nomiga asos boʻldi. Bu sulola vakillari yarimorolni 1392-yilgacha oʻz qoʻl
ostilarida ushlab turadilar. Ushbu sulola vakillari boshqaruvi davrida tegishli
qonunchilik asoslari ham ishlab chiqildi. Buddizm butun yarimorol boʻylab keng
tarqaldi.

Ammo 1231-yildan oʻsha davrda juda ham kuchli boʻlgan moʻgʻullar imperiyasi
Koryo davlatiga hujumlarni boshlaydi, 25 yillik qarshilikdan soʻng Koryo qiroli
moʻgʻullarga taslim boʻlishga majbur boʻladi. 80 yil davomida Koreya moʻgʻullar
boshqaruvi ostida yashaydi.

Xitoyda Yuan sulolasi tanazzulga yuz tutib Min sulolasi davlati boshqaruviga
kelganda Koreya davlati yangi sulola vassali ekanligini tan oladi (1368-yilda).
Shunday boʻlsa-da Koreya armiyasi generali Li Son Ge zimdan Yuan sulolasini
qoʻllab quvvatlab turadi, bu esa albatta oʻz natijasini beradi. Kerakli madadni
olgan Li Son Ge Koryo sulolasini tugatib Choʻson nomi ostida 1392-yilda yangi
davlatga asos soladi.

Choʻson davlati poytaxti sifatida Xanson shahri (hozirgi Seul) tanlanadi.
1394-yilda esa rasmiy din sifatida Konfutsiylik qabul qilinadi (Konfutsiylik
diniga dastlab Xitoyda Konfutsiy degan odam asos solgan). XV asrda esa Qirol
Sejong tomonidan hozirgi koreys alifbosi "Hangul"ga asos solinadi.

Choʻson 1582-yildan 1598-yilgacha yaponlarning doimiy hujumlaridan biroz
kuchsizlanadi.

1627- va 1636-yillarda Manjuriyada qaror topgan Sin sulolasining Choʻsonga
qilgan hujumlaridan soʻng Choʻson davlati Sin imperiyasi vassaliga aylanadi. Sin
imperiyasi Xitoydagi Min sulolasini tugatib taxtga kelgan yana bir Xitoyni
boshqargan sulolalardan biri.

XIX asrning ikkinchi yarmiga kelib Yaponiya namunasidagi gʻarblashish
(yevropalashish) islohotlari keng quloch yoyadi. Ayniqsa bu islohotlarda zodagon
Pak Kyu Su faol qatnashadi, ammo uning oʻlimidan soʻng bu islohotlar toʻxtab
qoladi.

1893—1895-yillarda Koreyada inqilobiy harakatlar boshlanadi. Inqilobchilar qirol
maʼmuriyatidan yaponlarga qarshi Xitoydan madad soʻrashni talab qiladilar,
shundan soʻng qirol Xitoydan yordam soʻraydi. Xitoy oʻz armiyasining bir qismini
koreyslarga yordam uchun joʻnatadi. Bu esa Xitoy va Yaponiya urushini keltirib
chiqaradi (1894-95-yillarda boʻladi). Natijada urush Yaponiya gʻalabasi bilan
tugaydi, Koreya esa amalda Yaponiya protektorati ostiga tushib qoladi.

1904-yilda rus-yapon urushi boshlanadi. Garchi Koreya rasmiy ravishda urushda
qatnashmagan boʻlsa-da, barcha dengiz va quruqlikda olib borilgan urushlar
qisman Koreya hududida yoki chegarasida olib borildi. Urush Manjuriya hududiga
koʻchganda Koreya hududi butunlay yapon askarlari qamali ostida qoladi.

Rus-yapon urushi tugagandan soʻng, garchi koreys-yapon tinchlik sulhi tuzilgan
boʻlsa-da, amalda Koreya Yaponiya protektorati ostiga oʻtadi va deyarli
mustaqilligini yoʻqotadi. 1910-yilga kelib Yaponiya Koreyani toʻliq bosib oladi,
natijada Koreya toʻliq Yaponiyaga oʻtadi.

1945-yilda Yaponiyaning II jahon urushida magʻlubiyatga uchrashi, Koreyadagi
yaponlar boshqaruvining barham topishiga olib keladi. Ammo Koreyaning shimoliy
qismini SSRI, janubiy qismini esa AQSh eggalab oladi.

1945-yilda SSRI va AQSh Koreyani birgalikda boshqarish toʻgʻrisida shartnomaga
qoʻl qoʻyishadi. Ikki katta davlat Koreyani 38-parallel chizigʻidan boʻlishib
olishadi.

1950-53-yillarda boʻlib oʻtgan Koreya urushi Shimol va Janub oʻrtasida
harbiysizlashtirilgan hudud oʻtkazilishiga sabab boʻladi. Shunday qilib bir
butun Koreya davlati shimolda Kommunistik boshqaruvli Koreya Xalq Demokratik
Respublikasi va janubda kapitalistik boshqaruvga ega boʻlgan Koreya
Respublikasiga boʻlinib ketadi.

Koreya Respublikasiga 1948-yil 15-avgustda asos solingan. Li Sin Man esa KRning
birinchi prezindeti etib tayinlanadi, ayni shu yilning 9-sentabrida Kim Ir Sen
boshchiligidagi Koreya Xalq Demokratik Respublikasi (KXDR) tashkil topadi.
1948-yil KRning birinchi konstitutsiyasi ham qabul qilinadi.

Birinchi Respublika boshqaruv davri BMT, Xitoy va SSRIning qurolli kuchlarining
faol ishtiroki bilan boʻlgan Shimoliy va Janubiy Koreya urushi bilan
taʼriflanadi. Bu urush natijasida ikkala koreys davlati ham katta moddiy va
iqtisodiy talafot koʻradi. Birinchi respublika 1960-yili aprel inqilobidan soʻng
tugatiladi.

Talabalar inqilobidan soʻng vaqtinchalik davlat boshqaruviga Ho Chon ismli shaxs
keladi. 1960-yil 29-iyulda saylov boʻlib oʻtadi va unda Demokratik partiya
gʻalaba qozonadi. Bu esa Ikkinchi Respublikaning boshlanishiga sabab boʻladi va
prezident etib Yun Bo Son saylanadi.

Ikkinchi Respublika Davlat boshliqlarining muvaffaqiyatsiz olib borgan siyosati
harbiylarga yoqmaydi, bu esa harbiylarning koʻtarilishiga sabab boʻladi.
1961-yili harbiy toʻntarish boʻladi va davlat tepasiga general-mayor Pak Chon Hi
keladi.

Harbiylar hukumati davlatni demokratik boshqaruvga oʻtkazishlikka hayrihox
boʻladi, bu esa 1963-yilda saylovga olib keladi. Saylov natijalariga koʻra
general Pak Koreya Respublikasi prezidenti etib saylanadi.

Uchinchi Respublika davrida Yaponiya bilan tinchlik shartnomasi tuziladi. Koreya
Respublikasi oʻz hududida AQSh harbiy bazalarining joylashiga qonuniy tarzda
ruxsat bergandan soʻng, AQSh bilan boʻlgan aloqalari yanada kuchayadi. Undan
tahsqari, Koreya Respublikasi AQSh harbiylarining Vyetnamda olib borgan urushida
320 000 askar bilan quvvatlab turadi, yaʼni Koreya Respublikasi oʻz harbiylarini
Vetnamga AQSh harbiylariga yordam berish uchun yuboradi. Bu esa oʻz natijasini
bermay qolmaydi, AQSh Koreya Respublikasini har tomonlama qoʻllab-quvvatlay
boʻshlaydi.

Toʻrtinchi respublika 1972-yli Yusin konstitutsiyasining qabul qilinishi bilan
boshlanadi. Bu konstitutsiya prezidentlik boshqaruvini yanada mustahkamlaydi va
keng vakolatlar beradi. Bu davr juda tez oʻsib borayotgan Koreya Respublikasi
iqtisodiyotining regressiyaga uchrashi bilan xarakterlanadi.

1979-yilda general Pak oʻldirilishi bilan Koreya Respublikasida uzoq yillarga
choʻzilgan siyosiy inqiroz boshlanadi. 8 yil davomida xalq demokratiya uchun
kurash olib boradi. Uzoq davom etgan kurashlardan soʻng 1987-yilda Koreya
Respublikasida demokratik saylovlar oʻtkaziladi.

1988-yilda Seulda Olimpiada oʻyinlari oʻtkaziladi. Shu yillarda Xitoy va Sovet
Ittifoqi bilan aloqalar tiklanadi. 1992-yilda demokratik yoʻl bilan Kim Yon Sam
saylanadi. Ammo uning boshqaruvi davrida davlat amaldorlari orasida poraxoʻrlik
judayam kuchayib ketadi, bu esa davlatning yana siyosiy inqiroz yoqasiga olib
kelinishiga sabab boʻladi.

1997-yil Koreya Respublikasi uchun juda ham muvaffaqiyatsiz yil boʻladi. Koreya
Respublikasi iqtisodiyoti rivojlanishi pastlashib boradi, von (Koreya
Respublikasi pul birligi) qadri tushib ketadi. Turizm oqimi ham ozayib boradi.
1998-yil fevral oyida prezidentlik saylovi oldidan iqtisodiy va demokratik
islohotlar oʻtkazishi, Shimoliy Koreya bilan aloqalarni tiklash toʻgʻrisida
vaʼdalar bergan Kim De Chjun yangi prezident etib saylanadi. 1998-yilning
oʻrtalariga kelib Koreya Respublikasi oxirgi 20 yil ichida uchramagan iqtisodiy
inqiroz boshlanadi, ishsizlik va inflatsiya (pul qadrsizlanishi) kuchayib
ketadi. Ammo prezident oʻz vaʼdalarini bajarishi tufayli tez orada yana Koreya
Respublikasi iqtisodiyoti koʻtarila boshlaydi. Shimoliy Koreya bilan ilk marta
aloqalar oʻrnatiladi. 2000-yilda Koreya Respublikasi prezidenti shaxsan KXDRga
rasmiy tashrif buyuradi, bu esa ikki davlat orasida ozgina boʻlsa-da iliqlikni
vujudga keltiradi.

Aynan shu prezident boshqaruvi davrida Yevropa Ittifoqi bilan siyosiy, iqtisodiy
va madaniy aloqalar yanada rivojlanadi. 2002-yil prezident Kim De Chjunga
tinchlik yoʻnalishi boʻyicha Nobel mukofoti topshiriladi.

2002-yilda esa yangi prezidentlik saylovlari oʻtkaziladi, unda No Mu Xyon
gʻalaba qozonadi. Uning prezidentlik boshqaruvi davrida Koreya Respublikasi
iqtisodiyoti ancha rivojlanadi. Ammo 2004-yil 12-martda Janubiy Koreya Milliy
Assambleyasi (Koreya Respublikasi parlamenti) vakillari Prezident No Mu Xyonni
poraxoʻrlik va ayrim shaxslarga siyosiy homiylikda ayblab unga qarshi ovoz
beradilar. Biroq prezidentni qoʻllab=quvvatlab turuvchi Uri siyosiy partiyasi
Parlamentning prezidentga qarshi ovozlarini boykot qiladi. Bu holat mamalakatda
parlament saylovlarining muddatdan avval oʻtkazilishiga sabab boʻladi va
2004-yil 15-aprelda saylovlar oʻtkaziladi. Saylov natijalariga koʻra Uri
partiyasi parlamentdagi 299 oʻrindan 152 oʻrinni egallaydi. 18 yil deganda
parlamentda bir partiya koʻpchilik mandatni egallaydi. Ammo 2005-yilda
oʻtkazilgan saylovlarda Uri partiyasi parlamentddagi koʻpchilik mandatini
yoʻqotadi.

2008-yilda oʻtkazilgan saylov natijalariga koʻra Seul shahrining sobiq hokimi Li
Myon Bak prezident etib saylanadi.

Koreys yarimoroli Osiyoning sharqiy oxirida joylashib, uzunligi 1100 killometrni
tashkil etadi. Gʻarbdan Tinch okeani bilan, shimoldan esa Xitoy va Rossiya bilan
chegaradosh. Koreyaning sharqiy tomonida Sharqiy Dengiz boʻlib, uning ortida
Yaponiya joylashgan. Yerining 70 foizini togʻlar egallab, qirgʻoq yoqalab 3000
minga yaqin orolchalar tarqalgan.

Koreyaning yer maydoni 222 ming 154 km2 boʻlib, kattaligi taxminan Buyuk
Britaniya yoki Ruminiyaga teng. Ushbu maydonning 45 % yoki 99 ming km2idan
qishloq xoʻjaligida foydalanish mumkin. Togʻli tumanlar butun maydonning
taxminan uchdan ikki qismini tashkil etib, Portugaliya, Mojariston yoki
Irlandiya maydonicha desa boʻladi.

Koreya iqlimi - moʻtadil, bir-biridan keskin farq qiladigan toʻrt faslga ega.
Bahor qisqa boʻlishiga qaramasdan juda ham yoqimli va quyoshli boʻladi. Yozda
esa issiq va namlik yuqori boʻlib, iyul oylarida yomgʻirga boʻy boʻladi. Kuz
fasli yorqin tilla va qizil ranglar bilan boʻyalib ajoyib rang-barang panoramani
yaratadi. Qish sovuq va quruq kelib vaqti-vaqti bilan qor yogʻadi.
Janubi-gʻarbdagi Jeju-do oroli yumshoq subtropik iqlimga ega. Koreya tumanlari
oʻrtasidagi harorat farqi juda katta, oʻrtacha hisobda 6 °C dan 16 °C gacha
boʻladi. Yilning eng issiq oʻyi boʻlgan avgustda esa harorat 19 °C va 35 °C
orasida boʻladi, eng sovuq oyi yanvarda esa harorat minus 8 °C gacha tushib
ketadi.

Koreya hukumati uchta qismga boʻlingan: ijro etuvchi, qonun chiqaruvchi va sud
hokimyati. Qonun chiqaruvchi va ijro etuvchi hokimiyatlar davlat darajasida
faoliyat koʻrsatadi. Mahalliy vazifalarni ijro etuvchi boʻlimdagi turli
vazirliklar amalga oshiradi. Mahalliy hokimyat yarim-muxtor boʻlib, oʻzining
ijro etuvchi va qonun chiqaruvchi boʻlimiga ega. Sud hokimiyati davlat va
mahalliy darajada faoliyat koʻrsatadi.

Koreya hukumatining tuzilishi Koreya Respublikasining konstitutsiyasi bilan
belgilanadi. Bu hujjat 1948-yil kuchga kirgandan buyon bir necha marta tahrir
qilindi. Ammo bir necha palata xususiyatlari oldingidek qoldi; Ikkinchi Koreya
Respublikasidan tashqari barcha hukumat mustaqil bosh ijro etuvchi - prezidentga
ega boʻldi.

Puxta uch hokimiyatli tizim bu tekshiruv va muvozanatning ehtiyotkor tizimidir.
Masalan, konstitutsiyaviy sudning sudyalari qisman ijro etuvchi, qisman qonun
chiqaruvchi hokimiyat tomonidan tayinlanadi. Shuningdek, impichment
rezolutsiyasi qonun chiqaruvchi hokimiyat tomonidan berilib, sud hokimiyati
soʻnggi qarorni qabul qiladi.

Janubiy Koreyaning 1997-yildagi inqirozgacha boʻlgan ildam iqtisodiy rivoji
"Sharqiy Osiyo Moʻjizasi" deb atalgan. Uch dekada shiddatli iqtisodiy
rivojlanish kambagʻal agrar mamlakatni dunyodagi oʻn ikkinchi iqtisodiy-eksport
davlatiga aylantirdi. 1996-yil 12-dekabrda Koreya Iqtisodiy Hamkorlik va
Rivojlanish Tashkiloti (IHRT)ga qabul qilinishi haqiqatan Koreya
iqtisodiyotining avjiga chiqqan payti boʻldi. Koreyaning bunday tez rivoji
yuqori darajadagi jamgʻarma va sarmoyaga katta yordam berdi, shuningdek milliy
taʼlimning taraqqiy topishiga ragʻbat boʻldi. Shuning evaziga bugungi kunda bir
qancha yosh oʻgʻil-qizlar dunyoning eng nufuzli oliygohlarida taʼlim olishmoqda.

1950—53-yillarda boʻlib oʻtgan Koreys Urushi Janubiy Koreya iqtisodiyoti
rivojlanishiga katta putur yetkazdi. Bir xalqning oʻzaro urushib ikki qismga
boʻlinishi Koreya tuprogʻida buzgʻunchilik va alamli xotiralarni qoldirdi. Urush
qurbonlari va nogironlar soni 1,5 mlnni tashkil etadi. Urushning moddiy zarar
qiymati 1953-yil narxlarida 3,1 mlrd AQSh dollarini tahskil etdi.

Janubiy Koreyaning elektronika va mashinasozlik shirkatlari jahonda yetakchi
oʻrinlardadir; ular qatoriga LG, Samsung va boshqalar kiradi. Butun dunyodagi
LCD monitorlarning 50%i aynan Janubiy Koreyada tayyorlanadi. Samsung va LG mobil
telefon ishlab chiqaruvchilari orasida dunyoda yetakchi shirkatlardandir.

Janubiy Koreya aholisi elektronikadan eng koʻp foydalanuvchi xalqlar qatoriga
kiradi. Internetdan foydalanuvchilarning foiz nisbatdagi soniga koʻra birinchi
oʻrinda turadi. 2020-yilgacha har bir koreys xonadonida kamida bitta robot
boʻlishi rejalashtirilgan. Bu reja orqali Koreya aholisining keksayishi va shu
tufayli ishchi kuchi hamda askarlar soni kamayishi muammolari qisman hal
qilinishi koʻzda tutilgan.

Koreya Respublikasi Rossiya bilan fazoviy hamkorlik olib bormoqda, bu hamkorlik
doirasida "Arirang-1" va "Arirang-2" nomli sunʼiy yoʻldoshlar uchirildi.
2008-yilning 8-aprelida Koreya oʻzining birinchi fazogiri - Yi So-yeonni
koinotga uchirdi, u rus orbital kemasi "Soyuz TMA-12"da ishladi.

Aholi soni - 49 044 790 nafar. Janubiy Koreya aholisining katta qismini
koreyslar tashkil etadi. Bundan tashqari mamlakatda kamida 300 ming nafar
xitoyliklar istiqomat qilishadi. Janubiy Koreyaliklar oʻrtacha 79,05 yil umr
koʻrishadi.

Deyarli hamma koreys tilida soʻzlashadi, maktablarda ikkinchi til oʻlaroq
ingliz, yapon, xitoy, olmon va boshqa tillar oʻrgatiladi.

2005-yil maʼlumotlariga koʻra Janubiy Koreya aholisining 46,5%i dinsizdir.
Qolgan aholi oʻzini yo xristian, yoki buddist, deb koʻrsatgan; boshqa dinlar
nihoyatda kam tarqalgan.

Janubiy Koreya ommaviy madaniyati Osiyo qitʼasi va umuman dunyoda yoyilmoqda.
XXI asrda paydo boʻlgan bu fenomen koreys toʻlqini deb nomlandi. Bu fenomen oʻz
ichiga K-pop (koreys pop) musiqasi, koreys teleseriallari va filmlarini oladi.

Zamonaviy texnologiyalarning koreyslar hayotiga chuqur kirib borgani ularning
madaniyatiga kuchli taʼsir qildi. Koreys yoshlari orasida videooʻyinlar
shunchalik ommalashganki, matchlar hatto telekanallarda ham namoyish etiladi
(misol sifatida Arirang kanalida tez-tez koʻrsatiluvchi Starcraft
translatsiyalarini keltirish mumkin).

1988-yil Yozgi Olimpiada oyinlari va 2002-yil futbol boyicha Jahon
Chempionatining juda ham yuqori saviyada oʻtkazilishi Koreya Respublikasi sporti
tarixidagi eng katta yutuqlardan biri hisoblanadi. 17-Futbol Jahon Chempionati
3-ming yillikda birinchi boʻlib Koreya va Yaponiyada oʻtkazildi. Binobarin, bu
Osiyo qitʼasida birinchi bor futbol Jahon Chempionatining oʻtkazilishi boldi. Va
eng muhimi, Koreya Respublikasi milliy futbol terma jamoasi birinchi bor yarim
finalgacha yetib keldi. Albatta, bu juda ham gʻaroyib hodisa boʻlib,
koʻpchilikni hayratga soldi. Janubiy Koreyalik futbolchilarning ajoyib ishtiroki
Koreyaning xalqaro arenadagi oʻrnini jadal ravishda yuqorilatdi va Koreya
tovarlarining talabi oshdi. Albatta muxlislarning oʻrni ham juda katta boʻldi.
Koreyalik muxlislar oʻzlariga "Red Bulls" degan nomni shior qilishib oʻz
futbolchilarini qoʻllab quvvatlashda charchamadilar, va butun dunyoni hayratga
soldilar. 2002-yil futbol Jahon chempionati oʻyinlarini 3,6 mln muxlis
stadiondan turib va milliardlab muxlis oynai jahon orqali tomosha qilishga
muvaffaq boldilar.

Jahon klassikasi darajasidagi Koreya beysbolchilari AQSh va Yaponiyada juda ham
mashhurdir. Pak Chan Ho "Houston Astros" safida juda ham muvaffaqiyatli ishtirok
etib kelayotgan boʻlsa, Kim Ben Hen "Florida Marlins", So Je Ung — esa "Tampa
Bay Devil Rays" safidadir. Qolaversa bir necha koreys futbolchilari Yevropa va
Yaponiya klublarida toʻp surishadi.

Shuningdek, Koreya golf boʻyicha ham oʻz yutuqlari bilan faxrlanadi. Koreya
golfchilari Pak Se Ri, Kim Mi Hen, Han Hi Von va Greys Pak hozirga kelib butun
dunyoga mashhur boʻlib ulgirgandir, chunki ular bir necha bor LPGA turniri va
AQSh ochiq chempionati gʻoliblari boʻlishgan. 2002-yil golfchi Choy Ken Dju
ketma-ket PGA ikki titulini qoʻlga kiritgan.

Janubiy Koreyalik tennischilar ichida birinchi bor xalqaro turnir gʻolibi Li Hen
Tek boldi. 2003-yil yanvar oyida Li Hen Tʼek "Adidas International" turnirida
birinchi oʻrinni egalladi. Bu turnir Sidneyda (Avstraliya) boʻlib oʻtgan.

Koreyada ommaviy sport turlari bu — futbol, basketbol, volleybol, va anʼanaviy
sport turi bolgan belbogʻ kurashdir (SSIRIM). Bu sport turlari juda ham koʻp
muxlislarni jalb qiladi. Bundan tashqari alpinizm, yugurish, badminton, suzish,
aerobika, stol tennisi, bouling, skvosh, tennis va golf ham ommaviy sport
turlaridir. Alpinistlarning juda ham koʻp boʻlganligidan koreyslarning nafaqat
sportga boʻlgan qiziqishini, balki tabiatga boʻlgan muhabbatini ham koʻrish
mumkin. Qolaversa mamlakat maydonining 70%i togʻli qismdan iboratdir.



https://uz.wikipedia.org/wiki/Alisher_Navoiy

Alisher Navoiy (1441, 9 fevral-1501, 3 yanvar) ulugʻ oʻzbek va boshqa turkiy
xalqlarning shoiri, mutafakkiri va davlat arbobi boʻlgan. G‘arbda chigʻatoy
adabiyotining buyuk vakili deb qaraladi, sharqda „nizomi millati va d-din“ (din
va millatning nizomi) unvoni bilan ulugʻlanadi.

Asl ismi Nizomiddin Mir Alisher. U Hirotda tugʻilib, shu yerda umrining asosiy
qismini oʻtkazgan. Navoiyning otasi G‘iyosiddin Bahodir temuriylar xonadoniga
yaqin boʻlgan. Sheʼr zavqi va isteʼdodi erta uygʻongan. Bolalikdayoq Farididdin
Attorning „Mantiqut-tayr“ asarini yod olgan, Sharafiddin Ali Yazdiy nazariga
tushgan, Mavlono Lutfiy yosh shoir isteʼdodiga yuqori baho bergan, Kamol
Turbatiy eʼtirofini qozongan.

Sayyid Hasan Ardasher, Pahlavon Muhammad kabi ustozlardan taʼlim olgan,
Abdurahmon Jomiy bilan ijodiy hamkorlikda boʻlgan. Navoiy 1469 yilgacha
temuriylar orasidagi ichki nizolar sababli Hirotdan yiroqroqda yashagan.

Husayn Boyqaro Xuroson taxtiga oʻtirgach (1469), Navoiy hayoti va ijodida yangi
bosqich boshlanadi, muhrdorlik (1469) mansabiga, vazirlik (1472) va Astrobod
hokimligi (1487)ga tayinlanadi. 1480—1500 yillar mobaynida oʻz mablagʻlari
hisobidan bir necha madrasa, 40 rabot (safardagi yoʻlovchilar toʻxtab oʻtish
joyi), 17 masjid, 10 xonaqoh, 9 hammom, 9 koʻprik, 20 ta hovuz qurdiradi. Husayn
Boyqaro Alisher Navoiyga „muqarrabi hazrati sultoniy“ („sulton hazratlarining
eng yaqin kishisi“) degan unvonni beradi. Unga koʻra Navoiy davlatning barcha
ishlariga aralasha olardi.

Alisher Navoiy tarjimai holi oʻz davrida Xondamir, Vosifiy, Husayn Boyqaro,
Bobur kabi tarixchi va davlat arboblarining asarlarida aks etgan.

Oʻzbek olimlari Ozod Sharafiddinov, V.Mahmud, Oybek, Yahyo Gʻulomov, Izzat
Sulton, A.Zohidov, V.Abdullaev, A.Qayumov, S.Gʻanieva v.b. Navoiyning hayot
yoʻli haqida asarlar yaratishgan.

Alisher Navoiy ijodining yuksak choʻqqisi „Xamsa“ asari (1483-85)dir, shoir
birinchilardan boʻlib, turkiy tilda toʻliq „Xamsa“ yaratdi va turkiy tilda
shunday koʻlamdor asar yozish mumkinligini isbotlab berdi. Ushbu toʻplamni
Nizomiy Ganjaviyning „Panj Ganj“ („Besh xazina“) asariga havas sifatida
yozilganligini oʻquvchilarga anglatmoq maqsadida „Xamsa“ning kirish qismida:

„Xamsa“ tarkibiga "Hayrat ul-abror", "Farhod va Shirin", „Layli va Majnun“,
„Sabʼai sayyor“, „Saddi Iskandariy“ kabi dostonlar kiradi.

"Hayratul-abror"da hamd, munojot, naʼt, hayrat boblaridan keyin shoirning
Yaratganga, borliqqa, tabiatga, insonga boʻlgan falsafiy, ijtimoiy-siyosiy,
iqtisodiy, ilmiy, maʼrifiy, axloqiy va estetik munosabati aks ettirilgan.
Podshoh bilan ulusning insonlik nuqtai nazaridan ayirmasiz, farqsizligini,
podshohning hunar, axloq, adl, insof, mantiq, taqvo yoʻlida ulusdan oʻta
olmaganini anglatish bilan oʻzining adolatli shoh haqidagi qarashlarini
anglatadi.

"Farhod va Shirin"da qahramonlar sevgi sarguzashtlari orqali insonning tarix va
kelajak oldidagi vazifasini belgilaydi, insonlik faqat muhabbatda emas, balki
oʻsha sharafli nomning himoyasi orqali ekanini uqdiradi. Sharq tarixidagi Xusrav
va Shirin voqeasini badiiy jihatdan qayta ishlab, Farhod orqali oʻzining komil
inson haqidagi qarashlarini ifoda qilgan. Navoiy dostoni orqali Firdavsiy,
Nizomiy, Dehlaviy anʼanalari yangilangan boʻlsa, undan keyin bu syujet turk
mumtoz adabiyotining oʻzak muammolarini hal etishda asosiy oʻrin tutdi va bu
yoʻnalishda Ahmad rizvon, Jaliliy, Harimiy, Bafqiy, Urfi Sheroziy, Lamiiy,
Nizoriy v.b. dostonlari yaratildi.

„Layli va Majnun“ dostonida arab ertaklari orqali maʼlum syujet oʻzining tugal
shaklini topdi, unda ishq falsafasi betakror uslubda ifoda qilindi. Keyinroq
yaratilajak Fuzuliy, Andalib, Sayqaliy dostonlari uchun maʼnaviy zamin boʻldi.
„Xamsa“ tarkibidagi „Sabʼai sayyor“ va „Saddi Iskandariy“da shohlik bilan
bogʻliq masalalarni birinchi oʻringa olib chiqdi. Bu dostonlar xamsanavislik
anʼanasida oʻzining ijtimoiy-siyosiy xarakteri va originalligi bilan ajralib
turadi. „Xamsa“ga ustoz Abdurahmon Jomiy (1414—1492) yuqori baho berdi.

OʻR FA ShI qoʻlyozmalar fondida 15-20 asrlarda koʻchirilgan 166 qoʻlyozma
saqlanadi. Ulardan 84 tasida beshlikning hamma dostonlari berilgan.

„Xamsa“ haqida xorijiy olimlar A.Vamberi, J.Malokolin, F.Richard, L.Vari,
Y.Ekman, E.Partele; rus tadqiqotchilari I.Krachkovskiy, V.Bartold, E.Bertels,
Konrad, B.Jirmunskiy, A.Yakubovskiy, A.Semyonov; turk olimlari F.Koʻprulu,
A.S.Levend, K. Eraslon; ozar olimlari H. Arasli, G. Aliev; oʻzbek olimlari
Fitrat, I.Sulton, V.Zohidov, A.Qayumov, T.Jalolov, Sodir Erkinov, S.Nazrullaeva,
A.Abdugʻafurov, M.Hakimov, S.Hasanov v.b. ishlari maʼlum.

OʻzMUda „Xamsa“ni tadqiq etish borasida B.Qosimov, B.Akrom, H.Boltaboev,
A.Erkinov, D.Farmonova tadqiqot ishlari olib bormoqdalar.

Navoiyning tasavvufiy qarashlari deyarli barcha asarlarining ruhiga singigan
boʻlsa-da, maxsus "Lison ut-tayr" dostoni(1499)da, "Nasoyim ul-muhabbat"
(1495-96)da, "Tarixi anbiyo va hukamo"(1485-8), „Arbain“, „Munojot“ singari
asarlarida aks etgan.

"Lison ut-tayr"da borliq va ilohiyot haqidagi qarashlarini, inson, tabiat va
hayot haqidagi fikrlarini qushlar tili va sarguzashtlari orqali bayon qilgan.

Oʻzbekiston mustaqillikka erishganidan soʻng Navoiy asarlarini diniy va
soʻfiylik jihatidan oʻrganish kengaydi, ular obʼektiv va ilmiy bahosini olmoqda.
„Arbain“, „Munojot“ kabi asarlari chop etildi. Jomiyning „Nafahotul-uns min
hazarotil-quds“ tazkirasini tarjima qilib va toʻldirib, soʻz yuritilgan 618ta
shayxlar sonini 770 taga yetkazdi.

"Mahbub ul-qulub"(1500-1501) Navoiyning soʻnggi yirik asari boʻlib, unda ulugʻ
mutafakkir adibning hayoti davomidagi kuzatishlari, toʻplagan boy tajribasi oʻz
yuqori darajasida aksini topgan. Uch qismdan iborat bu asarda „Soriun-nosning
afʼol va ahvolining kayfiyati“ (1), axloqiy muammolar (2), „mutafarriqa favoyid
va amsol surati“ (3) masalalari ifodalangan.

„Xamsatul-mutahayyirin“(„Besh hayrat“,1494) asarida ustozi va doʻsti Abdurahmon
Jomiy, uning hayoti lavhalari, tariqati, yozishmalari, asarlari haqida
hayratomuz hikoyalar keltiriladi.

„Holoti Sayyid Hasan Ardasher“ (1488-89), „Holoti Rahlavon Muhammad“(1493)
asarlari manoqib-holot yoʻnalishida boʻlib, ularda shoirga ustozlik qilgan buyuk
shaxslar hayoti, faoliyati yoritilgan.

„Munshaot“ (1498-1499) Navoiyning maktublari toʻplami (jami 88 ta xat) boʻlib,
ular sogʻinchlik xatlari, navroʻz tabriklari, taʼziyanomalar, siyosiy oʻgitlar,
sulhnomalar va boshqa yoʻnalishlardadir. Ular Husayn Boyqaro, Badiuzzamon va
boshqa tarixiy shaxslarga bitilgan.

„Majolisun-nafois“ (1490-91; 1497-98) tazkirasi turk tilidagi yozilgan dastlabki
tazkira boʻlib, unda shoir sakkiz majlis doirasida 459 shoir va adib haqida
maʼlumot bergan. Birinchi va ikkinchi majlisda tazkira tartib berilganda hayot
boʻlmagan shoirlar, uchinchi majlisda shoirning zamondoshlari, toʻrtinchi
majlisda beshinchi majlisda Xuroson, oltinchisida Movaraunnahr, Kichik Osiyo va
Eron, yettinchi va sakkizinchi majlislarda temuriylar sulolasiga mansub ijodkor
shoh va shahzodalar haqidagi maʼlumotlar jamlangan. Asar Fahriy
Hirotiy(1521-22), Muhammad Qazviniy(1522-23), Shoh Ali Abdulali (1598) tomonidan
uch marta fors tiliga tarjima qilingan.

Navoiy „Muhokamatul-lugʻatayn“ asarini oʻz zamonidagi turkiy lahjalar, ziyolilar
nutqi, badiiy va ilmiy asarlarning leksik-grammatik xususiyatlarini forsiy til
xususitlari bilan qiyoslashga bagʻishladi. Jonli xalq tilida qoʻllanilgan
koʻplab soʻzlarni asarga kiritib, adabiy tilda qoʻllanilishiga sababchi boʻldi.
Oʻzigacha ishlatilgan soʻzlarni yangi maʼno qatlamlarini ochdi. oʻzbek va boshqa
turkiy xalqlarning tili grammatikasini Mahmud Koshgʻariydan soʻng ilmiy asosga
soldi. oʻzbek va boshqa turkiy xalqlarning tilining badiiy va estetik
imkoniyatlari kengayishiga sababchi boʻldi. Fors va turk tillarida yaratilgan
eng yirik va eʼtiborli asarlarga murojaat qildi, shoir va olimlarni til
istiqloli uchun kurashga chorladi.

Aruz nazariyasiga bagʻishlangan „Mezonul-avzon“(1492) asarida arab va fors aruzi
qoidalarini turkiy tilda aniq va ravon tushuntirdi. Turk yozma va ogʻzaki
sheʼriyati namunalarining vazn xususiyatlarini oʻrgandi. Turkiy aruz tabiatini
yoritish bilan birga turk sheʼriyati murakkab aruz tizimini boyitganini
anglatdi. Bahrlar va doiralar haqidagi tasavvurni kengaytirdi. Toʻqqizta yangi
vazn va sheʼriy shaklni aniqladi. Turklik tarixida ilk bor milliy vazn haqidagi
qarashlarni ilgari surdi.

„Tarixi muluki Ajam“ („Ajam shohlari tarixi“,1488) qisqa tarix boʻlib, Eron
shohlari xronikasi bayon qilingan „Tarixi Tabariy“, „Shohnoma“ asarlarini
mantiqan toʻldiradi, ulardagi faktlarni izchil ilmiy tizimga soladi. Afsonaviy
shoh Kayumarsdan sosoniylarning soʻnggi vakili Yazdi Shahriyorgacha boʻlgan
shohlar tarixini, mifologik talqinini beradi.

„Tarixi anbiyo va hukamo“ („Paygʻambarlar va hakimlar tarixi“, 1485—1498)
asarining birinchi boʻlimida „Qissasul-anbiyo“lar anʼanalarini davom ettirib,
Odam alayhis-salomdan Nuh, Iso, Muso, Yaʼqub, Sulaymon, Yusuf, Dovud kabi
paygʻambarlar tarixiga oid qissalar keltiradi. Navoiy Luqmoni hakimga ham
anbiyolar qatoridan joy beradi. Asarning „Hukamo zikrida“ deb nomlangan ikkinchi
boʻlimida insoniyat tarixida chuqur iz qoldirgan donishmand hakimlar Fishogʻurs,
Jomosp, Buqrot, Suqrot, Aflotun, Arastu, Bolinos, Jolinus, Batlimus, Buzurgmehr
haqida ibratli hikoyalar keltiradi, ularning donishmandligi, ilmiy kashfiyotlari
siri qisqa satrlarda talqin qilinadi.

„Vaqfiya“ (1481) asarida vaqf yerlari, mulklari, ularning miqdori, ulardan
foydalanish, vaqf mulki va mablagʻi evaziga quriladigan bino va inshootlar, bu
yoʻnalishda madrasa va xonaqohlarda oʻrnatilgan tartiblar haqida fikr yuritdi.
Navoiy oʻz ixtiyoridagi mablagʻlar hisobiga qurilgan xayriya muassasalari,
ilmiy-madaniy binolar va bogʻlarni sanab oʻtdi. Asar Navoiy va Husayn Boyqaro
munosabatlarini oʻrganish uchun ham muhim hujjatli manbadir.

Arab va fors tillaridagi asarlari. Alisher Navoiy fors tilida yozgan sheʼrlari
asosida „Devoni Foniy“ tuzilgan boʻlib, uning muqaddimasida „Sittai zaruriya“
(„Olti zarurat“) va „Fusuli arbaa“ („Toʻrt fasl“) forsiy qasidalari majmualari
berilgan. „Sittai zaruriya“ toʻplamidagi qasidalar „Ruhul-quds“ („Muqaddas
ruh“), „Aynul-hayot“ („Hayot chashmasi“), „Tuhfatul-afkor“ („Fikrlar tuhfasi“),
„Qutul-qulub“ („Qalbdar gʻizosi“), „Minhojun-najot“ („Qutilish yoʻli“),
„Nasimul-xuld“ („Jannat nasimi“) kabi nomlar bilan ataladi. Ular Xoqoniy,
Dehlaviy, Salmon Sovajiy, Abdurahmon Jomiy asarlari ruhida, ularga
falsafiy-mantiqiy javob tarzida yozilgan. „Fusuli arbaa“da Sulton Husayn Boyqaro
madhidan soʻng „Bahor“, „Saraton“, „Xazon“ („Kuz“) va „Day“ („Qish“) vasfidan
iborat. Muammo janri qoidalariga bagʻishlangan „Mufradot“ (1485) fors tilidagi
ilmiy asarida mumtoz sheʼriyatdagi bu janrni nazariy jihatdan asosladi. Muammo
va uni ifodalangan janrlar ruboiy, qitʼa, tuyuq, ayrim hollarda gʻazal
munosabatini anglatdi. Muammolarni yechish usullarini oʻrgatish barobarida 121
ta misol keltirdi. Navoiyning arab tilida „Sabʼatul-abhur“ („Yetti dengiz“)
nomli diniy-tasavvufiy ruhda lugʻat xarakteridagi asar yozgani maʼlum. Biroq bu
asar nashr etilib, yetarli darajada oʻrganilmagan. Alisher Navoiyning fors
tilidagi merosi Fitrat, H.Sulaymon, N.Mallaev, Sh.Shomuhamedov, R.Vohidov,
Boltaeva tomonidan oʻrganilgan. Navoiy dahosi tufayli insoniyat tarixida
dunyoning turli joylarida yashayotgan turkiy xalqlar yakqalam qilindi, millat
maʼnaviy merosi umumjahon xazinasidan mustahkam oʻrin oldi. Mustaqil
Oʻzbekistonda Navoiyni anglash davlat siyosati darajasiga koʻtarildi.
Respublikadagi eng yirik viloyatlardan biri va uning markazi, Oʻzbekiston Davlat
mukofoti, OʻzRFA Til va adabiyot instituti, opera va balet akademik teatri,
Oʻzbekiston Davlat kutubxonasi, Samarqand Davlat universiteti va boshqa yuzlab
madaniy-maʼrifiy muassasalar, jamoa xoʻjaliklari ulugʻ shoir nomi bilan ataladi.
[Kitobning butun bir ko'rinishi]



https://uz.wikipedia.org/wiki/Ukraina

Ukraina (ukr. Україна) — Yevropaning jan.sharqida joylashgan davlat. Maydoni
596,06 ming km². Aholisi 45 553 ming. kishi (2013.01.15). Poytaxti — Kiyev sh.
Maʼmuriy jihatdan 23 viloyat — Vinnitsa, Volin, Dnepropetrovsk, Donetsk,
Jitomir, Zakarpatye, Zaporojye, IvanoFrankovsk, Kiyev, Kirovograd, Lugansk,
Lvov, Nikolayev, Odessa, Poltava, Rovno, Sevastopol, Simferopol, Sumi, Ternopol,
Xarkov, Xerson, Xmelnitskiy, Cherkassi, Chernovsi, Chernigov viloyatlari, Kiyev
sh.lariga boʻlinadi.

U. — respublika. Amaldagi konstitutsiyasi 1996 y. 28 iyunda qabul qilingan.
Davlat boshligʻi — prezident (2005 y. yanvardan Viktor Yushchenko), u toʻgʻri va
yashirin ovoz berish yoʻli bilan 5 y. muddatga saylanadi va 2 muddatdan ortiq
saylanishi mumkin emas. Qonun chiqaruvchi hokimiyatni Oliy Rada (parlament),
ijrochi hokimiyatni bosh vazir boshchiligida Vazirlar Mahkamasi amalga oshiradi.

U. hududining aksar qismi Sharqiy Yevropa tekisligining jan.gʻarbiy qismiga
mansub boʻlib, tekislik va oʻrqirlardan iborat. Jan. da Qrim togʻlari (bal. 1545
m gacha) va Gʻarbda Ukraina Karpat togʻlari (bal. 206 m gacha) bor. U. hududi
gʻarbdan sharqqa 1300 km, shim.dan jan.ga 900 km ga choʻzilgan. Qora dengiz
sohillari, asosan, pasttekislik; qoʻltiq va limanlar bor. Azov dengizi sohillari
esa yassi, kum tillari mavjud. Relyefi — shim.gʻarbdan jan.sharqqa tomon Volin
qirlari va Podoliya qirlari (eng bal. joyi 471 m — Kamula togʻi), sharqroqda
Jan. Bug bilan Dnepr oraligʻida Dnepr buyi qirlari joylashgan. Dneprning soʻl
sorili, mamlakatning jan.sharqiy qismida Azov boʻyi qirlari bor. Ukraina Karpat
togʻlarining jan.gʻarbida Zakarpatye pasttekisligi yotadi.

Geologik tuzilishi jihatidan U. hududi Sharqiy Yevropa platformasining
jan.gʻarbiy qismidan hamda uni oʻrab turgan Karpat va Krim burmali togʻlaridan
iborat. Platformada Ukraina kristalli massivi (qalqoni), VolinPodoliya platosi,
Lvov botigi, Donetsk avlakogeni, DneprDonetsk, Qora dengiz boʻyi botiqlari
ajralib turadi.Sharkiy Karpat togʻlarining bir qismi Alp geosinklinal (burmali)
oblastiga kiradi. Foydali qazilmalardan toshkoʻmir va qoʻngʻir kumir, neft,
tabiiy gaz, temir, marganets, titan rudalari, simob, boksit, toshtuz va kaliy
tuzlari, grafit, oltingugurt, qurilish materiallari va boshqa bor. Mineral suvli
bulok, koʻp.

U. janubida ilk paleolit davrida odamlar yashaganligi maʼlum (q. Kiyikkoba).
Oʻrta paleolit davrida Mustye madaniyatita. mansub elatlar vakillari hozirgi U.
xududining anchagina qismini egallab oldilar. Soʻnggi paleolit davrida (35—40
ming yil avval) butun U. hududida odam yashay boshlagan. Mezolit davri (mil. av.
10— 7ming yillik)da baliq ovlash, neolit davri (mil.av. 6—4-ming yillik)da
dehqonchilik va chorvachilik paydo boʻldi. Eneolit va jez davrlari (mil. av.
4-ming yillik — 1-ming yillikning boshi)da dehqonchilik, chorvachilik va
kulolchilik ancha kjsaldi (q. Tripolye madaniyati). Mil. av. 2-ming yillik oxiri
— 1-ming yillik boshlarida But va Dnepr boʻyi dashtlarida kimmeriy qabilalari
yashagan. Mil. av. 7-a.da Qora dengiz boʻyidagi dashtlarga Osiyodan koʻchmanchi
skif qabilalari kirib keldi. Mil. av. 7—5-a.larda Qora dengizning shim.
soxillariga feklar koʻchib kelib, shahardavlatlar (Olviya, Tira, Xersones,
Pantikapey va boshqalar)ni barpo etdilar. Mil. av. 5-a.da esa Kerch ya.o.da
Bospor podsholigi tashkil topdi. Mil. av. 2-a.da U.ning dasht yerlarini
sarmatlar egalladi. Mil. 3—6-a.larda Qora dengizning shim. sohillariga got,
gunn, avar va boshqa kabilalar kelib oʻrnashdi. 4— 7-a.larda vujudga kelgan
Oʻrta Dnepr boʻylaridagi tarqoq sharqiy slavyan qabilalari (vizantiyalik
mualliflar ularni venedlar, antlar va sklavinlar deb ataganlar) 9-a. oʻrtalarida
qabila ittifoklari va knyazliklarga birlashib, Kiyev Rusini vujudga keltirdilar
(q. Qadimgi Rus davlati). 1239—40 yillarda bu davlat moʻgʻullar tomonidan bosib
olinib, Oltin Oʻrda mulkiga aylantirildi. Rusning boshqa qismidan ajralib qolgan
Ukraina yerlari 13—14-a.larda polyak, litva, venger va boshqa chet el
hukmdorlari qoʻl ostida boʻldi ("Ukraina" nomi dastlab jan. gʻarbdagi ayrim rus
yerlariga taalluqli boʻlib, "kray" — chekka yoki chegara maʼnosini anglatgan;
16-a. oxiri — 17-a. boshlarida u barcha Ukraina yerlariga tarqalib, ukrain
xalqining etnik nomiga aylangan). 15-a.da U.ning jan. qismi va Qrim ya.o.da Krim
xonligi tashkil topdi.



https://uz.wikipedia.org/wiki/Polsha

Pólsha (Pólsha Respúblikasi, bunda mamlakatning rasmiy nomida zamonaviy
polyakcha republika (respublika) soʻzi emas, balki eski — Rzeczpospolita
(polyakchadan: Mushtarak narsa) soʻzi ishlatiladi) — Yevropadagi davlat,
shimoldan Boltiq dengizi bilan yuviladi. Yevropa Ittifoqi aʼzosi.

Polsha (Polska), Polsha Respublikasi (Rzeczpospolita Polska) — Markaziy
Yevropadagi mamlakat. Maydoni 312,7 ming km². Aholisi 38,5 mln. kishi (2014).
Poytaxti — Varshava shahri Maʼmuriy jihatdan 16 voyevoda (wojewodztwo)ra
boʻlinadi.

Maydoni — 312,7 ming km². Aholisi — 38,6 mln. odam. Rasmiy til — polyakcha. Din
— asosan katolizm, hamda iudaizm, lyuteranlik, pravoslavie; aholining 6 foizi
ateist. Davlat boshligʻi — prezident. Qonun chiqaruvchi organ — Ikki palatali
parlament: Seym (quyi palata) va Senat (yuqori palata). Poytaxti — Varshava.
Maʼmuriy-huduiy taqsimoti: 16 voyevodstvo. Pul birligi — zlotiy.

X asrda Polsha davlati vujudga keldi, xristianlik qabul qilindi (966), 1025dan
Polsha — qirollik.

XIV asrda Gall-Volin knyazligiga qoʻshilib, totor-moʻgʻul bosqinidan
kuchsizlangan gʻarbiy rus yerlariga yurish qiladi.

Lyublino birligiga boʻysunib (1569) Polsha Buyuk Litva knyazligi bilan
birgalikda yagona davlat — Mushtarak narsani tashkil qiladi.

Peterburg konvensiyalariga koʻra 1770 —90-x yillarda Pospolita Nutqi hududi
Prussiya, Avstriya va Rossiya oʻrtasida boʻlinib olingan edi (3 boʻlim — 1772,
1793, 1795). Ukrain va beloruslar yashaydigan kattagina yer qismi, rus
tarixchilari fikricha Polsha tomonidan XIV—XVI asrlar mobaynida bosib olingan
asl rus yerlaridir.

1807da Napoleon I Polsha yerlarining bir qismidan Varshava knyazligini tashkil
etdi. Vena kongressi (1814—15) Polshani qaytadan taqsimladi: Varshava
knyazligining katta qismidan Polsha Chorligi barpo etildi (Rossiyaga berilgan);
Poznanshchina Prussiyaga tegdi, hamda oʻzi bilan birga Sileziya va Pomoryeni
saqlab qoldi; baʼzi hududlar Avstriyaga oʻtgan.

Polyak milliy-ozodlik harakatlari (1794) (T. Kostyushko boschiligida),
1830—1831, 1846, 1848, 1863—64da bostirilgan.

1915—18da, Birinchi jahon urushi paytida, Polsha Germaniya va Avstro-Vengriya
tomonidan fath etildi.

1919-21 Sovet-polyak urushi Sovet Rossiyasi magʻlubiyati bilan tugaydi va 1921
yilgi Riga tinchlik shartnomasiga koʻra 1921yili G`arbiy Ukraina va G`arbiy
Belarus yerlari Polsha tasarrufiga oʻtadi.

1926da Polshada Yuzef Pilsudskiy boshchiligida avtoritar milliy-separatik
sanacion tuzum tuziladi.

1931 yilning 15 iyunida SSSR va Polsha doʻstlik va savdo aloqalari toʻgʻrisidagi
Bitimga kelishishadi. 1932 yilning 25 yanvarida SSSR va Polsha oʻzaro hujum
qilmaslik haqida Bitimni imzolashadi.

1938da Polsha Germaniya bilan Chexoslovakiyani boʻlib olishadi. Polsha
qaramogʻiga koʻmir koni joylashgan Teshin rayoni oʻtadi.



https://uz.wikipedia.org/wiki/Palov

Palov, osh (fors. پلو [polov]; hind. पुलाव [palāu]; sans. पुलाक [pulāka]
«dimlangan guruch»; qoz. палау; qirgʻ. палоо, аш; qrmtat. pilâv; toj. оши палов;
tat. pılaw, пылау; turk. 'pilav'; turkm. palow; uygʻ. полу/ﭘﻮﻟﯘ) — asosan turkiy
va eroniy xalqlar, shuningdek Osiyoning boshqa mamlakatlarida keng tarqalgan
taom.

Masalligʻi va tayyorlanish uslubi boʻyicha xilma-xil turlarga boʻlinadi va har
bir mamlakatda oʻzgacha tarzda tayyorlanadi. Taom asosini guruch tashkil etadi.
Ushbu masalliqdan tashqari yogʻ, goʻsht, sabzi, piyoz va boshqa masalliqlar
ishlatiladi. Palov tayyorlanish va tarqalish boʻyicha asosan Oʻrta Osiyo va
Yaqin Sharq xalqlari orasida ommabop hisoblanadi. Jumladan, Oʻzbekistonda
oʻzbekcha palov oʻzbek oshxonasining eng asosiy taomlaridan biri hisoblanib, har
bir xonadonda, toʻy-hashamlarda va dunyoning boshqa davlatlarida sevib isteʼmol
qilinmoqda.

Ushbu taom juda ham qadimgi taomlardan biri boʻlib, kelib chiqish payti va joyi
aniqlanishi qiyin hisoblanadi. Baʼzi manbalarga koʻra, palovning tayyorlanish
uslubi eramizdan avvalgi II—III asrlarda qadimgi Yaqin Sharq, Oʻrta Osiyo va
Hindiston yarim orolida tashkil topib kelgan. Aynan oʻsha paytda Osiyoda guruch
yetishtirish ishi rivojlanishni boshlagan. Undan ancha oldin qadimgi Xitoy va
Yaponiyada guruch yetishtirish rivojlanish choʻqqisiga erishgan, biroq ularning
guruch tayyorlash uslubi palovni tayyorlash uslubidan keskin farq qilgani bois
tadqiqotchilar va olimlar palovning qadimgi vatani deb aynan Yaqin Sharq, Oʻrta
Osiyo va Hindiston yarim orolini koʻrsatishadi. Qadimda Hindiston yarim orolida
guruchni qaynatish va dimlash uslubi boshlangan. Keyinroq qadimgi Forslar
yurtida unga goʻsht va boshqa masalliqlar qoʻshilishni boshlagan. Olimlar shu
tarzda palov dunyoga kelgan deb bilishadi.

Qadimgi arab va fors adabiyotining eng yorqin namoyandalaridan biri, Ming bir
kecha asarida va IX—X asrlarning qoʻlyozmalarida palovning bayramona taomligi
haqida maʼlumotlar berilgan. Masalan, ularning baʼzilarida palov — pilav, pilaf
deb nomlangan. Tadqiqotchilar fikricha, Yaqin Sharqda paydo boʻlib, muayyan
rivojlanishga erishganidan soʻng, ushbu taom Oʻrta Osiyoda yanada koʻproq
rivojlanishga erishgan va ushbu xalqlarning palov tayyorlash uslubi va ishlatgan
masalliqlari palovning hozirgi davrdagi koʻrinishga olib kelishga katta hissa
qoʻshgan.

Hozirgi paytda palov Oʻrta Osiyo, Kavkaz, Yaqin Sharq va Turkiyada juda ommabop
va tansiq taom hisoblanadi. Ushbu oʻlka va mamlakatlardan tashqari, Sharqiy
Yevropa va Bolqon yarim orolining baʼzi joylarida palovning har xil turlari
tayyorlanadi va sevib isteʼmol qilinadi.

Gʻarbiy Yevropada palov haqidagi birinchi maʼlumotlar XVII asrning oxirlarida
yetib borgan. Turkiyaga yuborilgan Fransiya elchilari oʻz yurtlariga qaytib
ketganlaridan soʻng palov haqida yurtdoshlariga va qirolga juda yaxshi
maʼlumotlarni berishgan. Shundan soʻng ushbu taom haqida Gʻarbiy Yevropada
unutishgan va faqat XIX asrda palov retsepti Suvaysh kanali quruvchilari
tomonidan Yevropaga qayta olib kirilgan.

Hozirga kelib palov Yevropa, Rossiya, AQSH va Kanadaning qariyb barcha
shaharlarida tarqalgan. Muxojirlar tayyorlaydigan oddiy tamaddixonadan tortib,
milliy taomlar restoranlarida ham palov tayyorlanadi.

Palovning mingdan ortiq turlari mavjud boʻlib, tayyorlash uslubi va masalliqlari
boʻyicha bir-biridan keskin, baʼzi turlarida esa ozroq farq qiladi. Palov
tayyorlash jarayoni asosan ikkiga: zirvak pishirish va guruch solishga
boʻlinadi.

Zirvakning asosiy masalliqlari yogʻ, piyoz va goʻsht hisoblanadi. Oʻrta Osiyo va
Yaqin Sharq xalqlarida asosan qoʻy yoki mol goʻshti, baʼzi joylar va xalqlarda
esa baliq yoki ot goʻshti ishlatiladi. Masalan kaspiyoldi turkmanlar va
qozoqlar, Sirdaryo va Amudaryo qirgʻoqlarida yashaydigan qozoqlar, qoraqalpoqlar
va baʼzi oʻzbeklar palovni baliq goʻshti, asosan osoytr baligʻi bilan
tayyorlashadi. Bundan tashqari, zirvakning yogʻi sifatida ham turli moylar
ishlatiladi. Masalan, Oʻrta Osiyoning barcha xalqlari asosan qoʻy yogʻi yoki
paxta yogʻini ishlatishadi. Qoraqalpoqlar, orololdi va kaspiyoldi qozoqlar
saryogʻ, tojiklar esa asosan zigʻir yogʻini ishlatishadi. Yaqin Sharq va boshqa
mamlakatlarda esa yuqorida sanab oʻtilgan moylardan tashqari zaytun moyi yoki
oʻsimlik yogʻini ishlatishadi.

Guruch solish jarayoni ham turli joylarda har-xil bajariladi. Baʼzi joylarda
guruchdan tashqari bugʻdoy donlari, noʻxat, loviya, mosh yoki joʻxori donlari
ishlatishadi. Taom tayyor boʻlayotganida ushbu donlar baʼzilarda zirvak bilan
aralashtiriladi, baʼzilarda esa alohida qilib laganda suziladi. Palovning boshqa
taomlardan ajralib turishida aynan ushbu omillar muhim rol oʻynaydi.

Palovni Oʻrta Osiyo xalqlarining koʻpi pishiradigan turida zirvak va guruch
aralashtirilib (Samarqandcha va baʼzi palovlardan tashqari) pishiriladi.
Palovning ushbu turi butun Turkmaniston, Qozogʻiston, Qirgʻiziston, Oʻzbekiston
va Tojikistonning qariyb hamma joylarida tayyorlanadi. Palovning ushbu turi har
bir mamlakat, shahar va xalqlda har-xil usulda tayyorlanadi. Ushbu palovda yogʻ,
guruch, goʻsht, piyoz va sabzidan tashqari, baʼzida noʻxat, sarimsoqpiyoz,
barbaris, behi va boshqa mahsulotlar qoʻshiladi. Palovning ushbu turida asosan
sariq sabzi ishlatiladi. Goʻsht masalasida esa, asosan mol goʻshti yoki qoʻy
yogʻi va goʻshti ishlatiladi. Palov yogʻi uchun esa asosan paxta va zigʻir
yogʻlari ishlatiladi.

Forscha palov turi asosan Eron, Afgʻoniston, Pokiston, Ozarbayjon, Turkiya,
shimoliy Iroq va qisman Tojikistonda tayyorlanadi. Oʻzbekistonda ushbu palov
turi Samarqand (Samarqandcha palov) va qisman Buxoroda tarqalgan. Palovning
ushbu turida, gara (zirvak) va guruch alohida pishiriladi va laganga
suzilayotganida birlashtiriladi, lekin aralashtirilmaydi.

Oʻzbekcha palov — oʻzbek milliy taom turi. Pishirish usulining xilma-xilligiga
va ishlatiladigan masalliqlariga qarab, palovning 40 dan ortiq turlarga
ajratiladi. Masalan, qovurma palov, ivitma palov, mayizli palov, bedana palov,
qazi palov, behili palov, toʻgʻrama palov, toʻy palov, qiyma palov, sofaki palov
(Samarqand viloyati), qorma palov (Qashqadaryo), suzma palov (Xorazm), ugra
palov (Surxondaryo) va boshqalar.

Palov tayyorlashdagi asosiy jarayonlar: a) yogʻ dogʻlash (yogʻni qozonga solib,
oq tutun hosil qilguncha qizdirish); b) zirvak pishirish; d) guruch solish.
Guruch terib tozalanib, iliq yoki sovuq suvda 3—4 marta yuviladi. Guruch zirvak
yuziga bir tekis qilib solinadi va suv quyiladi. Guruch solingach, choʻgʻsiz
kuchli alanga berib, qozon yuzasini bab-baravar qaynatish kerak, aks holda palov
«tirik» boʻlib qoladi. Guruch suvni batamom tortgandan soʻng, guruchni kapkir
bilan qozonning oʻrtasiga gumbaz qilib oʻyib, damchoʻp suqiladi va damtovoq
bilan jips yopib 20 daqiqacha damlanadi. Palovning eng koʻp tayyorlanadigan
turlari: qovurma (fargʻonacha) palov — qoʻy yogʻi eritiladi, jizzasi suzib
olinadi, yogʻ dogʻlangandan soʻng unga goʻshtdan tozalangan bir boʻlak suyak
tashlab yuboriladi. Suyak qizgʻish tusga kirguncha qovuriladi (bu jarayon oshga
tus beradi). Suyak olib tashlanib, parrak-parrak toʻgʻralgan piyoz tashlanadi.
Loʻnda-loʻnda toʻgʻralgan goʻsht solib, qovurish davom ettiriladi. Piyoz qizarib
qovurilgach, qozonga somoncha qilib toʻgʻralgan sabzi solinadi, bir oz tuz solib
aralashtiriladi. Sabzi jigarrang tusga kirganda, oshga solinadigan suvning yarmi
quyib qaynatiladi. Zirvak 20—25 daqiqa mildiratib qaynatiladi. Qovurma palov
uchun 1 kg guruchga 500 g goʻsht, 250 g yogʻ, 500 g sabzi, 4—5 bosh piyoz, bir
choy qoshigʻida zira, zirk, qalampir kerak; ivitma palov — dogʻlangan yogʻda
loʻnda-loʻnda toʻgʻralgan goʻsht qovuriladi, soʻngra piyoz solinadi. Qovurish
piyoz qizarguncha davom etadi. Qozonga toʻgʻralgan sabzi tashlanib, 10—15 daqiqa
davomida qovuriladi, bir oz tuz ham tashlanadi va qozonga suv quyiladi. Zirvak
tayyorlashga kirishishdan oldin guruchni tuzli suvda 3—4 marta yuvib, issiq
suvga ivitib qoʻyiladi. Ivitma palov uchun 1 kg guruchga 150—200 g noʻxat
solinadi. Noʻxat kamida 10 soat ilgari ivitib qoʻyilishi kerak. Palov qadimdan
Oʻrta Osiyoning har qanday toʻy, sayil, bayram va mehmondorchiliklarida
tayyorlanadi. Palov tayyorlash oʻzbeklar oʻrtasida, ayniqsa, erkaklar
(yigitlar)ga xos fazilat hisoblanadi.

Damtovoqni ochgach, palovni kovlab yaxshilab aralashtiriladi. Shunda goʻshtlari
va sabzisi guruchga bir tekisda qorishadi. Palovni katta laganga gumbaz qilib
suziladi, ustiga goʻshtlari joylanadi va dasturxonga salat bilan birga
keltiriladi.

Uzum barglari teriladi. Terish jarayonida, yangi chiqqan surxning yuqorisidan
uchinchi va toʻrtinchi barglari terib olinadi. Bu barglar oʻrtacha kattalikda,
sirti yiltiroq, taʼmi totimli boʻladi va palovning lazzatli chiqishida muhim rol
oʻynaydi. Barglar sovuq suvda chayib yuborilganidan soʻng har birining oʻrtasiga
taxminan bir choy qoshigʻida qiyma solinib, yumaloq shaklli doʻlmalar tugiladi.
Doʻlmalarning oʻralgan tomonining ostiga qoʻyib taxtaga teriladi. Kovatoklarning
hammasi tugilib boʻlgach, birini ikkinchisiga jipslashtirib igna oʻtkazib ipga
shoda qilib tiziladi. Kovatokni pishirishning ikkita usuli mavjud. Birinchi
usuli: ipga tizilgan shodani qozonga sabzi yuziga solib, koʻmib turarli suv
quyib, mildiratib qaynatib pishiriladi, soʻng guruch solib, odatdagi palovlar
singari damlanadi. Damlash muddati 25—30 daqiqa. Dasturxonga tortishda kovatok
shodani olib, palovi aralashtirib, laganga solinadi va yuziga kovatokni qoʻyib
ipi olib tashlanadi. Ikkinchi usuli: chuqur idishning tubiga likopcha qoʻyib,
doʻlmalarning avval kattaroqlari soʻng maydalari birma-bir terilib, tepasiga
yana bitta likopcha toʻntariladi va yuzi bilan barobar suv quyiladi. Sust olovda
30—35 daqiqa pishirilganidan soʻng, tayyor palov yuziga terib dasturxonga
tortiladi.

Zirvak tayyor boʻlgach, ivitilgan guruch qatlam qilib solinadi, olov
balandlatilib, guruch yuzi bilan barobar qaynoq suv quyiladi va tuzi rostlanadi.
Ivitilgan guruch qozonga solingach, qancha suv tortsa shuncha quyib turiladi.
Guruchli qatlam kapgir bilan chiqarilib, ola qolganlari qozonning qaynayotgan
joylariga surib, yuzini silab qoʻyilsa suvi yaxshi tortiladi va palov
sochiluvchan boʻlib pishadi. Suvi tortilgan guruchni qozon oʻrtasiga gumbaz
qilib toʻplab, 20—25 daqiqa davomida damlab qoʻyiladi va olov pastlatiladi.
Qozonda palov yaxshilab aralashtirilib, laganga solinadi va salat bilan
dasturxonga tortiladi.

Samarqandcha palovni suzish qoidasi: laganga birinchi navbatda guruch qatlami
gumbaz qilib suzilib, tepasiga sabzi va goʻsht solinadi. Baʼzida, laganning bir
tomoniga guruch, ikkinchi tomoniga sabzi va goʻsht solinib dasturxonga
tortiladi.

Guruch tozalanib, yaxshilab yuvilib, zirvak ustidan qatlam qilib solinadi, suv
quyiladi va kuchli alanga berib tekis qaynashiga erishiladi. Guruch suvini terib
yaxshi boʻrtganda, yuziga qovurib olib qoʻyilgan goʻsht solinib, 25—30 daqiqa
damlab qoʻyiladi. Palovni qozonning oʻzida yaxshilab aralashtirilib, laganga
gumbaz qilib solinib, salat yoki turp bilan birga dasturxonga tortiladi.

Sarimsoqli palovning zirvagi Fargʻonacha palovda aytilganidek tayyorlanadi.
Ushbu palovning Fargʻonacha palovdan farqi: ushbu palovda sarimsoqpiyoz
solinadi. Sarimsoq piyozni ikki xil usulda qoʻshish mumkin. Birinchi usulda
sarimsoq butunligicha, soch qismini pichoq bilan kesib, bir qavat poʻstini
archib, sovuq suvda chayqab yuboriladi va kesilgan tomonini pastga qilib
zirvakka solinadi va yarim tayyor boʻlguncha qaynatiladi. Soʻngra ustidan
guruchni qatlam qilib solib, palov tayyorlash oxiriga yetkaziladi. Sarimsoq
qoʻshishning ikkinchi usuli esa bunday: zirvak odatdagidek pishiriladi.
Parraklarga boʻlinib, poʻchogʻi archilgan sarimsoqni sovuq suvda chayqab,
yuvilgan guruchga aralashtirib zirvakka solinadi va suv quyib pishirish oxiriga
yetkaziladi. Barcha jarayonlar qovurma palov tavsiyasida koʻrsatilgandek amalga
oshiriladi. Palovning ushbu turini damlash muddati 25—30 daqiqa. Palovni qozonda
yaxshilab aralashtirib, laganga gumbaz qilib solinadi, butun pishgan
sarimsoqlarni palov ustiga terib dasturxonga tortiladi.

Fargʻonacha yoki Samarqandcha palov uchun tayyorlanadigan zirvak pishiriladi.
Behining tuki archilib, toʻrt pallaga boʻlinadi, urugʻi va zaha boʻlgan
joylarini olib tashlanadi va zirvakka solib pishiriladi. Agar zirvak qovurma
palov usulida tayyorlansa, unda behi boʻlaklari goʻsht va sabzi bilan birga
qovuriladi, soʻng suv quyiladi. Mabodo ivitma palov usulida boʻlsa, u holda behi
pallalari to chala pishguncha sabzi bilan birga mildiratib qaynatiladi, soʻng
guruch solinadi. Qolgan jarayonlar yuqoridagi retseptlarda aytilgandek
tayyorlanadi. Damlash muddati 25 daqiqa. Taom tayyor boʻlganda behi boʻlaklari
ajratib olinib, palov yaxshilab aralashtiriladi, laganga solib, yuziga behilarni
terib dasturxonga tortiladi.

Guruch 4—5 marta yuvilib, ivitib qoʻyiladi, behi oʻrtacha kubik qilib
toʻgʻralib, qoraymasligi uchun iliq suvga botirib qoʻyiladi yoki guruchga
qoʻshib ivitiladi. Goʻshtni kabobga toʻgʻragandek, piyozni halqa-halqa, sabzini
esa kichik shaklda toʻgʻralganidan soʻng qozonda yogʻ dogʻlanadi. Piyozni, soʻng
goʻshtni solib, qizarganda, sabzini bosib, suv quyib olovi mildiratib qoʻyiladi.
Zirvak yetilganda, behi aralashtirilgan guruch solinib damlanadi. Agar behi
alohida ivitilgan boʻlsa guruchdan oldin solib, suvi guruch ustidan quyiladi.
Suvi yaxshi tortilishi uchun alangani kuchaytirib, guruch qatlami kapgir bilan
choʻkarib? silab qoʻyiladi. Damlash muddati 25—30 daqiqa. Palovni qozonda yaxshi
aralashtirgach, laganga suzib dasturxonga tortiladi. togri

Qozonda yogʻni dogʻlab, suyakli goʻsht va piyoz solinib qovuriladi, soʻngra
sabzi solinib, ustiga doʻlmalar teriladi, koʻmib turarli qilib suv quyiladi va
sust olovda 1 soat davomida mildiratib qaynatiladi. Tuzi rostlanib, ziravorlar
sepiladi. Soʻngra yuvib tayyorlangan guruch solinib, odatdagidek 20-25 daqiqaga
damlanadi. Dasturxonga tortishda doʻlmalarni titib yubormasdan olib, palov
aralashtiriladi va laganga solinib, ustiga har bir xoʻranda uchun 2 dona
hisobida doʻlmalar terib chiqiladi va dasturxonga tortiladi.

Yogʻli qoʻy goʻshtidan tayyorlangan qiymaga mayin toʻgʻralgan bosh piyoz,
qirqilgan kashnich, tuz, murch va xom tuxumdan qoʻshib aralashtiriladi. Har bir
bedana ichiga ana shu qiymadan solinadi. Qozonda oʻsimlik moyi dogʻlanib, piyoz
jazlanadi va suyakli goʻsht solib qizartirib qovurilganidan soʻng, sabzi
solinadi va 2—3 marta kovlab aralashtirib, ustiga ichi qiyma bilan toʻldirilgan
bedanalar teriladi va masalliqni koʻmib turarli darajada suv quyib, sust olov
berib 1 soatcha mildiratib qaynatiladi. Agar suvi kamayganda bedanalar pishmagan
boʻlsa, qaynoq suvdan qoʻshiladi. Soʻngra tuzi rostlanib, yuvilgan guruch qatlam
qilib solinib, keragicha suv quyib, pishirishni oxiriga yetkaziladi. Damlash
muddati 20 daqiqa. Dasturxonga tortishda bedanalar ajratib olinadi, palov
yaxshilab aralashtirilib, laganga suziladi, yuziga har bir xoʻranda uchun bir
dona bedana hisobida suzib keltiriladi va dasturxonga tortiladi.

Qozonda yogʻni dogʻlab, kaklik goʻshti solib qizarguncha qovuriladi va piyoz
solinadi. Piyoz qizargach, sabzini solib ikki-uch aralashtirilganidan keyin suv
quyilib, sust olovda 1 soatga mildiratib qaynatiladi. Soʻng ziravorlar sepilib,
tuzi rostlanadi. Yuvib tayyorlangan guruch solinib, odatdagidek damlanadi.
Damlash muddati 25—30 daqiqa. Dasturxonga tortishda kaklik goʻshti ajratib
olinib, palov yaxshilab aralashtiriladi, keyin laganga suzib, har bir xoʻrandaga
bir boʻlak kaklik goʻshti hisobida palov yuziga terib chiqiladi va dasturxong
tortiladi.

Yogʻni dogʻlab, piyoz jazlanadi, soʻng goʻsht solinib qizargunicha qovuriladi,
keyin sabzini qoʻshib, bir-ikki aralashtiriladi va suv quyilib 50—60 daqiqa
davomida mildiratib qaynatiladi. Pomidorlarning «Olma», «Sovgʻa» deb ataluvchi
navlaridan apelsin kattaligidagi bir xil, ezilmagan, qip-qizil pishganlarini
tanlab olib yuvib yuborgach, band tomoni kesib tashlanib, ehtiyotlik bilan
oʻrtasidagi eti va urugʻlari olinadi. Hosil boʻlgan pomidor «kosachalariga» tuz
sepib, laganga toʻntarib qoʻyiladi. Soʻngra har bir pomidorning ichiga bir
donadan tuxum chaqib, ozroq tuz va murch sepib qoʻyiladi. Tayyor boʻlgan
zirvakka yuvilgan guruch solinib, odatdagidek tarzda palov damlanadi. Oldindan
guruch yuzasini kapgir bilan tekislab, qoshiq yordamida chuqurchalar hosil
qilinadi. Har bir chuqurchaga bir donadan ichiga tuxum chaqilgan pomidor
joylanadi, pomidorning shakli buzilmasligi uchun damtovoq oʻrniga togʻoracha
yopiladi. Olov pastlatilib, 25—30 daqiqa dam yediriladi. Shu muddatda pomidor
ichidagi tuxum qotib pishadi. Tayyor boʻlgach, pomidor quymoqlari olib qoʻyiladi
va palov aralashtirilib laganga suziladi. Yuziga har bir xoʻrandaga bir dona
pomidor quymoq hisobida qoʻyib, dasturxonga tortiladi.

Qazini sovuq suvli idishga solib, 2 soat davomida qaynatib pishiriladi. Qaynab
chiqishi bilan nina sanchiladi, aks holda qazi yorilib ketishi mumkin. Qazi
pishgach, qozondan olib sovutib qoʻyiladi. Alohida qozonda goʻshtsiz palov
tayyorlanadi. Buning uchun oʻsimlik yogʻi yaxshi dogʻlanib, piyoz jazlanadi.
Qazini boshqa idishda qaynatmay, shu qozonning oʻzida pishiriladi. Yaʼni, piyoz
jazlangach, qazini toʻgarak qilib bogʻlangan holda solib, ustidan sabzi
toʻkiladi, darhol suv quyiladi va 2 soat mildiratib qaynatiladi va qaziga nina
uriladi. Agar suvi bugʻlanib ketsa, qaynoq suv qoʻshib, qazisi pishguncha
qaynataveriladi. Soʻng guruch solinadi, suvini tortgach, 25—30 daqiqaga damlab
qoʻyiladi. Dam yeb boʻlgach, qazini olib, parrak-parrak qilib kesiladi. Palov
aralashtirib, laganga suziladi va yuziga qazi parraklarini terib dasturxonga
tortiladi.

Qozonda oʻsimlik yogʻi dogʻlanib, piyoz jazlanadi va qaynatilgan poʻstdumba
100—150 grammli boʻlaklarga boʻlinib, piyozga qoʻshib qovuriladi, sirti
qizarganda sabzi solinadi va bir-ikki marta aralashtirib suv quyiladi. Suv
qaynab chiqgach, tuzi rostlanib, zira, zirk, tuyilgan qalampir solib, sust
olovda 1 soatcha mildiratib qaynatiladi. Soʻng guruch solinadi, suvini tortgach,
20—25 daqiqaga damlab qoʻyiladi. Dasturxonga tortishda poʻstdumbani olib, mayda
boʻlaklarga boʻlib, palov yuziga solinadi va nordon anor donalari sepiladi.
Alohida idishda uzum sirkasi qoʻyiladi.

Yaxlit boʻlaklarga boʻlingan dumba yogʻi 1 soat davomida qaynatib olinib, soʻng
sovutiladi. Qozonga paxta yoki zigʻir yogʻi solib dogʻlab, pishirilgan dumba
boʻlaklari tashlanadi va sirti qizargunicha qovuriladi. Soʻngra piyoz solinib,
bir oz aralashtiriladi, sabzini qovurmasdan darhol suv quyib, sabzi chala
pishguncha mildiratib qoʻyiladi. Zirvakka tuz, zirk, zira va qalampir
qoʻshiladi. Tayyor zirvakka yuvilgan guruch solinib, suvi tortilgach, 20—25
daqiqaga damlab qoʻyiladi. Dasturxonga tortishda palovning ushbu turi
aralashtirilmay, laganga avval guruch qatlami suziladi, soʻngra sabzi uning
ustiga solinadi. Dumba esa mayda boʻlaklarga boʻlinib, sabzining yuziga
qoʻyiladi va dasturxonga tortiladi.

Palov tayyorlashdan 2—3 kun oldin mosh yuvilib yassi idishga bir-ikki qavat
qilib solinib, sovuq suv quyib ivitib qoʻyiladi. Maʼlum muddat oʻtgach, mosh
boʻrtiladi. U yoyilib, boʻrtmagan donalari terib tashlanadi. Soʻng guruchni
yuvib, boʻrtgan moshni unga aralashtirib, sovuq suv quyib olib qoʻyiladi. Yogʻni
dogʻlab, piyoz jazlanadi, keyin chumchuq tili qilib toʻgʻralgan goʻshtni solib
bir-ikki aralashtiriladi, mayda toʻrtburchak qilib toʻgʻralgan sabzi ham
qoʻshilib, chala pishguncha qovuriladi, soʻng suv quyib 50 daqiqaga sust olovda
mildiratib qaynatiladi. Palovning ushbu turiga ziravorlar solish mumkin, lekin
tuz keyinroq qoʻshiladi. Zirvak pishgach, mosh aralashtirilgan guruch solinadi,
keragicha suv quyilib, alangani kuchaytirib qaynatiladi, moshi dona-dona boʻlib
pishganda tuzi rostlanadi. Guruch va mosh yetilgach, 30 daqiqaga damlab
qoʻyiladi. Dasturxonga tortishda laganga odatdagidek gumbaz qilib suziladi.

Palov tayyorlashdan bir kun avval noʻxat yuvilib, sovuq suvga ivitib qoʻyiladi
va salqinroq joyda saqlanadi. Ushbu palov uchun goʻsht 10-15 grammli, piyoz
halqa-halqa qilib, sabzi esa «noʻxatcha» usulida toʻgʻraladi. Guruch yuvilib,
iliq suvga 2—3 soat ivitib qoʻyiladi. Qozonda yogʻ dogʻlanib, goʻsht solinadi,
sirti qizargach, piyoz tashlanadi va har ikkalasi qizarguncha qovuriladi.
Soʻngra sabzi solinib, darhol suv quyiladi va ivigan noʻxat qoʻshib 1 soat
davomida mildiratib qaynatiladi. Noʻxat yumshagach zirvakka tuz va ziravorlar
solinadi. Tayyor boʻlgan zirvakka ivitilgan guruch solinib, suv quyiladi. Suvi
tortilgach, 25 daqiqa dam beriladi. Soʻng yaxshilab aralashtirilib, laganga
suziladi va salat bilan birga dasturxonga tortiladi.

Palov dam yegach, yaxshilab aralashtiriladi va laganga suzib, yuziga murch
sepib, dasturxonga tortiladi. Alohida idishda uzum sirkasi beriladi.



https://uz.wikipedia.org/wiki/Avstriya

Avstriya, Avstriya Respublikasi (nem. Österreich, MFA(olm.): Andoza:Audio-IPA) —
Markaziy Yevropadagi davlat, Dunayning o‘rta oqimi havzasida joylashgan. Maydoni
83 ming 858 km2. Aholisi 8 460 390 kishi (2012). Poytaxti — Vena shahri.

Avstriya — federativ respublika. Amaldagi konstitutsiya 1920-yilda qabul
qilingan (1929-yilda o‘zgarishlar kiritilgan). Davlat tuzilishi shakli jihatdan
Avstriya — federatsiya (ittifoq davlat). Davlat boshlig‘i — federal prezident,
uni axrli 6 yil muddatga saylaydi. Qonun chiqaruvchi hokimiyatni ikki palatali
parlament: milliy kengash (quyi palata) va federal kengash (yuqori palata)
amalga oshiradi. Milliy kengashni aholi 4 yil muddatga saylaydi. Federal kengash
aʼzolarini o‘lkalar parlamentlari (landtaglar) oʻz vakolatlari muddatiga (4 — 6
yilga) saylaydilar. Ijroiya hokimiyatni federal prezident va u tayinlaydigan
federal kansler boshchiligidagi hukumat amalga oshiradi. Har bir o‘lkaning o‘z
konstitutsiyasi va qonun chiqaruvchi organi bor. O‘lkalarning huquqlari
cheklangan.

Avstriya hududi 9 federal yerlarga boʻlinadi: (Burgenland, Karintiya, Quyi
Avstriya, Yuqori Avstriya, Zalsburg, Shtiriya, Tirol, Forarlberg, Vena).

Avstriya — asosan tog‘li mamlakat. Uning janubiy qismi Sharqiy Alp togʻlari —
Yuqori Tauern (balandligi 3797 m, Grosglokner cho‘qqisi) va Quyi Tauern;
shimoliy qismi — past-baland tekisliklardan iborat bo‘lib, chekka
shimoli-sharqda u O‘rta Dunay payettekisligiga tutashib ketadi. Foydali
qazilmalari: neft, gaz, magnezit, qo‘ng‘ir kumir, temir va qo‘rg‘oshin-rux
rudalari, grafit, osh tuzi; binokorlik materiallarining anchagina zaxiralari
mavjud.

Iqlimi moʻtadil. Yanvarning o‘rtacha harorati — 1, — 4 °C, iyulda 15 °C dan
18 °C gacha. Yiliga 500–900 mm, tog‘larda 2000 mm gacha yog‘in yog‘adi. Asosiy
daryosi — Dunay va uning irmoklari (Inn, Traun, Ens, Drava va boshqalar).

Avstriya aholisining 99 % — avstriyaliklar. Slovenlar, xorvatlar, vengerlar,
chexlar, olmonlar, italyanlar ham yashaydi. Rasmiy tili — nemis tili.
Aholisining o‘rtacha zichligi — 1 km2 ga 90 kishi. Aholining 52 % shaharlarda
yashaydi. Eng yirik shaharlari: Vena, Grats, Zalsburg.

Hozirgi Avstriya hududidagi dastlabki inson izlari paleolit zamonlariga borib
taqaladi. Miloddan avvalgi 1-asrdan boshlab bu yerda turli qabilalar, asosan
keltlarning avlodlari yashagan. Milodning 6-asr oxirlarida Avstriya g‘arbiga
bavariyaliklarning german qabilasi, markaziy va sharqiy qismlariga slavyan
qabilalari (asosan slovenlar) ko‘chib kelib o‘rnashdi. 8-asr oxirlarida Avstriya
Frank davlati tarkibiga, bu davlat bo‘lingandan keyin (843-yil), Sharqiy Frank
qirolligi (Germaniya) tarkibiga kirdi. 10-asrning 2-yarmida barpo etilgan
Bavariya Sharqiy markasi Avstriya davlatiga asos soldi. 1156-yildan boshlab
Avstriya „Muqaddas Rim imperiyasi“ tarkibidagi gersoglik. 12-asr oxiridan
14-asrgacha Avstriya gersoglari Shtiriya, Karintiya, Kraynya, Tirolni qo‘shib
oldilar. Ayniqsa 1282-yilda Gabsburglar sulolasi qaror topgach, Avstriya
gersoglari Janubiy Germaniyaning eng qudratli hukmdorlariga aylandilar. 16-asrda
Gab-sburglar Chexiya, Sileziya, G‘arbiy Vengriyani va janubiy slavyan
yerlarining bir qismini qo‘lga kiritdilar. 18-asrda butun Vengriya,
Transilvaniya, Xorvatiya, Janubiy Niderlandiya, qisman Italiya yerlari, Banat,
Sloveniyaning bir qismi, Shimoliy Bosniya, polyak, rumin va ukrain yerlarining
bir qismi Avstriya hokimiyati ostiga o‘tdi. Buyuk fransuz inqilobi yillarida
Avstriya inqilobiy Fransiyaga qarshi yurish tashabbuskorlaridan biri, Napoleon
urushlari davrida Fransiyaga qarshi koalitsiyalar qatnashchisi bo‘ldi.
1804-yildan Avstriya — imperiya. Avstriya — Muqaddas ittifoq tashkilotchilaridan
biri. 1848-yil martda Avstriya imperiyasi o‘lkalarida burjuademokratik inqilobi
sodir bo‘ldi. 1859-yilgi Avstriya-Italiya-Fransiya urushi va 1866-yilgi
Avstriya-Prussiya urushidagi magʻlubiyat uning Germaniya davlatiga taʼsiri
yo‘qolishiga olib keldi. 1867-yilda Avstriya imperiyasi dualistik (qo‘sh)
monarxiya — Avstriya-Vengriyaga aylandi. birinchi jahon urushida u Germaniya
ittifoqchisi bo‘lib qatnashdi. 1918-yili noyabrda burjua-demokratik inqilobining
g‘alabasi tufayli Avstriya-Vengriya bir necha mustaqil davlatga bo‘linib ketdi,
jumladan Avstriya ham respublika deb eʼlon qilindi. 1919-yilgi San-Jermen sulh
shartnomasida Avstriyaning chegaralari belgilab berildi. 1929—33 yillar jahon
iqtisodiy inqirozi davrida Avstriyada reaksiyaning xuruji kuchaydi. 1933-yilda
parlament tarqatib yuborildi, matbuot va yigʻilishlar erkinligi bekor qilindi.
1934-yilda qo‘zg‘olon ko‘targan xalq (Vena, Lins va boshqa shaharlar) uch kun
mobaynida fashist to‘dalarga va hukumat qo‘shinlariga qurolli qarshilik
ko‘rsatdi. 1938-yilda fashistlar Germaniyasi Avstriyani qo‘shib oldi. 1945-yil
bahorida Avstriya gitlerchilar zulmidan xalos etildi. 1945—55 yillarda Avstriya
hududida sobiq, SSSR, AQSh, Buyuk Britaniya, Fransiya qo‘shinlari turdi.
1955-yilda mustaqil va dsmokratik Avstriyani qayta tiklash to‘g‘risida Davlat
shartnomasi tuzildi. O‘sha yili Avstriya parlamenta doimiy betaraflik
to‘g‘risidagi qonunni qabul qildi. 1955-yildan Avstriya — BMT aʼzosi. 1992-yilda
Avstriya bilan Oʻzbekiston Respublikasi o‘rtasida diplomatiya munosabatlari
o‘rnatildi. Milliy bayrami: 26 oktyabr — betaraflik kuni (1955).

Avstriya sotsial-demokratik partiyasi, 1889-yilda tuzilgan; Avstriya xalq
partiyasi, 1915-yilda tuzilgan; Avstriya ozodlik partiyasi, 1955-yilda tuzilgan;
„Yashil muqobil“ partiyasi, 1987-yilda tuzilgan; „Liberal forum“ partiyasi,
1993-yilda tuzilgan. Avstriya kasaba uyushmalari birlashmasi, 1945-yilda
tuzilgan; Xalqaro arkin kasaba uyushmalari konfederatsiyasiga kiradi.

Avstriya energetikasi gidroresurslar va asosan chetdan keltiriladigan ko‘mir
negiziga qurilgan. Konchilik sanoati tarmoqlari orasida magnezit (Shtiriya,
Karintiya), temir rudasi (Ayzeners), polimetall rudalar, neft va gaz qazib olish
katta ahamiyatga ega. Sanoatning asosiy tarmoqlari — mashinasozlik va
metallsozlik (konchilik, metallurgiya va xoʻjalikning boshqa tarmoqlari,
transport vositalari va shahrik.lar uchun asbob-uskunalar ishlab chiqaradi).
Metallurgiya, kimyo, neft kimyosi, yog‘ochsozlik, qog‘oz, yengil (to‘qimachilik,
poyabzal, tikuvchilik) va oziq-sanoat markazlari — Vena, Lins, Grats.

Qishloq xoʻjaligida intensiv chorvachilik yetakchi o‘rinda turadi. Fermalar
ko‘p, taʼminot-sotish va matlubot kooperatsiyasi shoxobchasi rivojlangan.
Avstriya asosan tog‘li o‘lka bo‘lishiga qaramay, uning 20 % haydaladigan yerlar,
28,8 % yaylov va pichanzorlardir. Qora-mol, cho‘chqa, qo‘y, echki boqiladi.
Asosiy ekinlari: g‘alla—bug‘doy, arpa; texnika ekinlari — qand lavlagi. Xashaki
ekinlar, meva, uzum yetishtiriladi. Asosiy qishloq xoʻjaligi o‘lkalari — Quyi
Avstriya, Yuqori Avstriya, Burgenland va Shtiriya.

Avstriya mashinalar, asbob-uskuna, yog‘och materiallar, grafit, azotli
o‘g‘itlar, metall buyumlar, elektr energiya va xalq isteʼmol mollarini chetga
chiqaradi. Xom ashyo and the acquisition of Banca Comercială Română by Erste
Group for 3.7 bil. EUR in 2005., yoqilg‘i, oziq-ovqat mahsulotlarini chetdan
oladi. G‘arbiy Yevropa mamlakatlari orasida tashqi savdo muomalasining ko‘p
qismi Germaniyaga to‘g‘ri keladi. Xorijiy sayyoxlik ko‘pgina daromad keltiradi.
Pul birligi — Avstriya shillingi.

Avstriyada 77600 dan ziyod o‘rinli kasalxonalar bor; barcha ixtisosliklardagi
28565 shifokor tibbiy yordam ko‘rsatadi. Shifokorlarni Vena, Grats va Insbruk
unstitutlarining tibbiyot fakultetlari yetishtirib beradi. Xushman-zara
Badenbay-Vin, Bad-Ishl, Bad-Shallerbax, Badgashtaynda turli kurortlar joylashgan
.

Avstriyada 1966-yildan umumiy 9 yillik taʼlimni joriy etish boshlangan. Avstriya
maktablari va boshqa turdagi o‘rta o‘quv yurtlarida 1 mln. dan ortiq o‘quvchi,
oliy o‘quv yurtlarida 205600 talaba o‘qiydi, 14 ming o‘qituvchi ishlaydi. Eng
yirik oliy o‘quv yurtlari: Vena, Grats, Zalsburg , Insbrukdagi unstitutlar,
Vena, Gratsdagi texnika unstitutlari. Avstriya Fanlar akademiyasi mavjud.
Kutubxonalari: Venadagi Milliy kutubxona, FA va Vena unstituti kutubxonalari;
muzeylari: Tasviriy sanʼat akademiyasining bisoti, Avstriya galereyasi,
Badiiy-tarix muzeyi, Betxoven, Gaydn, Motsart, Shubert muzeylari va boshqalar.

Avstriyada bir qancha kundalik gazeta va boshqa davriy axborot nashrlari
chiqadi. Eng mashhur nashrlari: „Viner saytung“ („Vena gazetasi“, 1703-yildan),
„Virtshaft“ („Iqtisodiyot“, 1945-yildan), „Kurir“ („Dastyor“, 1954-yildan);
asosiy jurnallari: „Esterrayhishe monatsxefte“ („Avstriya oynomasi“,
1945-yildan), „Zolidaritet“ („Birdamlik“). Axborot agentligi — Austriya presse
agentur — aksiyadorlik jamiyati, 1946-yil tashkil etilgan. Radio va
teleko‘rsatuv „Esterrayhisher Rundfunk“ („Avstriya radiosi va televideniyesi“)
davlat tashkiloti tomonidan nazorat qilinadi. 399 radiostansiyasidan
eshittirishlar olib boriladi. Teleko‘rsatuv 1956-yildan buyon ishlaydi.

Avstriya adabiyoti 9—11-asrlarda vujudga kela boshlagan. Unda lotin tilidagi
liniy sheʼriyat ustun edi. Shoira Ava va hajvchi shoir Genrix fon Melk nemis
tilida yoza boshlashgan. 12-asr oxirlarida qahramonlikni madh etuvchi eposlar
(„Nibelunglar to‘g‘risida qo‘shiq“) yaratildi. Bu davrga kelib Vena minnezang
deb atalgan saroy ritsarlik sheʼriyati markazita aylandi. V. fon der Fogalneyde
eng atoqli minnezinger edi. Byurgerlik vujudga kelgan davrda Avstriya
adabiyotida muxoliflik ruhidagi hajvchilik kuchaydi. 13— 14-asrlardagi taniqli
hajvchilar: „Pop Amis“ shvank (janr turi)lar to‘plamining muallifi Shtrikker,
shoirlardan Verner-Sadovnik va G. Teyxner. 14 — 16 asrlarda gumanistlar I. Fon
Noymarkt, I.fon Zaats, K.Seltis faoliyati diqqatga sazovor. Gabsburglar
monarxiyasi va katolik cherkovni madh etuvchi 17-asr adabiyoti va teatri xalqqa
begona va tushunarsiz edi. Hajvchi Abraham a Santa Klara va Vena xalq dramasi
namoyandalari (Y. Stra-nitskiy va boshqalar)ning asarlari xalq orasida mashhur
edi. Avstriya adabiyoti 18-asr oxiri va 19-asrda g‘oyat gullab-yashnadi. Eng
yaxshi asarlarda Yevropa maʼrifatparvarligi oliy g‘oyalari aks ettirildi. Vena
xalqdramasi va hajvchilik yo‘li anʼa-nalarini F. Raymund, I. Nestroy, A.
Blumauer davom ettirishdi. Ayni vaqtda klassitsizm va romantizm rivojlanib
bordi. K. Pixler, I. N. Fogl, N. Lenau ijodida romantik ohanglar va
milliy-vatanparvarlik g‘oyalari ustunlik qildi. 19-asr oxiri — 20-asrboshlari
adabiyotida bir qancha naturachilik va sub’ektivchilik ruhidagi impressionizm,
neoromantizm, simvolizm, ekspressionizm kabi oqimlar yuzaga keldi. Shu oqimlar
ayrim namoyandalarining asarlarida ijtimo-iy tanqidiy ohanglar yangradi. G.fon
Gofmanstal, A. Shnitsler, A.Roda-Roda, R. M. Rilke, G. Trakl, F. Verfel, P.
Altenberg , G. Bar, F. Kafka o‘z davrining nuqsonlarini qoralaganlar. B. fon
Zutner va K. Kraus asarlarida militarizmga qarshi oshkora norozilik bildirilgan.
Birinchi jahon urushi yillarida va undan keyin adabiyot maydoniga kelgan
shoirlar: A. Vildgans, A. Petsoldtub xalqchillik g‘oyalarini ko‘tarib chiqishdi.
K. E. Fransoz, S. Sveyg , R. Muzil, Y. Rot, G. Surmyulen, G. Brox, F. Brukner
urushga qarshi ruxda asarlar yaratishdi. A. Germaniya tomonidan qo‘shib olingach
(anshlyuz), ayrim taraqqiyparvar yozuvchilar (Y. Rot, R. Muzil, S. Sveyg va
boshqalar) mamlakatdan bosh olib ketishga majbur bo‘ldilar, baʼzilari (Yu.
Zoyfer, A. Kyonig) fashizm zindonlarida halok bo‘ldilar. Mamlakat fashizmdan
ozod bo‘lgach, Avstriya adabiyotining asl namoyandalari milliy madaniyatni
yanada rivojlantirishga hissa qo‘shdilar. E. Prister. G. Lebert, F. T. Chokor,
X. Guppert, X.fon Doderer, I. Baxman, M. Vid, F. Kain, A. Lernet-Xoleniya
singari shoir va yozuvchilar shular jumlasidandir.

Avstriya hududida „Villendorf Venerasi“ deb atalgan paleolitik haykal (qadimgi
tosh davri), neolit kulolchiligi va bronza buyumlar (yangi tosh davri) topilgan;
mahalliy haykaltaroshlik va rassomlik namunalari (miloddan avvalgi 1-asr
milodning 5-asri) saqlanib qolgan. Gurke va Zekkaudagi sobor devorlariga
solingan rasmlar, shuningdek vitrajlar, 115 releflar, miniatyuralarda romantik
uslub ko‘rinib turadi (11 —13-asrlar). 15-asrdan boshlab Avstriya sanʼatida
uyg‘onish davrining insonparvarlik belgilari paydo bo‘ldi (haykaltarosh Ya.
Kashauer, rassom M. Paxer). 17 — 18-asrlarda barokko uslubining rivojlanishi
bilan Avstriya sanʼati katta ahamiyat kasb etadi (B. Permozer, G. R. Donner, F.
K. Messershmidtning manzara haykallari, F. A. Maulberch rang-tasviri, Vena
chinnisi). Portret rang-tasvirida klassitsizm taʼsiri seziladi (I. B. Lampi, I.
Grassi). 19-asrda romantizm (M. Shvind) va bidermayer (F. Valdmyuller, M.
Daffinger) yoyildi. X. Makkart ijodiga dabdabali salon uslubi xosdir.
1898-yildan Vena Sesessioni jamiyati modernchi rassomlar (G. Klimt, A. Kubin)ni
birlashtirdi. 20-asr boshlarida ekspressionizm (O. Kokoshka) yuzaga keldi.
Hozirgi zamon sanʼatida abstraksionizm (F. Votruba) va syurrealizm (E.Fuks, Y.
Dobrovskiy va boshqalar) bilan bir qatorda realistik anʼanalar davom etmoqda.

O‘rta asrlardan boshlab sayyoh musiqachilar, shpilmanlar, vagantlar (qochoq
talabalar, ishqiy, hazil qo‘shiq ijrochilari) xalq musiqa mada-niyatining
namoyandalari bo‘lgan. 17-asrda xalq musiqa teatri (zingshpil), kamer musiqasi
va simfoniya vujudga keldi. 18-asrning 2-yarmida Vena klassik maktabi shakllandi
(Y. Gaydn, V. A. Motsart va L. Betxoven). K. V. Glyuk uning eng yaqin
o‘tmishdoshi edi. 19-asrning 1-yarmida F. Shubert A. musiqasida romantik oqimga
asos soldi, bal musiqasi g‘oyat mashhur bo‘ldi (Y. Lanver, Shtrauslar oilasi),
Vena operettasi qaror topdi |Y. Shtra-us (o‘g‘il), F. Zuppe, K. Seller]. I.
Brams va A. Brukner ijodida simfonik musiqa yuksak darajaga ko‘tarildi. 20-asr
boshlarida atoqli simfoniyachi G. Maler ijod etdi. F. Shreker opera janrida
ishladi. 19-asr oxirida Yangi Vena maktabi yuzaga keldi (A. Shyonberg , A. Berg
, A. Vebern). Hozirgi zamon Avstriya musiqasida yangi klassisizmdan tortib
modernizmgacha bo‘lgan turli oqimlar mavjud. Kompozitor Y. Marks romantik
realizm deb atalgan o‘z maktabini yaratdi, uning shogirdlari — A. Kaufman, F.
Vildxans, ijrochilar orasida — dirijyorlar G. Karayan, K. Byom, yakkaxonlar
orasida E. Shvarskopf, G. Tepper, I. Metternix va boshqa Musiqa jamoalari:
Venada — Vena davlat operasi, Xalq operasi („Folksoper“), Kamer teatri, uchta
simfonik orkestr, Vena o‘g‘il bolalar xori, Gratsda — opera; Zalsburgda
1841-yildan Motsarteum — xalqaro motsartshunoslik markazi ishlab turibdi. Mazkur
uchchala shaharda musiqa va drama sanʼati akademiyalari bor.

Avstriyada teatr 16-asrda vujudga kela boshladi (havaskor aktyorlarning sayyor
truppalari). 17—18-asrlarda saroy va maktab teatrlari bo‘lgan. 1712-yilda Venada
dastlabki doimiy teatr, 1741-yilda Burgteatr, 1788-yilda „Yozefshtadt-teatr“ga
asos solindi. So‘nggi teatr 20-asrning 20—30-yillarida sanʼatda ilgʻor rol
o‘ynadi (1924—38 yillarda unga M. Reynhardt rahbarlik qildi). 1945-yildan
„Burgteatr“ Avstriyaning yetakchi teatri bo‘lib qoldi.

Avstriyaning birinchi badiiy filmi — „Bosqichdan bosqichga“ (1908, rej. X.
Xanus). 1920—24 yillar Avstriya kinosining oʻnglanish davri bo‘ldi (xususan,
rej. A. Kord filmlari). Avstriya kinematografiyasining yangi ravnaqi 1946-yildan
boshlandi („Olis yo‘l“ filmi, rej. E. Xesh).Vena shahridagi Opera teatri binosi.
50—60-yillarda musiqali biografik filmlar, revyu-filmlar („Qahramonlik
simfoniyasi“, „Dunay farzandlari“, „So‘nggi harakat“) chiqarildi. Taniqli
rejessorlar V. Forst, A. Kvendler; aktyorlar P. Vesseli, M. Andergast, R.
Shnayder, Maksimilian va Mariya Shellar A.kino arboblaridir.



https://uz.wikipedia.org/wiki/Angola

Angola Respublikasi (por. República de Angola) — Afrikaning janubi-g‘arbidagi
davlat. Atlantika okeani sohilida joylashgan. Ma’muriy jihatdan 18 viloyatga
bo‘lingan. Maydoni 1246,7 ming km2, aholisi 18 498 000 kishi (2009). Poytaxti —
Luanda shahri.

Angola — respublika. 1975-yilda qabul qilingan va 1991-yilda tuzatishlar
kiritilgan konstitutsiyaga binoan Angola demokratik, huquqiy davlat, asosiy
maqsadi — tinchlik, adolat va ijtimoiy taraqqiyot asosida erkin demokratik
jamiyat qurishdan iborat. Davlat boshlig‘i — 5 yil muddatga saylanadigan
prezident. U yana uch muddatga qayta saylanish huquqiga ega. Qonun chiqaruvchi
hokimiyat — 220 deputatdan iborat Milliy assambleya. Ijrochi hokimiyat bosh
vazir boshchiligidagi hukumatdir. Uning tarkibini prezident tayinlaydi va Milliy
assambleya tasdiqlaydi.

Aholining 96% ga yaqini bantu til oilasi xalqlari: mbundu, kongo, ovimbundu,
lugazi va boshqalarga mansub. Portugallar ham yashaydi. Rasmiy tili — portugal
tili. Aholining 90% mahalliy an’anaviy dinga e’tiqod qiladi; qolganlari —
katoliklar. Aholining o‘rtacha zichligi — 1 km2 ga salkam 5 kishi. Aholining 28%
shaharlarda yashaydi. Eng katta shaharlari: Luanda, Lobitu, Uambo.

Angola hududida 14- asrdan Kongo davlati, 15 - asrdan Ndongo, Lundo, Ben-gela,
17 - asrdan Matamba va Kasanje davlatlari mavjud bo‘lgan. 1482-yilda Angolada
portugallar paydo bo‘ldi. 16-asrda ular qal’alar, shu jumladan
San-Paulu-di-Luanda qal’asini (1576) barpo etdilar; bu qal’a kelgusida
mamlakatni mustamlakaga aylantirish markazi bo‘ldi. 17-asrda Ndongo va Matamba
davlatlarining ayol hukmdori Zinga Mbandi Ngola portugal bosqinchilariga
qarshilik ko‘rsatish kurashiga boshchilik qildi. Uning vafotidan keyin Ndongo
davlati portugal mustamlakachilarining zarbalari ostida parchalanib ketdi. Lundo
davlati 19-asr oxirigacha mustaqilligini saqlab qoldi. Amalda Portugaliya
Angolaning butun hududini 20-asrning 20-yillari boshlaridagina egallab oldi.
19-asr o‘rtalarigacha Angolada qul savdosi davom etdi (300 yil mo-baynida
Angoladan salkam 5 mln. kishi olib ketildi). 1885 — 1899 yillarda Portugaliya,
Belgiya, Germaniya va Bukj Britaniya o‘rtasida hozirgi Angola chegarasini
belgilovchi bitimlar tuzildi. 1951-yilgacha Angola Portugaliyaning mustamlakasi
maqomida bo‘ldi. 1951-yilda Portugaliyaning "dengiz orti viloyati" deb e’lon
qilindi. Angola xalqi bosqinchilarga qarshi doimo kurashib keldi. 1961-yil
Angolada boshlangan qurolli qo‘zg‘olon keyinchalik mustamlakachilarga qarshi
umumxalq kurashiga aylanib ketdi. Unga uch siyosiy kuch: MPLA (Angola ozodligi
xalq harakati), UNITA (Angolaning to‘la mustaqilligi uchun milliy ittifoq) va
FNLA (Angola ozodligi milliy fronti) boshchilik qildi. 70- yillarga kelib bu
tashkilotlar mamlakat sharqidagi va jan.-sharqidagi anchagina joylarni ozod
qilishga erishdi. 1974-yilda Portugaliyadagi fashistlar diktaturasi ag‘darib
tashlangach, demokratik hukumat Angola xalqining mustaqillikka bo‘lgan huquqini
tan oldi. 1975-yilda tuzilgan o‘tish hukumatiga MPLA, UNI-482TA, FNLA vakillari
kirdi. Biroq guruhlar o‘rtasidagi ixtiloflar natijasida hukumatning faoliyati
to‘xtab, mamlakatda fuqarolar urushi boshlandi. UNITA Jan. Afrika Respublikasi
(JAR)ning madadi bilan MPLAga qarshi kurashdi. MPLA esa Kubadan yordam so‘radi.
1988 y. mayda Angola, Kuba, JAR va AQSh o‘rtasidagi muzoqara yakunida imzolangan
bitimga binoan Angoladan JAR va Kuba qo‘shinlari olib ketildi. Xalqaro
hamjamiyatning kuch-g‘ayratlari tufayli 1991-yil 31-mayda MPLA hukumati va UNITA
vakillari imzolagan hujjatlarga binoan 1992-yil 29 — 30 sentyabr kunlari
Angolada BMT vakillari kuzatuvida parlament va prezident saylovlari bo‘lib
o‘tdi. Yangilangan konstitutsiya (1991-yil mart) ko‘p partiyali demokratiya
qoidasini mustahkamladi; 30 dan ortiqroq partiya ro‘yxatga olindi. Angola
1976-yildan BMT a’zosi. Milliy bayrami — 11 noyabr — Mustaqillik e’lon qilingan
kun (1975).

Angola ozodligi xalq harakati (MPLA) asosiy siyosiy kuch hisoblanadi. U
1956-yilda tuzilgan. Angolaning to‘la mustaqilligi uchun milliy ittifoq (UNITA)
— soni va nufuzi jihatidan ikkinchi siyosiy kuch. O‘zini tarixiy partiya deb
hisoblovchi Angola ozodligi milliy fronti (FNLA) siyosiy maydonda alohida
o‘rinni da’vo qilmoqda.

Angola — iqtisodiy jihatdan kam rivojlangan mamlakat. Aholining 80% ga yaqini
qishloq xo'jaligida band. Uning iqtisodiy ahvoliga so‘nggi 15 yil mobaynida
urush yetkazgan bevosita moddiy zarar salkam 20 mlrd. dollarni tashkil qildi.
Tashqi iqtisodiy aloqa va tovar muomalasining asosiy hajmi g‘arb mamlakatlariga
to‘g‘ri keladi. Chetga chiqariladigan mahsulotining 90% dan ko‘prog‘i (asosan
neft) AQSh, Braziliya, Yevropa mamlakatlariga ketadi. 1985-yildan Angola Yevropa
hamjamiyatining qo‘shib olingan a’zosi. 1989-yilda Xalqaro valyuta fondi va
Xalqaro ta’mirlash va taraqqiyot banki (XTTB)ga qabul qilingan.

Neft, olmos, marganes, uran, oltin, kvars, marmar, mis va polimetall rudalar.
Mamlakat yalpi ichki mahsulotining 56% neft va neft mahsulotlariga to‘g‘ri
keladi. Qurilish industriyasi rivojlanmoqda. Sement, shina zavodlari,
to‘qimachilik fabrikalari, qishloq xo'jalik xom ashyosini qayta ishlovchi (kofe,
sholi oqlash, qand-shakar, baliq-konserva) korxonalari mavjud. Kofe, sizal,
shakarqamish yetishtiriladi. Makkajo‘xori, oqjo‘xori, sholi, banan, batat ham
katta o‘rin tutadi. Xurmo, arahis va tamaki tayyorlanadi. Qoramol, cho‘chqa,
echki boqiladi, ammo chorvachilik mamlakat ehtiyojini to‘la qondirmaydi. Dengiz
baliqchiligi rivojlangan.

Temir yo'llari — 3,3 ming km, avtomobil yo‘llari — 80 ming km, asfalt langan
yo‘llari — 8,4 ming km. Dengiz portlari Lobitu, Luanda va Kabinda. Luandada
xalqaro aeroport bor. Tashqi savdodagi asosiy mijozlari: G‘arbiy Yevropa
mamlakatlari, AQSh, Braziliya. Pul birligi — kvanza.

Ilmiy va madaniy-ma’rifiy muassasalari. 1975-yil aholining 90% savodsiz bo‘lgan.
Mamlakat mustaqillikka erishgach, umumiy majburiy boshlang‘ich ta’lim joriy
etildi, pedagog kadrlar tayyorlash markazi tashkil qilindi. Luandada universitet
(1963-yil tashkil etilgan), bir qancha i.t. va ilmiy jamiyatlar, Milliy va
Munitsipalitet kutubxonalari, tibbiyot tarixi va tarixiy-etnografik muzeylari
bor.

Yozma adabiyot asosan portugal tilida rivojlangan. Ilk davr (1855 — 1930) da
kichik adabiy shakllar — she’r va feleton rivojlandi. Pedru Mashaduning "Afrika
sahnalari" va Antoniu di Asiz Juniorning "Marhumaning siri" romanlari mashhur
bo‘ldi. 1960-yilgacha mustamlakachilikni fosh qilish (Kash-tru Soromenyuning
"O‘lik yer", 1949; "Burilish", 1957) markaziy mavzu edi. Shundan keyingi davrda
milliy ozodlik kurashi mavzui ustun bo‘ldi. Ko‘pchilik yozuvchilar quvg‘inda
bo‘lganligi uchun Angola taraqqiyparvar adabiyoti asosan chet ellarda
rivojlandi. Mundele Dia Kvanza, A. Neto, K. Andradi, M.di Anradi, L. Viyeyra
kabi yozuvchilarning qissa, she’r, dostonlari yuzaga keldi. Mustaqillikka
erishilgandan keyin demokratik o‘zgarishlar uchun kurash asosiy mavzu bo‘lib
qoldi.

Angola qishloqlari doira shaklida qurilgan. Turar joylari to‘g‘ri burchakli
(ba’zan doirasimon) shaklda, qoziq sinchlar shox-shabba bilan o‘raladi yoki loy
bilan suvaladi. Yevropaliklar kelgach, shaharlar paydo bo‘ldi, ulardagi uylar
portugalcha toifada, barokko va ilk klassitsizm shakllarida qurila boshladi.
20-asrdan yangi konstruksiyada yangi materiallardan zamonaviy binolar tiklandi.
Angolada qadimdan amaliy bezak san’ati: yog‘och o‘ymakorligi (odam va hayvon
haykalchalari, mebel naqshinkorligi), hashak va somondan to‘qimalar, naqshin
sopol buyumlar yasash rivojlangan.



https://uz.wikipedia.org/wiki/Saudiya_Arabistoni

Saudiya Arabistoni, (Saudiya Arabistoni Qirolligi) Saudiya Arabistoni
Podshohligi (AlMamlaka alArabiya asSaudiya) — Osiyoning janubi-gʻarbida
joylashgan davlat. BMT aʼzosi Arabiston ya.o.ning taxminan 2/3 qismini va Qizil
dengiz hamda Fors qoʻltigʻidagi qator qirgʻoqboʻyi orollarni egallaydi. Maydoni
2,25 million km². Aholisi 23,5 mln. kishi (2002). Bulardan 5,3 mln. kishi
mamlakat fukarosi hisoblanmaydi. Poytaxti Er-Riyod shahri. Maʼmuriy jihatdan 14
viloyatga boʻlinadi.

Aholisining 90% ini arablar tashkil qiladi. Hindlar, misrliklar va
pokistonliklar, bir necha yuz ming eronlik, fillipinlik, bangladeshlik,
yamanlik, indonez, sudanlik, suriyalik, iordaniyalik va boshqa ham yashaydi.
S.A. da 200—800 ming oʻzbek istiqomat qiladi, deb hisoblanadi. Yirik qabila
birlashmalari — unayza va shammar; qabilalar — harb, mutayr, huzayl, kaxtan,
juhayna, muahib, shararat, manasir, banu asad, tanuh, quraysh, banu shaybon.
Rasmiy til — arab tili; ingliz tili ham keng tapqalgan. Davlat dini — islom.
Islom dinining muqaddas ziyoratgoh shaharlari — Makka va Madina S.A. dadir. Har
yili bu shaxdrlarda 2 mln. dan ortiq musulmon xaj va umra safarida boʻladi.
Shahar aholisi 80,2%. Yirik shaharlari — Ar-Riyod, Jidda, Makka, Madina.



https://uz.wikipedia.org/wiki/Kaltakesaklar

Kaltakesaklar (Sauria) - sudralib yuruvchilar sinfining kenja turkumi. 2000
tacha turi bor. Gekkonsimonlar, tangacha oyoqlilar, agamalar, iguanalar,
urchuqsimonlar, zahartishlilar, echkemarsimonlar, amfisbenalar, asl
kaltakesaklar, ssinksimonlar kabi oilalarga boʻlinadi. K.ning tana shakli
turli-tuman. Besh barmoqli oyoqlilari ham, oyoqsizlari ham uchraydi. Oyoqsiz
K.da toʻsh suyagi va oyok kamari saqlangan. K. keng tarqalgan. Oʻzbekistonda
ularning 38 turi, mas, fotmanchiq, echkemar, toshkaltakesak, kunkargʻar, sariq
ilon, bot-bot, qizilquloq va h.k. bor. Asl kaltakesaklar oilasi mazkur turkum
uchun tipik vakildir. Bu oilaning 156 tacha turi bor. Ular 21 ta uruqqa kiradi.
Gavdasi silindr shaklida; boʻyni yaqqol ajralib turadi; dumi uzun va uziluvchi;
oyoqlari yaxshi rivojlangan; boshi va qorni qalqonlar, gavdasi tangachalar bilan
qoplangan. Dumidagi tangachalar halqa shaklida. Quloq teshigi bor. Afrika, Osiyo
va Yevropaning serquyosh, issiq mintaqalarida yashaydi. Oʻzbekistonda yozda kun
qiziganda uyalariga (salqin joylarda) kirib oladi. Qishda (noyab.dan martgacha)
karaxt boʻladi. Tuxum qoʻyadi; tuxumdan tirik tugʻuvchi turlari ham bor.
Hasharot va b. jonivorlar bilan oziqlanib, koʻp foyda yetkazadi. Yugurdak
kaltakesak, tirik tugʻar kaltakesak, Oʻzbekistonda keng tarqalgan ildam
kaltakesakcha va h.k. shu oilaga kiradi.



https://uz.wikipedia.org/wiki/Norvegiya

Norvegiya, Norvegiya Qirolligi (bukmolcha: Kongeriket Norge, nyunorskcha:
Kongeriket Noreg) — Shimoliy Yevropadagi davlat. BMT aʼzosi. Skandinaviya yarim
orolining gʻarbiy va shimoliy qismida. Maydoni 387 ming km2. Aholisi 5,047,400
kishi (2013). Poytaxti Oslo shahri. Maʼmuriy jihatdan 19 fyulke (viloyat)ga,
jumladan, fyulkega tenglashtirilgan Oslo shahriga boʻlinadi. Shpitsbergen
arxipelagi, Aiyq oroli, Yan Meyen va Buve orollari ham Norvegiyaga qaraydi.

Norvegiya — konstitutsiyali monarxiya. 1814-yil 17-mayda qabul qilingan
Norvegiya Qirolligi konstitutsiyasi amal qiladi, unga keyinchalik tuzatishlar
kiritilgan. Davlat boshligʻi — qirol (1991-yil 21-yanvardan Harald V). Qonun
chiqaruvchi hokimiyatni ikki palatali (yuqori palatasi lagting, quyi palatasi
odelsting) parlament — storting amalga oshiradi. Ijrochi hokimiyat qirol qoʻlida
boʻlib, u Davlat kengashi (hukumat)ni tayinlaydi. Bosh Vazir 2013: Erna Solberg

Norvegiya — togʻli oʻlka. Hududining qariyb 2/3 qismi dengiz sathidan 500 m dan
baland; dengiz sohilidagina pasttekislik bor. Gʻarbiy qirgʻogʻida tik yon
bagʻirli tor qoʻltiq (ford) koʻp. Yirik orollari — Lofoten, Vesterolen, Senya,
Mageryo va boshqalar. Hududining katta qismini Skandinaviya togʻlari ishgʻol
qiladi (eng baland joyi Galxyopiggen togʻi — 2470 m). Foydali qazilmalari:
temir, nikel, mis, titan, uran, molibden, kobalt va kumush rudalari. Shimoliy
dengizning quruqlikka yaqin sayoz qismida neft va gaz konlari bor. Iqlimi
moʻtadil, shimoliy chekkasida subarktika, sohilida okean iqlimi yanvarning
oʻrtacha harorati shimolda —2—4 °C, janubda 2 °C. Yozi salqin, tez-tez yomgʻir
yogʻadi. Yillik yogʻin 1000–3000 mm. Muzliklarning umumiy maydoni 3000 km2 ga
yaqinni tashkil etadi. Yirik daryolari — Glomma, Logen (Gudbransdal), Logen
(Numedal). Katta gidroenergiya salohiyatiga ega boʻlgan bu daryolar qor, yomgʻir
va muzliklardan toʻyinadi. Eng katta koʻli — Myosa. Asosiy tuprogʻi — yupqa
tundra tuprogʻi, janubda togʻ podzol tuprogʻi uchraydi. Mamlakat hududining 27 %
oʻrmon. Yovvoyi hayvonlardan tulki, silovsin, rosomaxa, suvsar, los, bugʻu,
quyon, tiyin, lemming va boshqalar bor. Dengiz sohilida gala-gala qushlar,
dengizlarda turli baliq va tyulen koʻp.

Aholisining 97 % norveglar. Saamlar, kvenlar, shvedlar, danlar, nemislar va
boshqalar ham yashaydi. Rasmiy til — norveg tili. Rasmiy din — lyuteranlik.
Shahar aholisi 50 %. Yirik shaharlari — Oslo, Bergen, Tronxeym va boshqalar.

Norvegiya hududida odam muzlik davridan keyingi asrlardan beri yashaydi.
Miloddan avvalgi 1-ming yillik oʻrtalarida saam va german qabilalari yashagan.
Norveglarning hayoti azaldan dengiz bilan bogʻliq: mamlakatning nomi ham
„norveg“ — „shimoliy yoʻl“, „dengiz yoʻli“ maʼnosini bildiradi. 872-yil birinchi
norveg qiroli taxtga oʻtirdi. 8—11-asrlarda mohir dengizchi boʻlgan norveg
vikinglari Islandiyaga, Grenlandiya sohillari va Shimoliy Atlantikadagi
orollarga yetib borib, ularni mustamlakaga aylantirdilar. 11-asrda xristianlik
joriy etildi, markazlashgan monarxiya qaror topdi. 14-asr oʻrtalarida tarqalgan
vabo mamlakat xoʻjaligini, ijtimoiy va siyosiy xayotni izdan chiqardi,
asta-sekin mustaqillik barbod boʻlishiga olib bordi. 1319-yil Shvetsiya,
1380-yil Daniya bilan ittifoq tuzdi. 1397-yil Kalmar ittifoqiga koʻra, Norvegiya
Daniyaga tobe boʻlib qoldi, 1537-yil Daniyaning viloyatiga aylandi.

1805—14 yillardagi Angliya-daniya urushi va hosilsizlik Norvegiyani halokat
yoqasiga keltirib qoʻydi, oʻn minglab kishi ochlikdan oʻldi. 1814-yil Kil sulh
shartnomasiga koʻra, Norvegiya shvedlar mulki boʻlib qoldi. Bundan norozi
boʻlgan norveg xalqi mustaqillik uchun kurash boshladi. Oʻsha yil 17 mayda
birinchi parlament (taʼsis majlisi) chaqirilib, konstitutsiya qabul qilindi va
qirol saylandi. Shvetsiya-Norvegiya ittifoqi 1905-yilgacha amal qildi, Norvegiya
ichki mustakillikdan foydalandi. 1905-yil 7-iyunda storting Shvetsiya-Norvegiya
ittifoqini bekor qildi.

Birinchi jahon urushida Norvegiya betaraflik eʼlon qildi. Ikkinchi jahon urushi
boshlanishi bilanoq Norvegiya betaraf ekanini bildirgan boʻlsa ham, 1940-yilda
gitlerchilar Germaniyasi unga bostirib kirdi, Norvegiya hukumati Londonga
koʻchdi. 1942-yil fashistlar Norvegiyada V. Kvisling boshchiligida sotqin
hukumat tuzdi. Mamlakatda Qarshilik koʻrsatish harakati avj oldi. 1945-yil
8-mayda Norvegiya ozodlikka erishdi. Urushdan keyingi yillarda mamlakat
iqtisodiyotini qayta tiklash va rivojlantirishga kirishildi. 1945-yildan BMT
aʼzosi. Oʻzbekiston Respublikasi bilan diplomatiya munosabatlarini 1992-yil
10-iyunda oʻrnatgan. Milliy bayrami — 17-may Konstitutsiya kuni (1814). Madhiya:
Civil:

Norvegiya ishchi partiyasi, 1887-yil asos solingan; Markaz partiyasi, 1920-yil
tashkil etilgan; Taraqqiyot partiyasi, 1973-yil tuzilgan; Venstre, liberal
partiya, 1884-yil asos solingan; Sotsialistik soʻl partiya, 1975-yil tashkil
etilgan; Xristian xalq, partiyasi, 1933-yil tuzilgan. Xeyre, konservativ
partiya, 1884-yil asos solingan. Norvegiya kasaba uyushmalari markaziy
birlashmasi, 1899-yil tashkil etilgan. Xalqaro erkin kasaba uyushmalari
konfederatsiyasi va Yevropa kasaba uyushmalari konfederatsiyasiga kiradi.

Mamlakatning tabiiy sharoiti qishloq xoʻjaligi uchun juda noqulay. Togʻ-tosh
koʻpligidan Norvegiya hududining 3 % ga yaqini haydaladi. Qishloq xoʻjaligi,
asosan, goʻsht sut chorvachiligiga ixtisoslashgan. Dehqonchiligida yem-xashak
ekinlari, bir oz miqdorda gʻalla (suli va arpa), kartoshka ekiladi.
Chorvachilikda yilqi, qoramol, qoʻy, choʻchqa, parranda boqiladi. Qishloq
xoʻjaligi mamlakatning oziq-ovqatga boʻlgan ehtiyojini qondira olmaydi. Moʻyna
hayvonotchiligi, baliqchilik rivojlangan, oʻrmonlarda koʻp miqdorda yogʻoch
tayyorlanadi.

Chetga neft va tabiiy gaz, kemasozlik, sellyuloza-qogʻoz va kimyo sanoati
mahsulotlari, qora va rangli metallar, baliq mahsulotlari chiqaradi. Chetdan
mashina, mineral xom ashyo, avtomobillar oladi. Tashqi savdodagi asosiy
hamkorlari: Buyuk Britaniya, Shvetsiya, Germaniya, Niderlandlar. Pul birligi —
krona.

Dastlabki maktablar 12-asr boshlarida ochilgan. 1848-yil 7 yoshdan 13—14
yoshgacha boʻlgan bolalar uchun majburiy taʼlim joriy etildi, 1968-yil 16
yoshgacha yetkazildi. Hozir taʼlim tizimi maktabgacha tarbiya muassasalari, 6
yillik kichik va 3 yillik yuqori majburiy maktablar, oʻrta umumiy taʼlim
maktabi — gimnaziyalar, hunar-texnikalar oʻrta maxsus oʻquv yurtlarini oʻz
ichiga oladi. Oslo, Bergen, Tronxeym, Tromsyodagi universitetlar, 10 ta institut
oliy taʼlim beradi.

Eng yirik gazeta va jurnallari: „Adresseavisen“ („Manzilli gazeta“, kundalik
gazeta, 1767-yildan), „Arbeyderbladet“ („Ishchilar gazetasi“, kundalik gazeta,
1884-yildan), „Bergene arbeyderblad“ („Bergen ishchilar gazetasi“, kundalik
gazeta, 1927-yildan), „Verdene gang“ („Harakatdagi dunyo“, kundalik gazeta,
1945-yildan), „Vort land“ („Bizning mamlakat“, kundalik gazeta, 1945-yildan),
„Dagbladet“ („Kundalik gazeta“, 1969-yildan), „Morgenbladet“ („Tonggi gazeta“,
kundalik gazeta, 1819-yildan), „Nashunen“ („Millat“, kundalik gazeta,
1896-yildan), „Norges indoʻstri“ („Norvegiya sanoati“, 2 haftada chiqadigan
jurnali, 1920-yildan), „Fremover“ („Olgʻa“, kundalik gaz., 1903 yildan),
„Harstad tidende“ („Harstad gazetasi“, kundalik gazeta, 1887-yildan), „Aktuelt
perspektiv“ („Dolzarb istiqbol“, jurnal, 1963-yildan), „Fri fagbevegelse“
(„Erkin kasaba harakati“, 2 haftada chiqadigan jurnal, 1906-yildan) va boshqa
Norvegiya telegraf byurosi (NTB) — norveg gazetalarining aksiyadorlik jamiyati,
1867-yilda tuzilgan. Norvegiya davlat radioeshittirish mahkamasi (1933-yilda
asos solingan) mamlakatdagi radioeshitirish va telekoʻrsatuvlarni nazorat
qiladi.

Qadimgi norveg adabiyoti yodgorliklari deyarli saqlanib qolmagan. Ogʻzaki xalq
afsonalari va qahramonlik qoʻshiqlari yozma adabiyotning ilk manbalari boʻlgan.
„Tushdagi sharpa“ dostoni va „Qirol koʻzgusi“ aytishuvi (dialogi) 13-asrga oid
adabiy namunalardir. 14—15-asrlarda ballada paydo boʻldi. Daniya hukmronligi
davrida adabiyot tushkunlikka uchradi, dan tili koʻp vaqt Norvegiyaning adabiy
tili boʻlib turdi. 18-asrda milliy tuygʻu kuchayishi bilan norveg adabiyoti
yuksala bordi, dramaturgiya va lirika rivoj topdi. Norveg va dan
madaniyatlarining atoqli namoyandalari — Skandinaviya teatrining ijodkori —
L.Xolberg va shoir K.Tullin shu davrda faoliyat koʻrsatdi. 1772-yil Kopengagenda
norveg adabiyotini tiklash maqsadida „Norveg jamiyati“ tuzildi. Shu yili
Yu.N.Brun birinchi milliy drama va Norvegiya madhiyasini yaratdi, K.Fasting , K.
Friman milliy vatanparvarlik ruhidagi sheʼrlarini yozdi. 19-asr 1-yarmida tarix
va folklorga qiziqish kuchaydi, P.K.Asbyornsen va Y.E.Mu norveg xalq ertaklarini
yigʻib nashr etdilar, xalq qoʻshiklari va balladalarini yozib olishga
kirishildi. Dramaturgiya va lirika rivojlandi. 50-yillarning 2-yarmida realizm
xususiyatlari paydo boʻldi (B.M.Byornsonning „Badjaxl Segurd“ dramatik
trilogiyasi, Ya.K.Kolletning „Amtmann qizlari“ romani va boshqalar).
70—90-yillarda tanqidiy realizm ustunlikka erishib, norveg adabiyotini jahon
darajasiga koʻtardi. (G.Ibsen, B.M.Byornson, Yu.Li, A.Xyellann ijodi). 20-asr
boshlarida Yu.Boyer, U.Duun, S.Unset kabi yozuvchilar adabiyotga kirib keldilar.
S.Xyol, A.Omre, A.Sandemuse, T.Vesos, Yu.Borgen inson ruxiyatini teran aks
ettirdilar. Ikkinchi jahon urushi yillarida Norvegiya yozuvchilari fashizmga
qarshi kurashda qatnashdilar, 300 ga yaqin yashirin gazeta chiqarib turildi.
Urushdan keyin yaratilgan koʻpgina asarlar Qarshilik koʻrsatish harakatiga
bagʻishlandi. 70—90-yillarda ijod qilgan shoirlar R.Yakobsen, Ya.Bryuxeym,
A.Andersen atrof dunyo chigalliklarini tasvirladilar. G.Lyunde, E.Xovardsxolm va
boshqa jamiyat illatlarini tanqid qildilar.

1908 yildan kinofilmlar chikarila boshlandi. 20-yillarda chet el filmlariga
taklidiy filmlar yaratilgan boʻlsa, 30-yillarda oʻtkir ijtimoiy va tarbiyaviy
mavzularga murojaat etildi („Sayoq“, „Torres Sner-tevold“, rej. T.Ibsen).
40—60-yillarda Qarshilik koʻrsatish x, arakatiga bagʻishlangan filmlar —
„Yashashni xohlaymiz“ (rej. U. Dalgar), „Qochoqlar“ (rej. T. San ne), „Toʻqqiz
hayot“ (rej. A.Skouen) N. kinosining katta yutugʻi boʻldi. Keyingi yillarda
rej.lardan N.Myuller, N. Kristensen, T.Vibe-Myuller va boshqa riyokorona axloqni
fosh etuvchi filmlar yaratishdi. N.da huj-jatli, ilmiy ommabop (rej. P.Xest,
A.Berg , T.Xeyerdal) va multiplikatsiya (rej. I. Kaprino) kinosi ham
rivojlangan.



https://uz.wikipedia.org/wiki/Bangladesh

Bangladesh Xalq Respublikasi (Gono Projatontri Bangladesh) — Janubiy Osiyodagi
davlat. Hind okeanining Bengaliya qo‘ltig‘i bo‘yida joylashgan. Ma’muriy
jihatdan 4 viloyatga bo‘linadi, ular 19 okrug (distrikt)ni o‘z ichiga oladi.
Maydoni 143,988 ming km2. Aholisi 142 319 000 kishi (2011). Poytaxti — Dakka
shahri.

Bangladesh — unitar respublika. Buyuk Britaniya boshchiligidagi Hamdo‘stlik
tarkibiga kiradi. 1972-yilgi konstitutsiyaga binoan davlat boshlig‘i —
prezident. Bangladeshda bir palatali parlament — Milliy majlis ish olib boradi.
Uning 330 deputati mamlakat prezidenti kabi 5 yil muddatga saylanadi. Ijrochi
hokimiyatni prezident hukumat bilan birgalikda boshqaradi.

Aholisining 98% bengallar. Biharlar, santallar, munda, oraon, chakma, marma,
kxas qabilar ham yashaydi. Rasmiy tili — bengal va ingliz tillari. Aholining 85%
musulmon. Bangladesh tug‘ilish va aholining zichligi jihatidan dunyoda eng
yuqori o‘rinlardan birida turadi. Shahar aholisi 24% ni tashkil etadi. Eng katta
shaharlari: Dakka, Chittagong.

Bangladesh hududi (sobiq Sharqiy Bengaliya) da dastlabki davlat miloddan avvalgi
7 — 6- asrlarda paydo bo‘lgan. Vanga davlati (keyinchalik Bangla; davlatning
hozirgi nomi ham shundan kelib chiqqan) shularning biri bo‘lgan. Miloddan
avvalgi 4-asrdan milodiy 5-asrgacha Bangladesh hududi turli g‘ind saltanatlari
tarkibida bo‘ldi. 6-asrda u G‘arbiy Bengaliya bilan yagona Bengaliya davlati
bo‘lib shakllandi. 13-asr boshlarida Dexli sultonligining musulmon sultonlari
uni bosib olishdi. Shu tufayli bu yerda musulmon dini tarqaldi (ilgari hindu
dini ustun edi). 16-asrda boburiylardan Akbarshohni Hindistonga qo‘shib oldi.
18-asr boshlarida Bangladesh hududi mustaqil bo‘ldi, 1757-yildan inglizlar
qo‘liga o‘tdi, so‘ngra Angliyaning Hindiston mustamlakasi tarkibidagi Sharqiy
Bengaliya viloyatiga aylandi. 1947-yil Hindiston mustaqillikka erishgach, bu
yerda ikki davlat — Pokiston va Hindiston vujudga kelishi munosabati bilan
Sharqiy Bengaliya Assom okrugiga qo‘shilib, Pokistonning yangi viloyati sifatida
„Sharqiy Pokiston“ nomini oldi. Biroq G‘arbiy Pokiston bilan bo‘lgan iqtisodiy
va siyosiy ziddiyatlar 1971-yilda Bangladeshning mustaqil deb eʼlon qilinishiga
olib keddi. 1974-yildan Bangladesh — BMT aʼzosi. Milliy bayrami — 26-mart —
Mustaqillik kuni. O‘zbekiston Respublikasi bilan diplomatik munosabatlarni
1992-yil oktyabrda o‘rnatgan.

Bangladesh — agrar mamlakat. Mehnatga layoqatli aholining 80% qishloq xo'jaligi
bilan mashg‘ul. Ishlanadigan yerning 50% dan yiliga 2 — 3 marta hosil olinadi.
Ammo qishloq xo'jaligi mamlakat aholisining oziq-ovqatga bo‘lgan ehtiyojini
qondirolmaydi. Doimiy bo‘lib turadigan tabiiy ofatlar, ayniqsa suv toshqinlari
qishloq xo'jaligi ishlarini qiyinlashtiradi. Asosiy ekinlari sholi (ishlanadigan
yerning 90%ga ekiladi), jut, choy (umumiy maydoni 47 ming ga), bug‘doy,
shakarqamish, dukkakli ekinlar, moyli ekinlar (raps, kunjut, xantal, arahis va
boshqalar) ham yetishtiriladi. Chorvachilik kam rivojlangan. Qoramol (asosan
ulov uchun), echki, qo‘y, parranda boqiladi. Baliq ovlanadi. Sanoat mamlakat
ehtiyojining juda oz qismini qondiradi. Asosan qihsloq xo'jaligi xom ashyosini
qayta ishlashga ixtisoslashgan. Asosiy tarmoqlari — to‘qimachilik (ayniqsa, jut
va ip gazlama), oziq-ovqat (qand-shakar, yog‘, tamaki, sholi, choy). Jundan
mahsulot ishlab chiqarishda Hindistondan keyin ikkinchi o‘rinda turadi. Qog‘oz,
kimyo, neft mahsulotlari, sement, mashinasozlik va sanoatning boshqa tarmoqlari
korxonalari bor. Energetika mamlakat ehtiyojini qondirmaydi. Bir yilda 8,1 mlrd.
kVt-s elektr energiya hosil qilinadi.

Yuklarning ko‘pi suv yo‘llari orqali tashiladi. Temir yoʻlining uzunligi 2,7
ming km, avtomobil yo‘llari uzunligi 193 ming km. Eng katta dengiz portlari —
Chittagong va Chalna. Chetga jun, teri mahsulotlari, choy, baliq chiqaradi.
Xalqaro aeroporti — Dakka shahrida. 1988-yil va 1991-yildagi suv toshqinlari
transport va kommunikatsiya tizimiga katta ziyon yetkazgan. Tashqi savdodagi
asosiy mijozlari — AQSh, Yaponiya, Buyuk Britaniya, Germaniya, Xitoy. Pul
birligi — taka.

Radioeshittirishi, teleko‘rsatuvi. Bangladeshdagi yirik gazetalar — "Ozodi"
(bengal tilidagi kundalik gaz., 1960-yilda tashkil etilgan),
"Bangladesh-observer" ("Bangladesh sharhlovchisi", 1949), "Bangladesh tayme"
("Bangladesh vaqti", 1949), "Doynik Bangla" ("Kundalik Bengaliya", 1964). Davlat
axborot agentligi — "Bangladesh Sangbad Sangasta" 1972-yil va xususiy agentlik —
"Istern nyus Eyjensi" 1970-yilda tuzilgan. Bangladesh radioeshittirishi va
teleko‘rsatuvi davlat qaramog‘ida.

Bangladesh hududida 7—12-asrlarga mansub shahar va ibodatxonalarning
vayronalari, 12 — 13-asrlarda bino qilingan masjid, Madrasa va maqbaralar
saqlanib qolgan. 16— 17-asrlar me’morligi islom uslubi qoidalariga moslangan.
Ingliz mustamlaka hukmronligi davrida an’anaviy uslubdagi binolar (Dakkadagi
"Yudduzli masjid", 18- asr) bilan bir qatorda ingliz neoklassikasi uslubidagi
yangi imoratlar (Dakkadagi bank binosi, 19- a.) paydo bo‘ldi. Shaharlarda
zamonaviy uslubdagi jamoat, uy-joy, sanoat binolari qad ko‘tardi. B.da qadimdan
bezakli amaliy san’at (to‘quvchilik, kashtachilik, yog‘och va fil suyagi
o‘ymakorligi) rivojlangan. Tasviriy san’atda ilg‘or yo‘nalish davom etmoqda.
Kino san’ati 1959 y.dan rivojlana boshladi ("Shunday kun kelar" filmi, rej. J.
Kardar).



https://uz.wikipedia.org/wiki/Islom_Karimov

Islom Abdugʻaniyevich Karimov (1938-yil 30-yanvar, Samarqand shahri — 2016-yil
2-sentabr, Toshkent shahri) — davlat va siyosat arbobi, Oʻzbekiston
Respublikasining birinchi prezidenti. Oʻzbekiston Qahramoni (1994). Oʻzbekiston
Qurolli Kuchlari Oliy Bosh Qoʻmondoni va 2007-yilgi prezidentlik saylovlari
gʻolibi, 2015-yilgi prezidentlik saylovlari gʻolibi.

Oʻzbekiston mustaqilligi eʼlon qilingunga qadar UzSSR kommunistik partiyasi
birinchi kotibi. 1991-yilda Oʻzbekiston Prezidenti etib saylandi va hozirgacha
shu lavozimni egallab kelmoqda.

Islom Karimov boshchiligida Oʻzbekiston oʻzining Konstitutsiyasiga ega boʻldi,
BMTda tan olindi va iqtisodiyoti boshqa MDH davlatlariga nisbatan barqaror
rivojlandi.

Islom Karimov xizmatchi oilasida tugʻilgan. Oʻrta Osiyo politexnika instituti
(1960), Toshkent xalq xoʻjaligi institutini (1967) tugatgan.

Mehnat faoliyatini 1960-yilda Toshkent qishloq xoʻjaligi mashinasozligi
("Tashselmash") zavodida master yordamchiligidan boshladi. Soʻng mazkur
korxonada master, texnolog. 1961-yildan 1966-yilgacha V. P. Chkalov nomidagi
Toshkent aviatsiya ishlab chiqarish birlashmasida muhandis, yetakchi
muhandis-konstruktor boʻlib ishladi. 1966-yilda Oʻzbekiston Davlat plan
komitetiga ishga oʻtib, bosh mutaxassislikdan respublika Davlat plan komiteti
raisining birinchi oʻrinbosarigacha boʻlgan yoʻlni bosib oʻtdi. 1983-yildan
Oʻzbekiston SSR Moliya vaziri, 1986-yildan Oʻzbekiston SSR Ministrlar Soveti
raisining oʻrinbosari — respublika Davlat plan komitetining raisi.
1986—89-yillarda Oʻzbekiston KP Qashqadaryo viloyat komitetining birinchi
kotibi, 1989-yil iyunidan Oʻzbekiston KP MK birinchi kotibi. 1990-yil 24-martda
Oʻzbekiston SSR Oliy Kengashining sessiyasida Islom Karimov Oʻzbekiston SSR
Prezidenti etib saylandi.

1991-yil 31-avgustda Karimov tarixiy voqea — Oʻzbekiston Respublikasining davlat
mustaqilligini eʼlon qildi. 1991-yil 29-dekabrda muqobillik asosida oʻtkazilgan
umumxalq saylovida Karimov Oʻzbekiston Respublikasi Prezidenti etib saylandi.
1995-yil 26-martda boʻlib oʻtgan umumxalq referendumi yakunlariga koʻra,
Karimovning Prezidentlik vakolati 2000-yilga qadar uzaytirildi. 2000-yil
9-yanvarda u muqobillik asosida Oʻzbekiston Respublikasining Prezidenti etib
qayta saylandi. Oʻzbekiston Respublikasi Konstitutsiyasining 89- va
93-moddalariga muvofiq, Karimov ayni vaqtda, Oʻzbekiston Respublikasi Vazirlar
Mahkamasining Raisi, Oʻzbekiston Respublikasi Qurolli Kuchlarining Oliy Bosh
qoʻmondonidir.

Karimov Oʻzbekiston FA akademiyasi (1994), shuningdek, iqtisod, fan, taʼlimni
rivojlantirishga qoʻshgan ulkan hissasi uchun oʻndan ortiq xorijiy mamlakat
universitet va akademiyalarining faxriy fan doktori, professor hamda
akademikligiga saylangan. Uning "Oʻzbekistonning oʻz istiqlol va taraqqiyot
yoʻli" (1992), "Yangi uy qurmay turib, eskisini buzmang" (1993), "Oʻzbekiston —
bozor munosabatlariga oʻtishning oʻziga xos yoʻli" (1993), "Bizdan ozod va obod
Vatan qolsin" (1994), "Istiqlol va maʼnaviyat" (1994), "Vatan sajdagoh kabi
muqaddasdir" (1995), "Oʻzbekiston XXI asr boʻsagʻasida: xavfsizlikka tahdid,
barqarorlik shartlari va taraqqiyot kafolatlari" (1997), "Barkamol avlod orzusi"
(1998), "Kuchli davlatdan kuchli jamiyat sari" (1998), "Tarixiy xotirasiz
kelajak yoʻq" (1998), "Olloh qalbimizda, yuragimizda" (1999), "Ozod va obod
vatan, erkin va farovon hayot — pirovard maqsadimiz" (2000), "Tinchlik uchun
kurashmoq kerak" (2001), "Oʻzbekistonda demokratik oʻzgarishlarni yanada
chuqurlashtirish va fuqarolik jamiyati asoslarini shakllantirishning asosiy
yoʻnalishlari" (2002) va boshqa asarlarida iqtisodiyot, ijtimoiy-siyosiy
taraqqiyotning dolzarb masalalari tadqiq qilingan, Oʻzbekistonning ichki va
tashqi siyosati ilmiy asoslab berilgan, hozirgi va istiqboldagi vazifalar
koʻrsatib oʻtilgan. Uning asarlari ingliz, rus, fransuz, ispan, nemis, hind,
xitoy, arab, koreys, turk va boshqa xorijiy tillarga tarjima qilinib, bir necha
bor nashr etilgan.

Oʻzbekiston xalqi istiqlol yillarida erishilgan barcha yutuqlarni haqli ravishda
Karimov nomi va faoliyati bilan bogʻlaydi. U sobiq sovet tuzumidan keyin paydo
boʻlgan beqaror, notinch davrda Oʻzbekiston jamiyatida barqarorlik va ishonchni
paydo qila oldi, xalqi oldiga millatni yuksaklarga koʻtaradigan ulkan maqsad va
vazifalar qoʻydi. Karimov Oʻzbekistonda amalga oshirilgan ulkan ishlar, tarixiy
oʻzgarishlarning tashabbuskori va rahnamosi, mamlakatning istiqol dasturini
ishlab chiqqan va milliy taraqqiyot yoʻlini belgilab bergan atoqi davlat
arbobidir. Karimov demokratik talablar va xalqaro mezonlarga toʻla javob
beradigan Oʻzbekiston Respublikasi Konstitutsiyasining asosiy muallifi va uni
hayotga tatbiq etishning kafolatidir. U markaziy hokimiyat va uning joylardagi
boʻgʻinlarini isloh qilish, davlat, jamiyat va inson munosabatlarini
uygʻunlashtirishga qaratilgan yangi siyosiy-ijtimoiy tizim tamoyillarini ishlab
chiqdi va amalga oshirdi. Oʻzbekiston xalqining oʻziga xos xususiyatlari hamda
ilgʻor jahon tajribalarini mujassamlashtirgan iqtisodiy islohotlarning yangi
modelini ishlab chiqdi. Bu rivojlanish yoʻli iqtisodiyotning siyosatdan
ustunligi, qonun ustuvorligi, oʻtish davrida davlatning bosh islohotchilik roli,
islohotlarni bosqichma-bosqich amalga oshirish, kuchli ijtimoiy himoyadan iborat
5 tamoyilni oʻz ichiga oladi va u dunyoda "oʻzbek modeli" deb eʼtirof etilgan.
Karimov rahbarligi va bevosita ishtirokida Oʻzbekiston turli-tuman "sakrash"lar,
"falaj qilib davolash"lardan voz kechib, bozor iqtisodiyotiga oʻtishda oʻziga
xos yoʻldan bordi va puxta oʻylangan dastur asosida mamlakat iqtisodiy
poydevorini qura boshladi. Qisqa vaqt ichida mamlakat neft va neft mahsulotlari,
gʻalla mustaqilligiga erishdi. Oʻzbekiston Respublikasida yuksak sifatli oltin
va gaz qazib olish keskin darajada koʻpaydi, ishlab chiqarishning yangi
sohalari, mas., avtomobilsozlik sanoati barpo etildi. Karimov Oʻzbekiston
davlatining hududiy yaxlitligini, sarhadlari daxlsizligini himoya qilishga qodir
qurolli kuchlar, chegara va ichki qoʻshinlarni zamonaviy islohotlar asosida
tashkil etish ishiga rahbarlik qildi. KPSS MK boshchiligidagi mustabid kuchlar
Oʻzbekistonda adolatsizlik va tazyiqlarni avj oldirgan yillarda oʻzbek nomini
nohaq tahqir va haqoratlardan himoya qilish, xalqning or-nomusini, milliy
gʻururini tiklashda fidoyilik namunasini koʻrsatdi.

Karimov jahon siyosat olamida hamisha ilgʻor fikrlarni ilgari suradigan,
tashabbuskor, oʻz nuqtai nazarini qatʼiy himoya qilib, oldiga qoʻyilgan maqsadga
erisha oladigan shaxs sifatida tanilgan. U sobitqadamlik bilan tinchlik va
hamjihatlik siyosatini yuritib kelmoqda. Karimov yuksak xalqaro uchrashuvlarda
birinchilardan boʻlib 21-asr vabosi hisoblanmish terrorchilikka va u bilan
chambarchas bogʻliq narkobiznesga qarshi faqat hamjihatliqda kurashish
zarurligini, mazkur dahshatli tahdid manbalarini bartaraf etish va Markaziy
Osiyo mintaqasida "xavfsizlik kamari"ni shakllantirishga qaratilgan
chora-tadbirlar tizimini yaratish kerakligini taʼkidlab keldi. Xalqaro maydonda
Oʻzbekistonning obroʻ-eʼtiborini yuksaltirish, uning qadimgi boy madaniyati va
bugungi ulkan salohiyatini dunyoga tanitishda buyuk xizmat qildi. Oʻzbekiston
BMTga aʼzo boʻlib kirdi (1992 yil, 2-mart), deyarli barcha nufuzli xalqaro
tashkilotlar va mintaqaviy uyushmalarga qabul qilindi, 120 dan ortiq davlat
bilan diplomatik aloqa oʻrnatdi, oʻzaro manfaatli hamkorlikni yoʻlga qoʻydi.
Oʻzbekiston oʻzining tinchliksevar tashqi siyosati, Markaziy Osiyoda tinchlik va
barqarorlikni taʼminlash, mintaqa mamlakatlari oʻrtasida yagona iqtisodiy
makonni vujudga keltirish, Orol dengizi muammolarini jahon hamjamiyati koʻmagida
har tomonlama hal etishga qaratilgan bir qator tashabbuslari bilan xalqaro
maydonda tanildi, oʻz nufuziga ega boʻldi. Jamiyatda maʼnaviy poklanish va
yuksalishga erishish, eski aqidalardan xalos boʻlish, shu asosda milliy istiqlol
gʻoyasini yaratish va hayotga tatbiq etish uchun maʼnaviy qadriyatlarga
hurmat-ehtirom bilan munosabatda boʻlish, ularni asrab-avaylash va
rivojlantirish, xalqqa oʻzining muqaddas dini, urf-odatlarini qaytarib berish,
tarixiy merosini tiklash, sogʻlom avlodni voyaga yetkazish vazifalarini Karimov
yurtimizda davlat siyosati darajasiga koʻtardi. Karimovning 21-asr boʻsagʻasida
oʻzbek millatining oʻzligini anglashi, uning qadr-qimmatini joyiga qoʻyish,
oʻzbek nomini butun dunyoga tarannum etishda qoʻshgan hissasi ayniqsa
beqiyosdir. U odamlarning tafakkurini oʻzgartirish, ularning ongida yangi milliy
gʻoya, milliy mafkura asoslarini shakllantirish va mustahkamlash, kadrlar
tayyorlash milliy dasturini yaratish va uni amalga oshirishga rahnamolik qildi.
Mahallaning davlat va jamiyat boshqaruvidagi nufuzini oshirish, vakolat va
huquqlarini kengaytirish, fuqarolarning oʻz-oʻzini boshqarish tizimi sifatida
uni har tomonlama qoʻllab-quvvatlash tashabbuskori boʻldi. Karimov yangi turar
joylar qurish, shu jumladan, ulugʻ ajdodlarimizning qadam-jolarini obod qilish,
iqtisodiy salohiyatni oshirishda katta oʻrin tutadigan yirik-yirik korxonalarni
bunyod etish, shahar-qishloqlar, avvalambor, poytaxt Toshkentning
shakl-qiyofasini tubdan oʻzgartirish ishlariga bevosita rahbarlik qilmoqda.

Oʻzbekistonning birinchi prezidenti Islom Karimov 2016-yil 2-sentabrida Toshkent
vaqti bilan soat 20:55 da Toshkent shahrida bosh miyada qayta tiklanmaydigan
oʻzgarishlarga va poliorgan yetishmovchiligiga olib kelgan miya qon
aylanishining oʻtkir buzilishi (insult) oqibatida vafot etdi.

Karimov suveren va mustaqil Oʻzbekistonni barpo etish, xalqparvar demokratik
huquqiy davlat yaratish, fuqarolar tinchligi va milliy totuvlikni taʼminlash,
tarixiy adolatni tiklash ishiga qoʻshgan ulkan hissasi hamda bu borada matonat
va jasorat koʻrsatganligi uchun "Mustaqillik" (1996), Amir Temur (1998)
ordenlari bilan taqdirlangan. Shuningdek, u bir qancha xorijiy davlatlarning va
nufuzli xalqaro tashkilotlarning orden va medallari bilan mukofotlangan.



https://uz.wikipedia.org/wiki/Pokiston

Pokiston, Pokiston Islom Respublikasi (Islami Jamhyriya Pakistan) — Osiyo
janubida, Hindiston yarim orolining shimoli-gʻarbidagi davlat. Maydoni 803,9
ming km2. Aholisi 193,238,868 kishi (2013). Poytaxti — Islomobod shahri.
Maʼmuriy jihatdan 4 provinsiya, federal poytaxt hududi va federal hukumat
tomonidan boshqariladigan qabilalar hududiga boʻlingan.

Pokiston — Buyuk Britaniya boshchiligidagi Hamdoʻstlik tarkibiga kiruvchi islom
respublikasi. Amaldagi konstitutsiyasi 1973-yil qabul qilingan, 1977-yil
taqiqlangan va 1985-yil 30-dekabrda qayta tiklangan. Davlat boshligʻi —
prezident u 5 yil muddatga saylanadi va ketma-ket 2 martadan ortiq saylanishi
mumkin emas. Qonun chiqaruvchi hokimiyatni 2 palatali parlament (Senat va Milliy
assambleya), ijrochi hokimiyatni prezident va hukumat amalga oshiradi. Bosh
vazirni prezident tayinlaydi.

Pokiston hududining shimoliy va shimoli-gʻarbiy qismini, asosan, togʻlar va
qirlar egallagan, sharqiy va janubi-sharqiy qismi esa Hind tekisligi (Hindgang
tekisligining bir qismi)dan iborat. Pokistonning janubi-sharqini Tar choʻlining
gʻarbiy yarmi egallagan. Hind daryosi havzasining tekislik qismida Panjob va
Sind tabiiy, tarixiy-madaniy viloyatlari bor. Mamlakat hududining katta qismini
Hindukush, Himolay va Eron togʻ tizmalari egallagan (eng baland joyi Tirichmir
choʻqqisi, 7690 m). Hind vodiysiga yaqinlashgan sayin togʻ tizmalari pasayib
boradi va togʻlararo yirik havzalar — Koʻhat, Bannu, Peshovar vodiysiga
aylanadi. Hindukush va Himolay togʻlarida muzliklar bor. Pokistonning sharqiy
pasttekislik qismi Hindiston platformasining shimoli-gʻarbiy chekkasida va
togʻliq qismi Oʻrta dengiz burmali mintaqasida joylashgan. Foydali qazilmalardan
neft, gaz, koʻmir, temir, polimetall, surma, barit, oltingugurt, toshtuz, gips,
magnezit, xromit, marganets, mis, qoʻrgʻoshin va boshqalar bor.

Iqlimi, asosan, tropik, shimoli-gʻarbida subtropik, quruq kontinental. Yanvarda
oʻrtacha harorat Hind tekisligida 12—16 °C (Arabiston dengizi sohillarida 20 °C
gacha), shimoldagi togʻ tepaliklarida sovuq — 20 °C gacha. Iyulning oʻrtacha
harorati janubiy va janubi-sharqdagi choʻllarda 35 °C gacha, sohilda 29 °C
atrofida, gʻarbdagi togʻ va yassitogʻlarda 20—25 °C, 5000 m balandlikda 0 °C.
Yillik yogʻin sohilda 150–200 mm, Sindda 100– 200 mm (Tar choʻlining baʼzi
joylarida 50 mm gacha), shimoli-gʻarbdagi vodiy va yassi togʻlarda 250–400 mm,
shimoldagi togʻlarda 1000–1500 mm. Mamlakat hududining katta qismi Hind daryosi
havzasiga mansub, gʻarbiy qismidagi daryolar Arabiston dengiziga yoki berk
havzaga (Balujistonda) oqadi. Eng katta daryosi Hind va uning irmoqlari.
Daryolari yomgʻir, qor va muzliklardan suv oladi, yezda sersuv, sugʻorishda
foydalaniladi.

Aholisi, asosan, panjobilar; pushtunlar, sindhiylar, baluch (baluj)lar ham
yashaydi. Pokistonning shimoliy qismida togʻli xalqlar — kxoʻ va koʻhistoniylar
istiqomat qiladi. Rasmiy til — urdu va ingliz tillari. Aholisining 98 % islom
diniga, qolganlari zardushtiylik, hinduiylik dinlariga eʼtiqod qiladi. Aholining
57 % 12 ta yirik shaharda yashaydi. Yirik shaharlari — Karochi, Lohur,
Faysalobod, Haydarobod, Ravalpindi, Peshovar, Moʻlton.

Pokiston hududida odam paleolit davri oxiridan boshlab yashab keladi. Miloddan
avvalgi 3-ming yillikning boshida Hind daryosi va irmoqiari vodiysida jaxrnning
eng qadimgi sivilizatsiyalaridan biri — Harappa madaniyatita mansub dastlabki
davlatlar paydo boʻldi. Miloddan avvalgi 6-asr oxirida bu yerlar qadimgi
Eronning Axomaniylar saltanati tarkibiga qoʻshib olindi. Miloddan avvalgi
327—326 yillarda makedoniyalik Aleksandr zabt etdi. Uning vafotidan soʻng bu
yerlar Mauriyalar imperiyasigi qoʻshilib ketdi. Miloddan avvalgi 2-asrning
boshida Pokiston hududida Hind-yunon podsholigi deb ataladigan davlat vujudga
keddi. Milodiy 1—3-asrlarda Hind daryosi xavzasi Kushon imperiyasiga qoʻshib
olindi. Purushapura shahri (hozirgi Peshovar) uning poytaxti boʻldi. Kushon
podsholigi parchalangandan soʻng, hozirgi Pokistonning gʻarbiy qismlari
sosoniylar, sharqiy qismlari guptalar saltanatiga qoʻshilib ketdi. 5-asrning
2-yarmida bu yerda eftaliylar hokimiyati oʻrnatilib (6-asr oʻrtalariga kadar),
Sakala shahri (hozirgi Siyalkot) mamlakat poytaxti boʻlgan.

664-yilda arablar Hind daryosi vodiysiga bostirib kirdilar. 711—13 yillarda
Muhammad ibn Qosim qoʻmondonligidagi qoʻshinlar Sind va Panjobning januniy
qismini egalladi. Shu tariqa Pokiston hududida islom dini tarqala boshladi. 750
yil Umaviylar xalifaligi agʻdaril-gach, Sind mustaqil davlatga aylandi. 11-asr
boshlariga kelib, hind daryosi havzasini Gʻaznaviylar, 12-asrda Gʻuriylar,
13-asr boshlarida Dehli sultonligi egalladi. Betoʻxtov urushlar, isyonlar va
chet el bosqinlariga qaramay, Hind daryosi havzasidagi Lohur, Moʻlton, Peshovar,
Tatta kabi yirik shaharlar muhim iqtisodiy va madaniy markazga aylanib, bir
qator mamlakatlar bilan savdo munosabatlarini rivojlantirishda katta ahamiyatga
ega boʻlgan. Ularning bu mavqei Boburiylar davla-ti davrida ham saqlangan. 1707
yil da shoh Avrangzeb vafotidan soʻng Hind daryosi havzasi eron, afgʻon va
mahalliy zamindorlarning kurash maydoniga aylandi. 18-asr oʻrtalarida hozirgi P.
xudu-di — afgʻon shohi Ahmadshoh Durrojy tasarrufiga oʻtdi. 18-asrning
60-yillarida Panjobda bir nechta sultonliklar vu-judga keldi, maharoja Ranjit
Singx (1799—1839 yillarda hukmronlik qilgan) ularni yagona davlatga
birlashtirdi.



https://uz.wikipedia.org/wiki/Internet

Internet standart internet protokoli (IP) orqali maʼlumot almashuvchi kompyuter
tarmoqlarining butunjahon va omma uchun ochiq toʻplamidir. Bu maʼlumotlarning
asosiy tashuvchi protokoli TCP/IP dir. TCP/IP oʻzaro bogʻliq protokollar
yigʻindisi boʻlib, internetda maʼlumot tarqalishida asosiy oʻrin egallaydi.
Internet tarmogʻini minglab akademik, davlat, tijorat va xonadon tarmoqlari
tashkil etadi. Internet elektron pochta, chat hamda oʻzaro bogʻlangan sahifalar
va boshqa Butunjahon oʻrgimchak toʻri servislaridan tashkil topadi.

Internet [lot. inter — aro va net (work) — tarmoq] — katta (global) va kichik
(lokal) kompyuter tarmoklarini oʻzaro bogʻlovchi butunjahon kompyuter tizimi.
Unda geografik oʻrni, zamon va makondan qatʼi nazar, ayrim kompyuter va mayda
tarmoklar oʻzaro hamkorlikda global informatsiya in-fratuzilmasini tashkil
etadi. Qaydnomalar tizimi b-n boshqariladigan barcha hosila tarmoqdar
hamkorlikda isteʼmolchilarga informatsiyani saqlash, eʼlon qilish, joʻnatish,
qabul qilish, izlash va maʼlum boʻlgan barcha variantlar (matn, tovush,
videotasvir, fotosurat, grafika, musiqa tarzida va b. koʻrinishlar) da
informatsiya almashinishga imkon yaratadi.

Jamoat va tijorat tuzilmalari uchun I.dan foydalanish imkoniyati oshgan sari
provayderlar (I. b-n aloqa oʻrnatishga xizmat koʻrsatadigan kompaniyalar), I.
informatsiyasi isteʼmolchilari soni ham koʻpaymoqda, informatsiya manbai va
ommaviy axborot vositasi sifatida I. ommalashmoqda. Bularning barchasi
noshirlar, jurnalistlar, informatsiya agentliklari, i. ch. xdmda savdo
kompaniyalari va firmalari muhitida raqobatning shakllanishiga ijobiy taʼsir
qiladi. Telefon simlaridan tashqari, optik tolali kabellar, radio tarmogʻi yoki
sunʼiy yoʻldosh orqali I.ga chiqish mumkin boʻldi. Buning uchun I. b-n aloqa
oʻrnatishga xizmat koʻrsatadigan kompaniyalar — provayderlar boʻlishi lozim.
Oʻzbekistonda I.ga ulashga doir informatsiya xizmatlari 1997 y.dan koʻrsatila
boshladi. Dastlab Naytov (http://www.naytov.com), Uznet (http://www.uznet.net)
yoki Istlink (http://www.eastlink.uz) kabi provaydkompaniyalar faoliyat boshladi
(1999). Oʻzbekistonda jadal rivojlanayotgan kompyuterlashtirish va
av-tomatlashtirish sohalari I. tarmogʻining aloqa funksiyasidan keng
foydalanishga imkon beradi. I.ga ulangan abonent uydagi yoki ishxonadagi
kompyuter orqali, aytaylik, AQSH, Avstraliya yoki Afrikadagi kompyuterlarga
kiritilgan xilma-xil mavzudagi maʼlumotlarni matn, surat yoki videotasvir
koʻrinishida olishi mumkin. Bu maʼlumotlar I. tizimiga oldindan kiritiladi.
Dunyoning turli chekkalarida joylashgan maxsus ixtisoslashgan kompaniyalar
qidiruvni tezlashtirishga yordam beradi. Ular "qidiruv dvigateli" deb ataladi,
maʼlumotlarning mundarijasini maʼlumotnoma (spravochnik) kabi saqlaydi va oʻsha
maʼlumotlar joylashgan "Internet adresi"ni abonentga beradi. Mazkur adres
boʻyicha maʼlumotlar "Internet varaqchalari" da saqlanadi. Abonent biror
maʼlumotni, mas, "paxta" soʻzini qidiruv dvigateli orqali qidir-sa, shu soʻzga
tegishli maʼlumotlarni, paxta b-n ish olib boradigan kompa-niyalar roʻyxatini
yoki jahon birjasida paxtaning narxini abonent kompyuterida chiqarib beradi. I.
varakchalari shaxsiy va rasmiy boʻlishi mumkin. Shaxsiy varaqchalar alohida
shaxslar tomonidan tuziladi va shu shaxslar haqidagi maʼlumotlarni oʻz ichiga
oladi. Rasmiy varaqchalar idoralar, tashkilotlar, kompaniyalarga tegishli
boʻladi, ularda hukumat idoralariga doir maʼlumotlar saqlanadi. I. orqali
savdo-sotiq ishlari, kom-paniyalar xizmatlarini yoki mahsulotlarni reklama
qilishni keng yoʻlga qoʻyish, I. varaqchalarida suratlar b-n berilgan
mahsulotlarni harid qilish mumkin.

1950-chi yillar davomida barcha kompyuterlarni yagona kommunikatsion tarmoqqa
ulash ehtiyoji tugʻildi. Bu ehtiyoj markazlashmagan toʻr, navbat nazariyasi va
paketlar kommutatsiyasi kabi sohalarda tadqiqotlarni olib borishga olib keldi.
Bu voqealarning natijasida AQShda ARPANETning paydo boʻlishi voqealarning
keyingi rivojlanishiga turtki boʻldi.

Dastlabki TCP/IP protokoliga asoslangan tarmoq tizimi 1984-yil AQSh Milliy
Fanlar Akademiyasida yaratilib, keyinchalik u NSFNet loyihasiga aylandi.
1995-yil internetning tijorat versiyalari paydo boʻla boshladi.

1991-yil CERN Butunjahon oʻrgimchak toʻri loyihasini eʼlon qildi. Bu voqea Tim
Berners-Lee tomonidan HTML, HTTPlarning yaratilishi va CERNda dastlabki
veb-sahifalarni paydo boʻlishidan 2 yil keyin sodir boʻldi. 1993-yil birinchi
internet brauzer Mosaicning 1.0 versiyasi paydo boʻldi va 1994-yilda internetga
ommaviy qiziqish tugʻila boshladi. 1996 yildan internet soʻzidan keng foydalana
boshlandi, biroq u asosan, Butunjahon oʻrgimchak toʻrini anglatadi.

Shu bilan birga internet 10 yil ichida juda tez tarqalib ketdi, uning ochiq
arxitekturaga asoslanganligi, birovning mulki emasligi, markaziy boshqaruvning
yoʻqligi uni organik rivojlanishiga sabab boʻldi. hozirda internet insoniyatning
eng katta texnologik yutuqlaridan biri sifatida tan olindi.



https://uz.wikipedia.org/wiki/Yer

Yer — Quyosh sistemasidagi Quyoshdan uzoqligi jihatdan uchinchi (Merkuriy,
Venera sayyoralaridan keyin) sayyora. U oʻz oʻqi atrofida va aylanaga juda yaqin
boʻlgan elliptik orbita boʻyicha Quyosh atrofida aylanib turadi. Hajmi va
massasi jihatidan Ye. katta sayyoralar ichida (Yupiter, Saturn, Uran, Neptundan
keyin) beshinchi oʻrinda. Ye.da hayot borligi bilan u Quyosh sistemasidagi
boshqa sayyoralardan farq qiladi. Birok hayot materiya taraqqiyotining tabiiy
bosqichi boʻlganligi sababli Ye.ni koinotning hayot mavjud boʻlgan yagona.
kosmik jismi, hayotning Ye.dagi shakllarini esa mavjudotning yagona shakllari
deb boʻlmaydi (q. Yerdan tashkaridagi sivilizatsiyalar).

Yer poʻsti deb ataluvchi qatlam oʻrtacha 30 km qalinlikka ega boʻlib, uning
ostidagi Yer mantiyasi 2900 km chuqurlikkacha boradi. Undan pastda — 5500 km li
chuqurlikkacha suyuq tashqi yadro joylashgan boʻlib, markazda diametri 1500 km
chamasidagi qattiq subʼyadro yotadi. Yerdan tashqarida tashqi geosferalar — suv
sferasi (gidrosfera) va havo sferasi (atmosfera) joylashgan.

E. yuzasining katta qismini Dunyo okeani egallaydi (361,1 mln. km2 yoki 70,8 %),
quruqlik 149,1 mln. km2 (29,2 %)ni tashkil etadi (quruqlik olti katta materik va
koʻpdan-koʻp orollardan iborat). Yevrosiyo materigi ikki qitʼaga: Yevropa va
Ocueʼra boʻlinadi, Shim. va Jan. Amerika materiklari esa bir qitʼa hisoblanadi,
baʼzan Tinch okean orollari Okeaniya deb ataladi va odatda uning maydoni
Avstraliya bilan qoʻshib qisoblanadi.

Magnit maydoni Ye. yadrosi va mantiyadagi turli jarayonlardan kelib chiqadi (q.
Yer magnetizmi). Ye.ning elektr maydoni ham magnit maydoni bilan chambarchas
bogʻliq (q. Atmosfera elektri). Atmosfera va magnitosferada birlamchi kosmik
omillar katta oʻzgarishga uchraydi. Kosmik nurlar, quyosh shamoli, quyoshning
rentgen, ultrabinafsha, optik va radio nurlari yutiladi va b. oʻzgarishlarga
uchraydi, bu esa Ye. yuzasidagi jarayonlar uchun muhim ahamiyatga ega.
Magnitosfera, xususan, atmosfera elektromagnit va korpuskulyar radiatsiyaning
koʻp qismini tutib qolib, tirik organizmlarni uning halokatli taʼsiridan
saqlaydi.

Elementlarning radioaktiv parchalanishi hodisasi kashf etilgach, koʻpgina
fundamental konsepsiyalarni qayta koʻrib chiqishga toʻgʻri keldi. Jumladan, Ye.
eng avval suyuq olov edi, degan tushuncha oʻrniga Ye. qattiq sovuq zarralardan
vujudga kelgan degan nazariya paydo boʻldi (q. Shmidt gipotezasi). Togʻ
jinslarining mutlaq yoshini aniqlashning radioaktiv metodlari ishlab chiqildi.
Bu esa Ye. tarixi qancha davom etganini, yer yuzasi va bagʻridagi jarayonlarning
tezligini aniqlashga imkon berdi.

E.ning massasi 5976–6021 kg, bu esa Quyosh massasining 1/330000 qismiga teng .
Quyoshning tortish kuchi taʼsirida Ye. Quyosh sistemasidagi boshqa sayyoralar
kabi, Quyosh atrofida doiradan juda oz farq qiladigan elliptik orbita boʻylab
aylanadi. Quyosh Ye.ning elliptik orbitasi fokuslaridan birida turadi. Shuning
uchun ham Ye. bilan Quyosh orasidagi masofa yil davomida 147,117 mln. km dan
(perigeliylya) 152,083 mln. km gacha (afeliyaa) oʻzgarib turadi. Ye.
orbitasining 149,6 mln. km ga teng katta yarim oʻqi Quyosh sistemasi doirasida
masofalarni oʻlchashda birlik deb qabul qilinadi (q. Astronomik birlik). Ye.ning
orbita boʻylab qiladigan harakat tezligi, oʻrta hisobda, 29,765 km/s boʻlib,
30,27 km/s dan (perigeliyda) 29,27 km/s gacha (afeliyda) oʻzgarib turadi. Ye.
Quyosh bilan birga Galaktika markazi atrofida ham aylanadi, galaktik aylanish
davri 200 mln. yilga yaqin vaqtga teng, harakatning oʻrtacha tezligi 250 km/s.
Eng yaqin yulduzlarga nisbatan Quyosh Ye. bilan bir-galikda Gerkules yulduzlar
turkumiga tomon ~ 19,5 km/s tezlikda harakat qiladi.

E.ning Quyosh atrofida aylanish davri yil deb ataladi va Ye. harakati osmon
jismlarining qaysi biriga va osmon gumbazining qaysi nuqtasiga nisbatan
olinishiga qarab yil har xil ataladi. Quyosh markazining bahorgi tengkunlik
nuqtasidan ikki marta ket-ma-ket oʻtishi uchun ketgan vaklta tropik yil deb
ataladi. Tropik yil Quyosh taqvimlari uchun asos qilib olingan va u 365,2422
oʻrtacha quyosh sutkasiga teng (q. Taqvim).

Boshqa sayyoralarning tortishi taʼsirida ekliptika tekisligining holati va Ye.
orbitasining shakli mln. yillar mobaynida sekin oʻzgaradi. Bunda ekliptikaning
Laplas tekisligita ogʻishganligi 0° dan 2,9° gacha, Ye. orbitasi ekssentrisiteti
esa 0 dan 0,067 gacha oʻzgaradi. Hoz. ekssentrisitet 0,0167 ga teng bulib,
yiliga 4-10~7 dan kamaya boradi. Olam Shim. Qutbidan turib Ye. shariga qaralsa,
Ye.ning orbita buylab soat miliga teskari yunalishda aylanayotganini koʻrish
mumkin boʻlar edi. Gravitatsiya, Ye.ning oʻz oʻqi atrofida aylanishi natijasida
yuzaga keladigan markazdan qochma kuch, shuningdek, relyef hosil qiluvchi ichki
va tashqi kuchlar taʼsirida Ye. murakkab shaklga kirgan. Gravitatsion
potensialning sath yuzasi (yaʼni hamma nuqtalarda shoqul yoʻnalishiga
perpendikulyar (tik) boʻlgan va okean sathiga toʻgʻri keladigan yuza) taqriban
Ye. shakli deb qabul qilingan (bunda okeanlarda toʻlqin, suv koʻtarilishi, oqim
va atmosfera bosimi taʼsirida suv sathining oʻzgarib turishi eʼtiborga
olinmaydi). Bu geoid shakl deb ataladi. Ana shu yuza bilan chegaralangan qajm
Ye. qajmi deb h.isoblanadi (qitʼalarning dengiz sathidan yuqori joylashgan
qismlari hajmi bunga kirmaydi). Geodeziya, haritagrafiya va b. da bir qancha
ilmiy va amaliy masalalarni hal qilish uchun Ye. shaklining ellipsoid yuzasini
Ye. shakli deb qabul qilinadi. Ye. ellipsoidi parametrlarini, Ye.dagi holatini,
shuningdek, Yerning gravitatsion maydonini bilish, sunʼiy kosmik jismlarning
harakat qonunlarini oʻrganadigan astrodinamikada katta ahamiyatga ega (q.
Geodeziya, Gravimetriya).

Gidrosfera. Suv qobigʻi Ye. shari yuzasini sidirgʻasiga qoplagan emas.
Gidrosfera umumiy hajmining qariyb 94 % okean va dengizlardir; 4 % yer osti
suvlariga, 2 % muz va qorlarga (asosan, Arktika, Antarktika va Grenlandiyada),
0,4 % kuruklikdagi suvlarga (daryolar, koʻllar, botqoqliklarga) toʻgʻri keladi.
Atmosfera va organizmlarda ham suv bor. Ye. yuzasiga bir yilda yogʻadigan yogʻin
miqdori quruklik va okeanlar yuzasidan bugʻlanadigan suv miqdoriga teng (q.
Gidrosfera).

Mantiya 3 qatlamdan iborat bulib, 2900 km chuqurlikkacha choʻzilib, usha yerda
Ye.ning yadrosi bilan chegaralanadi. Ikki qatlami yu qori mantiya (kalinligi
850–900 km)ni va 3-qatlam quyi mantiya (qalinligi 2000 km cha)ni tashkil etadi.
1-qatlamning bevosita Ye. poʻsti tagidagi ustki qismi substrat deyiladi. Ye.
poʻsti substrat bilan birgalikda litosferami hosil qiladi. Yuqori mantiyaning
quyi qismi uning xossalarini kashf etgan seysmolog nomi bilan Gutenberg kotlami
(astenosfera) deb ataladi. Gutenberg qatlamida seysmik toʻlqinlarning tarqalish
tezligi undan yuqori va quyidagi qatlamlardagidan kichikroq. Astenosfera quyi
mantiyadan Golitsin qatlami bilan ajralgan. Golitsin qatlamida seysmik
toʻlqinlarning tezligi quyiga tomon orta boradi (boʻylama toʻlqinlar
8—11,3 km/sek, koʻndalang toʻlqinlar 4,9—6,3 km/sek ga yetadi) (q. Yer
mantiyasi). Hoz. zamo-naviy tasavvurlarga kura mantiyaning tarkibi tosh
meteoritiga yaqin. Man-tiyada kislorod, kremniy, magniy, temir koʻp.

Hoz. kosmogonik farazlar sayyoralar, ularning yoʻldoshlari va meteoritlarning
kimyoviy tarkibi Quyosh tarkibiga yaqin boʻlishi kerakligini koʻrsatadi (q.
Geokimyo).

Yer poʻsti strukturasining asosiy xususiyatlari. Ye. poʻsti — ichki geosferalar
ichida bevosita oʻrganish imkoniyati boʻlgan yagona geosfera. Shuning uchun ham
Ye. poʻstining strukturasini oʻrganish faqat Ye. poʻstini emas, balki umuman
Ye.ning rivojlanishi tarixi toʻgʻrisida fikr yuritish uchun muhimdir. Ye. poʻsti
2 asosiy qism — materik Ye. poʻsti va okean osti Ye. poʻstidan iborat, shulardan
materiklar Ye. poʻsti yaxshiroq oʻrganilgan. Materikdagi Ye. poʻstining eng qad.
tarkibiy unsurlari qad. (tokembriy) platformalar — tektonik jihatdan kam harakat
qiladigan (barqaror) keng quruqliklardir. Platforma hududlarining anchagina
qismi geologik tarix davomida deyarli gorizontal yotgan choʻkindi jinslar bilan
qoplangan plitalarga aylangan. Ularning ostida qad. burmalangan fundament
joylashgan. Bunday fundament choʻkindi jinslar boʻlmagan qalqonlarda yer
yuzasiga chiqib qolgan va burmalangan metamorfik jinslardan tashkil topgan,
bularni asosan granit tarkibli chuqur magmatik intruziyalar yorib chiqqan. Qad.
platformalar bir-biridan faol geosinklinal mintaqalar bilan ajralgan;
geosinklinal mintaqalar bir qancha geosinklinal sistemalardan iborat.
Geosinklinal]] mintaqalar uzunasiga oʻnlarcha ming km ga choʻzilgan, ularda Ye.
poʻsti qalin, katta amplitudali vertikal qarakatlar sodir boʻlgan, togʻ jinslari
kuchli burmalangan, vulkan harakatlari faollashgan va seysmik harakatlar
shiddatli tus olgan.

Orollar yoyi zonasi. Okean qaʼri Ye. kurrasining hamma oblastlarida ham materik
etaklari bilan chegaradosh boʻlavermaydi. Geosinklinal]] rejimi ho-zirgacha
saqlangan Tinch okean gʻarbiy chekkalari, Malay arxipelagi oblasti, Antil
o.lari, Skosha dengizi va b. hududlarda materik bilan okean qaʼri oraligʻida
oʻtuvchi zona joylashgan. Bu zona okean tubi qismlarining kengligi va
koʻtarilgan hamda chuqur choʻkkan joylarining keskin almashishi bilan farq
qiladi. Bu xududlarda orollar yoyi arxipelaglari, chekka dengizlar havzalari
(mas, Bering , Oxota va b. dengizlar), ular hududida togʻlar va kutarilmalar,
shuningdek, chuqur suv osti novlari joylashgan. Orollar yoylari (Kuril, Zond,
Antil o.lari va b.) qator orollar koʻrinishida suv sathidan koʻtarilgan; chuqur
suv osti novlari — okean tubining 7–11 km chuqurlikdagi uzun va kambar
botiqlaridan iborat.

Biosfera]]. Tarkibi, tuzilishi, energetikasi tirik organizmlar faoliyati bilan
chambarchas bogʻlangan biologik qobiq, yaʼni biosferaning mavjudligi Ye.ning
sayyora sifatidagi oʻziga xos eng muhim xususiyatidir. Biosfera]]ga Ye.ning
faqat hoz. hayot tarqalgan ustki qismigina emas, balki boshqa geosferalarning
tirik modda kirib boradigan hamda uning faoliyati taʼsirida qachonlardir
qaytadan oʻzgargan qismlari ham kiradi. Shu sababdan biosfera tirik
organizmlarning faqat hoz. yashash muhitini emas, balki kad. muhitini ham oʻz
ichiga oladi. Turli maʼlumotlarga koʻra, Ye.da 2,5 mln. turga yaqin tirik
organizmlar tarqalgan. Shundan faqat 1/5 qismini oʻsimliklar tashkil qiladi.
Hayvonlar orasida turlar soni jihatidan boʻgʻimoyoqlilar birinchi (1500000
turdan ortiq), mollyuskalar — ikkinchi (130000 tur), xordalilar (40000 tur)
uchinchi, oʻsimliklardan yopiq urugʻlilar birinchi (350000 tur), zamburugʻlar
(100000 tur) ikkinchi oʻrinda turadi. Biroq turlar soni individlar soniga har
doim mos kelavermaydi, chunki oʻsimlik va hayvonlar ayrim sistematik
guruhlarining turlari kam boʻlgani holda individlar soni haddan tashqari koʻp
bulishi mumkin. Shu sababdan oʻsimliklar va hayvonot dunyosini taʼriflashda
biomassa va biologik mahsuldorlik tushunchalaridan foydalaniladi. Tarkibi
jihatidan biosfera moddasi tirik (organizmlar), biogen (tirik organizmlar barpo
etgan mahsulotlar), biokos (biologik va anorganik jarayonlarning birgalikdagi
taʼsiri natijasida ham hosil boʻlgan) va kos (anorganik) moddalarga boʻlinadi
(q. Biosfera]]).

Geografik qobiq (landshaft qobigʻi) qiyosan qalin boʻlmasa ham, Ye.ning oʻziga
xos xususiyatlarini mujassamlashtirgan. Bu sferada 3 geosfera atmosferaning
qismlari, gidrosfera va Ye. poʻsti bir-biri bilan tutashadi va oʻzaro
munosabatda boʻladi. Landshaft sferasi Quyosh nuri energiyasining asosiy qismini
yutadi va b. kosmik taʼsirlarni qabul qiladi. Unda Ye. ichidagi radioaktiv
parchalanish va b. jarayonlar taʼsirida paydo boʻladigan tektonik harakatlar
roʻy beradi, minerallar qayta kristallanadi va h. k.

Turli xil manba (asosan, Quyosh) energiyalari landshaft sferasida issiqlik,
molekulyar, kimyoviy, kinetik, potensial, elektr energiyaga aylanadi va natijada
bu yerda Quyoshdan keladigan issiklik toʻplanib, tirik organizmlar uchun
xilma-xil sharoit yaratiladi (q. Geografik qobiq).

Geologik tarix va yerdagi hayot evolyusiyasi. Yerning geologik tarixi Ye.
poʻstining geologik tuzilishi va togʻ jinslari majmuasini oʻrganish asosida
aniqlangan. Ye.dagi eng qad. togʻ jinslarining mutlaq yoshi 4,5 mlrd. yildan
koʻproq, sayyora shaklidagi Ye.ning yoshi esa qariyb 4,7 mlrd. yilga teng .
Ye.ning paydo boʻlishi va dastlabki rivojlanishi uning geologik tarixidan
oldinoq kechgan. Ye.ning geologik tarixi bir-biriga teng boʻlmagan 2 bosqichga
boʻlinadi: Yer tarixining taxminan 5/6 qismini oʻz ichiga olgan tokembriy (3
mlrd. y.dan ortiq) va soʻnggi 570 mln. yilni oʻz ichiga olgan fanerozoy (q.
Fanerozoy eoni). Tokembriy arxey va proterozoyga boʻlinadi. Fanerozoy esa
paleozoy, mezozoy va kaynozoy eralarini oʻz ichiga oladi (q. Geoxronologiya).

E. poʻsti materik qismining tarixi yaxshiroq oʻrganilgan, ana shu qismda qad.
(tokembriy) platformalar bundan 1500—1600 mln. yilcha oldin tarkib topgan; bular
Yevropadagi Sharqiy Yevropa, Sibir (Rossiya); Xitoy-Koreya, Jan. Xitoy va
Hindiston, Afrika, Avstraliya, Jan. Amerika va Shim. Amerika (Kanada),
shuningdek, Antarktida platformalaridir. Materiklar Ye. poʻsti tarixi
geosinklinal sistemalardan iborat geosinklinal mintaqalarning tarkib topish
tarixidan iborat (q. Geosinklinal]]).

Fanerozoy geosinklinal sistemalarining koʻpchiligi tektonik sikllar davomida
vujudga kelgan. Tektonik sikllardan har birining boshlanishi va oxiri turli
hollarda oʻnlarcha mln. yil farq qilsa ham, bu sikllar materik Ye. poʻsti
strukturasi umumiy evolyusiyasining tabiiy bosqichlari hisoblanadi. Bulardan
ikkitasi — kaledon va gersin sikli paleozoy erasiga toʻgʻri keladi (bundan
570—248 mln. yil oldin oʻtgan). Mana shu sikllar oxirida tugagan kaledon va
gersin burmalanishi eng katta epipaleozoy yosh platformalarining fundamentlarini
hosil qilgan. Bundan keyingi tektonik tarix koʻpincha yagona alp sikli deb
qaraladi (q. Alp burmalanishi). Birok, bu sikl ham Ye. sharining muayyan
qismlari taraqqiyotida mustaqil ahamiyatga ega boʻlgan bir qancha kichik
sikllarga ajraladi (mezozoy sikli, haqiqiy alp sikli, kaynozoy sikli).

Organik dunyoning rivojlanish tarixi. Ye.da hayotning paydo boʻlishi va uning
dastlabki taraqqiyot davri toʻgʻrisida turli gipotezalar mavjud. koʻpchilik
olimlarning fikriga koʻra, biologik evolyusiyadan oldin suv xavzalarida
aminokislotalar, oqsillar va b. organik birikmalar paydo boʻlishi bilan bogʻliq,
uzoq davom etgan kimyoviy evolyusiya boʻlib oʻtgan. Dastlabki atmosfera
tarkibida kislorod boʻlmagan. Atmosfera, asosan, metan, karbonat angidrid, suv
bugʻi va vodoroddan tashkil topgan boʻlib, kislorod birikkan holda boʻlgan.
Evolyusiya tufayli dastlabki murakkab organik birikmalardan asta-sekin ibtidoiy
organizmlar vujudga kelgan. Ular oqsil va nuklein kislotadan tarkib topgan va
irsiy oʻzgarish qobiliyatiga ega boʻlgan (q. Mutatsiya). Tabiiy tanlanish
taʼsirida koʻproq takomillashgan va organik moddalar bilan oziqlangan ibtidoiy
organizmlargina yashab qolgan (q. Geterotrof organizmlar). Keyinroq anorganik
moddalardan kimyoviy sintez va fotosintez yoʻli bilan organik moddalarni sintez
qila oladigan organizmlar paydo boʻlgan (q. Avtotrof organizmlar). Fotosintez
tufayli hosil boʻladigan erkin kislorod atmosferada toʻplana borgan. Avtotrof
organizmlar kelib chiqishi bilan oʻsimlik va hayvonlar evolyusiyasi uchun keng
imkoniyat tugʻilgan.

Inson va Yer. Maʼlumotlarga qaraganda, eng qad. odamlar bundan 2 mln. yil oldin
(baʼzi olimlarning fikricha, 1 mln. yil oldin) paydo boʻlgan. Odamning paydo
boʻlgan joyi haqidagi masala hali uzil-kesil hal etilmagan. Baʼzi olimlar
odamning dastlabki makoni Afrika boʻlgan deyishsa, boshqalari — Yevrosiyoning
jan. hududlari, uchinchilari — Oʻrta dengiz oʻlkalari deb hisoblashadi. Ilk
paleolit davridayoq (yana q. Tout acpu) odam Markaziy va Jan. Yevropa. Afrika va
Osiyoning koʻpgina joylarida yashagan; yuqori paleolit davriga kelib jismoniy
jihatdan hoz. zamon tipidagi odam (Homo Sapiens — „akdli odam“) shakllandi, shu
davrning oʻzidayoq urugʻ jamoalari ham vujudga kelgan boʻlsa kerak (q.
Antropogenez, Ibtidoiy jamoa tuzumi). Yuqori paleolit davrida odamlar yana
kengroq yerlarga tarqala boshlagan, jumladan Yevropa va Osiyoning muzdan
boʻshagan kattakatta hududlariga oʻrnashgan; Osiyoning shim.-sharqiy
chekkalariga yetib, Shim. Amerikaga qam kirib borgan. Jan. Osiyodan Avstraliya
va Yangi Gvineyaga odam oʻta boshlagan. Mezolit davrida Shotlandiya va
Skandinaviya, Boltik, dengizi sohillari, Shim. Muz okeani sohillarining bir
qismiga odam joylashgan. Neolit davrida Yaponiya orollari va Okeaniyaga
oʻrnashgan.

Oʻzbekistonda tabiatni muhofaza qilish va tiklash masalalariga muhim xalq
xoʻjaligi ahamiyatiga ega boʻlgan ish deb qaraladi. Respublikada tabiatni
qoʻriqlash toʻgʻrisida aholida qonunlar qabul qilingan (q. Tabiat boyliklari va
tabiatni qoʻriqlash).

Aholi sonining oʻsishi bilan tabiiy resurslarning kamayib borishi insoniyat
oldida turgan eng dolzarb masala hisoblanadi. Milod boshida yer yuzida 200 mln.
kishi bor edi. 1000 y.da yer yuzidagi aholi 275 mln., 17-a.da 500 mln. 1950 y.da
2,5 mlrd., 1970 y.da 3,6 mlrd., 2000 y.da 6 mlrd.ga yetdi. Osiyo, Afrika, Lotin
Amerikasi mamlakatlarida aholi soni ayniqsa tez oʻsmoqda. Bu esa oʻsha
mamlakatlar oldiga aholini oziq-ovqat mahsulotlari bilan taʼminlash masalasini
qoʻymoqda. Aholini oziq-ovqat bilan toʻla taʼminlash uchun ekin maydonlarini
kengaytirish, ayniqsa, hosildorlikni tobora oshirib borish, chorvachilik
mahsulotlarini koʻpaytirish zarur. Dengiz va okean resurslari ham oziq-ovqat
manbai boʻlishi mumkin. Shuning uchun suvlarni toza saqlash insoniyatni suv
bilan taʼminlash masalasi qoz. dolzarb masalalardan biri hisoblanadi (q. Suv
resurslari).

Qahhorbek Abdullabekov, Abdumajid Rahimov, Mamadmuso Mamadazimov, Ochil
Mavlonov.

Yer — Quyosh tizimining Quyoshdan uzoqligi boʻyicha uchinchi oʻrindagi
sayyorasi. U yer guruhi sayyoralari orasida eng kattasidir va hayot shakllariga
ega yagona maʼlum sayyoradir.

Yer yuzasi meridian yoyining uzunligi ekvatorda qutb doirasiga nisbatan
qisqaroqdir. Meridian yoyining bir gradus uzunligi ekvatorda 110,9 km, qutb
doirasida 111,9 km. Yer qutblarida bir oz qisilgan boʻlib, qutb oʻqlari uzunligi
12714 km, ekvator boʻyicha diametr 12756 km, radiusi 6371,221 km teng. Demak,
yerning siqiqligi 12 kilometrni tashkil etadi. Keyingi vaqtlarda olib boradigan
aniq oʻlchash ishlari yerning ellipsoid shakliga yaqin ekanligini koʻrsatdi.
Agar ekvatorial va qutbiy oʻqlarning uzunligidagi farqning kichik ekanligini
xisobga olinsa, bunday elllipsoidni sferoid deb atash mumkin. Lekin yer yuzasi
bizga maʼlum boʻlgan biror geometrik shakliga toʻgʻri kelmaydi. Himolay
togʻidagi Jomolungma choʻqqisining balandligi okean yuzasida 8848 m, Tinch
okeaning eng chukur joyi 11521 m ekanligini va yer yuzasi relyefi oʻzgarishining
qariyb 20 kilometrdan oshiqligi xisobga olinsa, u oʻziga xos geoid shakliga ega.
Yer yuzasi 510 mln. kvadrat kilometr, xajmi 1,083*1012 km3, massasi 5,974*1027
gr., oʻrtacha zichligi 5,52g*sm3 ga tengdir. Yer ichki qismining tuzilishini va
tarkibini tuzatish yoʻli bilan aniqlab boʻlmaydi, shuning uchun ham u bilvosita
geofizik, seysmologik, graviymetrik va astronomik usullar yordamida aniqlanadi.
Yer yuzasida tez-tez uchrab turadigan moddalarning oʻrtacha zichligi 2,7 g*sm3,
bu esa yerning oʻrtacha zichligidan kamroqdir.



https://uz.wikipedia.org/wiki/Kanada

Kanada poytaxti — Ottava shahri. BMT va NATO aʼzosi hamda AQSh bilan „Erkin
iqtisodiy savdo aylanmasi toʻgʻrisida“gi shartnomasi tuzgan. Birlashgan qirollik
dominioni. 1931-yilda suveren huquqi berilgan. Biroq, mustaqillik eʼlon
qilinmagan. Mamlakatni Birlashgan qirollik qiroli (yoki qirolichasi) tomonidan
tayinlangan General-Gubernator boshqaradi.

Kanada — Buyuk Britaniya boshchiligidagi Hamdoʻstlik tarkibidagi federativ
davlat. Amaldagi Konstitutsiyasi 1982-yil 17-aprelda kuchga kirgan. Davlat
boshligʻi — Buyuk Britaniya qiroli (qirolichasi), uning nomidan
general-gubernator davlatni boshqaradi. Qirolicha general-gubernatorni Kanada
bosh vazirining tavsiyasi bilan, odatda, 5 yil muddatga tayinlaydi. Qonun
chiqaruvchi hokimiyatni qirolicha nomidan general-gubernator va 2 palatali
parlament (senat va jamoalar palatasi) amalga oshiradi. Ijroiya hokimiyatni
qirolicha nomidan general-gubernator hamda bosh vazir va vazirlardan iborat
hukumat amalga oshiradi (1993-yildan bosh vazir Jan Kretyen).

Kanada hududining gʻarbiy qismi togʻli, sharqiy qismi tekislik, shimoliy va
qisman shimoli-sharqiy sohillari pasttekislik, sharqiy qirgʻoqlari tik, gʻarbiy
sohili esa juda baland. Materikning oʻrta qismi va Kanada Arktikasi
arxipelagining materikka tutashgan joyi tekislik hamda platodan iborat. Gudzon
qoʻltigʻining atrofi pasttekislik. Lavrentiy qirlari, Markaziy tekisliklar,
Buyuk tekisliklar bor. Kanadaning gʻarbiy chekkasida Kordilyera togʻlari,
janubi-sharqida Appalachi togʻlari joylashgan. Uran, temir, nikel, mis, rux,
qoʻrgʻoshin, oltin va kumush, toshkoʻmir, neft, tabiiy gaz konlari bor.

Kanadada daryo koʻp, asosan, qor-yomgʻir suvlaridan hosil boʻladi. San-Lavrentiy
(Buyuk koʻllari bilan), Finli—PisRiver—Qullar—Makenzi (Kichik Qullar, Atabaska,
Katta Qullar va boshqa koʻllar bilan), Bou—Saskachevan—Nelson (Bou, Sidar,
Vinnipeg va b. koʻllar bilan) daryo-koʻl tizimlari Atlantika va Shimoliy Muz
okeani havzasiga kiradi. 200 dan ortiq yirik koʻllari bor.

Kanadaning chekka shimoli arktika saxrosi boʻlib, onda-sonda lishayniklar va
boshqa oʻtlar uchraydi. Undan janubda tundra, soʻngra esa oʻrmon-tundra zonasi
joylashgan. Podzol va botqoq tuproqlarda oq va qoraqaragʻay, amerika tilogʻochi
oʻsadi. Janubi-sharqiy chekkasidagi podzol va qoʻngʻir oʻrmon tuproqlarda
ignabargli va keng bargli daraxtlar bor.Tekisliklardagi unumdor tuproqli
yerlarda dehqonchilik qilinadi.

Kanadada shimol bugʻusi, mushkli buqa, oq ayiq, qutb tulkisi, lemming, qutb
quyoni, kaklik, boyqush, los, bizon, jayra, qoplon, boʻri, qunduz va boshqa
hayvonlar yashaydi. Daryo va koʻllari baliqlarga boy. Milliy bogʻlari: Banf,
Vud-Baffalo, Gleysher, Jasper, Yoxo va boshqa, viloyat bogʻlari ham bor.

Aholisining 1/3 qismi ingliz-kanadaliklar (44%) va fransuz-kanadaliklar (28%).
Tub aholisi — indeyslar 533 ming va eskimoslar salkam 33 ming kishi qolgan.
Kanadada nemislar, ukrainlar, italyanlar, gollandlar, vengerlar, ruslar va
boshqalar ham yashaydi. Rasmiy tillar — ingliz va fransuz tillari.
Fransuz-kanadaliklar katolik dinida, ingliz-kanadaliklarning asosiy qismi —
protestant. Aholining 78,6% shaharlarda yashaydi. Yirik shaharlari: Montreal,
Kalgari, Toronto, Vankuver, Vinnipeg, Gamilton va boshqalar.

Kanadaning qadimgi xalqi — eskimos va indeyslar. 15-asr oxirlaridan Kanadaga
yevropaliklar kela boshlagan. Fransuzlar Por-Ruayal va Kvebekka asos soldilar
(1605—08). Kvebek Yangi Fransiya mustamlakasining markazi boʻlib qoldi.
17-asrning 20-yillarida Kanada hududida birinchi Angliya mustamlakasi — Yangi
Shotlandiya vujudga keldi. 17-asrning 2-yarmidan fransuz-kanadaliklar
shakllandi. Yetti yillik urush (1756—63) natijasida Buyuk Britaniya Yangi
Fransiyani egallab oldi. 1791 yil Kvebek 2 viloyat (Quyi Kanada va Yuqori
Kanada)ga boʻlindi.

Kanada uchun boʻlgan Angliya-Amerika urushi (1812—14) natijasida demokratik
islohot va oʻzini oʻzi boshqarish uchun qarakat boshlanib ketdi. Viloyatlarda
islohot tarafdorlari ("vatanparvarlar") partiyalari tuzildi. 1834-yil islohot
tarafdorlari Quyi va Yuqori Kanada parlamentlari faoliyatini nazorat ostiga
oldi. 1841-yil Yuqori Kanada bilan Quyi Kanada birlashtirildi. 1848-yil Kanada
va Yangi Shotlandiyada yangi hukumat tuzildi. 19-asr oʻrtalarida Kanadada temir
yoʻllar qurildi, sanoat rivojlandi, 1867-yil Buyuk Britaniyaning Shimoliy
Amerikadagi mustamlakalari birlashtirilib, "Kanada dominioni" nomi bilan
federatsiya tuzildi. Yangi Shotlandiya, Nyu-Bransuik, shimoliy-gʻarbdagi
hududlar, Britaniya Kolumbiyasi (1871) va Prins-Eduard oroli (1873) Kanada
dominioniga qoʻshib olindi. Markazlashgan davlat barpo etilishi milliy bozorning
yuzaga kelishiga asos boʻldi.

19-asr oxiri va 20-asr boshlarida Kanada iqtisodiyoti rivojlandi. Ishlab
chiqaruvchi sanoat tez oʻsib, uning mahsuloti qiymati 1914—18 yillarda 4 baravar
oshdi, aholi soni 64% koʻpaydi. Kapital va ishlab chiqaruvchi sanoati
yiriklashdi, 1900—17 yillarda banklar birlashishi natijasida ularning soni 36
dan 21 ga kamaydi; bank va sanoat kapitali qoʻshila bordi. 1-jahon urushida
Kanada Buyuk Britaniya tomonida qatnashdi.

1-jahon urushi davrida Kanada iqtisodiyoti mustahkamlanib olishi natijasida
Kanadada Angliya taʼsiri susaydi va taʼsiri kuchaydi. 1919—20 yilgi Parij
konferensiyasida Kanada sulh shartnomalarini mustaqil imzoladi. Boshqa
dominionlar bilan bir qatorda Kanada Millatlar Ligasiga vakil yuborish huquqini
qoʻlga kiritdi.

1929—33-yillardagi jahon iqtisodiy boʻhroni natijasida sanoat ishlab chiqarish 2
baravardan ziyod kamayib ketdi. 1933-yil boshida ishsizlar 1,3 mln. kishidan
ortdi. Qishloq xoʻjaligi mahsulotlarining narxi nihoyatda pasayib ketishi
natijasida 240 ming ferma barbod boʻldi.

2-jahon urushida Kanada Buyuk Britaniya tomonida qatnashdi. Kanada antifashist
davlatlarni, birinchi navbatda, Buyuk Britaniyani xom-ashyo, oziq-ovqat,
qurol-yarogʻ bilan taʼminlab turdi. Mamlakatda harbiy sanoat rivojlandi, yangi
tarmoqlar: stanoksozlik, sintetik kauchuk ishlab chiqarish va boshqalar vujudga
keldi. 1939—45 yillarda sanoat ishlab chiqarish 2,5 baravar ortdi.

1960-yillardan Kanada hukumati ichki va tashqi siyosatda milliy manfaatlarni
koʻzlab ish tuta boshladi. Hukumat Kanadaning siyosiy mustaqilligini saqlashga,
Lotin Amerikasi, Osiyo va Yevropa mamlakatlari bilan aloqalarni rivojlantirishga
intildi. Keyingi yillarda Kanadada milliy masala keskinlashdi. Kvebek partiyasi
mazkur viloyatni alohida davlat qilib ajratishni talab qila boshladi. 1995-yilda
Kvebek suvereniteti xususida oʻtkazilgan referendumda suverenitetga qarshi
boʻlganlarning 50,6% ovoz olishi natijasida mamlakatning parchalanish xavfi
bartaraf etildi. Kanada — 1945-yildan BMT aʼzosi. 1991-yil 25 dekabrda
Oʻzbekiston Respublikasi suverenitetini tan oldi va 1992-yil 7-aprelda u bilan
diplomatiya munosabatlari oʻrnatdi. Milliy bayrami — 1-iyul — Kanada kuni
(1867).



https://uz.wikipedia.org/wiki/Futbol

Futbol (ing . foot — oyoq, ball — toʻp) — sport oʻyini, 2 darvoza (7,32x2,44 m)
li maxsus maydon (90—120 x 45— 90)da toʻp bilan jamoa boʻlib oʻynaladi. F.
toʻpining ogʻirligi 410—450 g , aylana diametrining uz. 68—70 sm, oʻyinning
asosiy vaqti 90 min. (45 min.dan 2 boʻlim, 12—15 min. tanaffus). Maydonda ikkala
jamoada 11 kishidan boʻladi. Oʻyindan maqsad raqib darvozasiga toʻpni oyoq yoki
gavda qismlari bilan (qoʻldan tashqari) kiritishdan iborat. Faqat
darvozabonlargina qoʻl bilan oʻynashi mumkin (jarima maydonchasida).

Futbol (ingl. «foot» — oyoq, «ball» — toʻp) — sport oʻyini. Oʻyindan maqsad
toʻpni raqib darvozasiga kiritish. Bunga har bir jamoadagi darvozabon xalaqit
berishga intiladi, unga oʻz darvozasi yaqinidagi jarima maydonchasi ichida
toʻpga qoʻl bilan teginish ruxsat etilgan. Boshqa barcha oʻyinchilarga,
shuningdek oʻz jarima maydonchasidan tashqariga chiqqan darvozabonga ham bunday
huquq berilmagan.

Odatda futbol toʻgri toʻrtburchak shaklidagi maydonda oʻynaladi. Har bir jamoa
11 futbolchidan (10 ta oʻyinchi va bitta darvozabon) tashkil etiladi. Alohida
bir futbol oʻyini match, deb atalib, har biri 45 daqiqa davom etuvchi taymlardan
iborat boʻladi. Birinchi va ikkinchi taymlar orasida jamoalar oʻrin
almashishadi.

Bundan tashqari shunday futbol turlari borki,ulardagi oʻyinchilar soni kamroq
boʻlishi mumkin — jumladan plyaj futboli (qumda oʻynaladi), mini-futbol (maxsus
qoplamali zalda oʻynaladi), mahalla futboli (har qanday maydonda har qancha
oʻyinchilar bilan oʻynaladi).



https://uz.wikipedia.org/wiki/Niderlandlar

Niderlandiya (niderl. Nederland), Niderlandiya Qirolligi (Koninkrijk der
Nederlanden) (norasmiy nomi — Gollandiya) — Gʻarbiy Yevropada, Shimoliy dengiz
sohilida joylashgan davlat. Maydoni 41,5 ming km2. Aholisi 16,743,507 kishi
(2012). Poytaxti — Amsterdam shahri. Hukumat qarorgohi Gaaga shahrida. Maʼmuriy
jihatdan 12 provinsiya (provincie)ra boʻlinadi. Niderlandiya Antil orollari,
Aruba oroli Niderlandlar mulki hisoblanadi.

Niderlandlar — konstitutsiyali monarxiya. Amaldagi konstitutsiyasi 1983-yilda
qabul qilingan. Davlat boshligʻi — qirol (qirolicha) (1980-yildan V.A.Beatriks
xonim). Uning huzuridagi Davlat kengashi aʼzolari qirol tomonidan tayinlanadi.
Qonun chiqaruvchi hokimiyatni qirol va ikki palatali Bosh shtatlar (parlament),
ijroiya hokimiyatni qirol bilan hukumat amalga oshiradi.

Niderlandlar Oʻrta Yevropa tekisligining gʻarbiy qismida joylashgan. Shimoldan
sayoz qoʻltiq va buxtalar oʻrab turadi. Soqili 56 m gacha balandlikdagi
doʻngliklardan iborat, toshqindan saqlanish uchun toʻgʻon va dambalar qurilgan.
Yer yuzasi, asosan, payettekislik. Niderlandlar hududining 40 % dengiz sathidan
pastda, faqat 2 % 50 m dan yuqori. Eng baland joyi 321 m. Niderlandlarning
payettekislik qismlari doim dengiz suvi bosish xavfi ostida. 1282-yilgi kuchli
suv toshqini natijasida Zeyder-Ze qoʻltigʻi hosil boʻlgan. 33 km li damba
qurilgach, Zeyder-Zening janubiy qismi chuchuk suvli berk koʻlga aylangan.
Niderlandlarning sharqi morenali tepalik; shimoliy qum va gilli dengiz va daryo
yotqiziqlaridan, sharqi muzlik yotqiziqlaridan, daryo deltalari esa allyuvial
yotqiziqlardan tuzilgan. Koʻmir, neft va gaz, torf, osh tuzi, kaolin konlari
bor.

Iqlim — dengiz iqlimi, qishi yumshoq, yozi iliq. Atlantika okeanidan yil boʻyi
shamol esadi. Yanvarning oʻrtacha harorati 1—3 °C, iyulniki 16—17 °C. Yillik
yogʻin 650–750 mm. Tez-tez tuman tushadi. Qattiq sovuqlar ahyon-ahyonda boʻladi.
Qor kam, yomgʻir koʻproq yogʻadi. Daryolar yil boʻyi sersuv; yiriklari: Reyn,
Maas, Shelda. Sohil tuprogʻi unumdor, daryo vodiylariniki allyu-vial-oʻtloqi
tuproq. Niderlandlarning shimol va sharqida, asosan, chimli podzol, ayrim
joylarida botqoqlangan tuproq. Niderlandlar hududining 70 % madaniy landshaft,
8 % oʻrmon. Qumli joylari butali vereyekzor (archagul), daryolar sohili tolzor.
Hayvonot dunyosi juda kambagʻal. Yovvoyi quyon, tiyin, suvsar, sassiq-koʻzan,
yelik yashaydi. Niderlandlarda qushlarning 180 turi bor. Daryo deltalaridagi
suzuvchi qushlar qishlaydigan joylar qoʻriqlanadi. Velyuzom, Kennemer
doʻngliklari, Xoge-Velyuve milliy bogʻlari va 8 ta qoʻriqxonasi bor.

Aholisining aksariyati gollandlar. Yirik etnik guruhlardan flamandlar, frizlar
bor. Olmonlar, yahudiylar, indonezlar va boshqalar ham yashaydi. Dindor
aholining 50 % ga yaqini katolik, 37 % protestant. Rasmiy til — niderland
(golland) tili. Niderlandlar dunyoda aholisi eng zich joylashgan mamlakatlardan.
Aholisining 89 % shaharlarda yashaydi. Yirik shaharlari: Amsterdam, Rotterdam,
Gaaga, Utrext.

Niderlandlar hududida odamlar neolit davridan yashaydi; miloddan avvalgi 1-ming
yillikning 2-yarmida bu yerda kelt qabilalari yashagan. 1-asr boshida bu
qabilalarni olmonlar siqib chiqargan. Miloddan avvalgi 1-asrda Niderlandlar
hududining bir qismini rimliklar bosib olgan. Milodiy 3—4-asrlarda Niderlandlar
hududiga franklar va sakslar hamda frizlar kelib oʻrnashdilar. Franklar davlati
tuzilgach (5-asr), Niderlandlar hududi uning tarkibiga, 843-yilgi Verden
shartnomasiga binoan, „Mukaddas Rim imperiyasi“ tarkibiga kirdi. 10 —
11-asrlarda Niderlandlar hududida bir necha mustaqil yer-mulklar (Flandriya,
Gollandiya, Geddern, Zelandiya, Utrext grafliklari va h.k.) tashkil topdi.
12-asrdan shahar rivojlana boshladi. 15-asrning 2-choragigacha Niderlandlarda
feodal tarqoqlik hukm surdi. 1433-yilda Gollandiyani, soʻngra Niderlandlarning
boshqa knyazliklarini Burgundiya gersoglari bosib oldilar. Karl V imperiyasi
parchalangach, Niderlandlar (1556-yildan keyin) Ispaniyaga qaram boʻlib qoldi.
16-asr Niderlandlar inqilobi natijasida mamlakat ispanlar zulmidan ozod boʻldi
va Birlashgan viloyatlar respublikasi tuzildi. 17-asrda savdo va dengizchilik
rivojlanishi natijasida Niderlandlar Yevropaning rivojlangan davlatlaridan
biriga aylanib, Osiyo, Amerika, Afrikada yangi yer-mulklarni qoʻlga kiritdi,
Indoneziya, Gviana, Kichik Antil orollarini va Kap viloyatini oʻziga qaram qilib
oldi. 1795—1813 yillarda Gollandiya qirolligi Fransiya tarkibiga kirdi.
1815-yilda Belgiya bilan birlashib, Niderlandlar qirolligi tashkil etildi.
1830-yil inqilob natijasida Belgiya Niderlandlardan ajralib chiqdi.

1848-yilda Niderlandlar konstitutsiyasi qabul qilindi. 1840—70 yillarda sanoat
tez oʻsdi. 1860-yildan davlat temir yoʻl qurishni oʻz qoʻliga oldi. 1876-yilda
Amsterdam — Shimoliy dengiz, 1882-yilda Rotterdam — Shimoliy dengiz kanallari
qurildi. Rotterdam Olmoniya uchun tranzit portga aylandi. 1861-yilda birinchi
kasaba uyushmasi tashkil topdi. Niderlandlarda 19-asrning soʻnggi choragida
sanoatlashuv jarayoni, asosan, nihoyasiga yetdi. Sanoatning yetakchi tarmoqlari
(kemasozlik, toʻqi-machilik va oziq-ovqat sanoati) modernizatsiya qilindi. Neft
monopoliyalari tuzildi. Qishloq xoʻjaligida ekstensiv dehqonchilik va
chorvachilikdan zamonaviy ishlab chiqarishga oʻtildi. Yangi temir yoʻllar
qurildi.

Birinchi jahon urushi (1914—18)da Niderlandlar oʻzining betarafligini maʼlum
qildi. 1917-yil iqtisodiy qamal natijasida Niderlandlarda ishlab chiqarish va
savdo susayib ketdi. 1918-yil bahordan dengizda kema qatnovi ham toʻxtadi.
1925—29 yillarda Niderlandlarda sanoatning yangi tarmoqlari (radioapparatlar
ishlab chiqarish, neftni qayta ishlash) vujudga keldi. Jahon iqtisodiy boʻhroni
davri (1929—33)da Niderlandlarda sanoat mahsuloti ishlab chiqarish, eksport va
import 2 baravar kamaydi.

Ikkinchi jahon urushi boshlanishi bilan Niderlandlar betaraflik eʼlon qildi.
1940-yil 10-mayda fashistlar Olmoniyasi toʻsatdan bostirib kirdi va 14 mayda
Niderlandlar taslim boʻldi. Qirolicha Vilgelmina va hukumat Buyuk Britaniyaga
koʻchib ketdi. Niderlandlarni natsistlar idora qila boshladi. 1944-yil
sentyabr — 1945-yil martda Ittifoqchi davlatlar qoʻshinlari Niderlandlarning
janubini, 1945-yil aprelda sharqini ozod qildilar. 1945-yil may oyi boshlarida
Olmoniya qurolli kuchlarining Niderlandlardagi qismlari taslim boʻldi.

1948-yilga kelib, Niderlandlarda ishlab chiqarish urushdan avvalgi darajaga
yetdi. Chetga sarmoya chiqarish keskin koʻpaydi. Ishlab chiqarishning
konsentratsiyalashuvi tezlashdi. 1950-yillarda milliy ozodlik harakati
kuchayishi natijasida Niderlandlar mustamlakalaridan mahrum boʻldi.
Niderlandlar — 1945-yildan BMT aʼzosi. Milliy bayrami — 30-aprel (Qirolicha
kuni). Niderlandlar 1991-yil 31-dekabrda Oʻzbekiston Respublikasi suverenitetini
tan oldi va 1992-yil 10-iyulda diplomatiya munosabatlari oʻrnatdi.

Davlat islohot partiyasi, 1918-yilda tuzilgan; Markaz demokratlari, 1993-yilda
tashkil etilgan; Demokratlar-66, 1966-yilda asos solingan; „Soʻl
koʻkatparvarlar“, 1991-yilda tuzilgan; Ozodlik va demokratiya uchun xalq
partiyasi, 1948-yilda tashkil etilgan; Mehnat partiyasi, 1946-yilda tuzilgan;
Islohotchi siyosiy federatsiya, 1975-yilda asos solingan; Islohot siyosiy
ittifoqi, 1948-yilda tuzilgan; Sotsialistik partiya, 1972-yilda tashkil etilgan;
Ittifoq 55+, 1994-yilda tashkil etilgan; Xristian-demokratik daʼvat, 1976-yilda
asos solingan; Keksalar umumiy uyushmasi, 1994-yilda tuzilgan. Niderlandlar
kasaba uyushmalari federasiyasi, 1976-yilda tashkil etilgan; Kasaba uyushmalari
xristian milliy uyushmasi, 1909-yilda tuzilgan.¿

Sanoatining texnika darajasi yuqori, malakali ishchi kuchi bilan taʼminlangan.
Tabiiy gaz Niderlandlarning asosiy kon boyligidir. Neft, toshkoʻmir ham qazib
chiqariladi. Ishlab chiqarish sanoatining yetakchi tarmoqlari — kemasozlik, qora
va rangli metallurgiya, metallsozlik va mashinasozlik, kimyo, neftni qay-ta
ishlash va neft kimyosi, elektrotexnika, radioelektronika, oziq-ov-qat,
toʻqimachilik. Aviasozik va avtomobilsozlik ham rivojlangan. Rangli metallurgiya
sanoatida alyuminiy, rux va qalay eritiladi. Amsterdam, Rotterdam, Utrext,
Harlem va boshqa shaharlarda umumiy mashinasozlik, Rotterdam, Sxidam, Dordrext,
Amsterdamda yirik kemasozlik, Born va Eyndxovenda avtomobilsozlik, Rotterdam,
Amsterdam va Flissingen atroflarida neftni qayta ishlash korxonalari bor.
Plastmassa, oʻgʻit hamda sintetik tola uchun xom ashyo ishlab chikariladi. Gaz
va osh tuzi xom ashyo bazasida kimyo sanoati rivojlangan. Farmatsevtika sanoati,
lok, boʻyoq va boʻyovchi moddalar ishlab chiqarish juda taraqqiy qilgan. Xengelo
shahrida katta tuz zavodi bor. Niderlandlarning qadimgi sanoati — olmosga sayqal
berish, asosan, Amsterdam shahrida joylashgan. Oziq-ovqat sanoati mahsulotining
1/3 qismini goʻsht-sut korxonalari beradi. Meva-sabzavot konservalari, pivo,
kakao, shokolad ishlab chiqarish rivojlangan. Toʻqimachilik sanoatida, asosan,
ip gazlama va sunʼiy ipakdan shoyi ishlab chiqariladi. Yiliga oʻrtacha 74 mlrd.
kVt-soat elektr energiyasi hosil qilinadi.

Qishloq xoʻjaligi koʻp miqdorda tovar mahsulot ishlab chiqarib, mamlakat eksport
qiymatining 1/4 qismiga teng. Qishloq xoʻjaligida foydalanishga yaroqli yerlar
(2,2 mln. ga)ning 60 % oʻtloq, 35 % haydaladi, 3 % bogʻ, poliz va gulchilik
xoʻjaliklari. Niderlandlar — chetga eng koʻp sut mahsulotlari, tuxum, parranda
goʻshti, goʻsht konservalari, choʻchqa goʻshti chiqaruvchi mamlakatlardan.
Qishloq xoʻjaligi mahsulotlari qiymatining 2/3 qismiga yaqinini chorvachilik va
parrandachilik beradi. Bogʻdorchilik, sabzavotchilik va gulchilik
dehqonchilikdan olinadigan mahsulot qiymatining 60 % ni beradi. Niderlandlar —
issiqxonalarda yetishtirilgan sabzavot, meva va uzumni eksport qilishda dunyoda
1-oʻrinda. Niderlandlar koʻp miqdorda kartoshka eksport qiladi. Bundan tashqari,
qand lavlagi, donli ekinlardan bugʻdoy, arpa, suli ekiladi. Yiliga 2 mlrd.
donadan koʻproq lola piyozi yetishtiriladi. Baliq ovlanadi.

Savdo flotining tonnaji jihatidan Yevropa Ittifoqi mamlakatlari orasida
3-oʻrinda turadi. Yuk aylanmasi boʻyicha dunyoda eng katta portlardan biri —
Rotterdam porti yiligi 280 mln. tonna yuk oʻtkazadi. Mamlakat ichkarisida
tashiladigan yuklarning 80 % avtomobil transportiga, 17,1 % suv transportiga,
2,9 % temir yoʻl transportiga toʻgʻri keladi. Temir yoʻl uzunligi — 2850 km,
avtomobil yoʻllari uzunligi — 118,2 ming km. KLM aviakompaniyasi yoʻlovchilar
tashish boʻyicha dunyoda 7-oʻrinni egallaydi. Amsterdamda xalqaro aeroport bor.

Niderlandlar chetdan poʻlat, transport vositalari, kimyoviy mahsulotlar, mineral
yoqilgʻi sotib oladi. Chetga tayyor buyumlar, oziq-ovqat mahsulotlari, roʻzgʻor
bop elektr asbob-uskuna va ashyolar chiqaradi. Niderlandlar, asosan, Yevropa
mamlakatlari bilan savdo-sotiq qiladi. Chet el sayyoxligi rivojlangan (yiliga 3
mln. sayyoh kelib ketadi). Asosiy mijozi boʻlgan GFR ga importning salkam 33 %
va eksportning 22 % toʻgʻri keladi. Pul birligi — yevro.

Niderlandlarda toʻliq oliy maʼlumot beradigan 9 ta universitet, 3 ta texnika
universiteti, universitet darajasidagi 4 ta kollej, shu jumladan, Vageningendagi
oliy qishloq xoʻjaligi maktabi bor. Davlat universitetlari: Leyden (1575-yilda
asos solingan), Utrext (1636), Groningen (1614), Amsterdam (1877), Rotterdam
universitetlari va boshqa Davlatga qarashli va xususiy ilmiy muassasalar mavjud.
universitetlar huzuridagi institutlar, Amaliy tadkikrt markaziy tashkilotining
institutlari, Niderlandlar qirollik fanlar akademiyasi va vazirliklarning,
Niderlandlar fundamental tadqiqotlarni rivojlantirish tashkilotining
institutlari, Yadro energiyasi markaziy kengashi, Xalqaro munosabatlar instituti
va boshqa mavjud.

Eng yirik gazeta va jurnallari: „Alxemeyn daxblad“ („Kundalik umumiy gazeta“,
1946-yildan), „Bin-nenxof“ („Ichki hovli“, oqshom gazetasi, 1945-yildan),
„Gaagse kurant“ („Gaaga gazetasi“, 1883-yildan), „Telegraf“ (kundalik gazetasi,
1893-yildan), „Trau“ („Sadoqat“, kundalik gazetasi, 1943-yildan), „Folkskrant“
(„Xalq gazetasi“, kundalik gazetasi, 1920-yildan), „Fray Nederland“ („Erkin
Niderlandiya“, haftalik gazetasi, 1940-yildan), „Fraye folk“ („Ozod xalq“,
kundalik gazetasi, 1900-yildan), „Frayxeyd en demokrati“ („Ozodlik va
demokratiya“, xaftalik gazetasi, 1949-yildan), „Xrune amsterdammer“
(„Koʻkatparvar amsterdamlik“, haftalik gazetasi, 1877-yildan), „Demokrat“ (oylik
jurnali), „Politik en kyul-tyur“ („Siyosat va madaniyat“, oylik jurnali,
1940-yildan). Alxemeyn Nederlands Persbyuro — ANP, Niderlandlar axborot
agentligi, 1943-yilda tuzilgan. Gollandiya gazetalari noshirlarining kooperativ
uyushmasi. Niderlandlar radioeshittirish korporatsiyasi radioeshittirish va
telekoʻrsatuv tashkiloti boʻlib, hukumat nazoratida ishlaydi, 1969-yilda tashkil
etilgan.

16—17-asrlar tasviriy sanʼatida turmush manzaralari, natyurmort, portret janri
rivojlandi (yana qarang Niderland sanʼati). 17-asr oʻrtalarida klassitsizmning
golland badiiy maktabi rivoj topdi (binolarning sodda va qulay boʻlishiga
koʻproq eʼtibor berildi). 17-asr 2-yarmida fransuz klassitsizmining boy saroy va
park meʼmorligi taʼsiri kuchaydi. Jamoat, savdo va ishlab chiqarish binolari
(ratusha, birja, savdo rastalari va boshqa) qurildi (meʼmorlar Ya. van Kampen,
P. Post, aka-uka F. va Yu.Vingbons va boshqa). 17-asrda haykaltaroshlik unchalik
rivojlanmadi (binolar haykal bilan kamdankam bezatildi, portret haykallar juda
kam ishlandi). Rassomlik va grafika esa keng rivoj topdi. Realistik rassomlik
yuksalib, butun Yevropa tasviriy sanʼatiga samarali taʼsir oʻtkazdi. Golland
rassomlari, odatda, biror janrga ixtisoslashgan. Portret (F. Xals), dehqonlar
hayoti (A. van Ostade) va shahar hayoti (Ya. Sten, G. Terborx va boshqa),
ifodali maishiy janr, manzara (Ya. Porsellis, Ya. van Ryoysdal) va boshqa
janrlarda qim-matli asarlar yaratildi. Rembrandt, F. Xale, K. Fabritsius kabi
buyuk rassomlarning ijodida demokratik kayfiyatlar mohirona ifodalandi.

19-asrda shaharlarda aholi tigʻizlashdi, ixcham, tejamkor meʼmorlik shakllariga
eʼtibor kuchaydi. Tasviriy sanʼatda oddiy mehnatkash kishilar hayotiga ahamiyat
berildi. Ikkinchi jahon urushidan soʻng Amsterdam, Gaaga, Rotterdam va boshqa
shaharlarda binolarning oqilona joylashishiga erishildi, milliy romantik
tamoyillar bilan sugʻorilgan funksionalizm yetakchi oqim boʻlib qoldi. 19-asr
2-yarmida Gaaga rang tasvir maktabi, 20-asrda golland haykaltaroshlik maktabi
shakllandi. Hozirgi zamon Niderlandlar tasviriy sanʼatida turli modernistik
okimlar yoyilgan, ammo demokratik tamoyillar ham (Charli Torop, X. Shabo, P.
Alma ijodida) sezilib turadi.

Niderlandlarning musiqa madaniyatiga doyr dastlabki maʼlumotlar ilk oʻrta
asrlarga mansub. 12-asrdan ritsarlik lirikasi rivoj topdi. 14-asrda menestrellar
deb atalgan sayoq sozanda va xonandalar xalq qoʻshiqchiligini professional
sanʼat darajasiga koʻtardilar. Bayram, yarmarka, turli musobaqalarda musiqa
asboblari joʻrligida ashula va raqslar ijro etish odat tusiga kirdi.
15—16-asrlarda musiqa sanʼati, ayniqsa, yuksaldi. Xususan, Uygʻonish davrida
vujudga kelgan Niderland maktabi Yevropaning kompozitorlik ijodiyotiga taʼsir
oʻtkaza boshladi. 17-asrda musiqa asboblarini ishlab chiqarish ham rivojlandi.
17-asr oxirlaridan Niderlandlarda ingliz, fransuz, italyan musiqalari taʼsiri
oshdi, komik operalar sahnaga qoʻyiddi. K. Haquartning „Ishq tantanasi“ (1678)
klassitsizm uslubidagi birinchi golland operasidir. Shu yillarda musiqa
jamiyatlari tashkil etildi. 19-asrning 1-yarmidan milliy-demokratik musiqa
madaniyati rivoj topa boshladi. Amsterdam konservatoriyasi (1884), Niderlandlar
musiqachilari qirollik jamiyati (1875), Milliy opera (1916—23), Niderlandlar
kompozitorlari jamiyati (1911) va boshqa tashkilotlar mamlakatda musiqa
madaniyati rivojida muhim ahamiyatga ega boʻddi. Amsterdamda 1948-yildan yozgi
musiqa festivallari oʻtkazib turiladi. Mamlakatda bir necha opera va balet
teatrlari, 12 simfonik orkestr, 7 konservatoriya (baʼzilarida Sharq musiqasi
oʻrganiladi), 3 musiqa litseyi, Amsterdam, Leyden va Utrext universitetlarida
musiqa tarixi va nazariyasi fakultetlari bor. Kompozitorlardan G.Landre,
S.Bessem, K. van Baren, dirijyorlardan P. Xyupperts, B.Xaytink, musiqa
ijrochilaridan K.de Grot, L.Ponse, G.Leonhardt, T.Olof, T.Bayle va boshqa
mashhur.

Baleti oʻrta asrlardan vujudga kela boshlagan, bayram va karnavallarda raqslar
koʻp ijro etilgan. 1959-yilda Amsterdam balet truppasi tuzilgan. Uning S.Gaskell
truppasi (1954) bilan qoʻshilishi (1961) tufayli Niderlandlar milliy baleti
tashkil topgan. Gaagada 1961-yildan Niderlandlar rake teatri ishlaydi.
1945-yildan bolalaruchun spektakllar qoʻyadigan „Skapino“ truppasi ishlab
turibdi. O.de Xaye, Ya.Fliyer, I.Sanders Niderlandlar operasini rivojlantirishga
katta hissa qoʻshdi.

12-asr oxiridan boshlab dramatik asarlar sahnalashtirila boshladi. 14-asrda
adabiyot va teatr shinavandalari jamiyati tuzildi. 1638-yilda Amsterdam shahri
teatriga asos solindi. Koʻplab sayyor truppalar mamlakat boʻylab tomoshalar
koʻrsatardi. 1870-yilda tuzilgan „Niderland teatr uyushmasi“ milliy teatr
sanʼati rivojiga katta hissa qoʻshdi. Niderlandlarda havaskorlik teatrlari keng
tarqalgan. Teatrlarda U. Shekspir, F. Shiller, F. Dostoyevskiy, Niderlandlar
Gogol, A. Chexov, M.Gorkiy asarlari koʻrsatilgan. Keyingi yillarda mahalliy
mualliflardan Ya. Stal, S. Notebom, Ya. van der Merve va boshqalarning asarlari
koʻplab sahnalashtirildi. Arnem, Rotterdam shaharlarida teatrlar mavjud.
Zamonaviy sahna ustalari orasida A. van Dalsyum, K. van Deyk, E. van Lingen, V.
Fos mashxur. Amsterdamda Teatr muzeyi bor.

1898-yildan hujjatli, 1910-yildan badiiy filmlar ishlab chiqarilgan. 1927-yil
Amsterdamda kino sanʼatini targʻib qiluvchi „Filmliga“ kino klubi tashkil
qilindi. Uning tarkibiga kirgan kino xodimlari „Ulik suv“ (rejessor G.Ryutten)
va boshqa filmlarni yaratdilar. Fashistlar okkupa-siyasi yillarida ekranlarda,
asosan, olmon filmlari namoyish qilindi. Mamlakat fashistlardan ozod qilingandan
keyin Qarshilik harakati toʻgʻrisida koʻplab hujjatli filmlar suratga olindi
(rejessor R.Xorneker, J.Fernu, O. van Neyenxof va boshqa), badiiy filmlar
yaratish keng yoʻlga qoʻyildi. Keyingi yillarda „Amsterdam, suv shahri“
(rejessor M.Xas) ilmiy-ommabop filmi, „Suv ovozi“ (rej. B.Xanstra),
„Kasbdoshlar, shovqin qilmang“ (rej. F.Rademakers), „Turk mevasi“ (rej.
P.Ferxuven) kabi badiiy filmlar chiqarildi. Kinematografiya kadrlari Amsterdam
kino instituti va kino akademiyasida tayyorlanadi.



https://uz.wikipedia.org/wiki/Matematika

Matematika (yun. mathematike, mathema — bilim, fan) — aniq mantiqiy
mushohadalarga asoslangan bilimlar haqidagi fan. Dastlabki obʼyekti sanoq
boʻlgani uchun koʻpincha unga "hisob-kitob haqidagi fan" deb qaralgan’ (bugungi
matematikada hisoblashlar, hatto formulalar ustidagi amallar juda kichik oʻrin
egallaydi). Matematika eng qadimiy fan sohasi boʻlib, uzoq rivojlanish tarixini
bosib oʻtgan va buning barobarida "matematika nima?" degan savolga javob ham
oʻzgarib, chuqurlashib borgan. Yunonistonda matematika deganda geometriya
tushunilgan. 9—13-asrlarda matematika tushunchasini algebra va trigonometriya
kengaytirgan. 17—18-asrlarda matematikada analitik geometriya, differensial va
integral hisob asosiy oʻrinni egallaganidan soʻng, to 20-asr boshlarigacha u
"miqdoriy munosabatlar va fazoviy shakllar haqidagi fan" mazmunida taʼriflangan.
19-asr oxiri va 20-asr boshlarida turli geometriyalar (Lobachevskiy
geometriyasi, proyektiv geometriya, Riman geometriyasi kabi), algebralar (Bul
algebrasi, kvaternionlar algebrasi, Keli algebrasi kabi), cheksiz oʻlchovli
fazolar kabi mazmunan juda xilma-xil, koʻpincha sunʼiy tabiatli obʼyektlar
oʻrganila boshlanishi bilan matematikaning yuqoridagi taʼrifi oʻta tor boʻlib
qolgan. Bu davrda matematik mantiq va toʻplamlar nazariyasi asosida oʻziga xos
mushohada uslubi hamda tili shakllanishi natijasida matematikada eng asosiy
xususiyat — qatʼiy mantiqiy mushohada, degan gʻoya vujudga keldi (J. Peano, G.
Frege, B. Rassel, D. Xilbert). 20-asr oʻrtalarida Burbaki taxallusi ostida
matematika taʼrifini qayta koʻrib chiqqan bir guruh fransuz matematiklari bu
gʻoyani rivojlantirib, "Matematika — matematik strukturalar haqidagi fan" degan
taʼrif kiritdi. Bu yondashuv avvalgi taʼriflarga koʻra kengroq va aniqroq
boʻlsada, baribir cheklangan edi — strukturalar oʻrtasidagi munosabatlar
(masalan, matematika, turkumlar nazariyasi, algebraik topologiya), amaliy hamda
tatbiqiy nazariyalar, xususan, fizika, texnika va ijtimoiy fanlarda matematik
modellar bu taʼrif doirasiga sigʻavermas edi. Soʻnggi asrda xilma-xil matematik
obʼyektlar orasida juda chuqur munosabatlar mavjudligi va aynan shunga
asoslangan natijalar M.ning bundan buyongi taraqqiyotida asosiy oʻrinni
egallashini koʻrsatmoqda. Elektron hisoblash vositalari bilan birga M.
tatbiqlarining kengayishi (biometriya, sotsiometriya, ekonometrika, psixometriya
va boshqalar), matematik usullar hayotining turli sohalariga jadal surʼatlar
bilan kirib borayotgani ham M. predmetini ixcham taʼrif bilan qamrab
boʻlmaydigan darajada kengaytirib yubordi. Demak, M. aksiomatik nazariyalar va
matematik modellarni, ular orasidagi munosabatlarni oʻrganadigan, xulosalari
qatʼiy mantiqiy mushohadalar orqali asoslanadigan fandir. Dastlab oddiy sanoq
sonlar va ular ustidagi arifmetik amallardan boshlangan matematik bilimlar
umuminsoniy taraqqiyot bilan birga kengayib va chuqurlashib borgan. Eng qad.
yozma manbalardayoq (mas, matematik papiruslar) kayerlar ustida amallar va
chiziqli tenglamalarni yechishga doyr misollar uchraydi. Sugʻorma dehqonchilik,
meʼmorlikning rivojlanishi, astro-nomik kuzatuvlarning ahamiyati ortishi
geometriyaga oid dalillar jamgʻarilishiga olib kelgan. Mas, Qad. Misrda
tomonlari 3, 4 va 5 birlik boʻlgan uchburchak toʻgʻri burchakli bulishidan
foydalanilgan. Bu davr M.sining oliy yutuqlarini muntazam toʻrtburchakli kesik
piramida hajmini hisoblash qoidasi (hozirgi yozuvda V— (a2 + ab + b2) L/3
formulaga mos keladi) va l= (16/9)2 taqribiy qiymatini misollarida koʻrish
mumkin.

Yunonistonda geometrik xossalar faqat kuzatuv va tajriba yoʻli bilangina
topilmay, avvaldan maʼlum xossalardan keltirib chiqarilishi mumkinligi ham
payqalgan hamda deduktiv isbot gʻoyasi rivojlantirilgan (Fales, Pifagor va
boshqalar). Bu gʻoyaning choʻqqisi Evklidning "Negizlar" asarida geo-metriyaning
aksiomatik qurilishi boʻldi. Bu kitob M.ning keyingi rivojiga katta taʼsir qildi
va 19-asr boshlarigacha mantiqiy bayonning mukammalligi boʻyicha namuna boʻlib
keldi. Yunonlar M.ni geometriya bilan tenglashtirib, sanʼat darajasiga
koʻtarganlar. Buning natijasida planimetriya va stereometriya ancha mukammal
darajaga yetgan. Faqat 5 xil qavariq muntazam kupyoqlikning mavjudligi (Platon),
kvadratning tomoni bilan diagonali umumiy oʻlchovga ega emasligi (Pifagor),
nisbatlar nazariyasiga asoslangan son tushunchasi (Evdoks), qamrash usuli bilan
egri chiziqli shakllar yuzi va yey uzunligini, jismlar hajmini hisoblash, Geron
formulasi, konus kesimlari (Apolloniy, Pergayos), sterografik proyeksiya
(Ptolemey), geometrik yasashlar va shu munosabat bilan turli egri chiziqlarning
oʻrganilishi yunon geometriyasining taraqqiyot darajasi haqida tasavvur beradi.
Yunon olimlari qoʻygan burchak triseksiyasi, kubni ikkilash, doyra kvadraturasi,
muntazam koʻpburchak yasash masalalari 19-asrga kelib oʻz yechimini topdi,
mukammal va "doʻst" sonlar haqidagi muammolar esa hamon ochikligicha qolmoqda.
Ayniqsa, Arximed tadqiqotlarida yunon M.si oʻz davridan juda ilgarilab ketgan —
u integral hisob, ogʻirlik markazi gʻoyalarini qoʻllagan. Yunon olimlari
trigonometriyaga oid dastlabki maʼlumotlarga ham ega boʻlganlar (Gipparx,
Ptolemey), Diofantning "Arifmetika" asarida sonlar nazariyasiga oid masalalar
qaralgan.

16-asrdan Sharkda fan inqiroz sari yuz tutdi. Islom dunyosi olimlarining
asarlari 10—12-asrlardan Yevropagatarqalib, tarjima qilina boshlangan va M.ning
16-asrdan jadal rivojlanish yoʻliga kirishi uchun zamin hozirlagan. Jumladan,
al-Xorazmiy, al-Fargʻoniy asarlari Ispaniya va Italiya orqali, Ulugʻbekning
"Ziji jadidi Koʻragoniy" asari Istanbul orqali Yevropaga kirib borgan. Bu
asarlar taʼsirida Italiyada M.ga qiziqish kuchaydi (L. Fibonachchi, L. Pacholi,
N. Tartalya). Arifmetik amallar qatoridan daraja, ildiz va logarifm oʻrin
egallaydi. Uchinchi va turtinchi darajali tenglamalarning ildizlari haqiqiy
boʻlsada, manfiy sondan kvadrat ildiz vositasidagina yechish mumkinligi kompleks
sonlarga ehtiyoj tugʻdiradi.

Bu davrda fransuz olimi M. Mersenn orqali dunyo olimlari oʻrtasida olib borilgan
oʻzaro yozishmalar tufayli dastlabki xalqaro matematiklar jamoasi vujudga keldi,
ular oʻrtasida ilmiy musobaqa muhiti kuchaydi, natijada yangi obʼyektlar
(chiziqlar va tenglamalar) tadqiqotga tortildi, ekstremum topish, urinma yasash,
yuzlarni hisoblash, kombinatorikaga oid yangi masalalar qoʻyish rayem boʻldi,
funksiyalar, yaʼni oʻzgarishi bir-biri bilan bogʻliq kattaliklar bilan ishlashga
toʻgʻri kela boshladi. Bunday masalalarni yechishda elementar usullar
yetishmagani uchun cheksiz marta takrorlanadigan amallarga murojaat eta
boshladilar. B. Kavalyeri aylanma jismlar hajmini hisoblashda "boʻlinmaslar
usuli"ni qoʻlladi, F. Viyet ayniyatni, J. Vallis 12.32.52.72,. tenglikni, N.
Merkator formulani topdi. I. Barrou egri chiziqli temperaturapetsiya yuzi bilan
urinmaning oʻzgarishi orasidagi munosabatni payqadi. 17-asr oxirida bu
yoʻnalishdagi izlanishlar differensial va integral hisob yaratilishiga olib
keladi. G. Leybnits yangi hisobga "cheksiz kichik" kattaliklar tushunchasini
asos kilib oldi — bunday kattaliklar oʻz holicha aniq maʼnoga ega boʻlmasada,
ularning nisbatlari va cheksiz yigʻindilari tayin qiymatlarga teng chiqar edi.
Leybnits bu usul bilan geometriyaning avvaldan yechilmay kelgan koʻplab
muammolarini hal etish mumkinligini koʻrsatdi (1782—86 yy.).

K. F. Gauss l darajali koʻphad kompleks sonlar maydonida pta chiziqli
koʻpaytuvchiga ajralishini (algebraning asosiy teoremasini) bekamu koʻst
isbotladi. Bir necha asr davomida 5 darajali tenglamani yechish masalasi
matematiklarni bezovta qilib kelgan edi. P. Ruffini va N. Abel bu tenglama
ildizini uning koeffitsiyentlari orqali toʻrt arifmetik amal hamda ildiz
chiqarish orqali ifodalash mumkin emasligini asosladilar. E. Galua esa Lagranj,
Lejandr gʻoyalarini davom ettirib, algebraik tenglama ana shu maʼnoda
yechilishechilmasligi masalasi iLdizlarining simmetrik funksiyalari tenglamaning
koeffitsiyentlari orqali ifodalanishiga bogʻliq boʻlishini koʻrsatdi. Bu yerda
Galua birinchi marta simmetriyaning oʻlchovi vazifasini bajaradigan gruppa
tushunchasini qoʻlladi. Bundan avvalroq shunga yaqin gʻoya asosida Gauss sirkul
va chizgʻich yordamida muntazam koʻpburchak yasash muammosini hal qilgan edi.
Galua gʻoyalaridan hosil boʻlgan maydonlar nazariyasi bunday yasashlar
masalasini umumiy holda hal qilish im-konini berdi.

20-asr 50-yillaridan boshlab respublika M.ning boshqa sohalari boʻyicha ham
ilmiy maktablar vujudga keldi. T. A. Sarimsokrv funksional analiz sohasida, I.
S. Arjanix, M. S. Salohiddi-nov va T. J. Joʻrayev — matematik fizika
tenglamalari nazariyasi, I. S. Kukles — oddiy differensial tenglamalar
nazariyasi, T. N. Qori-Niyoziy, S. H. Sirojiddinov, G. P. Matviyevskaya —
matematika tarixi, V. Q. Qobulov, F. B. Abutaliyev , N. A. Bondarenko, T.
Boʻriyev, A. F. Lavrik hisoblash M.si va sonlar nazariyasi yoʻnalishlariga asos
soldilar. 20-asrning soʻnggi choragida optimal boshqaruv nazariyasi (N. Yu.
Sotimov), invariantlar nazariyasi (J. Hojiyev), matematik fizikaning funksional
usullari (Sh. O. Alimov), operator algebralari va kvant fizikasining matematik
usullari (Sh. A. Ayupov) kup kompleks oʻzgaruvchili funksiyalar nazariyasi (A.
S. Sadullayev) kabi eng zamonaviy sohalarida tadqiqotlar yoʻlga qoʻyildi,
Oʻzbekiston matematiklari Moskva, Sankt-Peterburg, Novosibirsk, Kiyev,
Yekaterinburgdagi ilmiy markazlar bilan anʼanaviy aloqalaridan tashqari yangi
imkoniyatlarga ega boʻldilar. Buyuk Britaniya, Fransiya, AQSh ilmiy markazlarida
oʻzbekistonlik matematiklar asarlari muntazam chop etila boshladi.

Matemátika (yunoncha "μάθημα" - "bilim", "μαθηματικός" - "bilimni o`rganish") —
sonlar, strukturalar, fazolar hamda oʻzgarishlarni tadqiq etuvchi fan.
Avvalboshda matematika hisoblash, oʻlchash, shuningdek fizik jismlar tabiatini
deduktiv oʻrganish uchun qoʻllanilgan.

Bundan tashqari matematika matematik bilimlarning samarali uzatilishi uchun
rasmiy til taklif etadi. Shuning uchun matematika tabiiy fanlar, iqtisodiyot,
modellashtirishda eng muhim vositalardan biridir.

Eng qadimgi matematikaga oid qoʻlyozmalar miloddan avvalgi VI-asrda Yunonistonda
Yevklid tomonidan yozib qoldiralgan.

Keng jamoatchilikda doirasida elementar metemetikakadan foydalaniladi. Qaysiki,
uning yozdamida sonlar ustida amallar, amaliy masalalar, oddiy tenglamalar va
geometrik obyektlar oʻrganiladi. Fizika, kimyo, informatika, iqtisodiyot va xok.
sohalarda odatda amaliy matemetika qoʻllaniladi. Sof matemetikaning oʻzi
faqatgina mavhum abstrakt tushunchalarni oʻrganib, haqiqiy hayotda amalda mavjud
emas. Sof matematikaning baʼzi bir yoʻnalishlari falsafa va mantiq chegaralari
bilan chambarchas bogʻliq.

Boshqa fanlarga nisbatan matematika, abstraktsiyaning eng yuqori oʻlchamdaligi
va aniqligi bilan ajralib turadi. Uning bu xususiyati "fanlar podshoxi"
deyilishiga sababdir. Matematik bilimlarning nihoyatda mantiqiyligi, inson
ongining boshlangʻich aqli yetmasligini namoyish etadi. Matemetik isbotlash
xossa va tasdiqlarni haqiqiyligini belgilovchi eng ishonchli uslubdir.

XX-XXI asr zamonaviy matematikasi uchun eng yuqori aniqlik darajasiga erishish
bu masalani toʻliq umumiylashtirishdir. Agar koʻrilayotgan boshlangʻich
masalalarga isbot talab qilinmasa (aksioma), unda umumiylashtirish yordamida
isbotni keltirib chiqarish mumkin.

Matematika tarixdan ilgarigi davrlarga borib taqaladi. Yaʼni birinchi abstrakt
matematik tushuncha bu – natural son. Matemetikaning keng koʻlamda rivoj topishi
antik Yunonistonda geometriyadagi katta yutugʻlar bilan belgilanadi.
Matematikaning paydo boʻlishida har xil savdo-sotiq, yer taqsimlash, qurilishlar
va vaqtni oʻlchash kabi amaliy masalalarni hal qilish, yechish katta ahamiyat
kasb etgan.

Matematikaning rivojlanishida oʻrta asrlardagi islom dunyosining alohida oʻz
oʻrni bor. U yunon matematikasidan farq qilgan holda, nisbatan koʻproq amaliy
xarakterga ega boʻlgan. Matematika asosan savdo-sotiq, kasb-hunar, qurilish,
geografiya, astronomiya va astrologiya, mexanika, optika va xok. yoʻnalishlarida
keng qoʻllanilgan.

Islom dunyosining madaniy markazi Bog'dod hisoblanib, Bayt al-Hikmaga turli
millat olim va ulamolar yigʻilishgan.

Abu Abdulloh Muhammad ibn Musa al-Xorazmiy (arab محمد بن موسى الخوارزمي) -
(taxminan 780-850 yillarda yashagan) - mashhur O'rta Osiyolik musulmon
matematigi, astronomi, astrologi, geografi, hamda qomusiy olimidir. Ayrim
manbalarga koʻra, u forsiy boʻlgan.

U, taxminan, 780-yilda Xorazmda (hozirgi Xivada, Oʻzbekiston) dunyoga kelgan va
850-yillarda vafot etgan. Al-Xorazmiy oʻz umrining aksariyatini Bogʻdoddagi Bayt
al-Hikmada olim sifatida ishlab oʻtkazdi.

Uning Algebra asari chiziqli va kvadrat tenglamalarning tizimli yechimi
toʻgʻrisidagi birinchi kitobdir. Shu sababdan, u Diofant kabi "algebra fanining
otasi" degan unvonga sazovor boʻldi. Uning hind raqamlari haqidagi Arifmetika
asarining Lotin tiliga tarjimasi 12-asrda Gʻarb olamiga oʻnlik raqamlar tizimi
haqidagi tushunchani olib kirdi. Al-Xorazmiy Batlimusning "Joʻgʻrofiya" asarini
koʻrib chiqib, yangiladi va shuningdek, uning oʻzi ham astronomiya va
astrologiyaga oid bir qancha asarlar yaratdi.

Koʻpchilik matematiklar oʻz sohasini estetik miqyosda yetakchi deb baholashadi.
Haqiqatdan ham, koʻpchilik matematik isbotlar "nodir" hisoblanib, ularning
natijalari esa "go'zallik" dir. Ularga misol qilib qoʻyidagilarni keltirish
mumkin: Tpanstsendent soni, Eyler tenglamasi (eiπ + 1 = 0) va xok.



https://uz.wikipedia.org/wiki/UTC

UTC jahon soatlar va vaqt tartibga soladi, va qaysi tomonidan boshlangʻich vaqt
standartini hisoblydi.Bu quyoshdan bahramand vaqtni rioya qilmaydi; U taxminan 1
soniya ichida, 0 ° kenglikda quyosh vaqt degani emas. Bu Grinvich yaʼni (GMT)
uchun bir necha yaqindan bogʻliq vorislardan biri hisoblanadi. UTC joriy
versiyasi Xalqaro elektraloqa ittifoqi Tavsiyada (XEI-R TF.460-6) tomonidan
belgilanadi, Standard-chastota va vaqt-signal emissiya va Xalqaro atom Time
(qatiq) asoslangan. . Muvofiqlashtirilgan universal soat uchun rasmiy
qisqartirish UTC hisoblanadi. Bu qisqartirish barcha tillarda bir xil
qisqartirish boʻlib foydalaniladi. Xalqaro elektraloqa ittifoqi va Xalqaro
Astronomiya Ittifoqi tomonidan bir moyilikda paydo boʻldi. Fransiya
maʼruzachilar („temps Universel coordonné“ uchun) TUC taklif etilayotgan vaqt
Ingliz maʼruzachilar dastlab, („muvofiqlashtirilgan universal vaqt“ uchun) UTC
chiqib taklif qilishgan edi. Murosada UTC qisiqartmasini maʼqul koʻrishdi.
Universal vaqt (UT0, UT1 Yerning, UT2, UT1R, va hokazo) variantlarining yoritmoq
uchun namunaga muvofiqdur. Dunyo boʻylab vaqt mitaqasi ofset UTC tomonidan vaqt
zonalarida roʻyxatida kabi, UTC ijobiy yoki salbiy ofset yordamida ifodalanadi.
Gʻarbiy soat mintaqasi UTC orqasida oʻn ikki soat boʻlib, UTC-12 foydalanadi;
sharqiy vaqt mintaqasi, nazariy, oʻn ikki soat oldinda UTC boʻlish, UTC + 12
foydalanadi. 1995-yilda Kiribati oroli xalqi oʻz kuniga bir necha soat oldin
Avstraliya oʻrniga qariyb 22 soat Avstraliya soʻng ortiq boshlab emas, balki
Amerika koʻra Avstraliya bilan oʻz sana tekislang maqsadida UTC + 14 yordamida
boshlash uchun tanlab oldi. UTC koʻp Internet va veb sahifalar standartlarida
ishlatiladi. Internet orqali komputerlar soatlar sinxronlashtirish uchun
moʻljallangan Network Time Protocol, UTC tizimi yordamida maxsus kodlar
yoziladi. Komputer serverlari, onlayn xizmatlar va koʻproq oʻziga xos har xil
veb sahifalar bir umumeʼtirof vaqtdan foydalanish uchun UTC ni ishlatishadi. UTC
aviatsiyada ham ishlatiladi, masalan, uchish rejalari va havo harakatini
boshqarish ruxsatnomalarni rasmiylashtirishni uchun. Ob-havo va xaritalar hamma
vaqt mintaqalarida va quyoshdan foydalanish vaqti haqida tushunmovchiliklarni
oldini olish uchun UTC foydalaniladi. Xalqaro kosmik stantsiya ham bir vaqt
standart sifatida UTCdan foydalanadi.



https://uz.wikipedia.org/wiki/Eron

Eron Islom Respublikasi (fors. جمهوری اسلامی ایران - Jomhuri ye Eslāmi ye Irān),
qisqacha Eron (fors. ایران - Irān) — Gʻarbiy Osiyodagi mamlakat. Poytaxti —
Tehron shahri. Maydoni 1 648, 95 km², aholisi soni 79 115 000 kishi (2016). Pul
birligi — Eron riali. Maʼmuriy jihatdan 31 ta ustonga boʻlinadi. Yirik
shaharlari: Mashhad, Karaj, Tabriz, Sheroz, Isfahon, Ahvoz.

Gʻarbdan Iroq, shimoli-sharqdan Armaniston, Ozarbayjon va Turkiya bilan,
shimoldan Turkmaniston, sharqdan Afgʻoniston va Pokiston bilan chegaradosh. Eron
hududi shimol tomondan Kaspiy dengizi, janubdan Hind okeanining Fors va Ummon
koʻrfazlari bilan yuviladi.

Eron qadimiy qoʻlyozmalarga koʻra qariyb besh ming yillik boy tarixga ega. Ushbu
mamlakat hududidagi ilk davlat — Elam, eramizdan avvalgi 3-mingyillikda Eronning
hozirgi Xuziston ustoni hududida vujudga kelgan.

Amaldagi konstitutsiyasi 1979 yil 2—5 dek.dagi referendumda tasdiqlangan,
keyinchalik tuzatishlar kiritilgan. Konstitutsiya boʻyicha davlatning oliy
rasmiy shaxsi — Eron Islom Respublikasi Rahbari (1989 yildan Said Ali Xomanaiy).
Undan keyingi oliy rasmiy shaxs — prezident (2005 yildan Mahmud Ahmadiy Najod).
Qonun chiqaruvchi hokimiyatni Islomiy Kengash majlisi (parlament), ijroiya
hokimiyatni prezident va hukumat amalga oshiradi.

Eron Islom Respublikasining amaldagi konstitutsiyasi 1979-yilning 2-5-dekabr
kunlari oʻtkazilgan umumxalq referendum natijalaridan soʻng qabul qilingan.
Keyinroq baʼzi oʻzgartirishlar kiritilgan. Rasman Eron — islom respublikasidir.
Ushbu mamlakat hozirda dunyoda juda oz boʻlgan teokratik davlatlardan biri.

Mamlakat konstitutsiyasiga koʻra, davlatning oliy rasmiy shaxsi — Eron Islom
Respublikasi Oliy Rahbaridir. Oliy Rahbar mamlakatning umumiy siyosatini va
boshqa jabhalarini nazorat qiladi. Shuningdek, aynan Oliy Rahbar mamlakat
qurolli kuchlarining bosh qoʻmondoni, harbiy razvedka rahbari. Oliy Rahbar
mulozimlarni davlatning baʼzi yuqori lavozimlariga tayinlaydi va vazifasidan
ozod qiladi. Bular: Oliy sudlar raislarini, politsiya rahbarini, barcha turdagi
qurolli kuchlar qoʻmondonlarini, shunigdek 12 nafar Konstitutsiya qoʻriqchilari
kengashidan 6 nafarini. Oliy Rahbar Ekspertlar kengashi tomonidan saylanadi va
ushbu kengashga hisobot beradi. 1979-yilning 3-dekabridan 1989-yilning
3-iyunigacha Eron Oliy Rahbari Ruhullo Humayniy edi. Uning vafotidan soʻng ushbu
lavozimga oʻsha yilning 4-iyun kunidan Ali Xomanaiy tayinladni va U hozirda
Eronning amaldagi Oliy Rahbaridir.

Mamlakatda ikkinchi rasmiy oliy shaxs — Eron Islom Respublikasi Prezidentidir.
Prezident mamlakat konstitutsiyasi garanti, hukumat boshidir. Prezident
qarorlari Oliy Rahbar tasdigʻidan oʻtganidan soʻng qabul qilinadi. Eron
prezidenti Vazirlar kengashi aʼzolarini tayinlaydi, mamlakat hukumatini nazorat
qiladi. Mamlakat prezidenti saylovi mamlakatning 18 yoshga toʻlgan fuqarolari
umumiy, teng va toʻgʻridan-toʻgʻri umumxalq saylov huquqi asosida yashirin ovoz
berishi yoʻli bilan oʻtkaziladi va 4 yil muddatga saylanadi. Bir prezident
vakolati ikki muddatdan, yaʼni 8 yildan koʻproq boʻlishi mamlakat
konstitutsiyasi tomonidan cheklangan.

E. Old Osiyo togʻligi mintaqasining sharqiy qismida joylashgan va Eron
togligining gʻarbiy qismini egallagan. E. shimolda Kaspiy dengiziga tutash,
jan.da Fors va Ummon qoʻltiqlari bilan oʻralgan (ushbu qoʻltiqlardagi Keshm,
Xoʻrmuz, Xark va boshqalar orollar E.ga tegishli). Sohillari pasttekislik, ayrim
joylari mangra chakalakzorlari bilan qoplangan. Yer yuzasining yarmidan
koʻprogʻi togʻli. Mamlakat hududining chekkalarida Shim. Eron, Sharqiy E. va
Janubiy Eron togʻlari joylashgan. Eron togʻlari orasida Elburs togʻlari
(Damovand choʻqqisi E.ning eng baland nuqtasidir, 5604 m) va TurkmanistonXuroson
togʻlari alohida ajralib turadi. E.ning jan. gʻarbida Zagros togʻ tizmasi
joylashgan. Chekka tizmalar oralarida 1000–2000 m balandlikdagi yassitogʻliklar
bor. E.ning gʻarbida, Armaniston togʻligida soʻngan vulkanlar, ichki
yassitogʻliklarda choʻl va landshaftli botiklar mavjud. E.ningjan. sohilini
Garmsar tekisligi egallagan. E. neft va gaz zaxiralariga boy. Toshkoʻmir, temir
va xrom rudalari, noyob elementlar, polimetall va mis rudalari, boksit,
oltingugurt, surma, barit, tuz konlari va boshqalar bor.

2015-yilgi maʼlumotlarga koʻra, Eron aholisi 78 million 408 ming 412 kishini
tashkil etadi. 2011-yilda mamlakatda oʻtkazilgan aholi sonini sanash va
roʻyxatga olish natijalariga koʻra, Eron aholisi soni 75 million 149 ming 669
kishini tashkil etgan edi. Aholining oʻrtacha zichligi — 42 kishi/km² ga.

1979-yildan beri Eron aholisi ikki baravarga oʻsdi va 2006-yilga kelib 70 495
782 kishini tashkil etdi. Soʻngi yillarda ushbu rekord oʻsish templari susaygan.
2009-yilning may oyi holatiga koʻra, Eron aholisining 60 % dan oshigʻi 30 yoshga
toʻlmagan edi. Aholi orasidagi savodxonlik 85 % dan oshiq va ushbu koʻrsatkich
yildan-yilga yaxshi tomonga oʻzgarmoqda. Mamlakat aholisining 70 % dan koʻprogʻi
shaharlarda istiqomat qiladi.

Eronda tugʻilganlarning 4 milliondan oshigʻi Erondan tashqarida yashaydi.
Ularning asosiy qismi 1979-yilda mamlakatda yuz bergan Islom inqilobi dastidan
qochganlardir. Ushbu qochqinlar hozirda asosan AQSH, Kanada, Avstraliya va
Yevropa mamlakatlarida istiqomat qiladi va deyarli barchasi ushbu mamlakatlar
fuqaroligini olgan. 1996-yilgi maʼlumotlarga koʻra, Eronning oʻzida 1 milliondan
oshiq qochqinlar mavjud boʻlgan. Ularning asosiy qismi urush va qiyin iqtisodiy
va ijtimoiy vaziyat tufayli Afgʻoniston va Pokistonning Vaziristoniga kiruvchi
viloyatlardan kelgan.

Eronda 30 dan ortiq millat vakillari yashaydi. Aholisining 75 % dan oshigʻini
eroniy tillar va eroniy xalqlar guruhiga kiruvchi xalqlar: forslar, kurdlar,
lurlar, mozandaronlar, gilaklar, balujlar, tolishlar, baxtiyoriylar, pushtunlar,
tojiklar va boshqalar tashkil etadi. Turkiy tillar va turkiy xalqlar guruhiga
kiruvchi ozarbayjonlar va turkmanlar, shuningdek boshqa millatlardan, arablar,
armanlar, ossuriyaliklar, gruzinlar, loʻlilar va boshqalar ham yashaydi. Ushbu
millatlarning 65 % dan oshigʻini forslar, taxminan 15 % ozarbayjonlar, 10 %
kurdlar, 6 % lurlar, 2 % arablar, turkmanlar 2 %, boshqalar 3 %.

Eron aholisi dindorlarining asosiy qismi musulmonlardir, yaʼni aholining 98 % ni
musulmonlar tashkil etadi. Ulardan 89 % islomning shia mazhabiga, 9 % islomning
sunniy mazhabiga eʼtiqod qiladi. Eronda davlat dini — islom dinining shia
mazhabidir. Bahrayn, Iroq va Ozarbayjondagi kabi, Eronda mamlakat dindorlarining
yarmidan koʻpi shialik mazhabiga eʼtiqod qiluvchilardir. Eronda ushbu mazhab
uchun muqaddas sanaladigan ikki shahar joylashgan. Bular: Mashhad va Qum
shaharlaridir.

Eron hududida odamzod ilk paleolit davridan yashaydi. Eronliklar toʻgʻrisidagi
dastlabki maʼlumotlar Ossuriya yozma yodgorliklarida keltirilgan. Miloddan
avvalgi 834-yilda shoh Salmanasar IIIning sharqqa qilgan yurishini tavsiflovchi
mixxat yozuvlarida qadimiy fors tilida soʻzlashuvchi xalqlar istiqomat qilgan
Parsua mamlakati qayd etilgan. Miloddan avvalgi 3-ming yillik boshida Eronning
janubi-gʻarbida dastlab shahardavlatlar, keyinroq Elam davlati paydo boʻldi.
Miloddan avvalgi 2-ming yillik davomida Eron hududiga hind-eron tillarida
soʻzlashuvchi hind-yevropa qabilalari kirib kela boshlagan.

Eronning hozirgi nomi oʻsha xalqlar — oriylar nomi (qadimiy eroncha aguapa —
„oriylar mamlakati“) dan olingan. Bu davrda Eron hududining bir qismi Ossuriya
hukmronligi ostida boʻlgan. Miloddan avvalgi taxminan 673—672-yillarda
Ossuriyaga qarshi koʻtarilgan gʻalayon natijasida Eron togʻligining
shimoli-gʻarbiy qismida Midiya davlati paydo boʻldi. Miloddan avvalgi 550-yil
Midiya va Forsiya qirolligi oʻrtasida boʻlib oʻtgan urush (553— 550)dan soʻng
hokimiyat Axomaniylar sulolasi qoʻliga oʻtdi. Yunonlar, keyinchalik Yevropaning
boshqa xalqlari Forsiya nomini mamlakatning barcha qismiga taalluqli deb bilib,
uni Forsiya (Persiya) deb atay boshlaganlar (Yevropa adabiyotida bu nom 1935
yilgacha saqlanib kelgan). Gʻarb bilan Sharq oʻrtasidagi savdo yoʻllarida oʻz
hukmronligini oʻrnatish maqsadida Axomaniylar Yunoniston bilan urush olib
bordilar. Miloddan avvalgi 330 yil Axomaniylar davlati Aleksandr Maqduniy
qoʻshinlari tomonidan magʻlubiyatga uchradi. Uning oʻlimidan soʻng E.
Salavkiylar davlati tarkibiga kirdi. Miloddan avvalgi 3-asr hozirgi E. va
Turkmaniston chegaralarida Parfiya qirolligi vujudga kelib, miloddan avvalgi
2-asr oʻrtalarida E.ning barcha hududi uning tarkibida boʻlgan. Miloddan avvalgi
1-asrdan Parfiya Rim bilan uzoq muddatli urushga kirdi. Milodiy 224 yil Parfiya
qaramogʻidagi Forsiya hukmdori Ardasher I Parfiyaning soʻnggi qiroli Artaban V
ni urushda yenggach, Sosoniylar davlatit* tuzdi. Sosoniylar hukmronligi davrida
3-asr oʻrtalarida moniylik, 5-asr oxirlarida mazdakiylik paydo boʻddi. 7-asrda
E.ni arablar bosib oldi va u Arab xalifaligi tarkibiga kirdi. E.da islom dini
tarqalib, 10-asrda aholining koʻp qismi unga eʼtiqod qilaboshladi. 9—10-asrlarda
E. hududida noibliklar vujudga keldi. 900 yilda Xuroson va butun Sharqiy E.
Somoniylar qoʻl ostiga oʻtdi, soʻng Sharqiy E. Oʻrta Osiyoning bir qismi va
hozirgi Afgʻoniston hududi bilan birgalikda Gʻaznaviylar davlati tarkibiga
kirdi. 11-asrda E.ga turkiy qabila (oʻgʻuz)lar kirib keldi. Ulardan biri —
saljuqiylar gʻaynaviylar qoʻshinini tormor qilib, E.ni va unga qoʻshni
mamlakatlarni bosib oldi va Saljukiylar davlatini tuzdi. 12-asr boshlarida
Saljuqiylar davlati parchalanib, qator sultonliklar paydo boʻldi. 12-asr oxirida
E. Xorazmshohlar davlatita qoʻshib olindi. 1220—56 yillarda E.ni moʻgʻullar
bosib oldi va 14-asrning oʻrtalarigacha Hulokuiylar davlati tarkibida boʻldi.
14-asrning 30—80- yillarida Xurosonda moʻgʻul va mahalliy zodagonlar zulmiga
qarshi Sarbadorlar koʻzgʻolonlari, 1350 yil Mozandaron va Gilonda Saidlar
harakati boʻlib oʻtdi, natijada sarbadorlar va saidlar davlati paydo boʻldi.
16-asr boshida E.ning barcha qismi Safaviylar qoʻliga oʻtdi. 1502 yil shia
mazhabi davlat dini deb eʼlon qilindi. 17a, oxiri — 18-asr boshlarida
mamlakatning turli qismlarida zodagonlarga qarshi gʻalayonlar, shuningdek,
asoratga solingan afgʻon, turkman, kurd, ozarbayjon va boshqalar xalqlarning
ozodlik harakatlari boshlanib ketdi. Afgʻon qabilalarining 1709—22 yillardagi
qoʻzgʻolonlari natijasida 1722 yil ular Safaviylar poytaxti boʻlmish Isfahonni
egalladilar. Afgʻon xonlarining hukmronligiga qarshi xalq harakati boshlanib
ketdi. 1723 yil E.ning shim.gʻarbiy va markaziy viloyatlariga bostirib kirgan
turklar quvib chiqarildi. E.davlati Nodirshoh rahbarligida juda katta imperiyaga
aylandi. 1747 yil fitna natijasida shoh oʻldiriddi va E.davlati parchalanib
ketdi. 18-asr oxirida zand va qojar xonlari oʻrtasida uzoq davom etgan kurashdan
keyin E.da Qojarlar sulolasi oʻrnatiddi. 18-asr oxiridan E. Yevropa
mamlakatlarining mustamlakachilik obʼyektiga aylandi. 19-asrdagi RossiyaEron
urushlari natijasida muqaddam E. bosib olgan Kavkaz orti hududlari Rossiyaga
oʻtdi. 19-asrning 50- yillari oʻrtalarida mamlakatda ijtimoiyziddiyatlarning
kuchayishi Bobiylar qoʻzgʻolonlarit oʻz aksini topdi. 19 a. 60- yillari — 20-asr
boshlarida E. asosan, Buyuk Britaniya va Rossiyaning yarim mustamlakasiga
aylandi. 19-asr oxiridan zulm va ijtimoiy ziddiyatlarning kuchayishi 1905—11
yillardagi Eron inqilobining boshlanishiga zamin yaratdi. Natijada konstitutsiya
eʼlon qilindi, parlament (majlis) chaqirildi. 1911 yil oxirida Eron inqilobi
Angliya va Rossiya tomonidan bostirildi. 1-jahon urushi yillari (1914— 18)da E.
urushga kirgan davlatlarning harbiy harakatlari maydoniga aylandi. 1919 yil E.
Buyuk Britaniya tomonidan bosib olindi. Mamlakatda milliy ozodlik kurashi avj
oldi. Eron Ozarbayjoni (1920), Gilon va Mozandaron (192021), Xuroson (1921)da
kuchli milliy ozodlik harakatlari boʻlib oʻtdi. 1921 yil 21 fevralda oʻng
kuchlar Rizoxon qoʻmondonligi ostida davlat toʻntarishini amalga oshirdilar.
Said Ziyovuddin rahbarligidagi yangi hukumat (ushbu hukumat tarkibida Rizoxon
harbiy vazir boʻlgan) demokratik harakat yoyilib ketmaslik choralarini koʻrdi va
jamoat tazyiqi ostida 1919 yilgi Angliya—E. bitimini bekor qildi. 1925 yil 12
dek.da Taʼsis majlisi Rizoxonni Rizoshoh Pahlaviy nomi bilan E. shohi deb eʼlon
qildi. 1930- yillarning oʻrtalaridan E. Germaniya bilan aloqalarini kuchaytira
boshladi. 2-jahon urushi yillari (1941 yil avg .da) E. hududiga sovet va ingliz
qoʻshinlari kiritildi (1945 yil oxiri — 1946 yil mayda olib chiqib ketildi).
1941 yil 16 sentyabrda Rizoshoh taxtdan voz kechdi va uning oʻrniga oʻgʻli
Muhammad Rizo Pahlaviy oʻtirdi. 1943 yil 9 sentyabrda E. Germaniyaga qarshi
urush eʼlon qildi, lekin harbiy harakatlarda qatnashmadi. 1945—46 yillar E.da
kuchli antiimperialistik va demokratik harakatlar avj oldi. Hukumat AQSH va
Buyuk Britaniya yordamiga tayanib, bu harakatlarga chek qoʻydi. 1960- yillarning
boshlarida mamlakatda ijtimoiy va ichki siyosiy vaziyat keskinlashdi. Shoh
hukumati monarxiya tuzumi va harbiy qudratini mustahkamlash maqsadida islohotlar
oʻtkazishga kirishdi (agrar islohotlar oʻtkazildi, maorif va sogliqni saqlash
tizimini yaxshilashga oid ayrim tadbirlar amalga oshirildi). Ammo shoh
tuzumining reaksion ichki siyosati, gʻarbparastligi E.da islom dinining
fundamental qadriyatlarini tiklashga intiluvchi ruhoniylarning keskin
qarshiligiga uchradi. 1979 yil fevral

Eron aholisining 70 % dan koʻprogʻi shaharlarda istiqomat qiladi. Baʼzi
hisob-kitoblarga koʻra, ushbu koʻrsatkich 2030-yilga kelib 80 % dan oshib
ketishi mumkin. Mamlakatda 2011-yilgi maʼlumotlarga koʻra, 1331 ta turli
hajmdagi shaharlar mavjud. 1951-yilda, mamlakatda 201 ta shahar mavjud edi.
Eronning sakkiz shahri millioner-shahar maqomiga ega, yaʼni ushbu 8 shaharda 1
milliondan oshiq kishi yashaydi. Eronning poytaxti va eng yirik shahri — Tehron.
Ushbu shaharning aholisi 2015-yilgi maʼlumotlarga koʻra, 8 846 782 kishini
tashkil etadi. Tehron aglomeratsiyasida esa 15 200 000 dan oshiq kishi istiqomat
qiladi. Aynan Tehronda mamlakat sanoatining yarmidan koʻpi joylashgan.

Kattaligi va aholisi soni boʻyicha mamlakatdagi ikkinchi shahar — Mashhad. Ushbu
shahar shia mazhabi topinuvchilari uchun muqaddas shahar hisoblanadi va Mashhad
aholisi 2011-yilgi maʼlumotlarga koʻra 2 749 374 kishini tashkil etadi. Eronning
boshqa millioner shaharlari: Karaj, Isfahon, Tabriz, Sheroz, Qum, Ahvoz.

Eronda 5 yillik bepul majburiy boshlangʻich taʼlim joriy qilingan. Ikki
bosqichdan iborat 7 yillik oʻrta maktab taʼlimi mavjud. Mamlakatda savodxonlik
koʻrsatkichi 85,0 % dan ziyodroq va ushbu koʻrsatkich yildan-yilga yaxshi
tomonga oʻzgarmoqda. 2004-yil maʼlumotlariga koʻra, oʻsh yilgi oʻquv yilida
mamlakatdagi maktablarda 17 million 196 ming 588 oʻquvchi taʼlim olgan va ushbu
koʻrsatkich Eron aholisining tez suratlarda oʻsishi natijasida keskin oshmoqda.
Boshlangʻich maktab oʻqituvchilari pedagogik bilim yurtlarida, oʻrta maktab
oʻqituvchilari Tehron universiteti qoshidagi pedagogika institutida
tayyorlanadi.

Oliy maʼlumotli kadrlar Tehron universiteti, Tehrondagi Eron milliy
universiteti, Farobiy universiteti, Sheroz, Mashhad, Isfahon, Tabriz, Karaj,
Ahvozdagi universitetlarda, Tehron politexnika instituti, Obodon neft instituti
va boshqalarda tayyorlanadi. 2004-yil oliy oʻquv yurtlarida 1 million 673 ming
753 talaba oʻqidi va ushbu koʻrsatkichlar ham keskin oʻsmoqda. Institutlar
Tehrondagi fan va maorif taraqqiyotini tadqiq etish va rivojlantirish instituti,
Eron madaniyati tadqiqot markazi, Sanʼat va arxeologiya tarixi milliy markazida,
shuningdek, Tehron, Mashhad, Tabriz, Sheroz, Isfahon, Ahvoz universitetlari va
boshqa oliy oʻquv yurtlarida ham olib boriladi. Mamlakat yirik kutubxonalari:
Tehrondahi Eron Milliy kutubxonasi (1935), Parlament kutubxonasi (1924), har bir
universitet qoshidagi kutubxonalar. Madaniyat vazirligi tizimida 1500dan oshiq
kutubxona mavjud. Eronda arxeologiya va etnografiya muzeyi, Guliston saroyi
muzeyi, Milliy badiiy muzey, Gilamlar muzeyi va boshqa yirik va boy muzeylar
mavjud.

Eronda matbuot va OAV yaxshi rivojlangan. Mamlakatdagi matbuot, televideniye,
radio va boshqa OAV vositalari davlat nazoratida. Eronda besh yuzdan oshiq
gazeta va jurnallar nashr etiladi. Asosiy va yirik gazetalari: «Abror»
(1985-yildan chop etiladi), «Keyhon» (1942-yildan chop etiladi), «Risolat»
(1985-yildan chop etiladi), «Egʻtelot» (1925-yildan chop etiladi), «Ettelote
haftagi» (1941-yildan chop etiladi). Islom Respublikasi axborot agentligi
(IRNA), 1934 yil tashkil etilgan. „Eron Islom Respublikasi ovozi“ milliy radiosi
1971 yil tuzilgan. E. televideniyesiga 1971 yil asos solingan.

Qurʼon matnlarini bezash sanʼati yuksak choʻqqilarga koʻtarildi. E. Arab
xalifaligi tarkibiga kirgandan soʻng xattotlik sanʼati rivojlandi. Bu sanʼat
turining rivojlanishi Temuriylar davriga toʻgʻri keddi. Xattotlikning mohir
ustasi Mir Eʼmod Hasaniy Seyfi Gʻaznaviy (1617 yil vafot etgan) boʻlgan.
Qojarlar sulolasi hukmronligi davrida xattotlikning „shikastanastaʼliq“ shakli
ravnaq topib, hozirgi qunga qadar qoʻllaniladi. 15—17-asrlar miniatyura
sanʼatining rivojlanish davri hisoblanadi. Tabriz va Isfahon miniatyura
maktablari shuhrat qozondi (yana q. Tabriz miniatyura maktabi, Isfahon
miniatyura maktabi). Bu davrda yaratilgan miniatyura asarlari naqshga boy
boʻlib, ranglar jilosi va nafisligi bilan ajralib turadi. E. miniatyuralarida
realizm yoʻnalishi ham keng oʻrin olgan. Ushbu uslubning yorqin namoyandasi Rizo
Abbosiynit asarlarida urush lavhalari, ayollar siymosi aks ettirilgan. Uning
yaratgan miniatyuralari Isfahondagi Chehel Sutun va Ali Qopu saroylari
devorlarida muhrlanib qolgan. 19-asrda E. miniatyura sanʼati gʻarb madaniyati
taʼsiri ostida inqirozga uchradi. 20-asr boshlarida E. rassomligida realizm
yoʻnalishi katta oʻrin egalladi. Haykaltaroshlik, rassomlik sanʼati va fafika
(ayniqsa, kitob bezagi, reklama plakatlari) yuksala boshladi. Hasan Ali Vaziriy,
Muhsin Muqaddam, Abulqosim Sodiqiy kabi rassom va haykaltaroshlar oʻz asarlarida
oddiy xalq hayotidan olingan lavhalarni aks ettirdilar. 1920 yil Kamol ulMulk
Tehronda rassomlik va haykaltaroshlik maktabini tashkil etdi. Zamonaviy tasviriy
sanʼat milliy maqtabining asoschilaridan biri Akbar Tajvidiy (1925—95)dir.
Hozirgi davrda tasviriy sanʼat anʼanalarini E.ning mashhur rassomlari M.
Farshchiyon, A. Rustamiyon, P. Kalontariy, Yo.Tabotaboiy, Otashzod va boshqalar
davom ettirmoqdalar. Tasviriy sanʼatda modernizm uslubi rivojlandi. 1959 yil
Tehronda Bezak sanʼati oliy maktabi ochildi. Xalq sanʼatida yogʻoch, suyak,
sadaf oʻymakorligi, kandakorlik rivojlangan (markazi — Isfahon va Sheroz). 2000
yil Eron BA tashkil etilgan. Islom madaniyati va tasviriy sanʼati boʻyicha turli
yirik xalqaro badiiy koʻrgazmalar, xattotlar tanlovlari oʻtkazish keng tus
olgan.

Eron aholisi 70,472,000 kishini tashkil qiladi. Eroning rasmiy tili fors
tilidir, ammo Eronning 30 % aholisi turkiy tilli xalqlardan tashkil topgan .



https://uz.wikipedia.org/wiki/Aholi_bo%CA%BByicha_davlatlar_ro%CA%BByxati

Aholi soni boʻyicha davlatlar roʻyxati. Bu yerda mustaqil davlatlardan tashqari
baʻzi nomustaqil hududlar aholisi soni ham keltirilgan. Shuningdek, roʻyxatda
har bir davlat (hudud) aholisi dunyo aholisining necha foizini tashkil qilishi
ham koʻrsatilgan. Suveren davlat hududiga kiruvchi davlatlar (masalan,
Birlashgan Qirollik hududiga kiruvchi davlatlar), davlatlar organizatsiyalari
(masalan, Yevropa Ittifoqi) va muntazam aholisiga ega boʻlmagan hududlar
(masalan, Antarktida) ushbu roʻyxatda koʻrsatilmagan.

Jadvaldagi raqamlar milliy aholini roʻyxatdan oʻtkazish muassasalarining soʻnggi
maʼlumotlariga binoan va yaxlit holda keltirilgan. Bunday muassasasi mavjud
boʻlmagan davlatlar uchun maʼlumot BMTning iqtisodiy va ijtimoiy muammolar
boʻyicha departamenti bahosi asosida keltirilgan. Aholi roʻyxati har xil
davlatlarda har xil vaqtda, har xil aniqlik bilan hisoblanishi sababli,
davlatlarni ushbu jadvalda koʻrsatilgan aholi soni boʻyicha qiyoslash xato
xulosalarga olib kelishi mumkin. Shuningdek, davlatlar aholisi sonining
yigʻindisi dunyo aholisi soniga teng boʻlmasligi mumkin.



https://uz.wikipedia.org/wiki/Tojikiston

Tojikiston (toj. Тоҷикистон), Tojikiston Respublikasi (tojikcha. Ҷумҳурии
Тоҷикистон) — Oʻrta Osiyoning janubi-sharqida joylashgan davlat. Maydoni 143.100
ming km². Aholisi 8,486,300 kishi (2014). Gʻarbiy va shimoli-gʻarbiy tomonidan
Oʻzbekiston bilan, shimoliy tomonidan Qirgʻiziston, sharqiy tomonidan Xitoy
bilan va janubiy tomonidan Afgʻoniston davlatlari bilan chegaradosh. Poytaxti —
Dushanbe shahri. Maʼmuriy jihatdan Togʻli Badaxshon muxtor viloyati, 2 viloyat
va 45 tumanga boʻlinadi. Tojikistonning dengizga chiqish imkoniyati yo'q.
Tojikiston Prezidenti Emomali Rahmon. Bosh Vazir: Qohir Rasulzoda

Tojikiston — respublika, unitar demokratik ijtimoiy huquqiy davlat. Amaldagi
Konstitutsiyasi 1994-yil 6-noyabrda qabul qilingan. Davlat boshligʻi — prezident
(1994-yildan E. Rahmonov), u Tojikiston fuqarolari tomonidan 7 yil muddatga
saylanadi. Qonun chiqaruvchi hokimiyatni Majlisi Oli, ijrochi hokimiyatni bosh
vazir boshchiligida Vazirlar Kengashi (hukumat) amalga oshiradi.

Tojikiston togʻli mamlakat, hududining 93% ini 300 m dan 7495 m balandlikkacha
boʻlgan togʻlar, shuningdek, Oʻrta Osiyoning eng yirik togʻlari — Tyan-Shan va
Pomir sistemasiga kiradigan togʻlar egallaydi. Hududining qariyb yarmini 3000 m
dan baland boʻlgan togʻliklar tashkil etadi. Daryo vodiylarining kengaygan
joylari va togʻ oraligʻidagi soyliklar tekisliklardan iborat, shimolda Qurama
tizma togʻlari (Boboiob togʻi, balandligi 3769 m) va Moʻgʻultogʻ togʻlari (1624
m) joylashgan. Tojikiston markaziy qismida Olay tizma togʻlari (gʻarbiy qismi,
5539 m), Turkiston (5509 m), Zarafshon (5489 m, Chimtargʻa togʻi), Hisor va
Qorategin tizma togʻlari (4643 m) va Zarafshon vodiysi (Turkiston va Zarafshon
tizma togʻlari orasida), janubi-gʻarbiy qismida (Hisor-Olay tizma togʻlarining
janubda va Pomirning gʻarbida) unchalik baland boʻlmagan Bobotogʻ, Oqtogʻ,
Qoratogʻ, Teraklitogʻ, Sarsarak, Rangontogʻ, Ilonlitogʻ va boshqalar bor. Ushbu
togʻlardan ayrimlari janubiy va janubi-gʻarb tomonga pasaya borib, Panj va
Amudaryo qirgʻoqlarigacha qoʻshilib ketgan tekisliklardan iborat. Yuqoridagi
tizma togʻlar oraligʻida Hisor, Vaxsh, Yovon, Quyi Kofarnihon, Surxob (Qizilsuv)
va Yaxsuv vodiylari joylashgan. Tojikiston janubi-sharqiy qismida Pomir togʻlari
qad koʻtargan (Tojikistonning eng baland joyi — 7495 m). Uning markazida Muzkoʻl
tizma togʻlari va janubi-gʻarbda Shimoliy va Janubiy Alichur tizma togʻlari
joylashgan.

Tojikiston hududida Oʻrta va Janubiy Tyanshan, Pomir burmali tizimlari hamda 2
yirik togʻlararo botiq (Fargʻona va Tojikiston depressiyalari) bor. Pomir va
HisorOlay tizma togʻlarida togʻ billuri, oltin, kumush, simob, surma, mishyak,
volfram, molibden, toshtuz, asbest, koʻmir, neft, tabiiy gaz, temir, rux,
qimmatli toshlardan laʼl, lojuvard, marmar konlari mavjud. Oʻnlab mineral
buloqlar, shu jumladan, Garmchashma shifobaxsh bulogʻi mashhur.

Iqlimi kontinental. Yanvarda oʻrtacha harorat vodiy va togʻ yon bagʻirlarida
2 °C dan —2 °C gacha, Pomirda —22 °C. Iyulning oʻrtacha harorati vodiylarda
30 °C, Pomirda 10 °C, eng yuqori harorat 48 °C gacha (Vaxsh vodiysi va Quyi
Panjda). Yillik yogʻin miqsori Hisor tizma togʻlarining shimoliy yon
bagʻirlarida 1600 mm gacha. Tojikiston markazi va janubida yoz va kuzda quruq
issiq shamol va qisman garmsel, janubida afgʻon shamoli esadi. Asosan, Pomir
hududida mingdan ortiq kattakichik muzliklar bor. Daryo koʻp, uzunligi 10 km dan
ortiq boʻlgan daryolar 947 ta. Ular, asosan, Amudaryo, Sirdaryo va Zarafshon
daryosi havzalariga mansub. Faqat Sharqiy Pomirdagi Oqjilgʻa, Qorajilgʻa va
Muzkoʻl daryolari berkkoʻl — Qorakoʻlga quyiladi. Tojikistonda 930 koʻl boʻlib,
aksariyati Pomir va Xisor-Olay tizma togʻlari etagida joylashgan. Sarez,
Yashilkoʻl, Iskandarkoʻl, Kattakoʻl koʻllari, Qayroqqum, Norak, Farhod,
Kattasoy, Moʻminobod va boshqa suv omborlari bor.

Tojikiston janubi-gʻarbi va shimoldagi pasttekisliklarda och kulrang, togʻ yon
bagʻirlarida tabiiy kulrang, toʻq kulrang yoki jigarrang tuproqlar uchraydi.
Shimoliy va Hisor-Olay etaklari tuproqlari och jigarrang, yuqoriroqda tabiiy
jigarrang tuproqlar. Gʻarbiy Pomir soyliklarida toʻq kulrang, Sharqiy Pomirda
esa choʻl tuproqlari mavjud. Tojikiston hududida oʻsimliklarning 4,5 mingdan
ortiq turi oʻsadi. Togʻ yon bagʻirlarida, shuningdek, Qurama, Zarafshon, Hisor
tizma togʻlarida butazor va archazor, Dangʻara, Moʻminobod, Xovaling, Chubek va
Farxor atrofidagi togʻ va togʻ yon bagʻirlarida pista, yongʻoq, anor, olcha,
oʻrik, nok, tut, bodom, doʻlana, jiyda, archa va boshqa yovvoyi mevali daraxtlar
oʻsadi.

Hayvonot dunyosi boy. Sut emizuvchilarning 84, qushlarning 346, sudralib
yuruvchilarning 44, hasharotlarning 10 mingdan ortiq, baliqlarning 40 turi
mavjud. Yovvoyi hayvonlardan toʻngʻiz, yovvoyi echki, arxar, kiyik, ayiq,
sugʻur, qushlardan tovushqon, kaklik, chil, qirgʻovul, bedana va boshqalar
mavjud. Janubi-sharq va shimoldagi togʻlarda qoplon, boʻri, tulki, jayra,
qashqaldoq, ilon, yovvoyi mushuk, togʻ echkisi, kiyik, parrandalardan burgut,
oʻrdak, laylak va boshqalar jonivorlar uchraydi. Tabiatni qoʻriqlash maqsadida
Polvontoʻqay, Romit, Dashtijum qoʻriqxonalari va botanika bogʻlari tashkil
etilgan.

2010-yili Tojikiston Respublikasining aholi soni 7 mln. 565 ming kishini tashkil
qildi. Erkaklar soni 3 mln. 813 ming, ayollar esa 3 mln. 752 ming. Shu
maʻlumotga tayangan holda, 1,000 erkak kishi uchun 984 ayol toʻgʻri keladi.
2013-yil 1-aprelda Tojikiston aholisi 8 000 000 kishini tashkil qildi.

Tojikiston aholisi jadallik bilan koʻpaymoqda, 1959-yilda 1 mln. 981 ming kishi
edi, 1989-yilda esa — 5 mln. 109 ming kishini tashkil qildi.

Oʻrta Osiyo, jumladan, hozirgi Tojikiston hududidan soʻnggi paleolit davriga oid
qurollar topilgan. Qadimda Baqgriya davlati vujudga keddi. Keyinchalik
Tojikiston hududida Ahamoniylar hukmronligi oʻrnatildi. 329-yilda makedoniyalik
Aleksandr Makedonskiy qoʻshinlari bostirib keldi, xalq unga qattiq qarshilik
koʻrsatdi. Natijada Tojikiston hududining bir qismi Salavkiylar davlati
tarkibiga, soʻng hududning aksariyat qismi Yunon-Baqtriya podsholigi tarkibiga
kirdi. Kushon imperiyasi davrida yirik sugʻorish kanallari qurildi,
shaharsozlik, hunarmandchilik yuqori darajaga koʻtarildi, ayniqsa, qoʻshni
mamlakatlar bilan savdosotiq va ijtimoiy aloqalar rivojlana bordi. Yunon yozuvi
asosida kushon yozuvi paydo boʻldi. 5—6-asrlarda Oʻrta Osiyoning sharqiy qismini
koʻchmanchi xioniy qabilalari, soʻngra eftaliylar egallab oldi. 6-asr 2-yarmida
Tojikiston hududi Turk xoqonligi tarkibiga qoʻshib olindi. 8-asr oʻrtalarida
arablar bostirib kelishi natijasida islom dini joriy qilina boshlandi.
9—10-asrlarda Tojikiston hududi Tohiriylar va Somoniylar davlati tarkibida,
9—13-asrlarda Gʻaznaviylar, Qoraxoniylar, Gʻuriylar, Qoraxitoylar, Xorazmshohlar
davlatlari tarkibida boʻlgan. Tojikiston hududiga bostirib kirgan Chingizxon
qoʻshinlari (1219—21) aholining qattiq qarshiligiga duch keldi (Xoʻjandda Temur
Malik boshchiligidagi xalq qarshiligi va boshqa). Moʻgʻullar istilosi
iqtisodiy-ijtimoiy va madaniy hayotga jiddiy zarar yetkazdi. 14-asrning
2-yarmiga kelib, xoʻjalik qaytadan tiklana boshladi. Tojikiston hududi bu davrda
Amir Temur va Temuriylar, 16-asrda esa Shayboniylar saltanati tarkibida boʻldi.
Soʻngra Buxoro amirligi qoʻl ostiga oʻtib, 19-asrning boshlarida Buxoro amirligi
va Qoʻqon xonligi oʻrtasida taqsimlandi. 19-asrning 2-yarmida podsho Rossiyasi
tomonidan zabt etildi. Rossiyada Oktyabr toʻntarishi (1917)dan soʻng aholining
jiddiy qarshiligiga (Ibrohimbek, Eshon Sulton, Davlatmandbiy, Fuzayl Maxsumlar
boshchiligida) qaramasdan, Tojikiston bolsheviklar tomonidan bosib olindi.
1917-yil noyabr — 1918-yil fevralda Shimoliy Tojikistonda shoʻro hokimiyati
oʻrnatildi va u Turkiston ASSR tarkibiga kirdi. Tojikistonning qolgan hududi
Buxoro amirligi tarkibida boʻldi. 1920-yil Buxoro bosqinidan keyin BXSR tashkil
etildi. 1924-yil Oʻrta Osiyo respublikalarini "milliy davlat chegaralanishi" deb
atalgan boʻlib tashlash natijasida Tojikiston Oʻzbekiston SSR tarkibida muxtor
respublika, 1929-yil esa SSSR tarkibida ittifoqdosh respublikaga aylantirildi.
1991-yil 9-sentyabrda mustaqillik toʻgʻrisida deklaratsiya eʼlon qilindi va
"Tojikiston Respublikasi" nomi tasdiqlandi. Ittifoq tugatilib, Tojikiston
1991-yil sentyabrda mustaqillikka erishgach, turli etnik, diniy va mahalliy
urugʻ aymoqchilik guruhlari oʻrtasida qurolli toʻqnashuvlar boshlandi, bu esa
mamlakat siyosiy hayotida beqarorlikka olib keldi. Nihoyat, 1997-yilda oʻzaro
muxolif kuchlar milliy murosaga kelib, tinchlik oʻrnatildi. Tojikiston —
1992-yildan BMT aʼzosi. Oʻzbekiston Respublikasi suverenitetini 1992-yil
6-yanvarda tan olgan va oʻsha yil 1-oktyabrda diplomatiya munosabatlari
oʻrnatgan. Milliy bayrami — 9-sentyabr — Mustaqillik kuni (1991).

Tojikiston xalqdemokratik partiyasi, 1994-yil xalq partiyasi nomi bilan taʼsis
etilgan, 1997-yildan hozirgi nomda; Tojikiston kommunistik partiyasi, 1924-yil
tuzilgan, 1992-yil yanvarda tugatilib, mart oyida qayta tashkil etilgan;
Tojikiston uygʻonish va milliy birlik harakati; Adolatxoh partiyasi, 1996-yil
tuzilgan; Agrar partiya, 1999-yil taʼsis etilgan; Tojikiston islom uygʻonish
partiyasi (Hizbi nahzati islomii Tochikiston), 1978-yil yashirin ravishda
tashkil etilgan, 1991-yildan oshkora faoliyat yuritadi; Tojikiston demokratik
partiyasi, 1990-yil tuzilgan; Tojikiston sotsialistik partiyasi, 1996-yil taʼsis
etilgan.

Tojikiston agrarindustrial mamlakat. Yalpi ichki mahsulotda qishloq
xoʻjaligining ulushi 25%, sanoatniki 35%, xizmat koʻrsatish sohasiniki 40%.
Qishloq xoʻjaligiga yaroqli yerlar 4,3 mln. gektar, shundan ekinzorlar 827631
gektar, yaylovlar 3,2 mln. gektar. Qishloq xoʻjaligining asosiy tarmogʻi —
dehqonchilik boʻlib, jami qishloq xoʻjaligi mahsulotining 65% ni beradi. Unda
paxtachilik, ayniqsa, ingichka tolali paxta yetishtirish yetakchi oʻrinni
egallaydi. Bogʻdorchilik, uzumchilik, pillachilik rivojlangan. Moyli ekinlar,
zigʻir, kartoshka, sabzavotpoliz ekinlari, yemxashak ekinlari ekiladi, gʻalla va
sholi ham yetishtiriladi. Togʻ oldi va togʻ mintaqalarining sugʻoriladigan
yerlarida tamaki, Hisor va Vaxsh vodiylarida yorongul ekiladi. Sitrus mevalar
yetishtirish yaxshi yoʻlga qoʻyilgan. Tojikistonning barcha hududlarida,
ayniqsa, togʻ yon bagʻirlarida chorvachilik rivojlangan: qoramol, qoʻy, echki,
parranda, yilqi boqiladi.

Sanoatining yetakchi tarmoqlari: yengil (paxta tozalash, ip gazlama, shoyi,
tikuvchilik, gilam toʻqish), oziq-ovqat (meva konservasi, yogʻmoy va boshqa),
rangli metallurgiya (rangli va noyob metall rudalari qazib chiqarish va
boyitish, alyuminiy ishlab chiqarish. va boshqa), konchilik, kimyo sanoati
(mineral oʻgʻit, plastmassa ishlab chiqarish.), mashinasozlik, metallsozlik.
Tojikistonda osh tuzi, qoʻngʻir koʻmir, neft, gaz qazib olinadi; qurilish
materiallari ishlab chiqariladi. Elektroenergetika sanoati rivojlangan: Norak,
Rogʻun va boshqa GESlarda elektr energiyasi hosil qilinadi (yiliga oʻrtacha 17
mlrd. kVtsoat).

Temir yoʻl uzunligi 490 km, avtomobil yoʻllari uzunligi 13 ming km. 1991-yilda
tashkil etilgan "Tajikistan Airlines" va "Somon Air" aviatsiya kompaniyalari
samolyotlari muntazam ravishda MDH mamlakatlarining Moskva, Samara, Novosibirsk,
Olmaota, Bishkek, Ashxobod va boshqa shaharlarga hamda BAA (Sharja), Pokiston
(Karochi), Afgʻoniston (Qobul), Eron (Mashhad), shuningdek, Xoʻjand va Xorugʻga
uchadi. Dushanbe va Xoʻjand shaharlarida xalqaro aeroport bor.

Eksport — 1,6 mlrd doll. (2008-yil). Tojikiston chetga alyuminiy, paxta, elektr
energiyasi, noyob metall va toshlar, rangli rudalar, hoʻl meva va sabzavot,
teri, jun chiqaradi. Asosiy eksport qiluvchi davlatlari — Niderlandlar 36,7 %,
Turkiya 26,5 %, Rossiya 8,6 %, Eron 6,6 %, Xitoy 5,7 %.

Import — 3,7 mlrd doll. (2008-yil). Chetdan isteʼmol mollari, oziq-ovqat
mahsulotlari, transport vositalari oladi. Import qiluvchi asosiy davlatlari —
Rossiya 32,3 %, Xitoy 11,9 %, Qozogʻiston 8,8 %, Oʻzbekiston 4,7 %. Pul birligi
— somoniy.

Maorifi boshlangʻich, toʻliqsiz oʻrta, umumiy oʻrta taʼlim maktablaridan, oʻrta
maxsus va oliy oʻquv yurtlaridan iborat. Yirik oliy oʻquv yurtlari: Tojikiston
universiteti, politexnika, qishloq xoʻjaligi., sanʼat, tibbiyot, pedagogika
institutlari, Koʻlob va Xoʻjand pedagogika institutlari. Bundan tashqari turli
vazirliklarga qarashli ilmiy muassasalar (veterinariya, dehqonchilik,
epidemiologiya va gigiyena institutlari kabilar) bor. Respublikadagi ilmiy
tadqiqotlar Fanlar Akademiyasi tarkibidagi ilmiy tadqiqot institutlari va
markazlar doirasida amalga oshiriladi.

1999-yil Tojikistondagi 8 yirik oliy oʻquv yurtlarining tashabbusi bilan
tuzilgan Fan va maorifni rivojlantirish uyushmasi ilmiy tadqiqot muassasalari,
oliy va oʻrta oʻquv yurtlari jamoalarini birlashtirdi. U yangi axborot
texnologiyalarini ishlab chiqib uni oliy va oʻrta taʼlim tizimiga joriy etish,
ilmiy tadqiqotlarni rivojlantirish, xalqaro taʼlim andozalarini Tojikiston oliy
va oʻrta taʼlim tizimiga joriy etishga, bu sohada xalqaro tajriba ayirboshlashga
koʻmaklashish kabi ishlar bilan shugʻullana boshladi. Tojikistonda Firdavsiy
nomidagi Tojikiston davlat kutubxonasi, Tojikiston Fanlar akademiyasining
Markaziy ilmiy kutubxonasi va mingdan ortiq, ommaviy kutubxona; 15 davlat muzeyi
(Dushanbada Tarix-oʻlkashunoslik va tasviriy sanʼat muzeyi, S. Ayniy nomidagi
adabiyot muzeyi, Panjakentda A. Rudakiy nomidagi respublika tarix-oʻlkashunoslik
muzeyi va boshqalar) bor.

Tojikistonda bir qancha gazeta va jurnali nashr etiladi. Asosiylari:
"Jumhuriyat" (tojik tilida chikadigan gazeta, 1925-yildan "Idi tojik", 1955—91
yillarda "Tojikistoni Soveti" nomida chiqqan), "Xalq ovozi" (oʻzbek tilida
chiqadigan gazeta, 1929—91 yillarda "Sovet Tojikistoni" nomi bilan chiqqan),
"Sadoi mardum" ("Xalq ovozi", gazeta, 1992-yildan), "Biznes i politika" ("Biznes
va siyosat", gazeta, 1994-yildan); adabiy-badiiy jurnalilar: tojik tilida "Sadoi
Sharq" ("Sharq ovozi"), "Madaniyati Tojikiston" ("Tojikiston madaniyati"), rus
tilida "Pamir" ("Pomir") va boshqalar. Tojikiston axborot agentligi (hozirgi
"Xovar" axborot agentligi) 1933-yilda tashkil etilgan. Tojikistonda
radioeshittirishlar 1928-yildan, Dushanbe televizion markazi 1959-yildan ishlay
boshlagan.

Tojik xalqining adabiyoti va madaniyati juda qadimgi va boy tarixga ega. Tojik
yozma adabiyotining manbalari hozirgi Eron, Afgʻoniston va Oʻrta Osiyo hududida
yaratilgan qadimgi xalq ogʻzaki ijodidan boshlanadi. 9—15-asrlarda forsiy
(dariy) tilidagi mumtoz adabiyot tojik va forsiy xalqlar tarixiy-madaniy
taraqqiyotining hosilasi edi. Tojik adabiyoti bir necha davrni oʻz ichiga oladi:
1-davr — forslar va tojiklar uchun umumiy boʻlgan fors tilidagi 9—15-asrlar
adabiyoti; 2-davr — asosan, Oʻrta Osiyo hududida 16— 19-asrning 1-yarmida mavjud
boʻlgan tojik adabiyotini; 3-davr — 19-asrning 2-yarmidan 20-asrning
30-yillarigacha boʻlgan tojik adabiyotini; 4-davr — 20-asrning 30-yillaridan
hozirgacha boʻlgan tojik adabiyotini oʻz ichiga oladi. 9— 10-asrlarda fors-tojik
tilidagi adabiyot, ayniqsa, tez rivojlandi, shu sababli bu davr haqli ravishda
tojik mumtoz sheʼriyatining "oltin asri" hisoblanadi. Somoniylar davlatining
markazi Buxoroda fors tilidagi sheʼriyat asoschisi Abu Abdulloh Rudakiy ijod
qildi. Sheʼriy, nasriy, falsafiy-taʼlimiy asarlarda qadimgi xalq anʼanalari va
qahramonlik voqealari, adolatli shohlar obrazlari qalamga olina boshladi. Abu
Shukur Balxiy, Abulhasan Kisoiy, Daqiqiy ijodlarida insoparvarlik va adolat
goyalari targʻib qilinib, zulm qoralandi. 10-a. oxiri va 11-a. boshlarida
forstojik shoiri Abulqosim Firdavsiy oʻzining oʻlmas "Shohnoma"sini yaratdi.
10-asr oxirida Eron va Oʻrta Osiyoga sufizm gʻoyalari kirib kelib, shu asosda
diniy-falsafiy taʼlimotlar, jumladan, ismoiliylar oqimining adabiyotga taʼsiri
kuchaydi. Ismoiliylarning gʻoyalari shoir va mutafakkir Nosir Xisrav ijodida aks
etdi. 13-asr boshlarida moʻgʻullar bosqini adabiy va falsafiy goyalarning
rivojiga 2 asr davomida katta zarba bergan boʻlsada, Hindistonning shimoliy
(Xusrav Dehlaviy), Eronning janubiy (Saʼdiy va uning zamondoshlari), Kichik
Osiyo (Jaloliddin Rumiy)da fors tojik tilidagi adabiyot rivoji davom etdi.
15-asrga kelib Oʻrta Osiyoda adabiy-falsafiy hayot asta-sekin tiklana bordi.
Hirot madaniy va adabiy hayot markaziga aylandi. Bu yerda, ayniqsa, temuriylar
hukmronligining soʻngti yillarida atoqli shoir va adiblar toʻplangan edi. Adabiy
harakat boshida fors tojik shoiri Abdurahmon Jomiy va oʻzbek shoiri Alisher
Navoiy turar edilar. 16-asrdan tojik adabiyoti fors tilidagi adabiyotlarning
umumiy oqimidan ajralib, mustaqil rivojlandi. 19-asrning 2-yarmi — 20-asr
boshlarida tojik adabiyotida maʼrifatparvarlik oqimi vujudga keldi. Bu oqimning
asoschisi tojik va oʻzbek xalqlarining mutafakkiri Ahmad Donish edi. Shoir va
yozuvchilardan Rahmatullo Vozeh, Shamsiddin Shohin (1859—93), Muhammad Hayrat
(1878-1902) gʻoyaviy jihatdan Ahmad Donishga yaqin edilar. Tojik maʼrifatchilik
adabiyotida yangi janrlar (realistik hikoya, falsafiyromantik qissa va
boshqalar) paydo boʻldi, adabiy til xalq tiliga yaqinlasha boshladi. 20-asrning
boshlarida Sadriddin Ayniy, Toshxoʻja Asiriy, Siroj Hakim kabi yozuvchilar
maʼrifatchilik adabiyoti anʼanalarini davom ettiribgina qolmasdan, adabiyotni
xalq hayotiga yaqinlashtirishda katta ishlar qildilar. 1920—30 yillarning
boshlarida Abulqosim Lohutiy ijodi muhim oʻrin egalladi. Bu davrda S Ayniy
"Odina" (1924), "Doxunda" (1930) kabi nasriy asarlarini yaratdi. 30-yillar
boshida adabiyotga Mirzo Tursunzoda, Jalol Ikromiy, Abdusalom Dehotiy, Rahim
Jalil, Hakim Karim, Mirsaid Mirshakar, Sotoʻm Ulugʻzoda va boshqalar kirib
keldi. Ikkinchi jahon urushi yillarida tojik adabiyoti ham butun kuchini
fashizmga qarshi kurashga qaratdi. Urushdan keyingi yillarda M. Tursunzodaning
"Hindiston qissasi" sheʼriy majmuasi (1947— 1948), "Hasan aravakash" (1954),
"Osiyo sadosi" (1956), "Jonginam" (1960), "Gangadan Kremlgacha" (1970)
dostonlari, Mirsaid Mirshakarning "Jilovlanmagan Panj" (1949), "Togʻlik qizning
ishqi" (1961—62), "Muhabbatning varaqlari" (1975) toʻplamlari va "Vatan
farzandlari" pyesasi, Foteh Niyoziyning "Vafo" (2 qismdan iborat, 1949—58),
"Qurolsiz sarbozlar" (1985), Sotim Ulugʻzodaning "Yangilangan yer", Rahim
Jalilning "Shoʻrob" romanlari nashr etildi. 1980—90 yillar adabiyotga yozuvchi
va shoirlarning yangi avlodi kirib keldi. Bu davrda Moʻmin Qanoatning "Sino
beshigi" (1980), "Olovli muhabbat" (1985) dostonlari, Loiq Sheralining "Oq kun"
(1984), "Dil uyi" (1986), "Oftobboron" (1988), "Mozor toshi" (1996) sheʼriy
toʻplamlari, Bozor Sobirning "Tun kiprigi" (1981), "Oftobnihol" (1982), "Tatib,
tuyib" (1987) sheʼriy majmualari, Gulnazar Keldiyevning "Langar" (1984), "Daryo
oʻzani" (1986), Gulruxsor Safiyevaning "Ixlos" (1980), "Sugʻd alangasi" (1981),
"Boxtar ruhi" (1987) sheʼriy toʻplamlari va "Sabzabahor ayollari" romani (1991)
yaratildi. 1990-yillardan keyin adabiyotga kirib kelgan Farzona, Iskandari
Xatloniy va yana koʻplab yosh qalamkashlar tojik adabiyotining rivojida muhim
oʻrin tutadi.

Tojik xalqining badiiy madaniyati qoʻshni xalqlar, ayniqsa, oʻzbeklar madaniyati
bilan oʻzaro bogʻliqlikda rivojlangan. Tojikiston hududidan topilgan tasviriy
sanʼat yodgorliklarining eng qadimgisi Sharqiy Pomirdagi mezolit (mil. av. 15—10
ming yilliklar) davriga oid qoyatosh suratlaridir. Jumladan, Panjakentdan
topilgan qoya suratida arfa chalayotgan qiz tasvirlangan (7—8-asrlar). 5—8-asr
boshlarida Tojikiston hududida devor va minoralar bilan shahristonga ega boʻlgan
shaharlar paydo boʻldi. Mintaqada islom dini tarqalgach, Tojikiston meʼmorligida
masjid va madrasalar, minora, maqbara va xonaqohlar qad koʻtardi. 9—10-asrlardan
qurilishda pishiq gʻisht ishlatila boshlandi. 11—12 asrlarda Mozori Sharifda
Muhammad Basharo maqbarasi, 14—15-asrlarda Ust rushonada Koʻk gumbaz masjidi,
11—12 va 15-asrlarda Konibodomda Muslihiddin maqbarasi barpo etidsi. 14-asr
oxiri — 15-asrlarda monumental bezak sanʼatida yogʻoch va ganchga naqsh oʻyish,
sirlangan va sirlanmagan sopol, yogʻoch va ganchga tuxumli tempera bilan naqsh
solish, zardoʻzlik va boshqalar keng tarqaldi. Tojikiston meʼmorligi 1 qavat
paxsa yoki xom gʻishtli uysozlikdan bosh reja asosida qurilayotgan
shaharlargacha boʻlgan taraqqiyot yoʻlini bosib oʻtdi. 1930-yillarda Dushanbe,
Xoʻjand, Koʻlob, Konibodom shaharlari bosh reja asosida qurila boshladi.
1930—40-yillar boshlaridagi shaharsozlikda Oʻrta Osiyo meʼmorligi elementlari
boʻlgan klassitsizm shakllari ustunlik qildi. 50-yillarning 2-yarmida sharq
anʼanalarini oʻzida mujassamlashtirgan binolar paydo boʻla boshladi.
1960-yillardan soʻng Tojikiston meʼmorlari kichik mavzelar barpo etishga
oʻtdilar. Sanoat rivojlanishi tufayli Qoʻrgʻontepa, Tursunzoda, Norak, Yovon
singari yangi zamonaviy shaharlar qad koʻtardi. Dushanbedagi "Tojikiston"
mehmonxonasi (1975, meʼmori A. I. Onishchenko), kinokonsert zali (1985, meʼmori
S. M. Sutyagin) kabi zamonaviy muhtasham binolar barpo qilindi.

Tojikistonda zamonaviy tasviriy sanʼat 20-asrning 20-yillarida vujudga kela
boshladi. Ilk rassomlar siyosiy va tashviqiy plakatlar, hajviy jurnalilar uchun
bezaklar yaratish, oʻquv darsliklari va badiiy asarlarni bezash bilan
shugullandilar. Ikkinchi jahon urushi davrida grafika, plakat va ayniqsa,
karikatura rivojlandi. 40-yillar oxiri va 50-yillarda tasviriy sanʼat janrlari
koʻpaydi, rassomlar mahorati oshdi. 1947-yil Respublika tasviriy sanʼat
muzeyining ochilishi bunga yaxshi sharoit yaratdi. Peyzaj janrida I.
Abdurahmonov, F. Solmonov, S. Zaxarov salmoqli muvaffaqiyatga erishdilar.
Keyinchalik yetishib chiqqan rassomlar I. Raximov, X. Xushvaqtov, 3.
Habibullayev, A. Aminjonov, haykaltaroshlar A. Gʻaniyev, K. Jumagazin, grafik
rassomlar K. Turenko, X. Rasulov, D. Safoyevpar hayotiy mavzularda ijod
qildilar. X. Xushvaqtovning "Xorugʻ", "Olay vodiysi", "Pomir togʻlarida", 3.
Habibullayevning "Gʻijjak", "Yaylovda bahor" asarlari zoʻr mahorat bilan
yaratilgan. 1990-yillar Tojikiston tasviriy sanʼatida milliy anʼanalarni,
zamonaviy badiiy gʻoyalarni chuqurroq singdirishga asosiy ahamiyat berildi.
Chunonchi, rassom S. Qurbonov ijodiga tojik xalqining tarixi, milliylik
ildizlari, urf-odatlari goʻzal shakllarda romantik badiiy uslubda aks
ettirilgan. Tojikiston xalqining koʻp asrlik tasviriy va amaliy sanʼatida bezak
asosiy yoʻnalish boʻlgan. M. Xushmuhamedov, A. Haydarov, A. Kamelin, A. Raximov,
M. Beknazarovlar milliy meros anʼanalarini birmuncha yangilagan holda mana shu
yoʻnalishda ijod qilmoqdalar. P. Falbov, S. Sharipov, A. Sayfiddinov kabi
rassomlar bu sohada yangi yoʻnalish yaratish yoʻliga tushib oddilar. L.
Irismetova, M. Nosirova, M. Qodirova, M. Qurbonova, 3. Davlatshoyeva, D.
Mamajonova, N. Hamidova, S. Saidova singari isteʼdodli ayol rassomlar yetishib
chikdi. Tojikiston zamonaviy haykaltaroshligi (A. Bikasiyon, V. Odinayev, J.
Toshmatov asarlari)da ham yangi yoʻnalish boshlangani seziladi. A. Lohutiy
(haykaltarosh I. Milashevich), Mirzo Tursunzoda (haykaltarosh A. Bikasiyon)
haykallari, B. Gʻafurov byusti (haykaltarosh I. Ivanov), Dushanba shahridagi
"Vaxdat" memoriali (1999), Qoʻrgʻontepadagi Ismoil Somoniy haykali (1999)
shundan dalolat beradi. Amaliy sanʼat sohasida — kulolchilikda A. va boshqa
Mavlonovlar, S. va S. Soxibovlar, M. Mirzoyev; naqqoshlikda M. Olimov, K.
Gayurov; yogʻoch oʻymakorligida Yu. Baratbekov, A. Yoʻldoshev, A. Yahyoyev;
kashtachilikda Z. Baxriddinovalar samarali ijod qilmoqsalar. 1998-yil
Oʻzbekiston Badiiy akademiyasining Markaziy koʻrgazmalar zalila Tojikiston
rassomlarining badiiy koʻrgazmasi boʻlib oʻtdi. Unda Tojikiston istiqbol davri
tasviriy sanʼati keng namoyish etilgan. Tojikiston Meʼmorlar uyushmasi 1936-yil,
Rassomlar uyushmasi 1933-yil tashkil etilgan. Tojikiston badiiy sanʼat xodimlari
Dushanbedagi Davlat-Badiiy kollejida tayyorlanadi. Koʻpgina tojik sanʼatkorlari
Oʻzbekiston sanʼat institutlari va bilim yurtlarida taʼlim olgan.

Anʼanaviy musiqa madaniyati boy va xilma-xil. U bir necha mahalliy uslubdan
tashkil topgan. Sugʻd viloyatida azaldan yonmayon yashab kelgan tojik va oʻzbek
xalqlarining musiqa anʼanalari oʻzaro qorishib ketgan. Ikkala qardosh xalq
musiqa ijodida mehnat, maishiy va morosim qoʻshiqlari ("Mayda", "Yoryor",
"Naqsh" "Alla", "Boychechak", "Sadr", "Marsiya" kabi), lirik qoʻshiqlar
("muxammas", "bayt" va boshqalar), laparlar, bastakorlar ashula va kuylari
(Sodirxon hofiz Bobosharifov va boshqa), xalq va professional sozlardan dutor,
gʻijjak, chang, nay, surnay, qoʻshnay, doyra va boshqa asosiy oʻrin tutadi.
Xatlon viloyatida "Falak" ("Falaki") qoʻshiq turkumlari lirik-falsafiy
mazmundagi forscha sheʼrlarga yakkaxon xonanda tomonidan soz joʻrligida
aytiladi. Shu yerda yashayotgan oʻzbek (laqay)larning musiqa anʼanalari
Oʻzbekistonning Surxondaryo, Qashqadaryo musiqa uslubiga yaqin: doston va terma
janrlari, doʻmbira, changqoʻngʻiz, choʻpon nay ijrochiligi va h.k. Togʻli
badaxshon muxtor viloyatida istiqomat qilayotgan vanchlik, yazgulemlik,
rushonliklar kabi elatlarda oʻyin qoʻshiq va kuylari ("Aspakbozi", "Rupsak
bazay" kabi), musiqiy tomosha ("Bobo safar" "Moʻgʻulbozi"), "Dehqonnoma" kabi
mehnat qoʻshiqlari, "Chorbaytxo", "Gʻazalxo" kabi lirik qoʻshiqlar, ayollar
ijodida — "Bulbulik", "Dargilak" kabi lirik aytimlar, cholgʻulardan esa soʻrnak
(choʻpon nay), vanch dutori, pomir rubobi, blandzikom va boshqa mashhur. Mumtoz
musiqa (maqom, ashula yoʻllari, cholgʻu kuylar) asosan shahar Xoʻjand va
boshqalarda shakllangan. 20-asr oʻrtalaridan Fartna-Toshkent maqom yoʻllari
bilan birga Buxoro Shashmaqomn ijrochiligi ham rivoj topgan (F. Shahobov, Sh.
Sohibov, B. Fayzullayev va boshqalar). Tojikistonda dastlabki musiqa oʻquv
yurtlari 1929-yil Xoʻjandda, 1934-yil Dushanbeda tashkil etilib, 1939-yilda
birinchi tojik operasi "Vose qoʻzgʻoloni" (kompozitor S.A. Balasanyan) namoyish
qilindi. Tojikistonda Sugʻd viloyat musiqali komediya teatri, davlat
filarmoniyasi, "Gulshan" estrada ansambli (1966-yildan), Borbad nomidagi konsert
saroyi faoliyat koʻrsatadi. Bastakorlardan Aqmad Boboqulov, Boymuxdmmad Niyozov,
Maʼrufxoʻja Bahodurov, xonandalardan Zafar Nozimov, Hanifa Mavlonova, Shohista
Mullajonova, Joʻrabek Murodov, Joʻrabek Nabiyev, Nigina Raupova, Mastona
Ergasheva, Davlatmand Xolov, Daler Nazarov, Afzalsho Shodiyevlarning tojik
sanʼatini rivojlantirishdagi hissalari katta.

Yevropacha tipdagi tojik teatri dastlab 1919-yilda Xoʻjandda, keyinchalik
Konibodom, Oʻratepa va Isfarada havaskorlik teatrlari tarzida paydo boʻddi.
1929-yil Dushanbeda havaskorlik toʻgaragida Tojik davlat drama teatri nomi bilan
1-professional teatr (hozirgi Lohutiy nomli teatr) tashkil etildi. 1932-yil
Xoʻjandda musiqali drama teatri ish boshladi. Ularda zamonaviy mavzudagi asarlar
sahnalashtiryddi. A. Usmonovning "Kurash", K. Yashinning "Yondiramiz", J.
Ikromiyning "Dushman", M. Tursunzodaning "Hukm", M. Aminzodaning "Sharaf"
pyesalari koʻrsatildi. Firdavsiyning "Shohnoma"si asosidagi "Rustam va Suhrob",
jahon mumtoz dramaturgiyasining "Otello", "Makr va muhabbat" asarlari Lohutiy
nomli teatr sahnasida namoyish etildi. Aktyorlardan M. Qosimov, L. Zohidova, T.
Fozilova, A. Burhonov, X. Rahmatullayev, G. Vallamatzoda, B. Tojiboyeva, balet
raqkrsasi M. Sobirova va boshqa mashhur. Rudakiy nomidagi Xorugʻ va S. Valizoda
nomidagi Koʻlob musiqali drama teatrlari jamoalari Tojikistonda teatr
sanʼatining rivojiga muhim hissa qoʻshdilar.

Tojikiston kinematografiyasi 1929-yil vujudga keldi. Dushanbega 1-poyezd
kelishiga bagʻishlangan kinojurnal suratga olib koʻrsatildi. 1930-yil
"Tojikkino" birlashmasi tashkil etildi. 1932-yil "Amirlar oʻlgan chogʻda"
birinchi badiiy filmi yaratildi. 1939-yil "Bogʻ" (rej. N. V. Dostal), "Doʻstlar
qayta uchrashganda" (rej. K. Yormatov) nomli dastlabki ovozli badiiy filmlar
yaratildi. 40-yillarda harbiy vatanparvarlik mavzuidagi hujjatli filmlar
("Temurning qasami", "Tojikiston farzandi" va boshqalar) suratga olindi.
1957-yil rej. B.A. Kimyogarov S. Ayniyning "Doxunda" tarixiy qissasini, soʻng M.
Tursunzodaning "Hasan aravakash" dostonini ekranlashtirdi. Shundan soʻng bir
kator badiiy filmlar — "Doʻstim Navruzov" (rej.lar Sh. Qiyomov, N. Litus),
"Togʻdagi chirok" (rej. B. Dolinov), "Bir qizni uchratdim" (rej. R. Ya.
Perelshteyn), "Oʻgʻlim uylanmoqchi" (rej. T. Sobirov) badiiy filmlari yaratildi.
1960—70 yillarda yetishib chiqqan M. Qosimov, M. Oripov, S. Hamidov, V. Ahadov,
B. Arabov kabi rej.lar kinematografiyaga yangi mavzu va uslublar olib kirdilar.
Ularning "Nisso", "Togʻlarda yuragim qoldi", "Koʻhna masjid yonidagi uchrashuv",
"Joʻra sarkor", "Uchinchi qiz" kabi filmlari muvaffaqiyat qozondi. 1970—1980
yillarda qator badiiy va hujjatli filmlar suratga olindi. D. Xudonazarov
("Yoshlikning birinchi tongi"), Yu. Yusupov ("Jinoyatchi va oqlovchi") kabi
rej.lar mashhur boʻldi. Tojik kinosini rivojlantirishga rej.lardan K. Yormatov,
N. Tillayev, artistlardan M. Qosimov, 3. Doʻstmatov, M. Vohidov,
ssenariychilardan M. Tursunzoda, S. Ulugʻzoda, M. Mirshakar va boshqa katta
hissa qoʻshdilar.



https://uz.wikipedia.org/wiki/Madaniyat

Madaniyat inson faoliyati va shu faolliyatning ahamiyatini belgilovchi ramziy
qurilmalar va asarlar majmuidir. Madaniyat musiqa, adabiyot, badiiy tasvir,
meʼmorchilik, teatr, kinematografiya, turmush tarzi kabi faoliyatlarda namoyon
boʻlishi mumkin. Antropologiyada "madaniyat" atamasi ostida mahsulotlar va
ularni ishlab chiqarish, estetik maʼno berish, hamda shu jarayonlarga bogʻlangan
ijtimoiy munosabatlar tushuniladi. Bu maʼnoda madaniyat oʻz ichiga sanʼat, fan
va maʼnaviy tizimlarni oladi.

Madaniyat — jamiyat, inson ijodiy kuch va qobiliyatlari tarixiy taraqqiyotining
muayyan darajasi. Kishilar hayoti va faoliyatining turli koʻrinishlarida,
shuningdek, ular yaratadigan moddiy va maʼnaviy boyliklarda ifodalanadi. "M."
tushunchasi muayyan tarixiy davr (antik M.), konkret jamiyat, elat va millat
(oʻzbek M.i), shuningdek, inson faoliyati yoki turmushining oʻziga xos sohalari
(mas, mehnat M.i, badiiy M., turmush M.i)ni izoxlash uchun qoʻllaniladi. Tor
maʼnoda "M." atamasi kishilarning faqat maʼnaviy hayoti sohasiga nisbatan
ishlatiladi.



https://uz.wikipedia.org/wiki/Isroil

Isroil, rasman Isroil Davlati (ivr. יִשְׂרָאֵל‎ , arab. إسرائيل‎) — Yaqin Sharq
oʻlkasida, Osiyoning gʻarbiy qismida, Oʻrta dengizning janubisharqiy boʻyida
joylashgan davlat. Asosiy va rasmiy maydoni 20 770 km2. Aholisi soni 2016-yilgi
maʼlumotlarga koʻra 8 522 000 kishi. Poytaxti — Quddus shahri. Asosiy iqtisodiy,
siyosiy va madaniy markazi — Tel-Aviv shahri. Rasmiy tillari — ivrit va arabcha.
BMTning 1947-yildagi qaroriga zid ravishda Isroil hukumati 1950-yilda Quddus
shahrining gʻarbiy qismini davlat poytaxti deb eʼlon qildi. 1980-yilning
30-iyulida Quddus Isroil Davlatining "abadiy va boʻlinmas" poytaxti deb eʼlon
qilindi. Isoril maʼmuriy jihatdan 6 okrugga boʻlinadi.

I. davlati BMT Bosh Assam-bleyasining 1947 y. 29 noyabr qarori asosida tashkil
topgan (1948 y. 14 may). Qarorga koʻra, Buyuk Britaniya mandatidagi Falastin
mustaqil deb eʼlon qilindi; uning hududi arab va yahudiy mustaqil davlatlariga
boʻlindi, har ikki davlat demokratik konstitutsiyaga ega boʻlishi lozim edi.
Yahudiy davlatining hududi 14,1 ming km2, aholisi 498 ming yahudiy va 497 ming
arab (shundan 90 mingi badaviy) deb belgilandi. Quddus BMT boshqaruvidagi
mustaqil maʼmuriy birlik deb ajratildi. Arab-Isroil urushi (1948—49) davrida I.
Falastin arab davlati uchun1 Falastin qudu-di (Iordan daryo-sining Gʻarbiy so
hili va Gʻazza ajratilgan hududning 4/5 qismini, Quddusning gʻarbiy qismini
bosib oldi va Quddusni I. poytaxti deb eʼlon qildi. I. bosib olgan hududdan
taxminan 1 mln. arab quvgʻin qilindi.

BMT qaroriga koʻra ikkinchi jahon urushidan keyin tuzilgan Yaqin Sharqdagi
davlat. Poytaxti Quddus shahri. Aholisi asosan yahudiy millatiga mansub
insonlar. Aholisining beshdan bir qismini arablar tashkil etadi.



https://uz.wikipedia.org/wiki/Yunoniston

Yunoniston, Yunoniston Respublikasi (Helliniki Dimokratia) — Janubi-Sharqiy
Yevropada, Bolqon yarim orolning janubida va uning atrofidagi orollarda
(yiriklari — Krit, Evbeya, Rodos, Lesbos) joylashgan davlat. Maydoni 131,9 ming
km2. Aholisi 11,28 mln kishi (2012). Poytaxti — Afina shahri. Maʼmuriy jihatdan
52 nom (viloyat)ga, nomlar yeparxiyalarga boʻlinadi. 10 tarixiy-geografik
viloyatga boʻlish ham mavjud.

Yunoniston — parlamentam respublika. Davlat boshligʻi — prezident. Amaldagi
Konstitutsiya 1975-yillda qabul qilingan. Unga 1986-yil 7-martda kiritilgan
tuzatishlarga binoan prezident parlamentda ochiq ovoz berish yoʻli bilan 5 yil
muddatga saylanadi. U yana bir marta shu lavozimga qayta saylanishi mumkin .
Prezident 10 kundan ortiq chet elda boʻlganida, vafot etganida, isteʼfoga
chiqqanida yoki ishga layoqatsiz boʻlib qolganida uning vazifasini Deputatlar
palatasining raisi bajarib turadi. Qonun chiqaruvchi hokimiyatni Deputatlar
palatasi (bir palatali parlament) va respublika prezidenti amalga oshiradi.
Parlament umumiy toʻgʻri va yashirin ovoz berish asosida 4 yil muddatga
saylanadi. Ijroiya hokimiyatni prezident va bosh vazir boshchiligidagi hukumat
amalga oshiradi. Prezident bosh vazirni va uning tavsiyasiga koʻra hukumatning
boshqa aʼzolarini tayinlaydi. Bosh vazir lavozimiga parlamentda koʻpchilik
oʻringa ega boʻlgan partiyaning rahbari tayinlanadi.

Qazilma boyliklar, asosan, Yunoniston sharqidan topilgan: temir, marganes, xrom,
nikel, qoʻrgʻoshin, rux, boksit, marmar, qum qayroq, qoʻngʻir koʻmir va
boshqalar. Neft ham qazib olinadi.

Daryolari — Vardar, Maritsa, Strimon, Nestos (Mesta) va boshqalar. Togʻ
daryolari koʻp, ular yomgʻir va qordan suv oladi, yezda suvi kamayib qoladi.
Karst koʻllari va mineral buloqlar koʻp. Koʻllari — Prespa, Trixonis. Dengiz
sohillaridagi va past togʻlik joylardagi butazor va quruq oʻrmonlar tagida
jigarrang va qoʻngʻirjigarrang tuproqlar; balandroqda qoʻngʻir oʻrmon-togʻ
tuproqlari uchraydi. Koʻp joylarda tuproq qatlami suv va shamol eroziyasiga
uchraydi. Yunonistonning 44 % maydoni oʻrmon va 28 % butazorlar bilan band.

Dub, qora qayin, kashtan, shumtol, oq qaragʻay, zarang, yongʻoq va b. oʻsadi.
Togʻlarda boʻri, ayiq va yovvoyi oʻrmon mushugi yashaydi. Chiyaboʻri, ilon,
kaltakesak va toshbaqa koʻp. Milliy bogʻlari — Vikos-Aoos, Mikra-Presna, Eta va
boshqalar.

Aholisining 95 % yunonlar. Mamlakatning markaziy viloyatlarida albanlar va
aromunlar, sharqida turklar yashaydi. Yahudiy, loʻli va bolgarlar Yunonistonning
hamma joyida bor. Rasmiy til — yunon tili. Aholining aksariyati pravoslavlar;
5 % boshqa dinlarda. Aholining 59 % shaharlarda, 11 % shaharchalarda, 30 %
qishloq joylarda yashaydi. Uning oʻrtacha zichligi — 1 km2 ga 75 kishi toʻgʻri
keladi. 5 mln.ga yaqin yunon mamlakat tashqarisida, asosan AQShda (2 mln.
kishi), Kanada, Avstraliya, Olmoniyada istiqomat qiladi. Yirik shaharlari —
Afina, Saloniki, Patri.

Hozirgi Yunoniston hududida qadim zamonlarda antik sivilizatsiya mavjud boʻlgan.
Mil. 4-asrda Yunoniston Vizantiya tarkibiga kirgan. 14—15-asrlarda Usmonli turk
imperiyasi tomonidan istilo etilgan. Yunon xalqi xorijiy bosqinchilarga qarshi
bir necha bor qoʻzgʻolon koʻtardi (1571, 1611-yillarda). Buyuk fransuz
inqilobidan taʼsirlangan inqilobchi-demokrat Rigas Velestinlis Yunoniston va
boshqa Bolqon davlatlari uchun konstitutsiya yozdi. 1814-yil Odesada „Filiki
Eteriya“ („Axil jamiyat“) nomli maxfiy inqilobiy tashkilot tuzildi. Bu
tashkilotga 1820-yilda rus armiyasi generali, yunon aristokrat oilasidan chiqqan
A. Ipsilanti rahbar boʻldi. „Filiki Eteriya“ ozodlik harakati bayrogʻini
koʻtardi va 1821-yil 25-martda Yunoniston mustaqillikka erishdi. 1822-yil
yanvarda Epidvarda chaqirilgan Milliy majlis Yunonistonning birinchi
konstitutsiyasini qabul qildi va Yunonistonni mustaqil deb eʼlon qiddi. 1827-yil
aprelda yunon siyosiy arbobi I. Kapodistriya prezident qilib saylandi.
Rossiya-Turkiya urushi (1828—1829) dan soʻng 3 davlat (Angliya, Fransa, Rossiya)
London konferensiyasi qarorlariga muvofiq, 1830-yilning 3-fevraldan boshlab
Yunoniston mustaqilligi tan olindi. 1910-yilda Krit o. Yunoniston bilan qayta
qoʻshildi. 1910—1915 yillar mobaynida Liberallar partiyasi tashkilotchisi E.
Venizelos Yunoniston Bosh vaziri lavozimida ishladi. U bir qator islohotlar
oʻtkazdi. Yunoniston 1912-yilgi Bolqon ittifoqini tuzishda, Bolqon urushlari
(1912—1913)da qatnashdi.

Birinchi jahon urushining dastlabki yillarida Yunoniston betaraflik siyosatini
tutdi. 1915-yilning noyabr oyidan eʼtiboran ittifoqchi davlatlar Yunonistoni
iqtisodiy jihatdan yakkalab qoʻya boshladilar. Natijada u ham Antanta davlatlari
tomonida urushda qatnashdi. Urush Yunoniston iqtisodiyotiga katta zarar
yetkazdi. Turkiya bilan Yunoniston oʻrtasida tuzilgan Sevr sulh shartnomasi
(1920)ga muvofiq, Izmir, Sharqiy Frakiya hamda Imroz, Tenedos va boshqa orollar
Yunonistonga berilishi kerak edi. Pekin Turkiyaga qarshi Angliya va Fransiya
tomonidan uyushtirilgan harbiy fitna (1919—1922)da Yunonistonning magʻlubiyatga
uchrashi uni Sharqiy Frakiya, Izmir va boshqa hududlardan mahrum qildi. 1924-yil
25-martda Yunoniston respublika deb eʼlon qilindi. 1929—1933 yillardagi jahon
iqtisodiy inqirozi davrida mamlakatda ishchilar va dehqonlar harakati avj oldi.
Ikki yirik — Liberallar (Angliya tarafdorlari) bilan Xalq partiyasi (Fransiya
tarafdorlari) oʻrtasida kurash kuchaydi. 1934-yil Yunoniston Rumuniya, Turkiya
va Yugoslaviya bilan bitim tuzib, Bolkon Antantasi tarkibiga kirdi. Shu tariqa
Yunoniston Fransiya rahbarligidagi harbiy-siyosiy ittifoqqa aʼzo boʻldi.
1935-yil soxta referendum asosida mamlakatda monarxiya tiklandi. 1936-yil
4-avgustda general I. Metaksas harbiy hokimiyati oʻrnatildi.

Ikkinchi jahon urushining dastlabki paytida Yunoniston betaraflik yoʻlini
tutmoqchi boʻldi. Lekin 1940-yil 28-oktyabrda Italiya qoʻshinlari Yunonistonga
bostirib kirib, hududining bir qismini egallab oldi. Yunon xalqi noyabr oyiga
kelib, dushman askarlarini Yunonistondan haydab chiqardi. 1941-yil 6-aprelda
olmon askarlari Yunonistonga kirdi va 2-iyungacha mamlakatni batamom egallab
oldi. Hukmron partiya rahbarlari dushmanga qarshi kurashish oʻrniga,
murosasozlikka oʻtdi. 1941-yil 27-sentyabrda Milliy ozodlik fronti tashkil
qilinib, Yunoniston xalq, ozodlik armiyasi (ELAS) tuzildi (1941-yil dekabr).
1944-yil yozda Yunoniston hududining 2/3 qismi ozod qilindi.

1944-yil may oyida xorijda „Milliy birdamlik“ deb atalgan hukumat tuzilib, u
mamlakatdagi fashizmga qarshi harakatni bostirish maqsadida ingliz askarlarini
taqlif qildi. Hukumat 1944-yil 12-oktyabrda Afinaga ingliz qoʻshinlari
hamrohligida kelib, ELASni qurolsizlantirishga qarakat qildi. 5-dekabrda ingliz
askarlari ELASga qarshi harakatgaoʻtdi. 1945-yil 12-fevralda da hukumat va
Milliy ozodlik fronti Varkiz bitimini imzoladi. Bitimga muvofiq, harbiy holatni
bekor qilib, afv umumiy (amnistiya) eʼlon etish, barcha qurolli otryadlarni
tarqatish, davlat tuzumi haqida plebissit oʻtkazish va boshqa tadbirlarni
koʻrish vaʼda qilingan edi.

Milliy ozodlik fronti oʻz vaʼdasida turib, ELASni qurolsizlantirdi. Biroq
hukumat munofiqona yoʻl tutib, terror muhitida soxta saylov (1946-yil mart) va
plebissit (1946-yil sentyabr) oʻtkazdi hamda mamlakatda monarxiya tuzumini
tikladi. Hukumat mamlakatdagi demokratik kuchlarni yoʻqotish maqsadida fuqarolar
urushini boshlab yubordi. 1946-yil oktyabrda Yunoniston demokratik armiyasi
tuzilib, bu armiya milliy mustaqillik, demokratiya va ijtimoiy taraqqiyot uchun
uch yil mobaynida kurash olib bordi. 1949-yil oktyabrda demokratik armiya
qurolli qarshilik koʻrsatishni toʻxtatdi (ushbu armiya askarlaridan bir qismi
Oʻzbekistonda boshpana topdi, shu yerda yashab, tinch mehnatda qatnashdi. Oʻz
vatanida qulay siyosiy vaziyat vujudga kelgach, koʻchib ketdi). Taraqqiyparvar
arboblar taʼqibga uchradi. 1952-yil noyabrda marshal A. Papagos boshchiligidagi
Yunon yigʻini partiyasi hokimiyatni qoʻlga oldi. Shu partiya, soʻngra 1956-yilda
uning asosida tuzilgan Milliy radikal ittifoq (ERE) K. Karamanlis boshchiligida
mamlakatdagi demokratik kuchlarni bostirishni davom ettirdi. Bu esa xalk,
ommasining noroziligini kuchaytirdi. 1963-yil 22-mayda parlament soʻl deputati
G. Lambrakis oʻldirilganidan keyin Milliy radikal ittifoq (ERE) partiyasi
hukumati isteʼfo berishga majbur boʻldi.

1963-yil noyabr — 1964-yil fevral parlament saylovlari natijasida hokimiyat
Markaz ittifoqi partiyasiga oʻtdi. Hukumat rahbari G. Papandreu davlat
apparatini qayta tashkil etish bilan bogʻliq tadbirlar belgiladi, maktablarda
bepul oʻqitishni joriy qildi, dehqonlar toʻlaydigan soliqlarni birmuncha
yengillashtirdi, ayrim toifadagi xizmatchilar maoshini oshirdi, siyosiy
mahbuslarni ozod qildi va 1965-yil 15-iyulda qirolning siquvi natijasida
Papandreu hukumati isteʼfo berdi.

Markaz ittifoqi partiyasidan ajrab chiqqan oʻta oʻng qanot rahbari S.
Stefanopulos 1965-yil 17-sentyabrda yangi hukumat tuzishga muvaffaq boʻldi. U
davlat apparati, politsiya va armiyada demokratik ruhdagi kishilarni qirol va
oligarxiyaga sodiq shaxslar bilan almashtirdi. 1967-yil aprelda hokimiyatni P.
Kanellopulos rahbarligidagi ERE partiyasi egalladi. Udarhol parlamentni tarqatib
yubordi va 28-mayda yangi parlament saylovi oʻtkazmoqchi boʻldi. Biroq reaksion
harbiy unsurlar 21-apreldayoq harbiy toʻntarish uyushtirdi va mamlakatda harbiy
diktatura tartibini oʻrnatishga erishdi. Konstitutsiya bekor qilinib, demokratik
tashkilotlar tarqatib yuborildi, ilgʻor kishilar esa qamoqqa olindi. Harbiy
hokimiyatni K. Kollias boshqardi. 1967-yil 13-dekabrda Yunoniston qiroli
Konstantin Harbin hukumatni agʻdarishga harakat qilib koʻrdi. Lekin qirol
magʻlubiyatga uchrab, Rimga qochdi. Shu kuni xunta rahbari G. Papadopulos bosh
vazir, general-leytenant G. Zoitakis esa regent qilib tayinlandi. 1974-yil
iyulida harbiy diktaturaning ichki va tashqi siyosati butunlay barbod
boʻlganligi natijasida bosh vazir K. Karamanlis boshchiligidagi fuqaro xukumati
hokimiyat tepasiga chiqdi. Oʻsha yili oʻtkazilgan referendum monarxiya
tugatilganligini tasdiqladi va Yunonistoni respublika deb eʼlon qildi.
Yunoniston prezidenti — Konstantinos Stefanopulos (1995-yil martdan). Yunoniston
1945-yildan BMT aʼzosi. Oʻzbekiston Respublikasi bilan diplomatiya
munosabatlarini 1992-yil 16-martda oʻrnatgan. Milliy bayrami — 25 mart —
Mustaqillik kuni (1821).

Umumgresiya sotsialistik harakati (PASOK), 1974-yilda tuzilgan; Yunoniston soʻl
partiyasi, 1987-yilda tuzilgan; Soʻl va taraqqiyparvar kuchlar uyushmasi,
1989-yilda tuzilgan; Yunoniston kommunistik partiyasi, 1918-yilda asos solingan;
Yangi demokratiya partiyasi, 1974-yilda tuzilgan; „Siyosiy bahor“ partiyasi,
1993-yilda tashkil etilgan. Yunoniston umummehnat konfederatsiyasi, 1918-yilda
asos solingan, Xalqaro erkin kasaba uyushmalari konfederatsiyasiga kiradi.

Yiliga oʻrtacha 30,5 mlrd. kVtsoat elektr energiya hosil qilinadi. Elektr
stansiyalarning koʻpi yoqilgʻi bilan ishlaydi. Qora va rangli metallurgiya,
mashinasozlik, kimyo, neftni qayta ishlash, yogʻochsozlik, sement korxonalari
bor. Yengil va oziq-ovqat sanoati tarmoqlari ayniqsa rivojlangan. Ip va jun
gazlama, gilam toʻqiladi. Yogʻ (zaytun yogʻi ishlan chiqarish boʻyicha dunyoda
3-oʻrin), un-yorma, meva konservalari, tamaki, vinochilik korxonalari bor.
Oltingugurt kislotasi, sintetik materiallar, azotli va fosforli oʻgʻitlar,
portlovchi moddalar ishlab chiqarish kimyo sanoatining asosini tashkil etadi.
Asosan chetdan keltirilgan neftni qayta ishlab, turli mahsulotlar tayyorlanadi.
Qazib olingan boksit, ferronikel va sh.k.ning anchagina qismi qayta ishlanmagan
va konsentrat holida chet ellarga chiqariladi. Alyuminiy, poʻlat, choʻyan, baʼzi
turdagi rangli metallar eritib quyiladi. Kemasozlik, avtomobilsozlik,
traktorsozlik, binokorlik materiallari korxonalari mavjud. Kichikroq
koʻnchilik-poyabzal va yogʻochsozlik fabrikalari bor. Asosiy sanoat markazlari:
Afina, Saloniki.

Qishloq xoʻjaligining asosiy tarmogʻi — dehqonchilik boʻlib, qishloq xoʻjaligi
mahsuloti qiymatining 75 % ni beradi. Mayda dehqonchilik xonadonlari ham, yirik
xoʻjaliklar ham mavjud. Yerlarni ijaraga berish keng tarqalgan. Mamlakat
maydonining 30 % ga yaqini — ekinzor. Yunonistonda zaytun daraxtining 31 turi
usadi. Ular yiliga 2 marta gullab, hosil beradi. Aholi jon boshiga 10 tup zaytun
daraxti toʻgʻri keladi. Mamlakat ekinzorlarining 1,9 % bogʻdorchilik
xoʻjaliklari koʻlida. 6 mln. tup olma, 5 mln. tupdan koʻproq shaftoli, 19 mln.
tupga yaqin boshqa mevali daraxtlar bor. Salkam 20 mln. tup apelsin, limon,
mandarin, greypfrut, bergamot yozda va kuzda — 2 marta hosil beradi. Bugʻdoy
yetishtiriladi; qand lavlagi, arpa, makkajoʻxori, sabzavot, sholi va boshqalar
ham ekiladi. Chorvachilik zaif. Qoʻy, echki, qoramol, choʻchqa boqiladi. Dengiz
sohillarida baliq ovlanadi. Chet el sayyohligi anchagina daromad keltiradi (1
yilda 10 mln.ga yaqin kishi kelib ketadi).

Yunonistonda dengiz transporti asosiy oʻrinni oladi. Savdo flotining salmogi
jihatidan dunyoda oldingi oʻrinlardan birida turadi. Yunonistonning 2579
kemasidan 1000 ga yaqini boshqa mamlakatlar bayrogʻi bilan suzadi. Asosiy dengiz
portlari: Pirey, Saloniki, Elefsis. Temir yoʻllarning uzunligi — 2,6 ming,
avtomobil yoʻllarining uzunligi — 130 ming km. Afina va Salonikida xalqaro
aeroportlar bor.

Yunoniston chetga asosan zaytun yogʻi va mevasi, uzum, sitrus mevalar, tamaki va
maʼdan xom ashyosi chiqaradi. Chetdan mashina, asbob-uskuna, yoqilgʻi,
metalurgiya va kimyo sanoati uchun xom ashyo harid qiladi. Tashqi savdodagi
asosiy mijozlari: Almaniya, AQSh, Italiya, Fransa, Buyuk Britaniya va boshqalar.
Pul birligi — draxma.

Maorif tizimi 4 bosqichga boʻlinadi: 6 yillik umumiy, 3 yillik oʻrta va 3 yillik
oʻrta maxsus, shuningdek, oliy taʼlim. Umumiy va oʻrta taʼlim majburiydir.
Yunonistonda 17 universitet va bir qancha texnika institutlari bor. Yiriklari:
Afina, Saloniki universitetlari, Afina politexnika instituti. Ilmiy
muassasalari: Afina akademiyasi (1926-yil tashkil etilgan; unda bir qancha
institutlari va komitetlar mavjud), 20 ga yaqin i.t. instituti va bir qancha
ilmiy jamiyatlar, Afina shahridagi Milliy rasadxona (1842-yil tashkil etilgan)
va boshqalar. Yunonistondagi Milliy kutubxona (1828-yil tashkil etilgan), Afina
shahridagi Deputatlar palatasi kutubxonasi, universitetlar kutubxonalari yirik
kutubxonalardir.

Asosiy muzeylari: Milliy arxeologiya muzeyi (1874-yil tashkil etilgan). Akropol
(1878-yil ochilgan), Bizantiya muzeyi (1914), Milliy tarix muzeyi (1882), Sanʼat
asarlari milliy galereyasi (1900) — hammasi Afina shahrida joylashgan.

Yunonistonda bir qancha gazeta va jurnallar nashr etiladi. Yiriklari: „Avgi“
(„Tong“, kundalik gazetasi, 1952-yildan). „Akropolis“ („Akropol“, kundalik
gazetasi, 1881-yildan), „Atenz nyus“ („Afina yangiliklari“, ingliz tilida
chiqadigan kundalik gazetasi, 1952-yildan), „Katimerini“ („Kun yangiliklari“,
kundalik gazetasi, 1919-yildan), „Rizospastis“ („Qatʼiyat“, kundalik gazetasi,
1918-yildan), „Apogevmatini“ („Oqshom yangiliklari“, kundalik kechki gazetasi,
1952-yildan), „Vima“ („Minbar“, yakshanbaliq haftanoma, 1922-yildan),
„Ikonomikos taxidromos“ („Iqtisodiy xabarchi“, haftalik jurnali, 1926-yildan).
Afina axborot agentligi 1896-yilda tashkil etilgan. Radioeshittirishlar
1938-yildan, telekoʻrsatuvlar 1966-yildan olib boriladi.

Yangi yunon adabiyoti Vizantiya yemirilgandan keyin dastlabki asrlarda antik va
Vizantiya madaniyati anʼanalari, Uygʻonish davri gʻoyalari, xalq ogʻzaki
ijodiyoti zaminida yuzaga kelgan. 15—17-asrlar adabiyoti Kipr, Rodos, Dodekanes,
Krit va boshqa orollarda taraqqiy etdi. Turli janrlarda baquvvat asarlar („Qiz
va yigit lapari“, „Choʻpon“, „Erofili“, „Erotokritos“) yaratildi. Bularda asosan
ijtimoiy tengsizlik asoslari fosh etildi. 18—19-asrlarda yunon tilida bayon
tusidagi adabiyot rivojlandi: K. Dapontes, M. Ibannu, I. Pandzeles va Rigas
Velestinlis sheʼriyati muhim ahamiyat kasb etdi. A. Kalvos, A. Valaoritis kabi
adiblar xalqning inqilobiy jasoratini kuyladilar. A. Matesis „Bazilik“ dramasi
bilan milliy dramaturgiyaga asos soldi. Yunon milliy ozodlik qoʻzgʻoloni
(1821—1829) ning yirik arboblari Ya. Makriyannis va F. Kolokotronis memuar
(yodnoma) asarlar yaratdilar. D. Solomos, P. Sutsos, A. Rangavis kabi 1-Afina
maktabining vakillari ijodida adabiyot anʼanalari oʻz ifodasini topdi. 2-Afina
maktabining asoschisi K. Palamas asarlari („Qalbim nigohi“, 1892; „Loʻlining oʻn
ikki qoʻshigʻi“, 1907; „Hajviy etyudlar“, 1912)da milliy til va milliy mavzuga
asos solindi. 20-asr boshlarida ijod qila boshlagan D. Vutiras, P. Pikros, F.
Kornaros kabi adiblarning asarlarida oddiy kishilarning ayanchli hayoti
tasvirlangan. A. Sikelyanosning „Lirik hayot“ sheʼrlar toʻplami, „Iso Rimda“,
„Digenisning oʻlimi“ dramalari adabiyot rivojida yangi bosqich boʻldi. Qarshilik
koʻrsatish davrida taraqqiyparvar shoir va adiblardan A. Sikelyanos, F. Angules,
G. Kodzyulas va b. ijodida antifashizm gʻoyasi ilgari surildi. Urushdan keyingi
yillar yunon adabiyoti rivojida Jahon Tinchlik Kengashi adabiy mukofotining
laureati N. Kazandzakisning roli katta. U „Kapitan Mixalis. Ozodlik yoki oʻlim“
romani bilan shuhrat qozondi. 1967-yilgi davlat toʻntarishidan soʻng adabiyotda
umidsizlik, tushkunlik kayfiyatlari paydo boʻldi. A. Avgerisning „Kesishgan va
parallel yoʻllar“, P. Korovesisning „Sinov“ sheʼriy toʻplamlarida erk va
tinchlik gʻoyalari aks etdi. Qadimgi yunon dramaturgi Sofoklning „Shoh Edip“
asari Oʻzbekistan Milliy akademik drama teatrida zoʻr muvaffaqiyat bilan
koʻrsatildi. U teletasmaga yozib olinib zangori ekranda ham bir necha marta
namoyish etildi.

Usmonli turklar hukmronligi davri (15-asr oxiri — 19-asr boshlari)da xalq
meʼmorligi asosiy oʻrinni egalladi. Har bir vodiy va orolda uylar oddiy
materiallardan oʻziga xos uslubda barpo etildi. Shimolda koʻproq yogʻochdan,
orollarda toshdan foydalanildi. Tir orolidagi ravoqli va gumbazli, Andros,
Mikonos va boshqa orollardagi yassi tomli uylar hozirgacha saqlangan. Yirik
shaharlarda barpo etilgan turk mahallalari egri-bugri tor koʻchalardagi ikki
qavatli uylardan iborat edi. Ibodatxonalar xochsimon-gumbazli tuzilishda boʻlgan
(Afon va Metlor monastirlari). Mamlakat ozodlikka erishgach, 1830-yilda harobaga
aylana-yozgan Afina poytaxt sifatida qayta tiklandi. Afina shahrining bosh
qurilish loyihasi yaratilgach (1830), Yunoniston meʼmorligida yangi davr
boshlandi. Yunon meʼmorlari S. Kleantis va L. Kavtadzoglu klassik uslubga
asoslangan yangi xil turar joy binolarini yaratishdi. Jamoat binolari
klassitsizm anʼanalari asosida, ibodatxonalar Vizantiya meʼmorligi ruhida barpo
etildi. Serhasham jamoat binolarini koʻpgina xorijiy meʼmorlar (Afinadagi Milliy
kutubxona, 1832; universitet binosi, 1837; daniyalik meʼmor X. K. Xansen)
qurgan. 20-asr boshlarida mahalliy iqlim sharoitiga moslashgan old tomoni
bolxonali va lodjiyali koʻp xonali turar joylar (meʼmor K. Kitsikis), shahar
tashqarisida villalar (meʼmor D. Pikionis, D. Tripodakis) qurildi. 50—
60-yillarda temir-beton va oynadan hamda mahalliy materiallardan foydalanib,
xalq meʼmorligi asosida turli bino va mehmonxonalar (meʼmorlar P. Vasiliadis, P.
Milonas va boshqalar) solindi. Maʼmuriy binolar koʻproq xalqaro meʼmorlik
andazalari asosida (meʼmor K. Doksiadis), turar joylar (koʻp kvartirali arzon
uylar, meʼmor A. Konstantinidis va boshqa), sanoat binolari (Afinadagi „Fiks“
fabrikasi, meʼmor T. Zenetos) qad koʻtardi, muzey va qadimgi yodgorliklar
taʼmirlandi.

15-asr oxiri va 19-asr boshlarida Yunonistonda monastirlik (ibodatxonalarga
liniy mavzudagi rasmlar ishlash) sanʼati hukmronlik qilgan. Soʻnggi Vizantiya
anʼanalari saqlangan, xalq ijodiyoti rivojlangan (boʻrtma tasvir, kashtachilik
va boshqalar). 19-asrda sodda va aniq portretlar N. Kandunas, N. Kunelakis
asarlarida namoyon boʻlgan. 19-asr 2-yarmida rassomlar Myunxen akademizmi
usulini qoʻllab, xalq milliy mavzuiga murojaat qilishgan (N. Litras, N. Gizis).
Ya. Altamuras manzaralarida romantizm aks etgan. 1920-yildan rassomlar Yevropa
sanʼatining yangi oqimi taʼsiri singdirilgan milliy qiyofani yaratishga
intildilar (rassom K. Partenis, haykaltarosh Ya. Xalepas). 20-asr oʻrtalarida 19
va 20-asrlar realistik sanʼat anʼanalari qatorida (rassomlar A. Georgiadis, Ya.
Moralis, Ya. Saruhis) milliy oʻrta asr va xalq sanʼati shakllaridan
foydalanilgan (devoriy rassomlik F. Kondoglu, grafika S. Vasiliu). Ikkinchi
jahon urushi yillarida xalq ozodlik kurashi demokratik realistik sanʼatning
paydo boʻlishiga taʼsir etdi (V. Semersidis, D. Katsikoyanis, X. Kapralos, V.
Katraki va boshqalar). 20-asr oʻrtalarida tarkib topgan modern oqimlari (N.
Xajikiriakos-Gikas, A. Kondopulos va boshqalar) keyingi yillarda keng tarqaldi.

Yunoniston musiqasi — dunyodagi eng azaliy musiqiy madaniyatlardan biri. Oʻrta
asr Yunoniston professional musiqasi Vizantiya musiqa madaniyatining taraqqiyot
yoʻlidan bordi. 15-asr Turkiya istilosi davridan boshlab Yunoniston musiqasining
rivoji toʻxtab qoldi. Milliy musiqa anʼanalari faqat xalq ijodi hamda cherkov
musiqasida saqlanib qolgan. Xalq musiqasi turli shakl va janrlarga ega. Marosim,
tarixiy, maishiy, lirik qoʻshiqlar mavjud. Ayniqsa, 17—18-asrlarda ezuvchilarga
qarshi kurashgan kishi (kleft)lar haqidagi qoʻshiqlar mashxur boʻldi. Qoʻshiqlar
joʻrligida koʻproq davra oʻyinlar (sirtos, sirtaki va boshqalar) ham ijro
etiladi. Sozlar orasida lyutnya, lira, svirel (choʻpon nay), volinka va
boshqalar uchraydi. Buzuki, mandolina, skripka, 1830-yillardan boshlab klarnet,
gitaralar mashhur. Kerkira Filarmoniya jamiyatining (1840) asoschisi N.
Mandzaros yunon milliy madhiyasini yaratgan. Kompozitor S. Samarasning Olimpiya
oʻyinlari madhiyasi dastlab Afinada ijro etilgan (1896). Yunoniston milliy
musika maktabi asoschilaridan biri M. Kalomiris Afinada Yunoniston milliy
konservatoriyasini tashkil etdi; milliy opera va simfonik asarlari mashhur.
1940—1950-yillarda M. Xadzidakis va M. Teodorakis kabi koʻpgina
qoʻshiqchi-kompozitorlar shuhrat qozondi. Yunonistonda milliy opera teatri
(1919, Afina), 5 simfonik orkestr bor. Yagona davlat konservatoriyasi Salonikida
(1914-yil tashkil etilgan); xususiy jamiyatlar qaramogʻidagi Afina (1871), Pirey
(1904), yunon (1919) va Milliy konservatoriyalar (Afina, 1926) ham mavjud. Yil
sayin ommaviy qoʻshiqlar festivali oʻtkaziladi.

Vizantiya imperiyasi davrida antik teatr sanʼati anʼanasi toʻxtab qoldi.
Zamonaviy teatr sanʼatining tashkil topishi yunon xalqining milliy ozodlik
harakati, jumladan, yashirin vatanparvar jamiyat „Filiki Eteriya“ faoliyati
taʼsirida Odesa (1817) va Buharest (1821) da dastlabki havaskor teatr truppalari
tuzildi. Davlat mustaqilligi eʼlon qilingach, milliy teatr shakllana boshladi.
G. Mandzuranis va G. Kalognomos boshchiligida Siroye orolida teatr tashkil
qilindi. J. B. Molyer, K. Goldoni, I. Shiller, V. Gyugo, V. Shekspirlarning
asarlari teatr repertuarini boyitdi. Afinada birinchi spektakl 1836-yil
koʻrsatildi, lekin professional truppalar 60-yillardan paydo boʻldi. 1901-yili
Afinada Davlat „Qirol teatri“ tashkil qilindi. Bu yerda ishlagan rej. T. Ikonomu
akterlik sanʼati rivojiga katta hissa qoʻshdi. 1910—20 yillarda Yunoniston teatr
sanʼati sezilarli darajada inqirozga yuz tutdi. Rej. F. Politis teatrning
inqiroz holatini yengib oʻtishga intildi va 1925-yil Sofoklning „Shoh Edip“, N.
V. Gogolning „Revizor“, F. M. Dostoyevskiyning „Akauka Karamazovlar“ini
sahnalashtirdi. Dramaturg va teatr arbobi V. Rotas 1930-yilda „Xalq teatri“ni
tashkil qildi (u 1934-yilga kadar faoliyat koʻrsatdi). 1945-yil „Birlashgan
artistlar“ teatri tashkil qilinib, bunda koʻproq yunon dramaturglarining
pyesalari qoʻyildi. 1955-yil „Yunon xalq teatri“ yuzaga keldi (rahbari M.
Katrakis). 1957-yil rej. D. Rondiris va aktrisa A. Papatanasiu asos solgan Pirey
teatrining sahna asarlari Yunoniston teatrida katta burilish yasadi. 80-yillarga
kelib, Yunoniston teatrlari repertuari birmuncha kengaydi. Molyer, I. S.
Turgenev, A. P. Chexov, G. Ibsen, F. M. Dostoyevski asarlari Yunoniston teatri
sahnasidan keng oʻrin oldi. Keyingi yillarda qoʻyilayotgan spektakllarda koʻproq
maishiy va ijtimoiy mavzular oʻz aksini topdi, musiqali komediyalar ham
sahnalashtirildi, eng aktual siyosiy voqealar yoritildi.

Yunonistonda 1906-yil birinchi hujjatli film suratga olindi. 1911 — 1912
yillarda bir necha kinokomediyalar yaratildi. 1914-yil asos solingan
„Afina-film“ firmasi toʻla metrajli kinofilmlar muntazam ishlab chiqarishni
yoʻlga qoʻydi. 1914—1918 yillarda koʻproq harbiy kinoxronikalar ishlandi.
1927—1931 yillarda tarixiy va zamonaviy badiiy asarlarni ekranlashtiruvchi yirik
kinofirma — „Dagfilm“ faoliyat koʻrsatdi. „Sevgi va toʻlqinlar“ (1927, rej. D.
Gaziadis), „Dafnis va Xloya“ (1931, rej. O. Laskos) va boshqalar shu firma
mahsulotidir. 1932-yil birinchi ovozli film ekranlashtirildi („Notoʻgʻri yoʻl“,
rej. D. Gaziadis). Metaksas diktaturasi va fashistlar bosib olgan davrda „Qalb
sadosi“ (1943, rej. L. Ioanopulos), „Qarsaqlar“ (1944, rej. G. Dzavelas) kabi
milliy filmlar namoyish qilindi. Yunoniston ozodlikka erishgandan soʻng,
dastlabki paytlarda yiliga 8—10 film yaratilgan boʻlsa, 50—60-yillarga kelib 46
taga yetdi. „Qonli Rojdestvo“ (rej. G. Zervos), „Sehrli shahar“ (rej. N.
Kunduros), „Elektra“ (rej. M. Kakoyanis), „Paroxodga“ (rej. D. Damianos) kabi
filmlar oʻzining mazmundorligi va ommaviyligi bilan ajralib turadi. A. Stavros,
D. Konstandis, I. Dimopulos, I. Papas, P. Zervos, G. Kalogeratos, G. Arvinitis,
A. Fonsu, O. Karlatos, T. Vengos, I. Liniku, N. Kurkulos, M. Merkuri, A.
Vuyuklaki, D. Papamixail va boshqa Yunonistoning yirik kinematografchilaridir.
N. Kunduros va T. Kanellopuloslar esa hujjatli va ilmiy-ommabop filmlar i.ch.da
shuhrat qozondilar. Yunonistonda yiliga 100—120 film ekranlashtiriladi .



https://uz.wikipedia.org/wiki/Komputer

Kompyuter (ing . computer — hisoblayman), EHM (Elektron Hisoblash Mashinasi) —
oldindan berilgan dastur (programma) boʻyicha ishlaydigan avtomatik qurilma.
Elektron hisoblash mashinasi (EHM) bilan bir xildagi atama. Birok, K. hisoblash
ishlarini bajarishdan tashqari uning funksiyasi ancha keng . EHMlarning
rivojlanishida K. ning bir necha avlodlarini koʻrsatish mumkin. Bu avlodlar
element turlari, konstruktiv-texnologik xususiyatlari, mantiqiy tuzilishi,
dastur taʼminoti, texnik tafsilotlari, texnikadan foydalanishning qulaylik
darajasi bilan bir-biridan farq qiladi. K.ning dastlabki avlodida (Ural-1,
Minsk-2, BSEM-2) asosiy element elektron lampa boʻlgani uchun u juda katta joyni
egallagan edi. Soʻngra bu lampa oʻrnida tranzistorlar ishlatilgan K. (Razdan-2,
M-220, Minsk-22 va boshqalar), integral mikrosxemalar ishlatilgan K. (IBM-360,
1BM-370, (AQSH), YESEVM (Rossiya) va boshqa, integratsiya darajasi katta boʻlgan
integral sxemalar urnatilgan shaxsiy K.lar paydo boʻldi. Shaxsiy K. (mikro va
-mikro EHM) tushunchasi 20-asr 70-yillar oxiridan boshlab keng tarqala boshladi.
Shaxsiy K.ning keyingi avlodlarida mikroelektron va biosxemalardan foydalanildi;
ularning hajmi kitob kattaligidek hajmgacha kichraydi, massasi esa 3,5 kg gacha
kamaydi. 1981 yil IBM (Ay-Bi-Em) firmasi shaxsiy K.ning yanada takomillashgan
modellarini ishlab chiqara boshladi. Keyinchalik boshqa firmalar IBM bilan PC
biriktirilgan K.ni, Apple firmasi esa Macintosh ("Makintosh") yoki oddiygina
"maki" deb ataladigan K. ni yaratishdi. 21-asr boshlarida dunyoda oʻnlab mln.
shaxsiy K.lar, 1 mln.ga yaqin EHM (shu jumladan, bir necha oʻn superEHM)
boʻlgan. K.lar masalalarni yechishda foydalaniladigan komponentlar (tarkibiy
qismlar) tarkibi va tavsifi jihatdan bir-biridan farq qiladi. Murakkab
masalalarni yechishda kuchli qurilmalar oʻrnatilgan K.dan, xujjatlarni bosishda
harf bosish qurilmasi boʻlgan K.dan foydalaniladi. Istalgan K. tizimlar bloki,
monitor va klaviaturadan iborat boʻladi. Kerak boʻlganda bulardan tashqari
boshqa qurilmalar ham ulanadi. Tizimlar bloki da K.ning ishlashi uchun zarur
muhim qismlar (diskni yuritkich, vinchester — qattiq disk, mantiqiy amallarni
bajaruvchi mikrosxemalar) boʻlib, unga qolgan qurilmalar ulanadi. Monitor
{displey) matn va turli tasvir kurinishidagi axborotlarni ekranda aks ettiradi.
Klaviatura K.ga buyruq va turli axborotlarni kiritadi. Koʻpincha, K. tarkibiga
"sichqon" manipulyatori va printer kiritiladi. "Sichqon" ikki yoki uchta
knopkasi (tugmasi) boʻlgan qurilma boʻlib, uning yordamida K. ishini
osonlashtiradi. Printer esa axborotlarni qogʻozga tushirish uchun xizmat qiladi.
Zamonaviy K.lar, asosan, toʻrt qurilma: boshqarish, protsessor, xotira va
kiritish-chiqarish qurilmalaridan iborat. Boshqarish qurilmasi K.ning barcha
qurilmalari ishini muvofiklashtiradi va boshqaradi. Protsessor K.ning asosiy
qurilmasi boʻlib, axborotlarga ishlov beradi, yaʼni hisoblash amallari,
solishtirish va uzatish kabi arifmetikmantiqiy amallarni bajaradi. Bu qurilma
bajaradigan amallar dasturlar orqali belgilanadi. Xotira qurilmasi axborotlarga
ishlov berish vaqtida uni saqlash uchun xizmat qiladi. Foydalanayotgan dasturlar
ichki xotirada, uzoq, muddat saqlanadigan axborotlar tashqi xotira
(disketalar)da saqlanadi. Ichki va tashqi xotiralarda axborot almashinuvi
kiritish - ch iqarish qurilmalari yordamida amalga oshiriladi.

K. oʻyinlari ham keng tarqalgan. Ularning mingdan ortiq xili mavjud; ular
yordamida koʻp narsalarni amaliy bilib olish va amaliy tajribalarni orttirish
mumkin (q. Kompyuter oʻyinlari). K.ning universalligi axborotni aniq maqsad
yoʻlida qayta ishlay olishiga, inson faoliyatining turli sohalarida ishlab
chiqarishni tubdan oʻzgartirishga, kishilarning ishini osonlashtirishga imkon
beradi. Ob-havoni oldindan aytib berishda meteostansiyalar va sunʼiy
yoʻldoshlardan keladigan axborotlarni yigʻib va tahlil qilib, juda katta
hisoblash ishlarini bajaradi va inson uchun qulay boʻlgan shaklda ifodalaydi (q.
Intranet, Internet, Kompyuter tarmogʻi).



https://uz.wikipedia.org/wiki/Geografik_koordinatalar

Geografik koordinatalar -yer sathidagi nuqtaning vaziyatini ekvator tekisligi va
boshlangich meridian tekisligiga nisbatan oʻlchangan kenglik vauzunlik deb
ataluvchi burchak qiymatlari. Astronomik va geodezik G. k. boʻladi.
Referens-ellipsoid sirtida geodezik oʻlchashlar natijasida olingan va
hisoblangan kenglik va uzunlik geodezik koordinatalar deyiladi. Ular, odatda, V
va J harflari b-n belgilanadi. Astronomik koordinatalar oʻsha nuqtalarning
referens-ellipsoid sirtida osmon yoritqichlarini kuzatish orqali aniqlangan
koordinatalarga aytiladi. Bu koordinatalar <r va u b-n belgilanadi. Geodezik
koordinatalar berilgan nuqtadan referens-ellipsoid ustiga tushirilgan normal
chizigʻiga bogʻliq, G. k. esa oʻsha nuqtadan tushirilgan shovun chizigʻiga
nisbatan olinadi.

Kengliklar meridian boʻylab ekvatorning har ikki tomoniga qarab 0° dan 90° gacha
hisoblanadi va ekvatordan shim.dagi kengliklar shim., jan.dagilari — jan.
kengliklar deb ataladi. Mas, Toshkent sh. 4GZS sh. k.da joylashgan. Uzunliklar
boshlangʻich meridian 0° dan 360° gacha yoki sharqqa (sharqiy uzunlik), yoxud
gʻarbga (gʻarbiy uzunlik) hisoblanadi. Mas, Samarkand sh. 67° shq. u.da
joylashgan. Shuningdek, boshlangʻich meridian 0° dan 180° gacha sharqqa va
gʻarbga hisoblashda ham qoʻllaniladi. Ular parallellar boʻylab hisoblanadi.
Xalqaro kelishuvga muvofiq, London chekkasidagi eski Grinvich astronomik
rasadxonasidan oʻtuvchi meridian "boshlangʻich meridian", "nolinchi meridian"
deb qabul qilingan. Qadimda uzunliklarni oʻlchashda turli joylardan oʻtgan
meridianlar — Ferro olari (Kanar olarida), Parij, Berlin, Rim, Nankin
rasadxonalari, Rossiya uchun 19-a.gacha Pulkovo rasadxonasidan oʻtgan meridian
bosh meridian qilib olingan. Sharkda Oʻrta asrlarda harita tuzishda Xoʻjand
sh.dan oʻtgan meridianni bosh meridian deb qabul qilinganligi toʻgʻrisida
maʼlumotlar bor.

Koordinatalar (geografik koordinatalar), nuqtaning tekislik yoki fazodagi
vaziyatini belgilaidigan miqdorlardir.



https://uz.wikipedia.org/wiki/Zilzila

Zilzila Yer qobigʻida seysmik toʻlqinlar keltirib chiqaruvchi energiya
ajralishidir. Zilzilalarni oʻrganish bilan seysmologiya shugʻullanadi. Zilzila
keskinligi magnitudalarda oʻlchanadi.

Zilzila, yer qimirlash — yer poʻstida yoki mantiyaning yuqori qismida toʻsatdan
siljish, sinish yoki oʻpirilish roʻy berishi oqibatida vujudga keladigan va
toʻlqinsimon tebranishlar tarzida uzoklarga tarqaladigan yer osti silkinishlari
va tebranishlari. Sabablariga koʻra, tektonik, vulqoniy va oʻpirilish Z.lariga
boʻlinadi. Yer poʻstining qar xil chuqurligida tabiiy kuchlar taʼsirida sodir
boʻladigan silkinishlar tektonik Z.lar deyiladi. Ular yer qaʼridagi harakat va
jarayonlarning mahsuli boʻlib, bu jarayonlarning kinetik quvvat tarzida birdan
(1 min.da) sarflanishi oqibatidir. Vulqoniy va oʻpirilish Z.lari tabiatda juda
kam sodir boʻladi; ular kuchi jixatidan tektonik Z.larning eng kuchsizi b-n
tenglashadi. Yer sharida sodir boʻladigan Z.lar soni yil davomida bir necha yuz
mingga yetishi mumkin. Shulardan aksariyat koʻpchilik kismi seysmograflargina
sezadigan kuchsiz Z.lar boʻlib, odamlar sezadiganlari bir necha mingga yetadi.
Xalq xoʻjaligiga zarar yetkazadigan Z.lar esa bir necha oʻndan bir necha
yuztagacha boʻlishi mumkin. Bir yil davomida sodir boʻlgan hamma Z.lar
natijasida taxminan 0,510" J kinetik quvvat ajralib chiqadi. Bu quvvat miqdori
juda katta boʻlishiga qaramay, Yer qaʼrida sodir boʻladigan jarayonlardan
ajralib chiqadigan umumiy quvvatning 0,5% inigina tashkil etadi.



https://uz.wikipedia.org/wiki/Usmonlilar_imperiyasi

Usmonli turk imperiyasi, Usmonlilar davlati (Yevropada Ottoman imperiyasi deb
atalgan) — Kichik Osiyo, Sharqiy Yevropa, Yaqin Sharq va Shimoliy Afrika, qisman
Kavkaz va Qrimda usmonlilar sulolasi boshqargan davlat (1299— 1922). Usmonli
turklar imperiyasiga Usmon I asos solgan.

Bu davlat dastlab Kichik Osiyoning Shimoliygʻarbiy qismi Eski shahar va
Anatoliya hududida saljuqiylarning Koʻniya sultonligiga tobe kichik bir beklik
(beylik) shaklida tashkil topgan. Bu beklikning ilk hukmdori Ertoʻgʻrul boʻlsa
ham, uning oʻgʻli — Usmonbey davrida beklik mustaqil davlatga aylanganligi uchun
uning nomi bilan Usmonli bekligi deb atalgan. Keyinchalik bu davlat Usmonli
turklar imperiyasi nomini olib, oʻrta asrlarda jahonning eng qudratli
davlatlaridan biriga aylandi. Usmon I va uning oʻgʻli Urxon bek (bey) unvonini
qabul qilgan boʻlsa, Urxonning oʻgʻli Murod I davridan boshlab hukmdorlar sulton
deb atalgan.

Usmon Gʻoziy davridayoq qoʻshni Vizantiya imperiyasiga qarshi bir qancha harbiy
yurishlar qilinib, Qoracha Hisor va Yor Hisor qalʼalari, Bursaning atroflari
egallangan.

Uning oʻgʻli Urxon Gʻoziy Vizantiyaning Bursa, Nikeya, Nikomediya shaharlarini
istilo qilib, XIV asrning oʻrtalaridayoq Qora dengiz va Marmar dengizi
sohillariga chiqqan. Bu davrda usmonli turklar (ular oʻgʻuz turklarining qay
urugʻiga mansub boʻlgan) Dardanell boʻgʻozidan oʻtib, Yevropa hududiga
kirishgan. 1356-yilda Bolqonni zabt etish tugallanib, Yevropa hududida yangi Rum
eli (Rumeliya) viloyati taʼsis etilgan. Aynan shu paytdan Usmonlilar davlatini
saltanatga aylanish jarayoni boshlangan. 1360-yil yanicharlar (turkcha: yangi
cherik) — maxsus piyoda qoʻshin tashkil qilingan.

Davlatning dastlabki poytaxti Melangiya, 1326— 1362-yillarda Bursa boʻlgan.
Sulton Murod I, 1362-yilda poytaxtni Bursadan Edirna (Adrianopol)ga koʻchirgan.
Uning hukmronlik davrida Yevropada yangi hududlar zabt etilgan. Kosovo maydonida
boʻlgan jang (1389)da serblar maglubiyatga uchragach, Serbiya Usmonli turklar
imperiyasiga qoʻshib olindi. Sulton Boyazid I Yildirim Bolgariyaning poytaxti
Tirnovo (1393)ni egallab, Nikopol ostonalarida salibchi ritsarlarning birlashgan
60.000 kishilik qoʻshinini maglubiyatga uchratdi (1396) va Vizantiyaning
poytaxti Konstantinopolni qamal qilishga kirishdi. U Bolgariya, Valaxiya,
Makedoniya, Fessaliyani oʻz davlati tarkibiga kiritdi. Biroq, 1402-yilda boʻlgan
Anqara jangi Amir Temur qoʻshinidan Usmonli turklar imperiyasi ning maglubiyatga
uchrashi Vizantiya imperiyasini mukarrar halokatdan saqlab qoldi. Sulton Mahmud
I va Murod II hukmronliklari davrida qoʻldan ketgan hududlar qaytarib olingan.
Adolatli va insofli hukmdor sifatida nom chiqargan Murod II Gʻoziy 1422-yil
Konstantinopolga hujum qiladi. Varna yaqini (1444-yil 10-noyabr) va Kosovo
maydoni (1448-yil 17— 19 dekabr)da chex-mojarlar qoʻshinini magʻlubiyatga
uchratib, 1449—50-yillarda Albaniya ustiga 2 marta yurish qilgan.

Murod II ning oʻgʻli Mahmud II Fotih turk qoʻshinlariga shaxsan oʻzi
qoʻmondonlik qilib, jahongirlik siyosatini olib borgan. U Sharqiy Rim imperiyasi
— Vizantiyaning poytaxti Konstantinopolni 40 kunlik qamaldan soʻng egallab
(1453-yil 29-may), Vizantiya imperiyasini tugatgan. Konstantinopol turkcha
Istanbul nomi bilan atalib, poytaxt bu yerga kuchirilgan. Bu gʻalabadan sung
Mahmud II Fotih Bolqon va Markaziy Yevropa mamlakatlarini zabt etishga
kirishgan. Serbiya (1459), Moraviya (1460), Bosniya (1463), Valaxiya (1476),
Albaniya (1479) Trapezund — Trabzon (1461) egallangan. Qrim xonligi tobe
davlatga aylantirilgan (1475). Oq qoʻyunli davlati hukmdori Uzun Hasanga qarshi
harbiy harakatlar kuchaytirilgan. Yevropaning Italiya, Olmoniya, Avstriya kabi
davlatlari hududlarini egallash rejasi tuzilib, amaliy harakatga oʻtilgan. Bu
davrda harbiy va maʼmuriy boshqaruv sohasida katta islohotlar oʻtkazilib, ulkan
saltanatni mustahkamlash choralari koʻrilgan. Ayniqsa, adabiyot, sanʼat va
meʼmorchilik gullab-yashnagan.

Sulton Boyazid II, Salim I va Sulaymon I hukmronlik qilgan davrlarda saltanat
haddan tashqari kuchaygan. Xususan, Salim I Yovuz Eron safaviylari shohi Ismoil
I qoʻshinini yanchib tashlaydi (1514-yil 23-avgust). Iroq, Shom (Suriya),
Falastin, Misrni egallab, Qohiraga kiradi (1517). Bu paytda Misrdan tashqari
Shimoliy Afrikaning Jazoir hududi, shuningdek, Bolqon, Arabiston,
Janubiy-Sharqiy Anadolu ham Usmonli turklar imperiyasi tarkibiga kirgan. Halabda
boʻlgan juma namozi (1516-yil 28-avgust)da sulton Salim I ga "ikki muqaddas
shahar xizmatchisi" faxriy unvoni berilib, xalifa sifatida uning nomi xutbaga
qoʻshib oʻqilgan (Usmonli sultonlar shu kundan eʼtiboran to 1924-yilgacha ayni
paytda islom olamining xalifasi ham hisoblangan). Sulton Sulaymon I ham
jahongirlik siyosatini davom ettirgan. Mojariston bosib olingach, turklar Venani
1 marta qamal qilishgan (1529). Polsha va Ukrainaga qoʻshin joʻnatilib, Egey
dengizidagi Rodos va boshqalar orollar ishgʻol qilingan. Sulaymon I Qonuniy
"Muqaddas Rim imperiyasi"ga qarshi kurashish uchun Fransiya qiroli Fransisk I
bilan birinchi fransuz-turk siyosiy shartnomasi va savdo bitimini imzolagan
(1535). 1556-yilga kelib Usmonli turklar imperiyasiga Kichik Osiyo hududi,
Gʻarbiy Gurjiston, Gʻarbiy Armaniston, Livan, Suriya, Iroq (Bagʻdod bilan
birga), Falastin, Hijoz, Yaman, Misr, Tripoli, Jazoir, Yunoniston, Bulgʻoriston,
Mojariston, Serbiya, Bosniya, Valaxiya, Transilvaniya, Moldaviya, Qrim kirgan.
Bu paytda u jahondagi eng qudratli saltanatlardan biri hisoblangan. Saltanatning
ulkan hududi 3 qitʼa: Yevropa, Osiyo, Afrikaning katta kismini egallagan boʻlib,
uning maydoni 8 mln. km²ga yetgan. 16 asrda turklarning kuchli dengiz floti
butun Oʻrta dengiz havzasini nazorat qilib turgan.

Sulton Murod III xukmronligi davrida Kipr oroli boʻysundirilgan. Bu paytda
Gibraltar boʻgozidan Fors qoʻltigʻigacha, Dunaydan Nil sohillarigacha boʻlgan
hudud sultonlikka qaragan.

Biroq XVII asr oxiridan boshlab sultonlikning harbiy, siyosiy va iqtisodiy
qudrati astasekin zaiflasha boshlagan. Yevropa mamlakatlari oʻzaro ittifoq
tuzib, Usmonli turklar imperiyasiga qarshi kurashga chogʻlanganlar. Vena
atrofida boʻlgan 2 jangda turk qoʻshini Avstriya, Olmoniya, Polshaning
birlashgan armiyasidan yengilgan (1683-yil). Muntazam davom etib turgan Rossiya
-[[Turkiya urushlari (1676-1681, 1684-1699, 1710-1711, 1768-1774, 1787-1791,
1807-1812, 1828-1829, 1853-1856, 1877-1878, 1914-1916 va boshqalar) oqibatida
Usmonli turklar imperiyasi asta-sekin zaiflashib borgan. Hatto bu paytda
vahhobiylarning taʼsiri kuchayib, ular inglizlarning yordamida Fors
qoʻltigʻidagi El-Xasa (1792), Karbalo (1801), Makka va Madina (1803—1806)ni
egallab, turklarga qarshi qirgʻin uyushtirgan.

Salim III va Mahmud II hukmronliklari davrida saltanatni parchalanib ketishdan
saqlab qolish uchun islohotlar oʻtkazilgan. Sulton Abdulmajid yana islohotlar
(Tanzimat) oʻtkazish (1839) orqali, bir tomondan, sultonlik inqirozini
toʻxtatishga, ikkinchi tomondan, yangi turk ziyolilarini (ular oʻzlarini yangi
usmonlilar deyishgan) shakllantirishga muvaffaq boʻldi. Bu paytda boʻlgan Qrim
urushida [[Turkiya oʻzining eski raqibi Rossiya imperiyasi ustidan gʻolib chiqdi
hamda Qora dengiz va Dunay daryosidagi mavqeini qayta tikladi. Tanzimat va
1876-yilda qabul qilingan dastlabki konstitutsiya sulton Abdulhamid II tomonidan
bekor qilingach (1878), mamlakatda istibdod davri boshlangan. Bu davrda
sultonlik Yevropa davlatlariga iqtisodiy jihatdan qaram boʻla boshlagan. 19 asr
oxiri — 20 asr boshlarida "Ittihod va taraqqiy" partiyasi aʼzolari mamlakatda
konstitutsion monarxiya oʻrnatish uchun qatʼiy harakat qilishgan ([[Turkiya).

1922-yil 1-noyabrda [[Turkiya Buyuk Millat Majlisi sultonlikni tugatish
toʻgʻrisida qaror qabul qildi. Mustafo Kamol (Otaturk) bosqinchilarga qarshi
koʻtarilgan milliy ozodlik harakatiga rahbarlik qilib, sultonlikning asosan
turklar yashaydigan hududi — Kichik Osiyo va qisman Yevropada 1923-yil
29-oktyabrda [[Turkiya jumhuriyatiga asos soldi.

Asrlar davomida ikki xalq vakillari, avvalo, ulamolar, olimlar, shoirlar,
sanʼatkorlar madrasalarda birgalikda tahsil olishlari, ziyoratlari, savdo-sotiq
munosabatlari va oʻzaro tashriflar jarayonida doʻstona aloqalar oʻrnatganlar.
Ikki oʻrtadagi munosabatlarda davlat rahbarlari tomonidan olib borilgan elchilik
aloqalari muhim oʻrin tutadi. Safaviylar davlatiga qarshi birgalikda kurashish
uchun sulton Salim I elchi Muhammadbek orqali Shayboniylar hukmdori
Koʻchkunchixon oʻzaro maktub joʻnatgan (1514). Xususan, sulton Sulaymon I
Qonuniy va Buxoro xoni Ubaydullaxon Eronga qarshi birgalikda kurashish uchun
harakat qilishgan. Shayboniylarning Samarqanddagi hukmdori Abdulatifxonga
Sulaymon I katta miqdorda qurol-yarogʻ joʻnatgan (1551). Buxoro xoni
Subhonqulixon sulton Sulaymon II huzuriga elchilar yuborib (1690) doʻstona
munosabatlarni rivojlantirgan. Buxoro amiri Doniyolbiy 1779-yilda Ernazar Masʼud
oʻgʻlini dastlab Rossiya imperiyasi, soʻngra Usmonlilar sultonligiga elchi qilib
tayinlab, oʻzaro aloqani mustahkamlamoqchi boʻlgan. Doniyolbiy
1783—1784-yillarda 2 marta sulton Abdulhamid I huzuriga Muhammad Sharifni elchi
qilib joʻnatgan. Turk sultoni elchisi Mahmud Sayd ogʻa Buxoro amiri Shohmurod
huzurida boʻladi. (1786) Sulton Salim III ham 1789-yilda oʻz elchilarini
yuborgan. Buxoro amiri Haydar devonbegi Eshmuhammad va Mirzo Muhammad Yusuf
qoʻrchiboshini maktub bilan Istanbulga yuborib, sulton Mahmud II dan shariatga
doir kitoblarni soʻratadi (1815). Mahmud II oʻz elchisi Hasan Chalabiydan
Buxoroga 32 jildli kitob yuborgan. Xiva xoni Olloqulixon xonlikka karshi
Perovskiy ekspeditsiyaitan soʻng Istanbul va Angliyaga elchilar yuborib, harbiy
yordam soʻraydi. Biroq, Xiva xoniga masofa olisligi uchun harbiy yordam
joʻnatilmay, toʻp yasovchi turk ustalari yuboriladi. Qoʻqon xoni Sulton Sayidxon
(1865) va Buxoro amiri Muzaffar muftiy Xoja Muhammad Porsoni (1866) elchi qilib
Istanbulga joʻnatishgan va sultonlikdan harbiy yordam soʻragan.

Shuningdek, mazkur davlatlar oʻrtasida madaniy aloqalar keng yoʻlga qoʻyilgan.
Asli bursalik Qozizoda Rumiy Mirzo Ulugʻbekning rasadxonasida mudirlik qilgan,
Samarqanddagi Ulugʻbek madrasasida bosh mudarris boʻlgan. Ulugʻbek oʻlimidan
soʻng uning shogirdi Ali Qushchi Istanbulda sulton Mahmud II saroyida xizmat
qilgan va avliyo Sofiya madrasasining bosh mudarrisi boʻlgan. Jaloliddin
Rumiyning butun ongli faoliyati Koʻniya (Kichik Osiyo)da kechgan. Tasavvufning
naqshbandiya va yassaviya tariqatlari Usmonli turklar imperiyasi hududida ham
keng tarqalib, bu yerda Bahouddin Naqshband va Ahmad Yassaviyning Yunus, Xoja
Bektosh Vali, Kiyikli bobo singari izdoshlari yetishib chiqqan. Tilshunos olim,
shoir va elchi Sulaymon Buxoriy 19 asr oʻrtalarida Istanbulda yashab, "Lugʻati
chigʻatoy va turki usmoniy" (2 jildli) lugʻatini tuzgan.

20 asr boshlarida Turkistondan borgan 100 dan ortiq talabalar (ularning orasida
Fitrat, Usmon Xoʻja, Otaulla Xoʻjayev, Bekjon Raxmonov va boshqalar boʻlgan)
Istanbulda tahsil olgan. Yosh turklarning gʻoyalari Yosh buxoroliklar va Yosh
xivaliklar dunyoqarashiga ijobiy taʼsir qilgan. "Ittihod va taraqqiy" partiyasi
maorif boʻlimi mudiri doktor Nozim va turkistonlik talabalar tashabbusi bilan
Istanbulda "Buxoro taʼlimi maorif jamiyati" (1908) tashkil qilingan. Jamiyat
Istanbuldagi Gʻalaba koʻprigi yonidagi yangi Jomeʼ masjidida turkistonlik
oʻquvchilar uchun alohida maktab ochgan va ularni tekin oʻqitgan. Jamiyat
tomonidan Fitratning koʻplab asarlari ilk marta Istanbulda bosilgan.

XVI asr boshlarida butun imperiya viloyatga, viloyatlar esa sanjoq (tuman)larga
boʻlingan edi. Viloyatlarni vali, sanjoqlarni esa sanjoqbey boshqarardi.
Imperiyaning asosiy tayanchi uning qoʻshini edi. Qoʻshinni yer egalarining
lashkarlari tashkil etardi. Sulton harbiy majburiyat evaziga yer-suv taqsimlab
berardi. Harbiy majburiyat evaziga ajratilgan katta-katta yer egalari zoimlar va
beylar, ulardan maydaroq yer egalari esa tumorilar va sipohiylar deb atalgan.
Ularga harbiy harakat vaqtida sulton farmon bergan hamonoq, yerlarining
katta-kichikligiga qarab belgilab qoʻyilgan miqdordagi qurolli dehqonlar bilan
belgilangan joyga yetib kelish majburiyati yuklangan edi. Bundan tashqari,
imperiyaning doimiy qoʻshini — yanicharlari, shuningdek, kuchli harbiy-dengiz
floti ham boʻlgan. Bu omillar Usmonli turklar sultonlariga keng koʻlamda
bosqinchilik urushlari olib borish imkonini bergan. Bunday urushlar natijasida
Usmonli turklar davlatining ulkan imperiyaga aylanganligi Sizlarga VII sinf
„Jahon tarixi“ darsligidan maʼlum. Imperiya XVI asrda ham bosqinchilik
urushlarini davom ettirdi. Bu davrda Eron imperiyaning Osiyodagi eng yirik
raqibiga aylangan edi. Sulton Salim I 1514-yilda Eron shohi Ismoil Safaviy
qoʻshinini tor-mor etdi. Bu gʻalaba sultonga shohning ittifoqchisi Misr
sultonligiga qarshi yurish boshlashga yoʻl ochdi. 1516-yilda yoʻl-yoʻlakay
Suriya va Falastinni bosib oldi. 1517-yilda esa Misr poytaxti Qohira shahri
egallandi. Imperiya nafaqat Osiyo va Yevropada, hatto Afrikada ham
mustamlakalarga ega boʻldi.

Imperiya hududining kengayishi yirik savdo yoʻllarining ham Turkiya qoʻliga
oʻtishiga olib keldi. Bu omillar imperiya markaziy hokimiyatining hamda harbiy
qudratining yanada kuchayishini taʼminladi. Oqibatda Turkiyaning xalqaro
taʼsir-eʼtibori, Yevropa, Osiyo va Afrika mamlakatlari taqdiridagi oʻrni yanada
ortdi.



https://uz.wikipedia.org/wiki/O%CA%BBzbekcha_Vikipediya

Oʻzbekcha Vikipediya — Vikipediya ochiq ensiklopediyasining oʻzbek tilidagi
versiyasi. Oʻzbekcha Vikipediya 2003-yil dekabrda oʻz faoliyatini boshlagan.
Oʻzbek tilidagi Vikipediyada maqolalar lotin yozuvida yoziladi. 2012-yil avgust
oyida foydalanuvchilar qomus sahifalarini ham kirill, ham lotin yozuvida koʻra
olishlari uchun Oʻzbekcha Vikipediyaga maxsus yozuv konverteri qoʻshildi.

Hozirda Oʻzbekcha Vikipediya Oʻzbekiston hududida toʻsilgan. Toʻsilish sababi
nomaʼlum boʻlsada, ayrimlar Oʻzbekiston hukumati ensikopediyada hozirgi hukumat
faoliyatini tanqid qiladigan maqolalar yozilishidan xavotirda boʻlgani uchun
toʻsib qoʻygan deb taxmin qilishdi. Boshqalar boʻlsa Oʻzbekcha Vikipediyani
hukumat shunchaki „oʻzini koʻrsatishi“ uchun toʻsgan, sababi Oʻzbekiston
hukumati barcha oʻzbek tilidagi narsalarni oʻz yurisdiksiyasiga kiradi deb
oʻylaydi degan fikrni bildirishdi. Qoʻyilgan toʻsiq kuchli emas: hozirda
Oʻzbekistonda HTTPS ulanish orqali Vikipediyaning oʻzbekcha sahifalarini ochish
mumkin.

Oʻzbekistonda 9 million atrofida Internet foydalanuvchi borligiga qaramasdan,
Oʻzbekcha Vikipediyada faol tahririchilar soni oz va mavjud maqolalarning
aksarida yetarlicha manba koʻrsatilmagan. Ammo 2012-yilning boshidan beri faol
foydalanuvchilar soni ham, yaxshi yozilgan maqolalar soni ham ancha oʻsdi.
Keyingi paytda Oʻzbekcha Vikipediyaga qilingan tashriflar soni ham oshayapti.
2013-yil boshida Vikipediyaning oʻzbek tilidagi versiyasi boshqa tillardagi
Vikipediyalar ichida yillik koʻrishlar soni oʻsishi boʻyicha birinchi oʻrinni
egalladi. Ayni vaqtda Oʻzbekcha Vikipediyada 128 887 ta maqola mavjud.

Oʻzbekcha Vikipediya oʻz faoliyatini 2003-yilda boshlagan. Ilk tahrir 2003-yil
21-dekabrda qomusning bosh sahifasida qilingan. 2004-yil davomida Oʻzbekcha
Vikipediyada katta oʻzgarishlar roʻy bermadi. 2005-yilga kelib boʻlsa qomus
ancha faollashdi.

2011-yil sentabr oyi oxiri, oktabr oyi boshlarida Oʻzbekiston hududida Oʻzbekcha
Vikipediya toʻsildi. Oʻzbekistonda toʻsilgan boʻlishiga qaramasdan,
ensiklopediya 2012-yil jadallik bilan rivojlana boshladi. Oʻsha yili may oyidan
loyihada bot orqali koʻp sonli maqolalar yaratish boshlandi. 2013-yil boʻlsa
Oʻzbekiston milliy ensiklopediyasidagi barcha maqola Oʻzbekcha Vikipediyaga bot
yordamida qoʻshildi.

2007-yil Toshkent axborot texnologiyalari universitetida Oʻzbekcha Vikipediya
tahrirchilarining birinchi majlisi boʻlib oʻtdi. Majlisda Vikipediyada avval
tahrir qilmagan talabalar ham qatnashdi.

2008-yil Oʻzbekiston Respublikasi hukumatiga qarashli Uzinfocom axborot
texnologiyalari markazi homiyligida VikiYoz tanlovi uyushtirildi. Tanlovning
asosiy maqsadi Oʻzbekcha Vikipediyani kengaytirish va rivojlantirish edi. Ammo
tanlov muvaffaqiyatli kechmadi va natijasiz yakunlandi.

2014-yilning fevralida Ozodlik radiosi Oʻzbekcha Vikipediyaning rivojlanishiga
hissa qoʻshish maqsadida OzodWiki ruknini taʼsis qildi. Bu rukn ostida turli
materiallar, jumladan faol Vikipediya tahrirchilaridan olingan intervyular,
mavjud maqolalarga taqrizlar hamda Vikipediyada tahrir qilish boʻyicha darslar
berildi. Bundan tashqari, Oʻzbekcha Vikipediyani ommalashtirish uchun Ozodlik
radiosi xabarlarida ishlatilgan ayrim soʻzlar ensiklopediyadagi mos maqolalarga
ulandi. OzodWiki loyihasi har ikki taraf uchun ham foydali boʻldi: „Ozodlik
radiosi oʻquvchilari kengroq maʼlumotga yoʻnaltirildi va Vikipediya yangi
oʻquvchilar va mavzular hisobiga ommalashdi. Bundan tashqari, Ozodlik radiosi
Vikipediyaga turli mavzularni yoritishni taklif qildi, Vikipediyada boʻlsa oʻz
navbatida Ozodlikka havolalar qoʻshildi.“

Qisqa vaqt ichida OzodWiki rukni ostida berilgan materiallarning Oʻzbekcha
Vikipediyaga ijobiy taʼsir qilayotgani kuzatildi. OzodWiki eshittirishi
boshlanganidan keyin roʻy bergan oʻzgarishlarning barchasi faqat OzodWiki
eshittirishi taʼsirida boʻlgani ehtimoldan xoli boʻlsada, oʻzgarishlarning
aksari aynan shu loyiha doirasidagi eshittirishlar berilayotgan paytda yuz
berdi. 2014-yil yanvar oyida Oʻzbekcha Vikipediyaning bosh sahifasiga 20 368
marta tashrif qilingan boʻlsa, shu yilning mart oyiga kelib bu koʻrsatkich 56
274 ga yetdi. 2013-yil martida bosh sahifaga qilingan tashriflar soni 20 403 ni
tashkil qilgan edi. 2014-yil aprel oyida bosh sahifaga qilingan tashriflar soni
boʻlsa 136 592 ni tashkil qildi. 2013-yil aprelida bosh sahifaga qilingan
tashriflar soni 12 134 ni tashkil qilgan edi.

Yanvar oyiga qaraganda fevral oyida Oʻzbekcha Vikipediyada faollik sezilarli
darajada oshdi. Yanvarda taxminan 1 400 marta tahrir tugmasi bosilgan boʻlsa,
fevralda qomus 2 200 atrofida tahrir qilindi. Boshqacha qilib aytganda, fevralda
avvalgi oyga qaraganda tahrirlar soni 59 foizga oshdi. Yanvar oyida dekabrga
qaraganda tahrirlar soni 32 foizga ozaygani eʼtiborga olinsa, bu sezilarli
oʻsishdir.

2014-yil yanvarda kuniga oʻrtacha bir dona maqola yaratilgan boʻlsa, fevralda bu
koʻrsatkich uch baravarga oshdi. Yaʼni, OzodWiki eshittirishi berila boshlangan
oyda Oʻzbekcha Vikipediyada kuniga oʻrta hisobda uchta maqola yaratildi.
2013-yilning oktabr, noyabr, dekabr oylarida kuniga oʻrtacha ikkita maqola
yaratilgan edi.

Shunday boʻlsada, 2014-yilning fevral oyida yangi foydalanuvchilar sonida
sezilarli oʻzgarishlar kuzatilmadi. Mazkur oyda ham yanvar oyidagidek kamida oʻn
dona tahrir qilgan yangi foydalanuvchilar soni avvalgi oyga solishtirganda uch
kishiga oʻsdi: Oʻzbekcha Vikipediyada dekabrda 184, yanvarda 187, fevralda
boʻlsa 190 ta yangi foydalanuvchi paydo boʻldi. Shunday boʻlsada, mart va
aprelda yangi foydalanuchilar soni bir oz oʻsdi. Kamida oʻn dona tahrir qilgan
yangi foydalanuvchilar soni martda toʻrt, aprelda olti kishiga oʻsdi.

Oʻzbekcha Vikipediyada maqolalar lotin yozuvida yoziladi. Tarixdi oʻzbek tili
turli alifbolardan foydalanib yozilgan. 1928-yilgacha savodli kishilar oʻzbek
tilida yozayotganda arab yozuviga asoslangan alifboni ishlatishgan. 1928-yildan
1940-yilgacha hozirgi lotin yozuvidan farq qiladigan lotin yozuvidan
qoʻllanilgan. 1940-yildan boshlab oʻzbek tilida yozish uchun kirill yozuvidan
qoʻllanila boshlangan. Kirill yozuvi 1993-yilgacha oʻzbek tilining asosiy yozuvi
boʻlib qoldi.

Oʻzbekiston SSRIdan ajrab chiqib mustaqillikka erishganidan keyin mamlakatda
oʻzbek tiliga yangi lotin yozuvi kiritildi. Hozirgi kunda maktab va oliygoh
qoʻllanmalari, baʼzi gazeta va jurnallar hamda ayrim rasmiy qogʻozlar lotin
alifbosida yoziladi. 2004-yildan boshlab baʼzi rasmiy saytlarda ham lotin
yozuvidan qoʻllanila boshlandi. Shunday boʻlsada, kirill yozuvi hali ham keng
qoʻllaniladi, ayniqsa yoshi katta va boshqa mamlakatlarda yashaydigan oʻzbeklar
orasida.

Hozir Oʻzbekcha Vikipediyada kirill yozuvida yozilgan matnni osonlikcha lotin
yozuviga oʻgiruvchi funksiya bor. Vikifikator deb ataluvchi bu dastur tahrir
oynasiga kiritilgan vikimatnni viki-belgi va oʻzbek tili tipografiyasining
baʼzi-bir qoidalariga asoslanib avtomatik tahrir ham qiladi. 2012-yil avgust
oyida foydalanuvchilar qomus sahifalarini ham kirill, ham lotin yozuvda koʻra
olishlari uchun Oʻzbekcha Vikipediyaga maxsus yozuv konverteri qoʻshildi.

Inglizcha Vikipediyada sahifalarni qayta nomlash, yarim himoya qilingan
sahifalarni tahrirlash va fayl yuklash uchun avtotasdiqlangan (ingl.
autconfirmed) statusi kerak. Oʻzbekcha Vikipediyada bu harakatlar cheklanmagan.
Hozirda Oʻzbekcha Vikipediyada yettita administrator bor xolos. Bularning
ikkitasi faol tahrir qilmay qoʻygan.

Oʻzbekcha Vikipediyada Oʻzbekiston siyosati haqida maqola juda oz. 2012-yil
Oʻzbekcha Vikipediya Oʻzbekistonda toʻsilgan boʻlishiga qaramasdan jadallik
bilan rivojlana boshladi va ensiklopediyada muhim mavzular boʻyicha yaxshi
yozilgan maqolalar soni oʻsa boshladi. 2013-yil Oʻzbekiston milliy
ensiklopediyasidagi maqolalar bot yordamida Oʻzbekcha Vikipediyaga
qoʻshilganidan keyin onlayn qomusning qamrovi ancha kengaydi. Hozirda qomusda
eng koʻp aholi punktlari, astronomik jismlar, shaxsiyatlar, musiqa va futbol
haqida maqola mavjud.

Oʻzbekcha Vikipediyada koʻpgina boshqa Vikipediyalarda boʻlganidek, sifatiga
qarab tanlangan va yaxshi maqolalar foydalanuvchilar kelishuvi bilan ajratiladi.
Hozirda oʻzbekcha Vikipediyada 12 ta tanlangan va 26 ta yaxshi maqola bor.
Tanlangan maqola statusiga ega maqolalar Yulduz, Falsafa, Koreya Respublikasi,
Tehron, Halab, Qorabuloq, Encyclopædia Britannica, Alisher Navoiy, Cristiano
Ronaldo, Britaniya imperiyasi, Texas va Palov maqolalaridir.

2012-yil 5-iyunda Oʻzbekcha Vikipediya maqolalari soni 10 000 ga yetdi. 10
000-maqola kompas haqida boʻldi. Bir oydan keyin 5-iyulda maqolalar soni 20 000
ga koʻtarildi. 20 000-maqola meteorologiya haqida boʻldi. 2012-yil 8-noyabrda
Oʻzbekcha Vikipediya maqolalari soni 50 000 ga yetdi. 50 000-maqola kvadrat
tenglama haqida boʻldi. 2013-yil 20-martda boʻlsa maqolalar soni 100 000 ga
yetdi. 100 000-maqola ishchi kuchi maqolasi boʻldi. Oʻzbekcha Vikipediya
maqolalari sonidagi bu oʻsishlarga asosan botlar yordamida erishildi.

Oʻzbek tilidagi Vikipediyada hozir 128 887 ta maqola bor. Foydalanuvchilar soni
— 30 893, ulardan 104 nafari oxirgi oy ichida kamida bitta tahrir qilgan. Jami
sahifalar soni (munozara, turkum va hokazolarni qoʻshib hisoblaganda) — 615 729.
Jami tahrirlar soni — 2 654 945. Teranligi — 61.52. Maqola soni boʻyicha oʻrni —
49. Har bir Vikipediya boʻlimida boʻlishi kerak boʻlgan maqolalar soni boʻyicha
oʻzbekcha boʻlim 64-oʻrinni egallaydi.

Oʻzbekistonda Vikipediya toʻlaligicha ikki marta qisqa muddatga toʻsilgan: 2007-
va 2008-yillarda. 2011-yil sentabr oyi oxiri va oktabr oyi boshlarida
Vikipediyaning faqat oʻzbekcha boʻlimi mamlakatda toʻsildi. Shunday boʻlsada,
Ozodlik radiosi toʻsiq haqida 2012-yil 16-fevralda maqola yozganidan keyingina
xalqaro ommaviy axborot vositalari bu mavzuni yoritishdi. Hozirda Oʻzbekistonda
Oʻzbekcha Vikipediya sahifalarini ochishga uringan foydalanuvchilar
Microsoftning msn.com saytiga yoʻnaltiriladilar. Boshqa tillardagi Vikipediyalar
ochiladi, faqat Oʻzbekcha Vikipediya sahifalari toʻsilgan xolos.

Oʻzbekcha Vikipediyaning toʻsilishi sababi maʼlum emas. Ayrimlar Oʻzbekiston
hukumati ensikopediyada hozirgi hukumat faoliyatini tanqid qiladigan maqolalar
yozilishidan xavotirda boʻlgani uchun toʻsib qoʻygan deb taxmin qilishdi.
Amerikalik antropolog Sarah Kendzior Oʻzbekcha Vikipediyani hukumat shunchaki
„oʻzini koʻrsatishi“ uchun toʻsgan, sababi Oʻzbekiston hukumati barcha oʻzbek
tilidagi narsalarni oʻz yurisdiksiyasigi kiradi deb oʻylaydi degan fikrni
bildirdi.

Toʻsiq uncha kuchli emas: hozirda Oʻzbekcha Vikipediya sahifalarini HTTPS
ulanish bilan ochish mumkin. Shu sabab 2013-yil Google Oʻzbekcha Vikipediya
sahifalarini HTTPS bilan indeksatsiya qila boshladi.

2008-yil wiki.zn.uz adresida Oʻzbekcha Vikipediya koʻzgusi ochildi. Koʻzgu
Oʻzbekistondagi foydalanuvchilar uchun xalqaro trafikni ozaytirish uchun
yaratilgandi. Ammo 2012-yildan beri mazkur koʻzgu ishlamayapti.



https://uz.wikipedia.org/wiki/Falsafa

Falsafa (yunoncha φιλοσοφία — «donishlikni sevish», yunoncha φιλέω — «sevaman»
va yunoncha σοφία — «donolik») — eng umumiy fan (nazariya), dunyoqarash
shakllaridan biri, inson faoliyati sohalaridan biri. U kishi qanday yashashi,
hayot kechirishi kerak (etika); qaysi narsalar mavjud va ularning tabiati qanday
(metafizika); bilim nima (epistemologiya); hamda qanday fikrlash toʻgʻri
(mantiq) ekanligini hal qilishga urinadi.

Falsafa, filosofiya — insonning dunyoda tutgan oʻrni va dunyoqarashining yaxlit
tizimini ifodalovchi maʼnaviy faoliyatining bir shakli. Milodiy 2—3-asrlarda
oʻtgan yunon faylasufi Diogen Laertskiyning shohidlik berishicha, yunon
mutafakkiri Pifagor birinchi boʻlib oʻzini "filosof" deb atagan. Bu soʻz
Geraklitning falsafiy taʼlimotida narsalarning tabiatini tadqiq etishga nisbatan
qoʻllanilgan, tadqiqotchining oʻzi esa "filosof" deb atalgan. Keyinchalik
"filosof" soʻzi har taraflama, keng , tushunarli va haqqoniy fikr yuritishga
intiluvchi kishiga nisbatan qoʻllanilgan. Tarixiy maʼlumotlar yunoncha
philosophia soʻzi arabchaga "falsafa" boʻlib oʻtganligi, arablar bu fanni
"hikma" deb atashi, ruschaga "filosofiya" tarzida oʻtganligini tasdiqlaydi,
demak falsafa bilan filosofiya soʻzlari bir xil maʼnoga ega.

Falsafaning qarama-qarshiliklarga sabab boʻlmagan yagona qatʼiy taʼrifi mavjud
emas va u asrlar osha oʻzgarib, falsafa doirasida turli savollar koʻrilgan
boʻlsa-da, mutaxassislar uning taʼkid va nazariyalar toʻplami emas, balki uslub
ekanligini qabul etishadi. Falsafiy tadqiqotlar ratsional fikrlashga asoslangan
bolib, tekshirilmagan farazlar va ishonchlarga oʻrin qoldirmaslikka intiladi.
Turli faylasuflar ong tabiati haqida turlicha fikrlar bildirishgan, bu esa
falsafaning oʻzi nima ekanligi haqidagi bahslarga sabab boʻlgan. Baʼzilarga
koʻra, falsafa savol-javob jarayonini tekshiradi. Boshqalar esa falsafa muayyan
falsafiy taʼkidlarni isbotlashi kerak, deb hisoblashadi.

"Falsafa", aniqrogʻi "filosofiya" soʻzi Gʻarbda paydo boʻlgan esa-da, falsafiy
muammolar boshqa madaniyatlarda ham koʻrilgan. Uzoq Sharq faylasuflari Sharq
falsafasiga oid boʻlishsa, Shimoliy Afrika hamda Yaqin Sharq falsafasi, Yevropa
bilan uzviy aloqada boʻlishgani tufayli, Gʻarb falsafasiga doir, deb bilinadi.

Falsafa sohalarining toʻliq roʻyxatini keltirish mushkuldir, zero turli
davrlarda faylasuflar har xil mavzularni oʻrganishgan. Falsafaga odatda etika,
metafizika, epistemologiya va mantiqni kiritish mumkin. Boshqa katta sohalarga
siyosat, estetika hamda din misol boʻla oladi. Bundan tashqari, aksar akademik
fanlar oʻz falsafalariga ega, masalan fan falsafasi, matematika falsafasi va
tarix falsafasi.

Metafizika ilk bor Arastu tomonidan sistematik oʻrganila boshlangan. U bu
atamani ishlatmagan; atama Arastuning fizikaga bagʻishlangan kitobidan keyin
yozilgani, va u kitob "metafizika" ("fizikadan keyin") deb nomlanganligi tufayli
paydo boʻlgan. Arastuning oʻzi ushbu fanni "birinchi falsafa" (yoki baʼzida
shunchaki "donolik"), deb ataydi, va bu fan "narsalarning birinchi sabablari va
prinsiplari" bilan shugʻullanishini yozadi. Atamaning zamonaviy maʼnosi
mavjudlik tabiatini oʻrganuvchi tadqiqotdir. Metafizikaning asosiy ostsohasi -
ontologiya - mavjudlik oʻzi nima, degan muammoni hal qilishga urinadi, mavjud
narsalarni tiplarga ajratadi (baʼzan ontologiyani metafizikaning oʻzi bilan
adashtirishadi). Metafizikaning yana bir qismi ong falsafasidir.

Epistemologiya bilim tabiatini oʻrganadi va bilish ilojlimi, savoli bilan
shugʻullanadi. Uning markaziy muammolaridan biri skeptitsizmning "bizning barcha
ishonch va fikrlarimiz illuziyaviy yoki notoʻgʻri boʻlishi mumkin", degan
daʼvosi bilan bogʻliqdir.

Etika, yoxud "axloq falsafasi", agentlar qanday amallar qilishi shartligi
muammosi bilan mashgʻul boʻladi. Aflotunning ilk dialoglarida shaʼn nima
ekanligi haqida gap ketadi. Metaetika etik qiymatlar obyektiv boʻla oladimi,
degan savolni tadqiq etadi. Etika muammolari diniy falsafada ham koʻriladi.

Mantiq ikki katta ostsohaga ega: biri - matematik mantiq (formal simvolik
mantiq), boshqasi esa falsafiy mantiqdir (til mantigʻi).

Gʻarb falsafasi koʻpincha uch davrga boʻlib, oʻrganiladi: Qadimgi falsafa, Oʻrta
Asrlar falsafasi va Zamonaviy falsafa.

Qadimgi Yunon falsafasi Suqrotgacha, Suqrot davri va Arastudan soʻnggi davrlarga
boʻlinishi mumkin. Suqrotgacha davr metafizik fikrlar, ayniqsa oʻta keng
("Barcha narsa olovdir" yoki "Barcha narsa oʻzgaruvchandir" kabi) iddaolar bilan
xarakterlanadi. Bu davrga oid muhim faylasuflar qatoriga Fisogʻurs, Fales,
Anaksimandr, Anaksimen, Demokrit, Parmenid, Geraklit va Empedokl kiradi. Suqrot
davri (Gʻarb falsafasining eng muhim faylasuflaridan biri Suqrot sharafiga
shunday nomlangan) Aflotun va uning ustozi Suqrot tomonidan taʼrif, tahlil va
sintez tushunchalarini oʻrnatgan Suqrot uslubi yaratilishi va bu uslub falsafada
inqilobiy oʻzgarishlarga sabab boʻlishi bilan farqlanadi. Suqrotning biror
qoʻlyozmasi saqlanib qolmagan, biroq uning fikrlari Aflotun ishlarida oʻz aksini
topgan. Aflotun asarlari fundamental falsafaning asosiy matnlaridandir. Aflotun
koʻtarib chiqqan masalalar uning maktabdoshi, Arastu bilan tortishuvlarga sabab
boʻlgan. Arastudan keyingi davrga Yevklid, Epikur, Krisipp, Gipparx, Pirr va
boshqa faylasuflar ishlari kiritilishi mumkin.

Oʻrta Asrlar falsafasi Gʻarbiy Yevropa va Yaqin Sharqdagi hozir Oʻrta Asrlar,
deb ataluvchi va Rim imperiyasi tugatilishidan to Renessansgacha boʻlgan davrga
oid falsafadir. Oʻrta Asrlar falsafasi qisman antik Yunon-Rim madaniyatini qayta
kashf qilish va teologik muammolar bilan shugʻullangan.

Ushbu davrga oid baʼzi muammolar eʼtiqod va ong munosabatlari, xudoning
mavjudligi va birligi kabi masalalardan iboratdir.

Zamonaviy falsafa skeptitsizm paydo boʻlishi va zamonaviy fizika tugʻilishi
bilan boshlangan, deb hisoblanadi. Ushbu davrga oid muhim kishilar Montaigne,
Descartes, Locke, Spinoza, Leibniz, Berkeley, Hume va Kant'dir. Bu davr
17-18-asrlarga toʻgʻri kelib, Kant'ning metafizik mavzularni Newton mexanikasi
bilan bogʻlashga davomli urinishlari bilan yakun topgan, deb hisoblanadi.

Keyingi zamonaviy falsafa 19-asr boshida Immanuel Kant falsafasidan soʻng
boshlangan, deb qabul qilinadi.. Hegel va boshqa olmon idealistlari Kant
gʻoyalarini kengaytirib, olam butkul ratsionaldir va uning tabiatini toʻla
bilish ilojlidir, fikrini ilgari surishdi.

Idealizmni rad etgan boshqa faylasuflar keyinchalik, 20-asr akademik falsafasini
egallagan qarashlar tizimiga asos solishdi, jumladan:

Soʻnggi yuz yil ichida falsafa zamonaviy tadqiqotlar orasida faollashib, tabiiy
fanlardan koʻproq farqlana boshladi. Ushbu davrga oid aksar falsafiy fikrlar
tabiiy fanlar nazariyalari va insoniyat gʻoyalari, sogʻlom fikrlash orasidagi
munosabatlarni izohlaydi.

Realizm atamasi bilan baʼzan 18-asr idealizmiga zid boʻlgan qarashga aytiladi.
Realizmga koʻra, narsalar ongdan tashqarida ham mavjuddir. Bu iddaoga nominalizm
eʼtiroz bildiradi, va mavhum yoki universal atamalar tayinli ruhiy holatni,
fikr, ishonchni bildiradi, xolos, deydi. Nominalistik qarashlarga ega mashhur
faylasuflarga William Ockham misol boʻla oladi.

Ratsionalizm odam ongining muhim ekanligini yoki ahamiyatini urgʻulovchi har
qanday qarashdir. Ekstremal ratsionalizm butun bilimni yolgʻiz ongga asoslashga
intiladi. Ratsionalizm daʼvolari odatda rad etilmaydigan taʼkidlardan boshlanib,
har qanday bilim obyektining faqatgina ong orqali tanilishi iddaosiga mantiqiy
olib borishga urinadi.

Ilk ratsionalist oʻlaroq Parmenidni (mil. avv. 480) koʻrish mumkin; u fikrlash
haqiqatdan ham roʻy berishiga shubha qilish mumkin emasligini aytadi. Lekin
fikrlash obyektsiz boʻla olmaydi, demak fikrlashdan tashqarida darhaqiqat biror
narsa mavjud. Parmenid mavjud boʻlgan narsa muayyan sifatlarga ega boʻlishi
kerak, degan xulosaga keladi; hali paydo boʻlmagan yoki yoʻqolib bitgan narsa
ham vaqtdan tashqarida mavjud boʻla oladi, deydi. Zeno Elea (mil. avv. 489
tugʻ.) Parmenid shogirdi edi, va u harakat ilojsiz ekanligi haqidagi tezisga
uning mavjudligi haqidagi fikrning oʻzi mavjud ekanligi, demak harakat
ilojlidir, degan qarshi taʼkid keltirgan.

Aflotun (mil. avv. 427–347) ham Parmenid ishlaridan taʼsirlangan, biroq u
ratsionalizmni realizm bilan bogʻlagan. Aflotun mavjud narsalarning sifati
universal (olamshumul) dir, deydi. Masalan, bir odam, bir uchburchak, bir daraxt
sifatlari barcha odamlar, barcha uchburchaklar, barcha daraxtlar uchun ham
oʻrinlidir. Aflotun sifatlar ongdan tashqari shakllar emas, deb fikrlaydi,
oʻylash jarayonida yolgʻiz ongga ishonib, hissiyotlarga chalgʻish kerak
emasligini uqtiradi.

Zamonaviy ratsionalizm Descartes ishlaridan boshlangan. Hissiy kechinmalar
tabiati, va fiziologiya hamda optikadagi ilmiy kashfiyotlar Descartes
(shuningdek, Locke) ni biz obyektlardan emas, ular haqidagi fikrlardan boxabar
ekanligimiz, haqidagi gʻoyaga olib keldi. Bu qarash quyidagi savollarni
tugʻdirdi:

Descartes soʻnggi muammoni ong orqali hal qilishga urindi. U Parmenidning
"Fikrlayapman, demak mavjudman" (lot. Cogito ergo sum) tezisini rad etib
boʻlmaydi, degan fikrga keldi. Bu tezisdan Descartes butun bilim tizimini
qurishda foydalanish kerakligini uqtiradi (bunday tizimda, masalan xudo
mavjudligi bahsida ontologik argumentdan foydalanish mumkin). Uning ongning
yolgʻiz oʻzi voqeʼlikni oʻrgana olishi mumkinligi, gʻoyasi zamonaviy
ratsionalistlarga taʼsir koʻrsatdi (masalan, Baruch Spinoza, Gottfried Leibniz
va Christian Wolff); biroq empiritsist faylasuflar bu gʻoyani tanqid qilishdi.

Empiritsizm, ratsionalizmdan farqli oʻlaroq, olamni tanishda ongning ahamiyatini
kamligini, bilimni asosan hissiyotlardan olish mumkinligini taʼkidlashadi. John
Locke oʻzining An Essay Concerning Human Understanding (Odam Tushunishi Haqida
Esse, 1689) asarida klassik empiritsistik qarashlarini yoritadi, hamda
naturalizm va empiritsizmni qatʼiy ilmiy (oʻsha paytda Newton'iy) prinsiplar
asosida qurish kerakligini uqtiradi.

Bu davrda diniy gʻoyalar dunyoviy falsafaga kirishga intildi. Yepiskop
Berkeley'ning Isaac Newton gʻoyalarining asosiy prinsiplarini rad etuvchi
idealizmi bunga misol boʻlishi mumkin. Diniy mutafakkirlar qatoriga shuningdek
Blaise Pascal, Joseph Butler va Jonathan Edwards kabi faylasuflarni misol qilib
keltirish mumkin. Qolgan faylasuflar, masalan Jean-Jacques Rousseau va Edmund
Burke, boshqacha yoʻldan borishni afzal bilishdi. Ushbu davrning farqli falsafiy
qarashlari 20-asr falsafasining turli sohalarga boʻlinishi va akademik fanlar
kabi qatʼiylashishiga turtki boʻldi.

Skeptitsizm har qanday bilim ilojli ekanligini savol ostiga qoʻyuvchi falsafiy
qarashdir. U ilk bor Pirron tomonidan oʻrtaga qoʻyilgan; Pirron shamoyildan
boshqa hamma narsa shubha ostidadir, deb fikrlagan. Sextus Empiricus (I asr)
skeptitsizmni "qanday qilib boʻlsa-da, shakl va qarorlarga qarshi chiqib, [...]
ruhiy xotirjamlikka ega boʻlishdir", deb taʼriflagan. Yaʼni skeptitsizm quruq
shubhalanish emas, balki shubhalanish orqali xotirjamlikkar erishishdir, deb
koʻrilgan. Skeptitsizm oʻzini dogmatizmga qarshi, deb biladi.

Skeptitsizm keyinchalik Michel de Montaigne va Blaise Pascal zamonasida qayta
tugʻildi. Ayniqsa David Hume ishlarida skeptiklik yaqqol seziladi. Hume
fikrlashning faqat ikki: ehtimoliy va namoyishli turlari borligini taʼkidlaydi
(qarang, Hume sanchqisi). Bulardan birontasi ham bizni tashqi olamning
haqiqatdan mavjudligini uzil-kesil isbotlay olmaydi. Namoyishli fikrlash
namoyishning (yaʼni, aniq tezislardan deduktiv xulosa chiqarishning) yakka oʻzi
tabiat uniformalligini (masalan, fan koʻrsatgan tabiat qonunlari uning barcha
qismlari uchun taalluqli ekanligini) isbotlay olmasligi tufayli olam ongimizdan
tashqarida mavjud ekanligi shubhalidir. Bunday ong yolgʻiz oʻzi kelajak va
oʻtmish orasidagi aloqani topa olmaydi. Biz olam haqidagi qandaydir ishonchlarga
ega boʻlishimiz mumkin (masalan, ertaga quyosh chiqib, tong otishiga ishonch),
lekin bu ishonchlar odat va anʼanalar natijasidir, va albatta shunday boʻlishiga
qatʼiy mantiqiy isbotga bogʻliq emas. Umumiydan xusuiyga keltiruvchi ehtimoliy
(induktiv) fikrlash ham yordam bermaydi: u ham tabiat uniformalligiga
bogʻliqdir, bu uniformallik esa isbotsizdir. Ikkala fikrlash turining eng yaxshi
natijasi nisbiy haqiqat boʻlishi mumkin: agar tayinli taʼkidlar rost boʻlsa, u
holda tayinli xulosalar kelib chiqadi. shuning uchun olam haqida hech qanday
bilim uzil-kesil qabul qilina olmaydi. Hume skeptik argumentga uni nazarga
ilmaslikdan boshqa yechim yoʻqligini aytadi.

Agar hatto shu muammolar har bir hol uchun hal qilinsa-da, biz bu yechimni
isbotlash muammosiga duch kelamiz, va shunday qilib cheksiz regressga duch
kelamiz (regress skeptitsizm atamasi shunga bogʻliq).

Koʻp faylasuflar shunday skeptik argumentlar ahamiyati ustida bahslar olib
borishgan. Tashqi olam haqida bilim olamizmi, yoʻqmi, bu bizning bilimni qanday
belgilashimiz, qay darajada aniqlik istashimizga bogʻliqdir. Agar biz mutlaq
aniqlik istasak, ruhiy kechinmalardan tashqariga chiqa olmay qolamiz. Bunda biz
hatto "Men" tushunchasining kogerent yoki davomiyligini ham hal qila olmaymiz,
tashqi olam haqidagi axborotlarga esa butkul ishonmay qoʻyamiz. Biroq, boshqa
tomondan, agar biz oʻrnatgan aniqlik darajasi juda past boʻlsa, u holda turli
illuziya va fokuslarga aldanib qolishimiz mumkin. Skeptitsizmga qarshi bunday
argument faylasuf solipsizmdan tashqari chiqishi kerakligini, bilimning aniqlik
darajasi baland boʻlishi, lekin mutlaq aniq boʻlmasligi mumkinligini bildiradi.

Idealizm fikrlovchi mavjudot ongidan tashqaridagi voqeʼlikni bilish ilojsiz
ekanligini taʼkidlovchi epistemologik doktrinadir. Uning alternativ, qatʼiyroq
metafizik shakli ongdan tashqarida hech nima yoʻqdir, deydi. Zamonaviy gʻarbiy
falsafada epistemologik doktrina Descartes'ning asosiy gʻoyalaridan boshlangan –
u ongimizdagi axborotga hissiyotlardan olingan axborotdan koʻra koʻproq ishonsa
boʻladi, deydi.Metafizik idealizm esa George Berkeley ishlarida ilk bor
koʻriladi. Berkeley ogʻriq kabi hislar va "tashqi" narsalar haqidagi fikrlar
orasida katta farq yoʻqligini aytadi. Masalan, olovga xos tayinli issiqlik va
yorugʻlik sezishimiz bizni tashqarida olov borligiga ishontiradi, va bu
hislarning oʻzi "olov"dir, deb xulosa chiqarish mumkin. Berkeley buni lotin
tilida esse est percipi: mavjudlik hissiyotdir, deb ifodalaydi. Bu nuqtai
nazardan uylar, togʻlar va daryolar insondan "ustun, katta" emas, balki
bor-yoʻgʻi bizning ongga bogʻliq nimarsalar boʻlib qoladi.

Idealizm shakllari XVIII asrdan to XX asr boshlarigacha falsafada muhim boʻlib
keldi. Immanuel Kant'ning transsendental idealizmiga koʻra tushunish mumkin
boʻlgan narsalar doirasi cheklangandir, zero koʻp narsani obyektiv baholab
boʻlmaydi. Kant oʻzining Sof Ong Tanqidi (Critique of Pure Reason) (1781–1787)
asarida ratsionalizm va empirizmni bogʻlashga urinadi, metafizikani oʻrganishda
yangi uslublar kiritadi. Kant shu ishi bilan biz bilgan biror narsani
bilganligimiz uchun rost, deb qabul qilishimiz bilish yoʻlidir, deydi.
Koʻrsatilgan katta mavzulardan biri tabiatning bizning cheklangan bilimimizga
bevosita kira olmaydigan xususiyatlari bor ekanlgiga bagʻilshangan. Kant butkul
hissiy maʼlumotni konseptual yoki kategorik tizimda jonlantirish uchun ongimizga
obyektiv bilim kerakligini uqtirgan boʻlsa-da, oʻzidagi narsalar bizning
hissiyotlarimizdan mustaqil mavjuddir, deb hisoblaydi; shuning uchun uni tom
maʼnoda idealist, deb atash mumkin emas. Aslida, Kant'ning oʻzidagi narsa
konsepsiyasi juda murakkab va qarama-qarshiliklarga egadir. Uning ishini davom
ettirgan Johann Gottlieb Fichte va Friedrich Schelling olamning mustaqil
mavjudligi gʻoyasidan voz kechishib, butunlay idealistik falsafaga berilishdi.

Bu Olmon idealizmining eng ahamiyatli ishlaridan biri sifatida G.W.F. Hegel'ning
Ruh Fenomenologiyasi (Phenomenology of Spirit) (1807) asarini keltirish mumkin.
Hegel falsafaning maqsadi odam ongida paydo boʻladigan qarama-qarshiliklarni
(masalan, oʻzini ham subyektiv guvoh, ham olamning nofaol boʻlagi, deb bilish
kabi) hisobga olish, ularni hal qilish va saqlab qolib, yuqori darajadagi
fikrlashda bunday dissonanslarning oʻrnini koʻrsatishdir, deb bilgana.
Qarama-qarshiliklarni bir vaqtning oʻzida bunday qabul qilish va rad etish
(yechish) "Hegel dialektikasi", deb ataladi. Hegel anʼanasiga sodiq faylasuflar
qatoriga Ludwig Andreas Feuerbach, Karl Marx, Friedrich Engels va Britan
idealistlari, masalan T.H. Green, J.M.E. McTaggart va F.H. Bradley kiradi.

Pragmatizm ishonch va haqiqatlarning asl qiymati ularning voqeʼlik bilan
aloqasida emas, balki foydali va samarali ekanligidadir, deb hisoblaydi XIX asr
oxirida amerikalik faylasuflar Charles Peirce va William James pragmatizmga asos
solishdi, John Dewey esa keyinchalik uning asosida instrumentalizm gʻoyasini
yaratdi. Biror ishonchning foydaliligi tayinli vaziyatga bogʻliq boʻlgani uchun,
Peirce va James natijaviy haqiqat faqat kelajakda, barcha nuqtai nazarlar
kesishgandagina ayon boʻlishini taʼkidlashdi. Tanqidchilar pragmatizmning sodda
mantiqiy xato qurboni boʻlishini aytib oʻtishdi: biror narsa darhaqiqat foydali
boʻlib chiqsa, bu foyda oʻsha narsaning haqiqatligini isbotlaydigan boʻlib
qolmoqda. Pragmatist mutafakkirlar sirasiga John Dewey, George Santayana va C.I.
Lewis kiradi. Yaqinda pragmatizmga Richard Rorty va Hilary Putnam tomonidan
boshqacha yondashila boshlandi.

Edmund Husserl asos solgan fenomenologiya tabiiy olam asosan inson ongi
tomonidan shaklantirilishi gʻoyasini targʻib etadi. Husserl fenomenologik
loyihasining asosiy vazifasi barcha ongli amallar intensionallik deb atalgan
obyektiv maqsadga yoʻnaltirilganligini koʻrsatish edi.

Oʻz qarashlarini matematika orqali hamda Venalik ustozi - faylasuf va ruhshunos
Franz Brentano taʼsiri ostida qayta koʻrib chiqib, Husserl faqatgina matematik
qarorlar chiqarishga masʼul kechinmalar emas, balki umuman ongli kechinmalar
strukturasini oʻrgana boshladi. Oʻzining ikki tomlik Mantiqiy Tadqiqotlar
(Logical Investigations) (1901) kitobining birinchi qismida Gottlob Frege
taʼkidlashicha "psixologizmga hujum boshlaydi". Ikkinchi tomda esa Husserl
tasnifiy fenomenologiya texnikasini ishlab chiqadi, va u bilan obyektiv
qarorlarning aslida ong kechinmalari asosida yotganini koʻrsatadi – bu yerda
alohida olib koʻriladigan odam kechinmalari emas, balki umuman muayyan
kechinmalar nazarda tutilmoqda.

U shuningdek har qanday anglash amalining asosiy xossalarini aniqlashga urindi.
U keyinchalik Gʻoyalar (Ideas) (1913) kitobida transsendental fenomenologiyani,
amaliy kechinmalarga asoslangan bilimni tavsiya etadi. Soʻngra u ushbu
transsendental qarashni subyektlar orasidagi munosabatlarga asoslangan
intersubyektiv hayot-olam modeliga tadbiq qilishga harakat qildi. Husserl
hayotlik vaqtida oz ishlari chop etildi, bu ishlarda fenomenologiyaga faqat
abstrakt metodologiya bilan yondashilgan; lekin u nashr etilmagan koʻpgina
konkret tahlillarni ham qoldirgan.

Husserl'ning ishlari Olmoniyada zudlik bilan tarqalib ketdi va Myunix va
Göttingenda fenomenologik maktablar ochildi. Fenomenologiya keyinchalik Martin
Heidegger (Husserl'ning sobiq assistenti), Maurice Merleau-Ponty, Jean-Paul
Sartre kabi faylasuflar asarlari orqali butun jahonga yoyildi. Heidegger va
Sartre ishlarida Husserl'ning subyektiv kechinmalarga qaratgan eʼtibori
ekzistensializmga asos boʻlib xizmat qildi.

Ekzistensializm insonlar uchun avvaldan yozib qoʻyilgan yoʻl borligi iddaosini
rad etuvchi falsafiy oqimdir. Biror tayinli ish qilish uchun yasalgan
asboblardan (masalan, pichoq; u kesish uchun yasalgan) farqli oʻlaroq, odamlar
oʻz maqsadlari nima ekanliklarini oʻzlari hal qila oladilar . XIX asr
faylasuflari Søren Kierkegaard va Friedrich Nietzsche ekzistensializm
asoschilari hisoblanishadi (ular bu atamani ishlatishmagan boʻlishsa-da). Biroq,
ularning taʼsiri ekzistensializm chegaralaridan ham tashqariga chiqadi.

Kierkegaard va Nietzsche'ning ishlari ular yoshliklarida qiziqqan Hegel va
Schopenhauer falsafasiga asoslangandi. Kierkegaard Hegel tirik odamning ichki
subyektiv hayotini hisobga olmagan, deb oʻylagan boʻlsa, Nietzsche
Schopenhauer'ning pessimizmi odamlarni asketik hayotga, yoki oʻzidan
nafratlanishga olib keladi, deb hisoblagan. Kierkegaard haqiqat subyektivlikdir,
deb iddao qilgan, va buni ongli individ uchun eng muhim narsa hayot va oʻzining
ichki aloqalaridir, deb asoslagan. Nietzsche esa haqiqat shaxsiy istiqbollarga
bogʻliq, deb hisoblovchi istiqbolchilik (perspectivism) ni taklif qildi.

Kierkegaard taʼsiri ostida boʻlgan esa-da, olmon faylasufi Martin Heidegger'ning
ekzistesialist boʻlganligi bahslar ostidadir. Shunga qaramay, oʻzining Mavjudot
va Zamon (Being and Time) asarida u odam mavjudligining (Dasein) falsafiy
tahlilini ekzistensial (existentiale) nuqtai nazardan keltirdi; va bu uni
ekzistensializm oqimidagi katta figuralardan biri ekanligini taʼkidlashga asos
boʻldi. Gumanizm haqida Maktubida (The Letter on Humanism) Heidegger Jean-Paul
Sartre ekzistensializmini keskin rad etdi.

Sartre ekzistensializmning yorqin tarafdori sifatida mashhurdir; u bu qarashni
nafaqat Mavjudlik va Yoʻqlik (Being and Nothingness) kabi nazariy ishlarida,
balki pyesa va romanlarida ham yoritadi. Sartre, Albert Camus va Simone de
Beauvoir bilan bir qatorda ekzistensializmning ateistik ostsohasida boʻlishdi,
qaysiki hozirda absurdizm bilan tenglashtiriladi. Bu faylasuflar olam oldida
oʻzining mavjudligi uchun javobgar odamga markaziy eʼtiborni qaratishdi.

Tahliliy falsafa atamasi bilan maʼno aniqligini boshqa kriteriylardan yuqori
qoʻyuvchi falsafiy uslublar guruhi nomlanadi. Ushbu konsepsiya Hegel va
shogirdlarining falsafasi tanqidi oʻlaroq vujudga kelgan. Tahliliy falsafa
maktablari oʻz ichiga tanqidiy realizm, mantiqiy atomizm, mantiqiy pozitivizm va
oddiy til falsafasi iqmlarini olishgan. Tahliliy falsafa shaxsiy fikrdan
tashqariga chiqishni va matematik isbotlarning inkor etilmasligini qabul etishni
taklif etadi.

1921 yili Ludwig Wittgenstein oʻzining Tractatus Logico-Philosophicusini chop
ettirdi; ushbu ishda tilshunoslik va falsafa muammolariga qatʼiy "mantiq" bilan
yondashish kerakligi koʻrsatiladi. U oʻsha paytlarda falsafa muammolarining
aksariyati aniq fikrlash natijasida hal qilinishi mumkin boʻlgan oddiy semantik
boshqotirmalardan oʻzga narsa emas, deb hisoblardi. Yillar oʻtib, u Tractatusda
yozilgan iddaolarining baʼzilaridan voz kechadi (bu, masalan, uning ikkinchi
katta asari, Falsafiy Tadqiqotlar (Philosophical Investigations) (1953) da ayon
boʻladi). Tadqiqotlar Gilbert Ryle, J.L. Austin va boshqalar tavsiya etgan
"oddiy til falsafasi" rivojiga hissa qoʻshdi. "Oddiy til falsafasi"
mutafakkirlari eski faylasuflar (Jeremy Bentham, Ralph Waldo Emerson va John
Stuart Mill) nuqtai nazarlariga suyanishdi, va bu uslub XX asr ikkinchi yarmida
gʻarb falsafasi uchun xarakterli boʻlib qoldi.

Qadimgi tarixdan beri siyosiy hukumat oʻrnatish ildizlari doimo odam tabiatiga
bogʻliq boʻlib kelgan. Aflotun oʻzining Respublika (The Republic) sida ideal
jamiyat faylasuf-qirol tomonidan boshqarilishi mumkinligini yozadi, chunki u
falsafani yaxshi tushungan odam ezgulik tushunchasini ham yaxshi anglashini
taʼkidlaydi. Biroq Hatto Aflotun ham faylasuflar oʻz ustida, oʻzining fikrlashi
va olam-odam, odam-jamiyat aloqalarini qunt bilan oʻrganishni va biror jamiyatni
boshqarishni keksalik (taxminan ellik yoshlardan soʻng) paytida, vazmin,
ogʻir-bosiq fikrlay oladigan darajaga yetgandan soʻnggina oʻz qoʻliga olishi
mumkinligini aytadi. Arastu uchun esa odamlar siyosiy (ijtimoiy) hayvondirlar,
va hukumatlar jamiyatga eng koʻp samara keltirish uchun oʻrnatiladi. Arastu
davlat (polis) jamiyatning eng yuqori shakli boʻlganligi uchun uning maqsadi eng
koʻp ezgulik (samara) keltirishdir, deb oʻylagan. Arastu siyosiy kuchni mohirlik
va aqlning individlarda notekis tarqalgani, tabiiy notenglik natijasidir, deb
koʻrgan. Bu notenglik bor ekan, demak siyosiy kuch eng mohir va aqllilar -
aristokratiya qoʻlida yigʻilishini afzal bilgan. Arastuga koʻra, shaxs jamiyatda
yashar ekan, komillika erisha olmaydi. Uning The Nicomachean Ethics va The
Politics ishlarida shu masala koʻriladi. Birinchi kitobda ezguliklar (yoki
"komilliklar") fuqaro-shaxsda olib koʻrilsa, ikkinchi kitobda fuqarolarni
komillikka olib borishi mumkin boʻlgan hukumat shakli borasida bahs ketadi.
Ikkala kitobda ham adolatning jamiyatdagi muhim roli uqtiriladi.

Nicolaus Cusanus XV asr boshida Aflotun fikrlarini qayta koʻtardi. Oʻzining
ishlarida va Florensiya Kengashida u Oʻrta Asrlar Yevropasida demokratiya qurish
masalasini koʻradi. Biroq u Arastu va Hobbes anʼanalaridan farqli oʻlaroq barcha
odamlarni teng koʻrgan (yaʼni hamma xudoning bandasidir, deb), va shining uchun
demokratiya eng toʻgʻri hukumat shaklidir, deb oʻylagan. Cusanus'ning
qarashlarini italyan Uygʻonish davri uchqunlari sifatida koʻrishadi; bu
qarashlar "milliy davlat" tushunchasiga asos soldi.

Keyinchalik Niccolò Machiavelli Arastu va Thomas Aquinas gʻoyalarini noreal deya
rad etdi. Ideal mustaqillik doim ham ezgulikka olib kelmaydi; mustaqil shaxs
foydali va muhim amallarni bajarishga intiladi, bu amallar esa ezgu boʻlmasligi
mumkin. Arastu qarashlarini Thomas Hobbes ham shubha ostiga oldi. Hobbes'ga
koʻra, odam tabiati aslida aksilijtimoiydir: odamlar tabiatan egoistdirlar, va
bu egoizm tabiiy holiga qoʻyib qoʻyilgan hayotni mushkullashtiradi. Bundan
tashqari, Hobbes odamlar tabiatan noteng boʻlishsa-da, bu farqlar ahamiyatsizdir
va boshqalardan kelishi mumkin zararlardan saqlamaydi. Shularga asoslanib,
Hobbes davlat jamiyatni tabiiy ahvoldan koʻtarish uchun oʻrnatiladi, deydi. Bu
ishni esa faqatgina jamiyatni qoʻrquv va kuch orqali ushlab turuvchi, suveren va
qudratli davlat bajara oladi.

Oydinlanish davridagi faylasuflarning koʻpchiligi demokratik davlat qurishga
yoʻl qoʻymaydigan mavjud siyosiy falsafa doktrinalaridan norozi edilar.
Jean-Jacques Rousseau shu doktrinalarni yiqishga uringanlardan biri edi: u
Hobbes'ga odam tabiatan "olijanob yovvoyi" ekanligini, jamiyat va ijtimoiy
aloqalar esa bu tabiatni buzishini aytib, eʼtiroz bildirgan. John Locke ham bu
tanqidga qoʻshilgan. Oʻzining Second Treatise on Government asarida u
Hobbes'ning millat-davlat usuli insoniyatni qutqara olishi haqidagi gapiga
qoʻshilsa-da, erkinlikka erishgan shaxs vahshiylashib ketishi iddaosini tanqid
ostiga olgan.

Fakt-qiymat farqi doktrinasi hamda David Hume va uning shogirdi Adam Smith
ishlaridan soʻng siyosatni odam tabiatiga bogʻlashga urinishlar susaydi. Biroq
hamon koʻpchilik siyosiy faylasuflar, ayniqsa realistlar, oʻz argumentlarini
odam tabiatiga asoslashadi.

Zamonaviy etikada konsikvensializm (amallar ularning oqibatlariga koʻra
baholanishi kerak) va deontologiya (amallar ularni bajaruvchilarning burch yoki
huquqlariga kirishi-kirmasligiga qarab baholanishi kerak) orasida bahs
kechmoqda.

Jeremy Bentham va John Stuart Mill utilitarianizmni - amallar "imkon qadar koʻp
shaxslarga imkon qadar katta baxt" yetkazishiga qarab baholanishi kerakligi
gʻoyasini targʻib etishdi. Bu gʻoya konsikvensializmni kengaytirdi.

Immanuel Kant konsikvensializmga qarshi chiqib, maʼnaviy prinsiplar shunchaki
ong mahsuli ekanligini taʼkidladi. Kant amallar oqibatini etikaga kiritish
xatodir, deydi. Kant'ga koʻra, ong mutlaq burch boʻlmish kategorik imperativga
boʻysunadi. Bunga qoʻshimcha qilib, XX asr deontologi W.D. Ross prima facie deb
ataluvchi imperativlar ham borligini aytadi.

Keyingi ishlar etikada shaxs roli alohida urgʻulandi; bunday qarash aretaik
burilish (yaʼni, fazilatlar tomon burilish) oqimiga taalluqlidir. Bu oqimga xos
fikrlash Bernard Williams ishlarida ayniqsa namoyon boʻladi. Williams
konsikvensializm ham, deontologiya ham odamlarni sovuqqon harakat qilishga
undaydi, deydi. Bu esa, Williams'ga koʻra, odamlarni oʻz ichki dunyosidan, oʻz
ishlaridan voz kechishga olib keladi.

G.E.M. Anscombe "Zamonaviy Maʼnaviy Falsafa" ("Modern Moral Philosophy") (1958)
asarida fazilatlar etikasini Kantianizm va konsikvensializmga alternativ oʻlaroq
koʻradi. Fazilatlarning qadimgi konsepsiyalarini oʻrganish aretaik burilishni
ilhomlantirdi. Masalan, Arastu etikasi odamlardan Arastu meʼyorini - ikki ayb
orasidagi muvozanatni saqlashini talab qilsa, Konfutsiy etikasi fazilat odamlar
orasidagi garmoniyadadir, deydi. Fazilatlar etikasi faylasuflar Philippa Foot,
Alasdair MacIntyre va Rosalind Hursthouse tomonidan targʻib qilinadi.

Sharq falsafasi atamasi bilan Hindiston, Eron, Xitoy, Koreya, Yaponiya falsafiy
anʼanalari nomlanadi. Gohida bu roʻyxatga Yaqin Sharq ham qoʻshiladi, biroq
Yaqin Sharq falsafasi Ibrohimiy dinlar yoyilishi va Yevropa bilan savdo-sotiq
faolligi tufayli Gʻarb falsafasining koʻpgina alomatlariga ega.

Falsafa Xitoy tamadduniga, umuman Sharqiy Osiyoga sezilarli taʼsir koʻrsatdi.
Koʻpgina buyuk falsafiy maktablar Bahor va Kuz Davri hamda Davlatlar Urushi
Davrida paydo boʻlib, Fikrning Yuz Maktabi nomi ostida tanildi. Ulardan eng
ahamiyatlilari orasida Konfutsianizm, Taoizm, Mohizm va Legalizmlarni koʻrsatsa
boʻladi. Keyinchalik, Tang Sulolasi davrida, bu safga Buddizm ham qoʻshildi
(shuni aytib oʻtish joizki, Sharq falsafasida din va falsafa orasida qatʼiy
farqlar yoʻq). Gʻarb falsafasi kabi, Xitoy falsafasi ham keng qamrovlidir va
falsafaning har bir sohasiga taalluqli maktablarga ega.

Hind ostqitʼasi tarixida Oriy–Vedik madaniyat oʻrnatilganidan soʻng ikki ming
yillik davr ichida falsafiy va diniy mutafakkirlik oltita Nastika maktablari
paydo boʻlishiga olib keldi. Bu maktablar hinduizm bilan chambarchas bogʻlangan
edilar.

Hind falsafasi Janubiy Osiyo madaniyatining katta qismini qurgan, va Uzoq
Sharqqa ham dharmik dinlar orqali yetib borgan. Undagi fikrlar pluralizmi hind
falsafasini liberal universalizm shakliga keltirgan.

Fors falsafasi tarixi Qadimgi Eron falsafiy anʼanalari va ularning hind-eron
ildizlariga borib taqaladi. Fors falsafasi Zardusht taʼlimotidan taʼsirlangan.
Eron tarixidagi turli urushlar - Iskandar Zulqarnayn, arablar va moʻgʻullar
istilolariturli madaniyatlar, dinlar aralashuvi va natijada turfa falsafiy
maktablar paydo boʻlishiga olib keldi. Bularga zardushtiylik va islom
taʼlimotlari, yunon falsafasi taʼsiridagi oqimlar, manixeylik, mazdakiylik va
hokazo kiradi.

Oʻrta Osiyo falsafasi Zardushtiylik, keyinchalik esa Islom dinlari taʼsirida
shakllangan. Muhim faylasuflardan biri - ibn Sino Oʻrta Osiyo, va umuman Islom
olamida mantiq va metafizikani shakllantirdi; bunda u Arastu va Aflotun
ishlariga tayandi. Ibn Sino olamning vaqt oʻqida yaratilishini rad etadi; olam
uning yaratuvchisi emanatsiyasidir, deydi. Ibn Sinoning bu qarashlari islomiy
deizm va pandeizmga yaqindir.

Keyinchalik Oʻrta Osiyolik boshqa faylasuflar - Beruniy, Forobiy, Gʻazzoliy,
Navoiy, Bedil va hk - ibn Sino asos solgan islomiy metafizika doirasida
fikrlashdi, va bu oqimlardan baʼzilari Yevropagacha yetib bordi.

Boshqa falsafiy anʼanalar, masalan, Afrika falsafasi, xorijiy olimlar tomonidan
nisbatan kam oʻrganiladi. Koʻpgina izlanishlar Gʻarb falsafasiga qaratilgani
uchun boshqa falsafiy maktablar gʻoyalari tarqalishi qiyin kechishi mumkin.
Buning ustiga, vaziyatni irqchilik muammosi murakkablashtiradi. Afrikalik muhim
faylasuflar qatoriga Usmon Dan Fodio (Shimoliy Nigeriyadagi Sokoto Xalifaligi
asoschisi) va Umar Tall (Senegal) kiradi; ikkovi ham islom ulamolari boʻlishgan.
Mustamlakadan soʻnggi paytlar faylasuflariga misol qilib Cheik Anta Diop,
Francis Ohanyido, CL Momoh va Chinweizu'larni koʻrsatish mumkin.

Zamonaviy Afrika falsafasi nafaqat Afrika qitʼasidagi, balki boshqa
mamlakatlardagi kelib chiqishi afrikalik faylasuflar ishlaridan iboratdir. Bu
faylasuflar safiga Frantz Fanon, Kwesi Wiredu, Paget Henry, Lewis Gordon, Mabogo
Percy More va boshqalar kiradi.

Jamiyatdagi fikrlar uning amallariga chuqur taʼsir koʻrsatadi. Falsafani amaliy
oʻrganish yangi sohalar, masalan, amaliy etika va siyosiy falsafa kabilarning
paydo boʻlishiga olib keldi. Konfutsiy, Sun Tzi, Ibn Xoldun, Ibn Rushd, Ibn
Taimiyyah, Niccolò Machiavelli, Gottfried Leibniz, John Locke, Jean-Jacques
Rousseau, Karl Marx, John Stuart Mill, Mahatma Gandhi va boshqalarning siyosiy
va iqtisodiy qarashlari maʼlum hukumatlar tuzilishiga va amaliyotiga sezilarli
taʼsir qildi.

Siyosiy falsafa fikrlariga zamonaviy misol oʻlaroq Chicago Universitetida Leo
Strauss tomonidan Aflotun ishlariga tayanib boshlangan neokonservatizm oqimini
koʻrsatish mumkin. Ushbu falsafiy oqim George W. Bush siyosatini shakllantirib,
"fil suyagidan yasalgan minora"dek koʻringani bilan, dunyo miqyosida taʼsirchan
boʻla oldi.

Taʼlim falsafasi sohasida John Dewey taklif qilgan ilgʻor taʼlim XX asrda
Amerikada qoʻllandi. Bu oqim avlodlari hozirda bolalar uchun falsafa ishlariga
hissa qoʻshmoqdalar. Carl von Clausewitz'ning siyosiy urush falsafasi davlat,
xalqaro siyosat va harbiy strategiyada samara berdi (ayniqsa, Ikkinchi Jahon
Urushi soʻngida). Mantiq matematika, tilshunoslik, ruhshunoslik, informatikada
juda muhim unsur boʻlib qoldi.

Falsafaning boshqa amaliy qoʻllanishlari epistemologiyaga ham oiddir, u orqali
bilim, ishonch, dalil tushunchalari aniqlashtiriladi (bular huquqshunoslik,
iqtisodiyot, qarorlar nazariyasi va boshqa ilmiy dissiplinalarda kerak). Fan
falsafasi ilmiy metod asoslarini belgiladi hamda ilmiy tadqiqotlar va
argumentlashlar xarakterini shakllantirdi. Bu juda katta natijalarga olib keldi.
Masalan, Skinner'ning qatʼiy empirik bixeviorizmi oʻn yillar davomida oʻrnashib
qolgan Amerika ruhshunosligini oʻzgartirib yubordi. Chuqur ekologiya va hayvon
huquqlari dunyoni faqat odamlargina emas, balki odam emaslar ham egallashini
eslatib, maʼnaviy qadriyatlarni qayta koʻrib chiqishga olib keldi. Estetika
musiqa, adabiyot, va umuman hayotning butun sanʼat qiyofasiga oid bahslarni hal
qilishga yordam bermoqda.

Gohida falsafa yaxshi oʻrganilmagan yoki tushunilmagan sohaning tadqiqoti, deb
koʻriladi. Lekin bu sohalar keyinchalik muayyanlashib, tayinli ilmiy boʻlimga
aylanadi, masalan, bir paytlar faqatgina falsafiy deb qaralgan ruhshunoslik,
jamiyatshunoslik, tilshunoslik va iqtisodiyot hozirda matematika va mantiqqa
tayanib, katta, mustaqil sohalarga aylandi. Lekin fan ilgʻorlagani sari,
yangidan-yangi muammolar tugʻilaveradi, bu muammolarni hal qilishda esa avvalo
falsafa yordam beradi.



https://uz.wikipedia.org/wiki/Braziliya

Braziliya, rasmiy nomi Braziliya Federativ Respublikasi (par. Brasil yoki
República Federativa do Brasil) — Janubiy Amerikadagi eng katta va aholisi eng
koʻp boʻlgan mamlakat boʻlib, ham aholi soni, ham maydoni jihatidan dunyoda
beshinchi oʻrinni egallaydi. Maydoni 8512 ming km2. Aholisi 192,376,496 kishi
(2012). U Janubiy Amerika markazidan to Atlantika okeaniga qadar yoyilgan
hududni egallab Amerikalarning „eng sharqiy“ mamlakatidir. U bilan chegaradosh
mamlakatlar: Urugvay, Argentina, Paragvay, Boliviya, Peru, Kolumbiya, Venesuela,
Guyana, Suriname va Fransuz Giyanasining fransuz qismi. Aniqrogʻi, u Ekvador va
Chilidan tashqari, Janubiy Amerikaning har bir davlati bilan chegaradosh. Nomi,
dastlabki kolonistlar tomonidan juda qadrlangan, Braziliya
daraxtidan(pau-brasil) kelib chiqqan. Hududida ham ekin maydonlari, ham tropik
oʻrmonzorlar juda katta joyni egallaydi. Tabiiy resurslar va katta miqdordagi
ishchi kuchiga boy boʻlgan Braziliya, Janubiy Amerika iqtisodiyotining
yetakchisidir. Dastlab Portugaliyaning sobiq koloniyasi boʻlganidan, uning
davlat tili Portugal tilidir. Poytaxti — Brazilia shahri. BMT aʼzosi. Maʼmuriy
jihatdan 26 shtat va federal (poytaxt) okrugga boʻlinadi.

Braziliya — federativ respublika. Amaldagi konstitutsiya 1988-yil 5-oktyabrda
qabul qilingan; 1994-yil mart va 1997-yil iyunda tuzatish kiritilgan. Davlat
boshligʻi — prezident. Prezident bilan vitseprezident aholi tomonidan toʻgʻri va
yashirin ovoz berish orqali 4 yil muddatga saylanadi. Prezident ketmaket
ikkinchi muddatga saylanishi mumkin. Qonun chiqaruvchi hokimiyat — Milliy
kongress (parlament). Parlament ikki palata: deputatlar palatasi va federal
senatdan iborat. Ijroiya hokimiyatni prezident va u tuzgan hukumat amalga
oshiradi.

Braziliyada Atlantika okeani sohili boʻylab koʻpdankoʻp qoʻltiqlar va koʻrfazlar
uchraydi. Mamlakat hududining yarmidan koʻprogʻini Braziliya yassitogʻligi
ishgʻol etgan (eng baland nuqtasi Bandeyra togʻi, 2890 m); oʻrtacha balandligi
600– 800 m boʻlgan bu togʻlik Braziliyaning janubi-sharq va janub tomonlarini
egallab yotadi. Braziliya shimolida Gviana yassitogʻligi joylashgan. Shu
yassitogʻliklar orasida keng Amazonka payettekisligi bor. Mamlakatning janubiy
va janubi-gʻarbiga Laplata payettekisligining bir qismi kirib kelib, okean
sohilida kambar payettekislikni hosil qiladi. Braziliyada polimetall, oltin,
temir rudasi, nodir metallar, marganes rudasi, boksit, neft, toshkoʻmir, tuz
konlari va boshqa konlar bor.

Braziliya iqlimi ekvatorial, issiq va nam. Oʻrtacha oylik harorati 16—29 °C.
Amazonka payettekisligida yiliga 2000–3000 mm, togʻ yon bagʻirlarida
1500–2000 mm, sohilda 3000 mm, tog tepalarida esa 500 mm yogʻin yogʻadi.
Braziliyada daryo juda koʻp. Eng yirik daryolari: Amazonka, Parana,
San-Fransisku, Urugvay. Amazonka va uning gʻarbiy irmoqlarida kema qatnaydi.

Braziliya aholisining asosiy qismi (95 % dan koʻprogʻi) brazillar. Braziliyada
Yevropa va Osiyo mamlakatlaridan kelgan bir necha million kishi, jumladan
olonlar, italyanlar, portugallar, yaponlar, ispanlar, polyaklar, livanliklar,
suriyaliklar ham yashaydi. Tub joy xalqi — indeyslar koʻplab qirib yuborilgan,
bir qismi boshqa xalqlar bilan qorishib ketgan. Omon qolgan indeys qabilalari
mamlakat ichkarisidati xilvat joylarda yashaydi. Shahar aholisi 75,5 %ni tashkil
qiladi. Davlat tili — portugal tili. Dindorlar asosan katoliklardir. Eng yirik
shaharlari: San-Paulu, Riode-Janeyro, Belu-Orizonti, Resifi, Portu-Alegri,
Salvador, Fortaleza, Kuritiba, Belen, Brazilia, Kampus, Niteroy, Manaus.

OʻzR bilan B. oʻrtasidagi savdoiqtisodiy munosabatlarni yoʻlga qoʻyishga va
buning uchun shartnomaviyhuquqiy negiz yaratishga kirishildi. OʻzRning B. bilan
1996 yildagi tovar aylanmasi 7,16 mln. AQSH dollarini tashkil etdi. 1997 yil
yakuni boʻyicha Oʻzbekiston — B. tovar aylanmasi 16,75 mln. AQSH dollariga yetdi
va avvalgidek tovar aylanmasi hajmining deyarli hammasi importdan iborat boʻldi.
Uning 93,8 % ini moyli urugʻlar va mevalar, 6,2 % ini tamaki tashkil qildi.

1500-chi yilning aprelida, hozirda Braziliya deb ataladigan, bu yerning
qirgʻoqlariga Pedro Álvares Cabral boshchiligidagi portugaliya flotiliyasi kelib
toʻhtagandan soʻng, Portugaliya unga egalik qilishini eʼlon etadi. Bu yerda
portugallar bir nechta qabilalarga boʻlinib ketgan, lekin koʻpchiligi
Tupi-Guarani lingvistik oilasiga mansub tilda gaplashsalar ham, bir-biri bilan
urushadigan mahalliy aholiga duch keladi. 1534-chi yilda Portugaliya Qiroli Dom
João III maydonni oʻn ikki boʻlimga boʻgandan soʻng kolonizatsiya boshlab
yuboriladi. Lekin bunday boshqaruv uslubi bir qancha muammo tugʻdirgandan soʻng,
1549-chi yilda butun koloniyani boshqaradigan yagona Genera-Gubernatorni
tayinlaydi.



https://uz.wikipedia.org/wiki/Tohir_Malik

Tohir Malik (asl ismi Hobilov Tohir Abdumalikovich) — taniqli oʻzbek yozuvchisi.
Oʻzbek adabiy fantastikasining asoschilaridan biri, maʼrifat arbobi. „Doʻstlik“
ordeni va „Oʻzbekiston xalq yozuvchisi“ faxriy unvoni sohibi.

1946-yilning 27-dekabrida Toshkent shahrida ziyoli oilasida dunyoga kelgan.
Toshkent Davlat Universiteti (hozirgi Oʻzbekiston Milliy Universiteti)ning
jurnalistika fakulteti kechki boʻlimida oʻqib, kunduzi qurilishda ishlarida
qatnashgan. 1966-yildan beri Oʻzbekiston radiosida, gazeta va jurnallar
tahririyatida, Oʻzbekiston yozuvchilar uyushmasida, nashriyotlarda faoliyat
yuritgan. Hozirgi kunda „Sharq“ NMAK Bosh tahririyatida muharrir.

Barcha tengdoshlari singari u ham urushdan keyingi turmush qiyinchiliklarini
boshidan kechirgan. Oilada besh farzand boʻlib Tohir Malik eng kenja farzand
boʻlgan. Tohir maktabga bormay turiboq, dars tayyorlab oʻtirgan akalari va
opalari yonida savodni oʻzlashtirgan. Ukasining kitobga boʻlgan ixlosini sezgan
akalari unga — Mard yigit ertaklar toʻplamini sovgʻa qilishadi va ushbu kitobni
hozirga qadar eʼzozlab saqlashini aytgan. Taniqli oʻzbek adibi va tarjimoni
Mirzakalon Ismoiliy Tohir Malikning togʻasi boʻlib, uni 1949-yilda "xalq
dushmani" degan tuhmat bilan qamoqqa olishadi. Bu haqida adibning oʻzi ushbu
soʻzlarni aytgan:

Dastlabki hikoyasi 1960-yilda Gulxan jurnalida chop etiladi. 1963-yilda Tohir
Malik Toshkent Davlat Univeritetining kechki jurnalistika boʻlimiga oʻqishga
kirib, kunduzi qurilishda duradgor, gʻisht teruvchi boʻlib ishlay boshlaydi. U
ijodga doir mashqlarni davom ettirrib, togʻasining:

degan ikki oʻgitiga hamisha amal kilgan. Bolalarga atab yozilgan hikoyalari
bilan badiiy adabiyot sirlarini oʻrgangan Tohir Malik keyinchalik oʻzbek
adabiyotida kam eʼtibor berilgan fantastika janriga qoʻl uradi va bir qator
asarlari bilan kitobxonlar eʼtiborini qozongan. Uning talabalik yillari yozilgan
Hikmat afandining oʻlimi asari oʻzbek adabiyotining fantastika yoʻnalishida
yaratilgan birinchi qissa hisoblanadi. Yozuvchining bir qator asarlari rus va
boshqa tillarga tarjima qilingan. Soʻnggi oʻq asari asosida yetti qismli,
Shaytanat asari asosida yigirma qismli badiiy fil’m suratga olinib, namoyish
etilgan.

Tohir Malik 1966-yildan eʼtiboran matbuot sohasida ishlagan. Lenin uchquni
(Hozir Tong yulduzi deb nomlanadi), Oʻzbekiston radiosida, Gʻafur gʻulom
nomidagi va „Choʻlpon“ nashriyotlarida, „Sharq yulduzi“, „Yoshlik“ jurnallarida
faoliyat yuritgan. U ijodiiy faoliyati davomida hayotni, insonlar tabiatini
atroflicha oʻrgana boshlaydi. Yozuvchi insonlarni, ularning ichki
kechinmalarini, ruhiyatlarini sinchiklab oʻrganadi va kitobxonni ham mana shu
ruhiyat olamiga olib kiradi. Uni shu holga solgan sabablarni tahlil qilishga va
xulosa chiqarishga yoʻnaltiradi. Yozuvchi yaratgan asarlari asosida koʻplab tele
va baʼdiy filmlar yaratilgan. Asarlarida turli qiyofadagi zamondoshlarimizning
obrazlari yorqin lavhalarda katta mahorat bilan aks etgan, muhim maʼnaviyaxloqiy
muammolar koʻtarilgan. Rus yozuvchisi F.M. Dostoyevskiyning Maʼsuma qissasini,
shuningdek, jahon adabiyoti namoyandalarining ayrim asarlarini oʻzbek tiliga
tarjima qilgan. 1961-1964-yillarda quruvchi, 1965-1966-yillarda maktabda
oʻqituvchi boʻlib ishlagan. Lenin uchquni gazetasi, 1975-1978-yillarda Guliston
nashriyotida, 1981-1982-yillarda Gʻafur Gʻulom nomidagi nashriyotda muharrir,
1982-1985-yillarda Sharq yulduzi jurnalida, 1985-1987-yillarda Choʻlpon
nashriyotida bosh muharrir, 1989—91-yillarda „Yoshlik“ jurnalida adabiy xodim,
masʼul kotib, bosh muharrir, Oʻzbekiston yozuvchilari uyushmasida 1988—90-yillar
davomida kotib boʻlib faoliyat olib borgan.

Hozirgacha yozuvchining 20 dan ortiq qissasi chop etildi. 1971 yilda chop
etilgan „Hikmat afandining oʻlimi“ dan keyin „Falak“ (1976), „Somon yoʻli
elchilari“ (1976) tahayyul, ilmiy-tahayyul qissalari bosildi. „Chorrahada qolgan
odamlar“ qissasida tahayyul va detektiv xususiyatlari seziladi. „Alvido bolalik“
(1989), „Qaldirgʻoch“ (1987) qissalarida muhim mavzu ishlanadi. Mutaqillik
yillarida T.Malik „Soʻnggi oʻq“ (1990), 4 qismdan iborat „Shaytanat“
(1994—2001), „Odam ovi“ (2001), „Charxralak“, „Murdalar garirmaydilar“ (1999)
qissalarini chop ettirdi. Yozuvchi 20 asrdagi hayotni, kishilar taqdirini goh
tahayyul, goh izchil xolis, goh detektiv yoʻsinda tasvirlaydi. U qissa janri
imkoniyatlarini uzluksiz boyitib bormoqda. 2002 yilda yozuvchining „Mehmon
tuygʻular“ oʻylari, „Jinoyatning uzun yoʻli“ risolasi chop etildi. Tohir Malikka
„Oʻzbekiston xalq yozuvchisi“ unvoni berilgan (2000). Mustaqillik yillarida eng
koʻp adadda kitob chop ettirgan Tohir Malikdir.

Yozuvchining bir qator asarlari kitobxonlar orasida oʻtkazilgan soʻrov asosida
turli yillarda yillik mukofotlar bilan, xususan Gʻafur Gʻulom nomidagi
mukofotlar bilan taqdirlangan. Yoshlar tarbiyasiga oid asarlari inobatga olinib
Maorif fidoyisi unvoni berilgan. Shuningdek, Oʻzbekiston Respublikasining
Prezidenti Islom Karimov farmoni bilan Doʻstlik ordeni va Oʻzbekiston xalq
yozuvchisi faxriy unvoni bilan taqdirlangan.



https://uz.wikipedia.org/wiki/Musiqa

Musíqa (yunoncha μουσική — ilhom parilari san’ati) — tovush san’atidir; musiqiy
asarga nisbatan ham musiqa atamasi qo‘llanishi mumkin.

Musiqa (yun. mousiche —muzalar sanʼ-ati) — inson hissiy kechinmalari, fikrlari,
tasavvur doirasini musiqiy tovush (ton, nagʻma)lar izchilligi yoki majmui
vositasida aks ettiruvchi sanat turi. Uning mazmuni oʻzgaruvchan ruhiy
holatlarni ifodalovchi mu-ayyan musiqiybadiiy obrazlardan iborat. M. insonning
turli kayfiyatlari (mas, koʻtarinkilik, shodlik, zavklanish, mushohadalik,
gʻamginlik, xavf-qoʻrquv va boshqalar)ni oʻzida mujassamlashtiradi. Bundan
tashqari, M. shaxsning irodaviy sifatlari (katʼiyatlik, intiluvchanlik,
oʻychanlik, vazminlik va boshqalar)ni, uning tabiati (mijozi)ni ham yorqin aks
ettiradi. M.ning ushbu ifodaviytasviriy imkoniyatlari yunon olimlari — Pifagor,
Platon, Aristotel va Sharq mutafakkirlari — Forobiy, Ibn Sino, Jomiy, Navoiy,
Bobur, Kavkabiy, tasavvuf arboblari — Imom Gʻazoliy, Kalobodiy Buxoriy va boshqa
tomonidan yuqori baholangan, sharh va ilmiy tadqiq qilingan. M.ning odam ongi va
hissiyotiga taʼsir etishning ajoyib kuchi uning ruhiy jarayonlarga hamohang
boʻlgan protsessual — muayyan jarayonli tabiati bilan bogʻliqsir. M. asarlari
mazmunida badiiy gʻoyalar umumlashgan holda berilib, musiqali obrazlarning
oʻzaro munosabatlari (taqqoslanish, toʻqnashuv, rivojlanish kabi) jarayonida
shakllanadi. Mazkur jarayonning xususiyatlariga koʻra M. mazmuni ham turli —
epik, dramatik, lirik belgilarga ega boʻlishi mumkin. Bulardan insonning ichki
dunyosi, ruhiy holatlarini ifodalashga moyil boʻlgan lirika M.ning "botiniy"
tabiatiga ancha yaqindir. M.ning mazmuni — shaxsiy, milliy va umumbashariy
badiiy qiymatlarning birligidan iborat boʻlib, bunda maʼlum xalq, jamiyat va
tari-xiy davrga xos ruhiy tarovat, surʼat, ijtimoiy fikr va kechinmalar
umumlashgan holda ifodalanadi. M. shakllari har bir davrning maʼnaviymaʼrifiy
talablariga javob bergan holda, ayni vaqtda inson faoliyatining koʻpgina
jabhalari (muayyan jamoaviy tadbirlar, odamlarning oʻzaro etik va estetik taʼsir
etish, muloqot qilish jarayonlari) bilan mushtarakdir. M.ning , ayniqsa,
insonning axloqiy va estetik didini shakllantirish, hissiy tuygʻularini
rivojlantirish, ijodiy qobiliyatlarini ragʻbatlantirish vositasi sifatida roli
juda muhimdir.

M. inson madaniyatida va jamoaviy hayotda oʻziga xos oʻringa egadir. U dam olish
va koʻngil ochish paytlari, turli marosim, bayram, bazm va sayillar, diniy va
rasmiy tadbirlar, ommaviy va harbiy yurishlar, sport mashklari va mehnat
jarayonida muayyan vazifalar bajaradi. Shuning uchun M. asarlari oʻz mazmuniga
muvofiq holda bir nechta uslub, tur va janr guruhlariga ajratiladi. Alla, zikr,
marsiya, sarbozcha, vals, marsh, messa kabi janrlar hayotdagi maishiy va boshqa
sharoitlar bilan bogʻliq boʻladi. Ashula, dastgoh, cholgʻu kuy, maqom yoʻllari,
konsert, miniatyura, romans va boshqalarda estetik taʼsir oʻtkazish vazifalari
asosiy oʻrin tutadi. Janrlar, oʻz navbatida, diniy mussha, yoshlar musikasi,
maishiy musiqa, ommaviy mussha, harbiy musika, kamer musiqa, simfonik mussha,
xor musikasi kabi M.turlariga birlashadi. Tari-xiy, milliy, mahalliy, shaxsiy
(individual) M. uslublari ham musiqiy tafakkur tarzi, ohang , ritm, shakl kabi
musiqiy unsurlarni oʻziga qamrab olib, muayyan bir davr yoki milliy madaniyatga
mansub boʻlgan turli janrdagi asarlar umumiyatini aks ettiradi (q. Avangardizm,
Barokko, Klassitsizm, Ogʻzaki anʼanadagi musika, Romantizm, Sentimentalizm).

Bastakor va kompozitorpar badiiy obrazlarni kengroq qamrashga intilishib, M. va
boshqa sanʼat turlari qorishmasi (sintezi)dan foydalani-shadi. Aniq tushunchaga
ega boʻlgan soʻz, sahna harakati, kino tasviri va boshqa unsurlar bilan qorishiq
M. asarining ifodaviy imkoniyatlari kengayadi (q. Vokal musikasi, Kino musikasi,
Rake musikasi, Teatr musikasi). M., shuningdek, boshqa sanʼat turi va janrlarida
ham muxim rol oʻynaydi. Mac, opera janrida, oʻzbek musiqali dramasi va
komediyasida xonandalik, xor sanʼati hamda orkestr musiqaschnk drama bilan
boglaydi. Balet va boshqa raqs shakllari ham uzining badiiy obrazlarini M.
yordamida ifodalaydi.

Zamonaviy musiqashunoslik fani arxeologiya va etn. maʼlumotlaridan kelib chiqib,
M. sanʼatini ibtidoiy jamiyatda insonning amaliy faoliyati jarayonida boshqa
sanʼat turlari (rake, sheʼriyat va q.k.) bilan krrishma (sinkretik) holda paydo
bulishini asoslab beradi. Bunda M. ijtimoiy muloqot vositasi, mehnat va marosim
jarayonlarini tashkil etish vositasi bulib xizmat qiladi va, ayni vaqtda,
jamiyatga zarur axlokiymaʼnaviy xususiyatlarni tarbiyalash maqsadlarini
kuzlaydi. Ibtidoiy davrning oxirgi bosqichida dastlabki qorishma sanʼat
majmuasidan bir qancha sanʼat turlari, jumladan, M. ham ajralib chiqadi. Ushbu
davrga mansub afsonalarda M. tabiatga, yovvoyi hayvonlarni oʻrgatishda taʼsir
kursatish, insonni turli kasalliklardan davolovchi kuch sifatida taʼriflanadi
(q. Alikambar, Ibtidoiy sanʼat, Mavsum koʻshiklari, Marosim qoʻshiqlari).

Turli xil M. asboblari (chang, ud, tanbur, lira, kifara, puflama va urma
asboblar) takomillashtirilib, ular barqaror tovushqator va shakllarga ega
boʻlgan. M.ning ushbu davrda asosan ogʻzaki anʼanada rivojlanishiga qaramay,
ayni vaqtda, uning ilk yozuv (iyeroglif, harfiy va boshqalar) tizimi ixtiro
etilgan, M. estetikasi va nazariyasi taʼlimotlari shakllangan: Xitoyda —
Konfutsiy, Yunonistonda — Pifagor, Geraklit, Demokrit, Aristotel, Platon,
Aristoksen va boshqa, Oʻrta Osiyoda — Borbad.

Oʻzbekistonda M., asosan, xalq va ogʻzaki anʼanadagi professional M. sifatida
qadimdan rivojlanib kelgan. Xalq M.sidalapar, terma, yama, qoʻshiqlarttt turli
xillari (marosim, maishiy, mehnat, oʻyin, raqs, lirik, nasihatomuz va
boshqalar), ogʻzaki anʼanadagi oʻzbek professional M.sida esa doston, katta
ashula, ashula, maqom, cholgʻu yoʻllari kabi janrlar mavjud. Oʻzbek M. merosida
4 asosiy mahalliy uslubni farqlash mumkin (q. Buxoro-Samarqand musika uslubi,
Xorazm musika uslubi, Fargʻona — Toshkent musika uslubi, Surxondaryo-Qashqadaryo
muyesha uslubi). 20-asrda oʻzbek va boshqa Oʻrta Osiyo xalqlari M. merosini
yozib olish va oʻrganish boʻyicha muhim ishlar bajarildi, yuzlab nota
toʻplamlari va i. t.lar nashr etildi. Bastakor, xrfiz va sozandalar oʻzbek M.
merosi durdonalari (Shashmakom, Xorazm makomlari, Faryuna-Toshkent makom
yoʻllari va boshqalar) ni keng targʻib qilibgina qolmay, yangi cholgʻu kuy va
ashulalar yaratdilar, dastlabki musiqali drama va komediya asarlarining muallif
yoki hammuallifi boʻlishdi. 1930—40 yillarda Oʻzbekistonda avvallari boʻlmagan
yangi (opera, balet, simfonik M., kamer M., konsert kabi) M. janrlari yuzaga
keldi. Ular, ayniqsa, 1950—60 yillardan boshlab Oʻzbekiston kompozitorlari
ijodida keng rivoj topdi, shuningdek, ommaviy M.ning estrada musiqasi, yoshlar
musiqasi kabi yoʻnalishlari ham keng yoyilgan.



https://uz.wikipedia.org/wiki/Kuba

Kuba (Cuba), Kuba Respublikasi (República de Cuba) — Vest-Indiyadagi davlat.
Kuba o. va Katta Antil o. lari guruhiga kiruvchi 1600 dan ortiq mayda orolda
joylashgan. Maydoni 110,86 ming km². Aholisi 11,2 mln. kishi (2001). Poytaxti —
Ganava shahri Maʼmuriy jihatdan 14 viloyat (provincia)ra, viloyatlar
munitsipiyalarga boʻlingan.

K.da kinoxronika va hujjatli filmlar 1897 yildan suratga oliva boshlagan.
1910—20 yillarda rej.lardan E. D. Kesela va R. Peon muntazam kino ishlab
chiqarishga asos soldilar. 30—40-yillarda ayrim kinofilmlardagiva K. hayoti
koʻrsatildi. Ekranlarda, asosan, AQSH kinofilmlari namoyish etildi. 1959 yil
Ganavada K. kino sanʼati va kino sanoati instituti barpo etilgandan keyingi va
chinakam milliy kino sanʼati vujudga keldi. Koʻpgiva hujjatli filmlarning
rej.lari S. Alvares, X. Espinosa, T. Alea, A. Roldan badiiy kinematografiyaning
yetakchi arboblari boʻlib qolishdi. Multiplikatsi-on filmlar ishlab chiqarish
rivojlandi. K. da 450 dan ortiq kinoteatr bor. 1961 yildan "Sine Kubano" ("Kuba
kinosi") jur. nashr etildi. Keyingi yillarda "Xuan Kinkin sarguzashtlari" (rej.
X. G. Espinosa), "Lyusiya" (rej. U. Solas), "Melya" (rej. E. P. Barnet),
"Rancheador" (rej. S. Xiral) va boshqa kartivalar tomoshabinlarga manzur boʻldi.
Ganavada Lotin Amerikasi kinosi xalqaro festivali oʻtkazib turiladi.



https://uz.wikipedia.org/wiki/Kiyim

Kiyim, kiyim-kechak deb badanni yopib turuvchi har qanday mato parchasiga
aytiladi. Kiyimlar tikiladi, toʻqiladi, yoki boshqa usullar bilan tayyorlanadi.
Kiyim kiyishdan maqsad avvalo tanani atrof-muhit taʼsiri: issiq-sovuq, shamol,
chang-toʻzon, quyosh nurlari, yogʻin va hokazodan asrashdir. Bundan tashqari
kiyim ijtimoiy sabablarga koʻra ham kiyiladi (jinsiy aʼzolarni berkitish uchun).
Xuddi shu ijtimoiy va psixologik sabablarga koʻra kiyim-kechak koʻrimli,
chiroyli qilib tayyorlanadi (masalan, boshqa odamlarni jalb qilish, ularga
yoqish uchun).

Kiyim — inson tanasini tashqi muhit (iqlim, ob-havo oʻzgarishlari, quyosh nuri
va b.) taʼsiri va turli mexaniq taʼsirlardan asraydigan vositalar toʻplami;
estetik vazifani bajaradi hamda jins, yosh, milliylik va b. xususiyatlarni
oʻzida aks ettiradi. Keng maʼnoda "K." tushunchasi bosh K.lar, oyoq K.lar
(poyabzal), qoʻlqop va b.ni ham oʻz ichiga oladi.

K. turiga koʻra — ichki K., ustki K., bosh K.lar, oyoq K.lar (poyabzal);
vazifasiga koʻra— kundalik, uyda, dam olish paytida, bayram va toʻy
marosimlarida kiyiladigan (kishilik) K.lar, ish K. (jomakor), sport K., rasmiy
K. (forma)lar, maxsus K.larga boʻlinadi; ayollar, erkaklar va bolalar K.lariga
ajratiladi.

Kundalik K., odatda, xalqning madaniyati, kishining didiga mos boʻlib, turli
modada, turli xil matolardan tikiladi; unda kasb, etnik va ijtimoiy guruhga
mansublik oʻz ifodasini topadi. Dam olish paytida kiyiladigan K. yumshoq va
mayin matodan, erkin harakat uchun qulay qilib tikiladi. Bayram, marosim
(kishilik) K.lari milliy uslubda, qimmatbaho matolardan tayyorlanadi, turli
bezaklar (kashta, munchoq va b.) bilan boyitiladi. Ish K.i (jomakor) oddiy
matolardan mehnat jarayoniga mos qilib tikiladi (mas, oʻt oʻchiruvchining ish
K.i oʻtga chidamli brezentdan, baliqchilarning K.i suv oʻtkazmaydigan matodan
tikiladi, traktorchining ish K.i kombinezondan, tibbiyot xodimi, sartarosh,
oshpazlarning ish K.i asosan, oq xalatdan iborat va h.k.). Sport K. jismoniy
tarbiya va sport bilan shugʻullanish uchun qulay qilib tikiladi. Rasmiy K.
(forma) harbiy K., matros, militsioner, aloqachi va rasmiy kishilar (prokuror va
b.)ning maxsus nizomda belgilangan K.lari. Maxsus K. homilador ayollar, bemorlar
va b. kiyadigan K.lar. Bolalar K . i rang-barang pishiq matodan qulay qilib
tikiladi, ular turli qoʻshimchalar bilan uqa, jiyak, kashta tikib, quroq usulida
bezatiladi. K. ixcham, iqlim va faslga, jins, yoshga moslashtirilgan, eng muhimi
qulay boʻlishi, kishiga yarashib turishi lozim. K.ni bichish va tikish katta
sanʼat. K. tikish uchun oldin tabiiy (paxta, jun, jut, ipak) yoki sunʼiy
(sintetik) matolardan tanlanadi, tikuvchilar uyda, atelyelar va f-kalarda K.
tikishadi. Buning uchun avval matoni bichib olish kerak. Bu ishni bichiqchi
bajaradi. Oʻnga modelyer rassom K. rasmi (modeli)ni chizib beradi. Xullas K.
bitib magazinga tushguncha bir necha kishi mehnat qiladi.

Yengil sanoat, xususan, toʻqimachilik sanoatining jadal rivojlanishi kishilar
didining tinimsiz oʻsib borishi, xalqlar orasidagi aloqalarning kuchayishi K.
modasining tez-tez oʻzgarib turishiga olib keladi; hayot ham shuni taqozo
qiladi. Ayniqsa, ayollar K.lari modasi tez-tez oʻzgarib turadi. Hozir K. inson
tanasini tashqi taʼsirlardan asraydigan vosita boʻlish bilan birga oʻziga va
atrofdagilarga estetik zavq bagʻishlaydigan badiiy sanʼat asariga ham aylanib
bormokda. K. tikishda turli-tuman bezak materiallardan, kashtalardan
foydalaniladi.

K. inson yaratgan turar joy kabi eng qad. ixtirolardan; soʻnggi paleolit
davridayoq mavjud boʻlgan K. geografik muhit, xoʻjalik shakli, ijtimoiy
munosabatlar, madaniyat, etnik qatlamlar va b.ga bogʻliq holda taraqqiy etgan.
Paleolit davri yodgorliklari orasida terini ishlaydigan tosh va tikadigan suyak
ignalar topilgan. K. uchun matodan tashqari barglar, oʻtlar, daraxt poʻstloqlari
ham xom ashyo vazifasini oʻtagan. Ibtidoiy odamlar hay-von terilari, daraxt
poʻstloklari va barglarini suyak va hayvon shoxidan ishlangan "ignalar" bilan
shunchaki chatib, badanlariga "ilib" olishgan. Neolit davrida ip yigirish va
mato toʻqish sanʼatini oʻzlashtirgan inson K.tikishda dastlab yovvoyi oʻsimlik
tolalaridan foydalangan, chorvachilik va dehqonchilikning rivojlanishi mato
tayyorlash uchun uy hayvonlarining juni va madaniy oʻsimliklarning tolalaridan
foydalanish imkonini berdi. Barcha K. turlari 2 boshlangʻich koʻrinishdan —
yelkaga tashlab qoʻyiladigan teri, oʻt, barg va parlardan toʻqilgan yopqich va
bel(boksa) bogʻlamlari (belbogʻ) dan rivojlanib shakllangan. Keyinchalik
yopqichlar yopinchiq(plashch), koʻylak, kaftan kabi, bel bogʻlamlari ishton,
yubka, fartuk kabi turli xil shakllarga ega boʻldi; shippak yoki oyoqni oʻrab
turgan bir parcha hayvon terisi eng sodda qad. poyabzal turi boʻlgan,
shuningdek, poyabzal uchun daraxt poʻstlogʻi va daraxtdan ham foydalanilgan.

Estetik xususiyatlarga ega dastlabki K. Qad. Misr K.laridir. Qad. Misrda
erkaklar (bellariga mato yoki teri bogʻlagan) va ayollar (bogʻichli toʻgʻri
koʻylak) K.larida burma (drapirovka)lar qoʻllanilgan; keyinroq nozik mato
i.ch.ga erishilgach, plissirovka keng tarqalgan. Turli rangdagi nozik matodan
tayyorlanib kashtalar bilan bezatilgan K.ni, odatda, hukmron tabaqa vakillari
kiygan, qullar dagʻal mato yoki teridan tayyorlangan K. kiygan. Qad.
ossuriyaliklarda uzun koʻylak va hoshiya bezakli yopinchiq rasm boʻlgan.
Yunonlar xiton (yengeiz koʻylak), tunika (kalta yengli koʻylak), gimatiy
(yopinchiq) kiyishgan, bu K.lar inson qiyofasiga ulugʻvor soddalik baxsh etgan,
inson tanasining egiluvchanligini kursatgan (ular, asosan, oq jun va kanop
matolardan tayyorlangan), toʻgʻnogʻich, belbogʻ va b. bilan boyitilgan. Oyoq K.
vazifasini boldirni oʻrab turadigan tasmali shippaklar bajargan. Qad. Rim K.i
ham yunonlarniki kabi burmali boʻlgan. Erkaklarning asosiy ustki K.i togʻa
(yarim aylana yoki oval shaklidagi mato boʻlagi) boʻlgan. Erkak va ayollarning
ichki K.i vazifasini tunika bajargan, ayollar uning ustidan stola(xiton
koʻrinishidagi keng uzun K.) va palla (gimatiyga oʻxshash) kiyishgan.

Vizantiyada diniy tarkidunyochilik taʼsirida K. qatʼiy, qomatni yashirib
turadigan shaklga ega boʻlib, mato (parcha, shoyi) qalin, ogʻir, yirik gulli
boʻlgan.

14—15-a.larda Gʻarbiy Yevropada chizmachilik ilmining taraqqiyoti hozirga qadar
mavjud boʻlgan andazalarning barcha turlarini yaratilishini taʼminladi,
matolarning nafisligi, iplarining joylashishi bichishni mukam-mallashtirdi. Bu
yutuqlar K.ni aniq loyihalash va qomatga mos nafis K.ning paydo boʻlishida muhim
ahamiyatga ega boʻldi.

Xalqlar oʻrtasida iqtisodiy aloqalarning kengayishi natijasida K. bichimlari bir
mamlakatdan ikkinchisiga tarqalgan. Mac, 11 — 14-a.larda Gʻarbiy Yevropaga
fransuz, 14— 16-a.larda Flandriya va Burgundiya, 16-a. 2-yarmidan ispan, 17-a.
2-yarmidan yana fransuz modalari tarqalgan. Rus zodagonlari Sharqda tayyorlangan
zarboft, kimxob toʻnlar, zardoʻzi telpak va b. buyumlarni juda qadrlashgan (mas,
Monomax telpagi). 14-a.da K. taraqqiyotiga maʼlum darajada meʼmorlik va tasviriy
sanʼatdagi uslublar taʼsir etgan. Mac, 10— 12-a.larda Gʻarbiy Yevropada K.
bichimida roman uslubi aks etgan, yaʼni uzun koʻylak va yelkaga tashlab
yuriladigan yopinchiq urf boʻlgan; 12—15-a.larda gotika uslubida tikilgan kalta
va tor K. kiyishgan. Uygʻonish davri (15—16-a.lar) da kalta, lekin keng
bichimdagi K. rasm boʻlgan, 16— 18-a.larda barokko, 18-a. da rokoko uslubidagi,
yaʼni murakkab bichimli K.lar kiyila boshlangan. K. toʻr, burma, bantiklar bilan
bezatilgan. 18-a. fransuz inqilobi davrida yuzaga kelgan erkaklar libosi Yevropa
erkaklar K.ini shakllanishida muhim rol oʻynadi. 19-a.da yagona Yevropa K.i
shakllanishi yakunlandi, 19-a. 2-yarmidan K.larni ommaviy i.ch. natijasida quyi
qatlamlar orasida ham yangi modali K.lar keng tarqaldi. Angliya erkak K.i
yaratishda yetakchi boʻlib qoldi.

20-a.da texnika taraqqiyoti va oʻnga bogʻliq holda oʻzgargan hayot tarzi,
tikuvchilik sanoatining oʻsishi K. tarixida yangi davrni ochib berdi, avtomobil
va mototsiklda yurishning keng tarqalishi tufayli erkaklar K.ida oʻzgarishlar
roʻy berdi: kalta shim, kurtka, rangli koʻylak, bosh K. — keplar paydo boʻldi.
20-y.lardan erkaklar yagona bichimdagi K. kiya boshladi. 50-y. lardan erkin
harakatga qulay boʻlgan K. yuzaga keldi, ancha yengil va shaklan nafis K.
yaratildi, yenglari yaxlit bichimli koʻylaklar, pochasi tor shimlar paydo
boʻldi, sport K.lari keng tarqaldi.

Urush yillarida kundalik K. — yubka va bluza boʻlib, koʻylaklar kaltalashdi. Bu
K.da paypoq muhim oʻrin tutdi. 30— 40-y.larda nozik shaklda (egri ip
yoʻnalishida bichilgan mato qomatga mos yotadi) qarbiy K. xususiyatlari
(yelkaning keng va balandligi boʻrttirilgan va b.) koʻzga tashlanadi, poyabzal
qalin taglikka (platformaga) ega boʻldi; 50-y.larda ayollar K. ida uslubiy
oʻzgarishlar roʻy berdi: qatʼiy shakldan mayin oquvchan chiziqlarga ega boʻlgan
yangi bichim yaratildi; yengi bilan yaxlit bichimli qomatga mos K.turi (beli va
yubkasi tor koʻylak) va uchli, nafis va ingichka poshnali poyabzal yuzaga keldi.
60-y.lar boshida yubkalar oʻrnini egʻallay boshlagan shimlar keng tarqaldi.

K. modelini yaratishda zamonaviy K.larni loyihalash markazi shakllangan Fransiya
yetakchi oʻrin egʻallaydi (G. Shanel, K. Dior, P. Karden va b.). 20-a.
2-yarmidan Angliya (M. Kuant), Italiya (opa-singil Fontanalar, Valentino),
shuningdek, AQSH, Yaponiya va b. firmalar ular bilan erkin raqobatlashadi. ‘MDH
hududida matodan tikilgan K. neolit davridan maʼlum. Mil. av. 1-ming yillikda
skif-sarmat qabilalarining erkaklari koʻylak va kaftan, uchli qalpoq, etik,
ayollar keng koʻylak, ustki (yopinchiq) K. kiyishgan. Rus, ukrain va beloruslar
toʻgʻri bichimli uzun koʻylak, kamzul, poʻstin, moʻynali qal-poq, etik, piyma,
boshmoq, lapta (chipta kavush) kiyishgan. Kavkazliklar (arman, gruzin,
ozarbayjon) uzun koʻylak, cherkaska (kamzul), burka, papaxa, ayollar beligacha
tor, etagi keng koʻylak, ixcham qalpoqcha kiyib, yupqa roʻmol oʻrab yurishgan.
Oʻrta Osiyo xalqlari toʻgʻri bichimli uzun koʻylak, yaktak, chopon, doʻppi,
salla, roʻmol, moʻynali qalpoq, mahsi, kavush, etik vab. K. kiyishgan.

Oʻzbek milliy K.i. Oʻzbekiston hududida mahalliy K. qadimdan iqlim, turmush
sharoitlari va urugʻ-qabila anʼanalari asosida shakllangan. Respublika hududidan
topilgan arxeologik yodgorliklar, devoriy rasmlar, yozma manbalar, qoʻlyozma
kitoblarga ishlangan moʻʼjaz tasvir (miniatyura)larda oʻzbek milliy K.ining boy
tarixi namoyon boʻladi.

Sharq Uygʻonish davrida barcha sohalarda boʻlgani kabi liboslarga tus berishda
ham gʻoyat ilgarilab ketilgan. Kishi qomatining goʻzalligini aniq koʻrsatadigan
beli qisma liboslar tarqalgan. Biroq K.ning kishi qomatiga qarab bichish usuli
bu yerda uncha rivojlanmagan. K. shakli estetik ideal, ijtimoiy-iqtisodiy hayot,
xususan, din, axloq bilan chambarchas bogʻliqdir.

19-a. K.lari (toʻn, koʻylak, yaktak, chopon va b.) keng , uzun, yaxlit bichimi,
odam qomatini berkitib erkin toʻkilib turishi kabi qad. xususiyatlarni saqlagan.
Qishki va yozgi, erkak, ayol va bolalar K.lari bir xilligi, shakli va bichimi
yaqinligi bilan ajralib turadi: oq yoki malla boʻzdan koʻylak, qalami yaktak
yoki toʻn, olachi chopon, doʻppi oʻzbek erkaklari uchun, ayollar uchun keng
koʻylak, uzun lozim, nimcha, kaltacha asosiy milliy K. hisoblangan. Turmushga
chiqmagan oʻzbek qizlari bilan ayollari K.lari bichimida ayrim tafovutlar
boʻlgan. Mas., qizlar koʻylagi yoqasi koʻndalang ochilib, chetlariga boshqa
rangli matodan oʻqa yoki jiyak hoshiya tikilgan; ayollar koʻylagi yoqasi
taxminan 25 sm uzunlikda boʻylama ochilgan. Oʻrta Osiyo Rossiyaga qoʻshib
olingach, tik yoqa (noʻgʻoy yoqa)li koʻylaklar paydo boʻldi (Zarafshon vodiysida
qozoqi koʻylak deb yuritilgan). Yosh juvonlar birinchi farzandlarini
tuqqunlariga qadar parpara yoqali (yoki jimjima tik yoqali) koʻylak kiygan.
19-a. oxirlarida koʻkrak burma ayollar koʻylaklari paydo boʻldi, bunday bichimli
koʻylaklar hozir ham milliy K. sifatida asosiy oʻrin tutadi.

Erkaklar toʻgʻri bichimli koʻylak, yaktak, toʻn, chakmon kiygan. Toʻnlar
avraastarli yoki paxta solib qavilgan, oldi ochiq, uzun boʻlgan. Astarli toʻnlar
baʼzi xrllarda kalta va keng yenglik qilib ham tikilgan. Toʻnlar avrasi beqasam,
kimxob, baxmal, shoyi, qora satin, chit va b. matolardan, astari chit yoki
satindan tikilgan. Turli viloyatlarda turlicha toʻnlar kiyilgan. Buxoro,
Samarqand, Shahrisabz va b. joylarda toʻnlar qimmatbaho matolardan tikilib,
yokasi, etagi, yeng uchlariga turli xil rangdagi zar iplarda kashta tikib,
atroflariga toshlar qadab bezatilgan. Bunday toʻnlarni xon va amirlar boy va
amaldorlarga yaxshi xizmatlari eva-ziga inʼom etishgan. Umuman hurmatli kishilar
— ustozlar, qudalar, kuyovlar va sh.k.ga toʻn kiygazish udumi hozirgi koʻngacha
saqlangan.

Aslzodalarning bayram K.larida belbogʻ — kamarlari toʻqali, baxmaldan
tayyorlangan yoki zardoʻzi kashtalar bilan tikib bezatilgan. Kundalik K.lar
ustidan uzun qoʻshoq va chorsi qiyiklar bilan bogʻlangan. Erkaklar ishtoni keng
, uzun boʻlib, pochasi tomon torayib borgan. Bosh K.lardan doʻppi, kuloh
kiyilgan, ustidan salla oʻralgan, (aslzodalarning bosh K.lari zar va kumush
iplar bilan bezatilgan). Qish faslida moʻynali telpaklar kiyishgan.

Oyoq K.laridan uzun qoʻnjli, poshnasiz, tag charmi yumshoq boʻlgan kavush bilan
kiyiladigan mahsi, zodagonlar orasida uch qismi qayrilgan baland poshnali etik
kiyish urf boʻlgan.

Ayollar K.lari koʻylak, lozim, kamzul, nimcha va sh. k. toʻgʻri bichimli
boʻlgan. Ayollar lozimi keng , uzun, past (pocha)ga tomon torayib boruvchi
shaklda boʻlib, ochiq rangli matolardan tikilgan. Lozimning pochasi jiyaklar
bilan bezatilgan. Kelinchaklar oʻzgacha jiyak taqishgan. Bosh K. sifatida asosan
roʻmol oʻralgan. Yoshi va mavkeiga, oilaviy ahvoliga qarab turli xil roʻmol —
doka roʻmol, shol roʻmol, gʻijim roʻmol va b. xil roʻmollar oʻralgan, oʻralish
usuli ham turlicha boʻlgan. Qizlar uchun qulay bosh K. doʻppi hisoblangan.
Doʻppilardan iroqi chorgul, yoʻrmadoʻzi, munchoq gulli, zardoʻzi, iroqi
doʻppilar mashhur. Bosh K.lari ustidan chiroyli naqshlar bilan bezatilgan
tillaqosh, boʻyinga ularga mos boʻyintumor, zebigardon, qoʻlga bilaguzuk, uzuk
va b. taqinchoqlar taqilgan. Ayollar odmi matodan tikiladigan, ayol qomatiga
yopishib, koʻylak etagidan bir oz yuqoriroq turadigan avra-astarli paxtalik
chopon ham kiyishgan. Choponning yoqa oʻymasi chuqurroq, bagʻri tugmachasiz
boʻlgan. Ayollar shariatga koʻra, begona kishilardan oʻz yuzlarini yashirishgan.
Shuning uchun ular chodra, keyinchalik paranji yopinishgan.

Ayrim urugʻ, tuman, viloyatlarning K.lari (doʻppi, roʻmol, chopon va b.)da va
uning bezaklarida ham farq boʻladi. Viloyatlardagi aholining kundalik K.larigina
emas, bayram K.lari ham farqlangan. Zarafshon vodiysi ayollarining yalang qavat
delegay, rumchasi, toshkentliklarning mursagi, Shahrisabzning kaltachasi bayram
va tantanalarda kiyiladigan kishilik liboslari hisoblangan.

80—90-y.larda boy xonadonlarning K.larida qomatga moslab bichish kabi nafis
oʻzgarish kuzatiladi. Shu davrda urf boʻlgan burama (koketkali —koʻkrak burma)
koʻylaklar hozirgi kunda ham barcha oʻzbek ayollar koʻylagining asosini tashkil
qiladi. Shuningdek, rus va tatarlar K. i taʼsirida bichimning qomatga mos shakli
yuzaga keldi, bichim murakkablashdi, biroq keng omma orasidagi K. shakli kam
oʻzgarishlarga uchradi, avvalgidek erkin toʻgʻri bichimli shakl saqlanib qoldi.
Oʻzbek milliy K.lari bichimi, asosan, 3 turga boʻlingan: Buxoro — Samarqand;
Fargʻona — Toshkent; Xorazm turlari. Bu turlar bichimining keng-torligi,
yengining uzun-qisqaligi va b. bilan birbiridan farq qiladi.

20-a.ning 20—30-y.larida K. bichimi oʻzaro bir-biriga yaqin boʻlgan 2
yoʻnalishda oʻzgarib bordi. Oʻzbekiston shahar va qishloqlarida yevropacha
bichimda tikilgan K.-bosh rasm boʻla boshladi. Milliy K.ga yevropa K.
xususiyatlarining kiritilishi milliy koʻylakni shim b-n, ayollar koʻylaklarini
nimcha bilan kiyilishiga olib keldi. K.dagi avvalgi uygʻunlik yoʻqoldi. Bu
tarixan hayot sharoitininng oʻzgarishi va ommaviy sanoat i.ch.ning
hunarmandlikdan ustunligi tufayli kelib chikdi. Shu bilan birga qadimdan iqlim
va ijtimoiy hayot sharoitlari belgilagan milliy K. shakllari ham oʻsib bordi.
Milliy bichimdagi K.lar qomatning nisbatlariga yaqinlashdi, ayol koʻylaklari
torayib va kaltalashib bordi, ilgariroq yuzaga kelgan koʻkrak burma (koketkali)
va qaytarma yoqali koʻylaklar hayotga muqim kirib bordi, yengi kaltalashdi.
Roʻmol bilan bir qatorda bosh K. sifatida chiroyli doʻppilar keng tarqaldi.

Xavfsizlik kiyimlari ham mavjud, ularni oʻt oʻchiruvchilar, harbiylar,
ishchilar, shifokorlar va boshqa kasb egalari kiyishadi.



https://uz.wikipedia.org/wiki/Cristiano_Ronaldo

Cristiano Ronaldo dos Santos Aveiro (talaffuzi: Krishtianu Ronaldu dush Santus
Aveyru) — 1985-yilning, 5-fevralida tugʻilgan, Real Madrid futbol klubi va
Portugaliya milliy futbol jamoasi uchun oʻynaydigan professional futbolchi.
Futbol tarixidagi eng qimmat futbolchi — uning Manchester United futbol klubidan
Real Madridga oʻtishi 83 mln funt sterlingga tushgan. Bugungi kunning eng yaxshi
futbolchilaridan biri hisoblanadi.

2011-yilda Ronaldo Real Madrid tarkibida mavsumni 53 ta gol bilan yakunlab, klub
tarixidagi bir mavsumda eng koʻp gol urgan futbolchi boʻldi. Oltin butsa yutib,
ikki turli chempionatda bu mukofotni qoʻlga kiritgan birinchi sportchi boʻldi.

Cristiano Ronaldo Potugaliyaning Madeyra, Funshal shahrida tugʻilgan. Onasi —
Maria Dolores dos Santos Aveiro, otasi — José Dinis Aveiro. Ota-onasi uning
ismini AQSH prezidenti Ronald Reagan sharafiga qoʻyganlar, chunki u otasining
eng sevimli aktyori boʻlgan.

U uch yoshidan futbol oʻynaydi, va olti yoshida boshlangʻich maktabga chiqqanida
uning sportga boʻlgan muhabbati yaqqol koʻrina boshlanadi. Uning sevimli
oʻsmirlar jamoasi Benfika klubi boʻlgan, lekin shunga qaramay keyinroq ularning
raqibi Sportingga qoʻshiladi. 8 yoshida u otasi murabbiy boʻlgan Andorinha
jamoasi uchun toʻp suradi, 1995-yili, atigi oʻn yoshida Cristianu Ronaldoning
shuhrati butun Portugaliya boʻylab tarqaladi. Madeyraning ikki yetakchi
jamoalari, Marítimo va Nacional u bilan shartnoma tuzishga qiziqib qoladilar.
Kattaroq jamoa boʻlgan Maritimo, Andorinhaning menejeri Rui Santos bilan hal
qiluvchi uchrashuvni qoʻldan boy beradi, va natijada Ronaldo Nacionalga
qoʻshiladi. Nacionaldagi yutuqlaridan soʻng Ronaldo Lissabonga otlanib uch kun
vaqtinchalik Sportingda oʻynaydi, va natijada Sportingda qoladi..

Ronaldo Sportingning Alcochete «futbol fabrikasi»da tayyorgarlik oʻtaydigan
boshqa yosh oʻyinchilariga qoʻshiladi. Bu yerda u yuqori malakali maktabni
oʻtaydi. Ronaldo oʻz debyutini Lissabon Sportingi uchun Moreirensega qarshi
oʻyinida 2 gol urib boshlaydi. Shu jumladan u Portugaliya tarkibida UEFAning
U-17 chempionatida toʻp suradi.

Uning UEFA U-17 chempionatlarida koʻrsatgan oʻyinlari dunyo futbolining nazarini
tortadi. 16 yoshida u bilan Liverpul FKning menejeri Gérard Houllier qiziqib
qoladi. Ammo, keyinchalik Liverpul uni rad etadi, chunki Ronaldo juda ham yosh
edi va uning yetakchi futbolchi sifatida namoyon boʻlishi uchun koʻp vaqt talab
qilinardi. Aynan shu paytda, 2003-yil yozida, Lissabondagi Alvalade XXI
stadionining ochilish marosimi, Sporting Manchester Unitedni 3-1 hisobi bilan
yutganida esa Ronaldo Ser Alex Fergusonning diqqatini tortadi. Ronaldo ikkala
qanotda oʻynay olish qobiliyatini namoyish etadi. Matchdan soʻng Unitedning
oʻyinchilari katta qiziqish bilan yosh isteʼdod haqida gapiradilar va kelajakda
u bilan oʻz jamoalarida oʻynashni xohlashayotganini bildiradilar.

Ferguson yosh futbolchini oʻz jamoasiga qoʻshishni aniqlaydi, unga David
Beckhamning Real Madridga oʻtib ketganidan soʻng oʻng yarimhimoyachi kerak edi;
Cristianoni 2003-yili $12.24 millionga sotib oladilar. U Manchester United uchun
debyutini 2003-yil 10-avgust Old Traffordda boʻlib oʻtgan Bolton Venderersga
qarshi oʻyinning 60 daqiqasida maydonga zahiraga tushib boshlaydi. United ohirgi
daqiqalarida 1-0 yutadi, bunda Ronaldo Ruud Van Nistelroy Jussi Jaaskelainendan
olgan penaltini uradi. Shundan soʻng u Britaniya OAVlari tomonidan olqishlarga
sazovor boʻladi.

Ronaldo oʻyinlar davomidagi harakatlari bilan koʻp muammolarga duch keladi. U
Manchester Cityga qarshi oʻyinda maydondan chetlashtiriladi va 2005-yil dekabr
UEFA Chempionlar Ligasi paytida Benfikaning muhlislariga korsatilgan «bir
barmoqli harakat» uchun UEFA tomonidan keyingi oʻyinga tushirilmaydi.
Portugaliya — Lyuksemburg doʻstlik uchrashuvida esa Ronaldoga Jeff Strasserni
boʻynidan ushlab qoʻporuvchi harakatlari uchun sariq kartochka berilgan. Felipe
Skolari unga Jahon Kubogi birinchiligida oʻz kayfiyatini ushlab turishni
maslahat beradi.

2005-yilning 29-oktabrida Ronaldo Manchester Unitedning birinchilikdagi
1000-sonli golini uradi. Fevralda u ketma-ket 2 dubl gollar uradi, ikkitasini
Fulhem bilan uydagi uchrashuvda, qolgan ikkitasini Fretton Parkda, Viganga
qarshi oʻyinda uradi va birinchilikdagi gollari sonini 8taga yetkazadi. 2006-yil
26-fevralda Ronaldo Kardiff, Millenium stadionida Karling kubogi uchun kurashda
yana Vigan bilan uchrashuvda darvozaga toʻp kiritadi va mavsumdagi gollari
sonini 10taga yetkazadi.

Ronaldo xalqaro debyutini 2003-yil avgustda, Qozogʻistonga qarshi oʻyinda qildi.
U 2004-yil Yevropa chempionatini ochib beruvchi matchda Portugaliya Yunonistonga
1-2 yutqazganida yagona golni va yarimfinalda Gollandiyani 2-1 yutishganida
birinchi golni uradi. Final esa ochib beruvchi oʻyinning revanshi kabi boʻlib,
bu gal ham Gresiya gʻolib boʻlib chiqadi.

2006-yil 8-iyun kuni, Jahon Chempionati-2006 doirasidagi Angliya va Portugaliya
oʻrtasidagi chorak-final uchrashuvida Unitedning oʻyinchisi Wayne Rooneyning
maydondan chetlashtirilishidan soʻng, ingliz OAVlarida Ronaldoning Rooneyga
qizil kartochka berilishiga sababchi ekanligi haqida muhokamalaridan soʻng,
Ronaldo jurnalistlarga, Manchesterda oʻynash uchun unga mihit toʻgʻri kelmasligi
sababli ketishini aytadi.

Bir necha axborot manbalari Cristiano Ronaldoning Manchester Uniteddan ketishi
yaqin, deb hisoblashadi. Lekin Ronaldo Unitedda qolishni tanlaydi. Uning
qaroriga Ser Alex Fergusonning hissasi katta. U yordamchisi Carlos Queirozni
Portugaliyaga yosh futbolchining hayollarini oʻzgartirish uchun yuboriladi, va
jamoadoshi Ueyn Runi Ronaldodan komandani tark etmaslikni va boʻlib oʻtgan
kelishmovchiliklarni unutishini soʻraydi.

12-iyul kuni United «Klub Cristianoni sotilishini hayoliga ham keltirmaydi.
Yaqinda Cristiano 2010-yilgacha boʻlgan shartnomaga imzo chekdi va klub bunga
juda ham gʻururlanmoqda. Klub Cristianoga boʻlgan hamma takliflarni rad etadi»,
degan eʼlon beradi. Va 17-iyul kuni Ser Aleks Fergyuson: «Cristiano orqaga
qaytadi», — deydi, xuddi shu paytda Chelsining treneri José Mourinho: «Agar u
Angliyada qolsa, men u vaziyatlarni orqaga qaytara oladi deb oʻylayman», —
deydi. Cristiano Ronaldo barcha muammolar hal etilganidan soʻng Unitedga
qaytadi.

Angliya insidentidan soʻng Ronaldoga ingliz ommaviy axborot vositalari «hujum»
qilishadi. «The Sun» uning suratini, 1998-yilgi Jahon Chempionatidan soʻng
«Daily Mirror» chiqazgan David Beckhamning rasmi kabi, darts nishoni qilib
chiqaradi.

5-iyul, Fransiyaga qarshi yarim-final oʻyinda, Portugaliya 1-0 hisob bilan
yutqazganda Ronaldo har gal unga toʻp tekkanida ingliz va fransuz tomoshabinlari
tomonidan uzoq hushtaklarga tortiladi. Uchrashuv ohirida u koʻp vaziyatlarni
oʻtkazib yuborganligi uchun magʻlubiyatga uchraganiga koʻz yosh toʻkadi. U match
davomida eng yaxshi oʻyinchilaridan biri deb hisoblanishiga qaramay, ayrim
OAVlar Ronaldoni (va yana bir nechta jamoadoshini) simulyatsiyada ayblaydilar.
Shunga oʻxshash ayblovlar yana boʻlib oʻtadi va Ronaldo Angliya Chempionatida
koʻplab haqoratlanadi. Eng Yaxshi Yosh Oʻyinchi onlayn tanlovida Ronaldo
ikkinchi oʻringa tushib ketishidan ozgina oʻtib, BBC Sport bu qisman Angliyaning
e-mail kampaniyasi orqali boʻlganini, odamlarni Ronaldo gʻolib boʻlmasligi uchun
Luis Valensiyagaovoz berishga undalganligi haqida habar beradi. Agar tanlov
noqonuniy deb sanalganida ham, FIFAning Maxsus Oʻrganish Guruhi Germaniyaning
gʻururi Lukas Podolskini taqdirlaydi.

Uning otasi Dinis Aveiro 2005-yil 7-sentabrda vafot etadi. Bu payt, xabarni
eshitgan Ronaldo atigi bir-ikki soatdan keyin Jahon Chempionatining saralash
bosqichi doirasida oʻtayotgan Rossiyaga qarshi oʻyinga chiqadi. U Ser Alex
Fergussondan Manchester Unitedning Manchester Sitiga 10 sentyabr kungi
uchrashuvini oʻtkazib yuborishlik bilan mukofotlanadi. Hamda, u oʻzini
Manchester Unitedning UEFA Chempionlar Ligasidagi navbatdagi uchrashuvi
Villareal FKga qarshi oʻyiniga chiqishini aytadi.

Cristiano avvaldan Merche Romero (ispan TVsining Portugaliyada ishlaydigan
xodimi. Ajrashgan, Ronaldodan 9 yosh katta) bilan bogʻliq edi; u portugal
matbuotida Ronaldoga erga tekkan, deyilgandi, lekin Ronaldo bu haqida hech narsa
demagan, chunki u har doim oʻzining shaxsiy hayotini professional hayotidan
ajratgan. Keyinroq, portugal ommaviy axborot vositalari ularning ajralganligi
haqida xabar beradilar. Ammo na Cristiano, na Merche bu haqda qandaydir mulohaza
qoldiradilar; shunga qaramay bir jurnalist ispan OAVlariga munosabatlar yakuniga
yetganini va Merche bir oʻzi qolganini aytadilar. 20-sentabr 2006-yil esa Merche
Cristiano bilan ajralganligini tasdiqlaydi.

Ronaldo shuningdek ingliz modellari Alice Goodwin va Gemma Atkinson bilan
uchrashib yurgan, 2010-yil boshidan esa u rus modeli Irina Shayk bilan
uchrashmoqda.

2010-yil avgustida Ronaldo Facebook'da 10 million muxlis yigʻib, bunday
muvaffaqiyatga erishgan ilk noamerikalik boʻldi.



https://uz.wikipedia.org/wiki/Xristian_dini

Xristianlik - jahonda keng tarqalgan dinlardan biri. Yevropa, Amerika
mamlakatlarida, Avstraliyada, faol missionerlik xarakati natijasida Afrika,
Yakin Sharqda va Uzoq Sharqning birnecha mintaqalaridakeng yoyilgan. Jahonda bu
dinga taxminan 2 mlrd. kishi eʼtiqod qiladi. X.ning asosiy goyasi xudoodam —
Iisus Xristos ([[Iso masih; q. [[Iso) haqidagi rivoyatlar bilan bogʻliq. X.
taʼlimotiga kura, Xudo yagona, lekin u mutsaddas uchlik (troitsa)da namoyon
buladi. [[Iso kelajakda tiriklar va oʻliklar ustidan hukm chiqarish uchun oxirat
kuni yerga kdytib keladi. Uning oʻgitlariga, vasiyatlariga amal qilganlar, hayot
mashaqqatlariga u kabi bardosh berganlargina narigi dunyoda ajr (mukofot) ga
erishadilar. X.ning aqidalari, eʼtiqod talablari, huquqiy va axloqiy normalari,
cheklash va takiklari Bibliya va boshqa mukaddas kitoblarda oʻz ifodasini
topgan. X. 1-a.ning 2-yarmida Rim imperiyasining sharqiy qismida yashovchi
yahudiylar oʻrtasida paydo boʻlgan. Ilk X. dastlab iudsshzmdt ajralib chiqqan.
Sharq dinlariga xos ayrim tasavvurlar ham unda oʻz ifodasini topgan. Xristian
jamoalarining ijgimoiy tarkibi vaqt utishi bilan ruhoniylar (klir) va oddiy
jamoa aʼzolari (miryan)ga boʻlingan. Ayrimayrim jamoalar oʻrtasidagi
aloqalarning mustahkamlanishi yepiskop boshliq cherkovnyang tarkib topishiga
olib keldi. Cherkov katta boylik toʻplab, siyosiy kuchga aylanib borgan. Dastlab
xristianlarni taʼqib etgan Rim imperatorlari keyinchalik X. tarafdorlari
boʻldilar. 4-a.da X. Rim imperiyasida mavjud ijtimoiy tuzum va uning
tartiblarini himoya qiluvchi davlat diniga aylandi. Rim imperiyasining garbiy va
sharqiy qismidagi oʻziga xos tarixiy taraqqiyot X. cherkovini ikkiga:
katolitsizm (imperiyaning gʻarbiy qismi) va pravoslaviyem (sharqiy qismi)
boʻlinishiga olib keldi. X.ning bu boʻlinishi 1054 yilda rasman eʼtirof etilgan
boʻlsada, biroq bu jarayon 13-a.ning boshlarida tugallangan. 16-a.da
Reformatsiya natijasida Yevropadagi kagor cherkovlar katolitsizmdan ajralib
chiqib, X.ning uchinchi asosiy oqimi — protestantizm yuzaga keddi. 19-a.ning
oxirida xristian cherkovlarining missionerlik faoliyati kuchaydi.

Xristian dini — dunyoda eng keng tarqalgan diniy eʼtiqod. Eng koʻp sonli Rim
Katoliklaridir, keyin Provoslavlar, xozirga kelib yana boshqa oqim
Pentecostallar ham ommaviylashayapti[manba kerak].

Islom dini kirib kelishidan avval Oʻrta Osiyoga Iso Masih taʼlimoti bazi bir
Yevropa mamlakatlaridan oldin yetib kelgan (?havola? ).



https://uz.wikipedia.org/wiki/Lotin_tili

Lotin tili — hind-yevropa tillari oilasining italiy tillari guruhiga mansub;
Italiyaning oʻrta qismidagi Latsiy viloyatida miloddan avvalgi 8-asrda yashagan
lotin kabilasining tili. Lotin tilining asta-sekin Rim hududidan tashqariga
tarqalishi va qad. Italiyaning boshqa tillarini siqib chiqarishi miloddan
avvalgi 4—3-asrlarga toʻgʻri keladi. Apennin ya. o.ning lotinlashuvi (yunon tili
hukmron boʻlgan Jan. Italiya va Sitsiliya bundan mustasno) miloddan avvalgi
1-asrda yakunlanadi. Rim imperiyasining gullab-yashnashi, yangi-yangi
mustamlakalarning bosib olinishi natijasida Lotin tili Shim. Afrika, Ispaniya,
Galliya, Germaniya, Dunayboʻyi hududlariga tarqaladi. Lotin tilidagi eng qad.
yodgorliklar miloddan avvalgi 3-asrga mansub.

Lotin tili qadimiy hind-yevropa tillariga xos, uni xett tili, hind-eron, kelt
tillari bilan yaqinlashtiruvchi xususi-yatlarni saqlab qolgan. Asosiy fonetik
jihatlari unda unlilar chuzikli-gining fonologi k farqlanishiga egaligi, urgʻu
soʻzning oxirgi boʻgʻiniga tushmasligi, undoshlarning kuchsizlanib borishi
kabilardan iborat. Morfologik xususiyatlari: fleksiyadan shakl yasashning asosiy
vositasi sifatida foydalanish, fleksiyaning 5 turi mavjudligi, turlanishning 6
kelishikka asoslanishi, feʼllarda 3 xil mayl (indikativ, konʼyunktiv, imperativ)
va 2 xil nisbat (aktiv va oʻrta passiv) farqlanishi va boshqa Soʻz tartibida
feʼl ran oxirida keladi. Lotin tili leksikasida yaqin qarindosh yoki noqarindosh
qabilalar tillarining taʼsiri saqlanib qolgan. Lotin tiliga yunon tili, ayniqsa,
miloddan avvalgi 3— 1-asrlarda kuchli va davomli taʼsir koʻrsatgan. Lotin tili
leksikasi, yunon tili bilan birga, ilmiy terminologiya sohasida xanuz
baynalmilal terminlarni yaratishda manba boʻlib xizmat qilmoqda.



https://uz.wikipedia.org/wiki/Daniya

Daniya (Danmark), Daniya qirolligi (Konqeriqet Danmark) — Yevropaning
shim.-gʻarbidagi davlat, Yutlandiya ya. o.ning katta qismini va unga yaqin
orollar guruhi (Zelandiya, Fyun, Lollann, Falster va b.)ni oʻz ichiga oladi.
Mayd. 43043 km2 (Grenlandiya va Farer o.laridan tashqari); Aholisi 5,59 mln.
kishi (2012). Poytaxti — Kopengagen sh. Maʼmuriy jihatdan 14 amt (viloyat)ga,
amtlar esa kommunalarga boʻlinadi. Kopengagen va Frederikeberg sh.lari mustaqil
maʼmuriy birlikka ajratilgan boʻlsa ham, ammo amtlarga tenglashtirilmagan. Ichki
muxtoriyatdan foydalanuvchi Farer o.lari va Grenlandiya o. D. qirolligi
tarkibiga kiradi.

Aholisining 98 % danlar; olmonlar va frizlar ham bor. Aholining oʻrtacha
zichligi bir km2 ga 114 kishi. Aholining 84,9 % shaharlarda yashaydi. Rasmiy
tili — dan tili. Dindorlarning 91 % — lyuteranlar. Yirik shaharlari: Kopengagen,
Orxus, Odense, Olborg .

Oʻzbekiston — D. munosabatlari. Ikki mamlakat oʻrtasida „Investitsiyalarni
oʻzaro qimoyalash va ragʻbatlantirish toʻgʻrisida“gi va OʻzR b-n Yevropa
Ittifoqi oʻrtasida „Sheriklik va hamkorlik toʻgʻrisida“gi bitim asosida oʻzaro
savdo-iqtisodiy aloqalarni rivojlantirish yoʻlga qoʻyildi. 2000 y.da ikki
mamlakat oʻrtasidagi tovar aylanmasi 7,8 mln. AQSH dollarini tashkil etdi.
Oʻzbekistan D.dan yogʻoch buyumlar, doridarmon, qand-shakar, qandolat
mahsulotlari, kakao, spirtli va spirtsiz ichimliklar, gʻalla va yorma, mexanik
asbob-uskuna, kimyoviy mahsulotlar, poyabzal, oʻyinchoklar sotib oladi. Buning
evaziga Oʻzbekistan sayyohlik va yuk tashish sohasida xizmat koʻrsatadi.
Oʻzbekiston D.ga qayta ishlangan sabzavot va mevalar, oziq-ovqat mahsulotlari,
hoʻl meva va yongʻoq yuboradi, turli xizmatlar koʻrsatadi. OʻzR hududida D.
sarmoyadorlari ishtirokidagi 6 korxona, shu jumladan D. sarmoyasi 100 % boʻlgan
2 korxona ishlab turibdi. Oʻzbekistonda D.ning „Novo Nordisk“ va „York
refrijereyshn“ kompaniyalarining vakolatxonalari ochilgan.

Daniya (Daniya Qirolligi)(dat. Kongeriget Danmark) — Grenlandiya orolini qoʻshib
hisoblaganda Yevropada, maydoni jihatidan eng katta mamlakat. Shimoliy
Yevropadagi davlat.

Daniyaning davlat tuzilishi — 1953-yil 5-iyundagi konstitutsiya asosida
konstitutsiyon monarxiya.



https://uz.wikipedia.org/wiki/Bahrayn

Bahrayn (البحرين‎‎) Davlati (مملكة البحرين, Davlat al-Bahrayn) — Janubi-g‘arbiy
Osiyoda, Fors qo‘ltig‘ining Bahrayn orollaridagi davlat (amirlik). Bahrayn
tarkibiga 33 orol kiradi, ularning eng kattalari: Bahrayn. Muharrak, Umm-Naasan,
Havar. Rasmiy tili — arab tili. Maydoni 695,2 km2, aholisi 1 234 571 kishi
(2011). Asosiy aholisi arablar. Shuningdek forslar, pokistonliklar, hindlar ham
yashaydi. Aholining 83% shaharlarda istiqomat qiladi. Islom diniga e’tiqod
etadi. Poytaxti — Manama shahri.

Bahrayn — konstitutsiyaviy monarxiya. Davlat boshlig‘i — amir. Qonun chiqaruvchi
hokimiyatni amir va bir palatali Milliy Kengash (parlament), ijrochi hokimiyatni
bosh vazir boshchiligidagi hukumat amalga oshiradi. 1973-yil mamlakat
konstitutsiyasi qabul qilingan. 1973 — 1975-yillarda konstitutsiyaga muvofiq
Milliy Assambleya (parlament) chaqirildi, biroq u 1975-yilda amirning farmoni
bilan tarqatib yuborildi. 1992-yilda 40 kishidan iborat Maslaxat Kengashi
tuzilganligi e’lon qilindi. Uning vazifasi — qonun loyihalari va mamlakat
ijtimoiy-iqtisodiy siyosatining turli sohalari bo‘yicha tavsiyalar ishlab
chiqishdan iborat. Kengash tarkibini amir belgilaydi.

Orollar hududi pasttekislikdan iborat, uning balandligi 135 m ga yetadi. Neft,
tabiiy gaz konlari bor. Iqlimi tropik iqlimga yaqin. Yanvar oyining o‘rtacha
harorati 16 °C, iyul oyining o‘rtacha harorati 37 °C. Yiliga 90 mm ga yaqin
yog‘in yog‘adi. Tropik saxgyular ko‘p joyni eg‘allagan.

Tabiati nomi miloddan avvalgi 3-mingyilliklardagi manbalarda tilga olinadi. U
o‘zining marvarid-durlari bilan mashhur bo‘lgan. 1521-yil Portugaliya
mustamlakachilari tomonidan bosib olingunga qadar Tabiati 8 asr mobaynida
mustaqil arab musulmon davlati bo‘lgan. Portugallar bu yerda uzoq tura
olmadilar. 1602 — 1783-yillarda Bahrayn Eron hukmronligida bo‘ldi. 1820-yil va
1861-yildagi Britaniya — Bahrayn bitimlaridan so‘ng, u Britaniya imperiyasi
izmiga o‘tdi, ya’ni uning mustamlakasiga aylandi. 1971-yilda mustaqillikka
erishdi. 1971-yildan BMT a’zosi. O‘zbekiston bilan diplomatiya munosabatlarini
1992-yil mayda o‘rnatgan. Milliy bayrami 16-dekabr Milliy kun (1971-yil).

Siyosiy partiyalar va kasaba uyushmalarning faoliyati taqiqlangan. Yashirin
tarzda Bahrayn milliy ozodlik fronti (1959-yilda tuzilgan) va Bahrayn xalq
fronti (1975) harakat qilmoqda.

Iqtisodiyotning asosini neft va gaz zaxiralari tashkil qiladi. Mamlakatda har
yili 2—2,5 man. tonna neft va 6 mlrd. kub m gacha tabiiy gaz qazib olinadi.
Davlat byudjetm daromadining 70 % ga yaqini neft tufayli taʼminlanadi.
Mamlakatda yiliga 14 mln. tonna neft mahsulotlarini qayta ishlaydigan zavod va
yirik neft kimyosi (asosan, Saudiya Arabistoni nefti hisobiga ishlaydi), yiliga
200 ming t alyuminiy ishlab chiqaradigan zavod, dunyodagi eng katta kema
taʼmirlash korxonalaridan biri, 11 elektr stansiya ishlab turibdi. 100 ga yaqin
mayda va o‘rta yengil sanoat va hunarmandchilik korxonalari bor. Konditsionerlar
yigiladigan, plastmassa buyumlar va oziq-ovqat mahsulotlari ishlab
chiqariladigan, dengiz suvi chuchuklashtiriladigan korxonalar mavjud. Asosiy
sanoat markazlari: Manama, Al-Maharraq, Al-Hidd. Qihsloq xoʻjaligi suyet
rivojlangan. Yalpi milliy mahsulotning 1 % uning hissasiga to‘g‘ri keladi.
Xurmo. pista, moyli ekinlar, anjir, sitrus mevalar, uzum yetishtiriladi.
Oziq-ovqat mahsulotlariga bo‘lgan talab, asosan, chetdan keltiriladigan
mahsulotlar hisobiga qondiriladi. Dengiz hayvonlarini ovlash va marvarid
qidirish rivojlangan. Keyingi yillarda byudjet tushumlarini koʻpaytirish
maqsadida sayyohlikni ri-vojlantirishga katta ahamiyat berilmoqda. Chetga neft
mahsulotlari, alyuminiy, neft kimyosi mahsulotlari chiqariladi; chetdan sanoat
va qishloq xo'jaligi asbob-uskunalari, transport vositalari, sanoat mollari,
oziq-ovqat mahsulotlari keltiriladi. Avtomobil yoʻllari aholi yashaydigan
manzillarni bir-biri bilan bogʻlaydi. Ularning uz. 2,6 ming km. Muharrak o.da
xalqaro aeroport mavjud. Asosiy dengiz portlari — Manama, Sitra. Tashqi savdoda
asosiy mi-jozlari — Saudiya Arabistoni, Buyuk Britaniya, AQSH, Yaponiya,
Germaniya, Avstraliya. Pul birligi — Bahrayn dinori.

Bahraynda 6 yillik boshlangʻich, 2 yillik oraliq va 3 yillik oʻrta umumiy taʼlim
va hunar maktablari bor. Diniy maktablar ham ishlab turibdi. Arab tilida
„Al-ayyom“ („Kunlar“), „Axbor al-Xolij“ („Koʻrfaz yangiliklari“), „Al-Jamohir“
(„Jamoa“), „Al-Fajr“ („Tong“) gaz. lari, „Al-Bah-rayn“ („Bahrayn“), „Sado al-Us
bua“ („Hafta aks sadosi“) jur.lari nashr etiladi. 1976-yilda Fors qoʻltigʻi
mam-lakatlari mintaqaviy axborot agentligi tashkil etilgan. 1955-yildan
radiost-ya arab tilida eshittirishlar olib boradi; 1973-yildan telekoʻrsatuvlar
yoʻlga qoʻyilgan. B.da „Oʻzbekiston havo yoʻllari“ milliy aviatsiya
kompaniyasining vakolatxonasi mavjud. Oʻzbekiston Xotin-qizlar koʻmitasi bilan
tadbirkor xotin-qizlar uyushmasining delegatsiyasi 1992-yil may oy ila
Manamadagi har yilgi xayriya yarmarkasida qatnashdi. U erda oʻzbek ustalarining
sanʼat va rangtasvir asarlari namoyish qilindi. Tashrif chogʻida Oʻzbekiston
xotinkizlar qoʻmitasi bilan Bahrayn Ona va bola uyushmasi oʻrtasida hamkorlik
oʻrnatish haqida qoʻshma bayonnoma imzolandi. 1997-yil 17 — 22 fevral kunlari
Bahrayn neft va sanoat vazirlign delegatsiyasi Toshkentda mehmon boʻlib,
Oʻzbekistonning iqtisodiy va eksport-import imkoni-yatlari bilan tanishdi.



https://uz.wikipedia.org/wiki/Andijon_(shahar)

Andijon viloyatidagi shahar. Viloyatning maʼmuriy, iqtisodiy va madaniy markazi.
Oʻzbekistonning yirik industrial shaharlaridan biri. Shahar Fargʻona vodiysining
sharqida. Andijonsoy yoqasida, dengiz sathidan 450 m balandlikda joylashgan.
Iyulning oʻrtacha harorati 27 °C — 28 °C, yanvarniki — 3 °C. Aholisi 333,4 ming
kishi (2000). Maydoni 74,3 km2. Andijon shahri shim.-gʻarbdan Oltinkoʻl tumani,
gʻarbdan Buloqboshi tumani va jan.-sharqdan Andijon tumani bilan chegaradosh.

Shaharning paydo boʻlishi va nomining kelib chiqishi haqida turli xil afsona va
rivoyatlar mavjud. Ayrim manbalarda shahar nomi „andi“, „adoq“ („azoq“) kabi
urugʻ atamalari bilan bogʻliqligi koʻrsatilgan. Bir vaqtlar bu yerda andilar
(hindlar) yashagan va shaharning nomi „Andukon“ deb atalgan, degan rivoyat ham
bor. Andijonning Ark qismida (hozirgi Bobur mahallasi) va Shahristonda olib
borilgan arxeologik qazishlar natijasida 7 — 8- asrlarga oid buyumlarning
topilishi uning Oʻrta Osiyodagi koʻhna shaharlardan biri ekanligini tasdiqlaydi.
Oʻrta asrlarda shahar Arki mudofaa devorlari bilan oʻrab olingan. Arab
xalifaligi davrida Andukon deyilgan. Andijon ilk bor yozma manbalarda 10-asr
arab sayyoxlari Ibn Havqal va Muqaddasiy asarlarida Andukon shaklida qayd
etilgan. 11 — asrda shahar Qoraxoniylar hukmronligi ostiga oʻtgan. 11—12 —
asrlarda Fargʻona vodiysining yirik savdo va hunarmandchilik markaziga aylangan.
Shahar moʻgʻullar istilosi davrida vayron etilgan va manbalarda qayd
etilishicha, 13- asr oxirlarida moʻgʻul xonlari boʻlmish Tuva va Xaydu tomonidan
qayta tiklangan. A. 14- asr 70-ylarida Fargʻona vodiysi bilan birga Amir Temur
davlati tarkibiga kirgan. 15 — asr 2 — yarmidan A. Temuriylar davlatiga qarashli
Fargʻona viloyatining poytaxti boʻlgan. Ayniqsa Umarshayx Mirzo va uning oʻgʻli
Zahiriddin Muhammad Bobur davrida shaharda xoʻjalik, fan, madaniyat rivoj
topgan. Xususan, Bobur oʻzining mashhur „Boburnoma“ asarida A.ni shunday
taʼriflaydi: „Oshligʻi vofir, mevasi farovon, qovun va uzumi yaxshi boʻlur.
Qovun mahalida poliz boshida qovun sotmoq rasm emas… Andijon noshpotisidan
yaxshiroq noshpoti boʻlmas. Movarounnahrda Samarqand va Kesh (hozirgi
Shahrisabz) qoʻrgʻonidin soʻngra mundin ulugʻroq qoʻrgʻon yoʻqtur. Uch darvozasi
bor… Toʻqqiz tarnov suv kirar. Bu ajabdurkim bir yerdan ham chiqmas… Eli
turqdur“… 1504 yildan Andijon shayboniylar qoʻl ostiga oʻtgan. 1710-yilda Qoʻqon
xonligi tarkibiga kirgan va Rossiya Qoʻqon xonligini butunlay bosib olguniga
qadar (1876 y. gacha) A. bekligining qarorgohi boʻlgan. Shaharda mahalliy
xalqdan tashqari Sharqiy Turkiston (Sinszyan)dan kelganlar ham yashagan. Shahar
oʻzining hunarmandchilik buyumlari, ip va ipak gazlamalari bilan shuhrat
qozongan. 19- asr oʻrtalarida Andijon 4 dahaga boʻlingan edi. Har bir dahaning
qozisi, mingboshisi boʻlgan. Dahalar oqsoqol boshliq mahallalarga boʻlingan.
1877-yilda shaharga yondosh Xoqon (Xaqan) qishlogʻi aholisi koʻchirilib oʻrnida
rus bosqinchilari uchun yangi shahar qurila boshladi. Shahar Rossiya bilan temir
yoʻl orqali bogʻlangach (1899), qishloq xujalik mahsulotlarini qayta ishlaydigan
dastlabki sanoat korxonalari vujudga keldi. 1898 y. Andijonda podsho hukumati
maʼmurlarining zulmiga qarshi Dukchi Eshon — Muhammadali xalfa Sobir oʻgʻli
rahbarligida xalq qoʻzgʻoloni boʻlib oʻtdi. Qoʻzgʻolon nihoyatda shafqatsizlik
bilan bostirildi, koʻplab begunoh odamlar oʻldirildi, qoʻzgʻolon
tashkilotchilari qatl etildi. Andijon kuchli seysmik zonada joylashgan. 1902-yil
16-dekabrda 9 balli zilzila boʻlib, mahalliy aholi uylari butunlay vayron boʻldi
1916-yil Andijon mehnatkashlari podsho hukumatining mardikorlikka olish
siyosatiga qarshi xalq qoʻzgʻolonida faol qatnashdi.

Shaharda 48 zamonaviy yirik sanoat korxonalari, 63 qurilish tashkilotlari va
mahalliy sanoat korxonalari ishlab turibdi. „Andijonmash“, „Andijonirmash“ kabi
aksiyadorlik jamiyatlari paxta zavodlari uchun uskunalar, qishloq xoʻjaligi
mashinalariga ehtiyoj qismlar, nasoslar, universal yuklagichlar, aylanma
pluglar, nogironlar uchun aravachalar va boshqa anjomlarni ishlab chiqaradi.
Andijonda ishlab chiqarilgan dizel va nasoslar, universal yuklagichlar bosh-qa
mamlakatlarga eksport qilinadi. Andijon korxonalari elektronika
(„Elektrodvigatel“, „Elektroapparat“ aksiya¬dorlik jamiyatlari) mashinalari ham
ishlab chiqaradi. „Biokimyo“ zavodida etil spirti, efiroaldegidnal fraksiya,
uglekislota va chorva ozugʻi tayyorlanadi (q. Andijon biokimyo zavodi).
Tikuvchilik va poyabzal f-kalari bor. Mahalliy sanoat korxonalari ham poyabzal,
bezakli gazlama, mebel va uy-roʻzgʻor buyumlari i. ch.ga ixtisoslashgan.
Andijonda oziq-ovqat sanoatining barcha tarmoqlari rivojlangan. Shaharda 50
qoʻshma korxona mavjud (AQSh, Xitoy, Buyuk Britaniya, Koreya Respublikasi,
Rossiya, Italiya, Qirgʻiziston va boshqalar bilan hamkorlikda). Ulardan 5 tasi
„OʻzDEUavto“ qoʻshma korxonasiga avtomobillar uchun butlovchi qismlar ishlab
chiqaradi. Shaharda yildan yilga yangi qoʻshma korxonalar ishga tushirilib,
zamonaviy va eksportbop mahsulotlar i. ch. yoʻl ga qoʻyilmoqda. Shaharda 3000
taga yaqin kichik va oʻrta biznes subyektlari, 7000 dan ziyod xususiy
tadbirkorlik faoliyati bilan shugʻullanuvchilar bor.

Mustaqillik yillarida shaharda bunyodkorlik ishlari rivoj topdi. Andijon
viloyati hokimiyati binosi oldida shaharning markaziy maydoni bunyod etilib,
Bobur nomi berildi (1991) va bu yerga uning ot minib turgan haykali oʻrnatildi.
Maydon atrofida Oxunboboyev nomidagi viloyat teatr binosi, Bobur nomidagi
viloyat kutubxonasi, Abbos Bakirov nomidagi kinoteatr, Andijon tibbiyot
institutining bosh binosi joylashgan. Shahar markazidan oʻtgan eng katta kucha —
Alisher Navoiy shoh koʻchasidir. Alisher Navoiy nomidagi madaniyat va istirohat
bogʻi 1999—2000 yillarda qayta taʼmirlanib, sharqona shaklda „Ark“ darvozasi
bunyod etildi. Bogʻ ichida ramziy burgutga uygʻunlashtirib qurilgan tomosha
inshooti—amfiteatr nihoyatla mahobatli koʻrinishga ega. Endilikda viloyat va
shaharning eng katta tantanalari shu yerda oʻtkaziladi. Shaharda keyingi
yillarda zamonaviy meʼmorlik anʼanalarida qurilgan tennis korti, „Navroʻz“
stadioni, aeroportdagi deputatlarni kutib olish va joʻnatish zali,
„Avtotexxizmat“, Choʻlpon bogʻi, Markaziy bank viloyat bosh boshqarmasi,
„Asakabank“ shahar moliya boʻlimi binosi, Respublika shoshilinch tibbiy yordam
markazining boʻlimi binolari, Andijon tibbiyot instituti, 4 kasb-hunar kolleji,
akademik litseylar, „Beeline“ qoʻshma korxonasi, koʻp qavatli turar joy binolari
va koʻplab supermarket, savdo shaxobchalari bunyod etildi. Shaharda 25 transport
va 5 aloqa korxonasi, 10 kommunal tashkilotlari mavjud. Transport vositalari
qatnaydigan koʻchalar soni 365 ta boʻlib, ularning uz. 770 km ni tashkil etadi.
Shaharda, „Kamalak—TV“ va „Ucell“ „Uzmobile“ „Beeline“ kabi qoʻshma korxonalar
xizmatlari evaziga aholi uyali aloqa vositalaridan foydalanmoqda.Shaharda 2600
ga yaqin savdo va 700 dan ziyod maishiy xizmat koʻrsatish shaxobchalari mavjud.

Andijon mamlakatning fan, madaniyat markazlaridan biriga aylandi. Shaharda 3
institut Andijon Mashinasozlik instituti(www.andmii.uz), Andijon Tibbiyot
instituti (www.andmi.uz), Andijon Qishloq xoʻjalik instituti(www.andqxi.uz) va
Andijon Davlat universiteti (www.anddu.uz), 21 oʻrta maxsus, kasb-hunar taʼlim
oʻquv yurtlari, 47 umumtaʼlim maktabi va 86 maktabgacha tarbiya muassasasi
mavjud. 1999/2000 yillarda institutlarda 8816 talaba, oʻrta maxsus oʻquv
yurtlarida 14352, umumtaʼlim maktablarida 68630 oʻquvchi taʼlim oldi. Shaharda 3
teatr, 25 ommaviy kutubxona, 6 klub, 5 kinoteatr, 5 madaniyat va istirohat
bogʻi, 4 madaniyat uyi, 3 muzey, 3 musiqa va sanʼat maktabi mavjud (2000). 9
sport maktabi, 10 stadion, 4 suzish havzasi, 1 tennis korti (14 maydon), 62
sport zali va bir qator sport maydonlarida aholi sport bilan shugʻullanadi[.

Andijon voqeasi — 2005-yil 13-mayda Andijonda yuz bergan qonli voqea. 187,
hukumat rasmiy sanab, bir necha yuz uchun o'sha halok qator bashorat. A sobiq
fuqarosi 1500 o'ldirilgan, deb da'vo. vafot qilganlar ko'plab organlari go'yoki
qatliom quyidagi ommaviy qabr yashiringan edi.



https://uz.wikipedia.org/wiki/AQSh

Amerika Qoʻshma Shtatlari (AQSh, ingl. United States of America) — Shimoliy
Amerikadagi mamlakat. Poytaxti — Vashington shahri, BMT aʼzosi. Amerika Qoʻshma
Shtatlari Sharqdan Atlantika, gʻarbdan Tinch okeani, janubi-sharqdan Meksika
qoʻltigʻi bilan oʻralgan. Maʼmuriy jihatdan 50 shtat va Kolumbiya federal
okrugiga boʻlinadi. Alyaska va Gavayi shtatlari mamlakat asosiy hududidan
tashqarida joylashgan. Puerto-Riko Hamdoʻstligi, Shimoliy Mariana orollari
Hamdoʻstligi, Guam, Virginiya orollari, Sharqiy Samoa ham AQShga qarashli.
Maydoni 9373000 km², aholisi 320,061 mln. kishi (2014).

AQShning hozirgi aholisi uch asosiy etnik tarkibiy qismdan: AQSh amerikaliklari,
muhojirlar va tub joy aholisidan iborat. AQSh aholisining 82,8 % ni asli kelib
chiqishi yevropaliklar, 12,6 % ni afrikaliklar, 3,6 % ni osiyoliklar, 1 % ni
hindular, eskimoslar, aleutlar tashkil etadi. Aholining 80 % shaharlarda
yashaydi. AQSh amerikaliklari millat sifatida asosan 18-a.ning 2-yarmida
Yevropaning turli mamlakatlaridan kelgan muhojirlarning aralashib ketishi
natijasida tarkib topgan. Afroamerikaliklar („qoralar“ deb ata-luvchi negrlar)
AQSh amerikaliklarining irqiy-etnografik guruhi boʻlib, ular 17—19-a.larda
mamlakatga keltirilgan afrikalik qullarning avlodlaridir. Afroamerikaliklar koʻp
asrlar davomida ayirmachilik va kamsituvga duchor qilinishiga qaramay,
afrikaliklarning oq tanlilar bilan jismoniy aralashuvi sodir boʻldi. Duragaylar
afroamerikaliklar umumiy sonining anchagina qismini tashkil etadi. AQShda
meksikanlar, italyanlar, nemislar, fransuzlar, shvedlar, norveglar, gollandlar,
yaponlar, po-lyaklar, xitoylar va boshqaxalqlar ham yashaydi. AQShda 5 mingga
yaqin oʻzbek istiqomat qiladi. Ular asosan NyuYork, Vashington, Nyu-Jersi
shtatlarida, Filadelfiya shahrida hamda mamlakatning boshqa shtat va
shaharlarida yashaydi. Ular turli kasb hamda tijorat ishlari bilan
shugʻullanadilar. Hozirgi amerikalik oʻzbeklarning ota-bobolari 1917 y.gi
oktyabr toʻntarishidan keyin bolsheviklar tazyiqidan qochib, avval Afgʻoniston
va Xitoyga oʻtib ketganlar. 1950-yillarda esa, Pokiston, Saudiya Arabistoni,
Turkiya orqali AQShga borib qolishgan. 2-jahon urushi davrida turli yoʻllar
bilan u yerga borib qolgan oʻzbeklar ham uchraydi. AQSh aholisining zichligi —
1 km² ga 27,2 kishi. Rasmiy tili — ingliz tili. Dindorlar asosan protestantlar
va katoliklardir. Yirik shaharlari: Nyu-York, Chikago, Los Anjeles, Filadelfiya,
Xyuston, Detroyt, San Fransisko, Vashington, Boston, Dallas, Klivlend, Baltimor
(yana q. Amerikaliklar).



https://uz.wikipedia.org/wiki/Turkiy_xalqlar

Turkiy xalqlar Turkiy tillarda soʻzlashuvchi, shimoliy va markaziy Yevroosiyoda
yashovchi xalqlar guruhidir. Bu xalqlar u yoki bu darajada umumiylashgan
madaniyat va anʼanalarga ega. Turkiy xalqlar tayinli bir irqqa tegishli emas,
ularni bogʻlovchi unsur asosan tildir.

Turk, turkiylar — jahondagi eng qadimgi va yirik etnoslardan birining nomi.
Soʻnggi davrda jahon olimlari, jumladan, oʻzbek olimlari tomonidan amalga
oshirilgan tadqiqotlar natijasida va qadimgi Xitoy manbalaridagi maʼlumotlarga
koʻra, ushbu atama bundan 3,5—4 ming yil muqaddam rayemsimon iyerogliflar bilan
yozilgan bitiklarda "tiyek" va "tiauk" shaklida uchraydi. Turk soʻzi baquvvat,
barkamol, odillik kabi maʼnolarni anglatadi, degan fikrlar mavjud. Qadimgi Xitoy
manbalarida turklar qiyofasi chuqur koʻzli, qirra burunli, basavlat va sersoch
deb koʻrsatiladi.

Bir necha ming yilliklar davomida turkiy qabilalar koʻp marta birlashgan va
parchalanganligi tufayli ularning qabilaviy tarkibi oʻzgarib turgan.

Mil. av 2-a.dan — mil. 3-a.gacha boʻlgan davrda turklar Hun xoqonligi tarkibida
boʻlganligi sababli Xitoy manbalarida shyunnu, hunnu deb ham atalgan. Mazkur
xoqonlik yemirilgandan keyingi 300 yilga yaqin davr davomida xitoylar turklarni
tiyekle (zamonaviy tilda tele) deb atashgan.

6-a.da turklarda boʻlgan Ashina avlodi kuchayib, Turk xoqonligi barpo etgan.
Xitoy manbalariga koʻra, 9-a.da tilga olinadigan turk qabilalari 58 ta nom bilan
ajratilgan. Shulardan 22 tasi uygʻur (ittifoqchilar) deb nomlangan. Uygʻur
xoqonligi tugatilganidan soʻng bularning katta bir qismi Turkiston hududida
joylashgan (q. Turk). Turkiya olimlari asarlarida turk qabilasi koʻkturk deb xam
ataladi. Tadqiqotlarga koʻra, koʻkturk soʻzi tangriga, yaʼni osmonga ishongan
turklar, balandlik turklari, koʻk boʻri totemi boʻlgan turklar kabi maʼnolarni
anglatgan. Markaziy Osiyoda turk toponim, etnonim, gidronim sifatida koʻplab
uchraydi.

Turkiy aholi soni taxminan 200-250 million nafarga yetgan. Shulardan 80 millioni
Turkiya turklaridir. Hozirda oltita mustaqil turkiy davlat mavjud:



https://uz.wikipedia.org/wiki/Shveysariya

Shveysariya (Switzerland, nem. Schweiz, frans. Suisse, ital. Svizzera),
Shveysariya Konfederatsiyasi (nem. Schweizerische Eidgenossenschaft, frans.
Conferderation Suisse, ital. Confederazione Svizzera) — Markaziy Yevropada
joylashgan davlat. Maydoni 41 285 km². Aholisi 7,997 mln. kishi (2012). Poytaxti
Bern shahri Maʼmuriy jihatdan 23 kanton (ulardan 3 tasi yarim kantonlar)ga
boʻlinadi.

Sh. hududidan topilgan ilk tasviriy sanʼat yodgorliklari mil. av. 1-ming
yillikning 2-yarmiga mansub (q. Laten madaniyati). Myunster (hozirgi
Myustair)dagi SanktIogann cherkovidagi devoriy rasmlar 9-asrga oid boʻlib,
monumental rangtasvirning qadimiy yodgorligi hisoblanadi. 13—15-asrlarda gotika
haykaltaroshligi va rassomligi, kitob miniatyurasi, vitraj hamda dastgoh sanʼati
rivojlandi. 16-asrda rassomlar N. ManuelDeych, U. Graf va kichik X. Ley ijodi
diqqatga sazovor. G.Asper, yil Amman va T. Shtimmer 16-asr kitob miniatyurasi
ustalaridir. Bazelda kichik X. Xolbeyn uzoq vaqt faoliyat yuritdi. 17-asr Sh.
sanʼatida barokko uslubi yaqqol koʻzga tashlanadi. 18-asrda koʻp shveysariyalik
sanʼat ustalari Fransiyada taʼlim olganligi va ishlaganligi sababli, oʻsha davr
Sh. tasviriy sanʼati Fransiya taʼsiri ostida boʻldi. Shu davr rangtasvirida
pastel va miniatyura portreti (J.Ye. Liotar), manzara (S. Gesner), tarixiy va
maishiy (I.L.Aberli, 3. Freydenberger) janrlarda koʻplab asarlar yaratiddi;
ayniqsa, A. Graf va I.G.Fyusli (asosan, Angliyada ishlagan) ijodi diqqatga
sazovor. 19-asr boshida tasviriy sanʼatda klassitsizm va romantizm deyarli
rivojlanmadi (rassomlar X.L.Fogel, X. Xeys, grafikachi R.Tepfer ijodi). 19-asr
oʻrtalarida realistik manzaralar (A. Kalam), mehnatkash xalq hayoti ifodalangan
maishiy kartinalar (F. Buxser, A. Anker) yaratildi. 19-asr oxiri — 20-asr
boshlarida simvolizm va "modern" uslubida ijod qilgan A. Beklin shuhrat qozondi;
F. Xodler ijodi milliy tarix mavzusiga bagʻishlandi. Bu davrda Sh. sanʼatida
impressionizm, postimpressionizm, simvolizm oqimlari avj oldi (shveysariyalik
rassomlardan F. Vallotton, T. Steynlen Fransiyada ishladilar, A. Jakometti ijodi
ham fransuz maktabi bilan bogʻliq).



https://uz.wikipedia.org/wiki/Ozarbayjon

Ozarbayjon (Azərbaycan), Ozarbayjon Respublikasi (Azərbaycan Respublikası), —
Kavkazortining jan.-sharqiy qismida joylashgan mamlakat. Maydoni 86,6 ming km².
Aholisi 9,5 mln. kishi (2015). Poytaxti — Boku shahri Maʼmuriy jihatdan 61
tuman, 65 shahar va 122 shaharchaga boʻlinadi. Naxichevon Muxtor Respublikasi va
Togʻli Qo-rabogʻ Ozarbayjon tarkibiga kiradi.

O.da paleolit davridan aholi yashay boshlagan. Qadim zamonlarda hozirgi O.
hududida yashagan koʻpgina qabilalar (kaspiylar, kadusiylar, albanlar) tarixiy
rivojlanish davomida kabila ittifoqlariga birlashib, keyin-chalik dastlabki
davlat tuzilmalariga asos boʻldi. Miloddan avvalgi 9-asrda Mana pod-shoxligi
vujudga keldi. Xoʻjalik va madaniyat birmuncha rivojlandi. Miloddan avvalgi
7-asr oxirlarida O. va qoʻshni mamlakatlarda Midiya davlati tashkil topdi.
Miloddan avvalgi 6-asr da hokimiyat Axomaniylar qoʻliga oʻtdi. Bu davlatni
Makedoniyalik Aleksandr qoʻshinlari tor-mor et-gach, Atropatena davlati vujudga
keldi. Miloddan avvalgi 3—2-asrlarda xoz. O. xududining katta qismi Albaniya deb
ataldi (q. Kavkaz Albaniyasi).

O. yozma adabiyotining eng qad. yodgorliklari bizga yetib kelmagan, ammo Kavkaz
Albaniyasi (hozirgi O.)da yuksak madaniyat mavjud boʻlganligi maʼlum. 11 —12a.
larda fors tili taʼsiri ku-chayishi tufayli Xatib Tabriziy, Bax,-manyor, Qatron
Tabriziy, Hoqoniy, Mahastiy Ganjaviy va boshqa yirik ozarbayjon olim va
shoirlari oʻz asarlarini fors tilida yozdilar. Nizomiy Ganjaviy asarlari — O.
sheʼriyatining choʻqqisi boʻldi. 13—14-asrlarda Avxadiy Marogʻiy, Zulfiqor
Shirvoniy, 15— 16-asrlarda Nasimiy, shoh Ismoil Xa-toiy, M. Fuzuliy,
17—18-asrlarda Soib Tabriziy, Masihiy, Vidodiy, Voqif va boshqa shoirlar yashab,
ijod qildilar.

Birinchi ozarbayjon badiiy filmi — "Neft va millionlar olamida" 1916 yilda
namoyish qilingan (rej. B. N. Svetlov). 1923 yilda O. fotokino boshkarmasi
tashkil etilib, 1924 yildan badiiy filmlar suratga olina boshlagan. 1945 yil U.
Hojibekovning "Arshin mol olon" komediyasi ekranlashtirildi (1966 yil rej. T.
Tagizoda shu filmning yangi variantini yaratdi). Tarixiy va ijtimoiy
mavzulardagi "Latif", "Ismat" (rej. M. Yu. Mikailov) filmlari yaratildi. 1936
yil dastlabki ovozli filmlar — "Ol-mos" (rej. A. R. Kuliyev), "Moviy dengiz
sohilida" (rej. B. V. Barnet, S. Mardonov), "Yangi ufq" (rej. E. Quliyev)
dunyoga keldi. 50—70-yillarda O. kinematografiyasi yangi bosqichga koʻtarildi.
"Hayot imtihoni" (rej. Sh. Mahmudbekov), "Bolalikning soʻnggi tuni" (rej. A.
Boboyev), "Yurakyurak" (rej. E. Quliyev), "Vaxt kadri", (rej. G. Seidbeyli)
filmlarida insonning ichki dunyosi, axloq-odob masalalarini yori-tishga harakat
qilindi. Xalq oʻtmishini yoritishga kirishgan G. Seidbeyli, T. Tagizoda, E.
Quliyev kabi rej.lar keyingi yillarda "Nasimiy", "Soʻngan gulxanlar shuʼlasi",
"Bobak", "Asov Kura", "Yetti oʻgʻlim mening" filmlarini yaratdilar. O.
kinochilari yiliga 4—5 badiiy, koʻplab voqeiy-hujjatli va multiplikatsiya
filmlari ishlab chiqaradilar.

Ozarbayjon (Ozarbayjon Respublikasi, ozarcha: Azərbaycan Respublikası)
poytaxti — Boku shahri. BMT aʼzosi



https://uz.wikipedia.org/wiki/Belgiya

Belgiya, Belgiya Qirolligi (flamandcha: Koninkrijk België; frans.: Royaume de
Belgique) — Gʻarbiy Yevropadagi davlat. Shim. dengiz sohilida joylashgan.
Maʼmuriy jihatdan 3 regionga, regionlar viloyat (provinsiya)larga, viloyatlar
kommunalarga boʻlingan. Maydoni 30,528 mingkm². Aholisi 10 mln. 113 ming kishi
(1996). Poytaxti — Bryussel shahri

Qadim zamonlarda B.da belglarning kelt qabilasi yashagan (mamlakat nomi shundap
kelib chiqqan). Miloddan avvalgi 57 y.da Yuliy Sezar mamlakatni bosib olib, Rim
imperiyasi tarkibiga qoʻshgan. 3-asrda B.ga germanlarning frank va friz
qabilalari bostirib keldilar. Franklar belglarning bir qismini qirib tashlab,
boshqa bir qismi bilan birikib kstganlar. 5 — 9-asrlarda B. Frank davlati
tarkibida boʻlgan. 843 i. Frank davlati parchalanib ketgach, Verden
shartnomasiga kura, B. 2 qismga boʻlindi: gʻarbiy qismi Franiiyaga, sharqiy
qismi Lotaringiyaga qoʻshib yuborildi. 13 — 14-asrlarda B. Angliya bilan
Fransiya oʻrtasidagi shiddatli kurash maydoni boʻldi. 14-asr oxiri va 15-asrda
B. Burgundiya gersoglarining mulkiga aylandi, 1477 y.dan Gabsburglar
hukmronligida, 1555 y.dan Ispaniya tarkibida boʻldi. 1713 y. Utrext sulhiga
binoan yana Gabsburglar imperiyasi tarkibiga kirdi. 1789 — 90 y.lar burjua
inqilobi natijasida avstriyaliklar hukmronligi tugatildi, 1790 y. 11 yanvar da
B. Qoʻshma Shtatlari davlati eʼlon qilindi, biroq 1791 y.da Avstriya yana
mamlakatni qoʻlga oldi. 1795 y.da Fransiyaga qoʻshib olindi. Napoleon I
imperiyasi tugagach, 1815 i. B. hududi Niderlandiya tarkibiga qoʻshildi. 1830 y.
inqilobi tufayli B. mustaqillikka erishdi. 20-asr boshlarida 6. yuksak darajada
rivojlangan sanoat mamlakatiga aylandi. 1-jahon urushi davrida B.ning
betarafligiga qaramay, Olmoniya qoʻshinlari uni bosib oldi. 2-jahon urushi
yillarida esa gitlerchilar bosqini azobini tortdi (1940 — 44). 1944 i. sentabrda
B. bosqinchilardan xalos boʻldi. B.— 1945 y.dan BMT, 1949 y.dan NATO aʼzosi
(1967 y.dan B.da NATO qarorgohi joylashgan). OʻzR bilan diplomatiya
munosabatlarini 1992 y. martda oʻrnatgan. Milliy bayramlari: 21 iyul — Qirol
Leopold I ning Konstitutsiyam sodiqligi haqida qasamyod qilgan kupi (1831) va 15
noyabr — Qirol sulolasi kupi (1866).



https://uz.wikipedia.org/wiki/Rim

Rim — Italiyaning poytaxti. Rim provinsiyasi va Latsio viloyatining maʼmuriy
markazi. RIMning gʻarbiy qismida Vatikan shahardavlati joylashgan. RIM — dunyoda
eng qad. va tarixiy hamda madaniy yodgorliklarga boy shaharlardan boʻlib, "mangu
shahar" nomini olgan. Shahar vulkanik kelib chiqqan sertepa tekislikda, Tibr
daryosining har ikki soxilida, uning Tirren dengiziga quyilish yerida
joylashgan. Ikdimi Oʻrta dengizga xos ikdim, yanv.ning oʻrtacha trasi 6,8°,
iyulniki 26°. Yillik yogʻin 500 mm dan ziyod (asosan, kuzda yogʻadi). Qishda
sovuq tramontana, yezda quruq va issiq sirokko shamollari esadi. Rim —
Italiyaning aholisi eng koʻp shahri, 2,4 mln. kishi (2001). 19-asrgacha aholisi
sekin koʻpaygan, 1871 - yilda RIM Italiya qirolligi poytaxti deb eʼlon
qilingach, aholisi tez surʼatlarda oʻsdi.

"Rim" nomi shaharning afsonaviy asoschilaridan bir boʻlgan Romul nomi bilan
bogʻliq. Qad. manbalarga asosan RIMga mil. av. 754—753 yillarda asos solingan.
Kichikroq shahardavlat hisoblangan Rim Apennin yarim orolini, keyinroq atrofdagi
hududlarni sekinasta oʻziga boʻysundirgan holda Oʻrta dengiz boʻyidagi ulkan
Qad. Rim davlatining poytaxtiga aylandi (q. Rim, Qadimgi Rim). Antik RIM yirik
shahar boʻlib, oʻzining juda koʻp ibodatxona, saroy, yoʻllari va h.k. bilan
mashhur boʻlgan. Konstantin I tomonidan poytaxtning Konstantinopol shahriga
koʻchirilishiga (330 y.) bogʻliq ravishda RIM oʻzining avvalgi siyosiy mavqeini
yoʻqotdi. Shahar Vizantiya bilan ostgotlar oʻrtasidagi urushda ayniqsa vayron
qilindi. 552 yildan RIM Vizantiya hukumronligi ostiga oʻtdi. 568 yildan 8-asr
oʻrtalarigacha shaharni rim yepiskoplari — papalar boshqardilaRim 756 yildan
Papalikning poytaxti boʻlgach, shahar Gʻarbiy Yevropaning siyosiydiniy
markaziga, Rim papalarining qarorgohiga aylandi. Oʻrta asrlar davomida RIM uchun
Papa hokimiyati va "Muqaddas Rim imperiyasi" imperatorlari oʻrtasida kurash
davom etgan. 11 —12-asrlarda RIMda vayron etilgan antik binolar oʻrnida qasrlar,
cherkov qurilishlari boshlab yuborildi. 1143 yilda Papa hokimiyatiga qarshi
qoʻzgʻolonlar natijasida RIMda respublika oʻrnatildi. Oʻrta asr RIMining hayoti
uning katolik dunyosi markazi boʻlganligi bilan bevosita bogʻliq boʻlgan. Bu
yerda "Muqaddas Rim imperiyasi" imperatorlariga toj kiydirish marosimlari
oʻtkazilgan. 1309 yilda Papalar qarorgohining RIMdan Avinon shahriga
koʻchirilishiga bogʻliq holda shaharda savdohunarmandchilik rivojlanib bordi.
15—16-asrlarda Uygʻonish davriga kelib RIM yanada ravnaq topdi. RIMdagi koʻplab
rassom, meʼmor va boshqa ijod axlining faoliyati aynan shu davr bilan bogʻliq.
1798—99 yillarda 1Rim respublikasining , 1848—49 yillarda Rim respublikasining
markazi. 1871 y. 26 yanv.dan RIM — Italiya qirolligi poytaxti. 1943—44 yillarda
nemis fashistlari qoʻshini RIMni bosib oldi, 1944 yilda ulardan ozod qilindi.
1946 yildan Italiya Respublikasi poytaxti.

RIM — xalqaro turizmning eng yirik markazlaridan (yiliga 3 mln.dan ortiq turist
kelibketadi). Shaharda dunyo ahamiyatiga ega boʻlgan noyob sanʼat boyliklari
saqlanmokdasr RIMda koʻpgina xalqaro konferensiyalar oʻtkaziladi. 1960 yilda
17olimpiada oʻyinlari boʻlib oʻtgan.



https://uz.wikipedia.org/wiki/Orttirilgan_immun_tanqisligi_sindromi

Orttirilgan immun tanqisligi sindromi (OITS) — ret-rovirus guruhiga mansub virus
qoʻzgʻatadigan kasallik; ikki davrga boʻli-nadi: OITV infeksiyasi va bevosita
OITS (SPID) davri. OITV infeksiyasi davri odam organizmida virus bor, lekin
kasallik alomatlari hali na-moyon boʻlmagan davr. Virus deyarli bir vaqtda
Parijda prof. Lyuk Montanye hamda AQShda prof. Gallo boshchili-gidagi olimlar
tomonidan kashf etilgan (1983 yil). Bu virus odamning immunitet tizimiga tanlab
taʼsir koʻrsata-di, ayniqsa, SD4+ immun hujayralariga qirgʻin keltiradi. Virus
odam organizmiga tushgach, 2—3 kundan soʻng , 25—30% hollarda birlamchi
infeksiya davriga xos alomatlar kuzatilishi mumkin. Bu "oʻtkir serokonversiya
sin-dromi" deb ataladi, bunda harorat koʻtariladi, tunda terlash, boʻgʻimlar va
bosh ogʻrigʻi, loxaslik, qayt qilish, ich ketishi, badanda, ayniqsa, uning
yuqori qismida toshmalar paydo boʻlishi mumkin. Bu alomatlar odam organizmiga
tushgan virus taʼsiriga immunitet tizimi maʼlum darajada javob qaytarish
reaksiyasi bilan bogʻliq. Lekin bu davrda antitelolarni aniqlash natija
bermaydi, chunki immunitet tizimining javobi hali toʻliq shakllanmagan boʻladi.
Kasallikning bu davri 8—10 yilgacha, baʼzan undan ham uzoq davom etishi mumkin.
Hozirgi kunda amaliyotda OITV infeksiyasi tashhisini qoʻyish qonda kasallik
virusiga qarshi paydo boʻlgan antitelolarni aniqlash — immun ferment taxlili
(IFT) reaksiyasiga asoslangan. Dastlabki antitelolar virus organizmga tushgach,
3 haftadan soʻng shakllana boshlasa ham, qoʻllanadigan diagnostikumlar ularni
ilgʻay olmaydi. Shu bois, odamga ushbu infeksiya ilashgani toʻgʻrisida virus
organizmga tushganidan soʻng 90 kun oʻtkazib olingan tek-shirish natijasiga
qarab xulosa chiqarish mumkin.



https://uz.wikipedia.org/wiki/Misr

Misr — (rasmiy nomlanishi Misr Arab Respublikasi arab: جمهورية مصر العربية‎‎)
Afrikaning shimoliy-sharqiy qismida joylashgan davlat. Isroil, Falastin, Sudan
va Liviya davlatlari bilan chegaradosh. Misr shimolida O'rta Yer dengizi,
sharqida Qizil dengiz joylashgan.

Misr, Misr Arab Respublikasi (Jumhuriya Misr al-Arabiya) — Afrikaning
shim.-sharqi va qisman Osiyo (Sinay ya.o)da joylashgan davlat. Maydoni 1001,4
ming km². Aholisi 69,5 mln. kishi (2001). Poytaxti — Qohira shahri Maʼmuriy
jihatdan 27 muhofazaga boʻlinadi.

Misr — respublika. Amaldagi konstitutsiyasi 1971-yil. 11-sentyabrdagi
referendumda maʼqullangan, keyinchalik unga oʻzgartirishlar kiritilgan. Davlat
boshligʻi — prezident (1981-yildan Muhammad Husniy Muborak). Vakolat muddati — 6
yil. Cheklanmagan marta qayta saylanishi mumkin. Qonun chiqaruvchi hokimiyatni
prezident amalga oshiradi, u bosh vazir va hukumat aʼzolarini tayinlaydi hamda
lavozimlaridan ozod qiladi.

M. — insoniyat tamadsuni (sivilizatsiyasi)ning ilk makonlaridan biri (q. Misr,
Qadimgi Misr). 3— 4-asrlarda M. Rim imperiyasi tarkibiga kirgan. Rim imperiyasi
yemirilgach (395), Vizantiyaning bir viloyati boʻlib qoldi.7-asr boshlarida
butun M. aholisi Vizantiyaning rasmiy pravo-slav cherkoviga qarshi boʻlgan
xristi-anlarning monofisit mazhabini qabul qildi. Aholi kopt (qibt) tilida
soʻzlashar edi. Shu davrda M.ni sosoniylar, 639—642 yillarda esa arablar bosib
oldi va mamlakatda islom dini tarqala boshladi. Keyinchalik tuluniylar (868 —
905), abbosiylar (905—935), ixshidiylar (935—969) sulolalari hukmronlik qildi.
Fotimiylar davri (969—1171)da Falastin, Shom (Suriya) va Gʻarbiy Arabiston M.ga
qaram boʻlgan. 1113 yil salib yurishi qatnashchilari M.ga bostirib kirdi. Shim.
Suriya va Irokdagi saljuqiylar noibi Nuriddin Mahmud ibn Zangi (1146—74)
salibchilarga qarshi kurashda Fotimiy xalifa Adid (1160—71) ga katta yordam
berdi. Buning evaziga xalifa uni vazir qilib tayinladi (1169). 1171 yil
ayyubiylarsulolasi (1171 —1250) ning asoschisi Salohiddin taxtga chikdi. 1174
yil esa u sulton nomini oldi. 1187 yil Suriya va M. harbiy kuchlari birlashib,
salibchilarga qaqshatqich zarba berdi va Falastin bilan Suriyani ulardan ozod
qildi. M.da 13a. yarmigacha Ayyubiylar, 14—15-asrlarda mamluklar hukmronlik
qildi.

M.da qad. sanʼat obidalari koʻp saqlangan (q. Misr, Qadimgi Misr). Musulmon
tasviriy sanʼ-atining bizgacha yetib kelgan ilk na-munalari fotimiylar davriga
mansubdir. Fustatdagi hammom devoriga chizilgan rasmlar, tosh, yogʻoch, fil
su-yagiga oʻymakorlik usulida ishlangan sozandalar, raqqosalar, chavandozlar
qiyofalari, ov va ziyofat manzaralari, miniatyuralar, „Maqomot“ kitobiga
ishlangan suratlar shu jumlaga kiradi. Ularning tasviriy uslubida yunon va qibt
sanʼati anʼanalari taʼsiri seziladi. Oʻrta asr manzarali-amaliy sanʼatida
kashta, toʻqima yoki bosma gulli matolar, rangbarang gulli so-pol buyumlar, togʻ
billuridan tarashlab va oʻyib naqshlangan idishlar, sirkorlik bilan ishlangan
shisha buyumlar, nafis oʻyma va qadama anjomlar, jimjimador yogʻoch mehroblar,
minbarlar yasash keng urf boʻldi. M.dagi arab sanʼ-atining barcha turlarida
naqsh va husnixat alohida oʻrin oladi. 10— 12-asrlar sanʼat asarlarining
bezaklarida odam va jonivorlar tasviri koʻp uchraydi, keyingi davrlarda esa
tabiat va oʻsimliklar tasviri, turli chiziqdar ustunlik qildi.



https://uz.wikipedia.org/wiki/Afrika

Afrika hayvonot dunyosi boy va xilma-xil. Shimoliy Afrika va Sahroi Kabir
Palearktika oblastiga kiradi. Bu yerlarda Jan. Yevropa hayvon turlari bilan
birga Efiopiya zoogeografik oblasti turlari uchraydi. Afrikaning qolgan hududi
Efiopiya oblastiga kiradi. Sirtlon, viverra, dumsiz maymunlar, quyon, tuvaloq
(Atlas togʻlarida), mendasa va bubala jayranlari, oddiy gʻizol, fenek tulkisi va
boshqa (Sahroi Kabirda), Jan. Yevropa hayvonlari, koʻzoynakli ilon, daman,
tuyaqush Efiopiya oblasti hay-vonlaridir. Sahroi Kabirda bir oʻrkach-li tuya
boqiladi. Efiopiya oblasti qalin oʻrmonlarida maymunlar, fil-lar, buyvollar (suv
sigiri), mitti suv aygʻirlari, qushlardan aksari oʻrmalab chiquvchilar
(qizilishton, sassiqpopi-shak, kulrang toʻtiqush) uchraydi. Qo`ng`iz, kapalaklar
juda koʻp. Savanna, chala choʻl va choʻllarda oʻtxoʻr hayvonlar: jayranlar (40
ga yaqin turi bor), zebra, jirafa, karkidon, begemot, buyvol, fillar;
yirtqichlardan arslon, qoplon, gepard, silovsin va sirtlonlar: hasharotlardan
termitlar va setse pashshasi koʻp. Noyob hayvonlar qoʻriklanadi.



https://uz.wikipedia.org/wiki/Yevro

Yevro (Yeigo) — Yevropa Ittifoqi tarkibidagi Yevropa iqtisodiy va pul
hamjamiyati aʼzolarining pul birligi. Xalqaro ifodasi Yevropa Ittifoqi 1999-yil
1-yanvardan muomalaga chiqarilgan. 1 Yevro=100sent. 1999-yili 1-yanvardan
2002-yil 1-yanvarga kadar Yevro naqd pulsiz toʻlovlarda ishlatildi, Yevro bilan
bir qatorda bu mamlakatlarning milliy pul birliklari ham muomalada yurdi. Yevro
muomalaga kiritilishi bilan ilgari shu mamlakatlar oʻrtasida xalkaro toʻlovlarda
foydalanilgan ekyu muomaladan chiqarildi va ular ekyuning soʻnggi qiymati
(1998-yil 31-yanvar holati) boʻyicha Yevroga tengma-teng almashtirildi.

2002-yil 1-yanvardan 5,10, 20, 50, 100, 200, 500 Yevro qogʻoz banknotlari, 1,2
Yevro va 1, 2, 5, 10, 20, 50 sentli tangalar muomalaga kiritildi (Yevropa
iqtisodiy va pul hamjamiyatiga aʼzo mamlakatlarning eski milliy pul birliklari
muo- malasi toʻxtatildi). Xalqaro valyutalar kursi boʻyicha 1 AQSh dollari =
0.78 Yevro, Oʻzbekiston Respublikasi milliy pul birligi — soʻmga nisbatan 1
Yevro = 2631 soʻm 82 tiyin (2013-yil aprel).



https://uz.wikipedia.org/wiki/Davlatlar_ro%CA%BByxati

Afg‘oniston - Albaniya - Amerika Qo'shma Shtatlari - Andorra - Angola - Antigua
va Barbuda - Argentina - Armaniston - Avstraliya - Avstriya

Bagamalar - Bahrayn - Bangladesh - Barbados - Belarus - Belgiya - Beliz - Benin
- Birlashgan Arab Amirliklari - Birma - Bolgariya - Boliviya - Bosniya va
Gersegovina - Botsvana - Braziliya - Bruney - Buyuk Britaniya - Burkina Faso -
Burundi - Butan

Gabon - Gaiti - Gambiya - Gana - Germaniya - Gonduras - Grenada - Gretsiya -
Gruziya - Guyana - Gvatemala - Gvineya - Gvineya-Bisau

Indoneziya - Iordaniya - Irlandiya - Iroq - Islandiya - Ispaniya - Isroil -
Italiya

Kabo-Verde - Kambodja - Kamerun - Kanada - Keniya - Kipr - Kiribati - Kolumbiya
- Komoros - Kongo Demokratik Respublikasi - Kongo Respublikasi - Kosta Rika -
Kot-d'Ivuar - Kuba

Laos - Latviya - Lesoto - Liberiya - Litva - Livan - Liviya - Lixtenshteyn -
Luksemburg

Madagaskar - Makedoniya - Malavi - Malayziya - Maldiv Respublikasi - Mali -
Malta - Markaziy Afrika Respublikasi - Marokash - Marshall Orollari - Mavrikiy -
Mavritaniya - Meksika - Mikroneziya - Misr - Moldova - Monako - Mongoliya -
Montenegro - Mozambik

Namibiya - Nauru - Nepal - Niger - Nigeriya - Niderlandiya - Nikaragua -
Norvegiya

Palau - Panama - Papua-Yangi Gvineya - Paragvay - Peru - Pokiston - Polsha -
Portugaliya

Salvador - Samoa - San Marino - San-Tome va Prinsipi - Saudiya Arabistoni -
Senegal - Sent-Kits va Nevis - Sent Lusiya - Sent Vinsent va Grenadinlar -
Serbiya - Seyshell orollari - Shimoliy Koreya - Singapur - Slovakiya - Sloveniya
- Solomon Orollari - Somali - Sudan - Surinam - Suriya - Svazilend -
Syerra-Leone

Tailand - Tanzaniya - Togo - Tojikiston - Tonga - Trinidad va Tobago - Tunis -
Turkiya - Turkmaniston - Tuvalu



https://uz.wikipedia.org/wiki/Yaman

Yaman, Yaman Respublikasi (AlJumhuriya al-Yamaniya) — Arabiston ya.o.ning jan.
qismidagi davlat. Mayt. 528 ming km². Aholisi 19,3 mln. kishi (2002). Poytaxti —
Sano shahri Maʼmuriy jihatdan 19 viloyat (muhofaza)ga boʻlinadi.

Mil. av. 2-ming yillik oxiri va 1-ming yillik boshida Ya. hududida oʻziga xos
jan. arab madaniyati shakllandi. Shu davrda Xadramaut, Qatabon, Saba,
keyinchalik Mani davlatlari paydo boʻldi. Mil. av. 1-ming yillik oʻrtalarida
Saba davlatining mavqei oshib, qoʻshni davlatlar unga tobe boʻlib qoldi. Mil.
4-asr boshida Ya.ning barcha hududi Himyariylar podsholigiga birlashdi.
4—6-asrlarda Ya.da iudaizm va xristianlik tarqaddi. 6-asr boshida Ya.ni
efioplar, 6-asr oxirida Sosoniylar bosib oldi. 629—630 yillarda Ya. Arab
xalifaligi tarkibiga qoʻshib olindi. Ya. hududida arabmusulmon madaniyati qaror
topdi. Islom dini sekin asta hukmron dinga aylana bordi. 9-asrda Ya.da mustaqil
Ziyodiylar davlati (poytaxti Zabid shahri), Yafuriylar davlati (poytaxti Sano
shahri) vujudga keldi. 10-asrda Ya. hududining bir qismi shialarning Zaydiylar
mazhabi tarafdorlari qoʻliga oʻtdi. Keyingi davrlarda Ya.da turli sulolalar
hukmronlik qildi. 16asr boshida Ya. Usmonli turk imperiyasi tarkibiga kirdi.
17-asr boshida u yerda turklarga qarshi qoʻzgʻolon koʻtarilib, Zaydiy imomlari
boshchiligida 1633 yil mustaqil davlat (imomatlik) tuzildi. 19-asr boshida Ya.ga
vahhobiylar tez-tez hujum qilib turdi, keyinchalik Misr podshosi Muhammad Ash
qoʻshinlari bostirib kirdi. 1840 yilgacha Ya. Misrga tobe boʻlib qoldi. 1839
yildan Janubiy Yaman (Adan mustamlakasi va Adan protektoratlari)da Buyuk
Britaniya oʻz hukmronligini oʻrnata boshladi. 19-asrning 70-y.lari boshida Shim.
Yamanda Turkiya hukmronligi tiklandi. 19-asr oxiri — 20-asr boshida Shim.
Yamanda Turkiya hukmronligiga qarshi bir necha bor qoʻzgʻolon koʻtarildi. 1904—
11 yillarda boʻlib oʻtgan qoʻzgʻolonlar natijasida Shim. Yaman muxtoriyatga
erishdi. 1918 yil mustaqil qirollik deb eʼlon qilindi. 1962 yil 26 sentyabrda
Sanoda boʻlgan inqilob natijasida monarxiya tuzumi agʻdarib tashlandi va Shim.
Yamanda Ya. Arab Respublikasi tuzilganligi eʼlon qilindi. Janubiy Yaman
xalqining inglizlar hukmronligiga qarshi ozodlik kurashi Shim. Yamandagi ozodlik
harakatlarining muvaffaqiyatlaridan soʻng avj olib ketdi. Buyuk Britaniya Adan
shahri va Adan protektoratida oʻz mavqeini saqlab qolish maqsadida 1959 yil
jan.da Arab amirliklari federatsiyasi (1962 yildan Janubiy Arabiston
federatsiyasi, JAF)ni tuzdi. Xalq ommasi JAFga qarshi kurash olib bordi. Bu
kurash Shim. Yamanda Ya. Arab Respublikasi tuzilganidan keyin yanada kuchayib
ketdi. Mustaqillik uchun kurash natijasida Janubiy Yamanning katta hududi
ozodlik kuchlari qoʻliga oʻtdi. Buyuk Britaniya Janubiy Yamanni mustaqil deb tan
olishga majbur boʻldi va 1967 yil 30 noyab.da Adandan oʻz qoʻshinlarini olib
chiqib ketdi. Oʻsha kuni mustaqil Janubiy Yaman Xalq Respublikasi (1970 yildan
Ya. Xalq Demokratik Respublikasi) tuzilganligi eʼlon qilindi. 1990 yil Yaman
Arab Respublikasi bilan Yaman Xalq Demokratik Respublikasi birlashishi
natijasida Ya. Respublikasi tashkil topdi. Ammo mamlakatda janublik va
shimolliklarni ajratib tashlashga boʻlgan harakatlar saqlanib qoldi; bu 1994 yil
shimolliklar gʻalabasi bilan tugagan yirik harbiy toʻqnashuvga ham olib keldi.
Ya. — 1947 yildan BMT aʼzosi. OʻzR suverenitetini 1991 yil 30 dek. da tan olgan
va 1996 yil 21 mayda diplomatiya munosabatlari oʻrnatgan. Midliy bayrami — 22
may — Milliy birlik kuni (1990).

YA.da temir yoʻl yoʻq. Avtomobil yoʻllari uz. 64,6 ming km. Dengiz savdo floti
tonnaji 13,6 ming t dedveyt. Dengiz portlari: Adan, Hudayda, Moxa, Salif,
Muqalla. Ya. chetga neft va neft mahsulotlari, kofe, baliq va dengiz
mahsulotlari, paxta, teri, tamaki chiqaradi. Chetdan oziq-ovqat, jihozlar,
sanoat buyumlari oladi. Tashqi savdoda Yaponiya, AQSH, Saudiya Arabistoni,
Yevropa Ittifoqi mamlakatlari va boshqalar davlatlar bilan hamkorlik qiladi. Pul
birligi — Yaman riali.

Ya. musiqasida Vizantiya, Bobil, Misr madaniyati taʼsiri seziladi, boshqa arab
mamlakatlari (Saudiya Arabistoni, Iroq va boshqalar) musiqa anʼanalariga
yaqinlik mavjud. Arxiak musiqa namunalari saqlanib qolgan (folklar sheʼriyatini
badiiy oʻqish); qoʻshiq va cholgʻu uslubini belgilovchi lad (maqam), ritmik
formulalar tizimi shakllangan. Musiqa asboblari:: ud (lyutna), qonut (sitra),
mizmar (surnay turi), zarbli — tabl, def, mirvas, xager va boshqalar Qadimda
shoirdostonchilar, roviylar (rivoyat, nasihat aytimlarini ijro etuvchilar)
sanʼati rivojlangan. Islom davridan boshlab diniy shakllar bilan birga dunyoviy
mazmundagi maual, muvashshax, takasim va boshqalar janrlar keng oʻrin olgan.
Shuningdek, Ya.da erkaklarning jangovar davra qoʻshiqlari (albara), toʻy
raqslari (zeffa, murakkax va boshqalar), ayollarning yakka va jamoa qoʻshiqlari
tarqalgan. Musiqaning zamonaviy shakllari ham rivojlangan. Musiqa boʻyicha
kadrlar Adan shahridagi Musiqa in-tida tayyorlanadi. Milliy qoʻshiq va raqs
ansambli bor.



https://uz.wikipedia.org/wiki/Shahrukh_Khan

Shahrukh Khan ingl. Shahrukh Khan(hindi. शाहरुख़ ख़ान, urdu: شاہ رخ خان,
[ʃaːɦ.ɾʊx.xaːn], ingl. Shahrukh Khan (talaffuzi: Shohruh Xon) — hind kino
aktori, produser, ssenarist, teleboshlovchi. Bollivud qiroli taxallusi bilan
tanilgan.

Shohruh Xon 1965-yil 2-noyabrda advokat oilasida dunyoga keldi. Uning otasi Taj
Muhammad Xon Peshovaralik boʻlib Nyu Dehliga koʻchib borgan edi. Shohrux Xon
oʻrta maktabni tamomlab Dehli 1988-yili Dehlidagi Dehli universitetini
iqtisodiyot yoʻnalishinida magistraturani tamomlanadi. Ammo qiziqishi tufayli
aktorlik kasbini tanladi.. Ota-onasi vafotidan soʻng, 1991-yilda, u Bombayga
koʻchib oʻtdi. Xuddi shu yili, 25-oktabr kuni, Shohrux xon Gauri Chhibberga
uylandi. Hozirda ularning uch farzandi bor.

U 1988-yilda televideniyeda bir oddiy aktor sifatida oʻz debyutini qildi. Bir
necha televizion filmlarda ketma-ket kichik rollar oʻynadi. Birinchi katta roli
1992-yilda „Crazy Love“ oʻzb. Telba muhabbat filmida oʻynagan. Bu roli uchun, u
eng yaxshi Newcomer Filmfare Award mukofotini oldi. 1993 yilda u ikki salbiy
rollari uchun — „Qoʻrquv ostida yashash“ va „Xavfli oʻyin“ filmlardagi roli
uchun Filmfare mukofoti bilan taqdirlandi. 1994-yilda u yana u eng yaxshi salbiy
roli uchun Filmfare mukofotini oldi.

Yana bir Filmfare Awards mukofotini esa 1995-yildagi filmi uchun „Dilwale
Dulhania Le Jayenge“oʻzb. O'g'irlanmagan kelin filmidagi roli uchun oldi. Bu
film u hind kino tarixida eng yuqori choʻqilarga erishdi, film keltirgan daromad
esa 12 milliard rupiyani tashkil edti. Keyinchalik eng yaxshi aktor nomzodini
yana olti marta oldi. 2010-yilga kelib Karan Joharning „Mening ismim Xon“
filmidagi bosh roli uchun Filmfare mukofotini yana qoʻlga kiritib Filmfare
mukofoti boʻyicha rekord qoʻydi. 2014-yilga qadar bu mukofotni 23 martda qoʻlga
kiritgan.



https://uz.wikipedia.org/wiki/Donald_Trump

Donald John Trump (talaffuzi: Donald Tramp) (ingl. Donald John Trump; 14-iyun,
1946-yil, Nyu York, AQSH) — taniqli amerikalik tadbirkor, milliarder, aktyor,
teleboshlovchi, yozuvchi, jamoat arbobi va AQSHning 45-prezidenti. Qurilish
ishlari bilan faoliyat yuritadigan Trump Organization shirkati hamda
qimorxonalar ishini boshqaruvchi, shuningdek, turli xil biznes tarmoqlarini oʻz
ichiga olgan Trump Entertainment Resorts kompaniyasi asoschisi, NBC
telekanalining egasi. Trump oʻzining noodatiy hayot tarzi, muomala madaniyati,
shuningdek, „Nomzod“ (ingl. The Apprentice) deb ataluvchi teleshousi orqali
dunyoga mashhur. Forbes jurnalining dunyoning eng badavlat kishilari roʻyxatida
Trump 1980-yillar oxirida paydo boʻldi. Hozirda Trump 7 milliard dollar boyligi
bilan dunyo boylari ichida 230-oʻrinda turadi.. 2010-yilda Trump ilk bor
2012-yildagi AQSh Prezidenti saylovida prezidentlik lavozimiga nomzod boʻldi,
biroq magʻlubiyatga uchradi. 2008-yildagi prezidentlik saylovida u respublikachi
John McCainni quvvatlagan edi, biroq McCane Obamaga yutqazib qoʻygandi. 2015-yil
16-iyun kuni u prezidentlikka yana nomzod boʻlishini eʼlon qildi.

Donald Trumpning ota tomonidan bobosi Frederik Trump (Drumpf) asli nemis boʻlib,
1885-yilda AQSHga koʻchib kelgan va mamlakat fuqarosi boʻlgan. Otasi va onasi
1936-yilda turmush qurishgan. Donald Queensdagi maktablardan biriga borgan,
lekin u yerda bir qancha qiyinchiliklarga duch kelganligi tufayli, ota-onasi uni
Nyu Yorkdagi Harbiy Akademiyaga oʻqishga yuborgan. U Akademiyaning bir qancha
mukofotlariga sazovor boʻlgan, futbol va beysbol jamoalarida oʻynagan. 1964-yili
beysboldagi muvaffaqiyatlari uchun u alohida mukofotga sazovor boʻlgan. Harbiy
Akademiyadagi oʻqishning toʻrtinchi yilida Donald va uning safdoshi Jeff
Donaldson kursantlar uchun alohida oʻquv kursi tashkil etadilar. Kursantlar
mashqlar natijasida Nyu Yorkning Beshinchi koʻchasida marsh oʻtkazadilar. Donald
keyinchalik Fordham Universitetida ikki yil oʻqiydi, keyinroq oʻqishni
Pensilvaniya Universitetida davom ettiradi va uni 1968-yilda tugatadi.
Iqtisodchi diplomini olgach, oʻz otasiga qarashli boʻlgan, mamlakatdagi eng
yirik uy-joy shirkati hisoblangan korxonaga ishga kiradi,. Oʻzinig „Kelishuv
sanʼati“ nomli kitobida Donald Trump talabalik yillari haqida shunday degan:

Avvaliga u Brooklyn va Queensdagi oʻrta sinf uchun moʻljallangan uy-joy ijarasi
bilan bogʻliq ishlarni qildi. Eng birinchi loyihalaridan biri 1200 kvartirali uy
majmuasini sotib olib, toʻliq qayta taʼmirlab, ijaraga topshirish edi. Trump
Organization bu ishni muvaffaqiyat bilan yakunladi va 6 million $ sof foyda
oldi. 1971-yilda Donald Trump Manhattanga koʻchib oʻtdi. Bu yerda u shaharning
iqtisodiy salohiyati yuqorligi, qurilish ishlarining shiddat bilan rivojlanib
borayotganligini yaxshi tushunardi. Donald shahardagi bankrotlik tufayli
faoliyat yuritmayotgan „Kommodor“ mehmoxonasining binosini taʼmirlash huquqini
va buning natijasida Nyu York maʼmuriyati tomonidan 40 yillik soliq imtiyozini
olganidan soʻng, eski mehmonxona oʻrnida Grand Hyatt mehmonxonasini barpo etadi.
Donald „Jacob Javitz konfrens-markazi“ning qayta taʼmirlash huquqini Nyu York
maʼmuriyatidan soʻragan va oʻz qurilish loyihasini taklif etgan, biroq bu loyiha
maʼqullanmagan. Shunga oʻxshash holat Nyu Yorkning markaziy xiyobonidagi muz
oʻyingohini qayta taʼmirlash jarayonida ham boʻlgan: Shahar maʼmuriyati
taʼmirlash ishlarini 2.5 yilda tugatishni rejalagan, ammo u 6 yil deganda ham
yakunlanmagan. Donald maʼmuriyatga ushbu oʻyingoh ishini oʻziga bepul
topshirilishini, evaziga u oʻz hisobidan taʼmirlashni yakunlab berishni
soʻragan. Maʼmuriyat esa, har doim rad javobini beravergan. Bu haqida ommaviy
axborot vositalari tanqidiy maqola chiqargach, Donald taʼmirlash huquqini qoʻlga
kiritgan. Donald taʼmirlash ishlarini 6 oy ichida yakunlagan va ajratilgan 3
million dollar mablagʻdan 750 ming dollarini tejab qolgan.

1989-yilda Donald davlatdan olgan zayomlarini iqtisodiy inqiroz tufayli qoplay
olmagan. U yangi loyihalaridan biri boʻlgan „Trump Taj Mahal“ majmuasining
qurilishi uchun 1 milliard dollar zayomni obligatsiyalar koʻrinishida olgan edi.
1991-yilga kelib, Donaldning ortib borayotgan qarzlari hatto uning shaxsan
bankrot boʻlishiga xavf soldi. Banklar, zarariga boʻlsa-da, Trumpning qarzlardan
ozod qilinishini va sudning muqarrar jarimalaridan qutqarilishini taʼminlab
berdilar. „Trump Taj Mahal“ 1991-yili qarzlardan ozod etildi, evaziga qarzni
toʻlab bergan banklar majmua aksiyalarining 50 foiziga egalik qildilar.
1994-yilga kelib, 900 million $dan ortiq qarzlarini bartaraf etgan va bizesini
saqlab qolgan. 1995-yilda Gaming Hall of Fame aʼzosi boʻldi. 1995-yilda hamma
koʻngilochar komplekslarini birlashtirib, Trump Hotels & Casino Resorts
kompaniyasini tashkil qildi. 1996-yildayoq, kompaniya har bir aksiyasining
Wall-streetdagi narxi $35 dan yuqori edi, biroq 1998-yilda aksiya narxi $10 dan
ham tushib ketdi. 2004-yilda Trump Hotels & Casino Resorts qarzlar toʻliq
qoplanganini eʼlon qildi. Shu yil noyabr oyida Trump kompaniya bosh direktori
lavozimidan chetlandi, lekin boshqaruv raisi boʻlib qoldi.

2008-yilda boshlangan jahon iqtisodiy inqirozi Chikagodagi majmua sotuvga
chiqarilgan paytga toʻgʻri keldi va Trump Deutsche Bank ssudasini yopa olmadi.
Trump sudga ariza berib, arizasida „iqtisodiy inqiroz — bu kutilmagan hol, bu
haqida kelishuvda ham qayd etilgan“ deya taʼkidlagan. Deutsche Bank vakillari
esa, „Trump muddati oʻtib ketgan qarz haqida xabardor, undan tashqari, ikki
marta bankrotlik tufayli bankdan yordam olgan“ deganlar. 2009-yil 17-fevralda
Trump Entertainment Resorts rahbariyat kengashi bankrotlik haqida qaror chiqardi
va Donaldni kengash raisligidan chiqarib yubordi.

2011-yilda „Forbes“ jurnali Donald Trump boyligini 2.9 milliard dollarga
baholadi, ammo 2015-yildagi matbuot anjumanlaridan birida u boyligining 10
milliard dollardan ham ortiq ekanini aytgan.

Koʻpchilik qurilish kompaniyalari Donald Trumpdan ular qurayotgan binoni reklama
qilib berishni soʻraydilar. Shu sababdan, Trump nomi yozilgan binolarning
aksariyati uning oʻziga qarashli emas. „Forbes“ bergan maʼlumotga koʻra,
qurilishi kutilayotgan yana 33 ta loyiha bor, ularning ichiga 7 ta mehmonxona
ham kiradi.

Donald Trump seriallar, komediyalar, multfilmlarning dublyajlarida ovoz bergan,
bir qancha rollarni ijro etgan, telekoʻrsatuvlarda qatnashgan. Ikki marta Emmy
mukofoti sohibi boʻlgan. 2003-yili Trump NBC telekanalidagi „Nomzod“ deb
nomlangan teleshouning ijrochi prodyuseri va boshlovchisi boʻldi. Bu shouning
mazmuni shunday: qatnashchilar Trump kompaniyalarining biriga ishga kirish uchun
kurash olib boradilar, magʻlub boʻlganlar oʻyindan chiqariladi va Trump ularga
„Siz boʻshatildingiz!“ (ingl. Youʼre fired!) deydi. Bu soʻzlar juda mashhur
boʻlib ketadi. 2004-yili Trump ushbu iborani savdo belgisiga aylantirgan.
2007-yili Donald Trump ismi Gollivuddagi "Yulduzlar yoʻlkasi"ga yozildi. Shu
yili Trump AQSH Prezidenti Bushni Iroqda urush olib borayotganligi uchun keskin
qoraladi.

Shuningdek, u Hillary Clinton yoki Rudolph Giuliani AQSh prezidentligiga nomzod
boʻladigan taqdirda, ikkisini ham qoʻllashi mumkinligini aytgan. Trump aktrisa
Angelina Jolieni „birinchi raqamli goʻzal aktrisa“ sifatida tan olmagan.

2015-yili Trump AQSh Respublikachilar partiyasidan mamlakat prezidentligiga
nomzod boʻlishini eʼlon qildi. Saylovoldi kampaniyasida Trump AQSH Prezidenti
etib saylangan taqdirida, Rossiya Prezidenti Vladimir Putin bilan doʻstlashish
siyosatini olib borajagini ham aytgan.

„Dunyo goʻzali“ xalqaro tanlovini olib boruvchi Miss Universe Organization
tashkiloti hamda „NBC“ telekanali ham aynan Donald Trumpga qarashlidir. Donald
Trump, shuningdek, oʻzining shaxsiy kiyim-kechak brendiga ham ega (erkaklar
kiyimlari, soatlari, atir va b.). Trump nomi bilan ataluvchi aroq, kokteyl,
gazli suv ham ishlab chiqarilmoqda. Donald Trump Learning Annex maktabida ham
dars beradi, bir soatli maʼruzasi uchun 1.5 million dollar ish haqi oladi.

2008-yilning iyunida Trump Aberdin shahar kengashi majlisida qatnashadi. Unda
Trump 1 milliard £ mablagʻ sarflab, shaharning shimoliy qismida golf klubi
qurishni taklif etadi. Kengash Trumpning bu taklifini maʼqullagan, ammo
qurilishga huquqbonlar, geologlar va olimlar qarshi chiqadilar. Bunga sabab,
golf maydoni arxeologik ahamiyatga ega yerlarga qurilishi moʻljallangan edi.

2009-yili Trump vitaminlar ishlab chiqaruvchi „Trump Network“ shirkatga asos
soladi. Shirkat bir necha turdagi vitaminlar ishlab chiqaradi.

Donaldning ikki ukasi (Robert va David) va ikki singlisi (Mary va Elizabeth)
bor. Singlisi Mary — yurist. 1977-yili Trump 28 yashar Ivana Zelnichkovaga
uylangan. Ularning uchta farzandi bor: Donald Trump-kichik, Ivana va Erik.
1992-yili er-xotin ajrashib ketishgan. 1993-yili Trump 29 yashar Marla Maplesga
uylangan. Bu nikohdan Tiffany ismli qizi bor. 1999-yilda er-xotin ajrashishgan.
Donald xotinlari haqida shunday degan:

2004-yildan beri Donald sloveniyalik Melania Trump (talaffuzi: Melaniya Tramp)
bilan nikohda. Ularning Barron ismli oʻgʻli bor. 2013-yilga kelib, Donald
yettita nabirali boʻlgan: ulardan beshtasi kichik Donaldning bolalari (Kai
Madison, Donald John, Tristan Milos, Spencer Frederick va Chloe Sophia);
ikkitasi Ivankaning (Arabella Rose va Joseph Frederick) bolalaridir. Donald
nasroniylik dinining protestantlik oqimiga eʼtiqod qiladi. Bu haqida uning oʻzi
shunday degan: „Fikrimcha din bu chiroyli narsa. Mening dinim — nasroniylik esa
chiroyli din“ .

Donald golf oʻyiniga nihoyatda qiziqadi. AQShda va dunyoning boshqa
mamlakatlarida uning shaxsiy golf klublari bor.



https://uz.wikipedia.org/wiki/UNESCO

UNESCO (United Nations Educational, Scientific and Cultural Organization —
Birlashgan Millatlar Taʼlim, Bilim va Madaniyat Tashkiloti), Birlashgan
Millatlar Tashkilotining mahsus tashkilotlaridan biri boʻlib, ikkinchi dunyo
urushidan soʼng, 1946-yil tashkil qilingan.

Bu tashkilotning qurilishiga, 1945-yil Noyabr oyida Londonda 44 davlatning
vakillari qatnashgan holda qaror qilingan. Tashkilotning markazi Parijda. Uch
organdan — Umumiy yigʻilish, Boshqaruv, Kotiblikdan iborat boʻlgan UNESCO
tashkilotining asl maqsadi, taʼlim, bilim va madaniyatni, unga aʼzo boʻlgan har
bir davlatdagi Milliy komissiyalar orqali amalga oshirish.

Yunesko — Birlashgan Millatlar tashkilotining maorif, fan va madaniyat
masalalari bilan shugʻullanuvchi tashkiloti — xalqaro hukumatlararo tashkilot;
BMTning ixtisoslashgan muassasasi. Davlatlar oʻrtasida maorif, fan, madaniyat va
kommunikatsiyalar sohasida hamkorlikni rivojlantirish yoʻli bilan tinchlikka va
xalqaro xavfsizlikka koʻmaklashish maqsadida 1946 yil tuzilgan. 188 mamlakat
(shu jumladan, Oʻzbekiston Respublikasi 1993 yil 26 oktyabrdan) aʼzo (2004).
YUNESKO nizomiga koʻra, "... irqi, jinsi tili va dinidan qatʼi nazar, barcha
xalqlar uchun adolatga, qonuniylikka, inson huquqlari va asosiy erkinliklariga
umumiy hurmatni taʼminlash maqsadida taʼlim, fan va madaniyatni rivojlantirish
orqali xalqlar hamkorligiga" koʻmaklashish tashkilotning ustuvor vazifasidir.
400 ga yaqin xalqaro nohukumat tashkilotlar va jamgʻarmalar, xalqaro va hududiy
birlashmalar YUNESKO bilan hamkorlik qiladi. YUNESKO byudjeti aʼzomamlakatlar
badallaridan tashkil topadi.

Tashkilotga aʼzo davlatlarning vakillaridan tashkil topgan Umumiy Majlis,
1946-1953 yillar orasida har yil oʻtkazilgan boʻlib, 1954-yildan eʼtiboran iki
yilda bir marotaba oʻtkazilmoqda. Tashkilotning tashkil qilinishidan bugungacha
jami 26 Umumiy Majlis boʻlib oʻtgan.



https://uz.wikipedia.org/wiki/Texas

Texas - (ingl. Texas; talaffuzi: Teksas) AQSh shtatlaridan biri boʻlib, aholi va
maydon jihatdan ikkinchi oʻrinda, qitʼa shtatlari orasida esa birinchi oʻrinda
turadi. Nomi kaddo tilidagi „Tejas“ soʻzidan olingan boʻlib, „doʻstlar“ yoki
„ittifoqdoshlar“ degan maʼnoni anglatadi. Geografik jihatdan mamlakat
janubi-markazida joylashgan boʻlib, janubdan Meksikaning Chihuahua, Coahuila,
Nuevo León va Tamaulipas shtatlari, gʻarbdan AQShning New Mexico, shimoldan
Oklahoma, shimoli-sharqdan Arkansas va sharqdan Louisiana shtatlari bilan
chegaradosh. Texas maydoni 696 200 km2 (268 820 kvadrat milya) boʻlib, unda 26,1
million aholi istiqomat qiladi.

Texas Amerikaning qishloq xoʻjalik, chorvachilik, taʼlim, neft va kimyo sanoati,
iqtisodiy markazlaridan biri sanaladi. Shtat poytaxti — Ostin, maʼmuriy
boʻlinuvi — okruglar (254). Shtatning pochta qisqartmasi — TX.

Ispaniyaning mustamlaka siyosati vaqtida shtat isp. Nuevo Reino de Filipinas: La
Provincia de Texas (oʻzb. Yangi Filippin Qirolligi: Texas viloyati) nomi bilan
taniqli boʻldi. Bu nomdan birinchi foydalangan kishi Antonio Margil de Jesús
boʻlib, u 1716-yili 20-iyulda Meksika vitse-qiroliga xat yozganida shu nomni
ishlatadi. Bu nom kundalikda koʻp foydalanishda boʻlmasada, 1800-yillarning
oxirlarida rasmiy hujjatlarda koʻp uchrab turadi.

Texasning eng katta shahri — Houston (AQShda toʻrtinchi eng katta); ikkinchi
oʻrinda esa San Antonio (mamlakatda yettinchi eng katta). Boshqa katta
shaharlari sirasiga Dallas, Fort Worth, El Paso va shtat poytaxti Austin kiradi.
Texas laqabi Yolgʻiz Yulduz shtati boʻlib, bu uning sobiq mustaqil davlat
boʻlganini va Meksikadan mustaqil boʻlish uchun kurashganini eslatib turadi.
„Yolgʻiz Yulduz“ni Texas bayrogʻi va gerbida koʻrish mumkin.

Hududiy va geologik oʻzgachaliklariga qarab Texasda mamlakatning janubidagi va
gʻarbiy-janubidagi yerlarga oʻxshash har turli landshaftlar uchraydi. Texas
koʻpincha janubi-gʻarbiy qumli choʻllar bilan bogʻlangan boʻlib, shtat umumiy
hududining 10% dan kamroq qismini qumliklar egallaydi. Shtat boʻylab sharqdan
gʻarbga tomon sayohat qilinsa, sohildagi botqoqlar va qayragʻochli oʻrmonlardan,
tekisliklardan, choʻqqilardan va oxirida Big Bend choʻllari va togʻlaridan
tashkil topgan landshaftlarni uchratish mumkin.

Texas 268 820 mil2 (696 200 km2) hududi bilan AQShdagi Alaskadan soʻng ikkinchi
oʻrinni egallaydi. U hududi boʻyicha Fransiyadan 10% kattaroq boʻlsa, Germaniya
yoki Yaponiya kabi mamlakatlardan esa, ikki barobar katta. Agar Texas mamlakat
boʻlganida, Chili va Zambiyadan keyin 40-oʻrinda turar edi.

Texas AQShning janubiy markazida joylashgan. Shtatning uchta chegarasi daryolar
bilan tutashgan. Rio-Grand janubda Meksikaning Chiuaua, Koauila, Nuevo-Leon va
Tmaulipas shtatlari bilan chegaradosh. Qizil daryosi esa shimolda Oklaxoma va
Arkanzas bilan chegaradosh. Sabin daryosi esa sharqda Luiziana shtati bilan
chegaradosh.

Texasda 3700 nomlangan soy va 15 ta katta daryo bor. Shu daryolarning eng
kattasi Rio-Grand. Boshqa Pekos, Brezos, Kolorado va Rev-Riverga oʻxshash
daryolar esa Oklaxoma bilan chegarada joylashgan. Texasda tabiiy koʻllar
boʻlganligi bilan texasliklar 100 dan ziyod sunʼiy suv saqlagichlar tashkil
etgan.

Texasdagi eng qadimiy togʻ jinslari mezoproterozoydan boshlanib, yoshi 1,6
milliard yil atrofidadir. Koʻplab eski togʻlar choʻkindi togʻ jinslaridan
iborat.

Texas katta hudud boʻlganligi va koʻp zonalarning chorrahasida joylashganligi
uchun iqlimi subtropik. Mamlakatning Panxendl qismida Shimoliy Texasga qaraganda
qish oylari sovuqroq boʻladi, boʻgʻoz yoqalarida esa qish oylari iliq boʻladi.
Shtat gʻarbiy qismi El Pasoda yillik yogʻingarchilikning miqdori 8 dyuymni
(200 mm) tashkil qilsa, shimoli-sharqiy qismi sanalmish Xyustonda esa yillik
yogʻingarchilikning miqdori 54 dyuymni (1400 mm) tashkil qiladi.
Shimoli-markaziy hududi Dallasda yillik yogʻingarchilikning miqdori — 37 dyuym
(940 mm).

Qor yiliga Texasning gʻarbiy tomonidagi Panxendl va togʻli hududlarda koʻp
yogʻsa, Shimoliy Texasda yiliga bir necha marta, Markaziy va Sharqiy Texasda esa
bir necha yilda bir marotaba yogʻadi. Ayrim sharoitlardan tashqari
San-Antonioning janubida va qirgʻoqlarda qor siyrak yogʻadi. 2004-yili Yangi yil
arafasida boʻron boʻlganda Kingsvillning janubiga qor yoqqanda, dekabrning
oʻrtacha harorati — 65 °C ni tashkil qildi. Maksimal harorat yoz oylarida
oʻrtacha hisob bilan Gʻarbiy Texas togʻlarida 80 °F(26 °C) boʻlsa, Rio Grand
dala-dashtidagi Galveston orolida 100 °F (38 °C) gacha koʻtariladi. Biroq
Texasning koʻpchilik hududlarida doimiy yozgi yuqori harorat 90 °F (32 °C)
diapazonida boʻladi. Tunda yozgi harorat 50 °F (14 °C)-dan (Gʻarbiy Texas
togʻlarida) 80 °F(26 °C)-gacha (Galvestonda) boʻladi.

Yashin Texasda onda-sonda boʻlib turadi, ayniqsa, sharqiy va shimoliy qismida.
Shtatning shimoliy tumanlarini Tornado yuvib ketadi. AQShdagi Tornadolarning
asosiy qismi shu Texas hududida boʻlib, u yiliga oʻrta hisob bilan 139 marta
sodir boʻladi. Ular koʻpincha Texasning shimoliy qismida va Panxendlda koʻproq
vujudga keladi. Tornado asosan shtatda aprel, may va iyun oylarida sodir
boʻladi.

Amerika tarixidagi eng kuchli qiyratuvchi toʻfonlarning bir nechasi shu Texasda
roʻy bergan. 1875-yill Indianoledagi toʻfon 400 kishining hayotiga zomin boʻlgan
boʻlsa, 1886-yildagi toʻfon esa butun bir shaharni xonavayron qildi. Bu voqealar
Galvestonga asosiy port shahar boʻlishiga imkoniyat yaratdi. 1900-yildagi
Galveston toʻfoni bir shaharni tozalab taxminan 8000 kishi hayotdan bevaqt koʻz
yumdilar. AQSh tarixidagi eng yirik oʻlim ofati boʻlib yodda qoldi. Texasdagi
boshqa toʻfonlar ham 1915-yili Galveston toʻfoni, 1957-yili 600-dan ziyod kishi
vafot etgan Oʻdri toʻfoni, 1961-yili Karla toʻfoni, 1967-yili Beula toʻfoni,
1983-yili Alasiya toʻfoni, 2005-yili Rita toʻfoni va 2008-yili Ikonoskop
toʻfonlari sodir boʻlgan.

Texas AQShda koʻplagan parnikda yetishtiriladigan gazlarni ishlab chiqaradi.
Shtat yiliga 1.5 trillion funt (680 milliard kg) Uglerod oksid gazini chiqaradi.
Mustaqil davlat sifatida Texas jahon boʻyicha parnikda yetishtiriladigan gaz
koʻlami boʻyicha yettinchi oʻrinni egallagan boʻlardi. Mamlakat shunday gaz
chiqarishining sababi koʻmir elektrostansiyalarining koʻpligidan va tozalovchi,
ishlab chiqarish sanoat korxonalarining koʻp boʻlishidan boʻlib hisoblanadi.

„Texasdagi olti bayroq“ nomi shtat hududida hukmronlik qilgan xalqlarni
bildiradi. Ispaniya Texas hududida hukmronlik qilgan ilk Yevropa davlatidir.
Fransiya Texasda qisqa muddat mustamlaka siyosatini olib boradi. Meksika esa bu
oʻlkani 1836-yilgacha, yani Texas Respublika sifatida mustaqillik olgunicha oʻz
nazoratida ushlaydi. 1845-yili shtat AQShga 28-shtat sifatida qoʻshiladi.
Mamlakat anneksiyasi 1846-yili Meksika-Amerika urushining boshlanishiga sababchi
boʻldi. 1861-yili Texas AQSh tarkibidan chiqib, Amerikadagi Ozodlik urush
vaqtida Amerika shtatlari Konfederatsiyasiga kirishini maʼlum qildi. Urushdan
soʻng Ittifoq tashkil topguniga qadar, shtat uzoq vaqt iqtisodiy inqirozni
boshidan kechirdi.

Fuqarolar urushidan soʻng Texasda rivojlangan yagona sanoat — mol chorvachiligi
edi. Shtat koʻp yillar davomida chorvachilikning markazi boʻlganligi uchun,
Texasni koʻpincha kovboy bilan bogʻlashadi.

Texas Shimoliy Amerikada Kolumbgacha ikkita yirik madaniyat oʻrtasida boʻldi:
ular janubi-gʻarbiy va tekis hududlar. Arxeologlar shu hududlarda uchta yirik
mahalliy madaniyatning boʻlganligidan va ular Yevropa bilan aloqalargacha yuqori
darajada rivojlanganligini aniqlagan. Ular:

Hozirgi vaqtda Texas hududida hech bir madaniyat bosimi boʻlmaganligi uchun,
koʻplagan kishilar shu shtatga koʻchib kelib yashayapdilar. Texasda hayot
kechirgan amerikalik qabilalarga Alabama, Apache, Atakapan, Biday, Kaddo,
Koaviltekter, Komanchi, Chokto, Koasati, Xasinay, Xumano, Karankava, kikapu,
Kiova, Tonkava va Uichitolar kiradi.

Texas soʻzi Xasinay qabilasining Kaddo tilidagi "táyshaʔ" soʻzidan kelib chiqqan
boʻlib, „doʻstlar“ va „ittifoqdoshlar“ degan maʼnoni anglatadi. Amerikalik
qabilalar yangidan koʻchib keluvchilarga doʻst sifatida aloqada boʻlib,
harbiylarga esa, shtatga kelgan Yevropalik tadqiqotchilar bilan koʻchib
keluvchilar qismatiga qarshi boʻldi. Tinch qabilalar yangidan kelganlarga
mahalliy madaniyatni, ovqat tayyorlashni va ovchilikni oʻrgatdi. Harbiy
qabilalar esa, oʻzlarining hujumlari va qarama-qarshiliklari bilan
Yevropaliklarning hayotini oʻta mushkul va oʻta xavfli holga tushirdi.

Texasga bogʻliq eng birinchi tarixiy hujjat Meksika boʻgʻozi yoqasining xaritasi
boʻlib, u xarita 1519-yili Ispaniya tadqiqotchisi Alonso Alvares de Pinada
tomonidan ishlangan. Toʻqqiz yildan soʻng kemada falokatga uchragan ispan
tadqiqotchisi Alvar Nunes Kabesa de Vaka va uning sherigi shtatga ilk bor qadam
ranjida qilgan yevropaliklardan boʻldi. Yevropa kuchlari 1685-yili shunchaki
shtatga kelib qolmaganida Texasni egallamagan boʻlardi. Rene Robero Kavele de la
Salening xato hisoblashining sababidan u mustamlakani Missisipi hududida emas,
Matagorda boʻgʻozidagi Sent-Lyuis fortida oʻrnatdi. Mustamlaka siyosati qiyin
sharoitdan va mahalliy aholining qoʻlidan oʻlgunicha toʻrt yil davom etdi.

1690-yili Fransiyaning Sharqiy Texasda bir nechta missiyalar bajarishi orqali
raqobatga tushishi Ispaniyaga xatar soldi. After Native American resistance, the
Spanish missionaries returned to Mexico. Amerikalik indeyslarning qarshiligidan
soʻng, ispanliyaliklar Meksikaga qaytishga majbur boʻldi. Fransiya Luiziana
shtatining koʻpchilik janubiy qismiga koʻchib kelganda, 1716-yili Ispaniya
hukumati Sharqiy Texasda yangi missiyalar bajarishi bilan Fransiyaga javob
qaytardi. Ikki yildan soʻng birinchi ispan fuqarosi koʻchishi natijasida
San-Antonioga asos soldi.

1749-yili Lipan apachilari bilan muomalaga kelgan Ispaniya koʻpchilik qabilalar:
Komanchi, Tonkava, Xasinaylarning gʻazabiga tegdi. 1785-yili Komanchi Ispaniya
bilan kelishuv shartnomasiga qoʻl qoʻyib, Lipan apachilari va Karankava
qabilalarining gʻalaba qozonishiga yordamlashdi. Koʻplab missiyalar va din
xizmatkorlari yaxshi oʻzgarishlarga olib keldi. 18-asrning oxirlarida ayrim
qabilalargina xristian dinini qabul qilmadi.

1803-yili AQSh Luizianani Fransiyadan sotib olganda, shartnomaga koʻra Texas ham
shularning ichida boʻlishini aytdi. 1819-yili Yangi Ispaniya bilan AQSh
oʻrtasidagi chegara sifatida Sabina daryosi boʻlib hisoblandi. Yangi yerga
talpingan AQShdan koʻchib keluvchilar shartnomani tan olishdan bosh tortdi. Bir
nechta dengiz qaroqchilari armiyani Texasga qarshi qoʻydi.

1821-yili ozoqlik uchun Meksika urushi Meksikaning bir qismi sanalmish Texas
hududida boʻldi. Aholisininng kamligi uchun Meksika bu hududni Koaxila va Texas
mamlakatining bir qismiga aylantirdi.

Komanchilarning hujumini yoʻq qilish maqsadida Texas, Meksika va Ispaniyadan
koʻchib keluvchi xalqlarning kirishiga ruxsat berib, immigrant siyosatini
yumshatdi.

1822-yili Austinning koʻchib keluvchilari, Eski uch yuz ming, Brazos daryosining
yoqasida yashashdi. Qolgan yigirma uch empresiorlar koʻchib keluvchilarni
shtatga olib kirdi. Ularning koʻpchiligi AQShdan boʻldi. Texas aholisi tez
jadallik bilan koʻpaydi. 1825-yili Texas aholisi taxminan aksar meksikan
kishilar bilan qoʻshib hisoblaganda 3.500 kishini tashkil qildi. 1834-yil
arafasida Texas aholisi taxminan 37,800 kishiga yetdi, shulardan 7,800 kishini
meksikanlar tashkil qildi.

Aksar immigrantlar Meksika qonunlarini xush koʻrmadi, ayniqsa qulchilikka qarshi
boʻlgan qonunni xush koʻrmadi. Boj soligʻi toʻrisida yangi qonunlar mahalliy
Meksika fuqarolarining va yaqinda koʻchib kelgan immigrantlarning ham
noroziligiga uchradi.

1832-yili tashkillashtirilgan Anauak Buzilishlar nomli Meksika qonunlariga
qarshi ochiqsagiga qoʻzgʻolon boʻlib, u Meksikadagi millat prezidentiga qarshi
qoʻzgʻolonga oʻxshadi. Texasliklar federalistlar tarafida boʻlib, hukumatga
qarshi turdi, Sharqiy Texasdan barcha Meksikalik harbiylarni quvib chiqardi.
Ular nazoratning yoʻqligidan foydalanib, koʻproq siyosiy mustaqillikni
nasihatladi. 1832-yili Konvensiyada Texasliklar uchrashib, boshqa muammolarning
ichida mustaqillik olishni talab qilishni kelishishdi. Texasliklar keyingi yili
1833-yilgi Konvensiyada ham oʻz harakatlarini qaytaladi.

1835-yilning boshlarida hushyor Texasliklar Korrespondensiya va Havfsizlik
Qoʻmitalarini tashkil qildi. 1835-yilning soʻngidagi tartibsizliklar Gonsales
atrofidagi urushda qurolli toʻqnashuvlarga olib keldi. Bu Texas qoʻzgʻoloning
boshlanishiga sabab boʻldi va keyingi ikki oyda Texasliklar hududida Meksika
harbiylarining ustidan sharafli gʻalaba qozondi. Texasliklar vaqtincha hukumatni
tashkil qiladigan Kengashga delegatlarni sayladi. Vaqtincha hukumat tez vaqtda
ichida turli tortishuv va kurashuvlarning natijasida tarqalib ketdi.
1836-yilning boshlarida Texas boshqaruvsiz qoldi.

Meksika prezidenti Antonio Lopes de Santa-Anna qoʻzgʻolonni toʻxtatish uchun
butun armiyani oyoqqa turgʻazdi. Meksikalik ekspeditsiya boshida muvaffaqiyatli
oʻtdi. General Xose de Yurrea Golida jangida Texasliklarning barcha
qarshiliklarini yengdi. Santa Anna kuchi oʻn uch kunlik qamaldan soʻng Alamo
atrofidagi urushda Texas askarlarini qirib tashladi. Magʻlubiyat haqida yangilik
Texas shtatiga koʻchib keluvchilar orasida sarosimaga sabab boʻldi. 1836-yilda
boʻlgan Kengashda saylangan delegatlar jadal 2-martda Texas Respublikasi boʻlish
haqida Mustaqillik Deklaratsiyasiga imzo chekildi. Vaqtincha chenovniklar
saylangandan soʻng, Kengashni tarqatib yubordi. Yangi Hukumat Meksika
armiyasidan qochib kelgen Texaslik koʻchib keluvchilarga Raneuey Skreyp
(Tizginsiz Sizat) degan joyda qoʻshiladi. Birnecha haftalik chekinishdan soʻng
Sem Xyuston boshchiligidagi Texas Armiyasi hujum qilib, San-Xasingo atrofidagi
urushda Santa Anna kuchlarini magʻlub etdi. Santa Anna asirga olinib, urush
nihoyasiga yetgani haqida Velasko shartnomasiga qoʻl qoʻyishga majbur boʻldi.

Texas mustaqilligini olgan paytda, yangi Respublikadagi ikki fraksiya orasidagi
sisosiy kurashlar kuchayib ketdi. B. Mirabo Lamar boshchiligidagi Milliy
fraksiya Texas mustaqilligining davom etishini, mahalliy amerikaliklarni quvib
chiqishni va Respublikani Tinch okeanigacha kengaytishni qoʻllab quvvatladi. Sem
Xyuston boshqargan ularning raqiblari Texasni AQSh-ga anneksiya qilishga va
mahalliy amerikaliklar bilan barqarorlikni amalga chiqarishni istadi.
Fraksiyalar orasidagi qarshiliklar Texas Arxiv urushi degan nom bilan
tushintiriladi. Meksika 1842-yili Texasga ikkita kichik ekspeditsiya yubordi.
San-Antonio shahri ikki marotaba qamalga olinib, Texasliklar Douson qirgʻin
urushida gʻalaba qozondi. Shunday muvaffaqiyatlarga qaramay Meksika Texasdagi
oʻz kuchini koʻrsata olmadi, Respublika esa oʻz faoliyatini davom ettiraverdi.
Respublikaning oʻzini himoya qila olmasligi, AQSh-ga Texasni bosib olish
imkoniyatini yaratdi.

1837-yilning boshida Respublika AQSh bilan anneksiya oʻrnatishga muloqatga
kelish uchun birnecha marotaba harakat qildi. Respublikadagi Milliy fraksiya
oppozitsionerlari bilan AQSh-dagi abolitsionis oppozitsionerlar Texasni
ittifoqqa kirishga majbur qildi. 1844-yil saylovda Jeyms K. Polk gʻalabaga
erishgan paytda, Texas Ittifoqqa qoʻshildi.1845-yil 29-dekabr Kongress Texasni
AQSh-ga tarkibiy qismi shtat sifatida qabul qildi.

Texas AQSh tarkibiga kirgandan soʻng, Meksika AQSh bilan diplomatik aloqalar
oʻrnatdi. AQSh Texasning chegarasi Rio Grandga choʻzilishini talab qilsa,
Meksika oʻz navbatida Nueses daryosigacha choʻzilishini aytdi. Oldingi Texas
Respublikasi oʻz chegarasini kengaytirishni jonlantirmasa ham, AQSh-ning bunday
qilishga harbiy kuchi ham, siyosiy koʻz-qarashlari ham yetarli edi. 1846-yili
13-yanvarda, prezident Polk Rio Grandning janubiy qismiga general Zachari
Teylorni tayinladi. Birnecha oylardan soʻng, Meksika askarlari Tornton qamali
deb nomlanuvchi bahsli yerdagi AQShning otli askarlariga qarshi bet olib,
Meksikan-Amerikan urushining boshlanishiga sabab boʻldi. Ilk janglar Texas
hududida boʻlib oʻtdi: ular Texas forti qamali, Palo Alto urushi va Resaka de la
Palma urushi.

Birnecha seriyali gʻalabalardan soʻng, Gvadalupe Xidalgo shartnomasi ikki yillik
urushni nihoyasiga yetkazdi. Shartnoma boʻyicha AQSh Meksikaga 18,250,000 AQSh
dollarini berib, shuning hisobiga Texasga muammosiz boshqarish huquqini qoʻlga
kiritdi. Shu bilan birga 1848-yili hozirgi vaqtda koʻpchilik Amerikaning
janubi-gʻarbiy qismi hisoblanuvchi Meksikan mulkini ham olib, Texas chegaralari
Rio Grandda oʻrnatildi.

1850-yilgi shartnoma Texasni hozirgi holatiga keltirdi. Eski Respublikaning
1,000,000 $ qarzining oʻrniga Texas yerlarini federal davlatga berdі, bu yerlar
keyinroq hozirgi vaqtdagi Yangi Meksikaning yarmini, Koloradoning uchdan bir
qismini, va Oklaxomaning, Kanzasning, Vayomingning ayrim qismlarini tashkil
qildi. Urushdan soʻng Texasning pahtali yerlariga migrantlar suvday oqib
kelishdi.

1860-yilgi saylovdan soʻng, Texasda qaytadan urush boshlandi. Abraham Lincol
saylanishi beshta Quyi Janubiy shtatlar maʼqullagan Ittifoqdan chiqish haqida
Janubiy Karolina Deklaratsiyasining vujudga kelishiga sababchi boʻldi. 1861-yil
28-yanvarda Ostinda Ittifoqda chiqish haqida Shtat Konvensiyasi ochildi.
1-fevralda 166-8 ovoz hisobiga Konvensiya AQShdan chiqish haqidagi qarorni qabul
qildi. 1861-yil 23-fevralda Texas ovoz beruvchilari bu qonunni rasmiylashtirdi.
1861-yil 23-martda Konfederatsik Shtatlar Konstitutsiyasini ratifikatsiyalab,
Texas Konfederatsik Shtatlar tarkibiga kirdi. Boshlanishida Ittifoqdan chiqishni
barcha Texasliklar qoʻllamadi, biroq shunga qaramasdan Janubdagi sharoitni ular
qoʻlladi. Texasning eng kuchli yunionisli Gubernator Sem Xyuston boʻldi. U
sharoitda chigallashtirib olmasligi uchun prezident Linkolnning Ittifoq
askarlarini xizmatda qoldirish haqidagi ikkita taflifini bekor qildi. Xyuston
Konfederatsiyaga odillikni hush koʻrishini aytib qasam ichmagani uchun
Gubernator lavozimidan olib tashlandi.

Amerika Fuqarolar urushining yirik urush maydonlaridan olisda Texas
Konfederatsiya uchun koʻplab fuqarolarini va qurol-yarogʻlarini qurbon qildi.
Ittifoq askarlari shtatning asosiy porti hisoblanuvchi Galvestonni bosib oldi.
Texasning Meksika bilan chegarasii „Konfederatsiyaning sirli eshigi“ deb
nomlandi, sababi savdo-sottiq Ittifoq blokadasini aylanib oʻtib chegarani boʻlib
turar edi. Konfederatsiya Ittifoqning bu yoʻlni yopishni koʻzlagan barcha
harakatlarini yoʻqqa chiqardi. 1863-yilning oʻrtalarida Ittifoq Missisipi
daryosining qoʻlga kiritgandan soʻng, Texasning resurs koni sifatida shtat
darajasi pastlab Brounsvill yonida Texasda Palmito Ranch jangida Konfederatsiya
gʻalabasi bilan nihoyasiga yetdi.

Texas ikki oy boʻyi Shimoliy Virginiya armiyasining taslim boʻlishi bilan va
boshqarishga qoʻlga olgan Ittifoq generali Gordon Granger oʻrtasida anarxiyada
qoldi. Qayta qurishning dastlabki oylarida kelishmovchiliklar boʻldi.. 1866-yili
prezident Jonson Texasda shtatli davlat qayta saqlanib qolishini eʼlon qildi.
Qayta qurish talablariga qaramay 1870-yili Kongress Texasni Ittifoqqa qaytadan
qabul qildi. Qishloq xoʻjaligi va mehnat qiyinchilklari bilan shtat kurashadigan
jamoat oʻzgarishlar davom etaverdi.

1901-yil 10-yanvar, Texasda dastlabki yirik neft boyligi Spindltop Bomontning
janubida topildi. Qolganlari Sharqiy Texas, Gʻarbiy Texas va Meksika boʻgʻozi
atrofidan topildi. Oxirida Texasda "Oyl Bum" ishlab chiqarildi. 1972-yil neft
sanoati oʻz choʻqqisiga yetib, uning kunlik oʻrtacha hisobi 3,000,000 barrelni
tashkil qildi.

Buyuk Depressiya va Dalt Boul Fuqarolar urushigacha jadal rivojlangan shtat
iqtisodiga katta zarar yetdi. Dast Boul yillarida Texasning daxshatli zarar
yetgan yerlaridan migrantlar qochib ketdi. Ayniqsa shu paytda Texasdagi Buyuk
koʻchish vaqtida qora tanlilar shtatni tashlab, ish topish maqsadida Shimoliy
Amerika va Kaliforniyaga ketishdi.

Ikkincha jahon urushi Texasga katta zarar yetkazib, mablagʻ harbiy bazalar
qurishga, snaryad ishlay chiqaruvchi zavodlarga, harbiy asirlar saqlovchi
turmalarga va armiya kasalxonalarini bunyod etishga yumshaldi. Shuningdek,
750,000 yosh yigitlar xizmatga ketdi, kollejlar boshqa xizmatlarni bajardi va
yuzlagan, minglagan kambagʻal fermerlar qishloq xoʻjaligiga qaytmas uchun
urushning koʻp mablagʻ toʻlaydigan ishlariga ketib qoldi.

1960-yillari Texas oliy bilim tizimini zamon talablariga mos ravishda
rivojlantirdi. Shtat oliy bilim uchun turli loyihalar ishlab, uning asosiy
daromadi neftdan tushdi va shtatdagi institutlarni aʼlo darajada boshqarish
uchun shtatning markaziy boshqarish boʻlimi barpo etildi. Shunday oʻzgarishlar
Texas universitetlarining davlat tadqiqot resurslarini qoʻlga kiritishiga yaxshi
samara berdi. 1963-yil 22-noyabr, Dallasda Prezident John. F. Kennedy'ga suiqasd
uyushtirildi.

Hozirgi Texas konstiutsiyasi 1876-yili qabul qilingan. Boshqa koʻp shtatlar
kabi, bu oʻz navbatida hokimiyatni toʻgʻri tashkillashtirishga yordamlashadi.
Shtatning Bill huquqlari nomli qonuni davlat qonuniga qaraganda kattaroq va
Texas uchun shaxsiy qoʻshimchalari bor edi.

Texas Gubernatorining ayrim xizmatlarini cheklovchi koʻplagan ijro etuvchi
organdar tizimi shakllangan. Shtat raisidan (ministridan) boshqa, saylovchilar,
nomzodlari Gubernatordan mustaqil boʻlgan, xalqqa javobgar ijro etuvchi
chenovniklarni saylaydi. Bunday saylov tizimi partiyalar orasida ijro etuvchi
organlarni boʻlib tashladi. Resublikan partiyasidan J. Bush Texas Gubernatori
lavozimida ishlaganida, Texasda Demokrat Leytenant Gubernator Bob Ballok boʻldi.
Ijro etuvchi organdagi lavozimlar: Gubernator, Leytenat Gubernator, Aholi
byudjeti raisi, Yer komissari, Bosh prokuror, Qishloq xoʻjalik komissari, Texas
Temir yoʻl Komissiyasining uchta aʼzosi, Bilim boʻyicha shtat Kengashi va Shtat
raisi (ministrі).

Ikki palatali Texas qonunchilik hukumati 150 aʼzosi bor Vakillar Palatasidan va
31 aʼzosi bor Senatdan tashkil topgan. Palata spikeri Vakillar palatasidan
boshqarsa, Leytenant Gubernator Senatni boshqaradi. Qonunchilik hukumatida ikki
yilda bir marotaba sessiya chiqiriladi, biroq shtat Gubernatori maxsus
sessiyalarni hohlagan vaqtida chaqirish hududiga ega. Shtatning bir moliya yili
kalendarda oʻtgan yilning 1-sentyabridan shu yilning 31-avgustigacha choʻziladi.
Shuningdek, 2012-yilning moliya yili 2011-yilning 1-sentyabridan 2012-yilning
31-avgustigacha choʻziladi.

Texasning sud tizimi AQSh-dagi eng qiyin kompleks boʻlib, u koʻpgina
boʻlimlardan va aralash huquq himoyachilar tizimidan tashkil topgan. Texasda
ikkita sudga mahkamasiga murojaat qilishga boʻladi: ular fuqaro aktilar uchun
Oliy sud va Jinoiy ishlar boʻyicha Texas sudi. Shahar sud mahkamalarini boshqa
saylovchilar ham boshqa sohalardagi sud protseslariga sudyalar saylab, ularni
Gubernator boʻsh lavozimlarga tayinlaydi. 2009-yil oktyabrda Texas davlatning
442 ijro etishida lider boʻldi.

Davlat havfsizligi Texas boʻlimining Texas Reyndjers Diviziyasi shtat hududida
huquq himoyachisi qonunli kuch agentligi boʻlib hisoblanadi. Yillar oʻta Texas
Reyndjers kishi oʻltirishdan boshlab siyosiy korrupsiyagacha boʻlgan
jinoyatlarni fosh qildi. Ular bosib keluvchi politsiyalar va detektivlarga
oʻxshab xizmat qilib, Gubernator havfsizligini taʼminladi va qochqinlarni ushlab
Respublika uchun ham, shtat uchun ham qurolli kuch sifatida xizmat qildi. Texas
Reyndjersni 1823-yil norasmiy turda Stefen F. Ostin tashkillashtirgan boʻlib,
1835-yilga kelib rasmiy turda oʻz xizmatini boshladi. Texas Reyndjers Texas
tarixidagi koʻplagan asosiy voqealarning va Eski Gʻarbiy (Old West) tarixidagi
koʻp jinoiy sharoitlarning ishtirokchisi boʻldi.

Boshqa janubdagi shtatlardagi kabi oq tanlilar Fuqarolar urushidan keyin
Respublikan partiyasini yoqtirmadi va Demokratlar partiyasi Texas siyosatini
qayta tashkil qilish davrining oxirlarida 20-asrning oxirlarigacha boshqarib
keldi. Shtat Respublikachilar partiyasining qoʻrgʻoniga aylandi.

Texasdagi siyosiy atmosfera moliya va ommaviy konservatizm taʼsiridan zaiflashib
qoldi. 1980-yildan beri Texaslik saylovchilar Respublikachilar partiyasidan
chiqqan Prezidentlikka nomzodlarni qoʻllab-quvvatladi. 2000 va 2004-yillari
Djordj U. Bush Texasni 60,1 % ozov bilan yengdi, bu yerda oʻzining „sevimli
oʻgʻli“ning vaqtida Texas Gubernatori boʻlgani ham yordamlashdi. 2008-yili
Makkeyn shtatni Bushga qaraganda ozroq ovoz bilan, yani 55 % ozov bilan yengdi.
Ostin ham shunday Demokratlarni mahalliy va shtatdagi saylovlarda zaiflashtirib
yubordi. Texasning qishloq va shahar chetidagi hududlar Respublikachilarga ovoz
berayapgan bir paytda, Rio Grand atrofidagi grafliklar Demokratlarni qoʻllab
ovoz berdi.

2003-yili Respublikachi Tom Deley Kongress viloyatlarining Texasdagi saylov
okruglarining chegarachilarini qayta tekshirishni boshqarib, bu yerlarni New
York Time gazetasi haqiqiy saylov maxinatsiyalarining avj olgan yeri deb atadi.
„Texaslik oʻn bir“ nomli bir guruh Demokratlarning qonun chiqaruvchilari shtatni
shunday qiyin sharoitdan olib chiqdi. Shunday qiyinchiliklarga qaramay qonun
chiqaruvchi hukumat kartani Respublikachilar olib bordi.

2010-yilgi umumiy saylovlarda Palatadagi va Senatdagi Delegatsiyasidagi
Respublikachilarning koʻpchiligi Texas aʼzolaridan boʻldi. 111-AQSh
Kongressidagi 32 Texas Kongress shtatlarining 23 Respublikachilardan boʻlsa,
qolgan 9 Demokratlardan iborat edi. Texasning senatorlari Key Beyli Xetchison va
Jon Kornin. 1994-yildan beri hech bir Demokrat shtatdagi yuqori lavozimga
oʻtirgani yoʻq. Texaslik Demokratlarning qatnashishi Sharqiy va Shimoliy
tarafdagi Bomont, El Paso, Ostin, San-Antonio, Dallas va Xyuston kabi
shaharlardagi ozchilikni tashkil qiluvchi guruhlardan iborat.

Shunda ham Texas xizmatlarni boʻlishish uchun mahalliy shartnomalarga
kelishishga shaharlarga va grafliklarga ruxsat beradi. Grafliklar ichki qonunlar
bilan shikoyat qila olmaydi, ularning barcha qonunlari qatiyan shtatda
tayyorlanadi. Shtatda grafliklarga birlashgan yoki boʻlingan hududlar, rayonlar
yoʻq. Graflik boʻlingan yerlarga cheklangan xizmatlar koʻrsatiladi.
Munitsipalitetlar umumiy qonunga yoki ichki qonunga amal qilishiga qarab
klassifikatsiyalanadi. Munitsipalitet ichki qonunini shaharning 5000 dan ziyod
aholisi qonunga kelishgan sharoitdagina qabul qilinadi. Munitsipalitetlar
partiyalardan tashqari boʻlib, saylovlar maktab boshchiligi uchun va kollej
hududlari jamoatchiliklari uchun bagʻishlanadi.

Shtatdagi iqtisodiy ahvol XX asr boshida neft koni ochilgan vaqtida butunlay
oʻzgardi. Universitetlardagi sarmoya yordami bilan XX asr oʻrtalarida Texasdagi
har taraflangan iqtisodiyot va yuqori texnologiya rivojlanadi. 2010-yildan u 500
kompaniyalarning yuqori boʻlimida oʻzining rivojlanayapgan sanoati bilan,
qishloq xoʻjaligi, neft-kimyo, energetika, kompyuter, elektronika, aerokosmos,
biotibbiy ilmlar kabi saholar bilan Kaliforniya ikkovi 57-oʻrinni egallab
turibdi. Bu koʻrsatgich 2002-yildan beri milliy mahsulot eksporti boʻyicha
liderga aylantirib, mamlakat yalpi mahsuloti boʻyicha ikkinchi oʻrinni band
etadi.

2010-yil Texas yalpi ichki mahsuloti 1,207 trillion AQSh dollarini tashkil
qilib, AQSh-da ikkinchi yuqori koʻrsatgichga esa boʻldi. Bu koʻrsatgich jahon
iqtisodida 11 va 12-oʻrinlarda Hindiston va Kanada kabi davlatlarning YaIM bilan
teng. Texas iqtisodi jahon boʻyicha boʻlinishlar orasida Angliyadan (Birlashgan
Qirollikning boʻlinishi), Kaliforniyadan va Tokiodan keyin 4-oʻrinda turadi.
Texas koʻp xalqi, moʻl tabiiy boyligi, gullangan shaharlari va yuqori bilimi
bilan lider markazlarining yordami bilan yuqori va kuchli iqtisodga erishdi.
Shtat hududidan neft topilgandan keyin, Texasda neft qazib olish koʻpaydi.
Soʻnggi paytlarda shahar markazlari koʻpayib, 2005-yilda aholining 2/3 qismi shu
yerlarda turdi. The stateʼs economic growth has led to urban sprawl and its
associated symptoms.

Soliq zaxirasining maʼlumoti boʻyicha Texasning soligʻi umumiy milliy soliqlar
orasida quyi oʻrinda turadi, davlat va mahalliy soliq bahosi jon boshiga
hisoblaganda 3,580 AQSh dollarini tashkil qilsa, u rezidentlar daromadining
8,4 % hisoblanib, soliq past millatlar uchun yettinchi oʻrinda turadi. Texas
olgan daromadiga soliq toʻlamaydigan yetti shtat safiga kiradi. Uning oʻrniga
6,25 % miqdorda shtat mulki bilan daromad soligʻidan foyda olib turadi, biroq
mahalliy soliq yurisdiksiyalari (shahar, okrug, maxsus tayyorlangan rayonlar va
hokimyat tranzitlari) savdoga qoʻyib, soliqni maksimal miqdorgacha 2 % koʻtarib,
8,25 % qilishi mumkin. Texas davlatning soliq donori hisoblanib, har bir dollar
uchun Texasliklar federal hukumatga federal foyda soligʻini toʻlab, davlatning
umumiy foydasining 0,94 % AQSh dollarini olib turdi. 2010-yili Oʻrin 2010-yili
Tanlash jurnali Texas Sanoat Zaxirasidagi 3 milliard AQSh dollari uchun bu
shtatni mamlakatdagi biznes uchun eng yaxshi joy sifatida atadi. Texas bilan
Kaliforniyada Fortuna 500 dagi eng koʻp kompaniyalarning shtab kvartiralari
joylashgan.

2010-yil Texasda 346,000 millioner boʻlib, mamlakatdagi millionerlar soni
boʻyicha shtatlar ichida ikkinchi oʻrinda turadi.

Texasda AQSh dagi eng koʻp xoʻjalik oʻrinlari va eng katta yer tumanlari bor.
Texas uy hayvonlarini oʻsirish korxonasi boʻyicha mamlakatda oldingi qatorda.
Yirik qora mol shtatning eng noyob qishloq xoʻjaligi boʻlib, shtat mamlakatda
qoʻy va echkilarni oʻsirish boʻyicha yuqori pagʻonalardan joy egallagan. Shtat
gʻalla mahsulotlarini chiqarish ham yaxshi yoʻlga qoʻyilgan. Texasning katta
kommersiyalik baliq sanoati bor. Tsement, marmar toshlar, ohak, tuz, qum va
bulduruq tosh kabi foydali qazilmalar sanoati boʻyicha Texas oldingi safda
keladi.

Spindltopda neft ochilgandan soʻng, energiya siyosiy va iqtisodiy sohada
boshqaruvchi kuchga ega boʻldi. Energiya Axborot Hokimchiligining eʼlon
qilishicha Texas mamlakatdagi jon boshiga yalpi energiyani eng koʻp iʼstemol
qiluvchi shtat boʻldi. Mamlakatning boshqa qismlariga qaraganda Texasning
koʻpchilik hududlari oʻzlarining parrakli toklarining energiyasini foydalanadi.
Texas elektroenergiya taʼminotlarini tartibga keltiradi.

Texas Temir yoʻl komissiyasi oʻz nomiga qaramasdan shtatdagi neft-gaz sanoatini,
gaz taʼminotlarini, quvur xavfsizligini, suyultilgan gaz sanoatidagi
xavfsizlikni, kon-metallurgiya sanoatidagi koʻmir va uranni tartibga keltirib
turadi. Komissiya Texas neft zaxirasini tartibga solish qobilyatiga ega
boʻlganligi uchun 1970-yilgacha neft bahosini tekshirib turdi. OPEK asosini
soluvchilar neft baholarini tartibga keltiruvchi modullarning biri sifatida
Texas agentligini foydalandi.

Texas 5 milliard (790 000 000 metr kub) barrel neft zaxirasiga ega boʻlib, bu
neft AQSh yalpi neft zaxirasining toʻrtdan bir qismini tashkil qiladi. Shtatning
tozalash zavodlari kunligiga 4.6 million barrel (730 000 metr kub) neft qazib
chiqaradi. Xyuston hududidagi Beytoun tozalsh zavodi AQSh-dagi eng katta
tozalash zavod boʻlib hisoblanadi. Texas sunʼiy gaz ishlab chiqarishdan oldingi
qatorlarida boʻlib, mamlakat sunʼiy gazining toʻrtdan bir qismini tashkil
qiladi. Birnecha neft kompaniyalari Texas hududida joylashgan: ular
Konoko-Filips, Ekson-Mobil, Xalliburton, Valero va Marafon Oyl kompaniyalari.

Shtat yangilangan energiya koʻzi boʻyicha lider boʻlib, u mamlakatdagi eng koʻp
parrak energiyasini ishlab chiqaradi. Roskoudagi, Texas shtatida, Roskou shamol
elektrostansiyasi 781.5 megavatt kuchi bilan 2009-yili oktyabrda jahondagi eng
katta elektrostansiya boʻlib topildi. Energiya Axborot Hokimchiligi eʼlon
qilishicha, shtatning yitik qishloq xoʻjaligi bilan oʻrmon sanoati Texasga
oʻtinlarni foydalanish uchun yirik hajmdagi biomassa berishi mumkin. Shtatda
yanada mamlakat rivojlanishi uchun quyosh nuri energiyasidan foydalanish
imkoniyati bor.

Texasda katta universitet sistemalari bilan birga boshlagich Texas korxona
zaxirasi, Texas Emedjing zaxirasi va koʻplab turli korxonaning yuqori
texnologiyali sohalari rivojlanish ustida. Ostin hududi „Kremniy tepaliklari“
degan laqab nom bilan atalsa, shimoliy Dallas „Kremniy yoyilmasi“ deb ataladi.
Texasda Dell, Inc., Texas Instruments, Perot Systems, va AT&T kabi yuqori
texnologiya kompaniyalarining shtab binolari bor.

Milliy aeronavtika va Kosmos hokimchiligining Lindon B. Jonson Kosmos markazi
janubi-sharqiy Xyustonda joylashib, Texasdagi aeronavtika korxonasining asl toji
boʻlib turibdi. Fort-Uert Lokxid Martin aeronavtikasining diviziyasi va Bell
Xelikopter Tekstron ikkovini qabul qiladi. Fort-Uertta Lokxid eng katta gʻarbiy
dastur hisoblanuvchi F-16 Kurashuvchi Lochinini ishlab chiqaradi

Texas boyligi ulgurji va mayda savdodan iborat katta kommersik sektorni, bank
faoliyatini, sugʻurta va qurulish sanoatini jonlantirdi. Fortune 500
kompaniyalarining misollari Texas korxona sohalariga AT&T, Menʼs Warehouse,
Landryʼs Restaurants, Kimberly-Clark, Blockbuster, Whole Foods Market va Tenet
HealthCare ga atalmagan. Dallas-Fort-Uert AQSh-dagi boshqa shtatlarga qaraganda
jon boshiga eng koʻp savdo markazlari toʻgʻri keladigan hudud hisoblanadi.
Meksika shtatning eng yirik savdo hamkori boʻlib, NAFTA orqali shtat
eksportining uchdan bir qismini qubullaydi. NAFTA Texas-Meksika chegarasidagi
kelishmovchilikni makiladoralarning qurulishini koʻtardi.

2009-yili shtat aholisi 24 782 406 kishini tashkil qilib, oʻtgan yil bilan
taqqoslaganda 1,97 % oʻsgan boʻlsa, 2000-yildan buyon 16,1 % oʻsdi. Soʻnggi
sanoqdan buyon shtat aholisinig tabiiy oʻsish koʻrsatkich 1,389,275 kishiga
yetgan boʻlsa, ularning 801,576 nafari immigratsiya bilan AQSh-ning sirtidan
kelsa, 451,910 nafari esa migratsiya bilan mamlakatning boshqa hududlaridan
kelgan. 2004-yilda shtatda 3,5 million chet elda tavallud topgan rezidentlar
boʻlib, ularning 1,2 millioni taxmin qilganday qonunsiz chet elliklar boʻldi.
2000-2006 yillar oraligʻida Texasda mamlakatdagi eng koʻp chet eldan koʻchib
kelish, yani immigratsiya yuz berdi. 2010-yili qonunsiz chet elliklarning soni
jami aholining 6,0 % qismini tashkil qildi. Bu koʻrsatgich mamlakatdagi shtatlar
orasidagi beshinchi koʻrsatgich boʻlib hisoblanadi.

Texas aholisining zichligi 1 km2ga 34,8 kishidan toʻgʻri kelib, AQSh zichligidan
(31 kishi/km2) oz miqdorda koʻproq. Aksincha, Texas yer maydoni boʻyicha
Fransiya bilan teng boʻlsa ham, Yevropa mamlakati aholisi zichligi 116
kishi/km2.

2010-yilgi AQSh sanogʻi boʻyicha Texasdagi irqiy va etnik guruhlarning tarkibi
quyidagicha:

Texasda oq Amerikaliklar irqiy ozchilikni tashkil qiladi. Biroq ispanlik emas oq
tanlilar aholining taxminan 48 % qismini tashkil qiladi, shuning uchun Texas
ozchilik va koʻpchilik shtat boʻlib hisoblanadi. 17 020 000 Texasliklar oq
tanlilar boʻlib, taxminan 11,4 million aholi Ispanlik emas oq tanlilar.
Germaniyalik, Irlandiyalik va Angliyalik Amerikanlar Texasdagii eng koʻp
tarqagan Yevropalik qadimgi guruhlar. Germaniyalik Amerikanlar aholining 11,3 %
tashkil qilib, ularning soni 2,7 milliondan ziyod. Irlandiyalik Amerikanlar
aholining 8,2 % tashkil qilib, ularning soni 1,9 million. Texasda taxminan
600,000 Fransiyalik Amerikanlar va 472,000 Italiyalik Amerikanlar bor. Bu etnik
guruhlar oʻz navbatida aholining 2,5 % va 2,0 % tashkil qiladi. 1980-yildagi
AQSh-dagi sanoq boʻyicha Texas hududidagi eng koʻp tarqagan qadimgi xalqlar
3,083,323 kishidan iborat inglizlar ekan, ular shu vaqtda shtat aholisining 27 %
qismini tashkil qilgan. Dastlar ularning ota-bobolari oʻn uch mustamlakaga
kirgan va keyinroq ularni Amerikanliklar deb nomlab ketadi, aslida ular
inglizlarning naslidan boʻlgan.

Mahalliy Amerikanliklar ham Texasda ozchilikni tashkil qilib, ular shtat
aholisining bor-yoʻgʻi 0,5 % va ularning soni 118,000 kishi. Ispaniyalik emas
mahalliy Amerikaliklar 0,3 % tashkil qilib, ularning soni 75,000 kishi. Cheroki
hindulari 0,1 % tashkil qilib, ularning soni 19,400 kishi. Aksincha, 583 kishi
Chippeva sifatida aniqlangan.

Osiyolik Amerikanlar ham Texasda ozchilik guruhni tashkil etadi. Osiyodan
chiqqan Amerikanlar aholining 3,4 % tashkil qilsa, Ispaniyalik emaslar 3,3 %
tashkil qiladi. Ularning jami soni 808,000 kishidan ziyod. Ispanlik emas
Osiyoliklar soni 795,000 kishidan ziyod. 200,000 ziyod Hindistonliklar Texasni
vatani deb hisoblaydilar. Texasni shuningdek 187,000 Vyetnamliklar,136,000
Xitoyliklar, 92,000 Filippinliklar, 62,000 Koreyaliklar va 18,000 Yaponiyalik
Amerikaliklar istiqomat qilishmoqda. Shuningdek 111,000 ziyod kishi Osiyoliklar:
Kambodja, Tailand va Xmong.

Tinch okeanidan chiqqan Amerikanlar ham Texasda ozchilikni tashkil qiladi.
Savolnoma boʻyicha, faqat 18,000 kishi Tinch okeani orollaridan va 16,400
Ispanlik emas ekan. Shuningdek, 5,400 nafari Gavayiliklar, 5,300 Gvamaniyaliklar
va 6,400 xalq boshqalardan iborat. Samao Amerikanlari juda kam boʻlib, ularning
soni 941 kishi.

Ispanlar va lotinlar Texasda Ispaniyalik emas Yevropalik Amerikanlardan soʻng
soni boʻyicha ikkinchi oʻrinda. 8,5 milliondan ziyod aholi ispan va lotin etnik
birlashmasiga kiradi. Bu guruh Texas aholisining 36 % tashkil qiladi.
Meksikanlarning soni 7.3 milliondan ziyod boʻlib, shtat aholisining 30.7 %
tashkil qiladi. 104,000 ziyod Puerto-Rikoliqlar shtat hududida istiqomat
qilishadi. Taxminan 38,000 Kubaliklar shu shtatda istiqomat qilishadi. 1.1
milliondan ziyod kishi (aholi sonining 4.7 % tashkil qiladi) Kosta-Rikaliklar,
Venesuelaliklar va Argentinaliklar.

Texasning markaziy va janubi-sharqiy markaziy qismida Germaniyadan kelganlar
istiqomat qilishadi. Texasning uchdan bir qismining koʻpchiligi Ispanlardan
iborat, ularning koʻpchiligi soʻnggi paytlarda kelgan, ayrim Texanolar Texasga
18-asrda aloqasi boʻlgan. Soʻnggi paytda Texasda, ayniqsa Xyuston va Dallasda
Osiyoliklarning soni koʻpaydi. Osiyolik Amerikanlar oʻsib borayapgan Texasdagi
boshqa hududlar Ostin, Korpus Kristi, Sherilend va Mak-Allen. Hozirgi vaqtda
uchta xalq tan olgan qabilalar istiqomat qilishmoqda ular: Alabama-Koushatta
qabilasi, Kikapu dasturli qabilasi va Isleta Del Sur Pueblo qabilalari.

2011-yil faevralning oʻrtasida boʻlgan sanoq byurosining maʼlum qilishicha,
Texasning oq tanli aholisi 50 % kam ekan, yani 45 % ekan, Ispanliklar esa 38 %
gacha koʻpayibdi. 2000-2010 yillari oraligʻida jami aholi soni 20,6 % gacha
koʻpaydi, biroq ispanliklar 65 % gacha koʻpayibdi, ispanlik emas oq tanlilar esa
faqat 4,2 % gacha koʻpaygan.

2000-yilda eng katta denominatsiya tarafdorlari soni Roman Katolik cherkovi
4,368,969 kishi; Janubiy Baptist Konvensiya 3,519,459 kishi va Birlashgan
Metodist cherkovi 1,022,342 kishidan iborat.

Dallas-Fort-Uert esa uchta katta evangelie seminarlari uyi va monastirlar
xoʻjayini. Xyustondagi Leykud cherkoviga haftasiga oʻrta hisob bilan 43,000
kishi keladi. Labbokda bilimiga bogʻliq mamlakatda jon boshiga cherkov eng koʻp
hudud boʻlib hisoblamadi.

Xristiandan boshqa dinning tarafdorlari asosan shahar hududlarga koʻchib
borishadi. 1990-yilda musulmonlar 140,000 kishi boʻlsa, ayni damda, musulmon
aholisining soni 350,000 — 400,000 orasida. Yevrey dinida 128,000 kishi.
Taxminan 146,000 Yahudiylik va Sikxizm dinlarining tarafdorlari Texasda
istiqomat qilishadi.

Shtatda aholisi milliondan ziyod uchta shahar bor ular: Xyuston, San-Antonio va
Dallas. Shu uchta shahar AQSh-ning eng koʻp aholisi bor oʻn shaharlar safidan
joy olgan. 2000-yili Texasning olti shahrining aholi soni 500,000 kishidan ziyod
boʻldi. Ostin, Fort-Uert va El Paso AQSh-ning eng aholisi koʻp 25 shahrining
safidan oldi. Texasda aholi soni milliondan ziyod toʻrtta metropolitan hudud bor
ular: Dallas-Fort Uert-Arlington, Xyuston-Shuger Lend-Beytoun, San Antonio-Nyu
Bronfels va Ostin-Raund Rok-San Makros. Dallas Fort-Uert va Xyuston metropolitan
hududlarining aholisining soni 6,3 million va 5,7 million turgʻunni tashkil
qiladi. Uchta shtataro katta yoʻllar bor: I-35 gʻarbga (Dallas — Fort-Uertdan
San-Antoniogacha, oʻrtasida Ostinga), I-45 sharqqa (Dallasdan Xyustongacha), va
I-10 janubga (San-Antoniodan Xyustongacha) bular Texas Urban Uchburchagi hududi
deb ataladi. Bu hudud 160,000 km2 boʻlib, koʻplab katta shaharlar va
metropolitan hududlar tarkibiga kirib, bu yerda 17,000 million kishi istiqomat
qilib, u Texas jami aholi sonining 75 % tashkil qiladi. Dallas va Xyustonlar
jahon shaharlarining ichida ikkincha shahar boʻlib tanilgan. Bu shaharlar shtat
ichida tarqalgan. Texasda shtatlarning ichida eng koʻp graflik 254 graflik
mavjud.

Shaharlardan tashqari qishloq joylardagi hududlar koloniyalarda ayrim hollarda
infratuzilmalar yetishmaydi, shuning uchun gadolik mavjud. 2007-yili Texasda kam
deganda 2,294 koloniya boʻlib, shtatning Meksika bilan chegarasidagi 1,248 mil
(2,008 km) yerida joylashgan. Texasta shamamen 400,000 adam koloniyalarda
jasaydi.

Tarixda Texasning barcha madaniyati janubiy, gʻarbiy va janubi-gʻarbiy
tomonlarning taʼsiridan shtatlar orasida bir-biriga koʻchib yurish oʻzgarishga
uchragan. Eng mashhur taomi ertalabki nonushtadagi purrito uchta narsa bilan
oʻralgan undan tayyorlangan chalpakdan, bekon va qovurilgan tuxumdan iborat.
Texas dasturli madaniyati 18-19 asrlarda har turli immigrantlarning koʻchib
kelishi sababidan aralash madaniyatlarning oʻchogʻiga aylandi

Xyuston — AQSh-dagi harqachon kasbiy rezidentli kompaniyalar bilan hunarning
barcha turlarida boʻluvchi beshta shaharning bittasi. Hunar joylari: Xyuston
Grand Opera, Xyuston simfonik orkestrі,Xyuston Baleti va Alley teatr. Xyuston
teatri Xyuston markazining yuragida joylashgan 17 blokli hudud boʻlib, 12 948
oʻrin jonli ijro etishga va 1 480 kino oʻrinlarga bagʻishlanib, bu yer
mamlakatda teatr oʻrinlari boʻyicha ikkinchi oʻrinni egallaydi.

1892-yilda poydevori qurilgan Fort-Uertdagi Texas Hozirgi Koʻrkamhunar muzeyi
shtatdagi eng qadimgi koʻrkamhunar muzeyi boʻlib hisoblanadi. Fort-Uertda yana
bir Kimbell koʻrkamhunar muzeyi, Amon Karter muzeyi, Milliy molchi ayol muzeyi
va Shan Zali, Uill Rodjers Memoriel markazi va markazda Asosiy Boshqaruvchi Zali
bor. Dallas shahri markazidagi hunar markazida quyidagiday hunar oʻrinlari bor:
Dallas Koʻrkamhunar muzeyi, Morton X. Meyerson Simfonik muzeyi, Margo va Bill
Vinspir Opera teatri, Osiyo hunarining Trammell & Margaret Krou kolleksiyasi va
Neysher musin markazi. Dallasdagi Dip Ellum rayoni janubiy AQSh-da 1920-1930
yillari asosiy djaz va qaynagan blyuzi bilan shuhrat qozondi. Dip Ellum soʻzi
mahalliy aholining „Dip Elm“ soʻzini „Dip Ellum“ deb ataganda paydo boʻlgan.
Koʻr Limon Djefferson, Robert Djonson, Xuddi „Ledbelli“ Ledbetlar va Bessi Smit
kabi qoʻshiqchilar Dip Ellum klublarida oʻz hunarlarini koʻrsatgan.

Ostin jahonning jonli musiqasi markazi boʻlib, kishining jon boshiga choqqanda
koʻp qoʻshiq kuylanadigan quyidagiday oʻrdalari bor: Nashvill, Memfis, Los
Anjeles, Las Vegas va Nyu-York. Shahar musiqalari Oltinchi koʻchdagi tungi
klublara boʻlib oʻtadi, film, musiqa va multimedia kabi voqealar janubdan
janubi-gʻarbgacha boʻlsa, koʻp davom etadigan musiqiy dasturlar Amerikan TV,
Ostin Siti Limitsta namoyish etiladi va Ostin Siti Limits Musiqa festivali
Tsilker xiyobonida boʻlib oʻtadi.

1980-yildan boshlab San-Antonio „Jahon Texano musiqa markazi“da rivojlandi.
Texano Musiqa mukofoti Texano musiqasini va madaniyatini baholaydigan,
tushunadigan forum tashkil qilgan.

Texas Respublikasi ikkinchi prezidenti Mirabo B. Lamar Texas bilimining otasi
hisoblanadi. Uning boshqaruv yillarida shtat har bir graflikka maktablar barpo
etilishi uchun uch ligadan yer berildi. Yana qoʻshimcha 50 liga yer ikkita
universitetni qoʻllash uchun qoʻyildi, keyinchalik bu yerlar Mahalliy
universitetda zaxirasining asosiga aylandi. Lamarning xizmati jami Texas
boʻyicha davlat maktablari tizimining asosini solish edi. AQSh bilim sohasida
Amerika qonun almashish Kengashining hisobot berish blankasida Texas shtati
29-oʻrinda turgan. Texas studentlari oʻrtacha hisob bilan matematika fanidan
yuqori oʻrinlarni egallagan, biroq adabiyotdan (oʻqishdan) past natija
koʻrsatgan. 2006-2007 yillar orasida, Texas har bir oʻquvchi uchun $7,275
sarfladi, ammo mamlakatdagi $9,389 koʻrsatgichga qaraganda past. Oʻquvchi va
ustoz aloqasi 14.9 % tashkil qilib, davlat koʻrsatkichidan (15.3 %) pastroq.
Texas ustozlarga 41 744$ toʻlagan boʻlsa, bu koʻrsatkich davlatnikidan 46 593 $
past. Shtat bilim zaxirasining 88 % pulini toʻlasa, federalli shtat esa qolgan
12 % toʻlaydi.

Texas bilim agentligi shtatdagi davlat bilim tarmogʻini tekshiradi. Texasda
Stafford munitsipal maktab rayonidan boʻlak mingdan ziyod maktab rayonlari
munitsipal rayonlardan mustaqil boʻlib, shahar chegaralaridan kesib oʻtadi.
Maktab rayonlari oʻzlarining fuqarolariga soliq solish huquqiga ega va oʻz
mulkiga oʻzi egalik etadigan suverene hudud sifatida bekitadi.

Boshlangʻich va oʻrta maktabdagi oʻquvchilar TAKS (Texas Assessment of Knowledge
and Skills) testini topshiradi. TAKS oʻquvchilarning Texas bilim standartlari va
No Child Left Behind Act talablari boʻyicha oʻqish, yozish, matematika, taʼlim
va ijtimoiy malakalarini baholaydi. 2007-yil Texas qonun chiqaruvchilari
2011-2012 yildagi birinchi kurs studentlariga va maktabning soʻnggi sinf
oʻquvchilariga TAKS-ni almashtirdi.

Texasning 1997-yilda qabul qilingan „Texas Xaus Bill 588“ deb nomlanuvchi
alternativli yoqimli harakat loyihasi boʻyicha Texasning oʻrta maktab yuqori
sinfni yaxshi bitirgan oʻquvchilarining 10 % qismini davlat byujeti hisobidan
universitetlarga avtomatik ravishda qabul qilishiga kafolat beradi.

Texasda 6 ta davlat maktablari va 4 ta xususiy maktablar faoliyat yuritadi.
Mahalliy universitet zaxirasining yerida topilgan konlar shtatning Texas
universitteti va Texas A&M kabi eng katta universitetlar tarmogʻini
moliyalashtirishga katta hissasini qoʻshdi. PUF 2005-yil kuzda 15$ milliard
sarflab, Garvard moliyalashtirishidan keyin ikkinchi oʻrinni egallaydi. Boshqa
toʻrtta universitet tarmoqlari ular: Xyuston universiteti, Shimoliy Texas
universitetі, Texas shtati va Texas texnik universiteti boʻlib hisoblanadi.

Texasda xalq tan olgan davlat lider 3 tadqiqot universiteti bor: ular Ostindagi
Texas universiteti, Texas A&M universiteti va Xyuston universiteti. Ostindagi
Texas universiteti va Texas A&M universitetlari shtatdagi eng oldi
universitetlar boʻlib hisoblanadi. Ikkovi ham Texas Konstitutsiyasida bekitilib,
Mahalliy universitet zaxirasida oʻz ulushini saqlaydi. Texas shtatdagi oldingi
safdagi universitetlarning sonini koʻpaytirish uchun yettita oʻquv yurtini
„koʻrinib kelayapgan tadqiqot universitetlari“ deb belgiladi. Texasning 82-Qonun
chiqaruvchi jamoatining xulosasi boʻyicha ularning birinchi koʻzga koʻrinadigan
ikkovi ular: Xyuston universiteti va Texas Texnologiya universiteti.

Texas gumanitar universitetlardan boshlab xalq tan olgan lider
universitetlargacha xususiy oʻquv yurtlarining vatani hisoblanadi. U.S. News &
World Report xulosasi boʻyicha Rays universiteti mamlakatdagi bilim saviyasi va
tadqiqot ishlari boʻyicha oliy oʻrindagi oʻquv yurti boʻlib, u yetakchi
universitetlar orasida 17-oʻrinni egallab turibdi. Avvalgi Respublika eʼlon
qilgan xususiy universitetlar ular: Beylor universiteti, Mariya Xardin-Beylor
universiteti va Janubi-gʻarbiy universiteti.

Doʻstlashdik fondi Texas tibbiyot sohasini davlatdagi uchinchi eng yomoni deb
baholaydi. Texas tibbiyot xizmatiga qoʻl yetkazish, tibbiy xizmatning sifati va
kasalxonalarga sarflagan mablagʻ boʻyicha quyi oʻrinlarning birini egallagan.
Shtatning quyi reytingni koʻrsatishining sababi siyosat, aʼlo darajada gadolik
va eng asosiysi qonunsiz immigrantlar sonining oʻsishi boʻlib hisoblanadi.
„Shtatning 25,1 % aholisi tibbiy kafolatsiz qolib, mamlakatdagi eng yuqori
koʻrsatkich boʻlib hisoblanadi“ degan xulosasiga javob sifatida Texas shtati
2006-yil may oyida Code Red dasturini ishlab chiqdi. Texasda shuningdek
shifokorlar xatolari uchun sud protsesslari uchun iqtisodiy emas eng asosiy
harajatlar bor boʻlib, ular 250,000 AQSh dollari sifatida baholanib, bu mablagʻ
oʻz xizmatini suistemol qilishni toʻxtatish va tibbiyot sohasidagi oʻsib
borayapgan mablagʻlarni nazorat qilish maqsadida sarflanadi.

Trust for Americaʼs Health tibbiyot tashkilotining xulosasi boʻyicha Texas
oʻspirinlar semizligi boʻyicha 15-oʻrinda turadi va shtatning 27.2 % aholisi shu
kasallikka duchor boʻlgan. 2008-yili Menʼs Health jurnali xulosasi boʻyicha
Texasning toʻrtta shahrini AQSh-ning semizlik boʻyicha yuqori 25 shahrining
safida koʻrsatdi, yani Xyuston 6-oʻrinda, Dallas 7-oʻrinda, El-Paso 8-oʻrinda va
Arlington 14-oʻrindagi reytingda koʻrsatildi. Texasda faqat bitta shahar Ostin
AQSh-dagi „yuqori 25 sharoitli shaharlar“ning 21-pagʻonasini band qildi. Shu
kabi yana bir tadqiqot shtatning semizlik koʻrsatkichini „B+“ yoqimli bahosi
bilan belgiladi. Shtat mahalliy sport bilan shugʻullanuvchi aholi ulushi
boʻyicha reytingda 42-oʻrinda turadi.

Koʻplab elita tibbiy tadqiqot markazlari Texasda joylashgan. Shtatda 9 tibbiy
oʻquv yurtlari, 3 stomatologik maktab jәne bіr оптометрия mektebі bor. Texasda
ikkita Biosafety Level 4 (BSL-4) laboratoriyalari bor: ularning bittasi
Galvestondagi Texas Tibbiyot boʻlim universiteti va San-Antoniodagi Biomeditsina
tadqiqotlarining janubi-gʻarbiy fondi. Bu Biomeditsina tadqiqotlarining
janubi-gʻarbiy fondi AQSh-dagi birinchi BSL-4 darajadagi laboratoriya boʻlib
hisoblanadi.

Xyustondagi Texas tibbiyot markazi oʻzining 47 institut-aʼzosi bilan tadqiqot va
institutlarni jamlash boʻyicha jahondagi yuqori natijaga ega. Texas tibbiyot
markazi jahonda eng koʻp yurak transplatatsiyalarini bajaradi. Xyustondagi Texas
Andersen rak markazi universiteti rak kasaliga duchor boʻlgan patsientlarga
gʻamxoʻrlik koʻrsatish, tadqiqot, bilim berish va profilaktika ishlari boʻyicha
yuqori darajadagi akademik instituti boʻlib hisoblanadi.

AQSh-dagi klinika tibbiyot tadqiqoti boʻyicha San-Antoniodagi Janubiy Texas
tibbiy markazi 6-oʻrinni egalladi. San-Antoniodagi Texas tibbiyot va taʼlim
markazi universiteti ham yuqori darajadagi tadqiqot va taʼlim instituti
hisoblanadi.

Amerika yurak assotsiatsiyasi va Texas janubi-gʻarbiy tibbiyot markazi
universiteti ikkovi ham Dallasni vatani deb biladi. Janubi-gʻarbiy tibbiyot
markazi jahondagi yuqori darajali akademik tibbiyot markazlari orasida yuqori
pagʻonani egallaydi. Institutning tibbiy maktabi jahonda tibbiyot sohasida
koʻplab Nobel mukofotini olgan.

Texas boshqa shtatlarga qaraganda eng koʻp parnik gazini chiqarib, Port-Arturda
AQSh-dagi eng iflos havoning bir qismi bor. 2010-yili Texasda 2 553 zararli
buyumlarni chiqarish voqealari amalga oshirilib, Texas osmoniga 44.6 million
funt zarar gazlar yuborildi.

Texasdagi katta koʻlamdagi va baland-past landshaft yerlari sababidan
Texasliklar koʻplab qiyinchiliklarni boshdan kechirdi. Texas AQSh-dagi eng uzun
tosh yoʻli va temir yoʻli, shu bilan birga koʻplab Aeroportlar qurilishini
moliyalashtirdi. Texas Avtomabil Boshqarmasi nazoratchi organ sifatida koʻp
tarmoqli tosh yoʻllarini qoʻllaydi, aviatsiyani va ijtimoiy avtomabil tarmogʻini
tartibga soladi. Shimoliy Amerika quruqligi markazida joylashganligi uchun,
shtat avtomabil qloqalari sohasida eng asosiy markaz boʻlib hisoblanadi. Texasda
mamlakatdagi eng yuqori 33 ta oʻzgacha iqtisodiy hudud bor. 2004-yili Texas YeEA
orqali umumiy soni $298 milliardga teng mahsulot olib oʻtdi.

1948-yili Xyustonda Galf avtoyoʻli ochilishi bilan Texasliklar koʻp
avtoyoʻllarini sayohat qildi. 2005-yildan Texasda 79,535 mil (127,999 km)
uzunlikdagi tosh yoʻllar kesishdi. Tosh yoʻllarini kengaytirishni
moliyalashtirish uchun Texas shtatida 17 pullik yoʻllar va qoʻshimcha pullik
yoʻllar mavjud. Gʻarbiy Texasdagi I-10and I-20 yirik tosh yoʻllarida yurish 80
mil soatiga (130 km/soat) tezlik bilan cheklanib, bu AQSh-dagi eng yuqori tezlik
koʻrsatkichi.

2011-yil mart oyida Milliy Hokimchilik ijtimoiy konferensiyasi Amerikalik
jamoatining Amerika shtatlari axlatlari protolining natijasi boʻyicha Texas
shtati eng quyi oʻn shtatning safidan joy oldi.

Texasda mamlakatdagi shtatlarning ichida eng koʻp aeroportlar bor. Texasda
hududi va yoʻlovchilarga xizmat koʻrsatish boʻyicha eng katta Dallas-Fort-Uert
aeroporti, u hududi boʻyicha AQSh-da ikkinchi oʻrinda boʻlib, 18 076 akr
(73.15 km2) hududi bilan jahonda toʻrtinchi oʻrinni band etib turibdi. Yoʻl
yurish boʻyicha Dallas-Fort-Uert aeroporti shtatdagi eng birinchi boʻsh emasi,
AQSh-da toʻrtinchi va jahonda esa oltinchi oʻrinni egallaydi. Amerika AMR
Korporatsiyasining American Eagle jahonda yoʻlovchilarni tashish boʻyicha
2-oʻrindagi avialayner (Delta Airs avialayneridan keyin) boʻlib,
Dallas-Fort-Uertni eng katta va asosiy markaz sifatida foydalanadi. Southwest
Airlines avialayneri ham Dallasda joylashib, Dallas Love Field aeroporti orqali
qoʻzgʻaladi. U AQSh ichida bir yilda eng koʻp yoʻlovchi tashiydigan vialayner
boʻlib, jahonda eng koʻp yoʻlovchilarga xizmat koʻrsatadigan avialaynerlar
safidan joy egallagan.

Texasdagi ikkinchi avilayner Xyustondagi Djorj Bush Kontinentaro aeroporti (IAH)
boʻlib, Xyustondagi Continental Airlines aeroportini markazi sifatida
foydalanadi. IAH AQSh-ning hohlagan aeroportidan Meksikaning barcha hududiga
uchadi. Yiliga 4 milliondan ziyod yoʻlovchiga xizmat koʻrsatadigan eng katta
toʻrtta aeroportlar: Ostin-Bergstrom Xalqaro aeroporti, Uilyam P. Xobbi
aeroporti, San-Antonio Xalqaro aeroporti va Dallas Love Field aeroporti.
Shtatdagi xalqaro aeroport boʻlib hisoblanuvchi eng kichik aeroport bu — Del Rio
Xalqaro aeroporti.

Taxminan 1 150 nafar dengiz portlari 1 000 mildan (1 600 km) koʻproq kanallar
bilan Texasni qoplab turadi. Portlar taxminan bir million kishini qabul qiladi.
Texas portlari Atlantika boshqa qirgʻoqlari bilan Galf ichki yoqalik suv
yoʻllari orqali bogʻlanadi. Xyuston porti AQSh-dagi chet elllik tonnaj boʻyicha
eng qizgʻin port boʻlib, jami tonnaj boʻyicha ikkinchi va jahonda tonnaj
boʻyicha oʻninchi oʻrinda turadi. Texas Ship kanali hozirgi kunda 530 fut (160
m) kenglikni 45 fut (14 m) chuqurlikni va 50 mil (80 km) uzunlikni egallagan.

Kanzas shtatida sutyaglarning uy-joylarini temir yoʻlga qurish va uning kuchini
foydalanishi dasturning bir qismi boʻlib hisoblanadi. Texasdagi eng birinchi
temir yoʻl 1853-yil avgust oyida ochilgan Baffalo Beyou, Brezos va Kolorado
temir yoʻli. Texasga shimoliy tomondan 1872-yili birinchi kelgan temir yoʻl
Missuri-Kanzas-Texas boʻldi. 1911-yilgacha Texas mamlakatda temir yoʻl uzunligi
boʻyicha oldingi qatorga chiqdi. 1932-yilgacha Texas temir yoʻl uzunligi
choʻqqisiga yetib, u 17 078 milni (27 484 km) tashkil qildi, biroq 2000-yilgacha
14 006 milgacha (22 540 km) qisqardi. Texas temir yoʻl komissiyasi boshidan
shtat temir yoʻlini tartibga solgan paytda, 2005-yilda shtat shu xizmatga Texas
Avtomabil boshqarmasini qaytadan tayinladi.

Dallas va Xyuston ikkovi tezyurar tramvay tarmogʻini shakllantirdi. Dallas Area
Rapid Transit (DART) Janubi-Gʻarbiy AQSh-da eng birinchi boʻlib, shu tezyurar
tramvay tarmogʻi ishga tushirildi. Trinity Railway Express (TRE) Fort-Uert va
Dallasni bogʻlaydigan shahar cheti temir yoʻl xizmati boʻlib, uni Fort-Uert
transport maʼmuriy boshqarmasi va DART amalga oshiradi. Metropolitan Transit
Authority of Harris County, Texas (METRO) Xyuston hududida tezyurar tramvay
yoʻllarini nazorat qiladi.

Amerika futboli shtatda koʻp vaqt boʻyi „qirol“ hisoblanib keldi. „Katta
toʻrtlik“ kasbiy ligada Texasning ikkita NFL (Dallas Cowboys va Houston Texans),
ikkita komanda beysbol asosiy ligasida (Texas Rangers va Houston Astros), uchta
komanda NBA (Houston Rockets, San Antonio Spurs va Dallas Mavericks), va bir
Liganing Milliy Xokkey komandasi (Dallas Stars) bor. Dallas — Fort-Uert „Katta
Toʻrtlik“ kasbiy ligada barcha toʻrtta sport komandalari bor 13 hududning biri
hisoblanadi. „Katta Toʻrtlik“ ligasidan tashqari Texasning bir WNBA komandasi
(San Antonio Silver Stars) va ikkita MLS ligasida qatnashuvchi futbol jamoalari
(Houston Dinamo va Dallas FC) bor.

Texas madaniyadi yengil atletikaning ahamiyati zoʻr, ayniqsa amerika
futbolining. Shtatda mamlakatdagi eng koʻp oʻquv yurtlari orasida 10 I-FBS
diviziya bor. Shtatning toʻrtta universitetlari Baylor Bears, Texas Longhorns,
Texas A&M Aggies va Texas Tech Red Raiders, Big 12 Conference ham qatnashadi.
Shuningdek toʻrtta maktab komandalari Texas Longhorns, Texas A&M Aggies, TCU
Horned Frogs va SMU Mustangs bir sport chempionatida boʻlsa ham oʻz huquqlarini
himoya qilib kelmoqdalar.

I-A diviziyasidagi savolnoma boʻyicha Oklaxoma universitetі va Texas
universiteti oʻrtasida raqobat boʻladi, mamlakatda uchinchi oʻrin esa Red River
Shutoutga nasib etadi. Lone Star Showdown'da raqobatlashish Texasning ikkita
universitetlari orasida oʻtadi: ular Texas A&M universiteti va Texas
universitetlari.

Battle for the Iron Skillet kurashi yiliga ikki komanda TCU Horned Frogs va SMU
Mustangs orasida boʻlib oʻtadi. University Interscholastic League (UIL)
koʻpincha boshlangʻich va oʻrta maktab orasida musobaqalar tashkillashtiridi.
UIL tashkillashtirgan sport musobaqalari u yengil atletika (eng mashhuri
maktablar orasidagi amerika futboli musobaqalari), shuningdek fanlardan badiiy
va akademik musobaqalar.

Texasliklar juda rodeoni yaxshi koʻrishadi. Jahondagi eng birinchi rodeo Texasda
Pecosda qabul qilingan. Yiliga oʻtadigan Livestock Show va Rodeo jahondagi eng
katta rodeo shoui boʻlib hisoblanadi. Dallas yiliga Fair xiyobonida Texasning
shtat yarmarkasini oʻtkazadi.

2012-yildan beri Ostin Formula 1 Jahon chempionatining raundiga mezbonlik
qiladi.



https://uz.wikipedia.org/wiki/O%CA%BBrta_Osiyo

Oʻrta Osiyo — Yevrosiyo materigining oʻrta qismida, gʻarbda Kaspiy dengizi
qirgoqlaridan sharqda Xitoy chegarasigacha, shim.da Gʻarbiy Sibir tekisligidan,
jan.da Nishopur, Safedkoʻh va Hindukush togʻlarigacha choʻzilgan yirik tabiiy
geografik oʻlka. U materik ichkarisida, Atlantika okeanidan 4 ming km, Shim. Muz
okeanidan 2,5 ming km, Tinch okeandan 5,5 ming km va Hind okeanidan 1 ming km ga
yaqin masofada joylashgan, suvlari okeanlarga chiqib keta olmaydigan berk
havzadan iborat. Oʻ.O. hududi oʻrta asrlarda, Turon arab manbalarida
Movarounnahr, 19-asr ning 2-yarmi va 20-asr boshlarida (1924—25 ylarda
oʻtkazilgan milliy davlat chegaralanishigacha) Turkiston deb atalgan,
keyinchalik Oʻ.O. deb ataladigan boʻldi.

Oʻsiyo qitʼasining asosan markaziy qismlarini oʻz ichiga olgan bulib gʻarb
tarafdan Kaspiy Dengizidan to sharq tarafdagi Xitoy, shimoldan Rossiya janubga
Afg'onistongacha bulgan hududlarni oʻz ichiga oladi. Bu geografik hududlar
jamlanmasi yana Markaziy Osiyo deb ham ataladi.

Zamonaviy manbalarning koʻpchiligida Sovet Ittifoqi parchalangandan keyin
mustaqillikka erishgan quyidagi 5 davlatlar nazarda tutiladi:

Turli mutahassislar jumladan UNESKO bu hududga yana shimoliy Afgʻoniston,
Shimoliy Erondagi Xuroson provinsiyasi, Gʻarbiy va Janubiy Moʻgʻuliston,
Xitoyning Sinsyan-Uygʻur avtonom rayoni (Uygʻuriston), Rossiyaning janubiy
Sibiridagi Tuva Respublikasini ham kiritishadi.



https://uz.wikipedia.org/wiki/Muhammad

Muhammad, Muhammad ibn Abdulloh (570/571, Makka — 632, Madina) — islom dini va
birinchi musulmonlar jamoasi asoschisi. Musulmonlar eʼtiqodiga koʻra, Allohning
oxirgi paygʻambari va uning elchisi. Shu maʼnoda uni Rasululloh, Rasuli Akram
deb atash odat tusiga kirgan. Baʼzi diniy manbalarda Muhammadning 99 nomi
keltiriladi. Islom taʼlimotiga koʻra, Muhammad nomini aytgan yoki eshitgan kishi
"sallalohu alayhi vasallam" (s.a.v.) yoki "alayhissalom" (a.s.) deb salovat
aytib qoʻyish vojib hisoblanadi. Muhammad orqali odamlarga Qurʼon nozil
qilingan.

Quraysh qabilasining hoshimiylar urugʻiga mansub, uncha boy boʻlmagan, lekin
Makka zodagonlariga yaqin oilada tugʻilgan. Muhammadning bolalik va oʻsmirlik
yillari haqidagi maʼlumotlar juda kam. Muhammad goʻdakligidayoq yetim qolgan;
tugʻilmasidan avval otasi Abdulloh, 6 yoshligida esa — onasi Omina vafot etgan.
Muhammadni oʻz tarbiyasiga olgan bobosi Abdulmuttalib ham koʻp oʻtmay olamdan
oʻtadi. Yetim bolani tarbiya qilishni amakisi Abu Tolib oʻz zimmasiga oladi. 12
yoshida Muhammad bir muddat Abu Tolibning podasini boqadi, keyin tijorat
ishlariga jalb qilinadi. Abu Tolib Muhammadni 21 yoshida Huvaylid ibn Asʼadning
qizi, badavlat beva ayol Xadicha xonadoniga dastyorlikka beradi. Xadichaning
savdo ishlari bilan shugʻullangan Muhammad Suriyaga safar qiladi, xususan, Halab
va Damashq shaharlariga boradi. Muhammad 25 yoshida (595 yil) 40 yoshlarga borib
qolgan Xadichaga uylanadi. Muhammaddan Xadicha 3 oʻgʻil (Qosim, Tohir, Tayyib)
va 4 qiz (Ruqiya, Zaynab, Ummu Kulsum, Fotima) koʻrgan. Ogʻillari
goʻdakligidayoq vafot etgan. Qizlaridan Fotimagina Muhammad naslini davom
ettirgan. Xadicha vafotidan soʻng Muhammad bir necha bor uylangan (lekin,
Oyshadan boshqa bokira xotin olmagan), ulardan farzand koʻrmagan. Faqat joriyasi
Moriyadan Ibrohim ismli oʻgʻli boʻlgan. U ham juda yoshligida olamdan oʻtgan.

Muhammad 40 yoshga toʻlganida oʻzini boshqacha seza boshlaydi. Yolgʻizlikni
qoʻmsab, Makka yonidagi Hiro togʻida joylashgan gʻorga borib ibodat bilan
mashgʻul boʻlar, oʻyga tolardi. Taxminan 610-yilda Muhammad Makkada oʻzining
Allohdan vahiy olayotganligini eʼlon qiladi. Buni birinchilardan boʻlib Xadicha,
Muhammadning amakivachchasi Ali ibn Abu Tolib, hamda asrandi oʻgʻli Zayd ibn
Horisa eʼtirof etib imon keltirishgan. Koʻp oʻtmay, Makkaning eng nufuzli
savdogarlaridan Abu Bakr, Zubayr, Talha, Saʼd ibn Abu Vaqqos, Abdurahmon ibn Avf
va Usmon ibn Affon Muhammadni chin paygʻambar deb tan olishgan. Muhammad
izdoshlari jamoasi dastlabki paytlarda 50 kishidan oshmagan. Makkaning asosiy
aholisi, ayniqsa, nufuzli qurayshliylar esa Muhammad taʼlimotini ochiqdan-ochiq
dushmanlik bilan qarshi olgan. Buning natijasida Muhammad tarafdorlaridan 11
xonadon Habashiston (hozirgi Efiopiya) ga koʻchib ketgan. Muhammad jamoasiga
jasur jangchilar sifatida tanilgan Hamza va Umar ibn Xattobning qoʻshilishi
jamoaning mavqeini oshirdi. Ayni vaqtda quraysh zodagonlarining Muhammad va
uning tarafdorlariga dushmanligi yanada kuchaydi. 620 yilda Xadichaning, soʻngra
Abu Tolibning vafotidan soʻng Makkada vaziyat yomonlashadi, Muhammad muayyan
xatar ostida qoladi. Har yilgi anʼanaviy Makka ziyoratiga kelgan yasriblik Avs
va Hazraj qabilalarining vakillari Muhammad bilan uchrashib, sodiqlik
bildirishadi va yordam qilishga vaʼda berishadi, Muhammadni Yasribga koʻchib
borishga daʼvat qilishadi. Avval Muhammadning izdoshlari (asʼhoblar) oʻz
oilalari bilan quraysh zodagonlaridan maxfiy ravishda guruh-guruh boʻlib
koʻchadi. Oxirida Muhamadning oʻzi Abu Bakr bilan joʻnab ketadi. 622 yildada yuz
bergan bu koʻchish payti (arab, hijrat)dan musulmonlar erasi — hijriy yil hisobi
boshlanadi. Yasrib esa Madina an-Nabiy ("Paygʻambar shahri") yoki qisqacha,
Madina deb ataladigan boʻldi.

Madinada birinchi masjid qurildi, islom arkonlari ishlab chiqila boshlandi,
Kaʼba qibla qilib belgilandi. Jamoani jipslashtirish va uni kengaytirish uchun
makkalik mushriklarga qarshi kurashish zarur edi. Makkaliklarga qarshi
uyushtirilgan iqtisodiy urush ular farovonligining asosiy manbai boʻlgan savdo
karvonlari ishini chippakka chiqardi. 624 yilda Badr quduqlari oldida Badr
jangi, 625 yilda Uhud togʻi etagida Uhud janglari boʻldi. 626 yilda makkaliklar
madinaliklarga uzil-kesil zarba berish maqsadida yirik harbiy safarga
otlanishdi. Muhammad Madinani uzoq qamal sharoitiga tayyorladi, shahar atrofiga
chuqur xandaqlar qazildi va u yerlarga kamonchi oʻqchilar joylashtirildi.
Kutilmagandagi izgʻirin, kuchli shamollar qamal qiluvchilarni toliqtirdi, ular
orasida nizolar boshlandi. Natijada Madina qamali bekor qilindi, bu gʻalaba
Madina jamoasini yanada jipslashtirish bilan birga, unga yangi-yangi badaviy
qabilalarning qoʻshilishiga olib keldi. Hijratning 6-yilida makkalik quraysh
zodagonlari mavjud muammolarni kelishuvchilik yoʻli bilan bartaraf etish uchun
Muhammad bilan tengma-teng muzokara olib borishga majbur boʻlishdi (q. Xudaybiya
bitimi). Madinaga qarshi kurashning yetakchilaridan biri boʻlgan Abu Sufyon
Muhammad tarafiga oʻtdi. 630 yilda Makka Muhammadga jangsiz taslim boʻldi,
makkaliklar Muhammad jamoalariga qoʻshildi. 631 yildda koʻp qabilalar Muhammadga
boʻysundi va islomni qabul qildi. Hijratning 10-yili (632 yil martida) Muhammad
oʻz oila aʼzolarini olib, Madina atroflaridagi 100 mingdan ortiq kishi bilan
Makkaga birinchi va oxirgi marta ziyorat (haj)ga bordi. Bu vidolashuv haji
boʻlgan. Mana shu ziyorat Makkaning islom dini markazi sifatidagi mavqeini
uzil-kesil hal etdi. Oʻshandan buyon oʻtgan barcha asrlar davomida musulmonlar
bu shaharni ziyorat qiladi. Haj safaridan 81 kun keyin uzoq davom etmagan
kasallikdan soʻng Muhammad Madinada vafot etdi. Paygʻambar (a.s.)ni oʻz
hujrasiga dafn qilishgan, maqbarasi keyinchalik u yerda qurilgan katta masjid
ichida qolgan, musulmonlarning ziyoratgohiga aylantirilgan.

Muhammadning hayoti va tarjimai holi siyratda, uning soʻzlari va qilgan ishlari
haqidagi rivoyatlar hadislarda bayon etilgan. Islom taʼlimotida Muhammad komil
inson sifatida taʼriflanadi. Sunnat paygʻambarning hayoti barcha musulmonlar
uchun namuna boʻlishi kerakligi taʼkidlanadi. Islom anʼanasida Muhammad hech
qanday gʻayritabiiy, ilohiy xususiyatga ega emasligi, balki hamma kabi oddiy
odam, lekin Allohning chin va oxirgi paygʻambari ekanligi qayd etiladi.

Muhammadning shaklu-shamoyillari, siyratu-sifatlari, insoniy fazilatlari, boshqa
paygʻambarlardan farq etadigan xususiyatlari toʻgʻrisida u bilan birga yurgan,
suhbatlaridan bahramand boʻlgan sahobalar hamda nikohida boʻlgan ayollari
tomonidan naql qilingan rivoyatlar asosida koʻplab asarlar bitilgan. Ulardan Abu
Iso Termiziyning "Shamoili nabaviya", Muhammad Busiriyning "Qasidai burda", Abu
Jaʼfar Barzanjiyning "Mavlidin-Nabiy", Muhammad ibn Solihning "Muhammadiya",
Mavlono Muʼinning "Siyari sharif", Akbarobodiyning "Nodirul-meʼroj", Sayyid
Mahmud Taroziyning "Shirin kalom", "Nurul kalom", "Nurulbasar" va boshqa koʻplab
mu-alliflarning asarlarini misol qilib keltirish mumkin. Imom Termiziyning
"Shamoili Muhammadiyya" kitobi ular ichida qadimiyligi va rivoyatlarining
sahihligi bilan ajralib turadi. Unda Muhammadning jismoniy va axloqiy
xususiyatlariga batafsil taʼrif berilgan. Maslan, ikki kiftlari oʻrtasida
"Muhammadun rasululloh" deya bitilgan muhri nubuvvatlari boʻlgani,
soch-soqollarining oqu-qorasi nechta boʻlganidan tortib, kiyim-kechaklari, oyoq
kiyimlari, taqqan uzuklari, qilich-qalqonlari, salla-choponlari, yegan va
yoqtirgan taomlari, ovqatdan oldin va keyin oʻqigan duolari, suv ichishlari,
xushboʻy narsalarni isteʼmol qilishlari, soʻzlashish odoblari, xulq-odoblari,
kulish va hazil-mutoyibalari, musiqa va sheʼriyatga munosabatlari, ibodat va
riyozatlari, tilovat va munojotlari, yotish-turishlari, tibbiyotga
munosabatlari, kundalik tirikchiliklari, nomu laqablari, umrlarining miqdori,
xastalik va vafotlari, qoldirgan meroslari va boshqa sifatlari toʻgʻrisida
alohida-alohida bob va fasllar orqali bayon etilgan. Jismoniy tuzilishlari
toʻgʻrisida jumladan shunday naql qilinadi: "Ul zotning boʻylari unchalik novcha
ham, past ham emas, bosh, qoʻl, oyoq va kiftlari yoʻgʻon, yuzlari qizgʻish,
koʻzlari katta, oqi juda oq, qorasi oʻta qora, oʻtkir, sochlari quloqlarining
yumshoqlarigacha yopib, yelkalariga tegib-tegmay turar, boʻyinlari sochlari
orasidan tovlanib, goʻyo kumush koʻzdek koʻrinib turar, terlasalar, marjondek
terlaridan muattar hid taralar, biror kishiga qayrilib qaramoqchi boʻlsalar
boshlarinigina burib qaramay, balki butun gavdalari bilan oʻgirilib qarar
edilar. Old tomonlarini qanday koʻrsalar, orqa tomonlarini ham shunday koʻrar
edilar".



https://uz.wikipedia.org/wiki/Kaliforniya

Kaliforniya - AQSH jan.gʻarbidagi shtat, Tinch okean sohilida. Mayd. 411 ming
km2. Aholisi 34,5 mln. kishi (2001). Maʼmuriy markazi — Sakramento sh. Shtat
markazini keng Qirgʻoq boʻyi tizmalari b-n oʻralgan Kaliforniya vodiysi
egallagan. Yirik daryolari — Sakramento va San-Xoakin. Sharqda Syerra-Nevada
togʻlari, jan.da Moxave qumli choʻli va chuqur tektonik botiqlar (Ajal vodiysi,
Solton-Si koʻli) b-n chegaradosh. Iklimi yozi issiq va kishi sernam oʻrta dengiz
iqlimi. Shtatning togʻ yon bagʻirlarida issiq va quruq iqlim. Togʻ qaragʻay
oʻrmonlari va qattiq bargi doim yashil butalar oʻsadi. K.da Yosemit,
Lassen-Volkanik, Sekvayya va Kings-Kanon milliy parklari tashkil etilgan. Neft,
tabiiy gaz, oltin, simob, temir rudasi va b. foydali qazilmalar olinadi.

K.ga yevropaliklar 16-a.da kela boshlagan. 18-a.dan ispanlar uni mustamlakaga
aylantirganlar. Meksika mustaqillikka erishgach (1821), K. hududi uning
tarkibiga kirgan. AQTT1 — Meksika urushi (1846—48) natijasida K. Meksikadan
tortib olinib, AQShga qoʻshib olingan; 1850 y.dan AQSH shtati.

Kaliforniya - Amerika Qo`shma Shtatlardan biri. Poytaxti - Sacramento shahri.
AQSh ittifog`iga 9 sentabr 1850 yilda kirgan, undan oldin - Mexican Cession,
Alta California. Kaliforniya hududi jihatidan O`zbekiston hududiga yaqin.



https://uz.wikipedia.org/wiki/Fizika

Fizika (yunon. φυσικός — „tabiiy“, φύσις (physis) — „tabiat“) tabiiy borliq
haqidagi fan boʻlib, koinotni tashkil etuvchi asosiy tarkiblarni, uning
mohiyatini tushuntirib beruvchi maydon va uning xususiyatlarini oʻrganadi. U
quyidagi asosiy qismlardan iborat:

Hozir Oʻzbekiston FA Yadro fizikasi instituti, Fizikatexnika instituti,
S.A.Azimov nomidagi "Fizika—Quyosh" IICHB, U. O. Orifov nomidagi Elektronika
in-ti kabi oʻnlab ilmiy muassasalar, Toshkent milliy universiteti, Samarkand
universiteti, Toshkent texnika universiteti va respublikadagi qariyb barcha oliy
oʻquv yurtlarida ham fizika fanining turli muammmolariga oid ishlar olib
borilmokda. Mamlakatda fizika fanini rivojlantirishda U.O.Orifov, S.A.Azimov,
SV.Starodubsev, S.U.Umarov, Gʻ.Yo.Umarov, R.B.Bekjonov, M.S.Saidov,
U.Gʻ.Gʻulomov, P.Q.Habibullayev, Q. Gʻ.Gʻulomov, FizikaRasulov, N.Y.Toʻrayev,
M.M.Musaxonov, B.S. Yoʻldoshev, A.K.. Otaxoʻjayev, R.A. Moʻminov, A.T.
Mamadalimov, T.M. Moʻminov, M.S. Yunusov va boshqalarning xizmatlari katta.



https://uz.wikipedia.org/wiki/FIFA

Fédération Internationale de Football Association (fransuzchadan "Xalqaro Futbol
Federatsiyasi"; qisqartmasi FIFA) dunyo boʻyicha futbol masalalariga masʼul
tashkilotdir.

1-Jahon chempionati O‘tkazilgan vaqti: 1930 yil 13-30 iyul. O‘tkazilgan joyi:
Urugvay davlati, Montevideo shahri. Qatnashchilar soni: 13 ta (J. Amerikadan 7
ta, Yevropadan 4 ta, Sh.Amerikadan 2 ta)

O‘tkazilgan vaqt va joyi: 1934 yil 7 may — 10 iyun. Italiya. Qatnashchilar soni:
16 ta (Yevropadan 12 ta, Janubiy Amerikadan 2 ta, Afrikadan 1 ta, Shimoliy
Amerikadan 1 ta). Qiziqarli maʼlumotar

O‘tkazilgan vaqti va joyi: 1938 yil 4-19 iyun, Frantsiya. Qatnashchilar soni: 15
ta (Yevropadan 13 ta, Janubiy Amerikadan 1 ta, Osiyodan 1 ta).

O‘tkazilgan vaqti va joyi: 1950 yil 24 iyun — 16 iyul, Braziliya. Qatnashchilar
soni: 13 ta (Yevropadan 6 ta, Janubiy Amerikadan 5 ta, Shimoliy Amerikadan 2
ta).

O‘tkazilgan vaqti va joyi: 1958 yil 8-29 iyun, Shvetsiya. Qatnashchilar soni: 16
ta (Yevropadan 12 ta, J.Amerikadan 3 ta, Sh.Amerikadan 1 ta).

O‘tkazilgan vaqti va joyi: 1962 yil, Chili. Qatnashchilar soni: 16 ta
(Yevropadan 10 ta, J.Amerikadan 5 ta, Sh.Amerikadan 1 ta).

O‘tkazilgan vaqti va joyi: 1966 yil 11-30 iyul, Angliya. Qatnashchilar soni: 16
ta (10 ta Yevropadan, 4 ta J.Amerikadan, 1 ta Osiyo, 1 ta Sh.Amerika vakili).

O‘tkazilgan vaqti va joyi: 1970 yil. 31 may — 21 iyun, Meksika. Qatnashchilar
soni: 16 ta (Yevropadan 9 ta, J.Amerikadan 4 ta, Sh.Amerika, Osiyo, Afrikadan 1
tadan).

O‘tkazilgan vaqti va joyi: 1974 yil, Germaniya Federativ Respublikasi.
Qatnashchilar soni: 16 ta (Yevropadan 9 ta, J/Amerikadan 4 ta, Sh/Amerika,
Afrikadan 1 tadan va Avstraliya).

O‘tkazilgan vaqti va joyi: 1978 yil 1-25 iyun, Argentina. Qatnashchilar soni: 16
ta (10 ta — Yevropadan, 3 ta — J/Amerikadan, Osiyo, Afrika, Sh/Amerikadan — 1
tadan).

O‘tkazilgan vaqti va joyi: 1982 yil 13 iyun — 11 iyul, Ispaniya. Qatnashchilar
soni: 24 ta (Yevropadan 14 ta, J.Amerikadan 4 ta, Sh.Amerikadan 2 ta, Afrikadan
2 ta, Osiyo va Okeaniyadan 1 tadan).

O‘tkazilgan vaqti va joyi: 1986 yil, Meksika Qatnashchilar soni: 24 ta
(Yevropadan 14 ta, Janubiy Amerikadan 4 ta, Shimoliy Amerika, Osiyo va Afrikadan
2 tadan).

O‘tkazilgan vaqti va joyi: 1990 yil, Italiya. Qatnashchilar soni: 24 ta
(Yevropadan 14 ta, J.Amerikadan 4 ta, Sh.Amerika, Osiyo va Afrikadan 2 tadan).

O‘tkazilgan vaqti va joyi: 1998 yil 10 iyun—12 iyul, Frantsiya. Qatnashchilar
soni: 32 ta (Yevropadan 15 ta, J.Amerikadan 5 ta, Afrikadan 5 ta, Osiyodan 4 ta,
Sh.Amerikadan 3 ta).

O‘tkazilgan vaqti va joyi: 2002 yil 31 may —30 iyun, J.Koreya va Yaponiya.
Qatnashchilar soni: 32 ta (Yevropadan 15 ta, J.Amerikadan 5 ta, Afrikadan 5 ta,
Osiyodan 4 ta, Sh.Amerikadan 3 ta).

O‘tkazilgan joyi va vaqti: Germaniya, 2006 yil 9 iyun — 9 iyul. Qatnashchilar
soni: 32 ta (Yevropadan 14 ta, Afrikadan 5 ta, J.Amerika, Osiyo va Sh.Amerikadan
4 tadan, Okeaniyadan 1 ta). Eng yaxshi oʻyinchi: Zayniddin Zidan (Fransiya)
Toʻpurar: Miroslav Kloze (Germaniya)



https://uz.wikipedia.org/wiki/E-Mail

Elektron pochta (e-mail) — maʼlumotlarni uzatish tarmogʻi orqali axborotlarni
bir foydalanuvchi elektron qutisidan boshqasinikiga joʻnatish, qabul qilish va
maʼlum vaqtgacha saqlanishini taʼminlovchi dasturiytexnik vositalar toʻplami.
E-Mail axborotlarni tarmoqning bir punktidan boshqasiga tezkor uzatishni
taʼminlaydi. E-Mailda maxsus shlyuzlar orqali har xil elektron axborot tizimlari
vositasida axborotlar dunyoning istalgan burchagiga uzatiladi. E-Maildan
uzluksiz ravishda yoki maʼlum vaqt (seans)larda foydalanish mumkin. E-Mail20-asr
ning 60- yillarida "katta" hisoblash mashinalarida "koʻp foydalanuvchilar
tartibi" dasturining ishlatilishidan boshlangan. 1989 yilda birinchi marta
tijorat pochta xizmatlari bilan internet oʻrtasida aloqa oʻrnatildi.

Elektron pochta (ingl. E-mail yoki email, electronic maildan qisqartma) —
kompyuter tarmoqlarida informatsiyani uzatish usullaridan biri. FidoNet
tarmog`ida elektron pochtaning analogi Netmail deb ataladi.

Elektron pochtaning asosiy hususiyatlaridan biri u to`g`ridan to`g`ri pochtani
oluvchiga emas, balkim oraliq bo`g`in orqali yuboradi. Bu oraliq bo`g`innig nomi
- pochta yashigi bo'lib, u serverda joydir, habarlar odatda usha erda saqlanadi
va odatda unga faqat parol bilan yo`l qo`yiladi.

Elektron pochtani yuboruvchidan qabul qilib olishigacha qadamma-qadam yo`li
(relay serversiz):



https://uz.wikipedia.org/wiki/Yulduz

Yulduz gravitatsiya bilan bogʻlangan yorqin plazma sharidir. Hayotining oxirida
yulduz shuningdek degenerat moddani ham oʻzi ichiga olishi mumkin. Yerga eng
yaqin yulduz Quyoshdir, u Yerdagi energiyaning asosiy manbai hamdir. Boshqa
yulduzlar, atmosfera hodisalari toʻsiq boʻlmasa, Yer sirtidan qoʻzgʻalmas yorugʻ
nuqtalar boʻlib koʻrinadi. Tarixan osmon sferasidagi yorqin yulduzlar turkum va
asterizmlarga toʻplantirilgan, eng yorqinlariga nomlar ham berilgan. Astronomlar
yulduzlar haqidagi maʼlumotlarni zijlarga yigʻishgan.

Hayotining kamida biror qismida yulduz yadrosidagi vodorod termoyadroviy
reaksiyasi energiyasi nurlanishi hisobiga charaqlaydi. Geliydan ogʻir deyarli
barcha tabiiy kimyoviy unsurlar yulduzlar nurlanishi yoki portlashidagi
nukleosintez tufayli yuzaga kelgan. Astronomlar yulduz massasi, yoshi, kimyoviy
tarkibi va boshqa xossalarini uning spektri, yorqinligi va fazodagi harakatini
kuzatib aniqlay olishadi. Yulduz massasi uning evolutsiyasi va taqdirini
belgilovchi bosh mezondir. Yulduzning boshqa xarakteristikalari uning oʻtmishi,
diametri, aylanishi, harakati va harorati orqali aniqlanadi. Yulduz haroratining
uning yorqinligiga nisbati jadvali, yoki Hertzsprung–Russell diagrammasi (H-R
diagramma), yulduz yoshi va evolutsiyaviy holatini bilishga yordam beradi.

Yulduz vodoroddan iborat materiya buluti kollapsi bilan boshlanadi, unda oz
miqdorda geliy va ogʻirroq unsurlar ham boʻlishi mumkin. Yulduz yadrosi
yetarlicha zich boʻla boshlaganida vodorodning bir qismi yadroviy reaksiya
orqali zudlik bilan geliyga aylanadi. Yadrosidan tashqaridagi yulduz massasi
yadrodan energiyani radiatsiya va konveksiya jarayonlari orqali sirtga olib
chiqadi. Yulduzning ichki bosimi uni keyingi kollapsdan (oʻz ichiga qulab
tushishdan) saqlaydi. Vodorod yoqilgʻisi tugaganida, massasi Quyosh massasining
kamida 0,4 boʻlgan yulduz kengayib, qizil gigantga aylanadi, baʼzi hollarda
ogʻirroq unsurlar ishlab chiqarishni boshlaydi. Keyin yulduz degenerat shaklga
oʻtib, moddasining bir qismini yulduzlararo muhitga chiqaradi, bu modda u yerda
ogʻir unsurlari koʻproq boʻlgan yangi yulduzlar avlodini shakllantiradi.

Juft va koʻp-yulduzli tizimlar bir-biri bilan gravitatsiya orqali bogʻlangan va
bir-birining atrofida sobit orbitalarda aylanuvchi ikki yoki undan oshiq
yulduzlardan iborat boʻladi. Bunday yulduzlar evolutsiyasiga ularning oʻzaro
gravitatsiyasi katta taʼsir koʻrsatishi mumkin. Yulduzlar klaster yoki galaktika
kabi oʻzaro gravitatsiyaviy bogʻliq yanada kattaroq tizimlar ichiga kirishi
mumkin.

Tarixan, yulduzlar dunyo tamaddunlari uchun muhim boʻlib kelgan. Ular diniy
rituallar qismi va astronomik navigatsiya, yoʻl topish uchun kerak boʻlgan.
Koʻpgina qadimgi astronomlar yulduzlar osmon sferasida qoʻzgʻalmay turadi. deb
ishonishgan. Astronomlar oʻzaro kelishib yulduzlarni yulduz turkumlariga
guruhlashgan va ulardan sayyoralar va Quyosh joyi va harakatini aniqlashdan
foydalanishgan. Quyoshning orqa fondagi yulduzlarga va ufqqa nisbatan harakati
ziroatchilikni tartibga solish uchun taqvimlar yaratishda ishlatilgan. Bugunda
ishlatiladigan Grigoriy taqvimi aynan shunday Quyosh taqvimlaridan biridir, u
Yer aylanish oʻqi burchagining Quyoshga nisbatiga asoslangan.

Eng qadimiy batartib yulduz jadvali eramizdan avvalgi 1534-yili Misr
astronomiyasida paydo boʻlgan. Oʻsha jadvalga zamondosh Bobil jadvali
Mesopotamiyada eradan avvalgi taxminan 1531–1155-yillarda tayyorlangan.

Ilk yunon yulduz katalogi eradan avvalgi 300-yillarda Aristill va Timoxaris
tomonidan yaratilgan. Hipparx yulduz katalogi (e.a. II asr) 1020 yulduzni ichiga
olib, Ptolemey yulduz katalogini yigʻishda ishlatilgan. Hipparx shuningdek
birinchi boʻlib yangi yulduzni kash etgan. Aksariyat yulduzlar va turkumlarning
bugungi nomlari yunon astronomiyasidan keladi.

Osmonning oʻzgarmasligi haqidagi fikrlarga qaramay, Xitoy astronomlari yangi
yulduzlar paydo boʻlishidan boxabar edilar. Eramizning 185-yilida ular birinchi
boʻlib, hozirda SN185 nomi bilan ataladigan supernova haqida kuzatuv qaydlarini
yozib qoldirishdi. Tarixdagi eng yorqin yulduz hodisasi 1006-yili misrlik Ali
ibn Ridvon va baʼzi xitoy astronomlar tomonidan kuzatilgan SN 1006 supernovasi
edi. Qisqichbaqa tumanligiga asos boʻlgan SN 1054 supernovasi ham xitoy va
musulmon astronomlar tomonidan kuzatilgan edi.

Oʻrta Asrlardagi musulmon astronomlar yulduzlarga shu kunda hamon ishlatiladigan
nomlar berishgan, yulduzlar joylashuvini hisoblash uchun asboblar ixtiro
etishgan. Ular ilk katta rasadxonalar qurib, zijlar yigʻishgan. Bular orasiga
yulduzlar, klasterlar (jumladan, Omicron Velorum va Brocchi klasteri) va
galaktikalarni (jumladan, Andromeda galaktikasi) kuzatgan fors astronomi
Abdulrahmon al-Soʻfiy yozgan Qoʻzgʻalmas yulduzlar kitobi (964) kiradi. A.
Zahoor yozishicha, XI asrda xorazmlik Abu Rayhon Beruniy Somon Yoʻlini tumanlik
xususiyatlariga ega yulduzlardan iborat qilib tasvirlagan, hamda 1019-yilgi oy
toʻsilishi paytida yulduzlar kengligini yozib qoldirgan.

Josep Puig yozishicha, Al-Andaluslik astronom Ibn Bajja 1106-1107-yillardagi
Yupiter va Mars roʻpara turishini kuzatib, Somon Yoʻli bir-biriga deyarli tegib
turadigan, nuri oy ostidagi materialdan qaytgani uchun yaxlit koʻrinadigan
yulduzlardan tashkil topgani haqidagi fikrni oʻrtaga tashlagan.

Tycho Brahe kabi erta yevropalik astronomlar tungi osmonda yangi yulduzlarni
(ularga novae nomini berishgan) koʻrib, samo oʻzgarmas emasligi haqidagi fikrni
taklif etishgan. 1584-yili Giordano Bruno yulduzlar Quyosh kabi ekanligi,
atrofida Yer kabi boshqa sayyoralar aylanishi mumkinligi haqida yozgan, bu fikr
ungacha yunon faylasuflari Demokrit va Epikur, hamda islom kosmologlari
(jumladan Faxr al-Din al-Roziy) tomonidan oʻrtaga tashlangandi. XVII asrga
kelib, yulduzlar Quyosh kabi ekanliklari haqidagi taxmin astronomlar
konsensusiga yaqinlashayotgan edi. Nega bu yulduzlar Quyosh tizimiga sezilarli
gravitatsiyaviy taʼsir etmasligini izohlash uchun Isaac Newton yulduzlar barcha
yoʻnalishda teng tarqalgan, deb taxmin qilgan, bu taxminni teolog Richard
Bentley maʼqullagan.

Italyan astronomi Geminiano Montanari 1667-yili Algol yulduzi yorqinligi
oʻzgarishini kuzatgani haqida yozgan. Edmond Halley bir juft „qoʻzgʻalmas“
yulduz oʻz harakatini oʻlchab, ularning joylashuvi Ptolemey va Hipparx zamonidan
beri oʻzgarganini namoyish etdi. Yulduzgacha masofani birinchi marta Friedrich
Bessel 1838-yili parallaks uslubi bilan hisobladi (Oqqush 61, 11,4 yorugʻlik
yili uzoqlikda). Parallaks oʻlchovlari yulduzlarning bir-biridan juda uzoqda
tarqalganligini koʻrsatdi.

William Herschel osmondagi yulduzlar tarqalish miqyosini aniqlashga uringan
birinchi astronom edi. 1780-yillarda u 600 yoʻnalishda oʻlchovlarni amalga
oshirib, har bir yoʻnalishda nechta yulduz borligini sanagan. Bundan kelib
chiqib u yulduzlar soni Somon Yoʻli markazi tomon keskin oshib borishi
xulosasiga kelgan. Uning oʻgʻli John Herschel shu tadqiqotni janubiy yarimsharda
takrorlab, yana shu xulosaga kelgan. William Herschel shuningdek baʼzi yulduzlar
juftlik hosil qilishini aniqlagan.

Yulduz spektroskopiyasi faniga Joseph von Fraunhofer va Angelo Secchi asos
solishgan. Ular Sirius va boshqa yulduzlarning spektrlarini Quyoshniki bilan
solishtirib, yutilish chiziqlaridagi farqlarni aniqlashdi, bu qora chiziqlar
spetsifik chastotalar yutilishini koʻrsatadi. 1865-yili Secchi yulduzlarni
spektrlariga koʻra sinflarga ajratishni boshladi. Biroq zamonaviy yulduz
tasniflash 1900-yillarda Annie J. Cannon tomonidan boshlangan.

XIX asr davomida qoʻshaloq yulduzlarni kuzatish ahamiyati oshib bordi. 1834-yili
Friedrich Bessel Sirius oʻz harakatini kuzatib, uning yashirin yoʻldoshi borligi
haqida taxmin qildi. Edward Pickering 1899-yili Mizar yulduzi spektr
chiziqlarining 104 kunlik davr bilan boʻlinishini kuzatib, birinchi
spektral-qoʻshaloq yulduzni ochdi. Koʻpgina qoʻshaloq yulduz tizimlari haqida
kuzatuvlar William Struve va S. W. Burnham kabi astronomlar tomonidan yigʻilib,
yulduzlar massasini orbital unsurlarni hisoblash orqali aniqlash imkonini berdi.
Qoʻshaloq yulduzlar orbitasini teleskop kuzatuvlaridan chiqarish muammosini
birinchi boʻlib Felix Savary 1827-yili hal qildi. Yigirmanchi asrda yulduzlarni
ilmiy oʻrganish keskin rivojlandi. Fotografiya astronomiyaning muhim quroliga
aylandi. Karl Schwarzschild yulduz rangi, demakki uning harorati uning yulduz
kattaligini fotografik kattalagiga solishtirish orqali aniqlanishi mumkinligini
kashf qildi. Fotoelektrik fotometr yaratilishi turli toʻlqin uzunliklari
intervallarida yulduz kattaliklarini aniq oʻlchash imkonini berdi. 1921-yili
Albert A. Michelson Hooker teleskopida interferometr ishlatib, yulduz diametrini
birinchi boʻlib oʻlchadi.

Yulduzlarning fizik tuzilishi haqidagi muhim konseptual ishlar XX asr birinchi
yarmidan boshlandi. 1913-yili Hertzsprung-Russell diagrammasi yaratilib,
yulduzlar astrofizikasi olgʻa siljidi. Yulduzlar ichki tuzilishi va
evolutsiyasini tushuntiruvchi muvaffaqiyatli modellar ishlab chiqildi. Yulduzlar
spektri ham kvant fizikasidagi rivojlanish tufayli muvaffaqiyatli izohlandi.
Natijada yulduzlar atmosferasi kimyoviy tarkibini aniqlash imkoni paydo boʻldi.

Oʻta yangi yulduzlarni hisobga olmaganda, alohida yulduzlar asosan
galaktikalarning mahalliy guruhimizda, xususan Somon Yoʻlimizda kuzatilgan.
Lekin ayrim yulduzlar Yerdan 100 million yorugʻlik yili uzoqlikdagi Boshoq
klasteridagi M100 galaktikasida kuzatilgan. Mahalliy superklasterda yulduz
toʻplamlarini kuzatish mumkin, zamonaviy teleskoplar millionlab yorugʻlik yili
uzoqlikdagi alohida yulduzlarni kuzata oladi (masalan, Sefeida). Biroq mahalliy
superklasterdan tashqarida na alohida, na toʻplam yulduzlar kuzatilgan. Yagona
istisno bir milliard yorugʻlik yili masofadagi yuz minglab yigʻilgan ulkan
yulduz toʻplamining xira tasviridir.

Yulduz turkumlari haqida tushuncha Bobil davridayoq mavjud edi. Qadimgi osmon
kuzatuvchilar yulduzlar joylashuvini naqshlar shaklida tasavvur qilib, bu
chizgilarni oʻzlarining asotirlariga yoʻyishar edilar. Bu naqshlarning oʻn
ikkitasi ekliptika tasmasida yotib, astrologiyaga asos boʻldi. Koʻp yaqqol
yulduzlarga arabcha yo lotincha alohida nomlar ham berilgan edi.

Nafaqat tayinli yulduz turkumlari va Quyoshning oʻzi, balki yulduzlar umuman oʻz
asotirlariga ega. Qadimgi yunonlarga baʼzi „yulduzlar“ (aslida sayyoralar) turli
muhim ilohlarni namoyon etardi, ular shu qarashlardan kelib chiqib osmon
jismlariga Merkuriy, Venera, Mars, Yupiter va Saturn nomlarini berishgan. Uran
va Neptun ham yunon va Rim xudolari nomlaridir, biroq bu sayyoralar u paytlarda
maʼlum boʻlmay, keyinchalik ochilgan.

1600-yillarda yulduz turkumlari nomlari osmonning tegishli hududlaridagi
yulduzlarni nomlashda ishlatildi. Olmon astronomi Johann Bayer qator yulduz
xaritalarini yaratib, har bir yulduz turkumidagi yulduzlarni belgilash uchun
yunon harflarini ishlatdi. Keyinroq yulduzning oʻng ochilishiga asoslangan
raqamli tizim ixtiro etilib, John Flamsteed'ning "Historia coelestis Britannica"
(1712) kitobidagi yulduz katalogiga qoʻshildi va bu tizim Flamsteed belgilashi
yoki Flamsteed raqamlashi deb atala boshlandi.

Fazo huquqi ostida osmon jismlarini nomlash vakolatiga ega yagona organ Xalqaro
Astronomiya Ittifoqidir (XAI). Qator xususiy shirkatlar yulduz nomlarini
sotishadi, bu Britaniya Kutubxonasi tomonidan tartibga solinmagan tijorat, deb
atalgan. Biroq XAI oʻzini bunday tijoratdan uzoq tutadi, bu nomlarni XAI na tan
oladi, na ishlatadi. Oʻzboshimchalik bilan osmon jismlariga nom berish va bu
nomlarni „rasmiy“ deb sotish firibgarlikdir.

Yulduz parametrlarini SI yoki SGS birliklari orqali ifoda etish mumkin
boʻlsa-da, massa, yorqinlik va radiuslarni Quyosh xarakteristikalariga asoslanib
ifodalash qulayroqdir:

Qizil gigant radiusi yoki qoʻshaloq yulduz katta yarim oʻqi kabi katta
uzunliklar odatda astronomik birlik (AB) — Yer va Quyosh orasidagi oʻrtacha
masofa (150 million km) orqali ifodalanadi.

Yulduzlar yulduzlararo muhitdagi yuqori zichlikli keng mintaqalarda shakllanadi,
biroq bu zichlik hamon yerdagi vakuum kamerasi ichidagi muhitdan siyrakroqdir.
Ushbu mintaqalar molekular bulutlar deyiladi, ular asosan vodorod, 23-28% geliy
va oz miqdorda ogʻirroq unsurlardan iborat boʻladi. Yulduz hosil qiluvchi
shunday mintaqaga Orion tumanligi misoldir. Bunday molekular bulutlardan massiv
yulduzlar shakllanar ekan, ular bu bulutlarni kuchli yoritadi. Ular shuningdek
vodorodni ionlatib, H II mintaqa yaratadi.

Yulduz shakllanishi molekular bulutdagi massiv yulduz portlashlari, turli
molekular bulutlar yoki galaktikalar toʻqnashuvi tufayli yuzaga kelgan
gravitatsiyaviy beqarorlik bilan boshlanadi. Mintaqa gravitatsiyaviy beqarorlik
kriteriyini qoniqtiruvchi zichlikka yetganida, u oʻz gravitatsiyaviy kuchi
ostida siqila boshlaydi.

Bulut siqilar ekan, zich chang va gaz yigʻmalari globulalarni hosil qiladi.
Globula ham siqilib, zichlik oshgach, gravitatsiyaviy energiya issiqlikka
aylanib, harorat koʻtariladi. Protoyulduz buluti barqaror gidrostatik
muvozanatga yetgach, bulut markazida protoyulduz shakllanadi. Ushbu bosh
ketma-ketlikkacha yulduzlar koʻpincha protosayyoraviy disk bilan oʻralgan
boʻladi. Gravitatsiyaviy siqilish davri 10-15 million yil davom etadi.

Massasi 2 Quyosh massasidan kam erta yulduzlar T Tauri, bundan oshiq massalilari
esa Herbig Ae/Be yulduzlari deyiladi. Ushbu yangi tugʻilgan yulduzlar ularning
aylanish oʻqlari boʻylab gaz oqimlarini chiqaradi, bu oqimlar siqilayotgan
yulduz burchak momentini kamaytirishi va Herbig-Haro obyektlari deb nomlangan
kichik tumanliklarni keltirib chiqarishi mumkin. Ushbu oqimlar, yaqin yulduzlar
nurlanishi bilan birga, ichida yulduz shakllangan bulutni tarqatib yuborishi
mumkin.

Yulduzlar hayotlarining 90% vaqtini yadroga yaqin yuqori harorat va bosimli
reaksiyalarda vodoroddan geliy sintezlash bilan oʻtkazadi. Bunday yulduzlar bosh
ketma-ketlik degan sohada joy olib, mitti yulduzlar, deb nomlanadi. Nol yoshli
bosh ketma-ketlikdan boshlab yulduz yadrosidagi geliy nisbati davomli oshib
boradi. Natijada, yadrodagi sintez surʼatini ushlab turish uchun, yulduz harorat
va yorqinlikda asta-sekin oʻsib boradi–masalan, Quyosh bundan 4,6 milliard yil
avval bosh ketma-ketlikka yetganidan soʻng yorqinligini 40% ga oshirgani
hisoblangan.

Har bir yulduz zarrachalar shamolini chiqarib, fazoga uzluksiz ravishda gaz
sepadi. Aksariyat yulduzlar uchun bunday yoʻqotiladigan massa ahamiyatsiz.
Quyosh yiliga massasining 10−14 qismini, butun hayoti davomida esa 0.01%
massasini yoʻqotadi. Biroq juda katta massali yulduzlar yiliga 10−7 dan 10−5
gacha quyosh massasini yoʻqotishi mumkin, bu ularning evolutsiyasiga jiddiy
taʼsir etadi. Massasi Quyoshnikidan 50 va undan ortiq marta koʻp yulduzlar bosh
ketma-ketlik paytida massasining yarmidan koʻpini yoʻqotishi mumkin.

Yulduzning bosh ketma-ketlikda boʻlish vaqti asosan u sintez qila oladigan
yoqilgʻi miqdori va sintez tezligiga, yaʼni uning boshlangʻich massasi va
yorqinligiga mutanosib. Quyosh uchun bajarilgan hisob-kitob 1010 yillik davrni
koʻrsatadi. Katta yulduzlar oʻz yoqilgʻilarini tezlikda yoqib, qisqa umr
koʻrishadi. Kichik yulduzlar (qizil mittilar) yoqilgʻilarini juda sekin yoqib,
oʻnlab, yuzlab milliard yil yashaydilar. Hayotining oxirida ular shunchaki
xiralashib boradilar. Bunday yulduzlarning yashash davri olam yoshidan (13,7
milliard yil) katta boʻlgani uchun massasi Quyoshnikining 85% idan kam
yulduzlar, jumladan barcha qizil mittilar hali bosh ketma-ketlik oxiriga yetib
bormagan.

Yulduzlar evolutsiyasida massadan tashqari geliydan ogʻirroq unsurlar ulushi ham
muhim rol oʻynashi mumkin. Astronomiyada geliydan ogʻirroq barcha unsurlar
„metall“ hisoblanadi va ushbu unsurlarning kimyoviy konsentratsiyasiga metallik
deyiladi. Metallik yulduz yoqilgʻisini yoqish vaqtiga taʼsir etishi, magnit
maydonlari shakllanishini nazorat qilishi va yulduz shamoli kuchini
oʻzgartirishi mumkin. Eskiroq, II avlod yulduzlar atrofidagi molekular bulut
tarkibi tufayli yoshroq, I avlod yulduzlarga nisbatan ancha kam metallikka ega
boʻlishadi (vaqt oʻtishi bilan eski yulduzlar oʻchishi va atmosferalarini
yirtishi ketidan bu bulutlar ogʻirroq unsurlarga toʻlib boradi).

Kamida 0,4 Quyosh massasili yulduzlar yadrolaridagi vodorod zahiralarini tugatib
borar ekan, ularning tashqi qatlamlari sezilarli kengayib va sovib, yulduz qizil
gigantga aylanadi. Masalan, taxminan 5 milliard yildan soʻng, Quyosh qizil
gigantga aylangach, uning maksimum radiusi taqriban 1 astronomik birlikka (150
million km; hozirgi oʻlchamidan 250 marta koʻp) kengayadi. Gigant sifatida
Quyosh hozirgi massasining 30% ini yoʻqotadi.

2,25 Quyosh massasigacha qizil gigantda vodorod sintezi yadroni oʻrovchi qobiq
qatlamda davom etadi. Oqibatda yadro kuchli siqilib, unda geliy sintezi
boshlanadi va yulduz asta-sekin kichrayib, sirt haroratini oshirib boradi.
Bundan-da kattaroq yulduzlarda yadro toʻgʻridan-toʻgʻri vodorod sintezlashdan
geliy sintezlashga oʻtadi.

Geliy yoqish fazasida juda katta massali (>9 Quyosh massasi) yulduzlar kengayib
qizil supergigantlarga aylanadi. Geliy sob boʻlgach, ular geliydan ogʻir
unsurlarni sintez qilishda davom etishlari mumkin.

Yadro harorat va bosim uglerodni sintezlashga yetarli boʻlguncha siqiladi. Ushbu
jarayon davom etib, neon, kislorod va kremniy sintezlanishi fazalaridan oʻtadi.
Yulduz hayoti nihoyasiga kelib sintez yulduz qobiqlarida ham roʻy berishi
mumkin. Har bir qobiq turli unsur sintezlaydi: eng tashqi qobiq vodorod, uning
ostidagi qobiq geliyni va hk.

Yulduzning oxirgi bosqichi temir sintezlash bilan boshlanadi. Temir atomlari
yadrolari mustahkam bogʻlangani tufayli ularning sintezi energiya chiqarmaydi,
balki aksincha, energiya yutadi. Shu sabab bilan temir yadrolari boʻlinsa ham
energiya chiqmaydi. Nisbatan eski, juda massiv yulduzlar markazida inert temir
yigʻilib boradi. Bu yulduzlardagi ogʻirroq unsurlar sirtga sizib chiqib,
Wolf-Rayet yulduzi deb nomlanuvchi, atmosferasini qattiq shamollar yirtuvchi
obyekt shakllanishi mumkin.

Oʻrtacha hajmli evolutsiyalangan yulduz tashqi qatlamlarini yirtib, sayyoraviy
tumanlik hosil qiladi. Tashqi atmosfera tarqalganidan keyingi qoldiq 1,4 Quyosh
massasidan yengil boʻlsa, u nisbatan mitti (Yerdek keladigan) obyektga aylanadi,
bunday obyekt oq mitti deyilib, massasi kamligi tufayli unda siqilish roʻy
bermaydi. Oq mitti ichidagi degenerat modda endi plazma boʻlmaydi. Oq mittilar
juda uzoq vaqtdan keyin alal-oqibat qora mittilarga aylanadi.

Kattaroq yulduzlarda sintez temir yadro oʻz massasini dastaklamaydigan darajada
massivlikka (>1,4 Quyosh massasi) yetguncha davom etadi. Ushbu yadro uning
elektronlari protonlariga itarilib kirib, elektron tutilishi (teskari beta
parchalanish) natijasida neytron va neytronlarni shakllantiradi. Bunday keskin
siqilish (kollaps) ketidan hosil boʻladigan zarb toʻlqini yulduzning qolgan
qismini portlatib, oʻta yangi yulduz hosil qiladi. Oʻta yangi yulduzlar shunday
yorqin-ki, ular yulduzning butunboshli ona galaktikasini ham porloqligi bilan
vaqtincha toʻsib qoʻyishi mumkin. Somon Yoʻlida kuzatilgan oʻta yangi yulduzlar
qurollanmagan koʻz bilan bemalol aniqlangan.

Yulduz moddasining koʻp qismi portlash tufayli tarqab, tumanlik hosil qiladi
(Qisqichbaqa tumanligi kabi) va uning qoldigʻi oʻzini pulsar yoki barster
sifatida namoyon etuvchi neytron yulduzi, agar qoldiq massasi Quyoshnikidan 4
yoki undan koʻp marta oshiq boʻlsa, qora tuynuk boʻlib qoladi. Neytron
yulduzidagi modda neytron-degenerat modda, deyilib, uning yadrosida ekzotik
kvark modda yigʻilishi mumkin. Qora tuynuk ichidagi modda haqida esa hozirda
maʼlumot yoʻq.

Oʻlayotgan yulduzlarning uchib chiqqan tashqi qatlamlari yangi yulduz
shakllanishi paytida qayta ishlanishi mumkin ogʻir unsurlarni oʻz ichiga oladi.
Bunday ogʻir unsurlar tosh sayyoralar shakllanishiga imkon beradi. Oʻta yangi
yulduzdan portlab chiqqan modda va yulduz shamollari yulduzlararo muhitni
shakllantirishda muhim rol oʻynaydi.

Koinotda yakka yulduzlardan tashqari, ikki yoki undan koʻp, bir-birining
atrofida aylanuvchi, gravitatsiya bilan bogʻlangan karra yulduzlar tizimlari ham
bor. Eng koʻp tarqalgan karrali yulduz qoʻshaloq yulduzdir, biroq uch va undan
oshiq yulduzli tizimlar ham topilgan. Orbital barqarorlik yuzasidan bunday
yulduzlar koʻpincha oʻzaro aylanuvchi qoʻshaloq yulduzlar toʻplamlari
iyerarxiyasiga tartiblangan boʻladi. Yulduz klasterlari deb ataluvchi kattaroq
guruhlar ham mavjud. Ular bir necha yulduzdan iborat boʻsh-bayov yulduzlar
guruhidan tortib yuz minglab yulduzlardan iborat bahaybat sharsimon yulduz
klasterlarigacha boʻladi.

Koʻpchilik yulduzlarning gravitatsiyaviy bogʻlangan karra yulduz tizimlarida
boʻlishi uzoq vaqt taxmin etib kelingan. Bu massiv O va B sinf yulduzlari uchun
toʻgʻri, bunday yulduzlarning 80%i yulduz tizimlarida, deb hisoblanadi. Biroq
kichikroq yulduzlar yakka holda mavjuddir, qizil mittilarning 25%igina yulduz
yoʻldoshlarga ega. Barcha yulduzlarning 85%i qizil mitti boʻlgani uchun, Somon
Yoʻlidagi yulduzlarning aksariyati yolgʻiz, deyish mumkin.

Yulduzlar olamda bir tekis tarqalmay, yulduzlararo gaz-chang bilan
galaktikalarga toʻplangan boʻladi. Tipik galaktika yuz milliardlab yulduzlardan
iborat, kuzatiladigan olamda 100 milliard (1011) dan ortiq galaktika mavjud.
2010-yilgi hisob-kitobga koʻra yulduzlar soni 300 sekstillion (3 × 1023) ga
yetadi. Galaktikalardan tashqarida (galaktikalararo fazoda) ham yulduzlar kashf
etilgan.

Yerga Quyoshdan keyin eng yaqin yulduz Proxima Centauri boʻlib, u 39,9 trillion
km yoki 4,2 yorugʻlik yili uzoqlikdadir. Fazoviy moki orbital tezligida (8 km/s
— deyarli 30 000 km/soat) harakatlanganda, u yerga yetib borish uchun taxminan
150 000 yil kerak boʻlur edi. Bunday masofalar, Quyosh tizimi girdi bilan birga
galaktik disk ichida odatiy holdir. Yulduzlar sharsimon yulduz klasterlarida va
galaktika markazlarida bir-birlariga yaqinroq, galaktika chetlarida esa uzoqroq
joylashishlari mumkin.

Galaktika yadrosidan tashqarida yulduzlarning siyrakligi tufayli yulduzlar
toʻqnashuvi kamdan-kam sodir boʻladi, deb taxmin qilinadi. Klaster yoki
galaktikalar markazidek zichroq mintaqalarda toʻqnashuvlar tez-tez boʻlib
turishi mumkin. Bunday toʻqnashuvlar koʻk qoloq yulduzlarni hosil qilishi
mumkin. Bunday noyob yulduzlar bosh ketma-ketlikdagi boshqa yulduzlardagidek
yorqin boʻlsa-da, sirt harorati yuqoriroq boʻladi.

Aksariyat yulduzlar 1-10 milliard yoshda. Ayrim yulduzlar yoshi hatto 13,7
milliardga - olam yoshiga yaqin. Kashf etilgan eng qadimgi yulduz, HE 1523-0901,
13,2 milliard yoshdadir.

Yulduz qanchalik massiv boʻlsa, umri shuncha qisqa boʻladi, chunki massiv
yulduzlar oʻz yadrolariga kattaroq bosim koʻrsatib, vodorodni tezroq yoqishga
majbur qiladi. Eng massiv yulduzlar bir necha million yil yashasa, minimal
massali (qizil mitti) yulduzlar yoqilgʻilarini juda sekin ishlatib, oʻnlab,
yuzlab milliard yil umr kechiradi.

Hozirgi Somon Yoʻli galaktikasida shakllanayotgan yulduzlar massa nisbatidan 71%
vodorod, 27% geliy, va oz miqdorda boshqa unsurlardan iborat. Ogʻir unsurlar
ulushi yulduz atmosferasidagi temir miqdori bilan oʻlchanadi, chunki u keng
tarqalgan va yutilish chiziqlari nisbatan yaqqol aniqlanadi. Ichida yulduzlar
shakllanadigan molekular bulutlar oʻta yangi yulduzlar portlashi ketidan ogʻir
unsurlar bilan toʻyingani uchun yulduz kimyoviy tarkibidan uning yoshini
chiqarsa boʻladi. Ogʻir unsurlar ulushi shuningdek yulduz sayyoraviy tizimga ega
yoki emasligi ehtimolini koʻrsatadi.

Eng kam temirli yulduz HE1327-2326 boʻlib, unda Quyoshdagi temir miqdorining
atigi 1/200 000 qismi bor. Bunga zid oʻlaroq, metalga boy μ Leonis yulduzi
Quyoshnikidan ikki, sayyorasi bor 14 Herculis esa deyarli uch baravar koʻp
temirga ega. Shuningdek spektrida tayinli xrom va noyob yer unsurlari kabi
unsurlar koʻpligini koʻrsatuvchi pekular yulduzlar ham mavjud.

Yerdan juda katta masofada boʻlgani uchun, Quyoshdan xorij barcha yulduzlar odam
koʻziga tungi osmondagi Yer atmosfera taʼsirida yiltirovchi yorugʻ nuqtalar
boʻlib koʻrinadi. Quyosh ham yulduz, biroq u Yerga disk boʻlib koʻrinish va kun
yorugʻini berish uchun yetarlicha yaqindir. Quyoshdan tashqari eng koʻrinma
yorqin yulduz R Doradus boʻlib, uning burchak diametri 0,057 arksoniyadir.

Koʻpchilik yulduzlarning disklari zamonaviy yerdagi teleskoplar bilan kuzatish
uchun burchak oʻlchamda juda kichikdir, shuning uchun ularni interferometr
teleskoplar bilan kuzatiladi. Yulduz burchak kattaligini oʻlchashning yana bir
usuli qoplanish orqalidir. Yulduzning Oy tomonidan qoplanganidagi yorqinligi
kamayishini oʻlchash orqali yulduz burchak diametri hisoblanadi.

Yulduzlar hajmda 20—40 km diametrli neytron yulduzlardan to Betelgeyze kabi
diametri Quyoshnikidan 650 marta oshiq (900 000 000 km) supergigantlargacha
keladi. Biroq Betelgeyzening zichligi Quyoshnikidan ancha past.

Yulduzning Quyoshga nisbatan harakati yulduz kelib chiqishi va yoshi, shuningdek
uning atrofidagi galaktika tuzilishi va evolutsiyasi haqida foydali maʼlumot
berishi mumkin. Yulduz harakatiga Quyoshdan yoki Quyoshga tomon radial tezlik va
oʻz harakati deb ataladigan burchak harakati kiradi.

Burchak tezligi yulduz spektr chiziqlaridagi doppler samarasi yordamida
oʻlchanib, km/s birlikda ifoda etiladi. Yulduzning oʻz harakati yiliga
milliarksoniyalarda aniq astrometrik oʻlchanadi. Yulduz parallaksini aniqlab,
uning oʻz harakatidan tezlikni chiqarish mumkin. Oʻz harakati yuqori yulduzlar
odatda Quyoshga yaqinroq joylashadi, bu ularni parallaks oʻlchashda qulaydir.

Harakatining ikkala qiymatlari aniqlangach, yulduzning Quyoshga yoki galaktikaga
nisbatan fazoviy tezligi hisoblanishi mumkin boʻladi. Yaqinroq yulduzlarda
yangi, I avlod yulduzlari tezligi eski, II avlod yulduzlarinikidan kamroq
boʻlishi kuzatilgan. Eskiroq yulduzlar galaktika tekisligiga oqqan elliptik
orbitada harakatlanadi. Yaqinroq yulduzlar kinematikasini solishtirish
natijasida shuningdek yulduzlar birlashmalari aniqlangan. Bular ehtimol bir
molekular bulutda shakllangan yulduzlardir.

Yulduz magnit maydoni uning ichidagi konvektiv oqimlar boʻlib turadigan
mintaqalarida hosil boʻladi. Konduktiv plazmaning bunday harakati dinamo kabi
magnit maydon paydo qiladi, bu maydon yulduzdan tashqariga ham choʻziladi.
Magnit maydon kuchi yulduz massasi va tuzilishiga, sirt magnit faolligi esa
yulduzning oʻz oʻqi atrofida aylanish tezligiga bogʻliq. Bunday sirt faolligi
yulduz dogʻlari deb ataladigan kuchli magnit maydonli va sovuqroq mintaqalarni
yaratadi. Faol mintaqalardan yulduz tojiga toj sirtmoqlari deb nomlanadigan
yoysimon magnit maydonlari chiqishi mumkin. Shu magnit maydoni tufayli yuqori
energiyali zarrachalar otilib chiqishiga esa yulduz chaqnashi deyiladi.

Yosh, tez aylanuvchi yulduzlar oʻzlarining magnit maydonlari tufayli yuqori
darajadagi sirt faolligiga ega boʻlishi kuzatiladi. Magnit maydoni yulduz
shamoliga taʼsir etib, yulduz keksayishi sari uning aylanishini sekinlashtirishi
mumkin. Natijada Quyosh kabi eski yulduzlar sekinroq aylanib, sirt faolligi
nisbatan oz boʻladi. Sekin aylanuvchi yulduzlar faolligi darajasi davriy
oʻzgarib, bir qancha vaqtga oʻchishi ham mumkin. Masalan, Maunder minimumi
paytida Quyoshda 70 yil deyarli chaqnash sodir boʻlmagan.

Bizga maʼlum eng massiv yulduzlardan biri Eta Carinae boʻlib, uning massasi
Quyoshnikida 100–150 marta ortiq; uning hayot davomiyligi juda qisqa — bir necha
million yil xolos. Arches klasterini oʻrganish natijasida 150 Quyosh massasi
hozirgi olamdagi yulduzlar uchun eng katta massa ekanligi aniqlandi. Bunday
cheklanish sababi toʻlaligicha maʼlum emas, sabab sifatida atmosferadan gazlarni
koinotga chiqarmay eng koʻp nurlanish qiymatini aniqlovchi Eddington chegarasi
taxmin etiladi. Biroq R136a1 nomli yulduz (RMC 136a klasterida) Quyoshdan 265
marta massivroq ekanligi aniqlangan, bu bunday chegarani shubha ostiga qoʻyadi.
Tadqiqot shuni koʻrsatdiki, R136dagi massiv yulduzlar qoʻshaloq yulduzlar
toʻqnashuvi va birlashishi natijasida hosil boʻlib, 150 Quyosh massasi
chegarasidan tashqariga chiqishni ilojli qilgan.

Katta Portlashdan keyin birinchi shakllangan yulduzlar tarkibida litiy va undan
ogʻirroq unsurlar boʻlmagani uchun 300 Quyosh massasigacha yoki undan ortiq
boʻlgan boʻlishi mumkin.. Bu supermasiv III avlod yulduzlar endilikda yoʻq, deb
taxmin etiladi.

Massasi Yupiternikidan 93 marta oshiq AB Doradus C yadrosida yadroviy sintez
ketayotgan eng yengil yulduz hisoblanadi. Metalligi Quyoshnikidek boʻlgan va
yadrosida hamon sintez boʻlayotgan yulduzlar uchun nazariy minimum massa
taxminan 75 Yupiter massasidir. Metallik juda past boʻlgan holda esa eng kam
massa Quyosh massasining 8,3% qismi boʻlishi mumkin. Bundan-da kichikroq
obyektlar jigarrang mittilar deyilib, gaz gigantlari va yulduzlar orasidagi
yaxshi taʼriflanmagan sohada yotadi.

Yulduz radiusi va massasi uning sirt tortishish kuchini belgilaydi. Bahaybat
yulduzlar bosh ketma-ketlikdagi yulduzlardan ancha kuchsizroq sirt
gravitatsiyasi hosil qilsa, oq mitti kabi degenerat, zich yulduzlar kuchli
gravitatsiya maydonini yaratadi. Sirt gravitatsiyasi yulduz spektriga taʼsir
etishi mumkin, masalan kuchli gravitatsiya yutilish chiziqlarining kengayishiga
sabab boʻladi.

Yulduzlar yadroviy sintezi nihoyasiga yetib borar ekan, baʼzan evolutsiyaviy
tarziga asoslanib massalariga koʻra guruhlanadilar. 0,5 Quyosh massasidan yengil
juda oz massali yulduzlar gigantlarning asimptotik tarmogʻiga (GAT) kirmay
toʻgʻri oq mittilarga evolutsiyalanadi. 1,8-2,2 Quyosh massasili oz massali
yulduzlar GATga kiradi va geliy yadro hosil qiladi. Oʻrta massali yulduzlar
geliy sintezini kechirib, uglerod-kislorod yadro hosil qiladi. Kamida 7-10
Quyosh massasili massiv yulduzlar uglerod sintezini kechirib, oʻta yangi yulduz
portlashi natijasida halok boʻladi.

Yulduzlarning oʻz oʻqi atrofida aylanishi tezligi spektroskopik oʻlchov orqali
taqriban, yulduz dogʻlari aylanishini kuzatish orqali esa aniqroq hisoblanishi
mumkin. Yosh yulduzlar tez aylanib, ekvatoridagi tezlik 100 km/s dan oshishi
mumkin. Masalan, Achernar B sinf yulduzi ekvatori 225 km/s yoki undan tezroq
aylanadi, markazdan qochma kuch uning ekvatorial diametrini qutbiy diametriga
nisbatan 50% ga choʻzib, yassilashtirgan. Bunday aylanish yulduz boʻlinib
ketadigan kritik 300 km/s tezlikdan sal sekinroq. Taqqoslash uchun, Quyoshning
oʻz oʻqi atrofida aylanish davri 25 - 35 kun boʻlib, ekvatorial tezligi atigi
1,994 km/s dir. Bosh ketma-ketlikdagi yulduzlar aylanishini magnit maydoni va
yulduz shamoli sezilarli sekinlashtiradi.

Ixcham yulduzlar oʻz oʻqi atrofida tez aylangani tufayli kuchli siqiladilar.
Biroq ular burchak momentini saqlash - aylanuvchi jismning hajmini
kamaytirishini kompensatsiyalash uchun aylanish tezligini oshirish natijasida
kelib chiqadigan tezlik bilan solishtirganda sekinroq aylanadi. Yulduz burchak
momentining katta qismi yulduz shamoli sababli massa yoʻqolishidan kamayadi.
Bunga qaramay, pulsarning aylanish tezligi juda katta boʻlishi mumkin. Masalan,
Qisqichbaqa tumanligi markazidagi pulsar soniyasiga 30 marta aylanadi. Pulsar
aylanish tezligi nurlanish evaziga asta sekinlashib boradi.

Bosh ketma-ketlikdagi yulduz sirt harorati uning yadrosidagi energiya ishlab
chiqarilishi jadalligi va radiusiga bogʻliq boʻlib, yulduzning rang
koʻrsatkichidan aniqlanadi. U odatda energiyasini yulduzdek yorqinlikda
nurlatuvchi ideal qora jism harorati boʻlmish samarali harorat sifatida
beriladi. Bunda samarali harorat faqatgina oʻrtacha harorat ekanligiga diqqat
qaratish lozim, chunki yulduzlar harorati yadrodan atmosferaga tomon tobora
pasayib boradi. Yulduz yadrosidagi harorat bir necha million kelvinga yetadi.

Yulduz harorati turli unsurlarning energizatsiyasi yoki ionizatsiyasi
jadalligini belgilab, spektrda xarakterli yutilish chiziqlarini hosil etadi.
Yulduz sirt harorati, uning absolut yulduz kattaligi va yutilish xususiyatlari
bilan birgalikda yulduzni sinflantirishda ishlatiladi.

Bosh ketma-ketlikdagi massiv yulduzlar sirt harorati 50 000 K ga yetadi. Quyosh
kabi kichikroq yulduzlar sirt harorati bir necha ming kelvin boʻladi. Qizil
gigantlar nisbatan sovuqroq — ularning sirt harorati 3 600 K atrofida, biroq
ularning sirti katta boʻlgani uchun yorqinligi ham katta.

Energiya yulduzlar tomonidan nukleosintez yon mahsuli oʻlaroq chiqarilib, fazoga
ham elektromagnit nurlanish, ham zarracha nurlanishi sifatida tarqaladi.
Zarrachalar nurlanishi yulduz shamoli (u yulduz tashqi qatlamidan chiqadigan
erkin proton, alfa va beta zarrachalar kabi elektrlangan zarrachalardan iborat)
va yadrodan chiqadigan neytrinolar sifatida namoyon boʻladi.

Yadroda energiya chiqarilishi sababli yulduzlar yorqin charaqlaydi: har atom
yadrolari toʻqnashuvi reaksiyasi natijasida gamma nurlanish fotonlari ajraladi.
Bu energiya yulduz tashqi qatlamiga yetguncha elektromagnit energiyaning boshqa
shakllariga, jumladan, koʻrinuvchi yorugʻlikka aylanadi.

Yulduzning koʻrinuvchi yorugʻlik pik chastotasi bilan belgilanuvchi rangi yulduz
tashqi qatlamlari, jumladan fotosferaga bogʻliq. Koʻrinuvchi yorugʻlikdan
tashqari yulduzlar shuningdek odam koʻziga koʻrinmas elektromagnit nurlanish ham
chiqaradi. Umuman aytganda yulduz elektromagnit nurlanishi radiochastota va
infraqizildan to ultrabinafsha, rentgen va gamma nurlanishgacha butun
elektromagnit spektrni qoplaydi. Yulduz elektromagnit nurlanishining barcha
komponentlari muhimdir.

Yulduz spektrlarini ishlatib, astronomlar yulduz sirt harorati, sirt
gravitatsiyasi, metalligi va aylanish tezligini aniqlay olishadi. Yulduzgacha
masofa maʼlum boʻlsa, uning yorqinligini ham chiqarsa boʻladi. Massa, radius,
sirt gravitatsiyasi va aylanish davri mavjud yulduz modellariga binoan
aniqlanishi mumkin (qoʻshaloq yulduzlar massasini toʻgʻridan-toʻgʻri chiqarish
mumkin; yulduz massasi shuningdek gravitatsiyaviy mikrolinzalash usuli bilan ham
hisoblanadi). Bu parametrlar bilan astronomlar yulduz yoshini ham hisoblay
oladilar.

Astronomiyada yorqinlik atamasi ostida yulduz vaqt birligida chiqaradigan
yorugʻlik va boshqa nurlanish energiyasi miqdori tushuniladi. Yulduz yorqinligi
uning radiusi va sirt haroratiga bogʻliq. Biroq aksariyat yulduzlar nurlanishi
bir tekis oqimda emas. Masalan, tez aylanuvchi Vega yulduzi qutblarida energiya
oqimi uning ekvatoriga nisbatan kuchliroq.

Harorati va yorqinligi oʻrtachadan past sohalar yulduz dogʻlari, deyiladi.
Quyosh kabi kichik, mitti yulduzlar diskida bunday dogʻlar siyrak va kichik
boʻladi. Kattaroq, gigant yulduzlarda esa dogʻlar katta va koʻzga tashlanadigan
boʻladi, shuningdek ularning terminatori qorongʻiroq boʻlishi kuzatiladi. Yaʼni
yorqinlik yulduz diskiga tomon kamayib boradi. UV Ceti kabi qizil mitti
chaqnovchi yulduzlar ham yaqqol dogʻlarga ega boʻlishi mumkin.

Yulduzning koʻrinma porloqligi koʻrinma yulduz kattaligi (yoki magnitudasi)
bilan oʻlchanadi. Koʻrinma yulduz kattaligi Yerdan yulduzning koʻrinish
porloqligidir. Shuningdek absolut yulduz kattaligi degan oʻlchov ham bor, u
yulduz va Yer orasidagi masofa 10 parsek (32,6 yorugʻlik yili) boʻlganda Yerga
qanday porloqlikda koʻrinishini bildiradi.

Yulduz kattaliklari logarifmik shkalada joylashgan: yulduz kattaligidagi bir
farq porloqlik 2,5 marta (100 ning 5-darajali ildizi taxminan 2,512 ga teng)
farqlanishini bildiradi. Demak, birinchi kattalikli (+1,00) yulduz ikkinchi
kattalikdagi (+2,00) yulduzdan 2,5 baravar, oltinchi kattalikdagi (+6,00)
yulduzdan esa 100 baravar porloqroq. Toza havoda koʻzi oʻtkir odam koʻra
oladigan eng ojiz yulduzlar kattaligi +6 dir.

Yulduz kattaligini bildiruvchi son qancha kichik boʻlsa, yulduz shuncha porloq
boʻladi va aksincha. Eng porloq yulduzlarning yulduz kattaliklari manfiy (0 dan
kichik). Ikki yulduz porloqliklari orasidagi farqni (ΔL) hisoblash uchun xiraroq
yulduz kattaligidan (mx) porloqroq yulduz kattaligi (mp) ayirib, 2,512 asos
sonni chiqqan ayirma darajasiga oshiriladi:

Yorqinligi va Yerdan uzoqligiga qarab, absolut kattalik (M) koʻrinma kattalikka
(m) ekvivalent emas; masalan, Sirius koʻrinma yulduz kattaligi −1,44 ga, absolut
yulduz kattaligi esa +1,41 ga teng.

Quyoshning koʻrinma yulduz kattaligi −26,7, biroq absolut yulduz kattaligi esa
atigi +4,83. Sirius, tungi osmondagi eng porloq yulduz, Quyoshdan taxminan 23
marta yorqinroq boʻlsa, tungi osmonda ikkinchi eng porloq Kanopus yulduzi
(absolut kattaligi -5,33) Quyoshdan 14 000 ming marta yorqinroqdir. Kanopus
Siriusga nisbatan juda yorqinroq, lekin Sirius Yer uchun porloqroq koʻrinadi.
Sababi Sirius Yerda 8,6 yorugʻlik yili uzoqlikda, Kanopus esa ancha uzoqroq
joylashgan - ungacha masofa 310 yorugʻlik yilidir.

2006-yilga koʻra eng katta absolut yulduz kattaligiga ega yulduz LBV 1806-20
boʻlib, magnitudasi −14,2 ga teng. Bu yulduz Quyoshdan kamida 5 000 000 marta
yorqinroq. Bizga maʼlum yorqinligi eng kam yulduzlar NGC 6397 klasterida
joylashgan. Bu klasterdagi eng zaif qizil mittilar magnitudasi 26, shuningdek 28
magnitudali oq mitti ham kashf etilgan. Bu yulduzlar shunchalik xiraki, ularning
porloqligi Yerdan qaralganda Oyda yoqilgan shamnikidek keladi.

Zamonaviy yulduz sinflantirish XX asr boshlarida kelib chiqib, neytral vodorod
radiochizigʻi kuchiga asoslangan holda yulduzlar A dan Q gacha sinflarga
ajratilgan. U paytda vodorod chizigʻiga harorat katta taʼsir etishi nomaʼlum
edi; vodorod chizigʻi 9000 K atrofida choʻqqiga chiqib, undan baland yoki past
haroratlarda kuchsizlashadi. Tasnif harorat boʻyicha qayta tartibga solinib,
zamonaviy tarxga yaqin keldi.

Yulduzlar spektrlariga koʻra bir harf bilan belgilanadigan turli sinflarga
ajratiladi, O eng issiq yulduz sinfi boʻlsa, M sinfidagi yulduz shunday
sovuq-ki, uning atmosferasida molekulalar shakllanishi mumkin. Sirt harorati
kamayishi boʻyicha sinflar quyidagicha: O, B, A, F, G, K va M. Kamyob spektr
tiplar uchun maxsus sinflar mavjud. Ulardan eng keng tarqalganlari L va T
boʻlib, bu sinflarga eng sovuq kichik massali yulduzlar va jigarrang mittilar
kiradi. Har bir harf harorat kamayishi boʻylab 0 dan 9 gacha 10 ta ostqismga
ega. Biroq ushbu tizim ekstremal yuqori haroratlarda buziladi: O0 va O1
yulduzlar mavjud boʻlmasligi mumkin.

Yulduzlar shuningdek spektr chiziqlaridagi yorqinlik samaralariga koʻra ham
sinflarga ajratilishi mumkin, bu samaralar ularning hajmi va sirt
gravitatsiyasiga bogʻliq. Bular 0 (gipergigantlar) va III (gigantlar) dan to V
(bosh ketma-ketlik mittilari) gacha boʻladi; ayrim olimlar VII (oq mittilar)
sinfini ham qoʻshishadi. Aksariyat yulduzlar vodorod sintezi bilan mashgʻul bosh
ketma-ketlikka oid. Absolut yulduz kattaligi va spektr tipiga koʻra grafik
chizilganda bunday yulduzlar tor, diagonal chiziqqa tushadi. Quyosh bosh
ketma-ketlikdagi G2V sinfli sariq mitti boʻlib, harorat va hajmda oʻrtachadir.

Kichik harflar bilan belgilanadigan qoʻshimcha nomenklatura spektrning qiziqarli
xususiyatlarini bildirish uchun ishlatiladi. Masalan, „e“ emissiya chiziqlari
borligini; „m“ metallar darajasi yuqoriligini, „var“ esa spektr tipi oʻzgarib
turishini bildiradi.

Oq mitti yulduzlar D harfi bilan boshlanuvchi alohida sinfga joylashtirilgan. Bu
sinf spektr chiziqlariga koʻra yana DA, DB, DC, DO, DZ, va DQ sinflariga
boʻlinadi. Ushbu sinflar nomiga harorat koʻrsatkichi ham qoʻshiladi.

Evolutsiyasi paytida ayrim yulduzlar pulsatsiyalanuvchi oʻzgaruvchi yulduz
fazasidan oʻtadi. Pulsatsiyalanuvchi yulduzlar hajmiga qarab bir necha daqiqadan
bir necha yillargacha davriylik bilan radiusi va yorqinligini oʻzgartirib
turadi. Bu turkumga Sefeidasimon yulduzlar va uzoq davriylikli Mirida yulduzlar
kiradi.

Chaqnash yoki massiv otilib chiqish hodisalari tufayli yorqinligini keskin
oshiruvchi yulduzlar eruptiv oʻzgaruvchilar toifasiga kiradi. Bu guruhga
protoyulduzlar, Wolf-Rayet va chaqnovchi yulduzlar, hamda gigant va
supergigantlar kiradi.

Kataklizmik yoki portlovchi oʻzgaruvchilar xususiyatlari dramatik oʻzgaradi. Bu
guruhga yangi va oʻta yangi yulduzlar kiradi. Tarkibida oq mitti boʻlgan
qoʻshaloq yulduz tizimi yangi va 1a tipli oʻta yangi yorqin yulduz
portlashlarini boshidan kechirishi mumkin. Portlash oq mitti qoʻshni yulduz
vodorodini oʻziga tortib, sintez boshlanadigan massaga yetkazganida roʻy beradi.
Baʼzi yangi yulduzlar takroriy boʻlib, oʻrta amplitudali davriy portlashlarni
boshidan kechiradi.

Yulduzlar yorqinligi oʻzgarishiga shuningdek tutiluvchi qoʻshaloq yulduzlar,
kuchli dogʻlar chiqaruvchi aylanuvchi yulduzlar kabi tashqi faktorlar ham sabab
boʻlishi mumkin. Tutiluvchi qoʻshaloq yulduzga Algol misol boʻladi, uning yulduz
kattaligi 2,87 kun davriylik bilan 2,3 va 3,5 orasida oʻzgarib turadi.

Barqaror yulduz ich qismi gidrostatik muvozanatdadir: har qanday kichik hajmdagi
kuchlar bir-birini kompensatsiyalaydi. Muvozanatlashgan kuchlar yulduz
ichkarisiga qaratilgan gravitatsiyaviy va tashqarisiga qaratilgan gradiyent
bosim kuchlaridir. Bosim gradiyenti plazma harorati gradiyenti tomonidan
belgilanadi; yulduz tashqi qismlari uning yadrosidan sovuqroq. Bosh
ketma-ketlikdagi yoki gigant yulduz yadrosidagi harorat — kamida 107 K. Bosh
ketma-ketlik yulduzida vodorod yoqilayotgan yadrodagi harorat va bosim
termoyadroviy reaksiya olib borish va yulduz kollapsining oldini olish uchun
yetarli boʻladi.

Yulduz ichida atom yadrolari parchalanar ekan, ular gamma nurlanish shaklida
energiya chiqaradi. Bu fotonlar atrofdagi plazma bilan taʼsirlashib, yadroning
issiqlik energiyasini oshiradi. Bosh ketma-ketlikdagi yulduzlar vodorodni
geliyga ayalantirib, asta-sekin yadroda geliy yigʻib boradilar. Oqibatda geliy
miqdori oshib ketib, yadroda energiya chiqarilishi toʻxtaydi. 0,4 va undan ortiq
Quyosh massasili yulduzlarda reaksiya geliy yadroni oʻrab turuvchi va sekin
oʻsib boruvchi degenerat qobiqqa koʻchadi.

Gidrostatik muvozanatdan tashqari, barqaror yulduz ichida issiqlik muvozanati
ham ushlab turiladi. Ichkaridan tashqariga uzluksiz harorat gradiyenti oqib,
issiqlik energiyasi har qatlamda sobit saqlanib turadi.

Yulduz ichida energiya oqimini ushlab turuvchi mintaqaga nurlanish hududi
deyiladi. Bu mintaqada plazma perturbatsiyasi boʻlmay, har qanday massiv
harakatlar toʻxtatiladi. Aks holda plazma beqaror boʻlib qolib, konveksiya
boshlanadi va mintaqa konveksiya hududiga aylanadi. Bu hol juda yuqori energiya
oqimlari boʻladigan mintaqalarda, masalan, yadro yaqinida yoki yuqori xiralik
qatlamlarida roʻy berishi mumkin.

Bosh ketma-ketlikdagi yulduz tashqi qatlamida konveksiya boʻlish-boʻlmasligi
uning massasiga bogʻliq. Quyoshdan bir necha marta massivroq yulduzlarda
konveksiya hududi chuqur ichkarida, nurlanish hududi esa tashqi qatlamlarda
boʻladi. Quyosh kabi kichikroq yulduzlarda esa aksincha, konveksiya hududi
tashqariroqda joylashadi. 0,4 Quyosh massasidan yengilroq qizil mittilar
butunlay konvektivdirlar, bu ularda geliy yadrosi yigʻilishiga yoʻl qoʻymaydi.
Koʻp yulduzlarda konvektiv hududlar joylashuvi vaqt oʻtishi bilan oʻzgarib
turadi.

Yulduzning kuzativchiga koʻrinadigan qismi fotosfera deyiladi. Bu qatlamda
yulduz plazmasi yorugʻlik fotonlari uchun shaffof boʻladi. Bu yerdan yadrodan
chiqayotgan energiya fazoga tarqaydi. Yulduz dogʻlari aynan shu fotosferada
hosil boʻladi.

Fotosferadan tepada esa yulduz atmosferasi boʻladi. Quyosh kabi bosh
ketma-ketlik yulduzida atmosferaning eng quyi qatlami xromosfera mintaqasi
boʻlib, unda spikulalar shakllanadi va yulduz chaqnashlari roʻy beradi.
Xromosferadan teparoqda oʻtish mintaqasi boʻlib, unda harorat atigi 100 km
balandlikdayoq keskin koʻtariladi. Undan tepada esa yulduz toji boʻlib, u
yerdagi oʻta qizigan plazma bir necha million kilometrga choʻzilishi mumkin. Toj
mavjudligi yulduz konvektiv hududining tashqi qatlamlarda yotishiga bogʻliq.
Yuqori haroratli boʻlishiga qaramay, toj juda kam yorugʻlik chiqaradi. Masalan,
Quyosh toji faqatgina Quyosh tutilishi paytida koʻrinadi.

Tojdan teparoqda plazma zarrachalari shamoli esib, yulduzlararo muhitgacha
tarqaladi. Quyosh shamoli geliosfera dab atalmish pufaksimon mintaqadan
tashqariga chiqadi.

Yulduzlar qaʼrida yulduz massasi va tarkibiga koʻra turli xil termoyadroviy
reaksiyalar kechadi. Bu reaksiyalar majmuiga yulduz nukleosintezi deyiladi.
Sintezlangan atom yadrosi sof massasi reagentlar massasi yigʻindisidan kichik.
Qolgan massa massa va energiya ekvivalentligi (E = mc2) qonuniga binoan
elektromagnit energiya sifatida ajralib chiqadi.

Vodorod sintezi jarayoni haroratga sezgir boʻlib, yadro haroratining ozgina
koʻtarilishi sintez jadalligini ancha oshiradi. Natijada bosh ketma-ketlikdagi
yulduzlar yadrosidagi harorat M-sinf yulduzlar uchun 4 milliondan massiv O-sinf
yulduzlar uchun 40 million kelvin oraliqda boʻladi.

Yadrosi 10 million kelvingacha qizigan Quyoshda vodorod geliyga proton-proton
sikli deb ataladigan reaksiyda aylanadi:

bu yerda e+ — pozitron, γ — gamma nurlanish fotoni, νe — neytrino, H va He — mos
ravishda vodorod va geliy izotoplari. Bu reaksiya natijasida millionlab elektron
volt energiya chiqadi (eV juda kichik energiya miqdori, shuning uchun bu
energiya katta emas). Biroq bir vaqtda bunday reaksiyalarning juda ulkan miqdori
sodir boʻlgani uchun yulduz nurlanishi kuchli boʻladi.

Massivroq yulduzlarda geliy katalizatori uglerod boʻlgan uglerod-azot-kislorod
siklida ajralib chiqadi.

Massasi 0,5 va 10 Quyosh massasi oraligʻida, yadrosi 100 million kelvinda
boʻlgan evolutsiyalangan yulduzlarda geliy berilliy ishtirokidagi uchlamchi alfa
jarayonida uglerodga aylanishi mumkin:

Massiv yulduzlarning siqilayotgan yadrosida ogʻirroq unsurlar neon yadroviy
yonishi va kislorod yadroviy yonishi jarayonlarida ham yoqilishi mumkin. Yulduz
nukleosintezining oxirgi bosqichi kremniy yadroviy yonishi boʻlib, unda barqaror
temir-56 izotopi ajralib chiqadi. Bundan soʻng sintez faqatgina endotermik
jarayon orqali davom etishi, qolgan energiya faqat gravitatsiyaviy siqilish
natijasida chiqishi mumkin.

Quyidagi misolda massasi Quyoshnikidan 20 marta katta boʻlgan yulduz qancha
vaqtda yadroviy yoqilgʻisini yondirib bitkazishi koʻrsatilgan. Bosh
ketma-ketlikdagi O-sinf yulduzi uchun bu 8 Quyosh radiusi va 62 000 Quyosh
yorqinligi demaktir.



https://uz.wikipedia.org/wiki/Vaqt_mintaqasi

Vaqt mintaqalarida shakllantirish (vaqt mintaqalari — vaqt mintaqasi), bir
tomondan, istagi bilan bogʻliq, shu kabi mahalliy vaqt bilan maydoni (mintaqa
vaqtini) aniqlash uchun, hisobga oʻz oʻqi atrofida va boshqa tomondan yer yuzida
qaytishini olib , vaqt farqi oʻrtasidagi shunchalik bir soat ning koʻpaytmasi
boʻlishi. Natijada, bir qaror 24 maʼmuriy vaqt mintaqalari mavjud boʻlishi
kerak, deb kelishib olindi va ularning har biri koʻproq yoki kamroq geografik
vaqt mintaqasi bilan mos boʻldi. Boshlangʻich nuqtasi Grinvich
meridiandan,oxirgi meridian, nol meridian mintaqa vaqtini qabul qilindi. GMT UTC
bilan almashtirish uchun joriy etildi muvofiqlashtirilgan umumjahon soat (UTC)
yordamida belgilangan vaqt hisoblanadi. UTC koʻlamli atom vaqt yagona shkala
(qatiq) asoslangan va fuqarolik foydalanish uchun yanada qulay hisoblanadi.
Butun dunyo boʻylab Time mintaqalari UTC ofset ijobiy va salbiy sifatida ifoda
etiladi. (Salbiy gʻarbida meridian vaqt mintaqalarida, ijobiy ofset -. Sharqqa)
UTC vaqti qish ham yoz ham tarjima emas ekanligini yodda tutmoq kerak. Xalqaro
kelishuvga ko‘ra, yer yuzasi shartli ravishda 24 soat mintaqasiga boʻlingan
(360°: 24 = 15°). Mintaqa doirasida shu mintaqaning o‘rta qismidan o‘tgan
meridianning mahalliy vaqti qabul qilin­gan. Bir soat mintaqasidagi vaqt mintaqa
vaqti deb ataladi. 0‘rtasidan bosh meridian o‘tadigan soat mintaqasi nolinchi
(yigirma toʻrtinchi) mintaqa deb qabul qilingan. Mintaqalar hisobi ana shu
meridiandan boshlanadi. Nolinchi mintaqadan sharqda 7°30′ shq. uz. bilan 22°30′
shq. uz.dagi meridianlar orasi birinchi mintaqa, 22°30′ va 37°30′ uzunlikdagi
meridianlar orasi ikkinchi mintaqa bo‘ladi va h. k.

Mintaqalar birinchi mintaqadan 24-(nolinchi) mintaqagacha davom etadi. Har bir
mintaqa vaqti qo‘shni mintaqa vaqtidan bir soatga farq qiladi. O‘rta Osiyo
ikkita soat mintaqasida joylashgan (4-va 5-soat mintaqalarida). Mintaqa
chegaralari aynan meridianlardan o‘tkazilmaydi. Vaqt hisobida qiyinchilik
tug‘dirmaslik uchun baʼzan uning chegaralari yirik shaharlarni aylanib o‘tadi,
yoki davlat chegaralariga toʻgʻri keladi. Yangi sutkamng boshlanishi 12-soat
mintaqasining o‘rtasidagi 180° uzunlikdan boshlanadi, deb qabul qilingan. Bu
shegara sana o‘zgarishi chizigi deb ataladi. Har bir yangi sutka ana shu
chiziqdan boshlanadi. Bu chiziq ikki orol yoki ikki shahar oralig‘idan oʻtganda,
bu orollar va shaharlarning birida yangi sana bo‘lsa, boshqasida kechagi sana
boʻladi. Baʼzi davlatlarda kunduzgi vaqtdan to‘la foydalanish va boshqa
maqsadlarda mintaqa vaqti maʼlum bir vaqtga oldinga yoki orqaga suriladi..
Oʻzbekistonda ilgari vaqt oʻlchovi ikki mintaqa doirasida olib borilar edi
(Toshkent va Samarqand vaqti). O‘zbekiston hukumatining maxsus qarori asosida
mamlakatimizning butun hududida bir xil mintaqa vaqti qabul qilingan.



https://uz.wikipedia.org/wiki/Sovet_Sotsialistik_Respublikalari_Ittifoqi

Sovet sotsialistik respublikalari ittifoqi, SSSR, Sovet Ittifoqi — sobiq Rossiya
imperiyasi hududining katta qismida 1922—91 yillarda mavjud boʻlgan musta bid
davlat. SSSR ni tashkil etish toʻgʻrisida deb atalgan Shartnoma (1922)ga
muvofiq, uning tarkibiga xalqlarning xohishirodasiga zid ravishda Rossiya
(RSFSR), Ukraina (USSR), Belorussiya (BSSR), Zakavkazye respublikalari [ZSFSR;
1936 yildan ittifokdosh respublikalar — Ozarbayjon (Ozarbayjon SSR), Armaniston
(Armaniston SSR), Gurjiston (Gurjiston CCP)J, keyinchalik — 1925 y. Oʻzbekiston
(Oʻzbekiston SSR), Turkmaniston (Turkmaniston SSR), 1929 y. Tojikiston
(Tojikiston SSR), 1936 y. Qozogʻiston (Qozogʻiston SSR), Qirgʻiziston
(Qirgʻiziston SSR), 1940 y. Moldaviya (Moldaviya SSR), Latviya (Latviya SSR),
Litva (Litva SSR) va Estoniya (Estoniya SSR) kiritilgan.

20y.larning boshlaridan, ayniqsa, V. I. Leninning vafotidan keyin mamlakat
rahbariyati orasida hrkimiyat uchun keskin kurash boshlandi. Raxbarlikning
avtoritar usullari karor togshi, I. V. Stalin shu usullardan foydalanib,
yakkaboshchilik hokimiyati rejimini kuchaytirib bordi. 1921 yilda boshlangan
yangi iqtisodiy siyosat (NEP) 20y.larning oʻrtalarida toʻxtatilib, soʻng
mamlakatni jadal industriyalash va qishloq xoʻjaligini zoʻrlab
kollektivlashtirish (jamoalashtirish) siyosati boshlab yuborildi. Kommunistik
partiya davlat tuzilmasini toʻlatoʻkis oʻziga boʻysundirib oldi. SSSR
Respublikalari bayrogʻi (q. Sovet Ittifoqi Kommunistik partiyasi). Mamlakatni
tez modernizatsiyalash va boshqa mamlakatlardagi inqilobiy harakatni
qoʻllab-quvvatlashni maqsad qilib qoʻygan qatʼiy markazlashtirilgan va
harbiylashtirilgan totalitar ijtimoiy tuzum vujudga keldi. Boshlangan ommaviy
qatagʻonlar 1934 yildan keyin avj oldirildi va jamiyatning barcha tabaqalarini
qamrab oldi; millionlab begunoh odamlar qamoqqa tashlandi, otildi, surgun
qilindi (q. Repressiya). Davlat va jamiyat hayoti tor doiraga solib qoʻyildi,
bepoyon mamlakatdagi barcha ishlar markazdan tuzib beriladigan reja asosidagina
yuritiladigan boʻldi, oʻta mafkuralashgan kommunistik tizim qaror toptirildi,
demokratik tamoyillar oyoq osti qilindi, sud tizimi bedodlik asosiga qurildi.
30y.larning oxirida mustabid davlatning tashqi siyosati keskin oʻzgartirildi,
xalqaro jamoa xavfsizligi yoʻlidan qaytildi. 1939 y. Sovet-Olmon bitimlari
tuzildi, unga binoan bir yil ichida Gʻarbiy Ukraina va Gʻarbiy Belorussiya,
Boltiqboʻyi mamlakatlari, Bessarabiya va Shim. Bukovina SSSR tarkibiga qoʻshib
olindi. SSSR tomonidan boshlangan sovetfin urushi (1939.30.11 — 1940.12.3) sovet
imperiyasining xalqaro obroʻsiga putur yetkazdi (SSSR Millatlar ittifoqidan ch i
karib yuborildi). 1941 y. Olmoniya shartnomalarni buzib, Sovet Ittifoqiga
qoʻqqisdan hujum qildi. Urushga aholisi qariyb 6,5 mln. boʻlgan Oʻzbekistondan 1
mln.dan ortiq kishi safarbar qilindi. Urush davrida butunbutun xalklar —
bolqorlar, chechenlar, qalmoqlar, qrim tatarlari, qorachoylar, yunonlar, mesxeti
turklari, Volga boʻyi olmonlari va boshqa oʻzga oʻlkalarga majburlab
koʻchirildi. SSSR AQSH, Buyuk Britaniya, Fransiya kabi ittifoqchilar yordamida
urushda gʻolib chiqqach, Jan. Saxalin, Kuril o.lari, Petsamo (Pechenga),
Klaypeda, Kenigsberg (Kaliningrad), Zakarpatye Ukrainasi va boshqa yerlar
hisobiga mamlakat hududi kengaytirildi. Urushdan keyin qatagʻonlar
(kosmopolitizmga qarshi kurash, "vrachlar ishi", "Leningrad ishi" va boshqalar)
davom ettirildi, oʻzbekistonlik koʻpgina yozuvchi, shoir, olim va boshqa
ziyolilar ham shu siyosat azobini tortdilar. Gʻarb mamlakatlari bilan
ittifoqchilik munosabatlari uzilishi oqibatida ikki siyosiy tuzum oʻrtasida
"sovuqurush", qurollanish poygasi boshlandi. I.V.Stalin vafoti (1953)dan keyin
boʻlib oʻtgan KPSS 20sʼyezdi (1956) N. S. Xrushchyov tashabbusi bilan Stalin
shaxsiga sigʻinishni tanqid qildi. Qatagʻon qurbonlari oklana boshlandi;
xalqning turmush darajasini oshirishga, qishloq xoʻjaligini, uyjoy qurilishini,
yengil sanoatni rivojlantirishga koʻproq eʼtibor berildi. Ilmiy va ishlab
chiqaruvchi kuchlarni, moddiy vositalarni fan va texnika taraqqiyotiga qaratish
tufayli ayrim yutuklarga erishildi: dunyoda birinchi atom elektr st-yasi ishga
tushirildi (1954), Yerning birinchi sunʼiy yoʻldoshi (1957), ichida kosmonavt
uchuvchi boʻlgan birinchi kosmik kema (1961) uchirildi; SSSR ning xalqaro
aloqalari kengaydi, yadro urushi xavfi kamaydi. Ammo totalitar tuzum va
maʼmuriybuyruqbozlikka asoslangan iqtisodiyot saqlanib qolayotgan bir paytda
mamlakatni yangilash yoʻlidagi bu urinishlar izchillik bilan oʻtkazilmadi va
muvaffaqiyatsizlikka uchradi. Partiya va davlatga L. I. Brejnev boshchilik
qilgan yillarda (1964—82) davlat va jamiyat hayotida toʻrachilik avj oldi,
iktisodiyotda turgʻunlik hukm surdi. A. N. Kosiginnpnt tashabbusi bilan
oʻtkazilgan islohotlar toʻxtab qoldi, iqgisodiyot ekstensiv yoʻldan
rivojlantirildi. Neft va gazni eksport qilishdan tushgan mablagʻning deyarli
hammasi harbiy maqsadlarga ishlatildi. Vengriya (1956) va Chexoslovakiya (1968)
raxbariyatining islohot oʻtkazish yoʻlidagi harakatlari Sovet armiyasi tomonidan
qurol kuchi bilan bostirilishi, Afgʻonistonga qoʻshin kiritilishi (1979) xalqaro
keskinlikni battar kuchaytirdi. 1985 y. da hokimiyat tepasiga kelgan M. S
Gorbachyov va uning tarafdorlari "qayta qurish" siyosatini boshladilar, xalqning
siyosiy faolligi oshdi, ommaviy, milliy harakat va tashkilotlar tuzildi. Lekin
yuqoridan turib sovet tuzumini isloh qilish uchun qilingan palapartish
urinishlar mamlakatdagi tanglikni chuqurlashtirdi. Milliy nizolar kuchaydi,
iqtisodiy ahvol ogʻirlashdi. Sobiq imperiya davrida katta lavozimlarni egallab
kelgan bir guruh mansabparastlar oʻz imtiyozlarini saklab qolish maqsadida 1991
y. avgust oyida Favqulodda holat davlat qoʻmitasi (GKCHP)ni tuzib, davlat
toʻntarishi qilishga urinib koʻrdi, ammo bu urinish barbod boʻldi.



https://uz.wikipedia.org/wiki/O%CA%BBzbeklar

Oʻzbeklar — xalq, Oʻzbekiston Respublikasi aholisining asosiy qismini tashkil
etadi. Oʻzbeklar nafaqat Oʻzbekiston, balki Oʻrta Osiyodagi eng koʻp sonli
xalqdir. Oʻzbekistonda (23 mln.), Tojikistonda (1,2 mln.dan ziyod),
Qirgʻizistonda (800 ming kishi), Qozogʻistonda (511 ming kishi), Turkmanistonda
(500 mingdan ziyod) kishi yashaydi. Bundan tashqari, Afgʻonistonda (2,5 mln.dan
4 mln.gacha), Rossiyada (300 ming kishi), Saudiya Arabistonida (550—600 ming
kishi), Xitoyda (13,7 ming kishi, 1998-yil) Turkiya, Olmoniya, AQShda ham
oʻzbeklar yashaydi. Oʻzbeklarning umumiy soni 30 milliondan ortiq (2012).
Oʻzbeklar oʻzbek tilida soʻzlashadilar. Dindorlari — sunniy musulmonlar.

Oʻzbeklar turklar boʻlgan.Davlatni mavjud; qozoq, turkman, qirgʻiz, Ozarbayjon
va Turkiya, turk xalqi kabi bir millat emas. Oʻzbeklar alohida etnik birlik
(millat) boʻlib, Oʻrta Osiyoning markaziy viloyatlari — Movarounnahrda,
Xorazmda, Yettisuvda, qisman Sharqiy Turkistonning gʻarbiy mintaqalarida
shakllangan. Oʻzbek xalqining asosini hozirgi Oʻzbekiston hududida qadimdan
oʻtroq yashab, sugʻorma dehqonchilik, hunarmandchilik bilan shugʻullanib kelgan
mahalliy sugʻdiylar, baxtariylar, xorazmiylar, fargʻonaliklar, yarim chorvador
qangʻlilar, eftaliylar, koʻchmanchi va sak-massaget kabi etnik guruhlar tashkil
etgan. Shuningdek, Janubiy Sibir, Oltoy, Yettisuv, Sharqiy Turkiston hamda Volga
va Ural daryosi boʻylaridan turli davrlarda Movarounnahrga kirib kelgan etnik
komponentlar ham oʻzbeklar etnogenezida ishtirok etganligi tarixdan maʼlum.

Keyingi yillarda Oʻzbekiston hududida olib borilgan arxeologik va antropologik
tadqiqotlar natijasida Amudaryo va Sirdaryo oraligʻida soʻnggi jez davridayoq
yuqorida nomlari zikr etilgan qabila va elatlarning etnik jihatdan dastlabki
aralashuvi sodir boʻlganligi va assimilyatsiya jarayoni natijasida antik davrga
kelib, oʻtroq hayotga moslashgan turkiy hududiy maydon tarkib topganligi hamda
oʻzbek xalqiga xos antropologik tipning makon va zamoni aniqlangan. Maʼlumki,
miloddan avvalgi 3-asr da Sirdaryoning oʻrta oqimida turkiy va sugʻdiylar
ittifoqi asosida Qangʻ davlati tashkil topgan edi. Qangʻ davlati davrida
Movarounnahr va unga tutash mintaqalardagi xalqlarning iqtisodiy siyosiy va
etnomadaniy aloqalarining tobora rivojlanib borishi natijasida turkiy tilli
etnoslar ustuvorlik qilib, oʻziga xos uygʻunlashgan madaniyat shakllandi.
Arxeologik asarlarda bu madaniyat Qovunchi madaniyati nomini olgan. Antropolog
olimlarning taʼkidlashlaricha aynan shu davrlarga kelib, Oʻrta Osiyo ikki daryo
oraligʻi antropologik tipi (qiyofasi) toʻliq shakllangan. Oʻzbeklar etnogenezida
qatnashgan navbatdagi etnik komponentlar kushonlar hamda milodiy 4—5-asrlarda
Oʻrta Osiyoning markaziy viloyatlariga Janubiy Sibirdan, Jungʻoriyadan, Sharqiy
Turkistondan siljigan xioniylar, kidariylar va eftaliylardir. Shuningdek,
oʻzbeklar etnogeneziga faol taʼsir oʻtkazgan turkiy etnik komponentlar asosan
Turk xoqonligi (6—8-asrlar) davrida Oʻrta Osiyoning markaziy mintaqalari
(Toshkent, Zarafshon, Qashqadaryo, Surxondaryo vohalari, Fargʻona vodiysi) va
Xorazmga kelib joylashib, maʼlum bir tarixiy davr mobaynida, bu etnik
komponentning aksariyat qismi oʻtroqlashdi. Turk xoqonligi davrida kirib kelgan
turkiy komponentlar va mahalliy aholi oʻrtasidagi etnik madaniy munosabatlarning
rivoji hududdagi etnik jarayonlar taraqqiyotiga katta taʼsir oʻtkazdi. Ushbu
turkiy qatlam madaniy yutuqlarining mahalliy madaniy xoʻjalik anʼanalari bilan
jadal uygʻunlashuvi yuz berdi. Bu davr turkiy-sugʻdiy simbiozni hal qiluvchi
bosqichlaridan biri boʻlgan.

8-asrdan arab va ajam (arab boʻlmagan Yaqin va Oʻrta Sharq) xalqlarining Oʻrta
Osiyoga kirib kelishi mintaqadagi etnik jarayonlarga katta taʼsir etmagan. Bu
davrda aholi etnik tarkibida maʼlum bir oʻzgarishlar boʻlgan boʻlsada,
Movarounnahrdagi oʻtroq va yarim oʻtroq turkiyzabon aholi, sugʻdiylar va
Xorazmning tub yerli aholisi oʻz hududlarida qolib, arablar (7—8-asrlar)
hukmronligi ostida yashaganlar. Umuman olganda, 9-asrdan boshlab Movarounnahr
mintaqasida yaxlit turkiy etnik qatlam, jonli turkiy til muhiti vujudga kela
boshladi va, oʻz navbatida, sugʻdiylar va boshqalar mahalliy etnoslarda ham
turkiylashish jarayoni jadallashgan. Etnograf olim K.Shoniyozovning qayd
etishicha, 9—10-asrlarda tigʻiz etnogenetik jarayon natijasida koʻplab turkiy
qabila va elatlarning oʻtroq hayotga oʻtishi jadal davom etgan. Bu asrlarda
Sirdaryoning shimolida, Movarounnahr va Xorazmda turkiy etnik qatlam kuchli
etnik asosga ega boʻlgan. Tabiiyki, bu kuchli etnik qatlam asosining aksariyat
koʻpchiligini oʻtroqlashgan turgʻun turkiy etnoslar tashkil qilgan.

Qoraxoniylar davrida (11—12-asrlar) Movarounnahr va Xorazmda siyosiy hokimiyat
turkiy sulolalarga oʻtishi munosabati bilan oʻzbek xalqi etnogenezining yaquniy
bosqichi boshlandi. Gʻarbiy Qoraxoniylar davlati doirasida hozirgi oʻzbeklarga
xos turkiy etnos qaror topdi va mazkur davrda oʻzbek xalqiga xos elatni
belgilovchi hudud, til, madaniyat, tarixiy qismatining umumiyligi, etnik
oʻzlikni anglash, etnosning uyushqoqligi maʼlum bir davlat doirasida boʻlishi,
din umumiyligi va bir qancha shu kabi boshqa etnik alomatlar shakllangan. Bu
davrda oʻzbeklarning umum elat tili qaror topdi. Movarounnahr va unga tutashgan
mintaqalarda yashovchi turkiyzabon aholi: qarluq, chigil, yagʻmo, tuxsi, xalach,
argʻin, oʻgʻuz, qipchoq, uz, qangʻli singari urugʻlar oʻzlarini bir xalq
sifatida anglay boshlaganlar. Umuman olganda, 11 — 12-asrning 1-yarmida
oʻzbeklar xalq sifatida shakllangan.

13-asr boshlarida Chingizxon istilosi davrida moʻgʻul qoʻshinlari tarkibida koʻp
sonli turkiy etnoslar ham kirib keldi. 15-asrga qadar esa ushbu etnoslarning
deyarli koʻp qismida mahalliy aholi bilan aralashuv jarayoni sodir boʻldi va
ular shakllangan oʻzbek elatining keyingi taraqqiyotida malum darajada iz
qoldirdilar.

Chigʻatoy ulusi tilining rivojlanishi hamda keyinchalik Amir Temur va temuriylar
davrida yuz bergan yuksak iqtisodiy va madaniy taraqqiyot natijasida
Movarounnahrda adabiy til takomillashib, bu til ilmiy adabiyotlarda "turkiy"
yoki "chigʻatoy turk" tili deb nomlangan. Ayniqsa, taraqqiy etgan oʻzbek adabiy
tili Alisher Navoiy davrida eng yuqori nuqtaga koʻtarildi. Ammo xalqning jonli
tili koʻp dialektli boʻlib, adabiy til shakllanishida uchta asosiy sheva —
qarluq, qipchoq va oʻgʻuz dialektlari asos boʻlgan. Maʼlumki, shakllangan oʻzbek
elatining Amir Temur va temuriylar davridagi etnik tarixi va etnomadaniy
taraqqiyotiga barlos, jaloyir, qavchin, arlot, qipchoq kabi etnik guruhlar ham
faol taʼsir qilgan.

Oʻzbeklar etnik tarixida 15-asr oxiri 16-asrlar ham muhim davr hisoblanadi.
Ushbu bosqichda Oʻrta Osiyoga mangʻit, qoʻngʻirot, nayman, nukus, uygʻur, qiyot,
olchin, saroy, qatagʻon, qushchi, doʻrmon, kenagas, qirq, yuz, ming, bahrin va
boshqalar Dashti Qipchoq oʻzbek etnik guruhlarining navbatdagi toʻlqini kirib
keldi. Natijada Movarounnahr aholisining etnik qiyofasida ularning alomatlari
faollashgan. Dashti Qipchoqdan 2 daryo (Amudaryo va Sirdaryo) oraligʻi va
Xorazmga kelib oʻrnashgan etnik guruhlar "oʻzbek" nomi ostida mahalliy aholi
etnik rangbarangligini birmuncha koʻpaytirgan boʻlsalar hamki, lekin uning etnik
tarkibini tubdan oʻzgartirib yubormagan. Ushbu etnoslar shakllangan oʻzbek
xalqining tarkibiga kelib qoʻshilgan navbatdagi etnik komponent edi, xolos. Ular
Movarounnahr va Xorazm aholisining turmush tarziga, anʼanalariga, madaniyatiga,
xoʻjalik faoliyatiga sezilarli taʼsir koʻrsatgan yangi tipdagi madaniy qatlam
hosil qilgan. Ayniqsa, Zarafshon vodiysi va Oʻzbekistonning janubiy mintaqalari
aholisi orasida bu nisbat kuchli seziladi. Mahalliy aholiga ular "oʻzbek" nomini
berishgan va bu nom Movarounnahr va unga qoʻshni viloyatlar aholisi uchun rasmiy
ravishda umumiy nom boʻlib qolgan. Oʻz oʻrnida aytib oʻtish lozimki, oʻzbek
etnonimining kelib chiqishi boʻyicha fanda yakdil fikr mavjud emas. Ayrim
mualliflar (G.Vamberi, G.Xovors, M.P. Pelo) Dashti Qipchoqda koʻchib yurgan
turk-moʻgʻul qabilalarning bir qismi oʻzlarini erkin tutganliklari sababli
"oʻzbek", yaʼni "oʻz-oʻziga bek" deb atagan desalar, boshqalar (P.P.Ivanov,
A.Yu.Yakubovskiy, Xilda Xrsxem) "oʻzbek" etnonimini Oltin Oʻrda xoni Oʻzbekxon
Sulton Muhammad (14-asr) nomi bilan bogʻlaydi, boshqa yana bir guruh olimlar esa
(V.V. Grigoryev, A.A. Semyonov va boshqa Ahmedovlar) oʻzbek nomi Oq Oʻrda
(Dashti Qipchoqning sharqiy qismi)da koʻchib yurgan turkmoʻgʻul qabilalariga
taalluqli boʻlgan degan fikrni bildiradilar.

Temuriylar saltanati oʻrnida dastlab 16-asr boshlarida vujudga kelgan Buxoro va
Xiva xonliklari, 18-asr boshlaridan Qoʻqon xonligining vujudga kelishi
natijasida yagona tarixiy makonda yashagan xalqlar siyosiy jihatdan turli
davlatlar tasarrufiga tushib qolgan boʻlsada, bu holat oʻzbek elati birligiga
jiddiy putur yetkaza olmagan. Siyosiy chegaralar boʻlishiga qaramasdan 3 davlat
tarkibidagi aholi oʻzaro doimiy etnik, iqtisodiy va madaniy aloqada boʻlib
kelganlar.

Tarixiy manbalarda keltirilgan 92 oʻzbek urugʻlari nafaqat Oʻzbekiston hududida,
balki butun Oʻrta Osiyo hududlarida tarqalgan. Bu 92 oʻzbek urugʻlariga
moʻgʻullar istilosidan oldingi va istilo davrida hamda shayboniylar davrida
kelgan etnik guruhlar ham kiradi . Shuningdek, Oʻrta Osiyoda qadimdan yashab
kelayotgan chigʻil, yagʻmo, usun, tuxsi, xalach va boshqalar turkiy etnik
guruhlar ham 92 oʻzbek elati tarkibiga kirgan.

Oʻrta Osiyo xalqlarining 19-asr 2-yarmi — 20-asr boshlaridagi tarixiy taqdiri va
taraqqiyot bosqichlari chor Rossiyasining mustamlakachiligi davri bilan bogʻliq.
Keyinchalik mintaqada Sovet hokimiyatining oʻrnatilishi bilan Oʻrta Osiyoda
milliy-hududiy chegaralanish oʻtkazilib, 5 ta milliy respublikalar tashkil
etildi. Shu bilan shakllangan elatlar taraqqiy etayotgan tarixiy makon sunʼiy
ravishda boʻlib yuborildi. Mintaqa xalqlarining assimilyatsiya, konsolidatsiya
jarayonlariga jiddiy taʼsir oʻtkazilishi va keyinchalik "sovet xalqi" nomli
yagona etnik birlikni yaratish haqidagi nazariyani amalga oshirilishi borasidagi
olib borilgan siyosat ham oʻzbeklarning milliy etnik qiyofasiga, mentalitetiga
raxna sola olmadi.

Oʻzbek xalqining rivojlanish jarayoni Oʻzbekiston mustaqillikka erishgan sanadan
boshlab yangicha mazmun kasb etdi. Tarixiy tomirlaridan kuch olgan oʻzbek milliy
madaniyati, tafakkuri, urf-odatlari, turmush tarzi oʻziga xos uygʻonish va
yangilanish padlasiga qadam qoʻydi. Oʻʻzbeklarning moddiy va maʼnaviy madaniyati
oʻziga xos va boydir. Uning eng yaxshi tomonlari anʼanaga aylanib, hozirgacha
saqlanib kelmoqda. Oʻzbeklarning qadimiy ajdodlari tabiiy sharoitdan kelib
chiqib sugʻorma dehqonchilik, chorvachilik, hunarmandchilik kabi oʻziga xos
xoʻjalik-madaniy tiplarni yaratganlar. Xoʻjalik-madaniy tiplarning ushbu
yoʻnalishlari, oʻz navbatida, tevarak-atrofdagi tabiiy muhit bilangina emas,
balki muayyan etnoslarning ijtimoiy-iqtisodiy rivoji darajasi bilan ham
belgilanadi. Oʻzbeklarning koʻp qirrali dehqonchilik anʼanalari asrlar osha
toʻplangan tajribaga tayanadi.

Yogʻingarchilikning kam boʻlishi, issiq havo iqlimi Oʻzbekiston hududida
murakkab sugʻorish tizimi vositasida mahsuldor sugʻorma dehqonchilikning keng
tarqalishiga olib keldi. Ilmiy tadqiqotlardan koʻrinadiki, sugʻorma dehqonchilik
miloddan avvalgi 3-asrda Xorazm, Zarafshon vohalari hamda Fargʻona vodiysida
magistral kanallar qurish, har xil suv bogʻlash, taqsimlash va suv chiqarish
inshootlarini barpo qilish orqali rivojlangan. Oʻzbek dehqonlari arpa, bugʻdoy,
tariq, noʻxat, yasmiq, sabzi, paxta, bodom, oʻrik, zigʻirpoya, bugʻdoy kabi
ziroatchilik mahsulotlarini qadimdanoq yetishtirganlar.

Sugʻorma dehqonchilik xoʻjaliklari, asosan, qadimiy vohalarda Xorazm, Buxoro,
Samarqand, Toshkent vohalarida, Qashqadaryo va Surxondaryo havzalarida, Fargʻona
vodiysida joylashgan. Toshkent vohasi, Fargʻona va Zarafshon vodiysi,
Qashqadaryo va Surxondaryo togʻ etagi mintaqasida, asosan, bahorgi ekinlar
yetishtirilgan. Mahalliy dehqonlar madaniy-etnik anʼanalar asosida dalachilik,
polizchilik va bogʻdorchilik sohalarida turli usul va yoʻllarni ishlab
chiqqanlar.

Odatda, oʻtroq aholida chorva boqish qoʻra yoki qoʻrayaylov tizimi, yarim oʻtroq
aholida haydovyaylov tizimi, koʻchmanchi aholida haydov tizimi ustun turgan. Oʻ.
uchun 20-asr boshlariga qadar chorvachilikning qoʻrayaylov va haydovyaylov
tizimi ustuvor boʻlgan. Qoʻy, echki va boshqalar chorva hayvonlari chorvachilik
xoʻjaligining asosini tashkil qilgan. Oʻzbek chorvachiligida qoʻylarning
"hisori", "qorakoʻl" nasllarini boqishga ayniqsa koʻp eʼtibor qaratilgan.
Qoʻychilik, asosan, sotishga moʻljallangan. Qoʻy juni ham bozorga chiqarilgan.
Jaydari qoramollardan hoʻkiz alohida goʻsht uchun va ish kuchi sifatida
parvarish qilingan.

Hunarmandchilik oʻzbeklar orasida qadimdan keng rivojlanganligi arxeologik
tadqiqotlardan maʼlum. Hunarmandchilikning rivoji shaharlarning nafaqat
iqtisodiy va ijtimoiy, balki siyosiy va madaniy markazlarga aylana boshlaganligi
bilan chambarchas bogʻliqdir. Oʻzbek hunarmandlari koʻplab teri va jundan,
yogʻoch va metalldan, xilma-xil buyumlar yasab, paxta va ipakdan turli matolar
toʻqib, kiyim-kechaklarni bozorlarda sotishgan. Oʻzbek hunarmandchiligining
temirchilik, degrezlik, misgarlik, zargarlik, duradgorlik, aravasozlik, yogʻoch
oʻymakorligi, ganchkorlik, marmar oʻymakorligi, kulolchilik kabi keng tarqalgan
tarmoqlari hamda toʻqimachilik, ipakchilik, kashtadoʻzlik, zardoʻzlik,
doʻppidoʻzlik kabi uyroʻzgʻor kasbkorliklari taraqqiy etgan.

Oʻzbeklarning anʼanaviy turar joylari qadimdan oʻzigʻa xos boʻlib, ular yashagan
mintaqaning tabiiy-geografik sharoiti bilan bogʻliq boʻlgan. Turar joylar barpo
etishda qurilish konstruksiyasi va uslubi, rejasi va bezaklari bilan Fargʻona,
Buxoro, Xiva va Shahrisabz meʼmorlik yoʻnalishlari mashhur boʻlib kelgan. Uy-joy
qurilishida oʻzbeklarda qadimiy uylar, odatda, koʻcha va qoʻshni tomoni devor
bilan oʻralgan hovlilardan iborat boʻlgan. Barcha turar joy va xoʻjalik
xonalarining derazalari ichkari tomonga qaratilgan. Hovli 2 qismga — bolalar va
ayollar uchun ichkari hovli hamda nomahram erkaklar va mehmonlar uchun
mehmonxona tarzida hashamatli xonalardan iborat tashqari hovliga boʻlingan.
Hunarmandlarning uylarida doʻkon va shogirdlar yashaydigan xonalar ham
tashqarida joylashgan. Eng koʻp tarqalgan 2 xonali uy variantlaridan biri
sifatida dahliz va katta uydan iborat boʻlgan uylarni koʻrsatish mumkin. Bunday
uy-joylar, odatda, oldi aivonli va ayvonsiz qilib qurilgan. Aholi oʻrtasida
anʼanaviy paxsa va sinchli uylar bilan birga gʻishtli uylar va ularni naqshinkor
ganchli bezaklar bilan qurish ham mavjud boʻlgan.

Oʻzbeklarda doimiy uy-joylar 10-asrga qadar, asosan, tosh, paxsa yoki xom
gʻishtdan qurilgan. Loy asosiy qurilish materiali hisoblangan. Pishgan gʻisht
qadimdan qoʻllanilib kelinsada, keng miqyosda undan uyjoy qurish 9-asrdan
boshlandi. Buxoro va Xivada hovli eshiklariga jez yoki temirdan yasalgan bolgʻa
yoki halqasimon boldoq osilgan.

Eski tipdagi uylarning xonalari va derazalari ayvonga qaragan. Eshiklar
ichkariga, darchalar tashqariga ochilgan. Deraza yoki eshikning yuqori qismiga
yorugʻlik tushadigan tuynuk qoʻyilgan va unga yogʻoch yoki ganchdan yasalgan
panjara oʻrnatilgan. Uyga kiradigan joyda eshik oldida toʻgʻri burchakli peshtoq
(poygak) boʻlib, unga poyabzal yechib qoʻyilgan. Eshik oldidagi burchakda suv
quyiladigan (oqizadigan) maxsus joy (obrez, adan, tashnob) joylashgan boʻlib,
unga Buxoro va Samarqandda marmar tosh, Fargʻona vodiysida va Toshkentda pishiq
gʻisht, Xivada maxsus sopol terilgan.

Odatda, uylarning tarhi oila aʼzolarining soniga qarab bir necha uy (xona),
dahliz va ayvondan iborat boʻlgan. Hovlida esa xoʻjalik uchun omborxona,
hojatxona va molxona boʻlgan. Shaharlarda yoki aholi zich joylashgan
qishloqlarda mehmonxona, odatda, 2-qavatda — boloxonada joylashgan. Ayniqsa,
Toshkent, Buxoro, Samarqand va Urgut shahrilarida juda shinam mehmonxonalar
qurilgan. Bu kabi mehmonxonalardan toʻy hashamlarda, motam marosimlarida ham
keng foydalanilgan. Bundan tashqari, qish paytlari mehmonxonalarda mahalla
erkaklari toʻplanishib gapgashtaklar oʻtkazganlar. Hozirgi kunga kelib zamonaviy
uylarning qurilishi ancha takomillashgan boʻlib, uylarning qurilishidagi milliy
anʼanalar zamonaviy koʻrinishlar bilan oʻzaro uygʻunlashgan. Bugungi uylar
muayyan reja asosida turli qulayliklar bilan qurilmoqda.

Oʻzbeklarning milliy kiyimlari ham koʻp asrlik tarixga ega boʻlib, anʼanaviy
turmush tarzi, tabiiy-geografik muhit va xoʻjalik madaniy anʼanalar bilan
bogʻliq boʻlgan. Oʻzbeklarda asosiy milliy kiyimlar: erkaklarda oq yoki malla
boʻzdan tikilgan koʻylak, yaktak, toʻn, belbogʻ, salla, maxsi, kavush, etik;
ayollarda — roʻmol, keng koʻylak, uzun lozim, nimcha, kaltacha, maxsi, kavush.
Bosh kiyimlardan — doʻppi, kuloh, islomiyat davridan boshlab uning ustidan salla
oʻralgan, aslzodalarning bosh kiyimlari zarli va kumush iplar bilan bezatilgan,
peshona qismiga turli olmos, qimmatbaho toshlardan yasalgan toʻgʻnogʻichlar
qadalgan. Qish faslida kuloh yoki badavlat kishilar moʻynali telpaklar
kiyishgan. Oʻzbeklar orasida eng koʻp tarqalgan yengil bosh kiyimi doʻppidir.

Doʻppi, asosan, baxmal, sidirgʻa shoyi, satin qabi matolarga ip, ipak, zar bilan
kashta tikib tayyorlangan. Oʻzbekistonda Chust, Margʻilon, Qoʻqon, Toshkent,
Samarqand, Buxoro, Boysun, Shahrisabz doʻppilari keng tarqalgan. Toshkent
doʻppisi sidirgʻa koʻk baxmalga tikilgan. Oyoq kiyimlari tag charmi yumshoq
boʻlgan uzun, qoʻnjli, poshnasiz, kavush bilan kiyiladigan maxsi, oʻziga toʻq
odamlar orasida esa uch qismi qayrilgan baland poshnali etik kiyish urf boʻlgan.
Ayollar bosh kiyim sifatida, asosan, roʻmol oʻragan. Yoshi va mavqeiga, oilaviy
ahvoliga qarab doka roʻmol, shol roʻmol, gʻijim roʻmol va boshqalar xil
roʻmollar oʻralgan (oʻralish usuli ham turlicha boʻlgan). Qizlar uchun qulay
bosh kiyimi doʻppi hisoblangan. Toshkentda iroqi chorgul, Samarqandda
yoʻrmadoʻzi, Andijonda munchoq gulli, Buxoroda zardoʻzi, Qashqadaryo,
Surxondaryoda iroqi doʻppilar mashhur. Bosh kiyimlar ustidan chiroyli naqshlar
bilan bezatilgan tilla qoshlar, boʻyinga boʻyintumor, zebigardon, qoʻlga
bilaguzuk, uzuk, burunga buloqi va boshqalar taqinchoqlar taqilgan. Ayollar odmi
gaz mollardan tikilgan qomatga yopishib, koʻylak etagidan bir oz yuqoriroq
turadigan avraastarli paxtalik choponlar ham kiyishgan.

19-asrning 80-yillarigacha kiyimlar toʻgʻri bichimli shaklni saqlagan. Kiyim
shakllarining yoʻlyoʻl, sidirgʻa va gulli mahalliy matolardan tayyorlangan,
oldi, etagi, yeng uchi, yoqasi gulli jiyak bilan hoshiyalangan koʻrinishlari
keng urf boʻlgan. 19-asrning 20—30-yillarida kiyim bichimi oʻzaro bir-biriga
yaqin boʻlgan 2 yoʻnalishda oʻzgarib bordi. 20-asrning boshlaridan boshlab
oʻzbeklar oʻrtasida yevropacha kiyimlarni kiyish urfga kirdi. Milliy kiyimga
yevropaliklar kiyimi xususiyatlarining kiritilishi milliy koʻylakni shim bilan
ayollar koʻylaklarini nimcha bilan kiyilishiga olib keldi. Bu tarixan hayot
sharoitining oʻzgarishi va ommaviy sanoat ishlab chiqarishining
hunarmandchilikdan ustunligi tufayli sodir boʻldi.

Oʻzbeklarning taom tayyorlash anʼanasi va madaniyati koʻp asrlik tarixga ega
boʻlib, milliy taomlarni tayyorlashda azaldan turli xil goʻsht, oʻsimlik
mahsulotlaridan keng foydalanganlar. Oʻzbeklar kundalik ovqat sifatida bugʻdoy,
arpa, guruch, noʻxat, mosh, zigʻir, kunjut kabi don, sabzi, piyoz, sholgʻom kabi
sabzavotlar, qovun, tarvuz kabi poliz mahsulotlarini keng isteʼmol qilganlar.
Azaldan milliy taomlarni tayyorlash uchun chorva — qoʻy, qoramol, echki
yogʻlari, kunjut, zigʻir va sariyogʻ (sut mahsulotlaridan olingan), paxta yogʻi
ishlatilib kelinadi. Ovqatlanishda, ayniqsa shaharliklarning asosiy taomlari sut
mahsulotlaridan: qatiq, suzma, tvorog yoki chakki (zardobi olingan qatiq),
qaymoq va boshqalardan iborat. Taomga juda koʻp zira va zirk ishlatiladi.
Goʻshtli, sabzavot va yormali quyuq taomlar zaʼfaron, kashnich qoʻshib
tayyorlanadi. Umuman, oʻzbek milliy taomlari oʻzining lazzatliligi,
kaloriyaliligi va servitaminligi bilan ajralib turadi. Ayniqsa, palov, norin,
shoʻrva, kabob, mastava, shavla, moshxoʻrda, moshkichiri, chuchvara, shilpildoq
va boshqalar keng tarqalgan. Baʼzi quyuq taomlar (palov) tayyorlashning oʻnlab
usullari mavjud. Norin tayyorlash ham oʻzbek pazandachiligida alohida oʻrin
tutadi. Buxoro, Samarqand va Toshkent viloyatlarida non yopishda kunjut,
arpabodiyon, sedanani keng qoʻllaydilar.

Oʻzbeklarning Oʻrta Osiyoda yashagan qadimiy ajdodlari tangrichshik, shomonlik,
zardushtiylik, buddaviylik, moniylik kabi dinlarga eʼtiqod qilganlar. Bu diniy
eʼtiqodlarning ayrimlari Oʻrta Osiyoda islom dini yoyilgunicha (8-asrgacha)
saqlangan. Hozirda oʻzbeklarning dini islom dini boʻlib, uning sunniylik mazhabi
Oʻzbekiston hududida 10-asrdan soʻng hukmron mavqega ega boʻlgan.

Oʻzbeklarning urf-odatlari, marosimlari va bayramlari rangbarang hamda oʻziga
xos xususiyatlarga ega boʻlib, bir necha ming yillar mobaynida shakllanib
kelgan. Anʼanaviy urf-odatlar va marosimlar oʻzbek xalqining etnogenezida
ishtirok etgan dehqonchilik va chorvachilik bilan shugʻullangan voha va choʻl
aholisiga xos elementlarni oʻziga singdirgan turli qabila va etnik guruhlarning
etnomadaniy tajribalarining murakkab qoʻshilishi jarayonida shakllangan.
Masalan, bola tugʻilishi (chilla, beshik kerti), sunnat toʻyi, nikoh va motam
marosimlarida Oʻrta Osiyo xalqlariga xos umumiy oʻxshashliklar mavjud.
Oʻzbeklarda jamoa munosabatlariga oid urf-odatlarni shaharda mahalla, qishloqda
qishloq jamoasi aks ettirgan, ularning faoliyatida erkaklar va bolalar
qatnashgan. Oʻtmishda barcha udumlar, marosimlar qishloq va shaharda mahalla
jamoalarining tashabbusi bilan oʻtkazilgan. Jumladan hashar keng tarqalgan.
Hasharning bir necha turi mavjud: jamoa ishlarini bajarishda,
qoʻni-qoʻshnichilik va qavm-qarindoshlik doirasida oʻtkaziladigan hashar va
boshqalar Jamoa hashari bilan uyjoy, koʻprik qurish va taʼmirlash, ariq-zovurlar
qazish, ularni loyqadan tozalab turish; masjid qurish va taʼmirlash, mozorlarni
tozalash va boshqalar ishlar bajarilgan. Yoshlarni odob-axloq ruhida
tarbiyalashda jamoaning oʻrni ham katta boʻlgan. Jamoaning har bir aʼzosi
mehmondorchilik, maʼraka va boshqalar jamoat joylarida yoshi va mavqeiga qarab
joy egallagan. Oʻzbeklarning jamoa marosimlariga Navroʻz bayrami. mehrjon sayli,
lola sayli, qizil gul sayli, Roʻza hayiti (Iyd al-Fitr), Qurbon hayiti (Iyd
al-Adho), sumalak sayli va boshqalar, ularni oʻtkazish bilan bogʻliq xalq
odatlari, rasmrusumlari kiradi. Har bir bayram oʻz tarixiga ega boʻlib, u xalq
ijodiy mehnati va hayot sharoiti bilan chambarchas bogʻliq. Oʻzbek xalqi orasida
eng keng tarqalgan, milliy tusga ega boʻlgan urf-odatlardan mavsumiy marosimlar
diqqatga sazovordir. Ayrim tadqiqotchilarning fikricha, oʻzbek mavsumiy
marosimlarini quyidagi turkumlarga tasnif etish mumkin:

Sovetlar hukmronligi davrida amaldagi mafkuraga muvofiq, bir qancha marosimlar,
jumladan, "komsomol toʻyi", "qizil toʻy", Oktyabr (7-noyabr) bayrami, Sovet
Armiyasi kuni, Sovet konstitutsiyasi kuni, "Paxta bayrami" va boshqalar joriy
etildi. Oʻzbekiston mustaqillikka erishgach, bu bayramlarning koʻpchiligi
oʻz-oʻzidan barham topdi, lekin joriy taqvim bilan bogʻliq umumbashariy
bayramlardan 1-yanvar — Yangi yil kuni, 8-mart — xalqaro xotin-qizlar kuni
saqlab qolindi. Ayni vaqtda, mustaqil Oʻzbekiston Respublikasida yangi xalq
bayramlari taʼsis etildi: 1-sentyabr — Mustaqillik kuni, 8-dekabr — Respublika
Konstitutsiyasi qabul qilingan kun, 9-May — Xotira va qadrlash kuni. Shuningdek,
Roʻza va Qurbon hayitlari kuni, Navroʻz bayrami tiklandi va yangicha mazmun
kashf etdi.

Hozirgi davrda oʻzbeklar zamonaviy kasbhunarni egallamoqdalar. Kompyuter va
internetdan foydalanish oʻzbeklar hayotiga singib ketdi. Demokratik jarayonlar
rivojlanmoqda. Milliy, madaniy qadriyatlarga eʼtibor kuchaymoqda.



https://uz.wikipedia.org/wiki/Masturbatsiya

Masturbatsiya (masturbatio; lot. manus — qoʻl, stupro — bulgʻamoq) yoki onanizm
(Bibliyadagi personaj Onan nomidan) — shahvoniy hisni qondirish maqsadida jinsiy
aloqasiz erogen sohalar va jinsiy aʼzolarni sunʼiy taʼsirlab yoki ruhan
tasavvurlash yoʻli bilan shahvoniy hisni qoʻzgʻatib orgazm — shahvoniy lazzat
olish.

Masturbatsiya, asosan, balogʻatga yetish davrida koʻproq kuzatiladi va haqiqiy
jinsiy hayot boshlanishi bilan barham topishi mumkin. Haddan tashqari tor ichki
kiyim kiyilganda ham jinsiy aʼzolar taʼsirlanadi, pornografik filmlar, suratlar,
erotik raqslar, oʻyinlar, filmlar, hikoyalar, tush koʻrishlar va shu mazmundagi
kitoblarni oʻqish, jinsiy aloqalar mavzusida soʻzlashish masturbatsiyaga bahona
boʻlishi mumkin.

Masturbatsiya odat tusiga kirib qolganda salbiy oqibatlarga olib boradi.[manba
kerak] Yuqorida keltirilgan sabablar bartaraf etilsa, bu odat asta sekin barham
topadi. Bundan tashqari, oʻsmirlarda masturbatsiyaning rivojlanishiga yordam
beradigan kasalliklar (ekzema, gijjalar, ayniqsa, ostritsalar va qabziyat)ni
yoʻqotish ham ijobiy natija beradi.[manba kerak] Masturbatsiya oligofereniya,
psixopatiya, shizofreniya va ruhiy kasalliklarda ham uchrashi mumkin.
Masturbatsiyaning oldini olish uchun oʻspirinlar har kuni toza havoda sayr
qilishlari, badan tarbiya va foydali mehnat bilan shugʻullanishlari lozim.[manba
kerak]



https://uz.wikipedia.org/wiki/Iroq_va_Shom_Islom_Davlati

Iroq va Shom Islom Davlati (ISHID) (baʼzan Iroq va Suriya Islom Davlati deb
tarjima qilinadi) — sunniy, ekstremist, jihodchi, oʻzini xalifalik deb eʼlon
qilgan, Iroq va Suriyada faoliyat yuritayotgan, tan olinmagan davlat. Guruh
oʻzini Islomiy Davlat (ID) deb nomlaydi va arabcha Daʿish qisqartmasi bilan ham
maʼlum.

ISHID 2014-yilning boshida Iroqning gʻarbida joylashgan muhim shaharlardagi
davlat harbiy kuchlarini siqib chiqardi. Suriyada boʻlsa ham davlat kuchlari,
ham Suriya fuqarolar urushida ishtirok etayotgan guruhlar bilan jang qildi.
Iroqda katta hududni bosib olganidan keyin guruh 2014-yil iyun oyida Abu Bakr
Al-Bagʻdodiy boshchiligida xalifalik oʻrnatilganini eʼlon qildi.

ISHIDning tomirlari 2003-2011-yilgi Iroq urushiga borib taqaladi. Guruhning
toʻgʻridan-toʻgʻri oʻtmishdoshi boʻlmish Iroqdagi Al-Qoida (IAQ) Iroq hukumatiga
va boshqa chet ellik kuchlarga qarshi boʻlgan isyonda muhim rol oʻynadi. Abu
Musab al-Zarqavi boshchiligida IAQ mojaro davomida sodir etilgan eng mudhish
hujumlarni amalga oshirdi. 2006-yil Zarqavining oʻlimidan keyin guruh bir necha
kichik ekstremist guruhlar bilan birlashdi va oʻzini Iroq Islom Davlati (IID)
deb qayta nomladi. Bu oʻzgarish guruhning keng hududlarni bosib olish va jahon
islom jamiyatiga yetakchilik qilish niyatida ekanligini koʻrsatdi.

2007-yilga kelib boʻlsa gʻarbiy Iroqdagi bir necha sunniy aymoqlar guruhga
qarshi chiqqanidan keyin uning faoliyati sezilarli darajada cheklandi. Bu
oʻzgarishlarga IID jangchilarining egallangan yerlardagi mahalliy aholiga qilgan
shafqatsiz muomalasi va sunniy aymoq boshchilarining isyonlarda qatnashmaslik
uchun mablagʻ bilan taʼnimlanishi sabab boʻldi. Bundan tashqari, IAQ/IIDning bir
necha boshchisi AQSh va Iroq kuchlari tomonidan oʻldirilishi ham guruhni
kuchsizlantirdi. 2010-yil guruh boshiga janubiy Suriyada joylashgan va AQSh
boshqarib turgan qamoqxonada besh yil oʻtirib chiqqan jangchi Abu Bakr
Al-Bagʻdodiy keldi.

Iroq siyosatida diniy guruhlarga boʻlgan munosabat, xususan Nuri al-Maliki
hukumati tomonidan Al-Qoida va Baas tuzumining qoldiqlari bilan kurashish niqobi
ostida sunniylarning repressiya qilinishi gʻarbiy Iroqda ektremizm uchun sharoit
yaratdi. 2011-yilga kelib sunniylar noroziligining kuchayishi va chet ellik
harbiylarning mamlakatni tark etishi IAQ/IID yana tiklanishiga imkon yaratdi.
Sunniy ekstremistlar tomonidan uyushtirilgan portlatishlar soni yana bir bor
koʻpaydi.

2011-yil Suriya Prezidenti Bashar al-Assadga qarshi gʻalayon sifatida boshlangan
Suriya fuqarolar urushi IAQ/IID uchun yangi imkoniyatlarni yaratdi. Guruhning
jangchilari osonlikcha Iroqdan sharqiy Suriyaga oʻtishdi. 2012-yilning oxiriga
kelib harbiy muxolifatning oʻzagi boʻlib kelgan va asosan dunyoviy guruhlardan
tuzilgan toʻda oʻzaro kelishmovchiliklar va charchoq sabab kuchsizlana boshladi.
Islomiy kuchlar boʻlsa aksincha kuchaya boshladi. Bular orasida mahalliy islomiy
jangchi guruhlar birlashmasi boʻlmish Islomiy Front, Al-Qoidaning markaziy
boʻlimi bilan aloqador va Ayman al-Zavahiri boshchiligidagi Nusrah Fronti hamda
Abu Bakr Al-Bagʻdodiyni qoʻllab-quvvatlovchi jangchilar bor edi. 2013-yil aprel
oyida Bagʻdodiy oʻzining Suriya va Iroqdagi kuchlarini Nusrah Fronti bilan Iroq
va Shom Islom Davlati (ISHID) nomi ostida birlashtirish niyatida ekanligini
eʼlon qildi. Nusrah Fronti bunga qarshi chiqdi. Natijada ikki guruh orasidagi
asosan jangchi yollash boʻyicha boʻlgan bellashuv avj oldi va pirovardida ikki
tomon ochiqchasiga jang qila boshladi.

ISHID davlat boshqaruvidan ancha avval chiqib ketgan sharqiy hududlarni tezlik
bilan egallab oldi. Guruh markazida Raqqa shahri joylashgan oʻzi bosib olgan
hududda qatʼiy va talabchan shariat oʻrnatdi. Guruh janglarda erishgan
yutuqlari, oʻz dushmanlariga va guruhga koʻra islomiy qonun-qoidalarni
buzganlarga qilgan vahshiy muomalasini koʻrsatib oʻzini targʻibot qildi. Bu
targʻibot Iroq va Suriya tashqarisidan koʻplagan radikal kishilarni jalb qilgani
aytildi, ammo ularning aniq soni nomaʼlum qoldi. ISHID yana sharqiy Suriyadagi
neft zavodlari kabi muhim insfrastrukturani egallab oldi. Bu zavodlar yordamida
guruh qora bozorda neft sotib foyda koʻrdi.

Oʻzbekistonlik jangarilar ham guruh safida jang qilayotgani haqida xabarlar
tarqatildi. Bular orasida ISHID targʻiboti bilan shugʻullanganlar ham borligi
aytildi. Oʻzbekiston Islomiy Harakati boʻlsa Islomoy Davlatni
qoʻllab-quvvatlashini eʼlon qildi.

ISHID oʻzi uchun markaz qilib olgan Raqqa shahridan boshqa hududlarga qarab
kengaydi va Suriya va Iroqda bir necha muvaffaqiyatli hujumlarni uyushtirdi.
2014-yil yanvar oyida guruh asosan sunniylar yashaydigan Falluja va Ramadi
shaharlarini bosib oldi. Bundan keyin ISHID jangchilari hukumat harbiylarini
hayratda qoldirib shimolga qarab yurish qildi. Iyun oyida Iroqning ikkinchi eng
yirik shahri boʻlmish Mosul shahrini qarshiliksiz egalladi. ISHID olgʻa siljir
ekan, ijtimoiy axborot vositalari yordamida oʻz jangchilarining qoʻlga olingan
Iroq askarlarini qatl qilganini koʻrsatuvchi surat va videolarni tarqatdi.

2014-yil iyun oxirida guruh oʻzi bosib olgan hududda xalifalik eʼlon qilingani
va Bagʻdodiy uning xalifi ekanligi haqida audioyozuvni tarqatdi. Oʻsha eʼlondan
keyin guruh oʻzini shunchaki Islomiy Davlat deb atay boshladi. Guruhning butun
dunyodagi musulmonlarga yetakchilik qilish haqidagi iddaolarini boshqa musulmon
guruhlar tan olmadi.

ISHID dahshatli va provakatsion targʻibot qilishda davom etdi. Avgust va sentabr
oylarida gʻarbiy jurnalistlar va yordam ishchilarining ISHID jangchilari
tomonidan boshi olingani tasvirlangan videolar tarqatildi. Bu tasvirlar
ISHIDning global xavf ekanligi haqidagi qoʻrquvlarni kuchaytirdi. 23-sentabrda
AQSh Iordaniya, Birlashgan Arab Amirliklari, Bahreyn va Saudiya Arabistonidan
iborat koalitsiyaga bosh boʻlib oʻzining havo hujumlarini Suriyaga kengaytirdi.



https://uz.wikipedia.org/wiki/Ensiklopediya

Ensiklopediya (yunon. ἐγκύκλιος παιδεία — barcha bilimlar doirasida taʼlim
olish) yoki qomus ilmiy yoki ilmiy-ommabop nashrdir. Oʻzida barcha (universal
ensiklopediya) yoki baʼzi (soha ensiklopediyasi) sohalar boʻyicha nazariy hamda
amaliy bilimlarni saqlaydi. Ensiklopedya ensiklopedik maqolalardan iborat
boʻlib, har bir maqola biror narsa-buyum, shaxsiyat yoki hodisaga taʼrif beradi.
Odatda bunday maqolalar alifbo tartibida saralangan boʻladi.

Ensiklopediya (yun.— bilimlar doirasi), qomus — muayyan tizimga solingan keng
qamrovli bilimlar toʻplami, ilmiy yoki ilmiy ommabop nashr. "E." terminining
maʼnosi tarixan oʻzgarib turgan. Antik davrda u "erkin sanʼat" deb atalgan 7 ilm
(grammatika, ritorika, dialektika yoki logika, geom., arifmetika, musiqa va
astronomiya)ni anglatgan. 16-asrda Gʻarbiy Yevropada E. yangi maʼnoda — turli
bilimlar majmui maʼnosida ishlatilgan. Ayni vaqtda bilimlar tasnifi maʼnosini
ham bildirgan; bu maʼnoda "E." termini 18-asrda ham qoʻllangan. Hozirgi paytda
"E." termini fanning barcha sohalari boʻyicha (universal E.) yoki biror tarmogʻi
(soha E.si) yoxud amaliy faoliyat boʻyicha eng muhim maʼlumotlarni oʻz ichiga
oluvchi nashrni anglatadi.

Oʻzbekistonda sovet davrida 14 jildli Oʻzbek Sovet Ensiklopediyasi, mustaqillik
davrida esa 12 jildli Oʻzbekiston Milliy Ensiklopediyasi nashr etildi.



https://uz.wikipedia.org/wiki/Chexiya

Chexiya (chex. Česko) / Chex Respublikasi (chex. Česká republika) — Markaziy
Yevropadagi davlat. Maydoni 78,9 ming km². Axrlisi 10,51 mln. kishi (2012).
Poytaxti — Praga shahri Maʼmuriy jihatdan 14 obl. (viloyat)ga boʻlinadi.

Chexiya. — suveren, demokratik davlat. Amalddagi konstitutsiyasi 1992 yil
16-dekabrda qabul qilingan va 1993 yil 1-yanvardan kuchga kirgan, 1997 yil. 23
oktabrda tuzatishlar kiritilgan. 4Davlat boshligʻi — prezident (2013 yildan
Milosh Zeman), u parlamentning ikkala palatasi tomonidan 5 yil. muddatga
saylanadi. Qonun chiqaruvchi organi — deputatlar palatasi va Senatdan iborat
parlament. Ijrochi hokimiyat organi prezident tomonidan tayinlanadigan hukumat.

Ch. hududida odam paleolit davridan boshlab yashaydi. Miloddan avvalgi taxminan
400- yillarda bu yerda keltlar, miloddan avvalgi 1-asrda kelt qabilalarining
boyi guruhi yashagan (Ch.ning lot. Bohemia, nem. Bohmen nomi ham shundan). 1ming
yillik oʻrtalarida Ch.da slavyan qabilalari koʻpchilikni tashkil etdi. 7-asrda
Ch. xududi Samo davlati, 9—10-asr boshlarida Buyuk Moraviya davlati tarkibiga
kirdi. 10-asrda paydo boʻlgan Praga knyazligi ilk chex davlatining oʻzagi boʻlib
qoldi. 1198 yildan qirollikka aylandi. 1310—1437 yillarda chex yerlari
Lyuksemburglar sulolasi mulki tarkibida boʻldi. 15-asrning 1yarmida Ch.da kuchli
ijtimoiyinqilobiy, milliy ozodlik harakatlari boʻlib oʻtdi (q. Guschilar
harakati). 1526 yil Ch. Gabsburglar imperiyasi tarkibiga muxtoriyat huquqi bilan
qoʻshib olindi. 1618—20 yillarda chex qoʻzgʻolonining magʻlubiyatidan soʻng ,
uning provinsiyasiga aylandi. 18-asr oxiri — 19-asr 1yarmida chex tili, milliy
madaniyatini saqlash va rivojlantirish uchun milliy harakat avj oldi. 19-asrning
30—40- yillarida u siyosiy tus ola boshladi. 1848 yil Pragadagi Svyatovatslav
yigʻini Gabsburglar imperiyasida 1848—49 yil inqilobi boshlanishiga olib keldi.
1867 yil Ch. AvstriyaVengriyaning Avstriya qismi tarkibiga kirdi. 1878 yil Ch.da
Chexoslavyan sotsialdemokratik ishchi partiyasi tuzildi. 1918 yil
AvstriyaVengriya parchalangach, Ch. Slovakiya bilan birlashib mustaqil
Chexoslovakiya Respublikasini tashkil etdilar. 1938 yil okt. boshlarida
Germaniya Ch.ning Sudet viloyati deb nomlangan hududini, 1939 yil martda barcha
chex yerlarini bosib oldi va uni "Bogemiya va Moraviya protektorati" deb eʼlon
qildi. Chex xalqining 1945 yil maydagi qoʻzgʻoloni natijasida 1945 yil 9 mayda
Praga shahri ozod qilindi; chex yerlari va Slovakiya Chexoslovakiya Respublikasi
doirasida qayta birlashtirildi. Ch. 1948 yil 9 maydan Chexoslovakiya Xalq
Demokratik Respublikasi, 1960 yil 11 iyuldan Chexoslovakiya Sotsialistik
Respublikasi, 1990 yil 29 martdan Chexoslovakiya Federativ Respublikasi, 1990
yil 20 apreldan 1992 yil

Chexiya (chex.: Česko, talaffuzi: Chesko), Chex Respublikasi (chex.: Česká
republika (ČR), talaffuzi: Cheska republika) markaziy Yevropadagi davlat.
Poytaxti Praga shahri. Chexiya gʻarbdan Germaniya (810 km.), shimoldan Polsha
(762 km.), sharqdan Slovakiya (252 km.) va janubdan Avstriya (466 km.)
davlatlari bilan chegaraga ega. Chexiya 3 ta yirik tarixiy viloyatlarga
boʻlinadi — Chex, Morava va Slezska. Chexiya 10 milliondan ortiq (2008) aholiga
ega. Barchamizga maʼlumki, Chexiya Respublikasi Markaziy Yevropada joylashgan,
rivojlanib kelayotgan yosh mamlakatlardan biri hisoblanadi. Mazkur maqolada
ushbu davlatning bu kunga qadar bosib oʻtgan yoʻllari va bugungi kundagi
istiqbollari haqida gap boradi. Bunda Chexiyaning qanday mustaqil davlatga
aylangani, sobiq Chexoslovakiya tarkibida boʻlganda qanday amaliy kasb etganligi
koʻzda tutilgan. Ushbu maqolada bundan tashqari, Chexiyaning xalqaro
munosabatlar sub’yekti sifatida namoyon boʻlishi, boshqa davlatlar, xususan
Oʻzbekiston bilan diplomatik aloqalari toʻgʻrisida soʻz yuritilgan. Maqolaning
maqsadi shundan iboratki, u Markaziy Yevropa mintaqasiga kiruvchi kichik
davlat-Chexiya Respublikasi tashqi siyosatining yangi yoʻnalishlarini tahlil
qiladi. Postsovet hamjamiyati davlatlari, jumladan Chexiya bilan bevosita
bogʻliq XX asr oxirlaridagi oʻzgarishlardan keyin bu davlatlarning Yevropa va
transatlantika strukturalariga integratsiyalashuv jarayoni boshlandi. Xullas,
Chexiya Respublikasining bugungi kunga qadar bosib oʻtgan barcha rivojlanish
yoʻnalishlari yoritib berilgan. Shu oʻrinda men Chexiya Respublikasining 1-
Prezidentining quyidagi soʻzlarini keltirib oʻtmoqchiman: „Har bir koʻchada
ikkitadan non doʻkoni, bir juft shirinliklar doʻkoni, ikkita pivo bari va
koʻplab magazinlar boʻlishi lozim, asosiysi ularning hammasi xususiy boʻlishi
kerak.“

Chexiya Respublikasi tarixiga nazar tashlaydigan boʻlsak, chex yerlari dastlab
IX asr oxirida, bu yerlar birlashgan vaqtdan beri maʼlum. Oʻsha davrlarda
Chexiya qirolligi sezilarli darajada kuchga ega edi, lekin diniy konfliktlar (XV
asrdagi gusit urushlari va XVII asrdagi oʻttiz yillik urush kabilar) qirollikni
barbod qildi. Keyinchalik u Gabsburglar taʼsiriga tushadi va
Avstriya-Vengriyaning bir qismiga aylanadi.

Chexiyaning davlat sifatida shakllanishi 9-asr ikkinchi yarmiga borib taqaladi.
1526—1918 yillarda Chexiya Avstriya monarxiyasi. I — Jahon Urushidan keyin bu
davlatning barbod boʻlishi natijasida Chexiya, Slovakiya va Karpat rusi
birlashdilar va mustaqil Chexoslovakiya Respublikasini tuzdilar. Bu voqea
Antanta davlatlarining aktiv qoʻllab — quvvatlashi bilan 1918-yil noyabrda yuz
berdi. Chexiya Respublikasining 1 — Prezidenti etib Tomash Garrig Masarik
saylandi. Bu davlatda yetarli darajada nemis millatiga mansub kishilar istiqomat
qilishgan va bu narsa Chexoslovakiyaning qaytadan shakllanishiga sabab boʻldi.
Oʻshanda Germaniya 1938-yil Myunxen bitimiga binoan Sudet viloyatini anneksiya
qilishga erishdi va bu Slovakiyaning ajralishiga olib keldi. Chexiya hududi esa
Germaniya tomonidan 1939-yil okkupatsiya zonasiga aylantirildi(Bogemiya va
Moraviya protektoratlari). II — Jahon Urushidan Chexoslovakiya Sovet ittifoqi
taʼsiriga tushadi. 1968-yilda Aleksandr Dubchek boshchiligidagi mamlakat
liderlarining partiya boshqaruvini liberallashtirishga va " Praga bahori "
inqilobi paytida „insoniy shaxs sotsializmini“ qurishga urinishlari Varshava
Shartnomasiga binoan armiya hujumlari bilan tugadi. 1989-yili Chexoslovakiya “
Baxmal “ revolyutsiyasi oqibatida rivojlanishning sotsializm yoʻnalishidan voz
kechdi. 1993-yil 1- yanvarda mamlakat tinch yoʻl bilan 2 qismga boʻlindi va
Chexiya va Slovakiya mustaqil Respublikalari tashkil topdi. 1918 —
1992-(ikkinchi jahon urushi davridan tashqari) yillarda esa Chexoslovakiya
davlati tarkibida boʻlgan. 1969 yil 1-yanvarda rasman suveren davlat sifatida
Chexoslovakiya sotsialistik respublikasi tarkibida federativ Chexiya
sotsialistik respublikasi (1990 yildan boshlab Chexiya respublikasi) tashkil
topgan. 1993-yil 1-yanvardan boshlab Chexiya mustaqil davlat deb eʼlon qilindi;
shuningdek shu kundan boshlab Chexiya respublikasi konstitutsiyasi kuchga kirdi.

Chexiya suveren, demokratik va parlamentli respublikadir. Davlat boshligʻi
prezident. Ikki palatali qonun chiqaruvchi davlat organiga ega. Chexiya NATO va
Yevropa Ittifoqi aʼzosi.

Chexiya Respublikasi — industrial mamlakat hisoblanadi. Mamlakatdagi asosiy
yetakchi tarmoqlar — yonilgʻi-energetika, metallurgiya, mashinasozlik, kimyoviy,
yengil va oziq — ovqat sanoati hisoblanadi. Postkommunistik davlatlar orasida
Chexiya eng barqaror va muvaffaqiyatli iqtisodiy tizimga ega davlatdir. Aholi
fon boshiga Yalpi Ichki Mahsulot tayyorlash boʻyicha Sharqiy Yevropa
mamlakatlari ichida 1 — oʻrinda turadi. 1995-yilda Chexiya sobiq kommunistik
davlatlar orasida birinchi boʻlib “ Iqtisodiy hamkorlik va Rivojlanish
tashkilotiga ” aʼzo boʻldi. Chexiya pul birligi krona hisoblanadi. U 1995 —
yilda muomalaga kiritilgan. 2004-yil 1- mayda Yevropa Ittifoqiga aʼzo
mamlakatlar qatoridan joy oladi va unga aʼzo boʻlgan kundan boshlab uning
iqtisodiy oʻsish su’rati ancha koʻtarildi. Bugungi kunda Chexiya YIMi 211,698
mlrd.ni tashkil qiladi. Qora metallurgiya va harbiy sanoat avtomobil va
elektrotexnika sanoati hisobidan oʻz ahamiyatini yoʻqotdi. Tashqi savdo saldosi
boʻyicha mamlakat aholi jon boshiga dunyoda Yaponiya, Buyuk Britaniya, Fransiya,
Germaniya va Italiyadan keyingi oʻrindi turadi. Chexiya Respublikasi Sharqiy
Yevropa mamlakatlari orasida birinchilardan boʻlib keng koʻlamli siyosiy va
ijtimoiy-iqtisodiy islohotlarni amalga oshirgan, iqtisodiy oʻsish
koʻrsatkichlari boʻyicha oʻz mintaqasida etakchi oʻrin egallab turgan davlatdir.
Chexiyaning [["Eriell Korporeshn", „Marts TsZ“, „Tomas Praga“, „ChKD Nove
Energo“, „Ayveks-ChR“, „Yason Trevel“, „Yantsen“]] kabi kompaniyalari hozirgi
kunda jahonning eng samarali va kuchli kompaniyalaridandir. Chexiyaning "Cheshka
Sporitelna", "Investichni a postovni bank", "Komerchni bank", "Chek eksport
bank" kabi banklari butun dunyoda mashhur va deyarli barcha davlatlaridagi
banklar bilan oʻzaro aloqa oʻrnatgan, xususan Oʻzbekiston Respublikasi banklari
bilan ham.

Chexiya Respublikasi siyosiy, gumanitar iqtisodiy rivojlanishni taʼminlashga
qaratilgan barcha muhim regional tashkilotlar aʼzosi hisoblanadi. 90 — yillar
boshlarida Varshava Shartnomasi va Oʻzaro Iqtisodiy Yordam Kengashi qulaganidan
soʻng Markaziy Yevropa mamlakatlari oʻz mintaqasi doirasida Yevropa Ittifoqiga
keyingi integratsiyalar maqsadida ichki integratsiyalarni oʻtash zarurligini
yaxshi angladilar. Aniq siyosiy xarakterga ega "Vishegrad gruppasi" ga 1991 —
yil 15 — fevralda Polsha, Vengriya va sobiq Chexoslovakiya Respublikasi
tomonidan tashkil qilindi. Bu umumiy manfaatlar sohasidagi hamkorlik boʻyicha
mintaqaviy tashkilot hisoblanadi. Asosiy maqsad Markaziy Yevropaning erkin savdo
hududini yaratish. Bundan tashqari bu tashkilot madaniyat, sanʼat, taʼlim va
texnik sohalarni ham qamrab oladi. 1992-yilda Erkin savdo toʻgʻrisidagi Markaziy
Yevropa shartnomasi ( CEFTA ) tuzildi. Maqsad — shu mamlakatlar oʻrtasida oʻzaro
iqrisodiy munosabatlarni liberalizatsiyalashdan iborat. Bugungi kunda asoschi
davlatlardan tashqari (Vishegrad guruhi) Sloveniya, Bolgariya va Ruminiya
kiradi. Bu shartnoma ochiq hisoblanadi unga aʼzo boʻlish uchun belgilangan
shartlarni bajargan har qanday xohlagan davlatga imkon beradi. Markaziy va
umumyevropa integratsiya yoʻnalishidagi bu davlatlar faolligiga qaramasdan
ulardan har biri oʻzining milliy manfaati yoʻlida mustahkam turadi. Baʼzida ular
oʻrtasida qandaydir raqobatni sezish mumkinki, ularning Gʻarbiy Yevropa
strukturasiga integratsiya jarayoning 1-davrlarida aks etdi. Yevropa Ittifoqiga
aʼzolik 1993-yilda Chexiya Respublikasi Yevropa Ittifoqiga aʼzo boʻlish istagini
bildirgan. Aʼzolikka rasmiy arizasi 3 yildan keyin taqdim etildi. 2004 yil 1 —
mayda Chexiya Respublikasi 9 ta nomzod mamlakatlar qatori Yevropa Ittifoqiga
aʼzo boʻlishga muyassar boʻldi va bu bilan aʼzo mamlakatlar soni 15 tadan 25
taga koʻpaydi. Yevropa Ittifoqiga aʼzo boʻlish bilan bir vaqtda Chexiya
Respublikasi Shengen bitimini ham imzoladi va 2007-yil 21-dekabrdan Chexiyaning
quruqlikdagi hamda 2008-yil mart oyi oxirlaridan xalqaro aeroportlarda ham
chegara nazorati bekor qilindi. Chexiya Respublikasi uchun Yevropacha yoʻnalish
1-darajada turadi. U oʻz oldiga YI ga toʻla huquqli aʼzolikka erishish
vazifasini qoʻygan. Mirek Topolanek hukumati Shengen zonasiga kirgandan soʻng,
qisqa muddat ichida Chexiya Respublikasi maʼmuriy amoliyotini muvofiqlashtirish
majburiyatini olgan edi. Chexiya Respublikasining Yevropa siyosatini bugungi
kunda 2006-2007-yillar Tashqi Ishlar Vaziri boʻlgan Vitsepreizdent — Aleksandr
Vondra oʻtamoqda. Chexiya Respublikasi 2009-yil boshidan 6 oy muddatga YI
kengashi rais davlati boʻldi. Chexiya Respublikasi, Yevropa ittifoqi davr
rahbarligini Fransiyadan davr oldi. Chexiya Respublikasi davlat rahbari Vatslav
Klus, 6 oy mudatlik Yevropa ittifoqi davr rahbarligini yuritadi. Chexiya
Respublikasi, vazifani 7-Yanvar kuni rasmiy marosim bilan Fransiyadan davr
oladi. Yevropa ittifoqi davr rahbarligini Fransiyadan davr oladigan Praga
boshqaruvi, davr rahbarligi boʻyicha, „kurraviy moliyaviy inqiroz“, „energiya“
va „tashqi aloqalar“ mavzulari ustida toʻxtalishi kutilmoqda. Chexiya
Respublikasi raislik vazifalari hukumat dasturida toʻliq va aniq koʻrsatilgan:

1999-yil 12-mart Chexiya Respublikasi NATO xavfsizlik tizimiga aʼzo boʻldi. Unga
aʼzo boʻlishga qadar davlat birlashgan delegat maqomiga erishgan edi va
tashkilotning „Tinchlik uchun sherikchilik“ dasturiga qoʻshildi. AQSH bilan bir
necha harbiy-siyosiy oʻzaro faoliyat chizigʻiga ega munosabatlar asosiy oʻrinni
egallaydi: NATO doirasida sherikchilik Afgʻoniston va Iroq missiyalarida
ishtirok etish va terrorizmga qarshi kurash. NATO ga aʼzo boʻlgach Chexiya
Respublikasi Ittifoq bayrogʻi ostida xorijiy harbiy va insonparvarlik
missiyalariga qatnashib kelmoqda. Chexiya askarlari bugungi kunda NATO buyrugʻi
ostida Kosova va Afgʻonistonda ish yuritmoqda. Chexiya harbiy missiyasi
Afgʻonistonfa 2002-yildan amalga oshirilmoqda. Ularning asosiy vazifalari
radio-kimyoviy himoya bilan bogʻliq. Iroqda ham 2003 — yil mart oyidan chex
askarlari harbiy ob’yektlarni himoyalash funksiyasini oʻtamoqda. Vashington
bilan iki tomonlama munosabatlar oxirga paytda ikki muhim mavzuda namoyon
boʻlmoqda: AQSH ning raketa hujumidan mudofaa tizimini joylashtirish va Chexiya
fuqarolarinign AQSH ga chqishda viza tartibining bekor qilinishi bilan bogʻliq.
Viza muammosi yetarli darajada muvaffaqiyatga erishdi. Lekin Yevropaning
koʻpgina siyosatshunos olimlari Chexiya Respublikasi tashabbusini umumyevropa
birdamligini buzish deb qaramoqda. 2008 — yil noyabr oyidan boshlab Chexiya
Respublikasi fuqarolarida AQSH ga chiqish uchun viza olishga hojat qolmadi.
Vashington 2007 — yil yanvarda rasman mamlakatda raketa hujumidan mudofaa
tizimini joylashtirish taklifi bilan Chexiya Respublikasi hukumatiga murojaat
qilgan edi. Muzokaralar jarayonida shu narsa aʼyon boʻldiki Chexiya Respublikasi
fuqarolarining katta qismi bu gʻoyani qoʻllamasligiga qaramasdan, Chexiya
Respublikasi hukumati Vashingtonga yon berishga intilmoqda. Chexiya hududida
AQSH harbiy bazasini bunyod etilishi mamlakatning milly suverenitetiga daxldor
boʻlgan masaladir. Bu muhim savollarga esa odatda referendum yoʻli bilan javob
topilishi lozim. Rossiya va boshqa MDH mamlakatlari bilan munosabatlar „muhim“
deb qaraladi, lekin ular ustuvor deb eʼtirof etilmaydi. Rossiya, Ukraina va
boshqa MDH davlatlari bilan harbiy — strategik masalalarni Chexiya NATO va OSCE
(Yevropa Xavfsizlik va hamkorlik tashkiloti) doirasida muhokama qiladi. Rossiya
bilan munosabatlardagi eng muhim masalalar keyingi kelajakda " Radar muammosi "
dagi qarama-qarshiliklar va Kavkazdagi mojarolarni hal qilish boʻlib turibdi.
AQSh prezidenti Barak Obama Jorj Bush davrida ishlab chiqilgan reja — Yevropada
raketa hujumiga qarshi mudofaa tizimi oʻrnatish qarorini oʻzgartirib, Chexiya va
Polshada bunday yirik qurilmalar oʻrnatilmaydi demoqda. Amerika muqobil usullar
ustida oʻylanmoqda. Obamaning aytishicha, AQSh va Yevropa birinchi navbatda
qisqa va oʻrta masofaga uchadigan raketadan himoyalanishi kerak. Eron aynan shu
xildagi qurolni sinovdan oʻtkazgan. Bush paytidan qolgan loyihaga qarshilik
bildirib kelgan Rossiya Obamaning qaroridan mamnun. AQSh Mudofaa vaziri Robert
Geytsning aytishicha, Yevropa shimoli va janubida (Polsha va Chexiyada) sensor
va raketani nishonga oluvchi qurilmalar joylash, shuningdek dengiz kuchlarini
ishga solish muhokamada. Oʻz navbatida AQSh va Rossiya generallari
Vashingtonning Yevropada raketa hujumiga qarshi mudofaa tizimini joylashtirish
rejasini muhokama qilishda davom etmoqda. Rossiya tizim unga qarshi qaratilgan
degan fikrda. Amerika esa tizimdan maqsad Erondan Yevropaga chiqarilishi mumkin
boʻlgan raketa hujumi ehtimolining oldini olishdan iborat, deydi. AQSh taklif
qilayotgan raketa hujumiga qarshi mudofaa tizimi Polsha va Chexiyada
oʻrnatiladi. Tizim sobiq Sovet Ittifoqi chegaralari yaqinida joylashadi. Rossiya
strategik raketa kuchlari qoʻmondoni general Nikolay Solovsov tizimni Rossiyaga
tahdid deb biladi. Agar Polsha va Chexiya hukumatlari AQSh tizimining oʻz
hududida joylashtirilishiga ijozat bersa, Rossiya mazkur davlatlarni potensial
nishon sifatida koʻradi, deydi general. AQSh Davlat kotibi Kondoliza Rays
general Solovsovning mulohazalarini „nooʻrin“ deb atadi. „Menimcha, Eron yadro
dasturi kasb etgan xavf barchaga ravshan. Shunga yarasha chora koʻrilishi
tabiiy. Biz oʻz xavfsizligimizni taʼminlamoqchimiz“, dedi Kondoliza Rays. Agar
Eron Amerikaga qitʼalararo raketa hujumini amalga oshiradigan boʻlsa, Polsha va
Chexiya raketani urib tushirish uchun eng qulay joy hisoblanadi. AQSh raketa
mudofaasi agentligi direktori general-leytenant Genri Oberingning soʻzlariga
qaraganda, mudofaa tizimi oʻz ichiga Yevropada 10 ta, Alyaskada 40 ta va
Kaliforniyada 4 ta raketa urib tushirish moslamalarini oladi. „Qurilish ishlari
taxminan 3-4 yil oladi“, deydi AQSh generali. AQSh rasmiylarining
taʼkidlashicha, Rossiya Qoʻshma Shtatlarning bu rejalaridan ancha avval xabardor
qilingan va Vashington bu masalada Moskva bilan muzokara qilishda davom etadi.
Qoʻshma Shtatlar Rossiyaning Polsha yaqinida qisqa masofali ballistik raketalar
oʻrnatish rejasiga norozilik bildirmoqda. Rossiya prezidenti Dmitriy
Medvedevning aytishicha, Rossiyaning bu harakati AQShning Polsha va Chexiyada
raketa hujumiga qarshi mudofaa tizimini oʻrnatish rejasiga javobdir. Dmitriy
Medvedev Rossiya raketalarini Kaliningradda, Polsha va Litva chegarasiga yaqin
joyda oʻrnatmoqchi. Nishonni 300 kilometrgacha boʻlgan masofadan turib urib
tushiradigan „Iskandar“ deb nomlanuvchi bu raketalar AQSh mudofaa tizimiga
qarama-qarshi qoʻyilmoqda. Bundan tashqari, deydi Medvedev, AQShning Chexiya va
Polshadagi tizimiga Rossiya elektron toʻsiq qoʻyishga harakat qiladi. Davlat
departamenti soʻzlovchisi Shon Makkormakning aytishicha, AQSh tizimi Rossiyaga
qarshi qaratilgan emas va Kreml buni tushunishi kerak. "Rossiya qaroridan
norozimiz. Chunki Chexiya va Polshadagi mudofaa tizimi Eron kabi davlatlar
hujumidan himoya qilishga qaratilgan. Rossiya tizimdan xavotirlanmasa ham
boʻladi, chunki u Polshaga qoʻyiladigan oz sonli raketalarni bemalol urib
tushira oladi, " deydi Makkormak. Pentagon rasmiylari Kremlni tinchlantirishga
urinib, Rossiyaga oʻz mudofaa tizimini nazorat qilishni taklif qilganini
taʼkidlaydi.



https://uz.wikipedia.org/wiki/Britaniya_imperiyasi

Britaniya imperiyasi (ingl. British Empire) — odam yashaydigan barcha qitʼalarda
koloniyalari mavjud boʻlgan insoniyat tarixidagi eng yirik davlat. XX-asrning
30-yillariga kelib Britaniya imperiyasi yer sharining qariyb toʻrtdan birini,
yaʼni, 41,2 mln. km² (shundan 8 mln.i aholi yashamaydigan yerlar) egallagan.
Imperiyaning hech boʻlmagan bitta koloniyasida quyosh nur sochib turganligi
sababli Britaniya imperiyasini „Quyosh botmaydigan imperiya“ deb atashgan.
Imperiya aholisining soni esa 480 mln. kishiga, yaʼni oʻsha paytdagi yer shari
aholisining choragiga teng boʻlgan. Aynan Pax Britannica natijasi sababli ingliz
tili transport va savdo sohasidagi boshqa tillar orasida yetakchi til
hisoblanadi.

Britaniya imperiyasi Buyuk Britaniya va unga qaram boʻlgan mustamlakalarni
ifodalaydigan tushuncha boʻlib, u 1870-yillardan boshlab rasman qoʻllanila
boshladi. Britaniya imperiyasi tarkibiga Britaniya bilan birgalikda hamma
dominionlari va mustamlakalari — Irlandiya (XII asrlar), Shimoliy Amerika
(Virginiya) (1607), Gollandiya va Shimoliy Amerikadagi boshqa hududlar (1652-54;
1665-67 va 1672-74), Portugaliya va uning mustamlakalari (XVII asr oʻrtalari),
Ispaniya mustamlakalari, Kanada, Shimoliy Amerikaning qolgan qismi (1756—63),
Bengaliya (1757), Malta, Seylon (1814—15), Hindiston, Avstraliya, Yangi
Zelandiya, Janubiy Afrika (XIX asr 1-yarmi), Syangan (Gonkong) oroli (XIX asr
2-yarmi), Kipr (1878), Birma (1885), Iroq, Falastin, Transiordaniya, Tanganika,
Togo va Kamerunning bir qismi (1914—18) va boshqalar kirgan edi. XX asrda
mustamlaka tizimining parchalanishi jarayonida Britaniya imperiyasi oʻrnida
imperiyadan ajralib chiqqan mamlakatlar ittifoqi — Britaniya millatlar
hamdoʻstligi tushunchasi paydo boʻldi (q. Hamdoʻstlik).

Hududlar egallanishi davri nisbatan tinch boʻlgan savdo va diplomatiya bilan
boshlangan. Imperiya butun dunyoga britan texnologiyalari, savdo, ingliz tili va
hukumat turi tarqalishiga sababchi boʻlgan. Imperiya hukmronligi imperiya
iqtisodiyotining oʻsishi va Birlashgan Qirollikning koʻplab davlatlar siyosatiga
taʼsir koʻrsatishida muhim rol oʻynagan. Koloniyalar tuzilishidan maʼlumki,
Britaniya Imperiyasining taʼsiri ikki xil qiyofaga ega boʻlgan. Koloniyalarga
Buyuk Britaniyaga mos boʻlgan ingliz tili, maʼmuriy va huquqiy qonunlar
kiritilgan. Birlashgan Qirollikning dekolonizatsiyasi davomida sobiq
koloniyalarga parlament demokratiyasi va oliy qonunlar olib kirilishga harakat
qilingan, ammo, baʼzan bu amalga oshgan, baʼzan esa yoʻq. Koʻplab koloniyalar
Britan davlatlari hamdoʻstligi ularga imperiya oʻrnini psixologik tarzda
egallaydi deb hisoblashgan.

Britan koloniyalaridan asosan Birlashgan Qirollikning moddiy maqsadlari yoʻlida
foydalanilgan. Britan fuqarolari koʻchib borgan koloniyalarda mustaqil
iqtisodiyot uchun infratuzilma yaratilgan boʻlsada, Afrika va Osiyoning tropik
hududlarida joylashgan koloniyalar ularga asosan xomashyo bazalari sifatida
qaralganligi sababli cheklangan infratuzilmaga ega boʻlishgan. Hozirgi kunda
koʻplab rivojlanayotgan davlatlar iqtisodiyoti xomashyo eksportiga qaram boʻlib
qolgan.

Koloniyalardagi turli etnik guruhlar orasidagi muammolar boshqa davlatlarning
kolonial hukmronligidan saqlab turganligi britan kolonial qonunchiligining
asosiy ustuni boʻlgan. Hozirgi kunda Shimoliy Irlandiya, Hindiston, Zimbabve,
Sudan, Uganda, Iroq va boshqa davlatlardagi etnik muammolarning sababchisi
„boʻlib tashlab hukmronlik qil“ klassik prinsipi sanaladi. 1952-1957-yillarda
Keniyada kichik qoʻzgʻolondan boshlanib, soʻng yirik qabilalarning qonli
urushiga aylangan mau-maular qoʻzgʻoloni bunga oddiy misol boʻla oladi. Har bir
qabila 18000dan 30000gacha odam yoʻqotgan bir vaqtda, jami 22ta oq halok
boʻladi.

Orol-davlat hisoblanishiga qaramasdan oʻrta asrlarda Angliya qitʼadan kelgan
koʻplab hujumlarga nishon boʻlgan, buning sababi esa unda XVI-asrgacha harbiy
dengiz flotining yoʻqligi edi. Angllar va sakslar Britan orollariga Germaniyadan
kelishgan. Ularning harbiy otryadlarini bu yerga Rim imperiyasidan mustaqillikka
erishib, oʻz qirolliklarini tuzgan mahalliy britan hukmdorlari chaqirishgan.
1066-yilda fransuz normannlari tomonidan yana bir Angliyaning egallanishi amalga
oshirildi, shundan soʻng normannlar yetakchisi gersog Vilgelm I Istilochi yangi
sulolaga asos solib, angl-sakslarning yerlarini fransuz baronlariga boʻlib
berdi. Angl-sakslar va brittlarning yerlari bilan cheklanmagan Vilgelmning
davomchilari 1282-yilda oʻz qirolliklariga Uelsni qoʻshib olishdi, 1169-yilda
esa Irlandiyani kolonizatsiyalashni boshlashdi. XVIII-asrda Shotlandiya
Angliyaga teng huquqli davlat sifatida qoʻshildi. Ingliz qirollari Yuz yillik
urush davomida magʻlubiyatga uchrab Fransiyadagi hududlardan ayrilishlarigacha
qitʼada Fransiyaning yarmiga egalik qilib, fransuz taxtiga davogar boʻlishgan.
Fransiyaning kuchayishi ingliz zodagonlari orasidagi boʻlinish paytiga toʻgʻri
keldi. Buning natijasida Angliyada Qizil va Oq atirgul urushi roʻy berdi va
Tyudorlar sulolasi asoschisi Genrix VII tomonidan yangi istiloga uchradi.

Kolumbning muvaffaqiyatli kashfiyotlaridan soʻng, 1496-yilda qirol Genrix VII
Jon Kabotni Osiyoga yangi savdo yoʻllarini topishga joʻnatadi. Xuddi Kolumbga
oʻxshab, Kabot 1497-yilda Nyufaundlendga yetib uni Osiyo qirgʻogʻi deb oʻylaydi
va bu habar bilan oʻz yurtiga qaytadi. Ammo, bir yildan keyingi sayoxatdan uning
kemasi qaytib kelmaydi.

Shu bilan Yangi Dunyoga inglizlarning sayohatlari ancha paytga toʻxtaydi.
XVI-asrda Angliyani reformatsiya zir titratadi, shu sababli ingliz-ispan
munosabatlari keskinlashadi va bu oʻz navbatida Anglo-Ispan urushiga olib
keladi. 1562-yilda britan hukumati janubiy dengizlarda qul sotish va qaroqchilik
bilan omadli shugʻullanayotgan qaroqchilar Jon Hokins va Francis Drakega
kaperlik patentini beradi. Natijada ularning dengizchilikdagi sanʼatlari britan
harbiy dengiz flotini yaratishda xizmat qildi va ingliz tojiga xizmat qilgan
koʻplab qaroqchilarga namuna boʻlib xizmat qildi. 1578-yilda Elizabeth I Gilbert
Hemfriga shunday kaperlik patentini taqdim qildi. Oʻsha yiliyoq Gilbert Shimoliy
Amerikada koloniyalarga asos solish va qaroqchilik bilan shugʻullanish maqsadida
Vest-Indiyaga yoʻl oladi, ammo, u Atlantikani kesib oʻtmasidanoq sayohat
tugaydi. 1583-yilda Gilbert ikkinchi marta urinib, Nyufaundlend oroliga yetib
borib, rasmiy ravishda oʻsha orol buhtasini ingliz buhtasi deb eʼlon qiladi.
Angliyaga qaytishda u vafot etadi va uning ishini oʻz patentini 1584-yilda olgan
ukasi Volter Reli davom ettiradi. Bir yildan soʻng Reli hozirgi Shimoliy
Karolina qirgʻogʻida joylashgan Roanok koloniyasini tuzadi, ammo tajribasizlik,
ovqat yetishmovchiligi va ispanlar harakati tufayli koloniya inqirozga yuz
tutadi. Kelajakda inglizlar yana bir necha bor Shimoliy Amerikada koloniya
tuzishga xarakat qilishadi. Ular hattoki Shimoliy Amerikaning Tinch okeani
qirgʻogʻida (Francis Drakening yer shari boʻylab sayohati davomida) ham koloniya
tuzishadi, lekin ularning barchasi halok boʻladi.

1588-yilda „Yengilmas armada“ning magʻlubiyati tufayli Ispan imperiyasining
qudrati sindirildi va u kelajakda Britaniya Imperiyasining ertasiga katta xavf
tugʻdirmadi.

1603-yilda ingliz taxtiga Jacob I oʻtirdi va kelasi yili Ispaniya bilan urush
harakatlariga chek qoʻygan London kelishuvi (1604)ni imzoladi. Endi, asosiy
raqib bilan tinchlik paytida inglizlarning asosiy eʼtiborlari dushman
infratuzilmasiga hujum qilish oʻrniga, dengiz ortidagi oʻz koloniyalarini
tuzishga qaratildi. Britaniya Imperiyasining tuzilishi nihoyat Shimoliy Amerika
va Vest-Indiyada ingliz koloniyalari va Osiyo bilan savdo qilish uchun bir necha
kompaniyalarining tuzilishidan (shu jumladan, 1600-yilda tuzilgan Ost Indiya
kompaniyasi soʻng amalga oshdi. Shu paytdan to Amerikadagi mustaqillik urushida
Oʻn uch koloniyaning yoʻqotilishiga qadar, yaʼni, XVIII-asr oxiriga qadar mavjud
boʻlgan imperiyani „Birinchi Britaniya Imperiyasi“ deb atashadi.

Britan Vest-Indiyasi boshida eng muhim va eng foydali ingliz koloniyalaridan
iborat boʻlgan. Lekin ular eng muhim koloniyalarga aylanishdan oldin bir necha
bor inqirozga uchrashgan. Masalan, inglizlar ispanlarga oʻxshab oʻz
koloniyalarida oltin topishga harakat qilishganligi sababli Britan Gayanasida
koloniya tuzishga 1606-yilga qadar ikki yil davomida harakat qilishgan.
Sent-Lyusiya (1605) va Grenadadagi (1609) koloniyalar tezda yoʻqolib ketishdi,
lekin, Sent-Kits (1624), Barbados (1627)) va Nevisdagi (1628) koloniyalar
muvaffaqiyatli boʻlishgan. Buning sababi esa portugallar Braziliyada omadli
tarzda foydalanayotgan shakarqamish oʻstirishdan inglizlar ham
foydalanishganligi hisoblanadi. Koloniyalarga golland qulfurushlari sotadigan
qullar mehnati zarur edi va inglizlar shu qullardan foydalanishardi. Oʻz
navbatida gollandlar esa koloniyalarda ishlab chiqarilgan shakarni olib
Yevropada olibsotarlik qilishgan. Bu savdodan qolayotgan katta foydani faqat
inglizlar qoʻlida qolishini kafolatlash uchun ingliz parlamenti 1651-yilda
ingliz koloniyalarida faqat ingliz kemalari savdo qilishi mumkinligini
belgilaydigan Navigatsion aktni qabul qiladi. Bu esa Birlashgan Provinsiyalar
Respublikasi bilan muammolarning keskinlashuviga, urush sababli inglizlarning
Amerikadagi oʻrinlari mustahkamlanishiga olib kelgan bir necha Anglo-golland
urushlariga sabab boʻldi. 1665-yilda Angliya Ispaniyaga tegishli boʻlgan Yamayka
orolini egalladi, 1666-yilda esa Bagam orollarini muvaffaqiyatli ravishda
kolonizatsiyaladi.

Amerika qitʼasidagi birinchi doimiy britan koloniyasi 1607-yilda Jamestownda
tuzildi. U 1609-yilda Bermud orollarida ham shunaqa koloniya tuzgan shaxsiy
Virginia Company tomonidan boshqarilardi. 1624-yilda kompaniya huquqlari muddati
tugadi deb eʼlon qilinib, hukumat koloniyani boshqarishni oʻz zimmasiga oldi,
shunday qilib, Virginia koloniyasiga asos solindi. Bu yerda shakar
yetishtirilmasligiga qaramasdan, mahalliy kolonistlar tamaki va boshqa qishloq
xoʻjaligi maxsulotlarini yetishtirish orqali omadga erishdilar. 1610-yilda
shunga oʻxshash kompaniya (London and Bristol Company) Nyufaundlend orolida
koloniya tuzish maqsadida ochildi, ammo bu gʻoya muvaffaqiyatga erishmadi.
1620-yil Plimutda diniy kamchilik boʻlgan Puritanlar tomonidan koloniya
tuziladi. Bunga yana katoliklar tomonidan tuzilgan Merilend (1634),
kontregatsionalistlar tomonidan tuzilgan Konnektikut (1639) kabilarni misol
keltirish mumkin, Rod-Aylend (1636) esa diniy bagʻrikenglik eʼlon qilingan
Amerikadagi birinchi koloniya boʻldi. 1663-yilda Karolina tuzildi. 1664-yilda
Angliya Ikkinchi anglo-golland urushi natijasida Surinamni Yangi Amsterdamga
(keyinchalik nomi Nyu Yorkga oʻzgartirilgan) almashtiradi. 1681-yilda William
Penn Pennsylvania koloniyasiga asos soladi.

Qitʼadagi koloniyalardan farqli ravishda Vest-Indiyadagi koloniyalar moddiy
jihatdan ancha foydali boʻlsada, qitʼadagi koloniyalar qishloq xoʻjaligi uchun
yaxshi sharoitlarga va moʻtadil iqlimga ega boʻlganligi sababli koʻplab
inglizlar koʻchib kelishgan. Qitʼadagi koloniyalarning oʻzi ham ikkiga
boʻlingan: janubiy va shimoliy. Janubda koʻproq yirik qishloq xoʻjaliklari
mavjud boʻlib, qullar xizmatidan foydalanilgan. Shimolda kichik fermerliklar,
yogʻoch ishlovchi va kemasozlik sanoatlari rivojlangan. Shuningdek hindular
bilan savdo ham katta foyda bergan. Ulardan teri olinib, oʻrninga metall
maxsulotlari va shakar qilinishdagi qoldiqlardan tayyorlanadigan romga
almashtirilgan. 1670-yilda qirol Karl II Hudson Bay Companyga yirik Rupert
yerida (keyinchalik Kanadaning katta hududini tashkil etgan yer) teri bilan
savdo qilishning monopol huquqini berdi. Kompaniya tomonidan qurilgan fortlar va
savdo postlari keyinchalik shu yerga yaqin Yangi Fransiyada teri bilan savdo
qiluvchi kompaniya ochgan fransuzlar hujumlarining nishonlariga aylanishgan.

Ikki yildan soʻng Amerikadagi koloniyalarga qul sotishning monopol huquqini
olgan Royal Africa Company ochildi. Qullar „Brinchi imperiya“ iqtisodiyotining
asosini tashkil etgan. 1807-yilda qul savdosi cheklanishiga qadar Britaniya
Amerikaga olib kelingan qullarning uchdan biri, yaʼni, 3,5 mln.ni olib kelgan.
Qul savdosini taʼminlash maqsadida Gʻarbiy Afrika qirgʻogʻida Jeyms oroli, Akkra
va Bans kabi fortlar qurilgan. Vest-Indiyada qoratanli aholi ulushi 1650-yildan
1780-yilgacha 25 %dan 80 %ga oshdi, amerika qitʼasida qullar ulushi esa 10 %dan
40 %ga oshdi. Qul sotish juda foydali ish hisoblangan, ayniqsa Bristol va
Liverpullik sotuvchilar uchun.

1695-yilda Shotlandiya parlamenti „The Company of Scotland Trading to Africa and
the Indies“ga ikki okeanni birlashtiruvchi kanal qurish uchun Panamada koloniya
tuzish huquqini berdi. Ekspeditsiya 1698-yilda yoʻlga chiqdi, ammo u
omadsizlikka uchradi. Yangi Granadalik ispan kolonistlari tomonidan hujumga
uchraganligi va bezgakka chalinganligi sababli koloniya ikki yildan soʻng yoʻq
boʻldi. Shotland kapitalining chorak qismi qoʻyilgan bu „Darius scheme“
rejasining muvaffaqiyatsizlikka uchrashi Shotlandiya uchun haqiqiy zarba boʻldi.
Bu omadsizlik Shotlandiyani Angliya bilan birlashishga majbur qildi va
Birlashgan Qirollik tuzilishiga sababchi boʻldi.

XVI-asr oxirida Angliya va Gollandiya mos ravishda 1600- va 1602-yillarda
tuzilgan Ingliz va Golland kompaniyalarning Osiyaga ekspeditsiyalarini pul bilan
taminlash maqsadida hususiy aksionerlik jamiyatlarini tuzishni boshlashdi. Oʻsha
paytlarda Osiyo bilan savdo qilishda Portugaliya yakka hokim edi. Inglizlar va
gollandlarning maqsadi foydali boʻlgan ziravorlar bilan savdoni egallash edi.
Asosiy ziravorlar chiqariladigan nuqtalar Indoneziya arxipelagi va Hindiston
edi. Shimoliy dengiz orqali oʻtadigan London va Amsterdam oʻrtasidagi tor
aloqalar ikki kompaniya oʻrtasidagi muammolarni yuzaga keltirdi. Natijada
Gollandiya Indoneziyadagi Molukk orollarida, Angliya esa Hindistondagi Suratda
oʻrnashib oldi. Angliya Gollandiyani keyinchalik oʻz soyasida qoldirishiga
qaramasdan oʻsha paytlarda rivojlangan iqtisodiy tizimga ega va anglo-golland
urushlarida gʻalabaga erishgan Gollandiya XVII asr davomida Osiyoda katta
hududlarni egalladi. Angliya va Gollandiya oʻrtasidagi dushmanlik 1688-yildagi
Shonli inqilob natijasida ingliz taxtiga niderland shtatgalteri Vilgelm Oran
oʻtirishidan soʻng toʻxtadi. Ikki millat oʻrtasidagi kelishuvga koʻra
arxipelagdagi ziravorlar sanoati Gollandiyaga, Hindistondagi tikuvchilik sanoati
Angliyaga tegdi. Angliya baribir tikuvchilikdagi foyda boʻyicha ziravorlar
savdosidan oʻtib ketdi, ingliz kompaniyasi esa golland kompaniyasini ortda
qoldirdi. Hindistonda ingliz Ost Indiya kompaniyasi oʻz eʼtiborini Suratdan
Madras, Mumbay va Kalkuttaga qaratdi.

Angliya va Gollandiya oʻrtasida 1688-yilda tuzilgan tinchlik bitimiga koʻra bu
ikki davlat Yevropa va koloniyalarda Fransiya-Ispaniya ittifoqiga qarshi Toʻqqiz
yillik urushga ittifoqchilar sifatida kirishdi. Lekin urushdan Angliya gʻolib,
Gollandiya magʻlub boʻlib chiqdi. Sababi, Gollandiya koʻp pul talab etadigan
quruqlikdagi urushda qatnashishga majbur boʻldi. XVIII asrda Angliya
(1707-yildan soʻng Britaniya) dunyodagi eng kuchli kolonial davlatga aylanadi,
Fransiya esa uning asosiy raqibi sifatida eʼtirof etiladigan boʻldi.

1700-yilda Ispaniya va uning yirik kolonial imperiyasini fransuz qirolining
nevarasi Filipp Anjuga meros qilib qoldirgan ispan qiroli Karl II vafot etadi.
Fransiya, Ispaniya va ularning koloniyalari bir davlatga birlashishi Angliya va
boshqa Yevropa davlatlariga yoqmasligi aniq edi. 1701-yilda Angliya, Portugaliya
va Gollandiya Ispan taxti uchun urushga Fransiya va Ispaniyaga qarshi
kurashayotgan Muqaddas Rim Imperiyasiga qoʻshilishadi. Bu urush 1714-yilgacha
davom etadi. Utrext tinchlik shartnomasiga koʻra ispan qiroli Filipp Anju
fransuz taxtidan oʻzi va davomchilari nomidan voz kechdi. Bundan tashqari,
Ispaniya Yevropadagi barcha mulklaridan ham ayrildi. Britaniya Imperiyasining
hududi kengaydi: Fransiyadan Nyufaundlend va Akadiya, Ispaniyadan esa Gibraltar
va Minorka tortib olindi. Hozirgacha Britaniya dominioni hisoblanadigan
Gibraltar muhim harbiy dengiz floti bazasiga aylandi va Britaniyaga Oʻrta Yer
dengizidan Atlantika okeaniga kirish-chiqishni boshqarishga imkon berdi. Menorka
esa Ispaniyaga 1802-yilda Amyen sulhiga koʻra qaytarildi.

1756-yilda boshlangan Yetti yillik urush birinchi dunyoviy urushga aylandi:
urush harakatlari Yevropa, Osiyo, Janubiy va Shimoliy Amerika, Osiya va hattoki,
Afrikada olib borildil; urushda oʻsha paytdagi buyuk davlatlarning deyarli
barchasi qatnashishdi. Parij tinchlik shartnomasining imzolanishi Britaniya
Imperiyasining kelajakiga katta taʼsir koʻrsatdi. Shimoliy Amerikadagi Fransiya
koloniyalarining barchasi egallandi. Ispaniyadan Florida tortib olindi.
Hindistonda ham fransuzlar britanlarga ancha katta hududlarni berdilar. Shunday
qilib, Buyuk Britaniyaning Yetti yillik urush davomida Fransiya ustidan
gʻalabasi uni dunyoning eng kuchli davlatiga aylantirdi.

1760- va 1770-yillarda metropoliya va oʻn uch koloniyalar orasida munosabatlar
keskin sovuqlashdi. Kolonistlarning noroziligiga sabab britan parlamentining
ularning roziliklarini olmasdan turib kolonistlarni yangi soliqqa tortishga
harakatlari boʻldi. Lekin asosiy sabab butun Shimoliy Amerikada Britaniya
Imperiyasi hokimligining oʻrnatilishi edi. Bir tomondan barcha qurol va mehnat
qurollarini avval fransuzlardan sotib olishga oʻrganib qolgan hindular inglizlar
bilan savdo qilishga majbur boʻlishdi. Inglizlar esa hindularga
ishonmaganliklari sababli hindularga qurol sotilishini taqiqlab qoʻyishdi, bu
oʻz navbatida hindular qoʻzgʻoloniga olib keldi. Hindularni tinchlantirish
maqsadida britan hukumati kolonistlarga fransuzlardan tortib olingan yerlarga
koʻchib borishni taqiqlab qoʻyishdi. Endi noroziliklar navbati fermerlar va
mulkdorlarga keldi. Buning ustiga, inglizlar Fransiya bilan urushdan va hindular
qoʻzgʻolonidan soʻng koloniyalarda katta miqdorda askarlar saqlashga majbur
boʻldi. Bu askarlarni boqish uchun esa koloniyadagilar yangi soliqlarga
tortildilar. Urushdan soʻng kerak boʻlmay qolgan (fransuz xavfi butunlay yoʻq
qilinganligi sababli) askarlarga kolonistlar zor emasdilar. Shu sababli
kolonistlar yangi soliqlar va britan askarlari savdo-sotiqqa xalaqit qila
boshlaganliklari sababli qoʻzgʻolon koʻtarishdi.

1757-yilda qitʼada kelasi yili oʻz mustaqilliqini eʼlon qiladigan AQSh
mustaqillik uchun urush boshlaydi. 1783-yilda kolonistlar Britaniya raqiblari
sanalmish Fransiya, Ispaniya va Niderlandiya yordamida bu urushni yutishadi,
Buyuk Britaniya esa AQShni mustaqil davlat deb tan olishga majbur boʻladi. Urush
davomida amerikaliklar qisman Britan Kanadasini egallashga xarakat qilib
koʻrishadi, lekin, fransuz tilida soʻzlashuvchi kolonistlar ularni
qoʻllab-quvvatlamaganliklari sababli Kanada Britaniya qoʻl ostida qoladi. AQSh
mustaqilligi tan olingandan soʻng britan Kanadasiga imperiyaga sodiq boʻlgan 40
000dan 100 000gacha boʻlgan amerikaliklar qochib oʻtishadi. Ularning 14 000i
Sent-Jon daryosi boʻyiga koʻchib oʻtishadi. 1784-yilda Britan hukumati yangi
kelgan kolonistlardan Nyu Bransuik koloniyasini tuzish toʻgʻrisida qaror qiladi.
1791-yilgi Konstitutsion akt Kanadani ingliz tilida soʻzlashuvchi Yuqori Kanada
va fransuz tilida soʻzlashuvchi Quyi Kanada viloyatlariga boʻladi.

Ingliz Amerikasidagi strategik muhim hududlarning yoʻqotilishini tarixchilar
„birinchi“ va „ikkinchi“ Britan imperiyalari orasidagi chegara deb hisoblashadi.
Bundan soʻng metropoliya Osiyo, Tinch okeani havzasi va Afrikadagi hududlarni
bosib olishga eʼtiborini qaratadi.

Napoleon urushlari davomida Britaniya Imperiyasi ohirgi marta yoʻqotilgan
Shimoliy Amerika hududlarini qaytarish uchun harakat qiladi. Amerikan-fransuz
savdo aloqalariga xalaqit qilish uchun „ingliz dezertirlarini“ topish bahonasi
ostida britan harbiy floti titib chiqadi. Bundan kelib chiqqan anglo-amerikan
urushida inglizlar vaqtinchalik Vashingtonni egallashadi, lekin 1815-yilgi
tinchlik shartnomasiga koʻra ikki davlat hududlari urushdan oldingi hududlarda
qoladi.

Oʻz faoliyatining birinchi yuz yilligida Britan Ost Indiya kompaniyasi oʻz
eʼtiborini Hindiston sub-qitʼasidagi savdo operatsiyalariga qaratgan. U
1617-yilda oʻz savdo huquqlarini olgan Boburshoxlar imperiyasiga qarshi
chiqishni oʻylab ham koʻrmagan. Ammo XVIII asrga kelib Boburshoxlar imperiyasi
qulashni boshlagan, kompaniya esa oʻz raqobatchisi Fransuz Ost Indiya
kompaniyasiga qarshi kurashga kirgan. 1757-yilda Plessi jangida Robert Klayv
boshchiligi ostidagi britanlar fransuzlar va ularning hind ittifoqchilarini
magʻlub etishdi. Inglizlar Bengaliyani oʻz qoʻllariga olishdi va Hindistondagi
yetakchi siyosiy kuchga aylanishdi.

XVIII asrning ikkinchi yarmida kompaniya oʻz hududlarini kengaytirdi. Bu
hududlar yoki kompaniya, yoki yollanma hind askarlari — sipohiylardan iborat
britan Hindiston armiyasi tomonidan qoʻrqitilgan mahalliy oʻyinchoq hukmdorlar
tomonidan boshqarilgan. Hindistonni kolonial egallashning asosiy usuli
fransuzlar kolonizatorlari tomonidan oʻylab topilib, inglizlar tomonidan keng
foydalanilgan „subsidiar kelishuvlar“ boʻlgan. Bu tizimga muvofiq kompaniya
birinma ketin hind knyazliklarini kompaniya mahalliy kompaniya yollanma
armiyasini boqish uchun „subsidiya“lar toʻlash toʻgʻrisidagi bitimlar tuzishga
majburlagan. Shuningdek, bu knyazliklar oʻzlarining global ishlarini faqat
britan rasmiysi yordamida bajarishga majbur boʻlishgan.

Boburshoxlar imperiyasining markazlashgan hukumatining inqirozi Hindistonning
bir necha yuzlab mustaqil knyazliklarga boʻlinib ketishiga sababchi boʻldi, bu
esa oʻz navbatida britan istilosini osonlashtirdi. Kompaniya atigi ikki marta
jiddiy qurolli qarshilikka uchradi: birinchi marta — marathlar ittifoqi
tomonidan, ikkinchi marta — Sikx davlati tomonidan. Marathlarga qarshi britanlar
uch ingliz-marath urushlari olib borishdi. Bu urushlarda britanlar oʻz
ulushlarini kutgan marathlar qoʻshnilari bilan ittifoq tuzishgan. Sikxlar bilan
birinchi toʻqnashuv britanlar uchun juda omadsiz kechgan. Ammo 1839-yildan
Sikxlar davlatida ichki nizolar boshlanib, davlat inqirozga yuz tutdi. Mana
shunda britanlar sikxlarni Ikkinchi ingliz-sikx urushida magʻlub etishdi.

1857-yilda butun Hindiston Ost Indiya kompaniyasi qoʻl ostiga oʻtdi. Lekin shu
yilda sipohiylar qoʻzgʻoloni yuzaga keldi. Bu kompaniyaning Hindistondagi
boshqaruviga chek qoʻydi. Uning oʻrniga toʻgʻridan-toʻgʻri taxt hukumati
oʻrnatildi.

1718-yildan boshlab yiliga tahminan mingtadan jinoyatchilarni Amerikaga
joʻnatardi. 1783-yilda oʻn uch koloniya yoʻqotilgach, britan hukumati bu
maqsadlarda Avstraliyadan foydalana boshladi.

Avstraliyaning gʻarbiy qirgʻogʻi 1606-yilda golland tadqiqotchisi Villem Yanszon
tomonidan ochilgan edi. Golland Ost Indiya kompaniyasi yangi qitʼaga Yangi
Gollandiya deb nom berdi, lekin uni kolonizatsiyalashga harakat qilib koʻrmadi.

1770-yilda kapitan Jeyms Kuk Tinch okeanining janubiy qismini tadqiq etish
davomida Avstraliyaning gʻarbiy qismini kashf etdi va qitʼani Britaniya hududi
deb eʼlon qildi. 1778-yilda Jozef Benks hukumatga Avstraliyada jinoyatchilar
koloniyasini tuzish qanday muhimligini isbotlab berdi. Jinoyatchilarni oʻz
ichiga olgan birinchi kema 1787-yilda Yangi Janubiy Uelsga qarab yoʻl oldi va
1788-yilda Avstraliyaga yetib keldi. Kelajakda Buyuk Britaniya 1840-yilgacha
Yangi Janubiy Uelsga jinoyatchilarni joʻnatishda davom etdi. Koloniyadagi aholi
soni bu paytga kelib 56 ming kishiga yetdi. Avstraliya koloniyalari vaqt oʻtishi
bilan jun va tilla eksportyorlariga aylanishdi.

Oʻzining sayohati davomida Kuk 1642-yilda golland dengizchisi Tasman tomonidan
kashf etilgan Yangi Zelandiyaga ham tashrif buyurdi va 1769-, 1770-yillarda mos
ravishda, Shimoliy va Janubiy orollarni Britan toji mulki deb eʼlon qildi.
Boshida yevropaliklar va tub aholi maorilar oʻrtasidagi munosabatlar faqatgina
savdo bilan cheklangan edi. XIX asrning birinchi oʻn yilligida asosan Shimoliy
orolda birinchi doimiy ingliz aholi punktlari va savdo nuqtalari paydo boʻldi.
1839-yilda Yangizeland kompaniyasi yerlar sotib olish va koloniyalarga asos
solish toʻgʻrisidagi rejalarini eʼlon qildi. 1840-yilda Uilliam Gobson va
40tacha maori boshliqlari Vaytangi bitimini imzolashdi.

Britaniya Fransiya hukumati tepasiga Napoleon Bonapart kelgach yana Fransiya
bilan toʻqnashdi. U Britaniyaga bostirib kirish rejalari bilan faqat dengizorti
koloniyalarigagina emas, balki Britaniyaning oʻziga xavf sola boshlagan.
Napoleon urushlaridagi gʻalaba Britaniya Imperiyasidan ulkan resurslar va
harakatlarni talab etgan. Fransuz portlari britan floti tomonidan toʻsilgan.
1805-yilda Trafalgar yonidagi dengiz jangida muhim gʻalabaga erishilgan.
Inglizlar ham fransuz koloniyalariga va 1810yilda Napoleon tomonidan egallangan
Gollandiyaga hujum qilishgan.

Fransiya 1815-yilda soʻzsiz taslim etildi. Urush natijalariga koʻra Buyuk
Britaniya Ioan orollari, Maalta, Seyshel orollari, Mavrikiy, Sent-Lyusiya,
Tobago]], Trinidad, Gayana va Kap koloniyasini egalladi. Keyinroq bir nech
koloniya Fransiya va Gollandiyaga qaytarildi.

XIX asr boshiga kelib abolitsionistlar tomonidan bosimning kuchayishi 1807-yilda
„Qul savdosiga qarshi akt“ning imzolanishiga olib keldi. Vest-Indiyada
qullarning bozor narxi 80 funt boʻlgan bir paytda kemasida qullar topilgan kema
kapitanlari har bir topilgan qul uchun 100 funtdan jarima toʻlashlari kerak
boʻlgan. 1808-yilda Serra Leone ozod etilgan qullarning britan koloniyasi deb
eʼlon qilingan.

1823-yilda qullikka qarshi jamiyat paydo boʻldi va 1833-yilda qabul qilingan
„Qullikni bekor qilish toʻgʻrisidagi akt“ni imzolashga majbur etdi. Yangi aktga
koʻra faqat qul savdosi emas, balki qullikning oʻzi ham noqonuniy deb eʼlon
qilindi. 1834-yil avgustda imperiyadagi barcha qullar ozod deb eʼlon qilindi.

Bu davrda Buyuk Britaniya rasmiy ravishda mustaqil boʻlgan Xitoy, Argentina,
Siam kabi koʻplab mustaqil davlatlarning iqtisodiyotini boʻysundirdi. XIX asr
ikkinchi yarmida yangi texnologiyalar bugʻ mashinasi va telegrafning paydo
boʻlishi imperiyani boshqaruv va himoyani yengillashtirgan holda kuchaytirdi.
1902-yilda butun imperiya telegraf simlari bilan qoplandi.

Imperiya siyosatining Osiyodagi asosiy maqsadi eng qimmatli va Osiyoning boshqa
hududlariga kalit hisoblanuvchi Hindistonni qoʻl ostida ushlash va Hindistondagi
hududlarni kengaytirish edi. XIX asrning birinchi yarmida ekspansiyaning asosiy
quroli Ost Indiya kompaniyasi edi. U oʻz askarlarini qirollik floti bilan
birinchi marta Yetti yillik urushda birlashtirdi, shundan soʻng uning qurolli
kuchlari Hindistondan tashqaridagi koʻplab urushlarda qatnashdi: Napoleonga
qarshi Misrda (1799-yil), Gollandiyadan Yava tortib olinganda (1811-yil),
Singapurning (1819-yil) va Malakkaning (1824-yil) egallanishida, Birmaning
egallanishida (1826-yil).

1839-yilda Kantondagi Xitoy rasmiylari 20 ming quti opiumni musodara qilishdi.
Bunga javoban Buyuk Britaniya birinchi opium urushini boshladi. Urush natijasida
inglizlar oʻsha paytda rivojlanmagan Gonkongni egallashdi, Xitoyda narkomanizm
esa juda yuqori choʻqqilarga yetdi.

1857-yilda britan qoʻmondonlariga qarshi yollanma hind askarlari — sipohiylar —
qoʻzgʻolonidan soʻng britan hukumati Hindistonda general-gubernator
boshchiligidagi toʻgʻridan-toʻgʻri boshqaruvni („British raj“) joriy etdi.
Qirolicha Viktoriyaga Hindiston imperator ayoli toji kiydirildi. Ost Indiya
kompaniyasiga shundan soʻng chek qoʻyildi (1858-yil).

XIX asrda Britan va Rossiya imperiyalari Usmonli turklar imperiyasi, Eron va Sin
Xitoyi inqirozidan Osiyoda yuzaga kelgan siyosiy boʻshliqni toʻldirishga harakat
qilishdi. Rossiyaning 1826-1828-yillardagi rus-fors va 1828-1829-yillardagi
rus-turk urushlaridagi gʻalabasi Hindistonga rus bosqinidan qoʻrqishni boshlagan
Britaniyaning notinchligini chaqirdi. Oʻzining geosiyosiy raqibini ortda
qoldirish maqsadida 1839-yilda Britaniya Afgʻonistonni egallashga birinchi marta
urinib koʻrdi, lekin Birinchi ingliz-afgʻon urushi u uchun xalokatli yakunlandi.

1853-yilda Rossiyaning Bolqondagi taʼsiri kuchayadi. Rossiyaning Oʻrta Yer
dengizi va Yaqin Sharqdagi taʼsiri kuchayashidan xavotirlangan Angliya va
Fransiya Qrim urushini (1854-1856) boshlashdi. Urush Rossiya xalqaro taʼsirini
pasaytirib, uning texnologik jihatdan qancha ortda qolganini koʻrsatib berdi.

Keyingi yigirma yil davomida Britaniya Belujistonni (1876-yil), Rossiya esa
hozirgi Qirgʻisizton, Qozogʻiston va Turkmaniston hududlarini bosib oldi.
1878-yilda ikki imperiya Osiyodagi taʼsir doiralarini boʻlib olish toʻgʻrisida
birinchi marta kelishib olishdi. Shunga qaramay 1902-yilda Angliya Rossiya
qarshi qaratilgan Yaponiya bilan ittifoq tuzdi. Rus-yapon urushi davomida
Britaniya Imperiyasi rasmiy betarafligini eʼlon qilgan holda, maxfiy ravishda
Yaponiyaga qurol va pul yetkazib turgan. Bu esa Rossiya imperiyasining
magʻlubiyati va kuchsizlanishiga sabab boʻlgan.

1907-yilda Rossiya Germaniyaga qarshi qaratilgan ingliz-fransuz ittifoqiga
(Antanta) qoʻshildi va ikki raqib imperiyaga ittifoqchilarga aylanishdi. Shu
bilan bir vaqtda Rossiya Britaniyaning Afgʻoniston ustidan protektoratini tan
oldi, Eron esa rus va ingliz taʼsir doiralariga boʻlindi. Xitoy ham xuddi
shunday Yevropa davlatlari orasida taʼsir doiralariga boʻlib olindi.

Britaniyaga Napoleon urushlaridan soʻng oʻtgan Kap koloniyasiga 1652-yilda
Afrikaning janubida metropoliya va Osiyodagi koloniyalar oʻrtasidagi toʻxtash
nuqtasi sifatida Golland Ost Indiya kompaniyasi tomonidan asos solingan edi.
1820-yildan boshlab bu yerga inglizlar oqimi kuchaydi. 1830-yillar oxiri
1840-yillar boshidagi buyuk koʻchish davomida minglab burlab koloniyalarni tark
etib shimolga ketib, u yerda oʻzlarining respublikalari: Transvaal (1852-1877,
1881-1902- yily) va Ozod Oranj davlatini (1854-1902) tuzishdi. Ular ham
britanlar, ham soto va zulu kabi Afrika qabilalari bilan dushman boʻlishgan.
Ikkinchi ingliz-bur urushi (1899-1902-yillar) natijasida bur respublikalari
Britaniya Imperiyasiga qoʻshib olindi.

1869-yilda Napoleon III Oʻrtayer dengizi va Qizil dengizni birlashtiruvchi
Suvaysh kanalini ochdi. 1875-yilda Benjamin Dizraeli boshchiligidagi britan
hukumati Misr hukmdori Ismoil Poshshodan kanalning 44 % aksiyalarini 4 mln.
funtga sotib oldi. Boshida kanal ustidan qoʻshma ingliz-fransuz boshqaruvi
oʻrnatilgandi, 1882-yilda esa kanal hududi britan askarlari tomonidan egallandi.
Suvaysh kanali ustidan ingliz-fransuz munozarasi 1902-yilda uning neytral hudud
deb eʼlon qilinishi bilan tugadi, lekin de-fakto kanal 1954-yilgacha britan
askarlari boshqaruvi ostida qoldi.

Kongo daryosining quyi oqimida Fransiya, Belgiya va Portugaliyaning
faollashuvidan soʻng Yevropa davlatlari orasida "Afrika uchun janjal" boshlandi.
Muammolarni 1884-1885-yillardagi Berlin konferensiyasi (1884)da hal qilishga
harakat qilishdi. Kolonial imperiyalar orasidagi raqobat 1890-yillargacha davom
etdi. Birlashgan ingliz-misr askarlari 1896-yilda mahdiylar qoʻzgʻolonini
bostirishdi va fransuzlarning Fashodga bosqiniga qarshilik koʻrsatishdi. Shundan
soʻng Sudan qoʻshma ingliz-misr koloniyasi deb eʼlon qilindi, aslida esa britan
boshqaruvi ostida qoldi.

Britan kolonizatori Sesil Rods strategik muhim Suvaysh kanalini foydali
qazilmalarga boy Janubiy Afrika bilan birlashtiruvchi Keyptaun-Qohira temir
yoʻlini qurish taklifini bildirdi. 1888-yilda Rods oʻziga tegishli shaxsiy
Britan Januniy Afrika kompaniyasi yordamida oʻz ismi sharafiga atalgan ulkan
hudud — Rodeziyani egalladi.

Avstraliya va Yangi Zelandiya askarlarining 1915-yilda Gallipoli kampaniyasidagi
hissalari bu davlatlarda milliy oʻzlikning paydo boʻlishiga ulkan taʼsir
koʻrsatdi. Xuddi shu xolat Kanadada Vimi jangidan soʻng roʻy berdi.
Dominionlarning gʻalabadagi hissalari britan bosh vaziri Lloyd Jorj tomonidan
tan olindi. U 1917-yilda barcha dominionlarning bosh vazirlarini imperiya harbiy
qoʻmitasiga qoʻshilishga chaqirdi.

1919-yilda imzolangan Versal bitimiga shartlariga koʻra imperiya 4 662 000 km²
kengaydi va aholi soni 13 mln.ga koʻpayib oʻz tarixidagi eng yuqori choʻqqisiga
chiqdi. Germaniya koloniyalari va Usmonli turklar imperiyasining koʻplab
hududlari gʻoliblar oʻrtasida Millatlat Ligasi mandatlariga koʻra boʻlib olindi.

Irlandiyaga mustaqil boshqaruv taqdim etilishining kechiktirilishi sababli Shinn
Feyn boshchiligidagi mustaqillik tarafdorlari partiyasi sezilarli tarzda
kuchaydi. 1918-yildagi parlament saylovlarida u Irlandiyadan koʻp oʻrin oldi,
1919-yilda Dublinda Irland assambleyasini tuzib, mustaqilligini eʼlon qildi.
Irland Respublikasi armiyasi britan boshqaruviga qarshi partizan urushini
boshladi. Ingliz-irland urushi 1921-yilda ingliz-irland bitimining imzolanishi
bilan yakunlandi. Bitimga koʻra imperiya tarkibidagi dominion sifatida Irland
Ozod davlati tuzildi.

32 irland grafliklaridan 6tasidan iborat Shimoliy Irlandiya hozirga qadar
„1922-yilgi Irland hukumati toʻgʻrisidagi akt“ga koʻra Birlashgan Qirollik
tarkibiga kiradi.

Shunga oʻxshash kurash Hindistonda boshlandi; 1919-yilgi Hindiston hukumati
toʻgʻrisidagi akt mustaqillik tarafdorlarini qoniqtirmadi. Britan hukumati
mustaqillik uchun urushlar boshlanib ketmasligi uchun qattiqqoʻl choralarni
qoʻllay boshladi, masalan, Panjobda. Bunga javoban Mahatma Gandi inglizlarning
Hindiston aholisi tomonidan boykot qilinishi sanalgan nohamkorlik harakatini
boshladi. 1922-yil 10-martda Gandi qamoqqa olinib, 18-martda ekstremistik
ruhdagi materiallar nashr etganligi sababli ikki yil ozodlikdan mahrum etildi.

1923-yilgi Imperiya konferensiyasi dominionlarning metropoliyadan mustaqil
ravishda oʻz tashqi siyosatini yurgizish imkonini berdi. Bundan bir yil oldingi
Turkiyadagi Chanoq inqirozida Britaniya yana dominionlar yordamini soʻradi,
lekin Kanada va Janubiy Afrika bu safar yordam berishdan bosh tortdi. 1926-yilgi
Imperiya konferensiyasi Irlandiya va Janubiy Afrika bosimi ostida dominionlarni
"Britan Imperiyasi tarkibidagi teng huquqga ega va bir-biriga boʻysunmaydigan
davlatlar deb tan oldi. Bu „Ikkinchi imperiya“ning qulashi edi, shundan soʻng
„imperiya“ oʻrniga „Britan davlatlari hamdoʻstligi“ atamasi qoʻllanila boshladi.

Metropoliyaga urush eʼlon qilinishi yana avtomatik tarzda uning koloniyalariga
oʻz taʼsirini koʻrsatdi, shu jumladan Hindistonga ham. Lekin bu safar
dominionlarda urushga kirishdan bosh tortish huquqi bor edi. Ular ichida Kanada,
Avstraliya, Yangi Zelandiya va Janubiy Afrika baribir urushga qoʻshilishdi.
Irlandiya esa urushga qoʻshilmay butun II Jahon Urushi davomida betaraflikni
saqladi.

1940-yilda Fransiya qulagach Imperiya 1941-yilda urushga SSSR qoʻshilguncha
Germaniya va uning ittifoqchilariga qarshi bir oʻzi qolib ketdi. Britan bosh
vaziri Uinston Cherchill amerika prezidenti Franklin Ruzveltdan faol tarzda
harbiy yordam soʻragan. 1941-yilda ikki davlat Atlantika xartiyasini imzolashdi.
Bu xartiya barcha koloniyalarga ozodlik berdi.

Yaponlar hujumi ostida qolgan Avstraliya va Yangi Zelandiya Britaniya oʻz
imperiyasini himoya qila olmasligini tushuna boshlashdi. Bu ularni AQSh bilan
yaqin aloqalar oʻrnatilishiga turtki berdi. 1951-yilda Avstraliya, Yangi
Zelandiya va AQSh oʻrtasida ANZUS pakti imzolanishiga olib keldi.

Koloniyalardagi antikolonial harakatlar tez kuchaydi. AQSh va SSSR oʻrtasida
boshlangan Sovuq urushga qaramasdan, ikki davlat ham yevropa kolonializmiga
qarshi edi. Bu davrga mos boʻlgan „oʻzgarishlar shamoli“ atamasi imperiyaning
sanoqli kunlari qolganligini bildirardi. Fransiya va Portugaliya oʻz
imperiyalarini saqlab qolish uchun qimmat va foydasiz urushlarni boshlagan bir
paytda, Buyuk Britaniya oʻz koloniyalaridan ularni stabil kommunizm tarafdori
boʻlmagan hukumatlarga topshirib ketishni tanladi. 1945-1965-yillarda
metropoliyadan tashqaridagi imperiya aholisi 700 mln.dan 5 mln.ga tushdi.

1945-yildagi parlament saylovlarida dekolonizatsiya tarafdorlari boʻlgan
Leyboristlar partiyasi gʻolib boʻldi. Klement Ettli boshchiligidagi Leyboristlar
partiyasi imperiyaning eng ogʻriqli muammosi — Hindiston mustaqilliga oʻz
eʼtiborini qaratdi. Bu koloniyada ikki yetakchi kuch boʻlmish Hindiston milliy
kongressi va Musulmonlat ligasi oʻrtasida kelishmovchiliklar oʻsib borayotgandi.
Bu ikki pertiya ham mustaqillikni xohlardi. Kongress unitar davlat tuzish
taklifi bilan chiqdi. Bu davlatda musulmonlar kamchilik boʻlishidan xavfsiragan
Liga musulmonlar koʻpchilik boʻlgan regionlarda islom davlatini tuzishni taklif
qildi. Koʻpayib borayotgan tartibsizliklar va Qirollik Hind floti qoʻzgʻoloni
1946-yilda bosh vazirni Hindistonga eng uzogʻi bilan 1948-yilda mustaqillik
berishni vada berishga majbur qildi.

Vaziyatning favquloddaligi va fuqarolik urushi xavfi soʻnggi Hindiston
vitse-qiroli lord Mauntbettenni 1947-yilda 15-avgustda Hindistonni boʻlish va
mustaqillik berishga majbur qildi. Britanlar yangi tuzilgan Hindiston va
Pokiston davlatlarida oʻnlab mln. kishini kamchilik sifatida qoldirib, indusit
va islom regionlari oʻrtasida chegara oʻtkazishdi. Millionlab odamlar ikkala
yoʻnalishda chegarlarni kesib oʻtishdi, yuz minglab insonlar esa ikki din
vakillari oʻrtasidagi zoʻravonliklar qurboni boʻlishdi. Aholisining katta qismi
musulmon boʻlishiga qaramay Hindistonga berilgan Jammu va Kashmir haligacha ikki
davlat munosabatlarini buzuvchi muammo sanaladi.

Britan mandatligi ostidagi Falastinda ham muammolar yuzaga keldi. Bu yerdagi
kolonial hukumat juhudlar va koʻpchilik boʻlgan arablar oʻrtasidagi muammoga
duch kelishdi. Bu yerdagi muammolar qiyinroq edi — Yevropadagi koʻplab juhud
qochoqlari Falastinda boshqana qidirishardi, arablar esa juhudlar koʻchib
kelishi toʻxtatilishini talab qilishdi. 1947-yilda imperiya kelgusi yili oʻz
askarlarini Falastindan olib chiqib, mandatlikdan voz kechib, davlatning keyingi
taqdirini BMTga topshirishini eʼlon qildi. BMT Bosh Assambleyasi Falastinni
juhud va arab mustaqil davlatlariga boʻlib, Quddus va Vifleyem shaharlari
ustidan xalqaro protektorat oʻrnatilishi toʻgrisidagi № 181 rezolyutsiyasini
qabul qildi.

1951-yilda Buyuk Britaniyada hukumat tepasiga Cherchill boshchiligidagi
Konservativlar partiyasi keldi. Konservatorlar Hindiston yoʻqotilishiga qaramay
Suvaysh kanaliga tayanib, Yaqin Sharqdagi hukmronlikni saqlash orqali
Britaniyani dunyoviy davlat sifatida saqlab qolish mumkinligiga ishonishardi.
Lekin ular 1951-yilda Misrda hukumat tepasiga kelgan Komil Abdul Nosirni
eʼtiborga olmasdan qoʻyolmasdilar. 1952-yilda britan askarlarini Suvaysh kanali
hududidan olib chiqib ketib, 1955-yilda Sudan mustaqilligini tan olish
toʻgrisidagi bitim imzolandi.

1956-yilda prezident Nosir Suvaysh kanalini milliylashtirdi. Bunga javoban
britan bosh vaziri Entoni Iden Isroilning Misrga hujumiga vaqtida urushga
qoʻshilib, Suvaysh kanalini egallash toʻgʻrisida maxfiy bitim imzoladi. Ammo u
AQSh munosabatini hisobga olmagandi. Amerika prezidenti Eyzenhauer opertasiyani
qoʻllab-quvvatlashdan bosh tortdi. AQSh Nikita Xrushyov urushda Misr tarafini
olishga vada bergandan soʻng SSSR keng miqyosdagi urush boshlanishidan qoʻrqdi.
Inglizlar toʻxtatish uchun amerikaliklar oʻzlarining britan funtidagi
rezervlarini sotish orqali ingliz valyutasini sindirishlarini aytishdi.
Natijada, urush xarakatlari omadli boʻlib, kanal egallanganligiga qaramasdan,
xalqaro bosim Britaniyani oʻz askarlarini olib chiqib ketishga majbur etdi.

Suvaysh inqirozi ommaviy ravishda Britaniyaning dunyoviy davlat maqomi
yoʻqotilganligini namoyish etdi. Milliy gʻurur oyoq osti qilinib, parlament
deputatlaridan birini roʻy bergan voqeani „Britaniya Vaterloosi“ deb atashga,
boshqasini esa Britaniyani „Amerika satelliti“ deb nomlashga majbur qildi. Oʻsha
paytlardagi insonlar ongining feʼlini Margaret Tetcher „Suvaysh sindromi“ deb
atadi. Bu sindromdan Brtaniya 1982-yilgi Argentina bilan Folklend urushidagi
gʻalabadan soʻnggina qutuldi.

1960-yilda Buyuk Britaniya bosh vaziri Garold Makmillan Keyptaunda nutq
soʻzladi. Oʻz nutqida u "bu qitʼada oʻzgarishlar shamoli esayotganligi"
toʻgrisida aytdi. Makmillan fransuzlar Aljirda olib borayotganga oʻxshagan
kolonial urushlarni xohlamaganligi uchun dekolonizatsiya gʻoyasini
qoʻllab-quvvatlagan. 1950-yillarda faqatgina uch koloniya — Sudan, Gana va
Malayya mustaqillikka erishgan boʻlsa, 1968-yilga Janubiy Rodeziyadan boshqa
Afrikadagi barcha britan koloniyalari mustaqillikka erishdi. Hududdan ingliz
askarlarining chiqib ketishi oq tanli aholi uchun katta muammolarni keltirib
chiqardi, ayniqsa, Rodeziyada. 1965-yilda oq tanli aholi yetakchisi bosh vazir
Yan Smit bir tomonlama Rodeziyaning Britaniya Imperiyasidan ajralib chiqqani
toʻgʻrisida eʼlon qildi. Davlatda oqlar va qoralar 1979-yilgacha davom etgan
oʻrtasidagi fuqarolik urushi boshlandi. Urush davlatda britan kuzatuvi ostidagi
saylovlar oʻtkazilgunga qadar, britan kolonial hukumati qoʻl ostiga oʻtgandagina
tugadi. Saylovlarda yangi tuzilgan Zimbabve davlatining bosh vaziriga aylangan
Robert Mugabe yutib chiqdi.

Oʻrta Yer dengizida britanlar grek-kipriotlar tomonidan boshlangan patizan
urushiga duch kelishdi. Urush 1960-yilda Kipr mustaqilligi eʼlon qilinishi bilan
tugadi, lekin Birlashgan Qirollik Akrotiri va Dekeliya harbiy bazalari ustidan
oʻz nazoratini saqlab qoldi. Malta va Gotso orollari 1964-yilda mustaqillikka
erishishdi.

1958-yilda Vest-Indiya federatsiyasi tuzildi, lekin u 1962-yildayoq Yamayka va
Trinidad ajralib chiqqanligi sababli parchalanib ketadi. Barbados 1966-yilda
mustaqillikka erishadi, Karib dengizidagi boshqa ingliz orollari esa 1970- va
1980-yillarda mustaqillikka erishadi. Britaniya hukmronligi ostida faqatgina
Angilya, Tyorks va Kaykos orollari, Britan Virginia orollari, Kayman orollari va
Montserrat qoladi. Gayana 1966-yilda mustaqillikka erishadi. Kontinental
Amerikadagi soʻnggi britan mulki Britan Gondurasi 1973-yilda Beliz nomi ostidagi
erkin boshqariluvchi koloniyaga aylanadi va 1981-yilda toʻliq mustaqillikka
erishadi. Belizning Gvatemala bilan hududiy bahsi hozirgacha yechilmay qolmoqda.

Tinch okeanidagi Britan hududlari 1970- (Fiji) va 1980-yil (Vanuatu) orasida
mustaqillikka erishadi. Fiji, Tuvalu, Papua-Yangi Gvineya Hamdoʻstlik
qirolliklariga aylanishdi.

1980-1981-yillarda Rodeziya (hozirgi Zimbabve), Vanuatu va Belizga mustaqillik
taqdim etilgandan soʻng dekolonizatsiya jarayoni qariyb tugaydi. Avvalgi
imperiyadan faqatgina butun dunyo boʻylab tarqalib yotgan orollar va avanpostlar
qoladi. 1982-yilda oʻzining soʻnggi koloniyalaridan biri — Folklend orollarini
Ispan Imperiyasi davridan qolgan talabga asoslanib urush ochgan Argentinadan
himoya qiladi. Muvaffaqiyatli harbiy operatsiyalar koʻpchilikka Britaniya yana
dunyoviy davlatga aylanishi haqida gapirishga asos beradi.

Huddi oʻsha yili Kanada metropoliya bilan soʻnggi yuridik aloqalarini uzadi.
1982-yilgi Kanada akti Kanada konstitutsiyasiga oʻzgartirish uchun boshqa
Britaniyaning roziligi kerakmasligini tasdiqlaydi. Shunga oʻxshash aktlar
1986-yilga Avstraliya va Yangi Zelandiyaga nisbatan qabul qilinadi.

Hozirig kunda Birlashgan Qirollik Britan orollaridan tashqari 14 hudud ustidan
suverenitetga ega. 2002-yilda ular Britan dengizorit hududlari nomiga ega
boʻlishdi. Bu hududlarning baʼzilarida odam yashamaydi (vaqtinchalik harbiy va
ilmiy insonlardan tashqari). Boshqalari turli darajadagi oʻz boshqaruviga ega va
Buyuk Britaniyaga xalqaro aloqalar va himoya boʻyicha qaram.

Baʼzi dengizorti hududlari ustidan britan suvereniteti boshqa davlatlardan
tomonidan tan olinmagan: Gibraltar Ispaniya tomonidan, Folklend orollari,
Janubiy Georgiya va Janubiy Sendvich orollari Argentina tomonidan va boshqalar.

Bir necha yuz yillik britan boshqruvi va britan immigratsiyasi butun dunyo
boʻylab koʻplab davlatlarda oʻz izini qoldirgan. Britanlar tomonidan oʻtkazilgan
siyosiy chegaralar har doim ham millatlar joylashuviga mos boʻlmagan va Kashmir,
Falastin, Sudan, Nigeriya va Shri-Lankada koʻplab muammolarga sabab boʻlgan.
Britan parlament tizimi koʻplab sobiq koloniyalar uchun hukumat boshqaruvi
turiga aylandi. Angliya qonunchiligi esa ularning yuridik tizimlariga katta
taʼsir qildi. Britan oliy apellyatsion sudi hozirgacha Karib dengizi va Tinch
okeanida joylashgan sobiq kolonialarning oliy sudi hisoblanadi. Ingliz tili 400
mln. kishi uchun ona tili sanaladi, qariyb 1 mlrd. odam esa ingliz tilida
xorijiy til sifatida gapiradi. Britan missionerlari anglikan cherkovini barcha
qitʼalarga tarqatishgan.

Sobiq imperiyaning koʻplab qismlarida hozirgacha kolonial arxitektura saqlanib
qolgan — cherkovlar, temir yoʻl vokzallari, hukumat binolari. Kriket, regbi,
golf va boshqa britan sport turlari britan oʻlchov birliklariga oʻxshab butun
imperiyaga tarqalgan.



https://uz.wikipedia.org/wiki/Birlashgan_millatlar_tashkiloti

Birlashgan millatlar tashkiloti (BMT) — yer yuzida tinchlikni mustahkamlash va
xavfsizlikni taʼminlash, davlatlarning o‘zaro hamkorligini rivojlantirish
maqsadida tashkil etilgan xalqaro tashkilot. 1945 yilda tuzilgan. BMTni barpo
etish haqidagi qaror SSSR, AQSH, Angliya va Xitoy tashqi ishlar vazirlarining
Moskvadagi kengashida 1943 yilda, Ustavi esa SanFransisko konferensiyasida 1945
yilda qabul kilindi. BMT Ustaviga dastlab 51 davlat imzo chekkan, 2000 yilda esa
ular soni 189 ga yetdi. BMTning doimiy ish o‘rni (shtab kvartirasi) — NyuYork.
BMT Ustavida ko‘rsatilganidek, u xalqaro tinchlik va xavfsizlikni saqlash,
xalqlarning teng huqukdi bo‘lishi va o‘z takdirini o‘zi belgilashi qoidasiga
amal qilib, millatlar o‘rtasida do‘stlik munosabatlarini rivojlantirishni,
iktisodiy, ijtimoiy, madaniy muammolarni hal etishda xalqlar o‘rtasida hamkorlik
bo‘lishini taʼminlashni ko‘zda tutib, shu umumiy maqsadlarga erishishda
millatlar harakatini uyg‘unlashtirib turadigan markaz hisoblanadi.

O‘zbekiston Respublikasi BMTning teng huquqli aʼzosi sifatida bu eng nufuzli
xalqaro tashkilotning maqsad va qoidalariga qatʼiy amal qilmoqda.

Birlashgan Millatlar Tashkiloti 1945-yil 24-oktabrda, xalqaro hamkorlikni
rivojlantirish va yalpi xavfsizlikni mustahkamlash tufayli tinchlikni barqaror
etish jurʼati bilan toʻlib-toshgan 51 mamlakat tomonidan tashkil etildi. Bugungi
kunda 185 mamlakat, yaʼni dunyoning qariyb barcha mamlakatlari Birlashgan
Millatlar Tashkilotining aʼzolaridir. Birlashgan Millatlar Tashkilotining aʼzosi
boʻlgan davlat xalqaro munosabatlarning asosiy tamoyillari aks etgan, xalqqaro
shartnomalardan iborat boʻlgan Birlashgan Millatlar Tashkilotining Nizomida
bayon etilgan majburiyatlarni qabul etadi. Nizomga binoan, Birlashgan Millatlar
Tashkiloti toʻrtta asosiy maqsadga amal qiladi: xalqaro tinchlik va xavfsizlikni
taʼminlashga koʻmaklashish, millatlar oʻrtasida doʻstona aloqalarni
rivojlantirish, xalqaro muammolarni hal etishda va inson huquqlarini
hurmatlashni ragʻbatlantirishda, xalqaro hamkorlikni barqaror etish hamda ushbu
umumiy maqsadlarga erishishda millatlar saʼy-harakatlari, kelishuvlari uchun
markaziy rolni oʻynash.

Afgʻonistonda Birlashgan Millatlar Tashkilotining maxsus missiyasi 1993-yildan
buyon faoliyat koʻrsatmoqda. Uning vazifasi milliy yarash va uzoq davom etgan
fuqarolar urushi natijasida izdan chiqqan xoʻjalikni tiklashga yordam berishdan
iboratdir. Biroq, Bosh kotib va uning maxsus vakillarining qatʼiy diplomatik
saʼy-harakatlariga qaramasdan mamlakatda juda katta insonparvarlik xarajatlarini
talab qilayotgan harbiy harakatlar davom etmoqda, bu - Birlashgan Millatlar
Tashkilotining afgʻon xalqiga yordam koʻrsatish tizimi faoliyatiga jiddiy taʼsir
koʻrsatyapti.

Sharqiy Timorda BMT yordamida Indoneziya va Portugaliya oʻrtasida oʻtkazilgan,
mazkur xududning maqomi borasida butunjaxon referendumi uchun yoʻl ochgan
muzoqaralar 1999-yili may oyida yakunlanadi. Shu muzokaralarga binoan BMT
missiyasi ovoz beruvchilarni roʻyxatga olish ishini kuzatib bordi va
1999-yilning avgustidagi bu referendumda Sharqiy Timor aholisining 78 foizi
Indoneziyadan mustaqil boʻlish uchun ovoz berdi. Referendum yakunlari eʼlon
qilinganda mustaqillikka qarshi turgan militsiya Sharqiy Timorning 200 ming
aholisini oʻz uylarini tashlab ketish uchun majburlashga harakat qildi.
1999-yilning sentabr oyida Xavfsizlik kengashi tartib oʻrnatishga yordam bergan
xalqaro xavfsizlik kuchlarini junatish uchun qaror qabul qildi. BMTning muvaqqat
maʼmuriyati xalqaro kuchlarni almashtirdi va ayni paytda Sharqiy Timorda
mustaqillikni amalga oshirish jaroyonini kuzatib bormoqda.



https://uz.wikipedia.org/wiki/Arab_tili

Arab tili — Somiy tillar guruhining jan. tarmog‘iga mansub til. Yaqin va O‘rta
Sharq hamda Afrika shim.586dagi yigirmadan ortiq mamlakatning rasmiy davlat tili
hisoblanadi. Arab tili da 200 mln. dan ortiq aholi gaplashadi (1997). Qadimiy
Arab tili mil. av. 5 — 4-a.larga taalluqli obidalar orqali maʼlumdir. U mumtoz
arab tilining paydo bo‘lishiga zamin bo‘lgan. Mumtoz Arab tili ning leksik va
grammatik shakllanishi johiliya davri (5 — 7-a.lar) shoirlarining og‘zaki
ijodlarida namoyon bo‘la boshlagan. Qur’oni Karimning nozil bo‘lishi natijasida
mumtoz Arab tili badiiyati yanada go‘zallashdi va grammatik meʼyorlari
mukammallashdi. 8 — 9-a.larda mumtoz Arab tili grammatikasi ishlab chiqildi,
islom yoyilgan o‘lkalarda rasmiy va ilmiy til bo‘lib qoldi. Ibn Sino, Beruniy,
Xorazmiy va boshqa ilmiy asarlarini ana shu tilda yozganlar. Mumtoz Arab tili
leksik jihatdan bir oz o‘zgargan holda, hozirga qadar arablarning adabiy tili
bo‘lib kelmoqda. Buning asosiy sababi arab dunyosini birlashtirib turuvchi
Qur’oni Karim, Hadisi Sharif va boshqa mo‘’tabar manbalardir. Arab dunyosidagi
vaqtli matbuot, nashrlar, radio va televideniye hozirgi shu tilda. Arab
so‘zlashuv tili adabiy tildan keskin farqlanadi, fonetik va leksik jihatdan
birbiriga o‘xshamaydi. Misr, Sudan, Suriya, Iroq, Mag‘rib, Xasaniya
(Mavritaniya), Shoa (Nigeriya, Kamerun, Niger) lahjalariga bo‘linadi. Ushbu
lahjalar asosan 3 sababga ko‘ra yuzaga kelgan: 1) arab adabiy tiliga quraysh
qabilasi (Makka) shevasida nozil bo‘lgan Qur’oni Karim tili asos bo‘lgan, zero
o‘sha vaqtlardayoq Arabiston ya.o.da yashovchi qabilalarning tillarida turli
tafovutlar bor edi; 2) hozirgi arab dunyosining aksar qismi kelib chiqishi arab
bo‘lmagan xalqlardir. Ular islom taʼsirida arablashgan. Ularning hozirgi
so‘zlashuv tilida islomgacha mavjud bo‘lgan ona tillari unsurlarining bo‘lishi,
tabiiy; 3) arab dunyosining aksar qismi g‘arb istilochilari hukmronligi ostida
bo‘lganligi hududiy lahjalarning jiddiy farqlanishiga olib kelgan. Turkiston,
xususan hozirgi O‘zbekiston hududi Arab xalifaligi tomonidan bo‘ysundirilgach va
islom mahalliy aholi tomonidan qabul qilingach, Arab tili hamda arab yozuvi
mazkur hududda ilmfan tili va yozuviga aylandi. Shu bilan bog‘liq holda
arabshunoslik vujudga keldi.Ad.: Sharbatov G. Sh., Sovremenniy arabskiy yazik,
M., 1961; Talabov E., Arab tili, T., 1993.Sarvar Abdullayev.



https://uz.wikipedia.org/wiki/Angliya

Ángliya (ingl. England) — Buyuk Britaniya va Shimoliy Irlandiya Qoʻshma
Qirolligining eng katta qismi. Angliya Buyuk Britaniya katta orolining
janubi-gʻarbini egallagan.

Angliya — Buyuk Britaniyaning ma’muriy-siyosiy qismi, uning tari-xiy o‘zagi.
Buyuk Britaniya o.ning jan. va o‘rta hududida joylashgan. Germa-niyada yashagan
va 5 — 6- a.larda Yevropa qit’asidan orolga ko‘chib borgan angllar qabilasidan
A. nomi kelib chiqqan. Keng ma’noda ko‘pincha Buyuk Britaniya va Shim. Irlandiya
Qo‘shma qirolligini A. deb ataydilar. Maydoni 131 ming km², aholisi — 50 mln.
kishiga yaqin (1999). Buyuk Britaniya butun maydonining 54% va aholisining 80%
dan ko‘prog‘i. A. 39 graflik, 6 metropoliya grafligi va katta Londonga
bo‘linadi. Londonning alohida boshqaruv tizimi bor: uning 28 okrugidan har
birida kengash mavjud. Londondagi ijroiya hokimiyatini lord-mer amalga oshiradi.
A. — iqtisodiy jihatdan Buyuk Britaniyaning eng rivoj-langan bo‘lagi.
Mamlakatning an’anaviy sanoat tarmoqlari: konchilik (toshko‘mir, temir ruda),
kora metallurgiya, metall-sozlik, kimyo, to‘qimachilik, oziq-ovqat sanoati
asosiy markazlari shu yerda joy-lashgan. Mashinasozlik (avtomobilsoz-lik,
aviasozlik, stanoksozlik, asbob-sozlik), elektr va radiotexnika, atom sanoati
ham yaxshigina rivojlangan. A.da mamlakatning eng katta sanoat mar-kazlari:
London, Birmingem, Liverpul va boshqa joylashgan. Buyuk Britaniya jami
ekinzorlarining salkam 70% A.ga to‘g‘ri keladi. U sut chorvachiligi,
sabzavotchi-lik va bog‘dorchilikning asosiy maskani hamdir. A.da transport
tarmog‘i qalin, uning portlari (London, Liverpul, Sa-utxempton va boshqalar)
orqali mamlakat yuk aylanmasining 80% dan ko‘prog‘i o‘tadi. Yana q. Buyuk
Britaniya.



https://uz.wikipedia.org/wiki/Parij

Paris — Fransiyaning poytaxti. Mamlakatning eng muhim iqtisodiy, siyosiy va
madaniy markazi. Dunyodagi eng katta va goʻzal shaharlardan. Il-deFrans tarixiy
viloyatining bosh shahri. Sena daryosi sohilida. Ikdimi yumshoq, moʻʼtadil,
dengiz iqlimi. Yanv.ning oʻrtacha temperaturasi 3,4°, iyulniki 18,8°. Yillik
yogʻin 645 mm. Aholisi 2,2 mln. kishi (2013). Atrofidagi shaharlar bilan Katta
P.ni tashkil etadi (aholisi 8,7 mln. kishi).

Miloddan avvalgi 1-asrda hozirgi P. oʻrnida gallar qabilasi boʻlgan
pariziylarning Lyutetsiya qishlogʻi bor edi; rimliklar davrida yirik savdo
markazi, milodiy 3—4asrlarda Pariziya deb atalgan (Parij nomi shundan olingan).
497 yildan frank qirollari qarorgohi. Karolinglar davrida — faflik markazi.
885—886 yillarda P. normannlar qamaliga bardosh bergan. 987 yildan P. fransuz
qirolligi poy-taxti. 14—15-asrlarda P. bir qancha xalq harakatlari maydoniga
aylangan. Yuz yillik urush davrida (1337—1453) P. inglizlar tomonidan bosib
olinib, 1436 yilgacha ular qoʻlida boʻlgan. 16-asrdagi diniy urushlarda P.ning
siyosiy mavqei kuchaydi. 17-asrning oʻrtalarida, ayniqsa, 18-asrda P.
Yevropaning mada-niy markaziga aylangan. Fransiya— Prussiya urushi (1870—71)
davrida P.ni nemis qoʻshinlari bosib oldi. 2-jahon urushi davrida P.
gitlerchilarga qarshilik koʻrsatishning yirik markazlaridan biriga aylandi.
Shahar 1944 yil 19—25 avg .da ulardan ozod qilindi.

P.da mamlakatning yetakchi ilmiy tadqiqot in-tlari va oliy oʻquv yurtlari
joylashgan. Parij (Sorbonna) un-ti (13-asr), Fransiya kolleji, konservatoriya,
konchilik, sanʼat maktablari, qishloq xoʻjaligi in-ti, Fransiya in-ti (tarkibida
5 akademiya mavjud), muzeylar (Luvr muzeyi va boshqalar), 60 dan ziyod teatr
(jumladan, "GrandOpera", "Komedi Fransez"), konsert zallari, yirik
ku-tubxonalar, kosmosni tadqiq qilish markazi, telemarkaz va boshqa bor.
Shaharda sanoat va savdo birlashmalari, yirik mahalliy va xorijiy banklar,
davlat maʼmuriy-boshqaruv idoralari, siyo-siy partiyalarning rahbarlik organlari
va h.k. joylashgan. Har yili P.da savdo yarmarkalari oʻtkaziladi. P.da 1900 va
1924 yillarda 2- va 8-olimpiada oʻyinlari boʻlib oʻtgan. Shahar atro-fida
oʻrmonlar saqlangan.

Paris (frans. Paris ) (transl.: Pari) — Fransiya poytaxti, mamlakatning eng
yirik iqtisodiy va madaniy markazi.



https://uz.wikipedia.org/wiki/Metr

Metr (belgilanishi: m; grekcha μέτρον — o'lchov) — SI dagi uzunlik o'lchov
birligi. 1 metr — yorug'lik nurining vakuumda, 1/299 792 458 soniya ichida bosib
o'tgan masofasiga teng.

Metr — 1) metrik oʻlchov tizimi va Xalqaro birliklar tizimi SI dagi uzunlik
birligi. Qisqacha m bilan belgilanadi. 1 m = 0,469 sarjin = 1,406 arshin = 3,281
fu/i=10dm=100 sm=1000 mm; 2) metrik oʻlchov tizimida M. Parij meridiani uzunligi
choragining oʻng milliondan bir qismi (10~7) ga, Xalqaro birliklar tizimida esa
M. kripton -86 atomining 2r10 va 5d5 energetik sathlar orasidagi oʻtishga mos
keladigan nurlanish vakuumidagi 1650763,73 toʻlqin uzunligiga teng uzunlik
oʻlchovi.

Pikometr (belgilanishi: pm) — 10−12 metrga teng. Masalan: Gyeliy atomi radiusi
31 pm.

Nanometr (belgilanishi: nm) — 10−9 metrga teng. Ya'ni, 1 metrning milliarddan
bir qismi. Masalan: Qattiq jismlardagi atomlar orasidagi masofa nanonetrlarda
o'lchanadi.

Mikrometr (belgilanishi: µm) — 10−6 metrga teng. Ya'ni, 1 metrning milliondan
bir qismi. Masalan: Shudring tomchisi taxminan 10 µm ga teng.

Millimetr (belgilanishi: mm) — 10−3 metrga teng. Ya'ni, 1 metrning mingdan bir
qismi. Masalan: Muhandislik loyiha va inshootlarida, meteorologiyada va boshq.

Santimetr (belgilanishi: sm) — 10−2 metrga teng. Ya'ni, 1 metrning yuzdan bir
qismi.

Detsimetr (belgilanishi: dm) — 10−1 metrga teng. Ya'ni, 1 metrning o'ndan bir
qismi.

Kilometr (belgilanishi: km) — 103 metrga teng. Masalan: Transportlarda odatda
bosib o'tilgan masofa kilometrlarda o'lchanadi.



https://uz.wikipedia.org/wiki/Gibraltar

Gibraltar Gibraltar (arab. Jabal atToriq — Toriq togʻi) — Buyuk Britaniyaning
Pirenei yarim oroli janubidagi mulki, qoyali yarim orol va qumli boʻyinni
egallaydi.

Maydoni 5,5 km2. Aholisi 27 ming kishi (1997). Neytral zona (kengligi 500 m)
Gibraltarni Ispaniyaning Lalinea shahridan ajratib turadi. Gibraltar qadimda
yunon va rimliklarga Kalpe nomi bilan maʼlum edi. 711-yil arab lashkarboshisi
Toriq ibn Sayd qoʻshin bilan boʻgozdan oʻtib, shu qoyaga istehkom qurgan.
Gibraltarni 1309—33 yillarda va 1462-yildan Ispaniya, 1704-yildan Angliya
egalladi. Gibraltarni ingliz gubernatori boshqaradi. 1968-yilda Angliya bilan
Ispaniya oʻrtasida Gibraltarni Ispaniyaga qaytarish toʻgʻrisida muzokaralar
boʻlib oʻtgan, ammo har ikki tomon ham bir natijaga erishmagan. 1980-yilda
boʻlib oʻtgan qayta muzokaralar (1985-yildan kuchga kirdi) natijasida
gibraltarliklar va ispanlar bir-birlarining hududlariga bemalol oʻta olish
huquqiga ega boʻldilar.

Gibraltarning yer yuzasi ohaktoshlardan tuzilgan, karst togʻlari bor. Sharkiy va
shimoliy yon bagʻri tik. Koʻplab turistlar keladi.

Xoʻjaligi Buyuk Britaniyaning harbiy dengiz va havo bazalariga, chet el
turistlariga xizmat koʻrsatish bilan bogʻliq. Yengil va oziq-ovqat sanoati va
kema taʼmirlash korxonalari bor. Qishloq xoʻjaligi mahsulotlari
yetishtirilmaydi. Importining 1/4 oziq-ovqat mahsulotlariga toʻgʻri keladi.
Gibraltar ochiq port, kuniga 200 kema kiradi.

Gibraltar aeroporti dunyodagi eng xavfli qurilmalardan biridir. Birinchidan,
unda bor yoʻgʻi bitta uchuv polosa mavjud. Uning uzunligi 1829 metrni tashkil
etadi. Lekin, judayam tor va qisqa masofadan tashqari uning joylashuvi xam
gʻalati, u shahar markazidan bor yoʻgʻi 500 metr uzoqlikda boʻlib, yakkayu
yagona uchuv polosa asosiy avtomobil yoʻli bilan xam qarshi keladi.



https://uz.wikipedia.org/wiki/Belarus

Belorussiya (Belarus), Belorussiya Respublikasi (bel. Respublіka Belarus) —
Yevropa markazidagi davlat. Sharqiy Yevropa tekisligining gʻarbida joylashgan.
Maydoni 207,6 ming km2. Aholisi 9 463 300 kishi (2013). 6 viloyat, 118 tuman,
102 shahar, 109 shaharcha bor (1996). Poytaxti — Minsk shahri.

Belarus Respublikasi — unitar demokratik ijtimoiy huquqiy davlat. 1996-yilgi
referendumda qabul qilingan Konstitutsiya amal qiladi. Davlat boshligʻi — aholi
tomonidan 5 yil muddatga saylanadigan prezident. Qonun chiqaruvchi vakolatli
organi — Millat majlisi boʻlib, u Vakillar palatasi va Respublika Kengashidan
iborat. Vakillar palatasining hamma 110 deputatini aholi saylaydi. Respublika
Kengashining 64 deputatidan 56 nafari mahalliy kengashlar tomonidan saylanadi, 8
nafari prezident tomonidan tayinlanadi. Millat majlisining vakolat muddati 4 yil
Ijroiya hokimiyatni bosh vazir boshchiligidagi hukumat — Vazirlar Kengashi
amalga oshiradi. Bosh vazirni Vakillar palatasining roziligi bilann prezident
tayinlaydi.

Belarusning yer yuzasi tekislik boʻlib, shimoli-gʻarbida botqoq bosgan
pastliklar va koʻllar juda koʻp. Janubi-gʻarbdan shimoli-sharq tomon Belarus
Qirlari choʻzilgan, eng baland qismi (Minsk qirlari) dengiz sathidan 345 m
baland (Dzerjinskiy togʻi). Belarus qirlaridan janubi-sharqda qator tekisliklar,
shimoli-gʻarbda morena tepaliklari chuzilgan. Belarusning janubiy qismini
botqoqlashgan keng pasttekislik — mutlaq balandligi 100 – 150 m boʻlgan Belarus
Polesyesi egallaydi; botqoqlik, oʻtloqlar orasida balandligi 5 – 8 m li qum
tepalari koʻp. Qumlik joylar qaragʻayzor bilan qoplangan. Foydali qazilmalardan
kaliyli tuz konlari bor (Starobin va Petrikov konlari), janub va janubi-sharqda
tosh tuz, Pripyat botigʻida neft, koʻmir bor. Torf, qum, gil konlari mavjud.

Iqlimi kontinental iqlim bilan dengiz nihimi oʻrtasida, Atlantika havo massalari
uni ancha yumshatib turadi. Yanvar ning oʻrtacha harorati janubi-gʻarbda —
4,4 °C, shimoli-sharqda — 8 °C, iyulniki shimolda 17 °C, janubda 18,8 °C.
Oʻrtacha yillik yogʻin miqdori 550 – 700 mm. Yogʻinning kup qismi yoz oylariga
toʻgʻri keladi. Botqoqliklar, daryo va koʻllar koʻpligidan yerlari zax.
Vegetatsiya davri shimoli-sharqda 178 kun, janubi-gʻarbda 208 kun. Eng yirik
daryolari Dnepr (irmoqlari Berezina, Pripyat, Soj va boshqalar), Gʻarbiy Dvina,
Neman (irmogʻi Viliya), Bugʻ. Bu daryolarning koʻp qismida ogʻoch oqiziladi, eng
yiriklarida kema qatnaydi. Baʼzi daryolarda GESlar qurilgan. Belarus
koʻllarining eng yiriklari: Naroch, Osvey, Drisvyati, Chervonoye, Vigonovskoye.
Tuprogʻi asosan unumdorligi yuqori boʻlmagan chimli podzol va torfbotqoq tuproq,
daryo qayirlarida esa allyuvial tuproqlardir.

Belarus aralash oʻrmonlar mintaqasida joylashgan boʻlib, maydonining 30 % dan
koʻprogʻi oʻrmon bilan qoplangan. Igna bargli va keng bargli oʻrmonlar,
oʻtloqlari va botqoq oʻsimliklari koʻp. Qaragʻayzorlar, qayinzorlar va
qayragʻochzorlar, dub, grab, zarang kabi keng bargli daraxtzorlar katta maydonni
egallaydi. Tulki, olmaxon, quyon, suvsar, oqsichqon koʻp; bugʻu, qoʻngʻir ayiq,
silovsin, los, elik, toʻngʻiz, yumronqoziq, boʻri uchrab turadi. Daryo va
koʻllarida leshch, tovonbaliq, choʻrtan, laqqa, ilonbaliqlar, ondatra bor. Suvda
suzuvchi qushlar tarqalgan. Belarus hududida Pripyat va Berezina qoʻriqxonalari,
Belaya Veja pushchasi bor.

Asosiy aholisi — beloruslar. Ruslar, polyaklar, ukrainlar, tatarlar, yahudiylar
va boshqa ham yashaydi. Aholining oʻrtacha zichligi — 1 km2 ga 49,4 kishi
toʻgʻri keladi. 68,9 % aholi shaharlarda istiqomat qiladi. Davlat tili belorus
va rus tillari. Eng yirik shaharlari: Minsk, Gomel, Vitebsk, Mogilyov, Bobruysk,
Grodno, Brest.

Belarus hududida oʻrta paleolit davridan odam yashay boshlagan (100 — 35 ming y.
muqaddam); neolit davrida (miloddan avvalgi 5-ming yillik oxiridan 3-ming yillik
oxirigacha) dehqonchilik va chorvachilik bilan shugʻullanishga oʻtgan. Miloddan
avvalgi 3-ming yillik oxiri — 2-ming yillik boshlarida hind-yevropa qabilalari
koʻchib kelgach, ularning taʼsirida jez asriga oʻtiddi. Bu yerda temir davri
miloddan avvalgi 8 — 6-asrlardan milodiy 8-asrgacha davom etdi. Milodiy 1-ming
yillik 2-yarmida Belarus hududida 3 slavyan qabilalari: krivichi, dregovichi va
radimichilar uyushmasi vujudga keldi, keyinchalik ular oʻrniga knyazliklar
tashkil topdi. 10-asr oxiridan knyazliklar Kiyev Rusi tarkibiga kirdi. 13-asr
2-yarmida Rossiyaning gʻarbiy chekkalariga Buyuk Litva knyazligi hujum qila
boshladi. Mamlakatdagi parokandalik va tatarmoʻgʻullarning hamlalari sharoitida
bu knyazlik Gʻarbiy rus yerlarini osonlikcha zabt etdi. Shu paytdan boshlab bu
yerlar „Belaya Rus“ („Oq Rus“) deb yuritiladigan boʻldi (belorus atamasi shundan
kelib chiqdi). 15 — 16-asrlarda Belarusda xususiy yer egaligi rivojlandi.
Beloruslarning Gʻarbiy Yevropa mamlakatlari bilan munosabatlari jonlandi. Buyuk
Litva knyazligi Belarus va Ukrainadagi hukmronligini mustahkamlash uchun
1569-yilda Polsha bilan ittifoq (Lyublin uniyasi) tuzdi. Shu tariqa Rech
Pospolita federativ davlati iujudga kelib, Belarus uning tarkibiga kirdi.
16-asrda Yevropa Uygonishi Belarus madaniyatiga taʼsir oʻtkazdi.
Reformatsiyaning turli oqimlari tarqaldi. Qishloq xoʻjaligi tez rivojlandi,
uning mahsuloti Gʻarbiy Yevropa bozorlariga olib borib sotila boshladi.
Koʻpchilnk shaharlar oʻzini oʻzi boshqarish huquqini oldi (Magdeburg huquqi).
1595-yilda S. Nalivayko boshchiligidagi ukrain kazaklari Belarusga yurishlar
uyushtirdi. 1648 — 1651 yillarda ukrain xalqining ozodlik kurashi taʼsirida
janubiy va sharqiy Belarusda yirik yer egalariga qarshi katta gʻalayonlar boʻlib
oʻtdi. Rossiya davlatining Rech Pospolita bilan 1654 — 67 yillardagi urushi va
1700 — 21 yillardagi Shimoliy urush davrida Belarus qattiq aziyat chekdi. 18-asr
oʻrtalaridan Belarus xoʻjaligi yuksala boshladi, ammo qoʻshni davlatlarning
aralashuvi bunga xalaqit berdi. 1772-yilda Rech Pospolitaning birinchi
boʻlinishi natijasida Belarusning sharqiy qismi Rossiya imperiyasiga qoʻshib
olindi, 1793-yilda Rech Pospolitaning ikkinchi bor parchalanishi oqibatida
Belarusning markaziy qismi ham Rossiyaga qaram boʻlib qrldi. T. Kostyushko
boshchiligidagi qoʻzgʻolon (1794) bostirilgach, 1795-yilda Gʻarbiy Belarus
Rossiyaga qoʻshib olindi. 1812-yilgi urushda polyaklarga xayrixoh boʻlgan
belorus shlyaxtasi Buyuk Litva knyazligining tiklanishiga umid qilib, Napoleonni
qoʻllab-quvvatladi. 19-asr boshlarida demokratik va milliyozodlik goyalari
tarqala boshladi, yashirin jamiyatlar vujudga keldi, ular Polsha, Belarus va
Litvadagi 1830 — 31 yillar qoʻzgʻoloniga zamin hozirladi. 1861-yilda Belarus
dehqonlari krepostnoylikdan xalos boʻldi. 1863 — 64 yillarda boʻlib oʻtgan
qoʻzgʻolon burjua islohotlari oʻtkazilishiga taʼsir qildi.

XIX asrning 2-yarmida Belarusda kapitalizm jadal rivojlandi, temir yoʻllar
qurildi, banklar ishlay boshladi. 1905 — 07 yilgi inqilob belorus milliy ozodlik
harakatini kuchaytirdi. 1914 — 1918 yillardagi 1-jahon urushi davrida Belarus
yerlari harbiy harakat maydoniga aylandi. 1915-yilda uning gʻarbiy qismini
Germaniya qoʻshinlari bosib oldi. 1917-yil Oktyabr toʻntarishidan soʻng Minskda
ham sovet hokimiyati eʼlon qilindi (1917-yil 8-noyabr).. Belarus mustaqilligiga
qarshi boʻlgan bolsheviklar 1917-yil Minskda Belarus davlati tuzilishini talab
qilib chiqqan Umumbelorus sʼyezdini tarqatib yubordi. 1918-yil Fevral—martda
nemis qoʻshinlari Belarusning deyarli barcha hududini egallab oldi. 1918-yil
25-martda Umumbelorus sʼyezdi delegatlari Belarusni mustaqil Belarus Xalq
Respublikasi deb eʼlon qildilar. Bunga javoban Smolensk shahrida bolsheviklar
Belarus Sovet Sotsialistik Respublikasi (BSSR) tuzilganligini eʼlon qildilar.
1918-yil noyabr — 1919-yil boshlarida Belarus nemis kushinlaridan ozod etilgach,
1919-yil 1-yanvarda Belarusning Muvaqqat ishchi-dehqon sovet hukumati oʻz
manifesti bilan BSSR tashkil etilganligini eʼlon qildi. 1922-yil SSSR tashkil
boʻlgach, BSSR ham SSSR tarkibiga kirdi. Ikkinchi jahon urushi yillarida nemis
bosqinchilari Belarus hududini egallab oldi. Belarus aholisining chorak qismiga
yaqini halok boʻldi, milliy boylikning yarmidan koʻprogʻi yoʻq qilib tashlandi,
yuzlab shahar va qishloqlar vayron boʻldi. Urushdan keyingi yillarda Belarus
sanoati va qishloq xoʻjaligi tiklandi. 1986-yilgi Chernobil falokati oqibatlari
belorus xalqi uchun fojiali boʻldi. 1990-yil 27-iyulda BSSRning davlat
mustaqilligi haqidagi Deklaratsiya qabul qilindi. 1991-yil 19-sentyabrdan
mamlakat Belarus Respublikasi deb atala boshladi. 1991-yil dekabrdan MDH
tarkibida. 1995-yildan BMT aʼzosi. Oʻzbekiston Respublikasi bilan diplomatiya
munosabatlari 1993-yil yanvarda oʻrnatilgan. Milliy bayrami — Mustaqillik kuni
(3 iyul).

Belarus koʻp tarmoqdi qishloq xoʻjaligi rivojlangan industrial davlat.
Mashinasozlik, kimyo, neft kimyosi, toʻqimachilik va oziq-ovqat sanoati ravnaq
topgan. Qishloq xoʻjhaligida kartoshka va zigir tolasi yetishtirish, sutgoʻsht
chorvachiligi, choʻchqachilik, parrandachilik rivojlangan.

Sanoatida elektr energetika, yoqilgʻi, metallurgiya, mashinasozlik va metallga
ishlov berish, kimyo va neft kimyosi, yogʻochsozlik, sellyulozaqogʻoz,
binokorlik materiallari, shisha va chinnifayans, yengil, oziq-ovqat, unyorma va
omixta yem, tibbiyot sanoati, mikrobiologiya va matbaachilik eng yirik
tarmoqlardir. Sanoat mahsulotining 2Gʻ3 qismi yirik shaharlarda, shu jumladan
25 % Minskda ishlab chiqariladi. Foydali qazilma konlari kam boʻlgani holda
sanoat majmuida ishlab chiqarish sanoati ustun. Bu tarmoq, yuk avtomobillari,
avtobuslar, mototsikl, velosipedlar, traktorlar, qishloq xoʻjaligi, qurilish,
melioratsiya va yoʻl mashinxchari, motorlar, stanoklar, avtomat liniyalar,
robotlar, temirchilikpress, burgʻulash, geolrazvedka, savdo uskunalari,
quyuvchilik, yengil, oziq-ovqat tarmoqlari uchun texnologiya uskunalari,
podshipniklar, EHMlar, televizorlar, radioprismniklar, magnitofonlar, sovitish
va muzlatish uskunalari, foto va kinoapparatlar, dozimetrlar, soatlar ishlab
chiqaradi. Kimyo va neft kimyosi sanoati maʼdanli oʻgʻitlar, kimyoviy tola va
iplar, plastmassa va smolalar, shinalar, rezinatexnika buyumlark, polimer va lok
boʻyoq, roʻzgʻor buyumlari va shahrik.larni ishlab chiqaradi.

Yengil sanoatda toʻqimachilik (zigʻir tolasi, jun, shoyi, ip gazlamalar),
trikotaj, kiyim-kechak, poyabzal, charm va moʻyna buyumlari ishlab chiqarish
rivojlangan. Oziq-ovqat sanoati goʻsht, yogʻmoy va sut mahsulotlari ishlab
chiqaradi. Yogmoy, baliq, qandshakar, unyorma, novvoylik, makaron, mevasabzavot
konservalari, pivo ishlab chiqarish sohasida katta quvvatga ega korxonalar
mavjud. Yoqilgʻi sanoati neft, yoʻlakay gaz, torf qazib chiqarish va qayta
ishlashni oʻz ichiga oladi. Yoqilgʻienergetika resurslari Belarusga neft va gaz
quvurlari orqali Rossiyadan, elektr energiya qisman Litva va Rossiyadan
yuboriladi. Novolukoml va Bsryozada yirik elektr stansiyalar, 20 dan koʻproq
kuchli issiqlik elektr stansiyalar ishlab turibdi. Oʻrmon, yogʻochsozlik,
sellyulozaqogʻoz tarmogʻi yalpi sanoat mahsulotining 5 % ga yaqinini beradi.
Bular taxta, mebel, qipiqtolali plita, faner, parket, gugurt, sport anjomlari,
qogʻoz, karton, oʻrmon kimyosi mahsulotlaridir. Binokorlik materiallari sanoati
(sanoat mahsuloti yalpi hajmining 4 %) sement, qurilishbop ohak, devorbop,
qoplama va bezash materiallari, yigʻma temirbeton konstruksiyalari va detallari,
tomga yopish va gidroizolyatsiya uchun rulon materiallar, gʻovakli
toʻldirgichlar ishlab chiqarishga ixtisoslashgan.

Belarusda qishloq xoʻjaligiga yaroqli salkam 9,3 mln.ga, shu jumladan 6,2 mln.ga
haydaladigan yerdan foydalaniladi. Yerlarning tekisligi, tuproqning oʻrtacha
unumliligi, issiq va namning yetarliligi, mshnat resurelarining mavjudligi
qishloq xoʻjaligini rivojlantirish uchun qulay sharoitdir. Belarus milliy
daromadining 20 % ga yaqini qishloq xoʻjaligiga toʻgʻri keladi. Keyingi yillarda
isloh qilingan kz va szlar oʻrnida yangi ishlab chiqarish tuzilmalari:
uyushmalar, aksiyadorlik jamiyatlari, shirkatlar, agroktlar va boshqalar paydo
boʻldi. Ular donli ekiplardan javdar va arpa, shuningdek bugʻdoy, suli,
grechixa, makkajoʻxori, tariq, lavlagi yetishtiradi. Mamlakat kartoshka bilan
oʻzini taʼminlaydi va bir qismini chetga sotadi. Don va dukkakli don ekinlari
yalpi hosilining qariyb 70 %, kartoshkaning 40 % chorva mollarga beriladi. Katta
shaharlar atrofida bogdorchilik va dehqonchilik yoʻlga qoʻyilgan. Asosiy
ekinlari: karam, bodring, pomidor, turp, piyoz, sarimsoq, piyoz, salat, sabzi va
h.k. Meva va rezavorlardan olma, nok, olxoʻri, olcha, gilos, qoragʻat, malina,
qulupnay koʻproq yetishtiriladi. Chorvachilikning asosiy tarmogʻi —
qoramolchilik va choʻchqachilik. Parrandachilik yuqori darajada
markazlashtirilgan. Ayrim yirik xoʻjaliklar qoʻychilikka ixtisoslashgan. Yilqi
koʻpaytiradigan ot zavodlari bor. Hayvonotchilik ham birmuncha rivoj topgan. 10
ixtisoslashgan hayvonot xoʻjaligi va firmasi norka (qorakuzan), yaltiroq qora
tulki, shimol tulkisi, nutriya boqadi. Asalarichilik — respublika qishloq
xoʻjaligi uchun anʼanaviy tarmoqdir..

Yevropa transport tizimining tarkibiy qismi. Temir yoʻllar (uzunligi 5,58 ming
km), avtomobil yoʻllar (uzunligi 51,5 ming km), havo, suv transporti (uzunligi 2
ming km), truboprovod turlari rivoj topgan. Yuk tashishning 72 %, yoʻlovchi
tashishning 55 % temir yoʻlga toʻgʻri keladi. Magistral neft quvurlari —
2861 km, gaz quvurlari — 5534 km (1996). Minsk shahrida 1984-yilda metropoliten
ishga tushirilgan. Pul birligi — Belarus rubli.

1996-yil Belarusda idoralarga qarashli kasalxonalardan tashqari 128500 oʻrinli
872 davolash muassasasi boʻlgan. 1996-yilda Sogliqni saqlash vazirligi tizimida
14749 oʻrinli 58 sanatoriy ishlagan. Tibbiyot xodimlari 4 tibbiyot instituti, 18
tibbiyot bilim yurtida tayyorlanadi. 13 i.t. instituta, Belarus tibbiyot
texnologiyalari markazni, Mehnat qobiliyatini ekspertiza qilish va nogironlar
mehnatini tashkil etish instituti sogʻliqni saqlashning ilmiyamaliy va nazariy
masalalarini ishlab chiqish bilan shugʻullanadi. 1996-yili Belarusda 286
stadion, 4,7 ming sportzal, 220 suzish havzasi, salkam 14 ming sport maydoni,
475 bolalaroʻsmirlar sport maktabi, jumladan 12 oliy sport mahorati maktabi, 9
Olimpiya rezervi bilim yurti faoliyat koʻrsatdi; fizkultura va sport sohasida 16
mingdan ziyod mutaxassis ishlaydi; ularni Jismoniy tarbiya va sport akademiyasi
yetmshtiradi.

Ilmiy va madaniy maʼrifiy muassasalari. 1996-1997 oʻquv yillari Belarus da 4,5
ming maktabgacha yoshdagi bolalar muassasalarida 444,3 ming bola boʻlgan. Barcha
toifadagi 4,9 ming umumiy taʼlim maktablari (1,6 mln. oʻquvchi), shu jumladan 26
litsey (15,6 ming oʻquvchi), 68 gimnaziya (63,5 ming oʻquvchi), 2 kollej (1,5
ming oʻquvchi) ishladi. 248 hunartexnika bilim yurtida 123,9 ming oʻquvchi, 150
oʻrta maxsus oʻquv yurtida 125 ming, shu jumladan 4 nodavlat oʻrta maxsus oʻquv
yurtida 2 mingdan koʻproqtalaba taʼlim oldi. 59 oliy oʻquv yurtida 208,9 ming
talaba, shu jumladan 20 tijorat asosidagi oliy oʻkuv yurtida 28 ming talaba
oʻqidi. Eng yirik oliy oʻquv yurtlari: Belorussiya universiteti, informatika va
radioelektronika unti, iqgisodiyot, texnologiya, afar, texnika va pedogogika
universitetlari, politexnika akademiyasi, sanʼat akademiyasi, musiqa akademiyasi
va boshqa Belarusdagi eng yirik ilmiy markaz Belorussiya milliy fanlar
akademiyasidir. Belarusda 5,2 ming ommaviy kutubxona, 4,6 ming klub muassasasi,
149 muzey va boshqalar bor.

Radioeshittirishi va telekoʻrsatuvi. Belarus tilidagi birinchi bosma kitobni F.
Skorina 1517-yil Pragada nashr ettirgan. Belarusda 11 davlat nashriyoti, 1400 ga
yaqin turli mulkchilik shaklidagi subʼyekt va tadbirkor noshirlik faoliyati
bilan shugʻullanadi. Nodavlat, xususiy, kasb, diniy, partiyaviy va boshqa
nashrlar chiqadi. 1996-yil umumiy tiraji 59,1 mln. nusxada 3809 kitob, jumladan
belorus tilida 8,8 mln. nusxada 598 kitob nashr etilgan. 1997-yil 1-avgustda 938
davriy nashr, jumladan 654 gazeta, 234 jurnal, 50 byulleten roʻyxatga olingan.
Eng mashhur nashrlari: „Lggeratura i mastatsva“, „Zvyazda“, „Sentralnaya
gazeta“, „Svoboda“ va boshqa Rasmiy axborot agentligi (Belinform; 1938 — 92
yillarda BelTA), shuningdek xususiy agentliklar: Belarus yangiliklar agentligi
(BelaPan), „Reklama, informatsiya, daydjest“ (RID) va boshqalar bor. Belarusda
radioeshittirish 1925-yili, telekoʻrsatuv 1956-yilda boshlangan. Mustaqil
tijorat radio studiyalari ham ishlab turibdi. 1991-yildan nodavlat efir va kabel
telekoʻrsatuv tarmogʻi rivojlanmoqda.

Belarusda adabiyot 10-asrda belorus yozuvi paydo boʻlgach vujudga kela boshladi.
14 — 15-asrlarda Belarus yerlari Buyuk Litva knyazligiga siyosiy jihatdan
birlashtirilib, belorus tili davlat tiliga aylanishi adabiyotning rivojlanishiga
yordam berdi. Dastlabki belorus yilnomalarini tarixiy proza namunalari desa
boʻladi. Belarus adabiyoti va tilining rivoji atoqli madaniyat arbobi, belorus
matbaachisi F. Skorina (16-asr boshlari) nomi bilan bogʻliq. Bu davrda huquqiy
tafakkur yodgorliklari yaratildi, yangi janrlar — kitobiy sheʼriyat,
publitsistika, tarixiy yodnoma prozasi, dramaturgiya vujudga keldi. Nikolay
Gusovskiy lotin tilida „Zubr haqida qoʻshiq“ dostonini yozdi. Publitsist va
tarjimon S. Budniy Nesvij shahrida diniy mavzudagi „Katexizis“ deb atalgan
savoljavob kitobini nashr etdi. Ona tilining jonkuyari V. Tyapinskiy 1580-yilda
birinchi marta Injilni belorus tiliga tarjima qildi. Shoirlar orasida A. Rimsha
alohida ajralib turardi. Barokko davri (16-asr oxiri — 18-asr oʻrtalari)da
Belarus adabiyotida yangi qahramon — dehqon, hunarmand paydo boʻldi. 17-asrda
Simeon Polotskiy kitobiy sheʼriyatni rivojlantirishga hissa qoʻshdi. 17-asr
2-yarmi — 18-asr 1-yarmida taqdidiyhajviy tusdagi va drama asarlari yaratildi.
Ya. Borshevskiy, Ya. Chechet, A. Ripinskiy, V. Sirokoml, A. VerigaDarevskiy, A.
Plug , V. Korotinskiy va boshqa belorus hamda polyak tillarida ijod qildilar.
1863 — 64 yillardagi qoʻzgʻolon rahbari K. Kalinovskiy belorus tilida
„Mujitskaya pravda“ gazetani nashr etdi. F. Bogushevich ijodi belorus uygʻonish
davri milliy goyasiping choʻqqisi boʻldi. 1906-yildan chiqa boshlagan „Nasha
shva“ gazeta tsvaragida akauka A. va I. Lutskevichlar (asoschi pa noshirlar),
Ya. Kupala, Ya. Kolas, Tetka, M. Bogdanovich, V. Lastovskiy. A. Garun va
boshqalar birlashdilar. Oʻsha dair adabiyoti xalqni uygʻotish. tarixiy ishlarga
otlantirish maqsadini koʻzlar edi. 1920-yillar boshida beloruslashtirnsh
siyosati boshlanib, adabiy jurnsllar chiqa boshladi, adabiy tashkilotlar
tuzildi. 1920-yillar oxirida esa beloruslashtirish siyosati belorus ziyolilariga
qarshi qatagonlar siyosati bilan almashdi. 1930-yillarda ham koʻlchilik belorus
yozuvchilari qatagʻon qilindi. Ikinchi jahon urushi davrida esa front va
partizan otryadlarida taniqli yozuvchilarning bir qismi halok boʻldi. Urushdan
keyin jang qaxgkshonligi va azobuqubatlarini tasvirlovchi asarlar yaratildi. A.
Kuleshov, M. Tank, Z. Ostapenko, I. Shamyaqin va boshqalar ijodida urush mavzui
uzoq yillargacha asosiy mavzu boʻlib qoldi. 1950 — 70-yillarda boshqa
yozuvchilar turkumi adabiyotga kirib keldi: M. Linkov, I. Shamyaqin, I. Melej,
P. Pestrak, A. Adamovich, T. Bondar va boshqalarningromanlarida xalqning
mashaqqatli hayoti lavhalari — inqiloblar, urushlar, kollektivlashtirish,
qatagʻonlar manzaralari tasvirlangan. Milliy tiklanish gʻoyalari va Chernobil
faloqati R. Borodulin, S. Zakonnikov, N. Metlitskiy sheʼrlarida, I. Shamyaqin,
B. Sachenko prozasida, A. Petrashkevich pyesalarida aks etdi. Qatagʻon
iskanjasidan omon qaytgan bir qator adiblarning „lager sheʼriyati“, esdaliklari
1980-yillar oxiri — 1990-yillar boshida ijtimoiy ahamiyatga ega boʻldi. Belarus
adabiyotida barcha janrlar rivojlanib bormoqda. Ya. Kupala, Ya. Kolas, P.
Brovka, M. Tank va boshqalarning asarlari oʻzbek tiliga tarjima qilingan.

Belarus hududida ibtidoiy sanʼatning eng qad. namunalari tosh davriga mansub.
Xalq amaliy sanʼati, ayniqsa suyak va sopolga naqsh solish, oʻymakorlik,
zargarlik, kashtadoʻzlik rivoj topgan. Jez va temir davrlarida metall bezaklar
paydo boʻlgan. Miloddan avvalgi 5-asrga oid jez va temir bilaguzuklar,
hayvonlarning sopol haykalchalari saqlangan. Xristianlik tarqalishi munosabati
bilan ikona (xudo va avliyolar rasmini ishlash) sanʼati rivojlana boshladi. 11 —
15-asrlardan qoʻlyozma kitoblar miniatyuralar, lavhalar, manzaralar bilan
bezatildi. Kitob bosish rivojlana boshlagach, gravyura sanʼati oʻsdi, bosma
kitoblarni bezashning oʻziga xos uslubi vujudga keldi. Amaliy bezak sanʼati
Gʻarbiy Yevropa va qadimgi rus sanʼatining milliy ruxdagi oʻziga xos omixtasidan
iborat. 15 — 16-asrlarda guldor keramika mahsulotlari, qabariq koshinlar, asl
metallardan zargarlik buyumlari tayyorlash rasm boʻldi. 15-asrda Belarusda
hunarmandchilik birlashmasi — Grodnoda shishasozlar ustaxonasi barpo etildi va
badiiy shisha ishlab chiqarish yoʻlga koʻyildi. 14 — 19 asrlarda ogʻoch
oʻymakorligi, kulolchilik, toʻqimachilik (belbogʻlar, gobelenlar — devor
gilamlari) ravnaqtopdi. 16—18-asrlarda rangtasvir va gravyura sohasida realistik
mayllar yaqqol namoyon boʻldi. 19-asrdan sanʼat romantizm va sisman klassitsizm
yoʻlidan bordi. 20-asrda ranggasvir, haykaltaroshlik, fafika, teatrbezak sanʼati
yuksak darajaga koʻtariddi. Hozir sanʼatkorlar orasida rassomlardan I. Rey, N.
Seleshchuk, G. Vashchenko, haykaltaroshlardan A. Glebov, G. Muromsev, S. Vakar,
I. Misko, grafik rassomlardan L. Aseskiy, Ye. Los, A. Kashkurevich, V.
Sharngovich, amaliy bezak sanʼati ustalaridan V. Dyomkina. A. Kishchenko, I.
Stasevich kabilar mashhur.

Belarus musiqa sanʼati manbalari sharqiy slavyanlar va Kiyev Rusi xalq
musiqasidan boshlanadi. Dastlabki dunyoviy professional anʼanalarni skomoroxlar
(qiziqchimasharabozlar) boshlab berishgan. 15-asrga kelib pravoslav cherkov
musiqasida mashhur qiroatli ashulaning mahalliy toifasi shakllandi. 16-asr
2-yarmi — 17-asrda Uygʻonish davri anʼanalari va Reformatsiya goyalari Belarus
musiqa madaniyatiga taʼsir oʻtkazdi. 17-asrda partes qoʻshiqchiligi (koʻp ovozli
oʻziga xos xor) vujudga keldi. 18-asrda boyvachchalardan Radzivillar, Sapeglar,
Oginskiylar, A. Tizengauz va boshqalarning xususiy teatrlari, kapellalari musiqa
madaniyati markaziga aylandi. 19-asr boshlaridan Vitebsk, Grodno, Minsk,
Mogilyovda shahar orkestrlari ishlay boshladi, spektakllar sahnalashtirildi.
1918— 21 yillarda xalq konservatoriyalari ochildi. keyinchalik ular texnikum va
maktablarga aylantirildi. 1920-yillardan professional musiqa sanʼati rivojlandi
(kompozitorlar N. Churkin, N. Aladov, A. Turenkov, G. Puket, V. Zolotaryov, A.
Bogatiryov), milliy opera va baletlar sahnalashtirildi. 2-jahon urushi davrida
va 1950-yillarda qahramonlikvatanparvarlik mavzuidagi asarlar yozildi. L.
Abeliovich, N. Aladov, A. Bogatiryov, Ye. Glebov, V. Zolotaryov, P. Podkovirov,
G. Puke vokalsimfoniya musiqa janrida, A. Klumov fortepiano, I. Lyuban, S.
Polonoskiy, N. Sokolovskiy va boshqalar qushiq janrida ijod qildilar.
1960—90-yillarda Yu. Semenyako, E. Smolskiy, G. Vagner, S. Kortes, V. Soltan, A.
Bondaryonko va boshqalarlarning operalari qoʻyildi. Operetta janrida V. Voytik,
Ye. Glebov, V. Kondrusovich, A. Mdivani va blarning asarlari paydo boʻldi.
Qoʻshiq janrida L. Aleksandrovskaya, V. Olovnikov, N. Kuznesov, I. Luchenok, Ye.
Glebov, B. Budnik va boshqalarlar muvaffakiyatli ishladilar. 1980 — 90-y.larda
A. Bogatiryov, C. Beltyukov, A Bondaryonko, V. Branlovskiy, V. Budnik, V.
Voytik, Ye. Glebov, V. Doroxin, E. Zaritskiy, V. Ivanov va boshqa turli
janrlarda ijod qildilar. Belorussiyalik kompozitor V. Zolotaryov oʻzbek kuylari
asosida simfonik uvertyura, rapsodiya, syuita va „Navoiyning 6 gazali“
vokalsimfonik asarini yaratdi. B.da Milliy akademik opera teatri, Milliy
akademik balet teatri, Davlat musiqali komediya teatri, Davlat akademik
simfoniya orkestri, Davlat xor kapellasi, Davlat rake ansambli, Belarus musiqa
akademiyasi va boshqalar ishlab turibdi.

Belarus teatr sanʼati xalq, rasmrusumlari va oʻyinlaridan, daydi qiziqchilardan
boshlangan. 16-asrda qugʻirchoq teatri — batleyka paydo boʻldi. 16 — 18-asrlarda
maktab teatri, 16 — 20-asrlarda xalq dramasi keng rasm boʻldi. 18 asrning
1-yarmida shahar va rabodlarda xususiy teatrlar faoliyati avj oldi, ularning
baʼzilari yuqori malaka darajasiga koʻtariddi. 1840-yillardan dramaturg, aktyor,
rej. V. DuninMarsinkevich belorus professional teatrini tashkil etishga
jonkuyarlik qildi. 20-asrda belorus sahna sanʼatini rivojlantirishda yangi
bosqich boshlandi. K. Kaganes, Ya. Kupala, Ya. Kolas, K. Buylo, L. Radzevich, I.
Buynitskiy, F. Alexnovich, F. Jdanovichlarning saʼy harakatlari bilan dastlabki
teatrlar vujudga keldi. 2-jahon urushi davrida 23 teatrdan koʻpchiligi oʻz
faoliyatini toʻxtatdi, baʼzilari oʻzga yurtlarga koʻchib, konsertlar berdi.
Urushdan keyin qaddini rostlagan sanʼat jamoalari uslub izlanishlarini
kengaytirdi, sahna mahoratini oshirdi. Belarus teatrlarida samarali ishlagan va
ishlayotgan sahna ustalaridan G. Makarova, S. Stanyuta, 3. Stomma, G.
Ovsyannikov, L. Davidovich, V. Beloxvostik, A. Klimova, R. Yankovskiy, G.
Garbuk, M. Zaharevi’1, V. Tarasov, A. Milovanov, V. Kuleshov, T. Kokshtis, O.
Klebanovich, rej. lardan L. Litvinov, N. Mitskevich, K. Sannikov, V. Rayevskiy,
B. Lutsenko, N. Pinigin, V. Korotkovich va boshqalarni koʻrsatish mumkin.
1997-yil Belarusda 26 davlatteatri ishladi. Belarus Sanʼat akademiyasi,
Madaniyat universiteti aktyor, rej., teatrshunoslarni tayyorlab bermoqda.

Belarusda kino ishlab chiqarish 1924-yilda boshlangan. Oʻsha yili
Kinematografiya va fotografiya ishlari boshqarmasi (Beldavkino) tashkil etildi.
1928-yil Leningradda „Sovetskaya Belarus“ badiiy filmlar studiyasi tuzildi
(1946-yildan „Belarusfilm“); 1939-yildan Minskda ishlaydi. 1926-yilda „Oʻrmon
voqeasi“ deb atalgan birinchi badiiy film yaratildi. 1920 — 30-yillarda
yaratilgan filmlarda milliy va ijtimoiy ozodlik yoʻlidagi kurash hamda zamonaviy
turmush yetakchi mavzular boʻlib qoldi. 1940 — 70-yillarda badiiy va hujjatli
kino ustalari urush mavzularini va ijtimoiy turmushning chigal jarayonlarini aks
ettirdilar. axloq odob muammolarini koʻtarib chiqdilar. Adabiy asarlar
ekranlashtirildi, bolalar uchun filmlar yaratildi. 1980-yillar oxiridan belorus
kinematografchilari tarixiy oʻtmishni va hozirgi zamonning murakkab
jarayonlarini chuqurroq idrok etishga intilib, „Oq shudringlar“ (rej. I.
Dobrolyubov), „Bizning bronepoyezd“ va „Siyosiy byuro“ kooperativi" yoki „Olis
vidolashuv“ (rej. M. Ptashuk), „Qilmishqidirmish“ (rej. B. Stepanov, M.
Qosimova, B. Shadurskiy) filmlarini yaratishdi. „Belarusfilm“da „Telefilm“,
„Yilnoma“ ijodiy birlashmalari, 1973-yildan multfilmlar ustaxonasi ishlaydi.
Kinoaktyor teatri studiyasi mavjud.



https://uz.wikipedia.org/wiki/AQSh_dollari

Dollar (ing . dollar, nem. "Taler" soʻzidan) — 1) Amerika Qoʻshma Shtatlari pul
birligi. 1786 y.dan muomalaga (kumush D.) kiritilgan. 1 D. = 100 sent. Xalqaro
ifodasi USD. AQSH D. xalqaro hisob-kitoblarda keng qoʻllaniladi. Muomalada 100,
50, 20, 10, 5 va 1 D.li qogʻoz pullar; 1 va 0,5, 0,25 0,1 D.li tangalar va 5, 2,
1 sentli tangalar ishlatiladi. Xalqaro valyutalar kursi boʻyicha 1 AQSH dollari
= 694 soʻm 83 tiyin (2002 y. 5 fev.). 2) Avstraliya pul birligi. 1966 y. fev.da
Avstraliya funti oʻrniga muomalaga kiritilgan. 1 D.= 100 sent. Xalqaro ifodasi
AUD. Xalqaro valyutalar kursi boʻyicha 1 AQSH D.= 1,97 Avstraliya D.; 3) Kanada
pul birligi. 1 D.= 100 sent. Xalqaro ifodasi KYD. Xalqaro valyutalar kursi
boʻyicha 1 AQSH D. = 1,53 Kanada D. Shuningdek, Bagama, Barbados Orollari,
Beliz, Bermuda Orollari, Bruney, Gayana, Zimbabve, Kayman Orollari, Liberiya,
Namibiya, Singapur, Solomon Orollari, Trinidad va Tobago, Fiji, Yamayka, Yangi
Zelandiya pul birliklari ham D. deb ataladi.

Dollar so’zi o’rta asrlardagi dastlab 1519 yilda Germaniyada paydo bo’lgan tanga
nomi “Taller”dan kelib chiqqan. 1873 yilda taller Germaniyada butunlay
muomaladan chiqib ketdi. Uning o’rniga marka kirib keldi. Biroq uning nomi xalq
orasida qolib ketdi. O’sha paytlarda Angliya va Ispaniya koloniyalarida peso
nomi bilan mashhur bo’lgan ispan tangalari muomalada bo’lgan. Bu tangalarni ko’p
joylarda adashgan holda “dalar” deb atashar edi. Bizga mashhur bo’lgan dollar
nomi ham uning dunyoga mashhur belgisi dollar ham o’sha paytda paydo bo’lgan.
Uzun inglizcha ibora “piese of Eight”, ya’ni 1/8 (nimchorak) qog’ozda
o’chirilgan 8 ga aylanib, oxir-oqibat bizga tanish bo’lgan dollar belgisi paydo
bulgan.

1879 yilda AQSh hukumati davlatning rasmiy valyutasini muomalaga kiritish
chog’ida unga hech ikkilanmay hammaga ma’lum va mashhur bo’lgan dollar nomini
tanlashdi. O’sha paytda mashhur shaxslardan biri “Yangi Amerika o’zining yangi
puliga juda eski nom tanladi” - degan edi. 1792 yilda muomalada bo’lgan AQSh
pulining tarkibidagi sof oltin miqdori 1,6033 gr yoki 24,057 gr sof kumushdan
tarkib topgan edi. 80 yillardan so’ng, ya’ni 1876 yilda mazkur oltin tangalar
davlatning rasmiy pul birligi sifatida tan olingandan so’ng uning tarkibidagi
sof oltin miqdori 1,50463 gr qilib belgilandi. Bu miqdor AQShda yana 30 yil,
1929-33 yillardagi jaxon iktisodiy krizisigacha amalda bo’ldi. Shu alfozda qabul
qilingan “oltin zahirasi” haqidagi hujjatga binoan, tilla miqdori 0,88867 gr.ga,
ya’ni 41 foizga tushirildi.

Shu paytda Troya unsiyasining narxi 35 dollar edi. II-jahon urushidan keyin AQSh
dunyodagi hukmronligini mustahkamlanishi bilan dollarning dunyodagi o’rni ham
asta-sekin bilinib bordi. Marshal shartnomasiga asosan, vayrona holga kelgan
Yevropaga AQSh investitsiyasi bilan birgalikda dollarning yirik oqimi ham kirib
kela boshladi. Urush tufayli achinarli axvolga tushib qolgan Yevropada
dollarning keng iste’molga kirishi qiyin kechmadi. Shu paytda Yevropaning
markaziy banklarida dollarni istalgan Yevropa davlati pul birligiga yoki
kelishilgan miqdordagi oltinga almashtirib olish mumkin edi. Biroq XX asrning
60-yillari o’rtalariga kelib, dollarning kadri tushib keta boshladi.
Inflyatsiyaning o’sishi va AQSh savdo balansidagi tanqislik navbatdagi dollar
deval’vatsiyasini keltirib chiqardi. 1971 yilning oxirida oltinning bir unsiyasi
38 dollarga chiqdi. Dollarning tarkibidagi oltin miqdori esa umuman to’xtatildi.
1973 yillar yana 10 foizga deval’vatsiya qilindi. 1974 yilning fevraliga kelib,
oltinning bir unsiyasi dunyoning yirik birjalarida 150 dollarga ko’tarildi.
Hozirgi kunda bu ko’rsatkich 260 dollarni tashkil etadi. 100 yil mobaynida
dollar 10 barobar arzonlashdi. Ammo oltin standartidan voz kechilgan paytda
dollar yer yuzining ko’pchilik aholisini ishonchini qozongan edi. Ko’plab
davlatlarning norasmiy pullariga aylanib qoldi. Oxirgi yillarda esa Janubiy
Amerika davlatlarining ko’pchiligida dollar asosiy pul o’rnida qo’llanilmoqda.

AQShdan boshqa yana 26 davlat pul birligi dollar nomi bilan yuritiladi.
Zamonaviy “dollarchi” davlatlarning katta qismini Britaniya imperiyasidan
mustaqil bo’lgandan so’ng qabul qilishgan. 1857 yilda Kanada Britaniya
koloniyasidan domin’oniga aylangan vaqtdan boshlab, bu davlatning rasmiy pul
birligiga aylandi. Shuning uchun ham hozirgi paytda zamonaviy Kanada
banknotlarida ham Britaniya qirolichasi Yelizaveta II ni portreti aks etgan.
Oxirgi muomalaga kiritilgan dollarlardan biri - bu Singapur dollaridir. 1967
yilda keng muomalaga kiritilgan ushbu banknotlar qushlar, kemalar, gullar va
boshqa narsalar bilan bezatilgan. Bu pul dunyo pullari ichida ham eng chiroyli
bo’lishiga da’vogarlik qiladi. Lekin zamonaviy AQSh dollarlari esa hamon XX asr
boshidagi tasvirini o’zgartirganicha yo’q. Old qismi kulrang, orqasi yashil.
Barcha banknotlar bir xil o’lchamda (157x67 mm). XX asr oxiriga kelib, pul
qalbakilashtirish avjiga chiqqan paytda dollarning sodda ko’rinishi davr
talabiga javob berolmay qoldi. Yaqin-yaqingacha pulni qalbakilashtirish juda
oson edi. 1996 yilda chiqqan dollarning yangi nusxasi firibgarlar uchun jiddiy
sinov bo’ldi.



https://uz.wikipedia.org/wiki/Yalpi_ichki_mahsulot

Yalpi ichki mahsulot — umumiy qabul qilinish qisqartirilishi hamda makroekonomik
koʻrsatkich, bu bevosita har bir yilning oxirgi mollar va xizmatlar aks
ettiruvchi bozor qiymatidir (yaʼni bevosita isteʼmol uchun moʻljallangan)
davlatlar iqtisodiyot hududining hamma sohalarida isteʼmol qilish uchun yil
davomida ishlab chiqarilgan hisoboti, milliy jihozlar ishlab chiqarish omillari
ishlatilgan qatʼiy eksportning jamgʻarmalari hisoblanadi. Birinchi marta
1934-yilda Saymon Kuznets tomonidan bu tushuncha ilk bor taklif etilgan edi.
YaIM mavjud va belgilangan davlatlar ishlab chiqarishning izchilligini yillik
hisobot sifatida dunyo iqtisodchilari qismlarga boʻlishadi(angl. nominal and
real GDP). YaIM ushbu yildagi narhlarning oʻsishini joriy narxlarga(nisbat
berilmasdan) asoslanib dunyo bozorlarida belgilaydi . YaIM (inqirozni toʻgʻri
baholashligi bilan) narxlardagi oʻsish hususiyatini oldingisi yoki har qanday
boshqasini yillik zahira taqsimotiga muhrlaydi. Har doim YaIMga amaldagi mavjud
mahsulotlar hisobga olinadi va qanday darajada mamlakatlarda ishlab
chiqarishning oʻsishi mavjudligi bilan narxlarni YaIM darajasi yordamida
aniqlanadi. YaIM yonida iqtisodiyot oʻz imkoniyatlarini toʻlaqonli sotilgan
ishchi kuchini band etish barobarida qaytaradi. YaIM imkoniyati — bu YaIM bilan
toʻlaqonli bandlik va iqtisodiyot imkoniyatini boshqa sohalardagi tadqiqotlar
bilan oʻzaro va bevosita bogʻliqlik ahamiyatini oshiradi. YaIM mamlakatlar
orasida zarurat chogʻida birja nuqtalarida har qanday milliy valyutada kursga
hisoblanishi yoki horijiy valyutalar yordamida qiymatlashtiriladi. Bularni
shunday qiymatlarga baholash uchun jahon bozorida Paritet Haridorlik qobiliyati
(PHQ) (xalqaro qiyoslashni aniqligi yoki ortiqligini bilish uchun)taqdim
etilgan. Bugun " Bozor qiymati " deb nomlanuvchi maʼlum miqdorda hisoblash yoki
barqaror kattalikdagi mahsulotlar erkin jahon bozorida amal qila oladi.

Yalpi ichki mahsulot (YAIM) — mamlakat iqtisodiy faoliyatining muayyan davr (oy,
chorak, yil) davomidagi umumiy natijalarini tavsiflaydigan koʻrsatkich. Mamlakat
hududida joylashgan barcha korxonalar (chet el va qoʻshma korxonalari ham shu
hisobga kiradi) tomonidan jami ishlab chiqarish omillari bilan ishlab
chiqarilgan tovarlar va xizmatlarning bozor qiymatlaridagi ifodasi boʻlib, uning
miqdori milliy hisoblar tizimi asosida hisoblab chiqiladi. Mamlakat
iqtisodiyotining rivojlanishini makrodarajada tavsiflash va tahlil etishda
foydalaniladi. Oʻzbekistonda 2003 yilda amaldagi narxlarda 9964,1 mlrd. soʻmlik
YAIM ishlab chiqarildi. Bu 2002 yilga nisbatan 4,4 % ga koʻp demakdir.
Yaratilgan YAIMning tarmoq tuzilmasi quyidagicha: uning 48,5% tovarlar ishlab
chiqarish (uning 15% sanoatda, 28,8% q.x.da, 4,5% qurilishda) va 38,1% xizmatlar
koʻrsatish (uning 8,5% traneport va aloqada, 9,4% savdo va umumiy ovqatlanishda,
20,2% bozor va nobozor xizmatlarda)ga, 13,4% mahsulot va eksportimport
operatsiyalari sof soliqlariga toʻgʻri keldi. Milliy statistikada asosiy
makroiqtisodiy koʻrsatkich sifatida YAIM yoki yalpi milliy mahsulot (YAMM),
hatto yalpi milliy daromad (YAMD) ham qabul qilinishi mumkin. Mas, AQSH va
Yaponiyada YAIM emas, balki YAMM asosiy makroiqtisodiy koʻrsatkich hisoblanadi.
Ammo BMT ning milliy hisoblar tizimida YAIM birlamchi iqtisodiy koʻrsatkich
boʻlib xizmat qiladi. Miqdor jihatdan bu koʻrsatkichlar oʻrtasidagi tafovut
unchalik katta emas: rivojlangan mamlakatlarda bu tafovut bir foizdan oshmaydi.
Chet ellarda ishlovchi fuqarolardan tushadigan daromadlar salmoqli boʻlgan
mamlakatlarda bu tafovut kattaroq boʻlishi mumkin.



https://uz.wikipedia.org/wiki/Tibbiyot

Tibbiyot, meditsina, tabobat — kishilar sogʻligʻini saqlash va mustahkamlash,
umrni uzaytirish, kasalliklarning oldini olish, davolash haqidagi bilimlar va
shu sohadagi amaliy tadbirlar majmui.

Oʻrta asrda Abu Ali ibn Sino T.ning rivojlanishiga katta hissa qoʻshdi. Uning
"al Qonun fittib" (q. "Tib qonunlari") asari asrlar osha jahon tabobatida asosiy
qoʻllanma boʻlib keldi. Bu asar T.ning asosiy sohalari: anatomiya, fiziologiya,
patologiya, terapiya, dorishunoslik, gigiyena va boshqalarni qamrab olgan.
Isitma, oʻlat, chechak, qizamiq kabi yuqumli kasalliklarni qandaydir koʻzga
koʻrinmas jonivorlar qoʻzgʻatishi toʻgʻrisida fikr yuritgan. U buyrak toshlarini
operatsiya qilib olib tashlash, traxeotomiya qilish, jarohatlarni davolash
usullari haqida yozadi. Ibn Sinoning bizgacha yetib kelgan eng muhim asarlaridan
yana biri "alAdviya alqalbiya" ("Yurak dorilari")dir. Unda olim yurak
kasalligida qoʻllanadigan (oʻzi topgan) dorilar haqida yozadi.

20-a.da T. da misli koʻrilmagan yutuqlarga erishildi. Nemis olimi V.K. Rentgen
iksnurlarni kashf etdi va T.da rentgenologiyaga asos soldi. Tabiiy
radioaktivlikning kashf etilishi, yadro fizikasi sogʻasidagi tadqiqotlar
ionlovchi nurlarning tirik organizmga taʼsirini oʻrganuvchi radiobiologiya
fanini yuzaga keltirdi. Bu sohadagi keyingi izlanishlar davolash va diagnostika
maqsadida radioaktiv izotoplardan, nishonlangan atomlardan foydalanish imkonini
berdi. T. texnikasi ham tez rivojlandi. T.ga elektronika yutuklarining tatbiq
etilishi natijasida organizmdagi turli organ va sistemalar faoliyatini aniq
belgilab beradigan usullar, sunʼiy yurak, sunʼiy buyrak va h.k. ixtiro qilindi.
Elektron mikroskop endilikda hujayradagi eng murakkab va nozik oʻzgarishlarni,
mayda mikroblarni aniqlashda zarur qurol boʻlib qoldi. T. kibernetikasi
yordamida zamonaviy, ixcham va qulay protezlar yaratildi, shuningdek, operatsiya
vaqtida bemorning nafas olishi va arterial bosimini meʼyorida saklab turadigan
turli avtomatik sistemalar ishlab chiqildi, texnika taraqqiyoti, oʻz navbatida,
T.ga yangi sohalar (aviatsiya tibbiyoti, kosmik tibbiyot)ni kiritdi. Irsiyat va
organizmning oʻzgaruvchanlik qonuniyatini oʻrganadigan genetika fani T.ning
rivojiga katta taʼsir koʻrsatdi. Irsiy kasalliklarni oʻrganish tibbiyot
genetikasining paydo boʻlishiga olib keldi. Immunologiyaning rivojlanishi
immunologik oʻzgarishlar oqibatida kelib chiqadigan kasalliklarni oʻrganadigan
immunopatologiyaga asos boʻldi. K. Landshteynerning izogemagglyutinatsiya qonuni
(1900— 01), Ya. Yanskiy tomonidan odam qoni tarkibi jihatidan 4 guruhga
boʻlinishi kashf etilishi (1907) T. amaliyotida qon quyishdan keng foydalanishga
imkon berdi. Bu davrda T.ga Pirkening sil kasalligini anikdaydigan allergik
reaksiyasi (q. Pirke reaksiyasi) va allergiya termini kiritildi. 1939—40
yillarda mikroorganizmlarga qarshi kurashning kuchli vositalaridan boʻlgan
antibiotiklar ixtiro qilindi va amalda qoʻllanila boshladi. Vitaminlar haqidagi
taʼlimot ham rivoj topdi. Ichki sekretsiya bezlarining tuzilishi va funksiyasini
oʻrganish tufayli endokrinologiya mustaqil fanga aylandi, u rivojlanib,
gormonoterapiya va gormonal regulyatsiya masalalarini xam oʻrganishga
kirishildi. Kimyoterapiya, gormonoterapiya va markaziy nerv sistemasiga taʼsir
etadigan preparatlarning qoʻllanilishi va turli sintetik preparatlarni olish
usullarining kengayishi klinik T.ni tubdan oʻzgartirdi. Bu davrda yangi tibbiy
jihozlar, jumladan, elektron apparatlar yordamida yurak faoliyatini klinik va
eksperimental tekshirishlar amaliyotda keng qoʻllanishi natijasida kardiologiya
sohasi ichki kasalliklar klinikasidan mustaqil fan sifatida ajralib chikdi.
Miokard infarkti, qon ivishi, ateroskleroz va boshqa klinikasi taʼriflab
berildi. Endilikda kardiologiya muammolarini terapevtlargina emas, balki
xirurglar, fiziologlar, biokimyogarlar va boshqa xam oʻrganmoqdalar. Qon
sistemasini oʻrganadigan fan — gematologiya xam rivojlandi. Urush xarakatlari
chogʻida harbiy dala xirurgiyasi yuzaga keldi. Travmatizmning oʻsishi tufayli
travmatologiya va ortopediya shakllandi. V.P. Fshshtovnnng plastik xirurgiya
sohasidagi ishlari jahon T.ida yuksak baholandi, Amerikalik olim X.U. Kushing ,
rus olimlari A.L. Polenov, N.N. Burdenko va boshqa ning ishlari
neyroxirurgiyaning shakllanishiga imkon berdi. Siydiktanosil aʼzolari
kasalliklarini xirurgik usulda davolash yoʻlga qoʻyilishi tufayli urologiya
sohasi qaror topdi. Narkoz berish usuli takomillashtiriddi. Rus xirurgi A. V.
Vishnevskiy novokain eritmasi bilan mahalliy ogʻriqsizlantirish usulini ishlab
chikdi (1923—30). Zamonaviy narkoz berish usuli va antibakterial terapiya yurak
va oʻpka xirurgiyasining rivojlanishiga yoʻl ochdi, sunʼiy qon aylanish apparati
va h.k. kashf etildi. Kardioxirurgiya xam yangi odimlar tashladi: tugʻma va
revmatik yurak poroklari xirurgik yoʻl bilan davolana boshlandi. Yurak
transplantologiyasiga asos solindi (Jan. Afrika xirurgi K. Barnard, 1967).

Yuraktomir kasalliklaridan yurakning ishemik kasalligi (q. Infarkt),
ateroskleroz, gipertoniya kasalligi va boshqalarning oldini olish alohida
ahamiyat kasb etmoqda. Asabbuzarlik, tamaki chekish, jismoniy mehnat bilan kam
shugʻullanish, meʼyoridan koʻp ovqat yeyish, spirtli ichimliklarga ruju kilish,
giyohvandlik kabi illatlar bunday kasalliklarning koʻpayishiga sabab boʻlmoqda.
Lekin bu kasalliklarni oʻz vaqtida aniqdash va davolashda zamonaviy T. anchagina
muvaffaqiyatlarga erishdi.

Tashqi muhitni muhofaza qilish va sogʻlomlashtirish juda muhim ijtimoiy va
siyosiy ahamiyatga ega. Suv, havo, tuproqning ifloslanishi va biosferada
ekologik muvozanatning buzilishi kishilar sogʻligʻiga salbiy taʼsir
koʻrsatmoqda. Ichimlik suv va tuproqning sanoat chiqindilari bilan
ifloslanishining oldini olish oʻta dolzarb masaladir. Tashqi muhitni
sogʻlomlashtirish, tabiatni muhofaza qilish uchun kurash xalqaro ahamiyatga
molik boʻlib qoldi. Bu sohada keyingi yillarda respublikada shifokorlar, ayniqsa
gigiyenist olimlar va maxsus i.t. institutlari jamoalari koʻpgina arzigulik
ishlar qilishdi. Hozirgi zamon T.i oldida turgan eng muhim masalalardan yana
biri vrach bilan bemor oʻrtasidagi munosabatlarning (q. Tibbiyot deontologiyasi)
samaradorligiga erishishdir. Organ va toʻqimalarni koʻchirib oʻtqazishdagi
donorlik, toʻqimalar moye kelmasligini bartaraf qilish va ushbu muammoga bogʻliq
bir qancha masalalar, mas., oʻzak hujayralardan davolash maqsadida foydalanish
T.da muhim oʻrin tutmoqda.



https://uz.wikipedia.org/wiki/Mustaqil_Davlatlar_Hamdo%CA%BBstligi

Mustaqil Davlatlar Hamdoʻstligi (MDH) — davlatlararo tashkilot. 1991 yil 8
dek.da Minskda Belorussiya, Rossiya, Ukraina tomonidan tuzilgan. Ana shu davlat
rahbarlari imzo chekkan Bitimda SSSR chuqur tanazzulga uchrab parchalanib ketish
natijasida yoʻq boʻlganligi qayd qilindi, uchala davlat siyosiy, iktisodiy,
gumanitar, madaniy va boshqa sohalarda hamkorlikni rivojlantirishga intilishini
bayon etdi. 1991 yil 21 dek.da Bitimga Ozarbayjon, Armaniston, Qozogʻiston,
Qirgʻiziston, Moldaviya, Tojikiston, Turkmaniston, Oʻzbekiston koʻshildi, ular
Belorussiya, Rossiya va Ukraina bilan birga MDHning maqsad va qoidalari
toʻgʻrisidagi Deklaratsiyaga Olmaota shahrida imzo chekdilar. 1993 yil MDHga
Gruziya qoʻshiddi. 1993 yil MDH Ustavi qabul qilindi, u davlatlarning inson
huquklari va erkinliklarini taʼminlash, tashki siyosiy faoliyatini
muvofiklashtirish, umumiy iqtisodiy makonni vujudga keltirish, transport va
aloqa tizimlarini rivojlantirish, aholi sogʻligʻi va atrof mu-hitni muhofaza
qilish, ijtimoiy masalalar va immigratsiya siyosati, uyushgan jinoyatchilikka
karshi kurash, mudofaa siyosatida hamkorlik qilish va tashqi chegaralarni
qoʻriklashda birgalikda faoliyat yuritishni nazarda tutadi. MDH haqiqiy aʼzolari
bilan birga MDH faoliyatining ayrim turlarida qatnashuvchi aʼzolar boʻlishi
mumkin. MDHning quyidagi organlari tashkil kilingan: Davlat boshliklari
kengashi, Hukumat boshliklari kengashi, Tashki ishlar vazirlari kengashi,
Davlatlararo iktisodiy koʻmita, markazi SanktPeterburgda boʻlgan Parlamentlararo
assambleya va boshqa MDHning doimiy ishlovchi organi Minsk shahrida joylashgan
Muvofiqlashtiruvchimaslahat qoʻmita hisoblanadi. Uning qoshida doimiy kotibiyat
ishlaydi. Davlat boshliqlari kengashi 1 yilda kamida 2 marta oʻtkaziladi. MDH
organlarining faoliyati MDH Nizomi bilan tartibga solinadi.

Oʻzbekiston oʻz milliy manfaatlaridan kelib chiqqan holda MDHda ishtirok
etmoqda. U MDHga davlatlar ustidan tuzilgan tashkilot sifatida emas, balki
mustaqil davlatlarning harakatlarini muvofiklashtiruvchi organ sifatida qaraydi.
MDH hududida davlatlarning teng huquqligi asosida yagona iqtisodiy makonni
yaratish, tashkilotda umuman iqtisodiy munosabatlarning ustuvorligiga erishish,
davlatlar oʻrtasida savdoiqtisodiy aloqalarni rivojlantirish uchun harakat
qiladi.

Oʻzining MDH tarkibiga kirishini xohlayotgan qator tan olinmagan davlatlar,
avtonom rayonlar va BMT aʼzolari bildirishgan. Ushbu davlatlar bilan MDH
kelishuvni amalga oshirmagan. Bular:

1991-yil 8-dekabr kuni Rossiya, Ukraina va Belorussiya rahbarlari Viskuli
(Belovej pushchasi)da SSSR ning tugatilganligi toʻgʻrisidagi hujjatni
imzolashdi. Shu bilan Mustaqil davlatlar hamdoʻstligi (MDH) tashkil topdi. MDH
ga asta-sekin 12 respublika aʼzo boʻLib kirdi. Boltiqboʻyi davlatlari bundan
mustasno. Har bir respublikaga oʻz hududi va undagi tabiiy boyliklar, aholi,
ishlab chiqarish korxonalari, aholi jon boshiga yalpi ishlab chiqarish
mahsulotlari koʻrsatkichi nasib etdi.

1985—1988-yillardan boshlab sovet tuzumining susayishi tufayli bu
respublikalarda ommaviy fuqarolik harakatlari namoyon boʻla boshladi. Avvaliga
ular milliy madaniyat va tabiatni muhofaza qilish talabi bilan, keyinchalik
respublikalarni xoʻjalik hisobiga oʻtkazish va, nihoyat, haqqoniy suverenitet va
mustaqillik talabi bilan chiqdilar. 1989-yil may oyida uch mamlakat
vatanparvarlari tomoni dan saylangan Baltika assambleyasi bu respublikalarning
SSSR tarkibida boʻlishlari hech qanday huquqiy asosga ega emasligini bayon
qildi.



https://uz.wikipedia.org/wiki/Mojariston

Mojariston (Magyarorszag), Mojariston Respublikasi (Magyar Koztar-sasag) —
Yevropaning markaziy qismida, Dunay daryosining oʻrta oqimida joylashgan davlat.
Mayd. 93 ming km2. Yevropa Ittifoqi va BMTning aʼzosidir.

Aholisi 9,944 mln. kishi (2012). Poytaxti Budapesht shahri. Maʼmuriy jihatdan 19
viloyat (mede) ga boʻlinadi. Budapesht alohida maʼmuriy birlik qilib ajratilgan.
Mamlakatning rasmiy tili Mojar tili.

1 -jahon urushi natijasida bu monarxiya parchalandi. 1918 y. okt.dagi inqilob
natijasida V. mustaqil davlatga aylandi (16 noyabrda respublika deb eʼlon
qilindi). 1919 y. 21 martda V. Sovet Respublikasi boʻldi. U 1919 y. 1 avg .da
agʻdarilgach, mamlakatda Xorti diktaturasi (1920—44) oʻrnatiddi. V. Italiya va
Olmoniya bilan yaqinlashdi. Mamlakat iqtisodiyoti Olmoniya fashizmiga xizmat
qildirildi. 2-jahon urushida Olmoniyaning ittifoqchisi sifatida qatnashdi. 1944
y. martda gitlerchilar V. ni bosib oldilar. Ular hokimiyat tepasiga F. Salashini
qoʻydilar. 1944 y. sent.da V. olmon qoʻshinlaridan ozod qilina boshladi. 1944 y.
22 dek.da tuzilgan V. muvaqqqat milliy hukumati oradan 6 kun oʻtgach, Olmoniyaga
qarshi urush eʼlon qildi. 1945 y. 4 apr.da V. olmon koʻshinlaridan butunlay ozod
etildi. 1946 y. 1 fevralda V. respublika deb eʼlon qilindi. 1949 y. dan
Mojariston Xalq Respublikasi deb ataldi. Mamlakatda sanoat, banklar, transport
davlat ixtiyoriga olindi, yer islohoti oʻtkazildi. Kompartiyaning bir partiyali
rejimi keng miqyosda ijtimoiy norozilikka sabab boʻldi. 1956 y. okt.dagi xalq
isyonida demokratik erkinliklar berilishi talab qilindi. Shoʻro qurolli kuchlari
bu isyonni shafqatsizlarcha bostirdi. Varshava shartnomasidan chiqmoqchi ekanini
eʼlon qilgan I. Nad huqumati qamoqqa olindi. Shundan keyingi yillarda Ya. Kadar
boshchiligidagi mamlakat rahbariyati mafkuraviy murosa va xoʻjalik islohoti
oʻtkazish yoʻli bilan Mojariston sotsialistik ishchi partiyasining mavqeini
mustahkamlashga urindi. 1989 y. da 1949 y. gi konstitutsiya oʻzgartirilib, V.
demokratik huquqiy davlat deb eʼlon qilindi. 1989 y. 18 okt.da mamlakat V.
Respublikasi deb ataldi. V. 1955 y.dan BMT aʼzosi. OʻzR bilan diplomatiya
munosabatlarini 1992 y. 3 martda oʻrnatgan. Milliy bayramlari: 15 mart — 1848—49
y. burjua inqilobining boshlanishi; 20 avg . — V. davlati asoschisi Avliyo
Ishtvan kuni; 23 okt.—1956 y. inqilob va ozodlik kurashi boshlangan kun va 1989
y. V. Respublikasi eʼlon qilingan kun.

V. chetga asosan mashinalar va asbobuskunalar, ximikatlar, elektr ashyolari,
boksit, dori-darmon, kiyim-kechak, q. x. va oziq-ovqat sanoati mahsulotlari
chiqaradi. Chetdan xom ashyo, yoqilgʻi, yengil va yuk avtomobillari, traktorlar,
don kombaynlari, maʼdanli oʻgʻitlar va b. sotib oladi. Chet el sayyohligi
rivojlangan. V. iktisodiyotiga xorijiy sarmoya jalb etish surʼatlari ancha
yuqori. V. ningtashqi savdodagi mijozlari — Gʻarbiy va Sharqiy Yevropa
mamlakatlari. Pul birligi — forint.

18-a. oxiridan cholgʻu musiqasining yangi raqsbop janri — verbunkosh taraqqiy
etdi. Uning shaklanishida V. loʻli sozandalari katta rol oʻynadi. Keyinchalik
milliy musiqaning asosiy uslubi darajasiga koʻtarllgan verbunkosh barcha
janrlarga taʼsir qildi. Kompozitor Y. Ruzichka shu uslub zaminida birinchi V.
operasi ("Belaning qochishi", 1822) ni yozdi. Oʻz ijodida verbunkosh bilan
Italiya operanavislik tajribasini qoʻshgan 19-a. atoqli kompozitori F. Erkel
"Bank ban", "Laslo Xunyadi", "Dyord Doja" singari milliy ozodlik harakati
ruhidagi operalarni yaratdi. Verbunkosh ohanglari Gaydn, Motsart. Betxoven,
Shubert, Brams, Berlioz, List singari kompozitorlarni ilhomlantirdi. 1834 y. da
dastlabki Milliy musiqa maktabi tashkil topdi. Shuning zaminida F. List Musiqa
akademiyasini barpo qildi (1918 y. dan List nomidagi Oliy musiqa sanʼati
maktabiga aylangan). Peshtda opera teatri (1837), Milliy konservatoriya (1840,
keyinchalik oliy musiqa maktabi deb iomlangan) barpo boʻldi. 1853 y. Filarmoniya
jamiyati tashkil topdi. Mashhur pianinochi, kompozitor F. List faoliyati 19-a.
V. musiqa taraqqiyotida katta rol oʻynadi. B. Bartok, 3. Koday singari
kompozitor va musiqashunoslar xalq ijodi asarlarini oʻrganib, V. musiqa
madaniyati rivojiga katta hissa qoʻshdilar. 20-a. da F. Legar, I. Kalman, V.
Yakobi operettalari olamga mashhur boʻldi. V. musiqasi taraqqiyotida A. Mixay,
P. Kadosha, R. Marosh, E. Servanski, F. Farqash, D. Ranki. P. Yardani, Sh.
Sokolai, J. Durko singari kompozitor va musiqashunoslarning xizmatlari katta.



https://uz.wikipedia.org/wiki/Indoneziya

Indoneziya (indon. Indonesia), Indoneziya Respublikasi (indon. Republik
Indonesia) — Janubi-sharqiy Osiyodagi davlat. Dunyodagi eng katta Malay
arxipelagining 17,5 ming oroli va Yangi Gvineya (Gʻarbiy Irian) orolining
gʻarbiy qismida joylashgan. Maydoni 1904,6 ming km2. Aholisi 237,641,326 kishi
(2010). Poytaxti — Jakarta shahri. Maʼmuriy jihatdan 26 viloyat (province)ga
boʻlinadi.

Indoneziya — unitar respublika. Amaldagi konstitutsiyasi 1945-yil 18-avgustda
qabul qilingan. Davlat va hukumat boshligʻi — 5 yil muddatga saylanadigan
prezident (2001-yil iyuldan Megavati Sukarnoputri xonim). Davlat hokimiyatining
oliy organi — Xalq maslahat kongressi. U konstitutsiyani tasdiklaydi, unga
oʻzgarishlar kiritadi, prezident va vitse-prezidentni saylaydi. Qonun
chiqaruvchi hokimiyat bir palatali parlament — xalq vakillari kengashidan
iborat. U joriy qonun chiqaruvchilik faoliyati bilan shugʻullanadi. Uning 500
deputatidan 462 nafari umumiy ovoz berish yoʻli bilan 5 yil muddatga saylanadi
va qolgan 38 nafari (harbiylar fraksiyasi) prezident tomonidan tayinlanadi.
Ijroiya hokimiyatni prezident oʻzi tayinlagan hukumat bilan birga amal oshiradi.



https://uz.wikipedia.org/wiki/Davlat

Davlat jamiyatning oliy siyosiy instituti boʻlib, shu jamiyat yashayotgan
mamlakat fuqarolari manfaatini himoya qilish uchun oʻrnatiladi. Davlat mamlakat
chegaralarini himoya qiladi, boshqa mamlakatlar bilan aloqada boʻladi,
qonunchilik bilan shugʻullanadi va hokazo.

Davlat — mamlakat miqyosida jamiyatni uyushtirish masalalarini hal qilish, uning
tashqi munosabatlarini belgilash vakolatlari boʻlgan hukmron tuzilma. D.
jamiyatni oʻz qonun-qoidalariga koʻra idora qiladi, turli tip, shakllarda
tashkil topadi. D. toʻgʻrisidagi nazariya huquqshunoslikning muhim sohasi
hisoblanadi. D. va uning kelib chiqishi, rivojlanish bosqichlari, mohiyat va
vazifalari haqida turlicha fikrlar mavjud.

Oʻzbek xalqi ajdodlarining ilk davlatchiligi tarixi ancha qadim ildizlarga ega.
Buni arxeologiya fani va yozma manbalar isbotlaydi. Jumladan, Avesto,
axomaniplar davri mixsimon yozuvlari va qad. dunyo (Yunonrim) davriga taallukli
manbalarda bu yurtdagi viloyatlarning nomlary, aholining tur-mushi, dini,
madaniyati, ijtimoiy-iqtisodiy va siyosiy tuzumi toʻgʻrisidagi maʼlumotlar b-n
tanishish mum-kin. Oʻzbek xalqi ajdodlarining ilk davlatchilik tizimiga oʻtish
jarayoni mil. av. 2-ming yillikning oʻrtalarida boshlandi. Mil. av. 7—6-a.larda
Oʻrta Osiyo hududida eng yirik D.lar — "Katta Xorazm" va qad. Baqtriya
podsholigi mavjud edi. Soʻgʻdiyona va Fargʻona vi-loyatlari qad. tarixning
iqtisodiy va madaniy hayotida muhim ahamiyatga ega boʻldi. Asrlar davomida
oʻzbek xalqi ajdodlari chet el bosqinchilari (axomaniylar, yunon-makedonlar)ga
qarshi kurash olib bordilar. Turli sulolalar davrida siyosiy va
ijtimoiy-iqtisodiy jarayonlar oʻzgarib turdi. Keyingi asrlar davlatchilik
tarixini oʻrganishda va tadqiq etishda Beruniy, Narsha-xiy, Abdurazzoq
Samarqandiy, Sharafiddin Ali Yazdiy, Bobur, Hofiz Tanish Buxoriy va b.
mualliflar asarlari muhim ahamiyat kasb etadi. Oʻrta asrlarda oʻzbek xalqi
davlatchiligi tarixida somoniylar, qoraxoniylar, saljuqiylar sulolalarining
yirik D.lari vujudga keldi. 12-a.ning oʻrtalarida xorazmshoxlar mamlakatni
markazlashtirishga hara-kat qildilar, ammo bu jarayonga moʻeul istilosi toʻsiq
boʻldi. Oʻzbek xalqi davlatchiligi tarixining yangi bosqichi Amir Temur
hukmronligi davri b-n uzviy bogʻliqdir. Bu davrda hamma soha — iqtisodiy hayot,
meʼmorlik, hunarmandchilik, ilm-fan, sanʼat yuksak darajada rivoj topdi. Ushbu
tarixiy anʼana Ulugʻbek davrida davom etdi. Keyingi asrlarda oʻzaro nizolar va
ku-rashlarga qaramay, ijtimoiy-iqtisodiy va madaniy hayotda yangi jarayonlarni
kuzatish mumkin. 18-a. oʻrtalariga kelib Oʻrta Osiyo hududida uchta D. (Buxoro
xonligi, Xiva xonligi va Koʻqon xonligi) paydo boʻldi. Afsuski, ular oʻrtasida
birlik boʻlmadi, siyosiy qara-maqarshiliklar, oʻzaro kurashlar avj oldi. Bunday
vaziyatda Oʻrta Osiyo xonliklari podsho Rossiyasi tomonidan istilo qilinib,
Turkiston oʻlkasi mustamlakaga aylandi. Shu davrdan boshlab oʻlkada istiqdolga
erishish va milliy davlatchilikni tiklash uchun xalq harakatlari boshlandi,
ayniqsa, 20-a.ning 1-choragida bu kurash oʻzining yuqori nuqtasiga chiqsi.
Oʻzbekiston D. mustaqilligi eʼlon qilinguncha, oʻzbek xalqi oʻz hayotida mana
shunday murak-kab tarixni boshidan kechirdi (q. Oʻzbekiston Respublikasi).

D.ning asosiy belgilari. D.ning belgilari toʻgʻrisidagi masalani huquqshunoslar
turlicha talqin qilib kelganlar. Bunda aholining hududiy boʻlinishi, odamlar
ustidan rahbarlik qiluvchi hokimiyat, soliqlar ti-zimi alohida ajratib
koʻrsatilgan. Hoz. vaqtda D.ning umumiy eʼtirof etilgan quyidagi asosiy
belgilarini koʻrsatish mumkin: D. oʻz chegaralari doirasida fuqarolik belgisi
boʻyicha birlashgan butun jamiyat, aholining yagona vakili sifatida maydonga
chiqadi; D. — suveren hokimiyatning yagona egasidir; D. — yuridik kuchga ega
boʻlgan va huquq normalarini aks et-tirgan qonunlar va ularga asoslanib
chiqarilgan hujjatlarni qabul kidali; D. — oʻz funksiyalarini bajarish uchun
zarur D. organlari hamda tegishli moddiy vositalar tizimidan iborat mexanizm
(mahkama)ga, huquqni muhofaza qilish (jazolash) organlari — sud, prokuratura,
militsiya, politsiya kabilarga, oʻz mudofaasi, su-vereniteti, hududiy
yaxlitligini va xavfsizligini taʼminlovchi qurolli kuchlar hamda xavfsizlik
organlariga ega boʻladi (q. Davlat xavfsizlik organlari).

D. tiplari va shakllari. Davlatshunos olimlar D.ni oʻrganishga tarixiy jihatdan
yondashib, qad., oʻrta asr hamda xoz. D.larni ajratib koʻrsatadilar. Tarixiy va
madaniy rivojlanish qoʻshib hisobga olinadigan boʻlsa, deqqonchilik b-n
shugʻullanuvchi va sanoat b-n shugʻullanuvchi (yoki industrial taraqqiyotgacha,
industrial va postindustrial) D.larga boʻlinishi mumkin. Sivilizatsiya
harakteriga koʻra, D.lar sharqiy, gʻarbiy va aralash (oraliq) D.larga, iqtisodiy
taraqqiyot darajasi boʻyicha esa, yuksak rivojlangan, oʻrtacha rivojlangan hamda
"kambagʻal" D.larga ajratiladi. Hoz. zamonda fanda keng foydalanilayotgan D.
tasnifi quyidagicha: totalitar, avtoritar, liberal va demokratik D.lar. Liberal
D.da fuqarolarning huquq va erkinliklari jamiyat hayotining barcha sohalarida
rasman amal qiladi, D. ishlarida fukarolarning rasman ishtiroklariga yoʻl
qoʻyiladi. Man etilmagan hamma narsaga ruxsat etiladi, biroq mavjud D. va
ijtimoiy tuzumni oʻzgartirishga yoʻl qoʻyilmaydi. Totalitar D.da hamma narsa bir
gʻoyaga — "D. — bu hamma narsa, inson esa — hech nima" degan gʻoyaga
boʻysundirilgan. Butun qokimiyat hukmron elita qoʻlida boʻlib, boshqalar D.ni
boshqarishdan chetlatilgan. Avtoritar D.da ham hokimiyat tor guruq kishilar
qoʻlida boʻlib, shaxsiy manfaatlar D. manfaatlari yoʻlida qurbon qilinadi.
Siyosiy jabhada ruxsat etilganidan tashqari hamma narsa man etilishi tamoyili
amal qiladi. Demokratik D. fuqarolarning D. va jamoat ishlarini boshqarishdagi
xuquklarini amalda taʼminlaydi, shunday ishtirokka amalda yordam beradi.
Shaxsning huquq va erkinliklari doirasi juda keng boʻlib, ularni amalga oshirish
taʼminlangan boʻladi. Ijtimoiy hayotning barcha sohalarida qonun b-n
toʻgʻridan-toʻgʻri taqiqlanmagan hamma narsaga yoʻl qoʻyiladi (q. Demokratiya).

D. qurilishida D. shakli katta rol oʻynaydi. Yangi D.lar tashkil topayotganda
uning shakli toʻgʻri tanlanishi, joriy etilishi muqimdir. D. shakli boshqaruv
shakli, D. tuzilishi shakli va siyosiy idora usuli (tartib, rejim)
tushunchalarini oʻz ichiga oladi. D. boshqaruv shakli — D. hokimiyati va
boshqaruvni tuzish hamda tashkil etishning muayyan tartibidir. Boshqaruv
shaklining eng qad. va xrz. kunga qadar rivojlanib kelayotgan shakli monarxiya
va respublikanku. Monarxiya koʻproq Qad. Sharq, shu jumladan, Turon zaminida
tashkil topgan D.lar shakli edi. Monarxiyaningoʻzi ham mutlaq monarxiya
vacheklangan monarxiya koʻrinishlariga ega. Mutlaq monarxiya D.larida D.
boshligʻining hukuqi cheklanmagan, hokimiyat muddatsiz, taxt meros sifatida
avloddan avlodga oʻtadi, D. boshligʻining ustidan nazorat yoʻq va u hech kimga
hisobot bermaydi. Oʻzbekistonda D. va huquq nazariyasi hamda tarixining fan
sifatida shakllanishi va rivojlanishi O. Eshonov, M.H.Hakimov,
A.A.Aʼzamxoʻ-jayev, Sh.Z.Oʻrazayevnish olib borgan i.t.lari b-n bogʻliq. Jamiyat
taraqqiyo-tidagi yangi realliklar D. toʻgʻrisidagi fanga tamomila yangicha
yondashuvlarni taqozo etdi. D.shunoslik, yangi tashkil topgan D.lardagi siyosiy
tizimlar tarixi va ularning rivojlanishi, demokratik in-tlar tuzilishi, ularning
huquqiy D. hayotidagi oʻrni xolisona tadqiq qilina boshladi. Jumladan,
Oʻzbekiston Respublikasi D. mustaqilligining huquqiy asoslari va demokratik
jamiyat barpo etish muammolari (A.A.Azizxoʻjayev), Oʻzbekistonda D. boshqaruvi
va D. hokimiyatini tashkil etish masalalari (A. Toʻlaganov), D. suvereniteti
(M.Fayziyev), davlat hamda qonun chiqaruvchi organlarning tuzilishi, faoliyat
koʻrsatishi, vakolatlari muammosi, ularning ijtimoiy va D. xayotidagi roli (3.
M. Islomov, S. D. Niyatullayev, U. Tojixonov, O.T. Husanov), huquqiy
munosabatlar (X.T. Odilkrriyev), inson huquqlari, xalqaro huquq (A.Saidov),
huquqiy parlamentarizmning rivojlanishi (E.H.Hali-lov), oʻzbek davlatchiligi
tarixi (A.Ziyo) boʻyicha tadqiqotlar olib borilmoqda.

Davlat birdaniga yuzaga kelmaydi, balki asta-sekin, vujudga kelayotgan sinflar
oʻrtasidagi ziddiyatlar kuchayishi davomida paydo boʻladi. Insoniyat davlat
paydo boʻlguniga qadar oʻz taraqqiyotida uzoq yoʻlni bosib oʻtgan. Davlat ham,
huquq ham boʻlmagan ibtidoiy jamiyat bir-biridan asosan ishlab chiqaruvchi
kuchlarning rivojlanish darajasi bilan farq qiladigan yovvoyillik, varvarlik va
tamaddun kabi uch bosqichni oʻtgan. Davlat hali urugʻchilik tizimi ishidayoq
shakllangan boshqaruv organlarini qisman oʻzgartirib qisman yangi organlarni
joriy etgan holda siqib chiqarib yuzaga keladi va nihoyat, ularni haqiqiy davlat
hokimiyati bilan almashtiradi. Mehnat qurollarining rivojlanishi va
takomillashishi, yirik ijtimoiy mehnat taqsimoti mehnat unumdorligi oshib,
ortiqcha mahsulot hosil boʻlgan, bu esa xususiy mulkshillikka va jamiyatning
mulkiy jihatdan qatlamlarga ajralishiga olib kelgan. Shu tariqa, asosiy
mashgʻuloti xususiy mulkchilik munosabatlarini va mulkdorlar manfaatini muhofaza
qilishdan iborat boʻlgan maxsus guruhlar vujudga kelgan. Ibtidoiy jamiyatda
oqsoqollar, urugʻ va qabila boshliqlari hamda diniy hokimiyat sohiblariga
tegishli boʻlgan ijtimoiy hokimiyat asta-sekin davlat hokimiyatiga aylangan.
Agar davlat paydo boʻlgunicha mavjud boʻlgan jamiyatda ijtimoiy hokimiyatni
saqlashning asosiy vositasi oliy ruhoniylarning shaxsiy obroʻsi boʻlsa, davlat
hokimiyatining mohiyatini majburlash tashkil eta boshlagan. Insonning
jamiyatdagi mavqei oʻzgargan. Oldin uning mavqei alohida shaxsning oilaga,
uruqqa yoki qabilaga mansubligi bilan belgilansa, endilikda uning mavqei mulkiy
holatiga va davlat hokimiyati egalariga shaxsiy yaqinligiga qarab belgilangan.
Davlatning paydo boʻlishi turli xalqlarda turlicha yuz berdi. U oʻzining
shakllanishi va rivojlanishida uzoq va murakkab yoʻlni bosib oʻtgan. Eng avvalo
majburlashga asoslangan davlat dastlabki bosqichlarida yetarlicha rivojlanmagan
siyosiy hosila boʻlgan.

Davlat-jamiyat siyosiy tizimining odamlar, guruhlar, sinf, tashkilot,
hamkorlikdagi faoliyatini va oʻzaro munosabatini tashkil etuvchi, yoʻnaltiruvchi
va nazorat qiluvchi asosiy institutdir. Davlat-hokimiyatning bosh institutidir.
Hokimiyat davlat orqali oʻz siyosatini amalga oshiradi.

a) Xalqaro hamkorlik-tashqi siyosiy faoliyat, tashqi iqtisodiy faoliyat; b)
Mudofaa va xavfsizlik.

Respublika prezidentlik va parlamentar respublika koʻrinishida boʻladi. Masalan,
Saudiya Arabistoni (mutlaq monarxiya) Buyuk Britaniya, Daniya, Norvegiya,
Shvetsiya (cheklangan monarxiya, konstitutsion). AQSH, Oʻzbekiston Respublikasi
(Prezidentlik) Avstriya, Italiya,Olmoniya (Parlamentar).

II. Davlat tuzumi shakli: — unitar; oddiy, yaxlit davlat. — federativ, murakkab,
ittifoqdosh davlat. — konfederativ- maʼlum bir maqsad yoʻlida birlashgan
davlatlar ittifoqi. Masalan, AQSH, GFR, RF, Braziliya, Hindiston davlatlari —
federativdir. Shveysariya (1848-yilgacha), Evropa Ittifoqi — konfederativ.
Oʻzbekiston — unitar davlat.

III. Siyosiy rejimga ko`ra davlat shakllari. — Demokratik (vakillik
demokratiyasi, bevosita demokratiya). — Antidemokratik (fashistik, totalitar).

Jamiyatni boshqarish va xalq manfaatlarini himoya qilishni amalga oshiradigan
davlat idoralari va muassasalari tizimi. Davlat idorasi (organi) — davlat
mexanizmining qonunga muvofiq ravishda oʻz tuzilishiga, ijtimoiy hayotning
muayyan sohasini boshqarish boʻyisha aniq belgilangan vakolatiga ega boʻlgan
hamda davlat mexanizmining boshqa qismlari bilan uzviy aloqadorlikda boʻlgan va
yaxlit birlik hosil qiladigan tarkibiy qismidir.

a) Markaziy idoralar; b) Davlat boshligʻi (monarx, prezident); v) Hukumat; g)
Vazirlik va davlat qoʻmitalari; d) Mahalliy idoralar.

a) sudlar; b) prokuratura; v) ichki ishlar vazirligi va uning organlari; g)
adliya vazirligi; d) milliy xavfsizlik xizmati

Huquqiy davlat — huquqning hukmronligi, qonunning ustuvorligi, barchaning qonun
va mustaqil sud oldida tengligi taʼminlanadigan, inson huquqlari va erkinliklari
kafolatlanadigan, hokimiyat vakolatlarining boʻlinish prinsipi asosida tashkil
etilgan demokratik davlat. Huquqiy davlat gʻoyalarining ildizi juda chuqur.
Uning boshida xalq hokimiyati tashkil etilishining nazariy asoslarini koʻrgan
Salon, Aristotel, Sitseron turgan edi. XVII asrning mutafakkiri D. Lokk
huquqning hukmronligi qonun hukmronlik qiladigan davlat koʻrinishida tasavvur
qildi. Huquqiy davlat nazariyasining falsafiy asosini I.Kant ifodalab berdi.
„Davlat- bu huquqiy qonunlarga boʻysundirilgan juda koʻp odamlarning
birlashuvidir“ (I.Kant.Asarlar, 4-tom,233-bet). Huquqiy davlat gʻoyasining
mohiyati-ijtimoiy va siyosiy hayotda huquqning ustun boʻlishidadir. Huquqiy
davlat belgilari:



https://uz.wikipedia.org/wiki/Teatr

Teatr (yunoncha θέατρον - "tomoshagoh") cheklangan joyda bir yoki bir necha
aktyorlar ifoda etadigan tomosha orqali fikr beruvchi san’at janridir. Ba’zan
teatr tomoshalari o‘tkaziladigan binolarni ham teatr deb atashadi (aslida ularni
teatr binosi deb atash o‘rinli).

Teatr (yun. theatron — tomoshagoh) — 1) sanʼat turi; uning oʻziga xos ifoda
vositasi aktyorning omma oldidagi oʻyini jarayonida yuzaga keladigan sahnaviy
voqeadir. T. sanʼatida ham boshqa sanʼatlarda boʻlganidek, xalq hayoti, tarixi,
dunyoqarashi aks etib, jamiyat taraqqiyoti, maʼnaviyati, madaniyati bilan
bogʻliq holda oʻzgarib, takomillashib boradi. T. asosida ogʻzaki yoki yozma
dramaturgiya yotadi.

T. sintetik sanʼat boʻlib, jamiyat hayotida, tomoshabinlarning maʼnaviy va
estetik tarbiyasida muhim oʻrin tutadi. Unda dramaturgiya, musiqa, tasviriy
sanʼat, raqs, meʼmorlik ajralmas birlikni tashkil etadi. T.ning muhim
vositalaridan biri sahna nutqidir. Aktyor qahramonning pyesadagi soʻzlarini
oʻzlashtirib olar ekan, qahramon qiyofasida, holatlarda turib uning nutqiy
tavsifini yaratadi, boshqa personajlar bilan muloqotga kirishadi. [[Sahna nutqi
xarakterlarning ochilishida, asar mazmuni, konfliktining yoritilishida muhym
oʻrin tutadi (q. [[Sahna nutqi). Sahna asarlarining yaratilishida teatr
rassomligi (ssenografiya)ning hissasi katta. Rassom asar mazmuni va rej.
yechimidan kelib chiqib, dekoratsiya yaratadi. (q. Teatr dekoratsiyasi sanʼati).
T.da musiqaning ham oʻrni katta, tomosha turi va janriga bogʻliq holda u turli
vazifani bajaradi: dramatik spektakllarda yordamchi vosita boʻlsa, operetta,
musiqali dramada soʻz bilan barobar huquqga ega, opera va baletda esa hal
qiluvchi ahamiyat kasb etadi. (q. Teatr musiqasi).



https://uz.wikipedia.org/wiki/O%CA%BBzbekiston_Respublikasi_Vazirlar_Mahkamasi

Oʻzbekiston Respublikasi Vazirlar Mahkamasi — Oʻzbekiston Respublikasi hukumati;
ijro etuvchi hokimiyatning markaziy organi. Qarorgohi — Toshkent shahrining
Mustaqillik maydonidagi Hukumat uyi. Vazirlar Mahkamasining huquqiy asoslari
Oʻzbekiston Respublikasi Konstitutsiyasining 20-bobida va "Oʻzbekiston
Respublikasi Vazirlar Mahkamasi toʻgʻrisida" (1993-yil 6-may; yangi tahrirda
2003-yil 29-avgust) qonunda belgilangan. Konstitutsiyaga koʻra, Vazirlar
Mahkamasi iqtisodiyotning, ijtimoiy va maʼnaviy sohaning samarali faoliyatiga
rahbarlikni, Oʻzbekiston Respublikasi qonunlari, Oliy Majlis qarorlari,
Oʻzbekiston Prezidentining farmonlari, qarorlari va farmoyishlari ijrosini
taʼminlaydi. Vazirliklar, davlat qoʻmitalari, idoralar hamda davlat va xoʻjalik
boshqaruvining boshqa organlari ishini muvofiqlashtiradi va yoʻnaltiradi.

Oʻzbekiston Respublikasi Vazirlar Mahkamasi "Xalq soʻzi" — "Narodnoye slovo"
gazetalarining hammuassisi (ushbu gazetalar ayni vaqtda Oʻzbekiston Respublikasi
Oliy Majlisi gaz.lari hisoblanadi), "Pravda Vostoka" gazetasining muassisidir.

Oʻzbekiston Respublikasi Vazirlar Mahkamasi binosi — Toshkent shahrining
Mustaqillik maydonida (1968, meʼmori B. Mezensev va boshqa; muhandisi V.
Krichevskiy va boshqalar). 7 qavatli bino temirbeton bloklardan tiklangan,
1-qavati V shaklidagi ustunlardan iborat; tarzidagi vertikal chiziqlar feruza
rang devor yoʻllari bilan binoga ulugʻvorlik baxsh etgan. 1999-yil fevralda
sodir boʻlgan qoʻporuvchilik vaqtida shikastlangan bino 2000-yilda taʼmirlandi.
Taʼmirlashda binoni mustahkamlash, "Hukumat uyi" talabiga mos yangi meʼmoriy
yechimini hal etishga ahamiyat berildi. Binoning yangi koʻrinishi koʻrkam,
salobatli hamda vazmin: ochiq qoldirilgan 1 qavati qizil marmar devor bilan
berkitildi; asosiy kirish eshigi ustidagi tom chizigʻidan chiqib yuqoriga
koʻtarilgan oyna devorda respublika gerbi va bayrogʻi oʻrnatildi. Binoning tilla
rang oynalari sirtlariga ishlatilgan granitlar poydevor sirtidagi qoplamalar
bilan uygʻun. Binoning ichki qismi ham qayta taʼmirlandi, xonalar pardozlanib
ulugʻvor koʻrinishga ega boʻldi (ganchkorlik ishlarida M. Sultonov, Mirvohid
Usmonov va boshqalar; naqqoshlik ishlarida A. Karimov va boshqalar ustalar
ishtirok etgan). Binoning ichki hovlisi piramida shaklidagi maxsus shaffof
oynali tom bilan yopilib "qishki bogʻ" tusini olgan. Bino maydondagi boshqa
inshootlar bilan uygʻunlikda majmua hosil qiladi, atrofi koʻkalamzorlar,
gulzorlar bilan soʻlim maskanga aylantirilgan.



https://uz.wikipedia.org/wiki/Neft

Neft (turkcha neft, fors, neft), qoramoy — suyuq yonuvchi qazilma boylik,
organik birikmalarning , asosan, uglevodorodlarning murakkab aralashmasidan
iborat modda. Yer yuzasidan, asosan, 1,2—2,0 km chukurlikdagi yer osti
gumbazlarining gʻovak yoki seryoriq togʻ jinslari (qum, qumtosh, ohaktoshlar)da
joylashgan. Chiqarilayotgan N., asosan, burgʻilangan quduklardan olinadi.

Neft — yonuvchan moy; tarkibida uglevodorod boʻlgan qizil-jigarrang, baʼzan qora
rangli, oʻziga xos hidli Yer qobigʻida mavjud boʻlgan foydali qazilma boylik.
Neftning tarkibida uglevodorodlardan tashqari, baʼzan kislarodli, oltingugurtli
va azotli birikmalar ham boʻladi. Turli joydan chiqqan neftning tarkibi turlicha
boʻlib, uning solishtirma ogʻirligi 0,74 bilan 0,97 g/sm³ orasidadir. Neftning
tarkibiga qattiq, suyuq va gazholidagi uglevodorodlar kiradi. Gaz holidagi
uglevodorodlar yer tagidan tabiiy gaz yoki yoʻldosh gaz(neft qazib olishda
chiqadigan gaz) holida chiqadi. Tarkibida, asosan, suyuq uglevodorodlar
boʻladigan neft — parafin asosli, qatiiq uglevodorodlar boʻladigan neft esa
asfalt asosli neft deb ataladi.



https://uz.wikipedia.org/wiki/Kimyo

Kimyo, ximiya — moddalarning tuzilishi va oʻzgarishini oʻrganadigan fan. Kimyo
boshqa fanlar qatori inson faoliyatining mahsuli sifatida vujudga kelib, tabiiy
ehtiyojlarni qondirish, zaruriy mahsulotlar ishlab chiqarish, biridan
ikkinchisini xrsil qilish va, nihoyat, turli hodisalar sirlarini bilish
maqsadida roʻyobga chiqdi. Odamlar qadimda rudalardan metallarni ajratib olish,
turli xil qotishmalar tayyorlash va qoʻllash, jumladan, shisha tayyorlash va
undan turli maqsadlarda foydalanishni bilganlar. Miloddan avvalgi Misrda
kimyoviy jarayonlarga asoslangan hunarmandchilik rivojlanganligi maʼlum. Pishiq
charm tayyorlash, uni boʻyash, rangli shisha olish, oʻsimliklardan dori-darmon
va xushboʻy hidli moddalar tayyorlash, sopol buyumlar ishlab chiqarish yoʻlga
qoʻyilgan. Oʻsha davrlarda kimyoviy mahsulotlar Hindiston, Xitoy va Oʻrta
Osiyoda ham ishlab chiqarilgan. "Kimyoi hunar" sohibi boʻlgan kimyogar bir
moddadan ikkinchi mahsulotni tayyorlash ishi bilan shugʻullangan. Oʻzbekistondan
oʻtgan Buyuk ipak yoʻli orqali miloddan avvalgi 1-ming yillikning 2-yarmidan
boshlab, mamlakatga savdo-sotiq bilan birga hunarmandchilik ham kirib keldi.
Topilgan juda koʻp tarixiy buyum va yodgorliklar Oʻzbekiston hududida yashagan
aholining kimyo hunaridan qadimdan boxabar ekanligidan darak beradi. Buxoro
yaqinidagi Poykend manzilgohidan 8-asrga taalluqli kimyo lab. topilgan. Lab.
jihozlari ichida turli idishlar, shisha asboblar, bolalar sumagi uchraydi.

19-asr Kimyo fani tarixida nazariy asoslarni ishlab chiqish davri boʻldi.
Natijada ato m - molekulyar taʼlimot maydonga keldi. Ingliz olimi Jon Dalton
1803 i. moddaning atom tuzilishi haqidagi tasavvurlarga suyangan holda
tajribalar oʻtkazdi. Elementlarning muayyan bir miqdorda reaksiyaga kirishuvini
ularning ayrim zarrachalardan, yaʼni boshqacha aytganda atomlardan tashkil
topganligidan deb bildi. Karrali nisbatlar qonuni deb atalmish fikri asosida
kimyoviy elementlarning bir-biri bilan maʼ-lum ogʻirlik nisbatlarida birikishini
koʻrsatib, atom ogʻirliklariga alohida ahamiyat berdi. Nisbiy atom ogʻirlik
tushunchasini fanga kiritib, eng yengil element sifatida vodorod atomi
ogʻirligini birga teng deb qabul qildi va uni birlik sifatida taklif etdi.
Dalton elementning atom ogʻirligi sifatida mazkur element atom ogʻirligining
vodorod atomiga boʻlgan nisbatini oldi. Italiyalik olim A. Avogadro atom va
molekula tushunchasining bir-biridan farq qilishini aniqlab berdi. U moddaning
kichik zarrachasi molekula, elementlarning eng kichik zarrachasi esa atom deb
taʼrifladi. Pekin uning bu fikri faqat oradan ancha vaqt oʻtgach, tan olindi.
Gep-Lyussakning hajmiy nisbatlar qonuni (q. Gey-Lyussak qonunlari) eʼtirof
etilgach, Avogadroning bir xil temperatura va bosimda olingan ixtiyoriy
gazlarning teng hajmlaridagi molekulalar soni teng boʻlishi haqidagi qonuni
(gipotezasi) amaliyotga kiritildi. Fransuz fizigi J. B. Perren (1870—1942)
tajribalari asosida hisoblab topilgan 6,022SH23 soni Avogadro soni deb ataldi.

19-asr oxiri va 20-asr boshlari fizikada atom tuzilishining oʻrganilishi,
radioaktivlik hodisasining ochilishi, elektronning amaliyotdagi ahamiyati
oʻrganilishi va kvant kimyosinit chuqur nazariy yutuqlaridan foydalanish Kimyo
fanining olamshumul yutuqlaridan boʻldi. Mac, tabiiy hodisa — Adriatika
dengizining fosforessensiyalanishini 1835 yildayoq fransuz fizigi A. [[Bekkerel
sezganligi maʼlum. Ammo oradan 60 yil dan ortiqroq vaqt oʻtib uning nabirasi
Anri [[Bekkerel 1896 yilning 1 martida uran hosilalari, bir oz keyinroq esa
uranning oʻzi ham shunday xossaga egaligini aniq-ladi (q. [[Bekkerel). 1895 yili
V. Rentgen tomonidan kashf etilgan nurlar ham shunday xossalarga ega ekanligini
[[Bekkerel koʻrsatib oʻtgan edi. ʼL.Skladovskaya-Kyuri bu nurlarni radioaktiv
nurlar, nurlanish hodisasini esa radioaktivlik hodisasi deb atadi. U bu hodisani
shaxsan oʻzi toriy elementida uchratdi. U P. Kyuri bilan birgalikda uran
minerallaridan 2 ta yangi radioaktiv element — poloniy va radiyni ajratib
olishga muvaffaq boʻddi. Yangi elementlarning biri M. Skladovskaya-Kyurining
vatani boʻlmish Polshaning eski nomi sharafiga poloniy deb nomlanadi. Shunday
keyin aktinoidlar qatori tuzildi. Radioaktiv elementlarning yarim yemirilish
davri, yaʼni har bir radioaktiv moddaning yarmisi parchalanishi uchun ketgan
vaqtni belgiladilar. E. Rezerford, ingliz olimi F. Soddi, keyinroq Iren va
Jolio-Kyurilar radioaktivlikni chukur oʻrganishdi, Kyurilar sunʼiy radioaktivlik
hodisasini tadqiq qilishdi. Yadro reaksiyalari yordamida davriy sistemadagi
barcha kimyoviy elementlarning sunʼiy radioaktiv izotoplarini olish mumkinligi
ishlar koʻlamini fizika bilan bir qatorda Kimyoga ham olib kirdi. Natijada
Kimyoning zanjir reaksiyalari mukammal oʻrganildi va amaliy ahamiyat kasb etdi.
Pozitron chiqishi yoki (3+-yemirilish va K-zabt etish (yadroning yaqinida turgan
K-qobiqchadagi elektronni yutishi) turli elementlar radioizotoplarini
oʻrganishga yordam berdi. Hozirgigacha bunday radioaktiv izotoplardan 1500 dan
ortigʻi olingan. Sunʼiy radioizotoplarni oʻrganish aylanishlarning yangi
xillarini topishga imkon berdi. Radioaktiv moddalarning xossalarini
oʻrganadigan, ularni ajratib olish, yigʻish va tozalash usullarini ishlab
chiqadigan fan radiokimyo nomini oldi.



https://uz.wikipedia.org/wiki/Avstraliya_(davlat)

Avstraliya, Avstraliya Ittifoqi (Commonwealth of Australia)— Jan. yarim shardagi
davlat, A. materigi, Tasmaniya o. va boshqa orollarda joylashgan. Maydoni 7,682
mln. km². Axolisi 19 mln. kishi (1999). Poytaxti — Kanberra shahri

A.— Buyuk Britaniya boshchiligidagi Hamdo‘stlik tarkibiga kiruvchi federal
davlat. A.ning amaldagi Konstitutsiyasi 1901 y.da qabul qilingan. Davlat
tuzilishi shakli jihatidan — federatsiya. Davlat boshlig‘i — Buyuk Britaniya
qiroli (qirolichasi), general-gubernator uning vakili hisoblanadi. Konun
chiqaruvchi hokimiyat ikki palata-li (vakillar palatasi va senat) federal
parlament. Vakillar palatasi (quyi pa-lata) 3 yil muddatga, senat (yuqori
palata) deputatlari har bir shtatdan 6 yil muddat-105ga saylanadi. Senat
tarkibining yarmi har 3 yilda yangilanadi. General-guberna-tor va bosh vazir
boshchilik qiladigan hukumat ijroiya hokimiyatni amalga oshiradi. A. ning har
bir shtati o‘z kon-stitutsiyasi, parlamenti va hukumatiga ega; shtatlarning
huquqlari cheklangan.Tabiati — q. Avstraliya (materik), Tasmaniya oroli. Oʻ

Mamlakatda kino ishlab chiqarish 1900-y.da boshlandi. 70-y.larda A. kinoni
rivojlantirish federatsiyasi tuziddi. Hujjatli kino ommalashgan. Melburndagi
Davlat ilmiy va sanoat tadqiqotlari tashkiloti ilmiy fil-mlar chiqaradi.



https://uz.wikipedia.org/wiki/Astronomiya

Astronomiya (ostro… va yunoncha nomos— qonun) — Koinot jismlari va ularning
sistemalari paydo boʻlishini, taraqqiyoti va tuzilishini, koʻrinma va haqiqiy
harakatlarini, kimyoviy tarkibi va fizik holatini, Koinotning bir butun umumiy
qonuniyatlarini oʻrganuvchi fan. Astronomiya yulduzlar, sayyoralar va ularning
yoʻldoshlarini, sayyoralararo va yulduzlararo mayda jismlar (asteroidlar,
kometalar, meteor jismlar va h.k.)ni, gaz va chang tuman liklarini, ulardagi
fizikaviy muhitni, sunʼiy kosmik jismlarni (vaziyatlari, harakatlari,
orbitalarini) oʻrganadi, shuningdek osmon jismlarini kuzatish natijalarini
insonning moddiy hayotiy talablariga qoʻllash usullarini ishlab chiqadi.
Jumladan, vaqtni aniqlash, joyning koordinatalarini topish, sayyoralarning
harakatini, sunʼiy yoʻldoshlarni kuzatish asosida tekshirish va uning asosida
zilzilalar qonuniyatlarini oʻrganish, kosmik apparatlarni Koinot jismlariga
nisbatan oriyentirlash va boshqa qator ishlar shular jumlasiga kiradi.

Astronomiya hozir tadqiq sohasi va usuliga koʻra 7 boʻlimga ajratiladi:
astrometriya, astrofizika, radioastronomiya, osmon mexanikasi, yulduzlar
astronomiyasi, kosmogoniya va kosmologiya. Bularning har biri oʻz navbatida bir
qancha sohalarni oʻz ichiga oladi.

Astronomiya bilan Turkistonda miloddan avvalgi ham faol shugʻullanganlar.
Ularning izlari moʻgʻul va arab istilolari sababli deyarli yoʻq boʻlib ketgan.
Hozirgacha saqlanib qolganlari ichida Xorazmdagi Kuy qirilgan kal`a misol
boʻlib, uni yetarli darajada astronomik asbob desa boʻladi. Qal`a inshootlari
yordamida vaqtni aniqlash, fasllarning kirib kelish paytini qayd etish, ekvator
va ekliptika tekisliklari orasidagi burchakni oʻlchash, yil davomiyligini
aniqlash va boshqa hayot taqozo etgan amaliy masalalar hal etilgan. 8—9-asrlarda
Muhammad Xorazmiy, Axmad al-Fargʻoniy, Abbos Javhariy, Ahmad Marvaziy va boshqa
olimlar Astronomiya bilan jiddiy shugʻullandilar. Arab xalifaligi davrida va
undan keyin Yaqin va Oʻrta Sharq hamda Oʻrta Osiyo olimlari Astronomiyaning
rivojlanishida ham katta rol oʻynadilar. Qohira, Damashq, Bagʻdodda rasadxonalar
paydo boʻlib, ularda Ibn Yunus, Al-Batoniy, Abu Vafo va boshqa ishlagan. Abul
Vafo faqat Sharqdagina emas, hatto Gʻarbda ham shuhrat qozongan mashhur
astronomik asarning muallifidir. 10-asrda Al-Soʻfi birinchi boʻlib Andromeda
tumanligita eʼtibor berib, uning yulduzlardan farq etishini tavsiflab bergan.
Abu Rayhon Beruniy Astronomiyaning hamma masalalarini oʻz ichiga olgan 40 ga
yaqin astronomik risola yozgan. Uning qisqartirib xronologiya deb ataluvchi
„al-Osar al-boqiya anil-qurun al-xoliya“ („Qadimgi xalqlardan qolgan
yodgorliklar“) nomli asarida yunon, rumlik, yahudiy, arab, sugʻdiy va boshqa
turli xalqlarning yil hisobi usullari batafsil qiyosiy bayon qilingan. Beruniy
bir qancha davrlarni oʻzaro solishtirib tavsif qilgan va bir davrdan
ikkinchisiga oʻtishning amaliy yoʻllarini koʻrsatib bergan. Fanda „Hindiston“,
„Geodeziya“ nomi bilan mashhur boʻlgan asarlarida Beruniy Astronomiyaning bir
qancha masalalariga yaqindan yondashib, geografik koordinatalarni, Yerning
oʻlchamlarini va vaqtni aniqlash usullarini keng bayon etdi. Beruniy A ning
amaliy masalalarini hal qilish jarayonida bir qancha yangi astronomik
asboblarni, jumladan oʻz astrolyabiyasini ixtiro qilgan. Yoritqichlarning
koʻrinma harakatlarini oʻrganishda Beruniy geotsentrik va geliotsentrik
sistemalar bir xil kuchga ega, degan gʻoyat muhim fikrni oʻrtaga tashlagan.
Astronomiyada Beruniyning izdoshi Umar Xayyom edi. U koinotning cheksizligiga
oid juda koʻp yangi gʻoyalarni ilgari surgan. Umar Xayyom hozir qoʻllanilayotgan
Grigoriy taqvimilt ham aniq boʻlgan Quyosh taqvimini ishlab chiqqan. Ibn Sino
ham Astronomiyaga oid asarlar yozgan. 12—14-asrlarda turkistonlik olimlar —
Mahmud Chagʻminiy, Muhammad Najib Bakron, Abu Sulaymon Banoqatiy va boshqa
olimlar Astronomiya sohalarida ijod etganlar. 14-asrda Marogʻa shahrida oʻsha
zamonning eng yaxshi astronomik asboblari bilan jihozlangan rasadxonada
Ozarbayjonning mashhur olimi Nasriddin Tusiy ishlagan. Marogʻa rasadxonasida
ijod qilingan qator asarlar, jumladan „Ziji Elxoniy“ Yevropada va Sharqda keng
tarqalgan. Oʻz davrining deyarli barcha masalalari bayoni bilan berilgan
Astronomiyaga oid keng astronomik jadvallar sharkda „zij“ deb atalgan.
Astronomiyaning 15-asrdagi taraqqiyoti Samarqand yaqiniga oʻsha zamondagi eng
mukammal asboblar bilan jihozlangan ulkan rasadxona qurgan Ulugʻbek nomi bilan
bogʻliq. Rasadxonaning asosiy va eng katta asbobi radiusi 40,2 m li Faxriy
sekstanti edi. Samarqand astronomlari Ulugʻbek rahbarligida yozgan „Ziji
Koʻragoniy“ yoki „Ulugʻbek ziji“ deb ataluvchi asosiy asar, ayniqsa, undagi 1018
yulduz vaziyati keltirilgan jadval dunyoga mashhur. „Ulugʻbek ziji“ asosan
Samarqand rasadxonasida olib borilgan kuzatishlar zaminida tuzilgan va Gipparx
jadvalidan keyin yulduzlarning vaziyati ancha aniq belgilangan ikkinchi original
toʻla jadvaldir. Ulugʻbekning koʻzga koʻringan safdoshlaridan Gʻiyosiddin
Jamshid Koshiy Yevropa olimlarining bir qancha kashfiyotlarini ulardan ancha il
gari koʻra bilgan. Yevropa fanini Samarqand olimlarining asarlari bilan
tanishtirishda Koshiyning xizmatlari juda katta. Samarqand rasadxonasida ijod
qilgan astronomlar qatorida Ulugʻbekning ustozi, Sharkda „oʻz davrining
Aflotuni“ nomi bilan mashhur boʻlgan Salohiddin Muso ibn Muhammad Qozizoda
Rumiy, shuningdek „oʻz davrining Ptolemeyi“ nomini olgan Ali Qushchinit
xizmat-lari katta. Samarqand olimlarining asarlari Yevropada 1648 yildan boshlab
chop qilinib kelmoqda. Oʻsha davrda xris-tian dini mafkurasi xukmronlik qilgan
Yevropada Astronomiya taraqqiyoti toʻxtab qolgan edi. 16-asrda Astronomiya va
butun tabiatshunoslik fanlari taraqqiyotida inqilobiy kashfiyotlar qilindi.
Ulardan biri mashhur polyak olimi Nikolay Kopernik nomi bilan bogʻliq. 1543
yilda uning „Osmon sferasining aylanishlari haqida“ asari nashr qilindi.
Kopernik bu asarida Quyosh sistemasi tuzil ishi haqida toʻgʻri tasavvur berdi.
Astronomiyaning keyingi taraqqiyoti sayyoralarning Quyosh atrofida aylanish
qonunlarini kashf qilgan I. Kepler nomi bilan bogʻliq. Kepler qonunlari Tixo
Bragenint sayyoralarni, avvalo, Marsni koʻp yillar davomida kuzatishlariga
asoslangan. Bu davrda astronomik asboblar birmuncha takomillashdi. Yulduzlar
vaziyatini optik asboblarsiz oʻlchashda 17-asr ikkinchi yarmida polyak olimi Yan
Geveliy eng katta aniqlikka erishdi. 17-asrda Astronomiyada optik asboblar
qoʻllana boshlandi. Bungacha boʻlgan davr osmon geometriyasi va kinematikasini
oʻrganish bilan xarakterlanadi. 1609—10 yillarda italyan olimi Galileo Galiley
astronomik kuzatishlarda oʻzi yasagan teleskopii qoʻlladi. Galileyning
kashfiyotlari Kopernik sistemasini ilmiy dalillar bilan quvvatlab, uning yanada
ommalashuviga yordam berdi va Astronomiyada kosmik jismlar fizikasini
oʻrganuvchi yangi boʻlimning manbai boʻlib qoldi. Galiley Oy sirtini va Venera
fazalarini kuzatib, sayyora va ularning yoʻldoshlari tabiati Yerga oʻxshash
degan xulosaga keldi. Teleskopik Astronomiyaning taraqqiyoti bilan bir qatorda
nazariy Astronomiya ham tez rivojlandi. Bunga I. Kepler va I. Nyuton asos
solgan. Nyuton butun olam tortishish qonunini ochib, osmon jismlarining
turli-tuman harakatlarini tushuntirishda uning universalligini koʻrsatib berdi.
Nyutonning osmon mexanikasiga doir qonunlari osmon jismlarining massalarini
aniqlash va ularning harakatiga oʻzaro taʼsirini hisobga olish imkonini berdi.
Shundan boshlab nazariy Astronomiya va osmon mexanikasining taraqqiyoti jadal
ketmoqda. Hisoblarga qarab Neptunning ochilishi Nyuton qonuni yordamida qilingan
qator buyuk kashfiyotlarga yorqin misoldir. Astronomiyaning keyingi taraqqiyoti
amaliy masalalarni hal qilishga moʻljallangan davlat rasadxonalari-ning tashkil
topishi bilan bogʻliq. Fransiyada (1665-yil, Parij), Angliyada (1676-yil,
Grinvich) va Rossiyada (1692-yil) birinchi rasadxonalar qurildi. Rasadxonalar
zamonaviy teleskoplar bilan taʼminlangan boʻlib, ularda geografik
koordinatalarni aniqlashdan tashqari, barcha astronomik hodisalar kuzatilgan.
17—18-asrlarda Astronomiyada tabiatshunoslik taraqqiyotiga kuchli taʼsir qilgan
bir qancha kashfiyotlar qilindi. 1675-yilda O. K. Ryomer yorugʻlikning tarqalish
tezligini Yupiter yoʻldoshlarining toʻsilishini kuzatishdan aniqladi. 1718-yilda
E. Galley yulduzlarning xususiy harakatini topdi. 1725—28 yillarda J. Bradley
yorugʻlik aberratsiyasini ochdi. 1755-yilda I. Kant „Tabiatning umumiy tarixi va
osmon mexanikasi“ nomli asarida birinchi boʻlib tabiat evolyutsiyasini
tushuntiruvchi gʻoyani muhokamaga tashladi. 1761 yilda M. Lomonosov Venera
atm.sini kashf qilib, sayyoralarda ham gaz qobigʻi boʻlishi mumkinligini
isbotladi. 1796-yilda P. Laplas bu gʻoyani matematik usulda asoslab berdi. 1871
yilda V. Gershel kuzatish yoʻli bilan yangi sayyora — Uranni topdi. Bundan
tashqari, u Quyosh sistemasining yulduzlararo harakatini kashf qildi. 1835—38
yillarda V. Y. Struve va F. V. Bessel baʼzi yulduzlargacha boʻlgan masofalarni
oʻlchadilar. 1801-yilda Italiyada D. Piatssi birinchi asteroid — Sererani kashf
qildi Bu bilan kichik sayyoralarni ochish gadqiqotlari boshlab berildi.
1846-yilda U. J. Leverye Uranning orbitadan chekiiishini oʻrganib, chekinish
sababchisi — Neptunning vaziyatini hisoblab chikdi. Shunga asosan I. G. Galle
Berlinda Neptunii topdi. 1847-yilda V. Y. Struve yulduzlararo muhitda
yorugʻlikning yutilishini hisoblab, Astronomiya taraqqiyotiga hissa qoʻshdi.
19-asr ikkinchi yarmida fotografiya, fotometriya va spektral analizning
qoʻllanishi kosmik jismlarni oʻrganish imkonini yanada kengaytirdi. Turkistonda
17—19-asrlar oraligʻida ham Astronomiya bilan shugʻullanilgan. Bunda asosan
joylarning geografik koordinatalarini aniqlash va xaritalar tuzish bilan
mashgʻul boʻlingan. 1873-yilda Toshkentda astronomiya rasadxonasi tashkil
etiladi va unga bir qancha teleskoplar oʻrnatiladi. Bu yerda dastlab Astronomiya
bilan bir qatorda meteorologiya, geofizika, geodeziya va seysmologiya sohalarida
ham tadqiqotlar olib borildi, Turkiston hududida bir necha ming joylarning aniq
koordinatalari aniqlandi. Chorjoʻy, keyinchalik Kitob shahrilari yaqinida
xalqaro kenglik stansiyasi tashkil etildi. 1966-yilda bu rasadxona zaminida
Astronomiya instituti tashkil qilinib, tadqiqotlar koʻlami yanada kengaytirildi
va zamonaviylashtirildi.

AQShda ulkan teleskoplarning ixtiro qilinishi yulduzlararo muhitni chuqurroq
oʻrganish imkonini berdi. Astronomiyada yangi olingan maʼlumotlar asosida bir
qancha gipotezalar yaratildi. Arman olimi V. Astronomiya Ambarsumyan yulduzlar
assotsiatsiyasi haqida gʻoyat muhim nazariyani yaratdi. Unga koʻra, yulduzlar
oʻta zich obyektlardan otilib chiqib paydo boʻladi. 20-asrning 30-yillarida
Astronomiyaning radioastronomiya deb ataluvchi yangi tarmogʻi paydo boʻlib,
dastlab yoritqichlardan keladigan radionurlarni oʻrganish yoki radiolokatsion
tadqiq asosida kosmik jismlar haqida maʼlumot ola boshlandi. Radioastronomiya
ayniqsa 2-jahon urushidan soʻng ixtiro qilingan oʻta sezgir radioasboblarni
qoʻllanish bilan jadal rivojlandi. Astronomiya taraqqiyotining yangi bosqichi
Yer, Oy va ayrim sayyoralarning sunʼiy yoʻldoshlarini, shuningdek Venera, Mars,
Yupiter, Saturn va uzoq kosmosga kosmik stansiyalarni uchirish bilan bogʻliq.
Avval astronomlar faqat kuzatish natijalaridangina foydalangan boʻlsalar,
endilikda bevosita tajriba oʻtkazish imkoniyatiga ega boʻldilar. Oyga va ayrim
sayyoralarga tadqiqotchi stansiyalar qoʻndirilib, ularning tabiatini yaqindan
oʻrganish mumkin boʻldi.

Oʻzbekistonda Astronomiyaning eng ilgʻor sohalari boʻyicha tadqiqotlar olib
borilgan. Keyingi chorak asr davomida oʻzbekistonlik astronomlar astrometriya,
astrofizika, xususan, Quyosh va nostatsionar yulduzlar fizikasi, yulduzlar va
Galaktika astronomiyasi, Galaktikadan tashqi astronomiya sohalaridagi
tadqiqotlari bilan muhim yutuklarga erishdilar. Galaktikamizning 50 mingdan
ortiq yulduzlari va ularning 20 ga yaqin toʻdalari xususiy harakatlarini kuzatuv
yordamida oʻlchab-hisoblab topdilar, toʻdalar tuzilishi va aʼzolari aniqlandi.
Bular asosida Galaktikamizning oʻlchamlarini, Quyoshning Galaktikadagi oʻrnini
va uning yadrosiga nisbatan aylanish tezligini, harakat yoʻnalishi — apeksini,
shuningdek Galaktikaning qator kinematik parametrlarini aniqladilar. Yer sunʼiy
yoʻldoshlari uchirilgandan boshlab shu kunga qadar ularni va sayyoralarni
kuzatish, tadqiq etishning barcha xalqaro dasturlarida (SOPROG, VEGA, Planeta,
Statsionar, Fobos, GPS, PRAREva b.da) qatnashib, eʼtiborli ilmiy natijalarga
erishiladi. 1960-yildan boshlab Xalqaro astronomiya ittifoqi tavsiya etgan 20 ta
asteroidning vaziyatlari va harakatlarini tekshirib, osmonda inersial sistemani
tuzish kabi xalqaro muammoga toshkentlik va kitoblik astronomlar salmoqli hissa
qoʻshdilar. 1985—86 yillarda Oʻzbekiston Fanlar Akademiyasi Astronomiya
instituti ToshDU astronomlari bilan hamkorlikda Galley kometasini kuzatish
boʻyicha Xalqaro dasturda qatnashib, kuzatuv maʼlumotlari sifati va hajmi bilan
birinchi oʻrinni egalladilar va bu bilan uchirilgan kosmik apparatning kometa
atmosferasi ichidan oʻtishini taʼminladilar. Yutuklardan yana biri Qashqadaryo
viloyatining Maydanak togʻida rasadxona qurilishi boʻlib, u bugungi kunda
xalqaro rasadxonaga aylanishi bilan bogʻliq. Maydanakda bajarilgan koʻp yillik
kuzatish ishlari asosida yulduzlarning tugʻilish „oʻchoqlari“ topildi, turli
nostatsionar va oʻzgaruvchan yulduzlar, fuorlar, zich qoʻshaloq yulduzlar xamda
Somon yoʻlining maxsus qismlari oʻrganilib, zarur fotometrik, spektral
maʼlumotlar toʻplandi va tahlil qilindi. Maydanakda bajarilayotgan kuzatuvlar
AQSH, Rossiya, Ukraina, Fransiya, Germaniya, Litva va boshqa davlatlar
astronomlari bilan hamkorlikda olib borilyapti. Quyosh fizikasi sohasida Quyosh
dogʻlari va boshqa qator faol elementlari, turli chaqnashlar, rentgen va
radiodiapazonlardagi faol jarayonlar chuqur taxlil qilingan. Hozir esa bu
sohaning gelioseysmologiya yoʻnalishi jadal rivojlanmokda. Xususan, Toshkent
viloyatining Qumbel togʻida (Chimyon yaqinida) Toshkent astronomiya
institutining stansiyasi ochilib, unda Quyosh tebranishlari IRIS xalqaro dasturi
doirasida kuzatilmokda. Institutning Toshkent hududida bu tebranishlar TON
xalqaro dasturi boʻyicha zaryad yigʻuvchi kuchli matritsa yordamida kuzatilib
tahlil qilinmoqda. Natijada Quyoshning ichki tuzilishiga oid muhim maʼlumotlar
olinmoqda.Oʻzbekistonda keyingi chorak asrda Astronomiya ga doir nazariy
tadqiqotlar ham yoʻlga qoʻyilgan. Ulardastlab 1971—81 yillarda Toshkent
astronomiya institutida olib borildi, keyingi yillarda esa ToshDUda davom
ettirildi. 1981 yilga kelib ToshDU (hozirgi OʻzMU)da Astronomiya mutaxassisligi
ochilib, 1987-yil Astronomiya kafedrasi tashkil etildi. Bu kafedra bugunga qadar
200 ga yaqin mutaxassis chiqardi. Nazariy tadqiqotlar, asosan, astrofizika,
yulduz astronomiyasi va Galaktikadan tashqi astronomiya sohalarida olib borildi.
Xususan, Galaktikamiz tojidagi koʻrinmas massa miqdori va uning disk va sfera
tashkil etuvchilari evolyutsiyasiga taʼsiri nochizikli nostatsionar holda
analitik oʻrganildi. Halqasimon galaktikalar modeli tuzilib, ularni sinflarga
ajratish usuli ishlab chiqildi. Yulduzlarning bir necha sharsimon toʻdalari va
galaktikalarning 10 dan ortiq sferik toʻdalari uchun tezliklar anizotropiyasi
parametri qiymatlari koʻrinma zichlik funksiyasi asosida aniqlandi. Koinotning
eng „qari“ obyektlaridan bir turi hisoblanuvchi elliptik galaktikalarning paydo
boʻlishi muammosi birinchi bor nazariy modellarda tadqiq qilindi. Bu nazariya
natijalari ancha keyin AQSH, Hindiston va Meksika nazariyotchilari tomonidan
oʻta kuchli kompyuter yordamida tajriba oʻtkazish yoʻli bilan tasdiklandi. Hozir
bunday nazariy ishlar Toshkent astronomiya institutida ham olib borilib,
yuqoridagi usul spiral galaktikalarga qoʻllanilmoqda va ularning pulsatsiya
holati nochizikli nostatsionar modellari tuzilmoqla.



https://uz.wikipedia.org/wiki/Terrorizm

Terrorizm (lot. terror — qoʻrqinch, dahshat) — siyosiy raqiblarni, muxoliflarni
yoʻqotish yoki qoʻrqitish, aholi oʻrtasida vahima va tartibsizliklar keltirib
chiqarish maqsadidagi zoʻravonlik harakatlari (taʼqib qilish, buzish, garovga
olish, qotillik, portlatish va boshqalar). Terrorizm yakka tartibdagi va guruhli
terrorizm (mas., ekstremistik siyosiy toʻdalarning harakatlari kabi) toifalarga
boʻlinadi. Siyosatshunoslikda davlat terrorizmi tushunchasi ham qoʻllanadi
(diktatorlik va totalitar rejimlarning repressiyalari). Terrorizm oʻrta
asrlardan boshlab barcha mintaqa va mamlakatlarda uchrab turgan. Lekin oʻtgan
asrning oxirlaridan uning yangi koʻrinishlari vujudga keldi (chet el davlatlari
va hukumatlari rahbarlarini, ularning diplomatik vakillarini oʻldirish yoki
oʻgʻirlash, elchixonalar, missiyalar, xalqaro tashkilotlarning binolarini
portlatish, aeroportlar va vokzallarda portlashlar sodir etish, havo kemalarini
olib qochish, odamlarni garovga olish va h.k.). Xalqaro terrorizm keng tarqalib,
terrorizm oshkora siyosiy tus ola boshladi. Terrorchilar ayrim mamlakatlar
hukumati va unga yaqin tuzilmalardan madad oladigan hollar yuzaga keldi. Ular
tomonidan sodir etilayotgan jinoyatlarning ijtimoiy xavflilik darajasi ortdi.
Terrorchilar qoʻliga yadroviy, kimyoviy, biologik qurol tushib qolishi xavfi
kuchaydi, elektron terrorchilik paydo boʻldi. Koʻp hollarda terrorizm diniy
ekstremizm, narkobiznes, separatizm bilan bogʻlikligi, chatishib ketishi
kuzatila boshlandi.

Terrorizmga qarshi kurashni kuchaytirish boʻyicha aksariyat mamlakatlarda koʻp
tomonlama konvensiyalar va qonun aktlari qabul qilindi.

Terrorizmni tayyorlashda ishtirok etgan shaxs, agar u hokimiyat organlariga oʻz
vaqtida xabar berish yoki boshqa usul bilan ogʻir oqibatlar yuzaga kelishining
hamda terrorchilar maqsadlari amalga oshirilishining oldini olishga faol
koʻmaklashgan boʻlsa, basharti bu shaxsning xarakatlarida jinoyatning boshqa
tarkibi boʻlmasa, jinoiy javobgarlikdan ozod etiladi.



https://uz.wikipedia.org/wiki/Sayyora

Sayyora (sayyor, harakatchan) — keskin termoyadroviy reaksiyalardan xoli boʻlgan
yulduz atrofida aylanuvchi, mehvarida oʻzidan katta jism mavjud boʻlmagan va
mehvarining ekssentrisiteti 0 ga yaqin boʻlgan osmon jismi. Quyosh tizimidagi
sayyoralar massasi va hajmi Quyoshnikidan bir necha oʻn-yuz marta kam. Antik
davrda, hatto undan avval yettita «sayyora»: Quyosh, Oy, Merkuriy, Venera, Mars,
Yupiter, Saturn «qoʻzgʻalmas» yulduzlar orasidan ajratilib koʻrsatilgan edi. Bu
yoritkichlarning hammasi Yer atrofida aylanadi, deb hisoblanardi. 16 asr
boshidagina polyak astronomi, geliosentrik tizim muallifi Nikolai Kopernik Yer
atrofida faqat Oy aylanishini, qolgan sayyoralar esa Yer kabi Quyosh tizimi
markazi boʻlgan Quyosh atrofida aylanishini koʻrsatdi. Quyoshning oʻzi esa
sayyora emas, u yulduzdir, chunki yorugʻlikni qaytarmaydi, balki oʻzi chiqaradi.
Oy ham sayyora emas — u Yer yoʻldoshi. Yangi davrda yana uch sayyora kashf
etildi: Uran (1781, Villiam Gershel), Neptun (1846, Jon Adams, Urben Leverye,
Iogann Galle), Pluton (1930, Persival Lovell, K. Tombo) ( Pluton 2006 yil 14-25
avgust kunlari Pragada o’tkazilgan Xalqaro Astronomlar Birlashmasining XXVI
assambleyasida ko’rib chiqildi va sayyora maqomi olib tashlandi). Bundan
tashqari minglab kichik sayyoralar (asteroidlar) ochilgan, ularning diametrlari
bir necha yuz kilometr va undan kam.

Sayyoralar — Quyoshning tortish kuchi taʼsirida uning atrofida aylanuvchi yirik
sharsimon jismlar. S. Quyosh atrofida aylanuvchi minglab mayda sayyora
(asteroid) lardan farq qiladi. Ularni juda qadimdan qoʻzgʻalmas yulduzlar fonida
siljib yurishidan sezib "adashgan yulduzlar", yaʼni S. deb atashgan. Quyosh
atrofida aylanuvchi yirik S. 9 ta (Merkuriy, Venera, Yer, Mars, Yupiter, Saturn,
Uran, Neptun, Pluton). Ulardan 5 tasini oddiy ("qurollanmagan") koʻz bilan
koʻrish mumkin.

S.ning fizik tabiati 20-a. 2-yarmidan boshlab, sayyoralararo avtomatik st-yalar
yordamida muntazam oʻrganila boshladi. Xususan, Merkuriy "Mariner", Venera
"Venera", Mars — "Mars", "Viking", gigant S. esa AQShning "Katta tur" dasturi
boʻyicha uchirilgan. "Pioner10, 11", "Voyajer" avtomatik st-yalari yordamida
samarali tadqiq qilindi. Yerdan turib olib borilgan bevosita kuzatishlar orqali
topilgan S.ning yoʻldoshlari quyidagilar: Yerda 1 ta (Oy), Marsda — 2 ta,
Yupiterda — 12 ta, Saturnda — 9 ta, Uranda — 5ta, Neptunda — 2ta, Plutonda —
1ta. Keyinchalik kosmik apparatlar yordamida gigant S. atrofida yana oʻnlab
yangi yoʻldoshlar topildi (q. Sayyoralarning yoʻldoshlari).



https://uz.wikipedia.org/wiki/Robot

Robot (chex. robota - "mehnat") sunʼiy mexanik qurilmadir. U odatda
elektromexanik tizim boʻlib, odam mehnatini bajaradi. Robot soʻzi bilan virtual
dasturiy taʼminot agentlariga ham aytilishi mumkin, biroq ularni bot deyish
qabul qilingan.

Robot (chexcha robota — erksiz mehnat, rob — qul) — insonning hayoti uchun
xavfli sharoitlar (kuchli radiatsiya, yuqori temperatura va boshqalar)da, odam
borishi qiyin boʻlgan obʼyektlarda (suv ostida, kosmosda) kishi funksiyasini
qisman yoki toʻla bajaruvchi mashina. "R." terminini birinchi marta 1920 yilda
chex yozuvchisi Karel Chapek oʻzining "R. U. R." pyesasida ishlatgan.

Aynan qanday mashinalar robot, deb atalishi mumkinligi haqida bahslar ketayotgan
boʻlsa-da, odatiy robot quyidagi sifatlarga ega boʻlishi kerakligi taʼkidlanadi:

"Robot" soʻzi ilk bora chex yozuvchisi Karel Čapek'ning R.U.R. (Rossum'ning
Universal Robotlari) (1920) dramasida ishlatilgan. Biroq, Čapek bu soʻzning
muallifi sifatida akasi, rassom va yozuvchi Josef Čapek'ni koʻrsatgan.



https://uz.wikipedia.org/wiki/Mineral

Mineral (frans. mineral — ruda) — Yer (va boshqa kosmik jismlar)ning sirti va
ichida fizikkimyoviy jarayonlar natijasida hosil boʻlib, kimyoviy tarkibi va
fizik xususiyatlari bir biriga oʻxshash boʻlgan tabiiy jism; asosan, togʻ
jinslari, ruda va meteoritlarning tarkibiy qismi.

M.larning kimyoviy tarkibi, formulasi va tasnifi. M. strukturasida kimyoviy
elementlarning ahamiyati turlicha: baʼzilari yetakchi boʻlib, M.ning aosiy
tarkibini belgilaydi; boshkalari xususiyatlari va atom (ion) tuzilishlari bilan
asosiylariga yaqin boʻlib, M.da izomorf (q. Izomorfizm) aralashma (mas, seriy,
indiy, kadmiy, galliy, selen, talliy, reniy, rubidiy, koʻpgina kamyob-yer
elementlari) holida uchraydi.

Optik xossalari. M.ning rangi, yaltirokligi, shaffoflik darajasi, nur
sindirishi, nurni aks ettirishi, pleoxroizm va boshqa xossalari M.
donachalarining ayrim qismlarida optik mikroskop yerdamida spektrning
ultrabinafsha va infraqizil nurlarida oʻrganilishi mumkin (q. Kristalloptika).

Qoʻllanishi. M.ning xususiyatlari uni texnikaning qaysi sohasida ishlatilishini
belgilaydi. Mas, oʻta qattiq M.lar (olmos, korund, granat va boshqalar) abraziv
asboblar sifatida, pyezo-elektrik xususiyatli M.lar radioelek-tronikada
qoʻllaniladi va h.k. M.ning har xil fizik xususiyatlari (asosan, zichligi,
qayishqoqligi, magnitliligi, elektr oʻtkazuvchanligi, radioaktivligi va
boshqalar)ga qarab ruda boyitish, foydali qazilmalar qidirishning geofizik
usullari belgilanadi. M. ning kristallik panjarasidagi nuqsonlarni aniq maqsadga
yoʻnaltirilgan mexanik, akustik, termik (qizdirish va keyin tez yoki sekin
sovitish), kimyoviy (kuidirish, reagentlar bilan ishlov berish), radiatsion
(rentgen va gamma nurlar bilan nurlantirish) usullar bilan yoʻqotish yoki
tuzatish katta istikbollar ochilishiga imkon beradi. Hozirgacha maʼlum boʻlgan
M.larning atigi 1/5 qismiga yaqini sanoatda foydalaniladi. M.ning tarkalishi,
xossalarini sinchiklab oʻrganish yangi M. turlaridan amaliyotda foydalanishga
imkon yaratadi. Oʻzbekistonda koʻp M. konlari ochilgan. M.lardan baʼzilari
dunyoda birinchi marta topilgan va mashhur olimlar va topilgan joylari nomi
bilan atalgan (mas, avitsenit, birunit, hamrabayevit, nasledovit, uklonskovit,
ferganit va boshqalar). Hozirgi sanoatda Mendeleyev jadvalidagi barcha
elementlardan foydalanilmoqda, ular asosiy komponent yoki qoʻshimcha element
sifatida har xil M.lar tarkibida mavjud. M.ning monokristallar yoki ularning
sintetik analoglari elektronika, optika, radiotexnika, elektroenergetikada
ishlatilmoqda. Oʻz chiroyi bilan ajralib turadigan M.lar qimmatbaho, yarim
qimmatbaho javohirlar (olmos, zumrad, yoqut, sapfir, nefrit va boshqalar)
sifatida qoʻllaniladi. Mineraloglarning tadqiq qilish obʼyektiga Oydan olib
tushilgan, samodan tushgan jismlar, Yer mantiyasi va okean tubi M.lari ham yil
sayin qoʻshilib bormoqda.

Mineral (lot. minera — „ruda“) tabiiy biogeokimyoviy jarayonlar orqali yuzaga
keluvchi qattiq kimyoviy moddadir. Mineral, toshdan farqli oʻlaroq juda tartibli
atom tuzilishi bilan xarakterlanadi. Minerallar sof kimyoviy unsur va sodda
tuzlardan to murakkab silikatlargacha boʻladi. Minerallarni mineralogiya fani
oʻrganadi.



https://uz.wikipedia.org/wiki/Finlandiya

Finlandiya (fincha Suomi, shvedcha Finland), Finlandiya Respublikasi (fincha
Suomen Tasavalta, shvedcha Republiken Finland) — Shim. Yevropada joylashgan
davlat. Maydoni 337 ming km². Aholisi 5,414 mln. kishi (2012). Poytaxti —
Helsinki shahri Maʼmuriy jihatdan 5 lyani (guberniya) ga boʻlinadi. 1991 yildan
oʻzini oʻzi boshqarish maqomini olgan Aland o.lari bu hisobga kirmaydi.

Tarixi. Miloddan avvalgi 3—2ming yilliklarda F. hududida hozirgi saam
(lopar)larning ajdodlari yashagan. 1ming yillik boshlarida bu yerga Boltik,
boʻyidagi fin qabilalari koʻchib kelib, mahalliy aholi bilan qoʻshilib ketgan va
natijada fin elati shakllangan. 12— 13-asrlarda F. hududini shvedlar istilo qila
boshladi. 19-asr boshlariga kelib u butunlay Shvetsiya qoʻl ostiga oʻtdi. Ammo
fin dehqonlari shaxsiy ozodlikni qoʻldan bermadilar. 1808— 09 yillardagi
RossiyaShvetsiya urushidan soʻng F. hududi Buyuk Finlyandiya knyazligi tarzida
Rossiya tarkibiga qoʻshib olindi. F.ni Rossiya podshosi tayinlagan
generalgubernator (1816 yildan senat raisi) boshqardi. Un ga ichki maʼmuriy
muxtoriyat bilan birga iqtisodiy muxtoriyat ham berildi. 19-asrning
20-yillaridan F.da iqtisodiy yuksalish tezlashdi. Yogʻoch tilish sanoati,
qishloq xoʻjaligida sut chorvachiligi rivojlandi. Rossiya va Gʻarbiy Yevropa
mamlakatlari bilan savdo-sotiq jonlandi, 1860 yildan uz puli joriy etildi.
19-asrning 2yarmida pultovar munosabatlari qaror topdi. Fin millati shakllana
bordi. 80-yillarning oʻrtalarida podsho hukumatining F. muxtoriyati huquklariga
tajovuzi kuchaydi. Fin xalqi oʻz milliy va ijtimoiy manfaatlarini himoya qilish
uchun kurash boshladi. Dastlabki siyosiy tashkilot va partiyalar tuzildi. 1916
i. parlament saylovida F. sotsialdemokratik partiyasi gʻalaba qozondi. 1917 yil
6 (19) dek.da F. seymi mustaqillik haqida deklaratsiya qabul qildi. 1919 yil F.
respublika deb eʼlon qilindi. 1939 i. F.ga SSSR qoʻshinlari hujum qildi. 1939—
40 yil "qishki urush"da finlar qattiq qarshilik koʻrsatishiga qaramay, F. oʻz
hududining bir qismidan maqrum boʻldi. 2-jahon urushi yillarida fashistlar
Olmoniyasi tomonida boʻldi. 1944 yil urushdan chiqdi. Urushdan keyin mamlakat
oʻzini betaraf deb eʼlon qildi. F. — 1955 yildan BMT aʼzosi. OʻzR suverenitetini
1991 yil 30 dek.da tan olgan va 1992 yil 26 fev.da diplomatiya munosabatlari
oʻrnatgan. Milliy bayrami — 6 dek. — Mustaqillik kuni (1917).

Transportida temir yoʻl uzunligi 5,9 ming km, avtomobil yoʻllari uz. 77,7 ming
km. Asosiy dengiz portlari: Helsinki, Turku, Kotka. Shvetsiya, Estoniya, Polsha,
Olmoniya bilan parom orqali qatnov yoʻlga qoʻyilgan. Chetga sellyulozaqogʻoz,
yogʻochsozlik, mashinasozlik, kemasozlik, kimyo, oziq-ovqat, yengil sanoat
mahsulotlari va boshqa chiqaradi. Chetdan xom ashyo va chala tayyor mahsulotlar,
yoqilgi va moylash ashyolari, keng isteʼmol mollari va boshqa oladi. Rossiya,
Olmoniya, Shvetsiya, Buyuk Britaniya, AQSH bilan savdo qiladi. Pul birligi — fin
markasi.



https://uz.wikipedia.org/wiki/Amfidiploidlar

Amfidiploidlar (yun amphi-yonida, atrofida, diploos — juft va eidos — ko‘rinish,
tur), allotetraplo-idlar — turlararo chatishtirish asosi-da paydo bo‘lgan
duragaylar xromoso-malarining ikkita diploid to‘plamiga ega bo‘lgan organizmlar.
A. organizm har bir turdan bittadan diploid xro-mosomalar to‘plamini oladi.
Turkum-lararo allotetraploidlar — birinchi marta 20-y. boshida G. D. Karpechenko
tomonidan turp bilan karamni chatishti-rish orqali olingan. Keyinchalik A.
javdar bilan bug‘doy tritikale, bug‘doy bilan bug‘doyiq — bug‘doy-bug‘doyiq
dura-gaylari olingan. A. dastlabki turlar-ning belgilarini mujassamlashtirgan
bo‘ladi. Mac, turp bilan karam duragayi rafanobrassika mevasi qo‘zog‘ining bir
qismi turp, ikkinchi qismi esa karam qo‘zog‘iga o‘xshash bo‘ladi. B. L. Astaurov
ipak qurtlarining ikkita turi (Bombyx mori va V. mandarina)ni chatishtirish
orqali A.ni olish mumkinligini is-botlaydi. A.ning har bir xromosomasi o‘zining
gomologiga ega bo‘lishi, meyozda jinsiy hujayralarning vujudga keli-shi normal
kechishi tufayli A. organizm-lar serpusht bo‘ladi. A. tabiiy va sun’iy yo‘llar:
urug‘langan tuxumhujayradagi yoki birinchi avlod (F,) duragaylarining yosh
murtagi xromosomalari sonini ikki hissa orttirish; ikkinchi avlodda (F2)
amfidiploidlikka olib keluvchi reduk-siyalanmagan gametalarni duragaylar
bi-rinchi avlodida (G‘,) hosil qilish; auto-tetraploid formalarni chatishtirish
va diploid gametalarni qo‘shish; G‘, duragay-ning arxesporiy to‘qimasida
xromosoma-lar sonini ikki hissa ko‘paytirish va boshqa natijasida olinadi.
Tabiiy sharoitda A. bo‘linayotgan hujayra xromosomalari-ning qutblarga ajralish
mexaniz-miga turli omillar (haddan tashqari yuqori yoki past harorat,
to‘qimaning mexanik yoki kimyoviy shikastlanishi) ta’sirida vujudga keladi.
Hujayra bo‘linishidagi buzilishlar bo‘linish urchig‘i funksiya-sining
to‘xtashiga sabab bo‘ladi va nati-jada xromosomalarning qutblarga ajra-lishi,
ya’ni navbatdagi sitokinez sodir bo‘lmaydi.Seleksiyada A.dan turlararo
dura-457gaylar pushtsizligini bartaraf etish-da foydalaniladi. A. tur hosil
bo‘lish jarayonida muhim ahamiyatga ega, ular-dan qad. turlarni tiklash
(resintez) maqsadida foydalanish mumkin. Mas, yov-voyi olcha (Prunus divarica va
R. spinosa)ni chatishtirish orqali ekiladigan olxo‘ri (P. domestica)ning
olinishi olxo‘rini turlararo duragaylash natijasida kelib chiqqanligini
ko‘rsatadi.Sayfillo To‘ychiyev.



https://uz.wikipedia.org/wiki/Yunon_tili

Yunon tili (yunon. Ελληνικά [ɛliniˈka]) — yunon tili tarixidagi dastlabki
bosqichda — mil. av. 14— 12-asrlardan mil. 1 —4-asrlargacha amalda boʻlgan (hoz.
oʻlik) til; greklarning qadimiy tili (yana q. Yunon tili). Hindevropa tillari
oilasida qadimiy makedon tili bilan birgalikda alohida yunon guruhini tashkil
etadi. Yunon tili taraqqiyoti tarixi quyidagi bosqichlarni qamrab oladi: 1) eng
qadimiy (arxaik) davr (mil. av. 14—12-asrlar — 8-asr); 2) klassik davr (mil. av.
8—7-asrlardan 4-asrgacha); 3) ellinistik davr (umumyunon tilining shakllanish
davri — mil. av. 4—1-asrlar); 4) soʻnggi yunon davri (mil. 1—4-asrlar). Yunon
tilida quyidagi lahja guruhlari farqlanadi: ioniyattik (ioniyaattika),
arkadkipr, eoliy va doriy. Klassik davrning boy adabiyoti ioniy lahjasida —
Gesiod, Gerodot; attika lahjasida — Esxil, Sofokl, Yevripid (tragediya),
Aristofan (komediya), Platon va Aristotel (falsafa), Fukidid va Ksenofont
(tarix), Demosfen (notiklik, stilistika); eoliy lahjasida — Alkey, Sapfo (lirik
sheʼrlar, qoʻshiqlar) va boshqalar tomonidan yaratilgan. Homer dostonlarining
tilida (mil. av. 8-asr) bir necha lahjalarning unsurlari kuzatiladi. Mil. av.
5-asr oxirlarida attika lahjasi Yunonistonning adabiy tiliga aylanadi.
Ellinistik davrda attik va ioniy lahjalar asosida 2 xil: adabiy va soʻzlashuv
koʻrinishlariga ega boʻlgan umumyunon tili shakllanadi. Keyingi davrda adabiy
til bilan soʻzlashuv tili oʻrtasidagi farqlar kuchayib, ular mustaqil holda
rivojlana boshlaydi.



https://uz.wikipedia.org/wiki/Turk_tili

Turk tili (Turkcha: Türkçe) — soʻzlashuvchisi eng koʻp bolgan turkiy til. Turk
tilida gaplashuvchilar asosan Turkiyada yashashadi. Shimoliy Kipr, Iroq,
Bolgariya, Yunoniston, Ozarbayjon, Turkmaniston, Eron, Oʻzbekiston ,Olmoniya,
Niderlandlar kabi davlatlarida ham turk tilida gaplashuvchilar bor.

Turk tili — turkiy tillarpgm biri. Asosan, Turkiyada, shuningdek, Iroq, Suriya,
Eron, Ruminiya, Bolgariya, Gretsiya, Rossiya, Germaniya, Niderlandiya, Fransiya,
Kipr oroli, Makedoniya va boshqa mamlakatlarda tarqalgan. Turkiya
Respublikasining va Kipr Respublikasining (grek tili bilan birga) rasmiy tili
hisoblanadi. Oʻtgan asr oxirlarida soʻzlashuvchilarning umumiy soni 55 mln. ga
yakin (Turkiyaning oʻzida 50 mln. dan ortiq) kishini tashkil etgan. Dialektal
jihatdan Turkiyada Sharqdagi, ayniqsa, Anatoliya shim.sharqidagi mintaqa
ozarbayjon tiliga oʻxshashlik belgilari bilan ajralib turadi. Anatoliyaning
boshka qismi hamda sharqiy frakiya shevalari, shuningdek, boshqa mamlakatlardagi
Turk tili lahjalari oʻzaro unchalik farq qilmaydi.



https://uz.wikipedia.org/wiki/Tinch_okeani

Tinch okeani Amerika va Osiyo qitʼalari orasida joylashgan dunyoning eng katta
okeanidir. Ismini Ispaniya qirolligi uchun dunyoni aylangan Portugaliyalik
dengizchi Ferdinand Magellan qoʻygan. Magellan bir necha kun davom etgan qiyin
va kuchli toʻlqinli suvda, oʻz ismini bergan Magellan boʻgʻozidan kechib bu
okean ochilganda, kuchli toʻlqinlar bitib va oʻzi tiniq suvlar bilan
qarshilashgani uchun portugalchada "tinch" maʼnosini bildirgan "Pasifico" ismini
qoʻygan. Tinch okeani sathi 179.7 million km2 dan iborat. Tinch okeani, deyarli
Atlantika va Hind okeanining birlashgan holi bilan teng kattalikdadir. Eng
chuqur yeri Mariana chuquri boʻlib, u 11.034 m chuqurdir. Mariana chuquri
dunyoning eng chuqur nuqtasi deb bilinadi. Dunyodagi zilzilalarning 90%'i va
katta zilzilalarning 80%'i Tinch okean maydonida sodir boʻlmoqdadir.

Bu okeanning 708.000.000 km3 suv hajmi bor. Okeanning 3.000 — 3.500 m dan chuqur
boʻlgan har joyida suv darajasi 2 °C dan pastda. 1950 — 1980 yillari orasida
Tinch okeanida juda katta va kuchli dengiz toʻlqinlari boʻlgani tufayli kemalar
oʻta olmayotgan edi. Kemalar Tinch okeanining bir uchidan bir necha kilometr
uzoqlashishi bilan toʻlqinlar boshlar edi. U toʻlqinlar hozirgi kunlarda ham
koʻrilmoqdadir.

Tinch okean, Buyuk okean - Dunyo okeanining bir qismi, kattaligi va chuqurligi
jihatidan Yer sharida 1oʻrinda. Tinch okeani gʻarbdan Yevrosiyo va Avstraliya,
sharqdan Shim. va Jan. Amerika, shim.dan Chukotka va Syuard ya.o.lari
oʻrtasidagi yoʻlak, jan.dan Antarktida bilan chegaralangan. Maydoni dengizlari
bilan birga 178,6 mln. km², dengizlarsiz 148,3 mln. km², suvining hajmi 710
mln.km³. Oʻrtacha chuq. 3980 m, eng chuqur joyi 11022 m (Mariana novi).
Qirgʻoklarining aksari qismi ford tipli va yemirilgan, gʻarbdagi tropik
kengliklarda marjonli, baʼzi joylari toʻsiq rifli. Antarktida dagi qirgʻoklar,
asosan, shelf muzliklari bilan qoplangan. Dengizlar, koʻproq, Tinch okeanining
shim.gʻarbiy va gʻarbiy chekkalarida joylashgan. Yarim yopiq dengizlar: Bering ,
Oxota, Yapon, Sharqiy Xitoy, Sariq va Jan. Xitoy, Ichki Yapon; orollararo
dengizlar: AvstraliyaOsiyo Oʻrta dengizlari deb umumiy nomlanadi; chekka
dengizlar: Marjon va Tasman dengizlari, jan.da Antarktida sohili yaqinidagi
Amundsen, Bellinsgauzen va Ross dengizlari.



https://uz.wikipedia.org/wiki/Suriya

Suriya, Suriya Arab Respublikasi ( الجمهورية العربية السورية, Al-Jumhuriya
al-Arabiya as-Suriya) — Jan.Gʻarbiy Osiyodagi davlat. Oʻrta dengizning sharqiy
sohilida joylashgan. Maydoni 185,2 ming km². Aholisi 17,2 mln. kishi (2002).
Poytaxti — Damashq sh. Maʼmuriy jihatdan 14 viloyat (muhofaza)ga boʻlinadi.

S. — respublika. Amaldagi konstitutsiyasi 1973 y. 12 martda qabul qilingan.
Davlat boshligʻi — prezident (2000 yildan Bashar Asad), u milliy referendumda 7
y. muddatga saylanadi. Qonun chiqaruvchi hokimiyatni Xalq kengashi (parlament),
ijrochi hokimiyatni prezident va Vazirlar Kengashi amalga oshiradi.

S. hududida odam paleolit davridan yashab keladi. Mil. av. 2ming yillikning
1-yarmida mayda shahardavlatlar vujudga kelgan. Mil. av. 15-a.da S.ning koʻp
qismini Misr, 14-a.da Xett podshoxligi egallab olgan, 12-a. boshlarida S.
ozodlikka erishsada, 8-a. oxirida Ossuriyata, 7-a. oxirida esa Yangi Bobil
podshoxligi, 6-a. oʻrtalarida Axomaniylarga qaram boʻldi. Mil. av. 333 y.
Iskandar Maqsuniy (Aleksandr) davlati tarkibiga kirdi, bu davlat barbod
boʻlgach, salavkiylar davlatining viloyatiga aylandi. Mil. av. 1-a.da Armaniston
podshosi Tigran II S.ni bosib oldi, 64 y. Rim, mil. 4-a. oxiridan Vizantiya
viloyatiga aylandi. Mil. 633—40 yillarda Arab xalifaligi, 1516 yilda Usmonli
turk imperiyasi zabt etdi va S. 1818 yilgacha Turkiya tarkibida boʻldi. 1832—40
yillarda Misr qoʻshinlari tomonidan bosib olindi. 1840 y. S.da Yana turklar
hukmronligi tiklandi. 1918 y. okt.da S.ni ingliz qoʻshinlari bosib oldi. 1919 y.
Angliya Fransiya kelishuviga binoan inglizlarning oʻrnini fransuzlar egalladi.
20y.larda milliy ozodlik harakati kuchaydi. 1928 y. Taʼsis majlisiga saylov
oʻtkazildi, 1930 y. mayda S. respublika deb eʼlon qilindi, ammo Fransiya mandati
saqlanib krldi, bu mandat 1943 y.dek.da bekor qilindi. 1946 y. 17 apr.dagina
toʻla mustaqillikka erishdi. 1958 y. S. Misr bilan yagona davlat — Birlashgan
Arab Respublikasi (BAR)ga birlashdi, ammo 1961 y. 28 sent.da uning tarkibidan
ajralib chiqdi va oʻzini Suriya Arab Respublikasi (SAR) deb eʼlon qildi. 1963 y.
8 martda davlat toʻntarishi boʻlib, S. Arab sotsialistik uygʻonish partiyasi
(Baas) hokimiyatni qoʻlga oldi, 1971 y. 12 martdan Hafiz Asad prezident boʻldi.

Sanoatida konchilik ustun: neft, fosforit, toshtuz, tabiiy asfalt, oltingugurt
qazib olinadi. Elektr styalarning aksariyati neft asosida ishlaydi (yiliga
oʻrtacha 14,8 mlrd. kVtsoat elektr energiya hosil qilinadi). Neft Baniyos va
Himsdagi z-dlarda qayta ishlanadi. Kime (mineral oʻgʻit ishlab chiqarish.),
toʻqimachilik (jumladan, ip gazlama) va oziqovkat (un, yogʻ, vino, qandshakar,
tamaki va boshqalar), elektr texnika sanoati rivojlangan. Traktor yigʻuv, elektr
motor, poʻlat prokati, beton shpal z-di, koʻnchilik, poyabzal, binokorlik
materiallari va boshqa korxonalar bor. Hunarmandchilik (oltin, kumush, misdan
turli buyumlar tayyorlash) rivojlangan. Asosiy sanoat markazlari — Damashq,
Halab, Hims, Latakiya, Tartus. Transport yoʻli uzunligi — 1,8 ming km, avtomobil
yoʻllari —39,2 ming km, neft quvurlari — 805 km. Asosiy dengiz portlari —
Latakiya, Tartus, Baniyos Damashqda xalqaro aeroport bor. Iroq va Saudiya
Arabistonidan Oʻrta dengiz sohiliga tortib kelingan koʻpgina neft quvurlari S.
hududidan oʻtadi. S. chetga neft va neft mahsulotlari, fosforit, paxta, qishloq
xoʻjaligi. mahsulotlari, teri, jun va boshqa chiqaradi, chetdan mashina va
uskuna, transport vositalari, oziqovqat, kimyo mahsulotlari va boshqa keltiradi.
Germaniya, Fransiya, Italiya, Rossiya, Livan, Gretsiya bilan savdo qiladi.
S.ning OʻzR bilan 2002 yildagi tovar aylanmasi 1,7 mln. AQSH dollarini tashkil
etdi. Pul birligi — suriya funti.



https://uz.wikipedia.org/wiki/Pomidor

Pomidor (lot. Solanum lucopersicum) bir yillik, tropik iqlimlarda koʻp yillik
oʻt oʻsimlikdir. Sabzavot ekini sifatida keng ekiladi. Imiy terminologiyada
tomat nomi ishlatilsa-da, Oʻzbekistonda oʻsimligi ham, mevasi ham pomidor yoki
„pamildori“ (xalq orasida) deb yuritiladi. Pomidor italyancha pomo d'oro
soʻzidan olingan boʻlib, „oltin olma“ degan maʼnoni anglatadi. Ingliz, yapon,
koreys tillarida tomato, xitoy tilida shu fan qie, fransuz tilida arbe a
tomates, tomate arbustive, nemis tilida tomatobaum, zbaumtomate,
baumtomatenstrauch, ispan tilida esa tomate deb nomlanadi.

Pomidor ilk bor Amerika materigida kelib chiqqan. Keyinchalik ispanlar Amerikada
mustamlakalar oʻrnata boshlaganidan soʻng butun dunyoga tarqalgan. Hozirgi kunda
pomidorning juda koʻp navi dunyoning turli mamlakatlarida yetishtiriladi.

Pomidor ham pishirilmasdan, ham turli taomlar va qaylalar yoki ichimliklar
ingrediyenti sifatida isteʼmol qilinadi. Pomidor oʻsimligi odatda 1-3 metr
balandlikkacha oʻsa oladi. Poyasi boʻsh boʻlib, koʻpincha yerda tarqalib va
boshqa oʻsimliklarga chirmashib oʻsadi.

Pomidorning vatani Janubiy Amerika qitʼasining Peru, Ekvador va Chili
mamlakatlari hududlari hisoblanadi. Hozirda yetishtiriladigan pomidorga oʻxshash
boʻlgan oʻsimlik turlari Galapagos orollarida ham topilgan. Birinchi boʻlib
Meksikada madaniy holda yetishtirila boshlangan. U Yevropaga ispan
kolonizatorlari va yevropalik savdogarlar tomonidan dastlab Ispaniya,
Portugaliya, keyinchalik Italiya, Fransiya va boshqa mamlakatlarga ham olib
kelingan. Pomidor avvaliga zaharli oʻsimlik hisoblanib, bogʻbonlar tomonidan
faqat dekorativ oʻsimlik sifatida yetishtirilgan. 18-asr oʻrtalarida esa
Rossiyada ham keng yetishtirila boshlangan. Oʻrta Osiyoga, shu jumladan
Oʻzbekistonga ham pomidor Rossiya orqali kirib kelgan.

Pomidorning ildiz tizimi nihoyatda tarmoqlangan boʻlib, tuproqning chuqur (150
santimetrgacha) qatlamlariga kirib boradi va eniga 1,5-2,5 metr diametrgacha
oʻsishi mumkin. Namlik yetarli boʻlganda poyaning barcha qismlaridan ildiz
yengil paydo boʻladi, shuning uchun pomidorni nafaqat urugʻi bilan balki
vegetativ usulda ham koʻpaytirsa boʻladi.

Pomidorning poyasi oʻtsimon, tik yoki yotib oʻsadi, kuchli yoki kuchsiz
shoxlanuvchan boʻlib, poya turiga qarab 30 santimetrdan 2-3 metrgacha oʻsadi.
Poyasini va barglarini tuzilishiga qarab pomidor 3 xilga boʻlinadi: shtambli  —
poyasi yoʻgʻon, kam shoxlanuvchan, hatto mevalari bilan ham tik turuvchi;
shtambsiz  — poyasi ingichka, kuchli shoxnaluvchan, mevasi ogʻirligi taʼsirida
yotib qoladigan; kartoshkasimon  — yirik bargli. Shuningdek pomidor poyasi
determinant (asosiy poya va yon shoxlari moʻtadil oʻsib, toʻpgul hosil qilish
bilan tugaydi) va indeterminant (asosiy poya kuchli oʻsishi bilan farqlanadi,
yon shoxlari olib turilganda 2-3 metrgacha oʻsishi mumkin) turlarga boʻlinadi.
Determinant pomidor navlari ochiq dalaga ekilsa, indeterminant navlar asosan
issiqxonalarda yetishtiriladi.

Gullari ikki jinsli, mayda, sariq rangda, odatda 5-7 ta gultojibargli boʻladi.
Changchilari 5-6 ta, konussimon shaklda joylashgan. Gulinig urugʻchisi
koʻpchilik navlarda changchilardan iborat konusning ichida joylashadi, bu esa
pomidor ekinini 95 % hollarda oʻzidan changlanuvchi boʻlishini taqozo etadi.
Ayrim navlarda yoki noqulay ob-havo sharoitlarida (issiq harorat) urugʻchi
tumshugʻi changchilardan tepparoqda joylashadi, bunda pomidor gullari chetdan
hasharotlar yoki shamol yordamoda changlanishi mumkin.

Mevasi ikki, uch va koʻp kamerali, sersuv, rezavor. Mevalarining ogʻirligi 50
dan 1000 grammgacha; rangi qizil, pushti, sariq, binafsha, oq va hatto qora
boʻlishi mumkin; shakli yumaloq, yumaloq-yassi, noksimon, olxoʻrisimon boʻlishi
mumkin. Urugʻlari kichkina, yassi, uchi oʻtkirlashgan, tukli, sariq-kul rangda,
1000 ta urugʻ vazni 2,5-4,0 grammgacha boʻlib, unuvchanligi 4-6 yilgacha
saqlaydi. Pomidor issiqsevar oʻsimlikdir. Uning normal oʻsib rivojlanishi uchun
harorat 20-25 °C, havoning nisbiy namligi 40-65 % boʻlishi maqbul hisoblanadi.
Harorat 15 °C dan pasayganda oʻsishi sustlashadi, 0-1 °C da esa umuman oʻsishdan
toʻxtaydi, −1-−2 °C da oʻsimligi nobud boʻladi. Oʻta yuqori harorat ham
(35 °C<t) pomidor oʻsimligining oʻsish va rivojlanishiga salbiy taʼsir
koʻrsatadi. Shungdek pomidor yorugʻlik sevar oʻsimlik boʻlib, soya joyda
yetishtirilganda poyasi nimjon va uzun boʻlib oʻsadi, meva hosil qilmaydi.

Pomidor hozirgi kunga kelib oʻzining qimmatli va dietik hususiyatlari sababli
butun jahonda eng keng yetishtiriladigan sabzavot ekinlaridan biri hisoblanadi.
Hozirgi kunga kelib pomidorning 1000 dan ortiq turli-tuman navlari yaratilgan
boʻlib, ular ochiq va himoyalangan maydonlarda (masalan issiqxonalarda)
yetishtirilmoqda. Hozirgi vaqtda dunyoda taxminan 4,4 million gektar (2009-yil)
maydonda ekilib, 153 million tonna yalpi hosil yetishtiriladi. Asosiy pomidor
yetishtiruvchi davlatlar Xitoy (45,4 million tonna), AQSh (14,14 million tonna),
Hindiston (11,15 million tonna), Turkiya (10,7 million tonna), Misr (10,0
million tonna) hisoblanadi. Oʻzbekistonda asosiy sabzavot ekinlaridan biri
hisoblanib, sabzavot ekinlar umumiy maydonining 40-45 % ini pomidor tashkil
qiladi. 2010-yilda Oʻzbekistonda pomidor 75000 gektar maydonda yetishtirilgan.
Yalpi hosilning 70 % qayta ishlanadi, 10-15 % mahalliy bozorda realizatsiya
qilinsa, 15-20 % eksport qilinadi.

BMTning oziq-ovqat va qishloq xoʻjaligi boʻyicha organizatsiyasiga koʻra (The
Food and Agriculture Organization of the United Nations (FAO)), 2010-yilda eng
koʻp pomidor yetishtirgan 5 mamlakat quyidagilardir:

Nav tanlash. Oʻzbekistonda pomidorning ertapishar Shafaq, Sevara;
oʻrta-tezpishar Peremoga-165, Vostok-36, Progressivniy; oʻrtapishar
Volgogradskiy 5/95, TMK-22, Novinka Pridnestrovya, Bahodir, Oʻzbekiston-178,
Surxon-142, Namuna navlari hamda Sulton F1, Soprano F1, Superstreyn duragaylari,
oʻrta-kechpishar Oktabr 60, Yusupovskiy, Doni-2000 navlarini ekish maqsadga
muvofiqdir.

Yer tanlash. Oziq moddalarga boy, mexanik tarkibi yengil qumoq, shoʻrlanmagan
har xil tuproq tiplari yaroqli. Ayniqsa, oʻtloq, oʻtloq-boʻz va tipik boʻz
tuproqlarda pomidor yaxshi oʻsadi.

Almashlab ekishdagi oʻrni. Beda, koʻkat va dukkakli sabzavotlar, piyoz,
sarimsoq, poliz ekinlari, bodring va karam yaxshi oʻtmishdosh. Pomidorni
pomidordan soʻng yoki ituzumdoshlar oilasiga mansub boshqa ekinlar, yaʼni
pomidor oʻsimliklarida uchraydigan kasallik — zararkunandalarga chalinadigan
kartoshka, qalompir, baqlajon, tamaki, shuningdek gʻoʻza ekinidan keyin ekmaslik
kerak. Chunki pomidor mevasi gʻoʻza singari koʻsak qurti bilan zararlanadi. Bir
dalada pomidorni oʻstirib, qayta uch yildan soʻng ekish mumkin.

Oʻgʻitlash. Pomidor tuproq unumdorligiga va oʻgʻitlarga talabchan ekin. U
tuproqdagi oziq moddalarni sarflash boʻyicha sabzavot ekinlari orasida oldingi
oʻrinlardan birini egallaydi. Oʻzbekiston sabzavot-poliz ekinlari va
kartoshkachilik ilmiy tadqiqot instituti maʼlumotlariga (1987) koʻra, gektaridan
58-70 tonna pomidor hosili olish uchun 160–230 kg azot va 70–90 kg fosfor
sarflanadi. Shuning uchun albatta pomidor ekini oʻgʻitlanishi shart.
Oʻzbekistonda pomidorga organik va mineral oʻgʻitlar birga solinganda yanada
samarali boʻladi. Umuman, boʻz tuproqlarda gektariga azot 120—200, fosfor
140—150, kaliy 90–100 kg, oʻtloq va oʻtloq-botqoq tuproqlarda azot 140—150,
fosfor 140—150, kaliy −100 kg hisobida beriladi.

Ekish muddati, qalinligi va sxemasi. Ertagi pomidor koʻchatlari 10-20 aprelda,
kechki esa 20-apreldan 10-maygacha ekiladi. Qator oralari 70, 90 sm, tup oralari
naviga qarab 25, 30, yoki 40 sm qilib har gektarga 50-74 mingtagacha koʻchat
ekiladi.

Parvarishlash. Birinchi ishlov berish koʻchatlar tutgandan soʻng 10 kun oʻtgach
oʻtkaziladi. Koʻchatlarni chopiq qilish yana 12-15 kun oʻtgach takrorlanadi.
Oʻsuv davrida qator oralariga 6-7 martagacha KOR-4,2, KRN-4,2 markali
kultivatorlar yordamida ishlov beriladi. Palaklar bir necha marta pushtaga
toʻgʻrilab chiqiladi. Oʻsuv davrida tuproq namligi dala nam sigʻimiga nisbatan
75-80 % dan kam boʻlmasligi lozim. Sizot suvlari chuqur boʻlgan boʻz tuproqlarda
gektariga 500–700 m3 hisobida 14-16, hatto 20 martagacha, sizot suvlari yuza
joylashgan oʻtloq va oʻtloq-botqoq tuproqlarda 12-14 martagacha sugʻoriladi.

Hosilni yigʻish. Pishish darajasiga qarab har 3-5 kunda jami 10-15 martagacha
qoʻlda teriladi. Mevalari bir vaqtda pishadigan, texnikaga mos navlar hosili
SKT-2 markali kombayn yordamida bir marta yigʻishtirib olinadi. Pomidor mevasi
turlicha pishgan davrida terib olinadi. Isteʼmol va qayta ishlash uchun mevalar
qip-qizil boʻlib, toʻla pishganda terib olinadi. Yaqin joylarga joʻnatish va
tuzlash maqsadlari uchun sargʻaygan mevalari teriladi. Pomidor terish iyundan
boshlanib oktabrgacha davom etadi.

Aholini bu qimmatli sabzavot ekini bilan kech kuzgi, qishki, bahorgi mavsumda
taʼminlash uchun pomidor ochiq maydonlardan tashqari himoyalangan yer
inshootlarida ham keng yetishtiriladi. Pomidor katta xoʻjaliklarda maxsus
isitiladigan issiqxonalarda yetishtirilsa, aholi tomorqalarida baland va past
plastik tunnellarda (parniklarda) yetishtiriladi. Ochiq maydonda pomidor
maksimal hosildorligi 100-150 t/ga ni tashkil etsa, zamonaviy issiqxonalarda bu
koʻrsatkich 600 t/ga ni tashkil qilishi mumkin. Issiqxonalarda pomidor asosan
tuproqda yoki uni oʻrninni bosuvchi organik (torf, yogʻoch qipigʻi, gumus, kokos
poʻstlogʻi va boshqalar) va anorganik (perlit, vermikulit, mineral vata va
boshqalar) muhitlarda yetishtiriladi. Issiqxonalarda asosan pomidorning maxsus
birinchi avlod duragaylari oʻstiriladi. Oʻzbekistonda aholini yangi mevalari
bilan yil boʻyi taʼminlash maqsadida pomidor isitiladigan issiqxonalarda 3
mavsumda yetishtiriladi: kuzgi-qishki (avgust oyi boshidan keyingi yil
yanvargacha), qishki-bahorgi (yanvardan iyul oyigacha) va uzoq muddatli (avgust
oyida boshlanib, keyingi yil iyulgacha davom etadi).

Pomidor mevalari oʻzining qimmatli ozuqaviy hamda tam koʻrsatkichlari bilan
ajralib turadi. Pishib yetilgan mevasinig kaloriyasi (energetik qimmati) — 19
kkal. Tarkibida 4-8 % quruq modda tutib, ularning asosiy qismini uglevodlar
(glukoza va fruktoza) tashkil qiladi. Shuningdek mevalarida oqsillar
(0,6-1,1 %), organik kislotalar (0,5 %), biriktiruvchi toʻqima (0,84 %), pektin
moddalar (0,3 % gacha), kraxmal (0,07-0,3 %), mineral moddalar (0,6 %) mavjud.

Eʼtiborli tarafi shundaki, pomidor mevalarida likopin moddasi, turli xil
vitaminlar (B1, B2, B3, B5, C vitamini, provitamin A) koʻp miqdorda mavjud.
Tarkibidagi xolin moddasi qon tarkibidagi xolesterin moddasi miqdorini
kamaytiradi, immun tizimiga va gemoglobin xosil boʻlishiga ijobiy taʼsir
koʻrsatadi.

Pomidor dalada va issiqxonalarda yetishtirilganda bir qancha kasalliklardan
zarar koʻrishi mumkin. Pomidorda soʻlishini asosan fuzariozli soʻlish va
bakterial soʻlish kabi kasalliklar chaqiradi. Fuzariozli vilt (Fusarium
oxysporum f. sp. lycopersici) zamburugʻli kasallik boʻlib, uning sporalari
tuproqda bir necha yilgacha saqlanishi mumkin. Pomidorda pastki barglarining
sargʻayishi ushbu kasallikning dastlabki belgilaridandir. Viltning keyingi
rivojlanishi ildiz tizimi oʻtkazuvchi toʻqimalarining qoʻngʻir tusga kirishi,
pomidor oʻsimligining tiklanmas soʻlishi na natijada uning nobud boʻlishiga olib
keladi.

Bakterial vilt bilan zararlangan pomodor tezda soʻliydi, ammo barglari
yashilligicha qoladi, poya kesib koʻrilganida asosiy oʻzakning qoʻngʻir rangga
kirganligini kuzatish mumkin. Issiqxona pomidorlari esa asosan kul rang chirish
(Botrytis cinerea), fitoftora (Phytophthora infestans), barglarnig goʻngir
dogʻlanishi (Fulvia fulva, Cladosporium), un shudring (Oidium neolycopersici)
kabi zamburugʻli kasalliklardan aziyat chekadi.



https://uz.wikipedia.org/wiki/Iqtisodiyot

Iqtisodiyot — yunoncha "ekonom" va "oykos" soʻzlari birlashmasidan kelib chiqqan
boʻlib, "ekonomika" qishloq xoʻjalik asoslari haqida fan degan maʼnoni
anglatadi. "Ekonomika" soʻzi ommaviy oʻzbek lugʻatiga oʻtilganda "iqtisodiyot"
atamasiga oʻzgaradi. Iqtisodiyot cheklanmagan ehtiyojlarni, cheklangan
resurslardan samarali foydalanib boshqarishni oʻrganuvchi fan.

Qadimda Yunon filosoflaridan biri Ksenofont oʻzining ilmiy ishlaridan birini
„Ekonomikos“ deb ataydi. Bu asar orqali mamlakatida roʻy berayotgan mahsulot
almashinishi xamda ishchi xalqni qishloq hoʻjaligidan unumli foydalanib oʻzining
moddiy ahvolini yaxshilashi borasida ilk marotiba soʻz yuritilgan. Keyinchalik
bu sohalar borasida rivojlanish statistika oqimini keltirib chiqargan bir necha
oqimlar vujudga keladi ulardan ayrimlari Oʻrta asrlarda vujudga kelib oʻzining
yoʻnalishi bilan bir necha mamlakatlar aro yaxshigina shuhrat qozongan:

Merkantilizm — oqimidir bu yoʻnalish „merkante“ italyancha soʻzdan olingan
boʻlib savdogar, xaridor maʼnosini anglatadi, XVI-asrning boshlarida paydo
boʻlgan bu oqimning asoschilari taniqli italyan iqtisodchisi Tomas Men va
fransuz iqtisodchisi Jan Batist Kolberg oʻzlarining ilmiy va amaliy ishlarida
asos soluvchilar qatoridan joy olishdi.Merkantilizm tarafdorlari halq
boyligining manbasi va mamlakat iqtisodiyotini rivojlanishi bu uning savdo bilan
shugʻullanishi, eksport-importning izchilligidadir deb xisoblashishgan.

Fiziokratizm — fransuzcha soʻzdan olingan boʻlib Hokimiyat tabiati maʼnosini
beradi. Bu oliygohni asoschisi fransuz demokratisti Fransua Kenedir,Uning
XVII-asrda Parijning kichik bir nashriyotida chop etilgan „Iqtisodiy jadvallar“
kitobi orqali ushbu Fiziokrat maqomida atalgan birinchi insonlardan biri
sanaladi. Uning kitobida keltirilishcha halq boyligining manbasi va mamlakat
iqtisodiyotini rivojlanishi bu aholining qishloqxoʻjalik mahsulotlarini ishlab
chiqarishiga bogʻliq deb hisoblanilgan.

Klassik iqtisodiyotchilar-bu oqim bizning zamonamizga oʻzaro bogʻlikligi bilan
ajralib turadi. XVIII-asrning ikkinchi yarmi XIX-nchi asrning boshlarida Adam
Smitt,Uilyam Petti,David Rikardo,Jan Batist Seyning iqtisodiy ruknda ishlari
ularni bevosita bu oqimni yaralishiga olib kelgan. Bu iqtisodchilarning fikricha
halq boyligining manbasi va mamlakat iqtisodiyotini rivojlanishi oʻzaro mahsulot
ishlab chiqarish, raqobat faoliyatini kengaytirishi asosida yaratiladi deya
xisoblashgan va oʻzlarining amaliy ishlarida buni yaqqol isbotlab berishgan.
Iqtisodiyot hamisha jamiyat hayotining asosini tashkil etadi. Odam yashashi
uchun oʻz ehtiyojlarini qondirish i kerak,Hamma ehtiyojlarni qondirish esa
ishlab chiqarishni rivojlantirish bilan bogʻliq.Inson sanʼat, adabiyot bilan
shugʻullanishdan oldin avval ovqatlanishi, kiyinishi va yashash joyiga ega
boʻlishi kerak.buning uchun zarur mahsulotlar, kiyim-kechak va boshqa tovarlar
ishlab chiqarishda yaratiladi. Shu tarzda kishilarning moddiy turmush darajasi,
moddiy ehtiyojlarning qondirilishi iqtisodiyotning holatiga, iishlab
chiqarishning rivojlanishiga tugʻridan-toʻgʻri va bevosita bogʻliqdir.

Ilmiy iqtisodiyot-iqtisodiyot nazariyasi insonlar va jamiyatning koʻp
maqsadlarda ishlatilishi mumkin boʻlgan noyob resurslardan foydalanish usulini
qanday tanlshlarini oʻrganuvchi fan.

Amaliy iqtisodiyot-iqtisodiyot nazariyasi tomonidan ishlab chiqilgan qonuniyat,
nazariya, takliflarni bevosita iqtisodiy tizimning alohida elementlari
faoliyatiga tatbiq qilish imkoniyatlarini oʻrganadi.



https://uz.wikipedia.org/wiki/Gruziya

Gruziya yoki Gurjiston, rasman Gruziya Respublikasi (gurji: საქართველო
[sɑkʰɑrtʰvɛlɔ], Sakartvelo) — Kavkazortining markaziy va garbiy qismlarida, Qora
dengizning sharqiy qirgʻoqida joylashgan mamlakat. Qisman Sharqiy Yevropaning
eng chekka janubi-sharqiy qismida, qisman Yaqin Sharqning shimoli-sharqiy
qismida joylashgan. Umumiy maydoni 69 700 km²2. Aholisining umumiy soni 3 729
500 kishi (2015). Poytaxti — Tbilisi shahri.

Shimolda Rossiya, janubda Armaniston, janubi-gʻarbda Turkiya, sharqda va
janubi-sharqda Ozarbayjon bilan chegaradosh. Gruziya maʼmuriy hududiy boʻlinish
boʻyicha 2 ta muxtor respublika va 10 ta viloyatdan iborat (gurji: მხარე /
mxare). Ushbu muxtor respublikalar va viloyatlar 59 ta munisipalitetga
boʻlingan. 4 ta shahar: Batumi, Kutaisi, Poti va Rustavi viloyatlar huquqiga
ega. Gruziya hududiga kiruvchi 2 ta muxtor respublika: Abxaziya va Janubiy
Osetiya de-fakto qisman tan olingan mamlakatlar hisoblanadi va ushbu
respublikalar hududlari Gruziya tomonidan de-fakto boshqarilmaydi. Ushbu
hududlar Gruziya, AQSH, YXHT Parlament Assambleyasi va Yevropa komissiyasi
tomonidan Rossiya okkupatsiyasidagi Gruziya hududlari deb tan olingan.

Ushbu mamlakatning nomi gruzin tilida — საქართველო (Sakartvelo deb oʻqiladi va
talaffuz qilinadi). Ushbu nom tarixiy Katli viloyatiga borib taqaladi. Koʻp
tillarda, shu jumladan rus va oʻzbek tillarida keng tarqalgan Gruziya soʻzi
qadimgi Gurjan soʻzidan kelib chiqgan. Gurjan soʻzi arab, fors, suryoniy va
boshqa tillardagi tarixiy qadimiy qoʻlyozmalarda uchraydi. Ushbu soʻz, arab va
fors tillaridagi gurj (Gurjiston — boʻrilar mamlakati) soʻzi orqali paydo
boʻlgan. Yevropa va Amerikada keng tarqalgan Georgia (Jorjiya) soʻzi olimlar
tomonidan katta ehtimol bilan Avliyo Georgiy nomidan kelib chiqishi aytiladi.
Ushbu mamlakatning oʻzbek tilidagi nomlanishi katta bahs va munozaralarga boy.
Oʻzbek tilida ushbu mamlakatning ikki xil nomlanishi mavjud: Gruziya va
Gurjiston. Oʻzbek tilidagi kitoblar, jurnallar, gazetalar, televideniye va
radioda asosan Gruziya atamasi keng qoʻllanib kelinadi. Oʻzbekiston milliy
ensiklopediyasida ham ushbu mamalakatning nomi Gruziya deb belgilangan.
Gurjiston atamasi asosan baʼzi oʻzbek shoirlari va yozuvchilari orasida,
shuningdek Oʻzbekiston hududidan tashqaridagi oʻzbek tilidagi baʼzi OAVlarda
tarqalgan.

Gruziya — demokratik respublika. 1995-yilda qabul qilingan konstitutsiyaga
binoan davlat va ijroiya qokimiyat boshligʻi — prezident (1995-yil 5-noyabrdan
E. Shevardnadze). U aholi tomonidan umumiy toʻgʻri ovoz berish yoʻli bilan 5 yil
muddatga saylanadi. Qonun chiqaruvchi oliy hokimiyat — parlament.

Gruziya tabiati xilma-xil. Hududi baland va oʻrtacha balandlikdagi togʻlar,
tepalik, pasttekislik, yassitogʻlik va platolardan iborat. Respublikaning
shimoli Katta Kavkaz (gurjincha Kavkasioni)ning oʻrta qismi bilan band.
Gruziyaning eng baland nuqtasi — Shhara togʻi (5068 m). Katta Kavkazning
Gruziyadagi gʻarbiy qismida karst relyef shakllari uchraydi. Sharqida yosh
vulkan togʻlari bor. Katta Kavkazning janubidagi Kolxida va Iveri tekisliklarini
Lix tizmasi ajratib turadi. Yana ham janubroqda Kichik Kavkazning Gruziya
qismidagi oʻrtacha togʻ (2850 m) tizmalari kenglik boʻylab choʻzilib yotadi.
Respublikaning eng janubiy chekkasi vulkan togʻligi (Didi-Abuli togʻi, 3301 m)
bilan band.

Iqlimi subtropik iqlim bilan moʻtadil iqlim orasida. Kolxida pasttekisligida
dengiz sathidan 500 — 600 m balandlikkacha nam subtropik iqlim (yanvarda
harorati 5 — 7 °C) boʻlib, yogʻin koʻp yogʻadi (1200 — 2600 mm). Iveri botigʻida
yanvarning oʻrtacha harorati — 2 °C dan —3 °C gacha, qish bilan yoz harorati
oʻrtasida tafovut katta, yogʻin kamroq (300 — 800 mm). Eng issiq oy — avgust
harorati 23 °C — 26 °C. Gruziyaning janubidagi togʻlikda iqlim ancha kontinental
boʻlib, qishi qattiq sovuq, ozroq qor yogʻadi.

Foydali qazilmalardan marganes rudasi (Chiatura koni), toshkoʻmir (Tkibuli,
Tkvarcheli) va neft (Kolxida va Tashqi Kaxeti), Katta Kavkazda nodir metall,
polimetall va surma-mishyak konlari bor. Qurilish materiallari (marmar, slanes,
sement xom ashyosi va boshqalar) deyarli hamma joyda uchraydi.

Gruziya oʻzining xilma-xil maʼdanli suvlari bilan ajralib turadi; bu jihatdan
dunyoda yetakchi oʻrinlarni egallaydi. Maʼdanli suvlar kimyoviy tarkibi boʻyicha
gidrokarbonatli, xloridli, sulfatli va aralash guruhlarga, gaz miqdorining
boʻlishiga qarab karbonat angidridli va nokarbonat angidridli turlarga
boʻlinadi. Eng mashhur maʼdanli suvlari: Borjomi, Sairme, Nabeglavi, Zvare,
Dzau, Lugela va boshqalar. Gruziya daryolari Qora va Kaspiy dengizlari havzasiga
mansub. Kura Kaspiyga, Rioni, Inguri, Kodori va boshqalar. Qora dengizga
quyiladi. Gruziya gidroenergiya resurslariga boy. Gruziyada koʻl kam. Eng
kattasi — Paravani (maydoni 37 km2); Ritsa (chuqurligi 116 m) va Amtkel
(chuqurligi 72 — 122 m). Tabatskuri, Palestomi va boshqa koʻllarda baliq
ovlanadi.

Katta Kavkazning oʻtloq mintaqasida togʻ echkilari — serna, bezoar echkisi, togʻ
takasi, qushlardan Kavkaz togʻ kurkasi (ular), oʻrmonlarda qoʻngʻir ayiq, asil
bugʻu, elik, silovsin uchraydi. Umuman Gruziyada sut emizuvchilarning 100 ga
yaqin turi, qushlarning 330, sudraluvchilarning 48 va baliqlarning 160 ga yaqin
turi mavjud. Tbilisi tabiiy milliy bogʻi, qoʻriqxonalar bor.

2015-yilning 1-yanvar holatiga koʻra, Gruziya aholisining umumiy soni 3 729 500
kishini tashkil etadi. 2014-yilda ushbu koʻrsatkich 4 483 800 kishini (Abxaziya
va Janubiy Osetiya hisobga olinmagan) tashkil etgan edi. 2002-yilgi butundavlat
aholi sonini sanashda, Gruziya aholisi soni 4 369 579 kishini tashkil etgan edi.
1 km2da aholining oʻrtacha zichligi — 65 kishini tashkil etadi. Aholining 60 %
koʻprogʻi shaharlarda istiqomat qiladi.

Mamlakat aholisining asosiy qismini (83,5 %) gruzinlar (gurjlar) tashkil etadi.
Aholining 6,7 % ozarbayjonlar, 5,7 % armanlar, 1,9 % ruslar tashkil etadi.
Qolgan milliy ozchiliklar: osetinlar, abxazlar, yezidlar, yunonlar, chechenlar,
ukrainlar va boshqalar. Gruzinlarning 1,6 millioni (butun gruzinlarning 27 %zi)
Gruziya hududidan tashqarida yashaydi.

Gruziya davlat tili gruzin (gurj) tili. Ushbu til mamlakatdagi eng keng
tarqalgan til hisoblanadi. Ozarbayjon, arman va rus tillari ham mamlakatda keng
tarqalgan. Soʻngi yillarda ingliz tili ham ommabop tillardan biriga aylandi.

Arxeologik qazilmalar bu yerda odam paleolit davridan boshlab yashab kelayotgani
haqida maʼlumot beradi. Neolit davrida Gruziya hududida matriarxalurugʻchilik
tuzumi boʻlib, eneolit davri va jez davrining boshlaridan (mil. av. 5 — 3-ming
yillik) patriarxal-urugʻchilik tuzumi shakllangan. Jez davrining oxirlarida
(mil. av. 1-ming yillikdan) urugʻchilik munosabatlari yemirilib, quldorlik
jamiyati yuzaga kelgan. Mil. av. 2-ming yillikning oxirlarida gurj
kabilalarining yirik uyushmalari vujudga keladi. Mil. av. 6-asrda Kolxida
(Gʻarbiy Gruziya), mil. av. 5 — 4-asrlarda Iberiya yoki Kartli (Sharqiy, qisman
Jan. Gruziya) qirolligi tashkil topdi. Shundan Gruziya nomi Sakartvelo
(kartvelilar tilida gurj davlatining nomi) kelib chiqqan. 523-yil Eron Iberiyani
bosib olib, bu yerga oʻz noibini tayinlagan. Sosoniylar sulolasi inqirozga
uchragach, Iberiya Eronga tobelikdan qutuldi va hokimiyat mahalliy hukmdorlar
qoʻliga oʻtdi. 7 — 8-asr boshlarida Gruziyaning deyarli hamma yerlarini arablar
bosib olgan. Arablar hukmronligiga qarshi gurj, alban va armanlar birgalikda
kurash olib bordilar. 8 — 10-asrlarda alohida-alohida qirolliklar (Kaxeti,
Tao-Klarjeti, Abxaziya qirolligi) vujudga keldi. Qirolliklar oʻrtasida
boshlangan oʻzaro kurash 10-asrning 2-yarmi va 11-asrning boshlarida Gruziya
yerlarini qirol Bagrat III (975 — 1014) boshchiligida yagona davlatga
birlashtirish bilan tugadi. Qirol Xoeyd „Quruvchi“ davri (1089 — 1125)da Gruziya
saljuq turklariga qarshi kurashib, Zakavkazyening koʻpgina qismini ozod qildi.
Georgiy III (1156 — 84) va Tamara (1184 — 1213) Qirolliklari davrida Gruziya
Yaqin Sharqdagi eng kuchli davlatlardan biriga aylandi, siyosiy-iqtisodiy va
madaniy ravnaqqa erishdi, 12-asrga kelib, siyosiy hokimiyat markazlashtirildi,
qishloq xoʻjaligi ishlab chiqarishi ancha rivojlandi, shaharlarda
hunarmandchilik va savdo ishlari taraqqiy etdi. Madaniyat va sanʼat ham ravnaq
topdi. 1226-yilda xorazmshoh Jaloliddin Manguberdi Gruziyani egalladi.
13-asrning 2-choragidagi moʻgʻullar istilosi Gruziyaning siyosiy birligiga,
xoʻjaligiga putur yetkazdi. 14-asrning 2-yarmida Gruziya Amir Temur qoʻliga
oʻtdi. 16 — 18-asrlarda Gruziyaga Eron va Turkiya bostirib kirdi. Ichki kurash
kuchaydi, natijada Gruziya bir necha mustaqil davlatga (Kartli, Kaxeti, Imereti
qirolliklari va Samsxe, Guriya, Svaneti, Abxazeti knyazliklariga) ajralib ketdi.
18-asrning 2-yarmidan Kartli-Kaxeti davlati ancha kuchaydi. Iraqliy II eng yirik
knyazliklarni oʻziga boʻysundirib, davlatni qaytadan tiklash, xoʻjalik va
savdo-sotiq ishlarini rivojlantirish yoʻlida koʻp tadbirlar koʻrdi.

17 — 18-asrlarda Gruziyada adabiyot va tarixshunoslik jonlandi, kitob nashr
etila boshladi. 18-asrning 2-yarmida Rossiya-Gruziya munosabatlari vujudga kela
boshladi: 1783-yil Georgiyevsk shahrida Rossiya bilan Kartli-Kaxeti qirolligi
oʻrtasida doʻstlik shartnomasi tuzildi. Biroq, Rossiya imperiyasi shartnomada
belgilangan majburiyatlarini buzib, 1801-yil Sharqiy Gruziyani, 1803 — 1864
yillarda Gʻarbiy Gruziyani ham bosib oldi. Bu esa ochiqdan-ochiq bosqinchilik
edi, mana shu xiyonatkorlik sababli Imereti qirolligi va Gruziya knyazliklari
tugatildi.

19-asrning 2-yarmidan gurj xalqi milliy ozodlik harakatining yangi bosqichi
boshlandi. Ammo Gruziyaning milliy davlatchiligini qayta tiklash masalasi
Rossiyadagi 1917-yil Fevral inqilobidan, ayniqsa bolsheviklarning Oktyabr
toʻntarishidan soʻng qatʼiy qilib qoʻyildi.

Bolsheviklar Rossiyadagi hokimiyatni qoʻlga olganidan keyin Zakavkazyening
nufuzli siyosiy kuchlari Shoʻro hokimiyatini tan olmadilar va 1917-yil noyabrda
mustaqil boshqaruv (Zakavkazye komissarligi)ni oʻrnatdilar. Natijada Zakavkazye
Federatsiyasi shakllandi, biroq uning tarkibiy qismlari iqtisodiy va siyosiy
manfaatlari har xilligi, shuningdek, Turkiya bilan munosabatlar
keskinlashganligi sababli federatsiya yashashga noqobil boʻlib chiqdi va tez
orada barbod boʻldi. Gruziya hududining bir qismi (Batumi, Ozurgeti, Axalsixe)ni
Turkiya egallab oldi.

Gruziyaning 1-milliy qurultoyi tomonidan 1917-yilda saylangan vakolatli xalq
organi — Gruziya Milliy Kengashi 1918-yil 26-mayda mamlakatni mustaqil deb eʼlon
qildi va Gruziya Demokratik Respublikasini tuzdi. 1919-yil martda Milliy Kengash
taʼsis majlisiga aylantirildi. Respublika hukumati davlat chegaralarini
belgiladi, gurj tilini davlat tili deb eʼlon qildi, maktablarni davlat
ixtiyoriga oldi, davlat boshqaruv idoralari va sudlov ishlarini isloh qildi,
mayda millatlar uchun maktablar ochdi va hakazo. [[1921-yil] 21-fevralda Taʼsis
majlisi Gruziya Demokratik Respublikasining konstitutsiyasini qabul qildi. Biroq
tez orada bolsheviklar Rossiyasi Gruziya mustaqilligini tan olish toʻgʻrisida
1920-yil 7-mayda oʻzi imzolagan shartnomani buzdi va 1921-yil 25-fevralda Qizil
Armiya Tbilisi shahrini ishgʻol qildi. Gruziya hukumati aʼzolari chet elga
ketishga majbur boʻldi. Gruziya yana zabt etildi va bolsheviklar hukmronligi
davrida 1922-yildan 1936-yilgacha Zakavkazye Sotsialistik Federativ Sovet
Respublikasi, 1936-yil 5-dekabrdan esa bevosita sobiq SSSR tarkibiga kirdi.

Sovet hokimiyati davrida tuzilgan davlat muassasalari rasmiy tusda boʻlib, hamma
ish Moskva koʻrsatmasi bilan qilinardi. Mustabid tuzumning shafqatsizliklariga
qaramay, gurj xalqi milliy mustaqillik uchun kurashni toʻxtatmadi, faqat kurash
usullarigina oʻzgardi. 1924, 1953 va 1989-yillardagi gʻalayonlar armiya
yordamida bostirildi. 1990-yil oktyabrda Gruziya Oliy Kengashi mamlakat nomini
Gruziya Respublikasi deb atash toʻgʻrisida qonun qabul qildi, davlat gerbi,
bayrogʻi va madhiyasi matni hamda musiqasi oʻzgartirildi. 1991-yil 9-aprelda
Gruziya davlat mustaqilligi tiklandi. 1991-yil aprelda Oliy Kengash tomonidan
Gruziya Respublikasi prezidenta lavozimi taʼsis etildi, may oyida Z. Gamsaxurdia
prezident etib saylandi. 1992-yil yanvarda ichki siyosiy kuchlarning
qarama-qarshiligi va aholi koʻpchilik qismining prezident olib borayotgan
siyosatdan noroziliklari tufayli shu paytda tuzilgan Harbiy Kengash Z.
Gamsaxurdiani lavozimidan chetlashtirdi. 1992-yil martda Harbiy Kengash
tugatilib, E. Shevardnadze boshchiligida Davlat kengashi tashkil etildi.
1992-yil 11-oktyabrda boʻlib oʻtgan umumxalq saylovlarida Gruziya Respublikasi
parlamentining yangi tarkibi va raisi, 1995-yil 5-noyabrda mamlakat prezidenta
saylandi. Gruziya — 1992-yildan BMT aʼzosi. 1993-yilda u MDHga aʼzo boʻlib
kirdi. Oʻzbekiston bilan Gruziya oʻrtasida diplomatiya munosabatlari 1992-yil
16-martda oʻrnatilgan. Milliy bayrami 26-may — Davlat mustaqilligi qayta
tiklangan kun.

Gruziya fuqarolari parlament ittifoqi (raisi E. Shevardnadze), Demokratik
tiklanish ittifoqi (raisi A. Abashidze), Milliy-demokratik partiya (raisi I.
Sarishvili), Sotsialistik partiya (raisi V. Rcheulishvili), Xalq partiyasi
(raisi M. Georgadze), Leyboristlar partiyasi (raisi Sh. Natelashvili) va
parlamentdan tashqari ish yurituvchi yana bir necha partiya bor. Erkin kasaba
uyushma birlashmalari ishlab turibdi.

Gruziya sanoati tarkibida keyingi vaqtlarda ogʻir sanoat tarmoqlari muhim
ahamiyat kasb eta boshladi. Oziq-ovqat sanoati ham asosiy oʻrinda turadi. Yengil
sanoat, mashinasozlik va metallsozlik tarmoqlari yaxshi rivojlangan. Yirik
transport, elektrotexnika va vibratsiya mashinalari, payvandlash apparatlari,
elektrotexnika buyumlari, hisoblash texnikasi priborlari, suv osti kanotli
katerlar ishlab chiqariladi. Elektr energetikasi gidroelektr stansiyalar va
yoqilgʻi bilan ishlaydigan stansiyalardan iborat (Inguri GES, Rioni GES, Xrami
GES va Tbilisi, Tkvarcheli GRESlari). Yiliga oʻrtacha 13,4 mlrd. kVt-soat elektr
energiya hosil qilinadi. Tkibuli va Tkvarchelida koʻmir qazib chiqariladi.
Chiaturidagi katta marganes koni negizida konchilik sanoati rivojlangan.
Marneulidagi mis-polimetall rudalarini qazib olish va boyitish asosida yangi
tarmoq vujudga keltirildi.

Ikkinchi jahon urushidan keyin Rustavida metallurgiya zavodi qurib, ishga
tushirildi. Turli quvur va prokat asosiy metallurgiya mahsulotidir. Rustavi
azotli oʻgʻit, kaprolaktam va sintetik tola zavodlari va boshqa korxonalar kimyo
sanoatini tashkil qiladi. Tbilisi, Kutaisi; доля населения, живущего за чертой
бедности, — 31 % (2006), Batumi va boshqa shaharlarda mashinasozlik va
metallsozlik korxonalari, yirik elektrovozsozlik, avtomobilsozlik, stanoksozlik,
asbobsozlik va elektrotexnika mahsulotlari zavoddlari mavjud. Kaspi, Rustavidagi
qurilish materiallari korxonalari sement, shifer, blok, yigʻma temir-beton,
gisht, cherepitsa va boshqa ishlab chiqaradi. Tbilisi, Kutaisi, Batumi, Gori
shaharlaridagi yengil sanoat korxonalarida ipak, jun, ip gazlama, trikotaj,
charm poyabzal va boshqa ishlab chiqariladi. Oziq-ovqat sanoatida choy, vino,
konyak, shampan vinolari, tamaki, sabzavot va meva konservalari ishlab chiqarish
salmoqli oʻrin tutadi. Mahalliy maʼdanli buloqlardan, ayniqsa Borjomi bulogʻidan
chiqadigan shifobaxsh suvlarni shishalarga quyish yoʻlga qoʻyilgan.

Dehqonchilik — Gruziya qishloq xoʻjaligining asosiy tarmogʻi. Mamlakat jami
hududining 16,1 % ga ekin eqiladi. Eng muhim ekini — choy (66 ming ga dan
ortiq). Subtropik zonada sitrus (mandarin, apelsin, limon), subtropik mevalar
(xurmo, anor, mushmula, feyxoa), tung (yuqori sifatli moy olinadigan oʻsimlik),
asil lavr, bambuk va boshqa oʻstiriladi. Tokchilik — Gruziya qishloq
xoʻjaligining qadimgi tarmogʻi. Gruziyada uzumning 400 dan ortiq navi bor. Uzum
asosan Kaxeti, Imereti va Racha-Lechxumi tumanlarida yetishtiriladi. Rezavor
mevalar ham koʻp miqdorda eqiladi. Donli ekinlardan makkajoʻxori, arpa, bugʻdoy,
texnika ekinlaridan tamaki, kungaboqar, qand lavlagi, efir moyli ekinlar,
sabzavot va kartoshka anchagina maydonni egallaydi.

Chorvachiligi asosan goʻsht-sut va goʻshtjun yetishtirishga ixtisoslashtirilgan;
qoramol, choʻchqa, qoʻy, togʻli tumanlarda echki boqiladi. Koʻpgina tumanlarda
parrandachilik va pillachilik rivojlangan.

Transporti mamlakat relyefi va iqlimiga, gidrografiya tarmogʻi, aholi zichligi,
harakat tartibi va joylashuviga moslab uyushtirilgan. Elektrlashtirilgan temir
yoʻl uzunligi — 1,6 ming km ga yaqin. Umumiy foydalanishdagi avtomobil yoʻllari
uzunligi — 21,6 ming km, jumladan qattiq qoplamali yoʻl — 20,3 ming km. Dengiz
transporti rivojlangan. Asosiy dengiz portlari: Batumi, Poti. Tbilisi, Kutaisi,
Suxumi, Batumida aeroportlar, koʻpgina tumanlarda mahalliy aeroportlar bor.
Boku — Batumi neft quvuri, Shim. Kavkaz — Ozarbayjon gaz quvuri Gruziya
hududidan oʻtgan. Tbilisida metropoliten qurilgan. Yuk va yoʻlovchi tashiladigan
osma yoʻllar tizimi mavjud. Gruziyadagi iqtisodiy beqarorlik va Gruziya —
Abxaziya mojarosi oqibatida tashqi savdo tanazzul holatiga tushib qoldi.
Savdo-sotiqdagi asosiy mijozlari: Rossiya, Turkiya, Ozarbayjon. Pul birligi —
lari.

Qadimgi yunon tarixchilari bergan maʼlumotlariga koʻra, Gruziya hududidagi
davlatlarda maorif antik davr namunasida tashkil etilgan. 3-asrning 2-yarmida
asos solingan Kolxida oliy ritorika maktabi (Kolxida akademiyasi) maorifni
rivojlantirish sohasida koʻp ish qildi. 4-asrda xristianlik davlat diniga
aylangach, cherkov va monastirlar huzurida maktablar ochildi. Biroq, chet ellik
istilochilarning bosqinlari gurj madaniyati rivojini uzoq vaqt toʻxtatib qoʻydi.
13-asrga kelib, katta fan va maorif markazlari — Gelat (Gʻarbiy Gruziya) va
Ikaltey (Sharqiy Gruziya) akademiyalari barpo etildi. 17-asr 2-yarmidan chet
ellarda gurj alifbo va daryoliklari bosila boshladi. Gruziya davlatchiligi
tugatilgach (1801), maorif tizimi Rossiya namunasi asosiga oʻtkazildi. 2000-yil
Gruziyadagi 3500 dan koʻproq umumiy taʼlim maktabi va oʻrta maxsus oʻquv
yurtlarida 850 mingga yaqin bola oʻqidi. Gurj va abxaz maktablari bilan bir
qatorda rus, arman, ozarbayjon va osetin maktablari ham mavjud. Gruziyada 19
oliy oʻquv yurti, jumladan Tbilisi va Suxumi universitetlari, politexnika,
qishloq xoʻjaligi, tibbiyot va boshqa institutlar bor. 2000-yil Gruziyadagi oliy
oʻquv yurtlarida 100 mingdan koʻproq talaba taʼlim oldi. 200 ga yaqin pullik
oliy maktablar ham mavjud. Asosiy ilmiy kuchlar Gruziya Fanlar akademiyasiga
birlashgan. 2000-yil Gruziyada NO muzey ishladi.

Gruziyada 250 gazeta, 84 jurnal hamda 200 nashriyot, 13 axborot agentligi
faoliyat koʻrsatadi. Ammo 15 tacha gazeta va jurnal muntazam ravishda chiqib
turadi. Eng yirik rasmiy gazetalari: „Sakart-velos Respublika“, „Svobodnaya
Gruziya“, „Vecherniy Tbilisi“. Nohukumat nashrlari: „Kavkasioni“, „Droni“,
„Jorjian tayme“, „Iveriya-ekspress“, „Mimomxilveli“, „Rezonansi“, „Axalgazrda
Iverieli“ va boshqa gazetalar. Gruziyada telekoʻrsatuvlar 1956-yildan
boshlangan. Davlat televideniye va radioeshittirish korporatsiyasi, „Sakinform“
milliy axborot agentligi, „Imrinda“, „Bi-EsPress“, „BGI“ mustaqil agentliklari,
„Kavkasioni“, „Iberviziya“ xususiy telekompaniyalari mavjud.

17—18-asrlarda gurj xalqi siyosiy birlashishga intildi. Bu davrda „Afsonalar
hikmati toʻgʻrisida“ nomli masallar toʻplamining muallifi Sulxansaba Orbeliani,
„Gruziya musibatlari“ dostonining muallifi David Guramishvili, muhabbat lirikasi
ustasi Besarion Gabashvili ijodi salmoqli oʻrin tutadi. 19-asrgacha boʻlgan
Gruziya adabiyotida Sharq, birinchi navbatda fors adabiyoti anʼanalarining
taʼsiri kuchli edi. 19-asrning 1-yarmida Gruziya Rossiya tomonidan bosib
olingach, Yevropa madaniyati bilan mustahkam aloqa oʻrnatildi. Yosh gurj
adiblari romantizm gʻoyasini dadil qabul qildilar. Milliy ozodlik va ijtimoiy
adolat gʻoyalarini kuylagan shoir A. Chavchavadze 19-asr Gruziya adabiyotida
romantizmni boshlab berdi. Bu anʼanani Gruziya Orbeliani, N. Baratashvili davom
ettirdi. 19-asrning 2-yarmidan boshlab adabiyotda realizm tamoyillari paydo
boʻldi. Komediyalar muallifi, Gruziya teatrining asoschisi G. Eristavi
realizmning taniqli vakili edi. 19-asr 60-yillaridagi ijtimoiy vaziyat
adabiyotning ravnaq topishiga imkon berdi. Tanqidiy realizm adabiyotda asosiy
yoʻnalish boʻlib qoldi. Milliy ozodlik harakati gʻoyalarini I. Chavchavadze
kuyladi („Sharpa“, „Yoʻlovchi xotiralari“ dostonlari, „Insonmi u“ qissasi va
boshqalar). 19-asr 80-yillarida Gruziya adabiyotiga A. Kazbegi vaVaja Pshavela
kirib keldi. A. Kazbegi qissalarida („Elguja“, „Padarkush“, „Xevisberi Gocha“)
togʻlik gurjlar hayoti rang-barang boʻyoqlarda tasvirlangan. Vaja Pshavela
dostonlari („Baloxoʻr“, „Mehmon va mezbon“, „Aluda Ketelauri“, „Baxtrioni“),
lirikasi va nasriy asarlarida oʻsha davrning falsafiy va axloqiy muammolari oʻz
ifodasini topdi. 19-asr 90-yillarida Gruziya adabiyotida ijtimoiy hayotni qayta
qurish masalalari markaziy oʻrinni egalladi. E. Ninoshvili, D. Kladiashvili oʻz
asarlarida kambagʻal qishloq hayotining ayanchli manzarasini, dehqonlarning
ogʻir hayotini tasvirladilar. 1917-yil oktyabrdagi davlat toʻntarishidan oldingi
yillarda realistik adabiyot anʼanalarini Sh. Dadiani va N. Lordkipanidzelar
davom ettirdi. Gruziyada sovet hokimiyati oʻrnatilgandan keyin, bu yerda ham
proletar madaniyati deb atalgan madaniyatni qaror toptirishga kirishildi, u har
qanday hodisani tor sinfiy nuqtai nazardan baholardi. Ammo isteʼdodli gurj
yozuvchilari bunday cheklanishni bartaraf etib, haqiqiy badiiy asarlar
yaratishdi. Bular — Paolo Yashvili, Titsian Tabidze, Grigol Rokabidze, Simon
Chikovani, Iraqliy Abashidze, Lado Asatiani, Nodar Dumbadze, Mixail
Javahishvili, Konstantine Gamsaxurdia, Polikarpe Kakabadze, Leo Kiacheli,
Georgiy Leonidze, Iosif Grishashvili va boshqalar Anna Kalondadze, Grigol
Abashidze, Chabua Amirejibi. Otar Chiladze asarlari oʻquvchilar orasida keng
tarqalgan.

Gruziya adabiyotining ajoyib namunalari oʻzbek tiliga tarjima qilingan: Shota
Rustavelining „Yoʻlbars terisini yopingan pahlavon“ dostoni, I. Abashidze
dostonlari, N. Baratashvili va boshqalarning sheʼriy asarlari, N. Dumbadzening
„Abadiyat qonuni“, „Quyoshni koʻrayapman“ romanlari va hakazo.

Gruziya hududida qadimgi manzilgohlar eneolit (Shulaveris tepa shahar harobasi),
jez va ilk temir davri (Natsar tepa, Trialeti, Samtavro qoʻrgʻonlari)ga oid.
Msxeta akropoli, Vani shahri harobalari saqlangan (mil. av. 1-ming yillikning
2-yarmi va mil. dastlabki asrlar). Qadimgi „darbazi“ tipidagi toʻgʻri
toʻrtburchak tarxli va tomi yogʻochdan gumbazsimon, pogʻonali gvir-gvini uylari
keng tarqalgan. Xristian dinining qabul qilinishi (1—5-asrlar), yer egaligi
munosabatlarining rivojlanishi natijasida shaharlar (Ujarma, Tbilisi) atrofiga
istehkomlar qurilgan. Bazilika shaqlidagi cherkovlar saqlangan (Bolnis Sioni,
478 — 493 yil va boshqa). 6-asr 2-yarmidan markazi gumbazli 4 apsidali binolar
(Jvari ibodatxonasi, Ateni Sioni va boshqalar) qurildi. 10-asr oʻrtalari va 13 —
14-asrlarda yangi shaharlar qurildi, koʻpgina qad. shaharlarda qalʼalar, yirik
monastir ansambllari, soborlar qad koʻtardi. Binolar toʻgʻri toʻrtburchak
tarhli, xochsimon gumbazli, old tomoni toqiravoqli, oʻymakori shaklda bezatilib,
ichki devorlari va gumbaz ostita rasmlar tushirildi (Kutaisidagi Bagrata
ibodatxonasi, 10 — 11-asrlar, Msxetadagi Alaverdi va Svetitsxoveli soborlari,
11-asr va boshqalar). 14 — 18-asrlarga oid shahar harobalari (Gremi, 16-asr va
boshqalar), ibodatxona, monastir, qalʼa (Ananuri, 16 — 17-asrlar), qoʻrgʻon
(Xertvisi), karvonsaroy, koʻpriklar saqlangan.

50—60-yillarda yirik sanoat shaharlari qurildi (metallurglar shahri — Rustavi va
b.), Tbilisi va boshqa shaharlarda maʼmuriy binolar (Tbilisidagi xukumat uyi
bosh korpusi, 1938 — 53, meʼmori V. D. Kokorin va G. I. Lejava, V. D. Nasaridze
ishtirokida), teatr, oʻquv va sport inshootlari, mehmonxonalar („Iveriya“
mehmonxonasi, 1967, meʼmori O. D. Kalandarishvili, I. S. Sxomelidze ishtirokida)
qad koʻtardi. Mahalliy iqlim sharoitiga moslashtirilgan koʻp qavatli uylar
kurila boshladi. Yirik shahar va kurortlarning yangi bosh loyihalari ishlab
chiqildi (Sxaltubo, Pitsunda va boshqalar). Meʼmorlikda haykaltaroshlik,
mozaika, rangtasvir, oʻymakorlikdan foydalanildi (Tbilisidagi baxt uyi, Tbilisi
metropoliteni stansiyalari va boshqalar). Kichik shakl meʼmorligi (xiyobonlar,
doʻkonlar, obidalar) barpo etish sohasida durust muvaffaqiyatlarga erishildi.

Mil. av. 2 — 1-ming yillikda tilla, kumush, jezdan bezak buyumlari (zargarlik,
rangdor toshlar, metall, tosh oʻymakorligi), sirkor, naqshli sopol idishlar
ishlangan (Trialeti qoʻrgʻonlari, Samtavro mozori va Msxetadan topilgan
buyumlar). Oʻrta asrlarda ehromlarga boʻrtma haykallar va oʻyma naqshlar ishlash
rivojlangan, monumental rassomlik, miniatyura avj olgan (Jvari relyeflari, Sromi
mozaikalari, 7-asr). 10 — 13-asrlar Gruziya sanʼati gullagan davr boʻldi:
Kumurdo va Oshki ehromlari, Svetitsxoveli sobori (Msxeta), Ateni, Vardzia,
Svanetiya cherkovlaridagi devor rasmlari (rassom Tevdore), Gelat monastiri
asosiy ehromining mozaikalari, astronomiya risolasi (1188) va boshqa
jozibadorligi bilan diqqatni tortadi. Metall kandakorligi Gruziya sanʼatining
muhim tarmogʻi: Zarzmadagi „Tirilish“ (9-asr), „Mehr“ (11-asr) ikonalari, Brili
(ustasi Asat), Bretidagi oltin butlar va boshqalar.

19-asrdan rus sanʼatining taʼsiri kuchaydi. 19-asr 2-yarmi va 20-asr boshlarida
baʼzi rassomlar ijodida demokratik-realistik yoʻnalish muhim oʻrin oldi, portret
sanʼati rivojlandi (G. I. Maysuradze va b.) va maishiy mavzuga eʼtibor kuchaydi:
R. N. Gvelesiani, A. L. Beridze, A. I. Gogiashvili, G. I. Gabashvili, A. I.
Mrevlishvili, M. I. Toidze va boshqalar. 19-asr oxiri va 20-asr boshlarida
hozirgi zamon Gruziya haykaltaroshligining asoschisi Ya. Sh. Nikoladze va rassom
N. Pirosmanishvili ijod qildi. Tbilisida tashkil etilgan Badiiy akademiya (1922)
Gruziya tasviriy sanʼati rivojiga katta hissa qoʻshdi. 1950—60 yillarda shu
akademiyani bitirib chiqqan rassomlar E. Kalandadze, G. Kutateladze, K.
Maharadze, J. Nijaradze, R. TarxanMouravi, J. Xundadze, N. Ignatov, T. Tordiya
hamda sanʼatkorlardan A. G. Simakuridze, V. V. Sidamon-Eristavi, D. N.
Kakabadze, ayol rassomlardan Ye. D. Axvlediani, K. K. Manalashvili,
haykaltaroshlardan N. P. Kandelaki, S. Ya. Kakabadze, teatr rassomlaridan I. I.
Gamrekoli, S. B. Birsaladze va b. ijodi diqqatga sazovor. 1950 — 60 yillarda
Gruziya rassomlarining yangi avlodi yetishdi: G. D. Gelovani, E. A. Totibadze va
b; A. M. Bandzeladze, T. L. Kubaneyshvili va boshqa grafikada, E. D. Amashukeli,
M. I. Vardzenishvili, D. Mikatadze va b. haykaltaroshlikda, I. A. Ochiauri, G.
3. Gabashvili, K. Ye. Guruli va boshqa metall oʻymakorligida ijod qildilar.
Zurab Seretelining monumental asarlari Gruziyadagina emas, AQSh (Nyu-Yorkdagi
BMT binosi yonida), Rossiya, Braziliya, Yaponiya, Angliya va boshqa
mamlakatlarda ham oʻrnatilgan .

Koʻp ovozli xalq qoʻshiqlari taʼsirida cherkov musiqasi vujudga kelgan (14-asr).
18-asrdan shahar hunarmandlari musiqasi paydo boʻlgan. 19-asrdan kompozitorlik
musiqa madaniyati rivojlana boshladi. Tbilisida opera teatri (1851), kamer va
simfonik konsertlar tashkil etilgan, xor kurslari va musiqa maktabi (1886-yildan
musiqa bilim yurti) ochilgan. F. Ya. Koridze, 3. P. Paliashvili, gurj musiqiy
folklorshunosligi asoschisi D. I. Arakishvili va boshqa xalq qoʻshiqlarini
toʻplab nashr etishgan. 1905-yilda Gruziyada filarmoniya jamiyati tuzilgan.
1904-yil D. I. Arakishvili birinchi milliy opera — „Shota Rustaveli qaqida
qissa“ni yaratdi. 1919-yil Z. P. Paliashvilining „Abesalom va Eteri“ operasi, V.
I. Dolidzening „Keto va Kote“ hajviy operasi sahnaga qoʻyildi. 1917 y. Tbilisida
konservatoriya ochildi. 1919-yil opera studiyasi ochilib, unda rus va Gʻarbiy
Yevropa kompozitorlarining operalari sahnalashtirildi. 1922-yilda
2-konservatoriya ochilib, milliy opera rivoj topdi. Z. P. Paliashvilining
„Daney“, I. R. Tokiyelining „Qizil qalpoqcha“ va „Billur kavushcha“, N. L.
Mamisashvilining „Maqtanchoq quyoncha“ kabi bolalar operalari yaratildi (bu
operalar yangi taxrirda 60-yillarda sahnaga chiqdi). A. D. Machavariani, S. F.
Sinsadze, A. M. Balanchivadze kabi kompozitorlar jahon klassik adabiyoti
asarlari asosida baletlar yaratishgan. 1930-yillar oxiridan simfonik janr
yetakchi boʻlib qoldi. 40 — 50-yillar oxiri O. V. Taktakishvilining 1simfoniyasi
bilan fortepiano konserta, A. D. Machavarianining skripka konserti (1949) va
boshqa asarlar yaratildi. Sh. Mshvelidzening „Tariel haqida afsona“ epik
monumental operasi Gruziya musiqiy teatrining yirik asaridir. O. Takishvili, R.
Lagidze, G. Sabadze, S. Nasidze, G. Kancheli va boshqa kompozitorlarning
asarlari koʻp mamlakatlarda mashhur. Gruziya har doim isteʼdodli dirijyor,
xonanda va sozandalar bilan dong taratgan (Ye. Mikeladze, O. Dimitriadi, S.
Inashvili, N. Kumsiashvili, D. Badridze, D. Gamrekeli, D. Andguladze, N.
Haradze, M. Nakashidze, P. Amiranashvili, 3. Sotkilava, M. Kasrashvili, P.
Burchuladze, E. Virsaladze, A. Toradze, L. Isakadze, Z. A. Anjaparidze, N.
Bregvadze, V. Kikabidze, T. Gverdsiteli va boshqalar).

Gruziyadagi qadimgi hosil bayrami oʻyinlarida teatr unsurlari boʻlgan. Mil. av.
2-ming yillik oʻrtalariga mansub kumush buyumlarda niqob taqib oʻyinga
tushayotgan kishilar tasvirlangan. Shu oʻyinlarning unsurlari keyinchalik
berikaoba deb atalgan niqobli xalq teatriga oʻtgan. Uning tomoshalarida xalqning
erksevarlik ruhi, zulmga qarshi kurashi aks etgan. Ksenoba deb atalgan ommaviy
xalq karnaval bayramlari gurjlarning ajnabiy bosqinchilarga qarshi kurashini aks
ettirgan. Oʻrta asrlarda cherkovning quvgʻiniga qaramay, saxioba deb atalgan
saroy teatri rivojlandi. U afsonaviy, ishqiy va hajviy tomoshalar koʻrsatardi.
18-asrning 2-yarmiga kelib, teatr maktabi tarkib topdi. Gruziya professional
teatri chor hukumati tomonidan 1856-yilda yopildi. Professional teatr asoschisi
dramaturg G. Eristavi edi. 1879-yil I. Chavchavadze va A. Sereteli kabi
yozuvchilar Tiflis va Kutaisida professional teatrlarni tashkil gʻilishdi. V.
Abashidze, V. S. Aleksii Mesxashvili, N. Gabuniya, K. Mesxi, V. Guniya va
boshqalar oʻsha yillarning yirik aktyorlaridir. 90-yillarda Tiflis, Batumi,
Kutaisida xalq teatrlari vujudga keldi. 1921-yil Tbilisida Sh. Rustaveli
nomidagi teatr, 1928-yil Kutaisida K. A. Marjanishvili boshchiligidagi teatr
tashkil etildi (1930-yil Tbilisiga koʻchiriddi, 1938-yildan K. A. Marjanishvili
nomi bilan ataldi). 1939-yil Sh. Rustaveli nomidagi G. davlat teatr instituti
vujudga kelgan. V. Anjaparidze, A. Vasadze, V. D. Godziashvili, U. Chxeidze, A.
Xorava, N. Vachnadze, T. Chavchavadze, S. Chiaureli, K. Kavsadze, R. Chxikvadze,
G. Kavtaradze, S. Zakariadzelar G. teatrining yirik arboblaridir. M. Japaridze,
M. Chaxava, K. Maharadze, L. Ioseliani va boshqa aktyor va rejessorlar teatrga
keyingi yillarda kirib keldi. Gruziyada opera, operetta va musiqa teatrlari,
bolalar teatrlari mashhur. Gruziyada 38 ta davlat va oʻnlab xalq teatrlari
mavjud. Suxumi, Rustavi, Gori, Sxinvali, Chiatura, Telavi, Poti, Maharadze,
Zugdidi, Axalsixe sh.laridagi teatrlar shu jumlaga kiradi.

1908-yil tasvirchi V. Ya. Amashukeli suratga olgan hujjatli filmdan boshlangan.
Gruziyaning birinchi badiiy filmi „Rohiba“dir. 1921-yil „Arsen Jorjiashvili“,
1923-yilda „Qizil shaytonchalar“ filmlari ekranga chiqdi. „Uch hayot“ (I.
Perestiani), „Kim aybdor“ (A. Sutsunava) filmlari 30 — 40-yillarda yaratilgan.
A. I. Bek-Nazarov, I. Perestiani, N. Shengelaya, A. Sutsunava, M. Chiaureli, K.
A. Marjanashvili kabi rejessorlar, N. Vachnadze, M. Gelovani va b. aktyorlarning
Gruziya kinematografiyasining yuzaga kelishida xizmatlari katta. "Georgiy
Saakadze (M. Chiaureli), „Koʻprik“ (S. Pipinashvili) filmlari ikkinchi jahon
urushi yillari ekranlashtirildi. „Ninachi“, „Ikki okean siri“, „Oq karvon“,
„Yolborish“ kabi filmlar keyingi yillar mahsuli. Rej. M. Chxeidze ishlagan
„Soldat otasi“ filmi Gruziya kinosining yutugʻi hisoblanadi. Gruziya
kinematografchilari qisqa metrajli filmlar ustasi sifatida nom chiqargan.



https://uz.wikipedia.org/wiki/Erkin_Vohidov

Erkin Vohidov — taniqli oʻzbek shoiri va jamoat arbobi. 1936 yilning 28
dekabrida Oltiariq tumanida oʻqituvchi oilasida tugʻilgan. Toʻqqiz yoshida
otasidan, bir yildan soʻng onasidan ajralgan. Toshkentlik togʻasi Karimboy
Sohiboev qoʻlida tarbiyalangan. ToshDU (hozirgi OʻzMU)ning oʻzbek filologiyasi
fakultetida (1955—1960) tahsil olgan. Soʻng turli nashriyot va
gazeta-jurnallarda ishladi. Respublikamiz yoshlarining birinchi jurnali
«Yoshlik»ning asoschisi (1982).

U I va II chaqiriq Oʻzbekiston Respublikasi Oliy Majlisi deputati. Hozir qoʻmita
raisi vazifasida ishlamoqda. Keyingi yillarda Oʻzbekiston Oliy majlisining
qoʻmita raisi vazifasida ishlamoqda. Uning birinchi kitobi «Tong nafasi» 1961
yilda chop etildi. Shundan soʻng uning «Qoʻshiqlarim sizga» (1962), «Yurak va
aql» (1963), «Mening yulduzim» (1964), «Nido» (1964), «Lirika» (1965),
«Palatkada yozilgan doston» (1966), «Yoshlik devoni»(1969), «Charogʻbon» (1970),
«Quyosh maskani» (1972), «Tirik sayyoralar» (1978), «Sharqiy qirgʻoq» (1981),
«Kelajakka maktub» (1983), «Muhabbat» (1984), «Hozirgi yoshlar» (1986),
«Iztirob» (1991), «Yaxshidir achchiq haqiqat» (1992) kabi sheʼriy toʻplamlari
nashr qilindi. Shoir inson ruhiyatining nozik va ilgʻash mushkul manzaralarini
taʼsirchan aks ettiradi. Odamni komil koʻrmoq istagi uning sheʼrlari asosini
tashkil qiladi.

Erkin Vohidov rus shoiri Sergey Yeseninning sher'larini buyuk mahorat bilan
oʻzbek tiliga tarjima qilgan.



https://uz.wikipedia.org/wiki/Butan

Butan podsholigi (Pendal Druk Shung) — Janubiy Osiyodagi, Himolay tog‘larining
sharqiy qismidagi davlat. Maydoni 47 ming km2. Aholisi 742 737 kishi (20012).
Poytaxti — Thimphu shahri. Maʼmuriy jihatdan 8 dzong (viloyat)ga bo‘lingan.

Butan hududi 4 ta dzongdeyaga boʻlingan. Ular esa 20 ta dzongxaga boʻlingan,
shularni quyidagi jadvaldan koʻrishingiz mumkin:

Aholisi asosan bxotiyalar; gurkhlar, nevarlar ham yashaydi. Aholining 13 %
shaharlarda istiqomat qiladi. Rasmiy tili — bxotiya (dzongke, tibet tiliga
yaqin). Asosiy dini — lama mazhabidagi budda dini. Butan 9-asr oxirlaridan
Tibetga, 19-asrning 2-yarmidan 1947-yilgacha Angliyaga qaram bo‘lgan.
1949-yildagi shartnomaga ko‘ra, Butan tashqi siyosat sohasidagi ishlarini
Hindiston hukumati bilan bamaslahat olib boradi. Milliy bayrami — 17-dekabr —
podsho saylangan kun (1917).

Butan — agrar mamlakat. Yalpi ichki mahsulotda qishloq xoʻjaligi ulushi 42,7 %,
sanoat ulushi 9,6 %. Qishloq xoʻjaligida dehqonchilik yetakchi o‘rinda.
Vodiylarida sholi, arpa, bugʻdoy, tariq, makkajo‘xori, janubida paxta ekiladi.
Janubi-sharqida bog‘dorchilik taraqqiy etgan (mango, apelsin, pizang va
boshqalar). Yaylovlarda quy, yilqi boqiladi. O‘rmonlarda qimmatbaho daraxtlar
ko‘p; lok, mushk, mum tayyorlanadi. Yigiruv va to‘quv hunarmandchiligi,
o‘ymakorlik qadimdan rasm bo‘lgan. Taxta tilish zavodi va meva konserva
fabrikasi bor. 1,5 mlrd. kVtsoat elektr energiya hosil qilinadi. 1968-yildan
aerodrom ishga tushgan. Asosiy transport vositasi otulov.



https://uz.wikipedia.org/wiki/Birlashgan_Arab_Amirliklari

Birlashgan Arab Amirliklari (Birlashgan Arab Amirliklari) poytaxti — Abu Dabi
shahri. BMT aʼzosi. Davlatni boshqarish shakli mutloq monarxiya. Maydon
82,880 km². Milliy pul birligi — dirham (AED). Rasmiy din — islom. Musulmonlar —
96 %, boshqalar — 4 %.

BAA aholisi — 5,1 mln kishi (2010). Etnik tarkbi: arablar — 20 %, arab olamidan
tashqaridagi hududlar, yaʼni Yevropa, Hindiston va Janubi-Sharqiy Osiyo
davlatlaridan — 80 %. Aholining 33 %i ayollar, 67 %i erkaklar.

Rasmiy tili arab tili, bundan tashqari ingliz, hind, urdu va fors tillaridan ham
foydalaniladi. So‘ngi yillarda Dubayga rus turistlar tashrifi ko‘pligi sababli
mehmonxonalarda ishchilar rus tillarida ham suhbatlashmoqdalar.

BAA Fors va Omon ko‘rfazida Arab yarim orolining sharqiy qismida joylashgan.
Saudiya Arabistoni Qirolligi, Qatar va Omon Sultonligi bilan chegaradosh. BAA 7
ta amirlik (xonlik) dan iborat: Abu-Dhabi, Ajman, Dubay, Ras Al-Hayma, Fujeyra,
Um Al-Quvayn, Sharja.

BAA YaIMning o‘sishi 2010-yilga nisbatan 3,2 %, Inflyatsiyaning tushishi esa
1 %. BAA iqtisodiy o‘sishi 2010-yilda 3,2 %, uning katta qismi neft bo‘lmagan
sektorlardan, inflyatsiyaning tushishi 1 % kutilmoqda — deydi Davlat Iqtisodiyot
Vaziri. YaIMning o‘sishida 71 % neftsiz maxsulotlarga to‘gʻri keladi, 2008-yilda
bu ko‘rsatkich 66,5 % edi, — deydi Sultan bin Said Al Mansuriy. Savdo
tashkilotlari OPEC va WTO. Asosiy import hamkorlari: Xitoy 12,9 %, Hindiston
12 %, AQSH 8,6 %, Yaponiya 6 %, Turkiya 4,4 %, Italiya 4,2 %. Qarzi: $128,6
million (2009-yil dekabr maʼlumoti), Davlat qarzi 47,2 %, Zarari $54,68 mlrd.
(2009). YaIMda qishloq xo‘jaligi (1,6 %), sanoat (61,8 %), xizmat ko‘rsatish
(36,6 %) ning ulushi. Ishsizlik 12,7 %.

Birashgan Arab Amirliklari bojxonasi yuz yillardan buyon qo‘llanib kelinadi.
Tarixga nazar tashlaydigan bo‘lsak, BAAning bojxona chegarasi Shayh Zaid bin
Sulton va Shayh Rashid bin Al Maktoumlar (u Dubayning hokimi edi) davrigacha bir
necha etaplardan iborat bo‘lgan hamda shu vaqtda birinchi bor bojxona binolari
qurilib Dubayni, yaʼni amirlikning muhim savdo-sotiq shahrini tartibga solishga
imkon berdi. Dubayning bojxonasi hukumatning eng qadimgi bojxonalaridandir va u
„yigʻish“ nomi bilan mashxurdir, yaʼni undiriladigan soliqlar va bojlar
yigʻilganligi uchun. Tarixiy bojxonaga ko‘ra odamlar uni „Markazlar onasi“ deb
atashgan, chunki bir necha asosiy hukumat binolari, eng qadimiy bojxona binosi
va bojxona yo‘llari u yerdan o‘tgan. 2003-yilning martida doktor (professor)
Muhammad Khalfan Bin Kharbash konferensiyada qatnashdi va unda butun bojxona
menejerlari bilan uchrashdi. Bunda maqsad keng miqyosda qadam tashlash, yaʼni
FCA ning tashkil tpishiga ko‘ra va bojxonalararo umumiy markaz tashkil qilish
to‘gʻrisida bo‘ldi. Shundan so‘ng hokimiyat organlarining bu maqsadda
jadallashishiga olib keldi. Shunday qilib 2008-yil 28-mayda vazirlik komiteti
kengashi (rahbari Shayh Hamdam bin Rashid Al Maktoum), vitse president, bosh
vazir va Dubay hokimi, Iqtisodiy vazirlik va Sanoat komiteti tayyorlagan
„Bojxona shtat qonunlarini umumlashtirish“ga erishildi.



https://uz.wikipedia.org/wiki/Argentina

Argentina (Argentina), Argenti-na Respublikasi (República Argentina) — Jan.
Amerikadagi davlat. Qit’aning jan.-sharqiy qismini, Olovli Yer o.ning sharqiy
qismini va bir qancha orollarni egallaydi. Atlantika okeani sohilida joylashgan.
Ma’muriy jihatdan 22 vi-loyat (provinsiya), federal (poytaxt) okrugi va Olovli
Yer hududiga bo‘linadi. Maydoni 2767 ming km². Aholisi 36,1 mln. 605kishi
(1999). Poytaxti Buenos-Ayres sh.

A.da film yaratish 1897 yildan boshlandi. 1908 yilda italiyalik rej. M. Galo
"Dorregoning otilishi"degan birinchi filmni yaratdi, unda teatr ak-tyorlari
ishtirok etishdi. Keyinchalik rej. X. A. Ferreyra ("Gaucho qo‘shig‘i", 1930), L.
Zaslavskiy ("Qochish", 1937) va boshqa bir necha film yaratdilar. U Petit de
Murat ("Gaucho urushi"), S. Pondel Rios ("111-kilometr"), E. Amorim ("Keksa
doktor") kabi kinossenariychilar bara-kali ijod qildilar. Keyingi yillarda
ishqiy sarguzasht filmlar, kinokome-diyalar ishlandi, ayrim adabiy asarlar
ekranlashtirildi. A. yirik kino i.ch. firmalari: "Arxentina sono films",
"Kontrakuadro". Buenos-Ayresda Kino san’ati va kino fani akademiyasi, Mil-liy
kinematografiya in-ti ishlab turib-di.



https://uz.wikipedia.org/wiki/Alisher_Navoiy_nomidagi_Til_va_adabiyot_instituti

Til va adabiyot instituti, Oʻzbekiston Respublikasi Fanlar akademiyasi Alisher
Navoiy nomidagi Til va adabiyot instituti (TAI) — oʻzbek tili, adabiyoti va
folklorining tarixi, hozirgi holati, boshqa xalkdar tillari va adabiyotlari
bilan aloqalarini oʻrganish boʻyicha tadqiqotlar olib boruvchi ilmiy muassasa.
1934 yil yanvarda Madaniy qurilish ilmiy tadqiqotlar institutining (1931—33)
filol. boʻlimlari asosida tashkil topgan. 1937 yil rus shoiri A.S.Pushkin nomi
berilgan. 1939 yilda Til, adabiyot va tarix instituti tarzida qayta tashkil
etilgan. 1940 yildan SSSR FA Oʻzbekiston filiali, 1943 yildan Oʻzbekiston FA
tarkibidagi institut.

Institutda aspirantura va doktarantura taʼlimi yoʻlga qoʻyilgan. Institut
huzurida doktorlik dissertatsiyalari himoyasi boʻyicha 2 ixtisoslashtirilgan
kengash faoliyat koʻrsatmoqda. Institutda 1958 yildan "Oʻzbek tili va adabiyoti"
jurnali nashr etiladi.

1934-yilda tashkil etilgan O'zR FA Alisher Navoiy nomidagi Til va adabiyot
instituti respublikamizda folklorshunoslik, adabiyotshunoslik va tilshunoslik
yo'nalishlaridagi eng yirik ilmiy markaz hisoblanadi.

Institutda 8 ta bo'lim bo'lib, ularda folklorshunoslik, oʻzbek adabiyoti tarixi,
XX asr oʻzbek adabiyoti va hozirgi adabiy jarayon (istiqlol davri adabiyoti),
adabiyot nazariyasi, adabiy aloqalar va tarjima nazariyasi, til tarixi,
dialektologiya va turkiy tillarni qiyosiy o'rganish, hozirgi oʻzbek tili
terminologiya, leksikologiya va leksikografiya sohalari bo'yicha fundamental
tadqiqotlar olib boriladi.

Institutda 60 dan ortiq ilmiy va ilmiy-texnik xodimlar faoliyat ko'rsatadi.
Ulardan 1 tasi O'z FA akademiklari, 10 tasi fan doktorlari 24 tasi fan
nomzodlari, 11 ta katta ilmiy xodim-izlanuvchilar tahskil qiladi. Institutda
adabiyotshunoslik va tilshunoslik ixtisosliklari bo'yicha fan doktori ilmiy
darajasini olish uchun dissertatsiyalar himoyasi bo'yicha D 015.04.01 va DK
015.04.02 raqamli ixtisoslashgan kengashlar faoliyat ko'rsatadi.

Institutda 1958-yildan beri ikki oyda bir marta chiqadigan «Oʻzbek tili va
adabiyoti» ilmiy jurnali chop etiladi. Hozirgi kunda Institutda 15 jildli
«Oʻzbek folklori va adabiyoti tarixi», 3 jildli «Adabiyot nazariyasi», 5 jildli
«Oʻzbek tilining izohli lug'ati», «Oʻzbek tilining imlo lug'ati»,
«Ruscha-oʻzbekcha, oʻzbekcha-ruscha lug'at», «Mumtoz adabiy asarlar tilining
qisqacha lug'ati» kabi mavzularda tadqiqotlar olib borilmoqda.

AQSH, Germaniya, Fransiya, Slovakiya, Yaponiya, Rossiya, Eron, Turkiya, O'rta
Osiyo davlatlari hamda Qozog'istondagi yetakchi ilmiy markazlarning
adabiyotshunos, tilshunos hamda folklorshunoslari bilan olib borilayotgan
aloqalar hamda ular ishtirokida ilmiy-nazariy anjumanlar, simpoziumlar va davra
suhbatlari tashkil qilinishi Institut faoliyatining muhim jihatlaridandir.

AQSH, Yaponiya, Xitoy, Koreya, Veytnam singari davlatlarning fuqarolari
aspirantura va ilmiy stajirovkada bo'lib, oʻzbek tili va adabiyotining turli
dolzarb muammolari bo'yicha nomzodlik dissertatsiyalarini himoya qildilar va
bugungi kunda ham ilmiy tadqiqotlar olib borayaptilar. Institut ilmiy
salohiyatiInstitutda filol.f.d., prof., O'zR fan arbobi, O'zR Beruniy nomidagi
Davlat mukofoti sohibi T.Mirzayev, filol.f.d., prof., O'zR Fan arbobi, O'zR
Beruniy nomidagi Davlat mukofoti sohibi N.Karimov, akademik B.Nazarov,
filol.f.d., prof. E.A.Begmatov, filol.f.d. E.Umarov, filol.f.d., Xalqaro
Yassaviy mukofoti sohibi I.Haqqulov, filol.f.d., prof. M.Jo'rayev, filol.f.d.,
filol.f.d. N.Rahimjonov, filol.f.d. U.To'ychiyev, filol.f.d., filol.f.n.
Sh.Turdimov, P.Mirza-Ahmedova, A.Madvaliyev, N.Mahkamov, B.Yusufov, R.Barakayev,
J.Eshonqulov, N.Hasanov, U.Hamdamov, D.Xudoyberganova, Xalqaro Yassaviy mukofoti
sohibi S.Rafiddinov singari respublikamizda va xorijda e'tirof etilgan olimlar
faoliyat ko'rsatayaptilar.

Institutda fundamental tadqiqotlar dasturi bo'yicha 2, davlat ilmiy-texnik
dasturlari bo'yicha 3, innovaitson loyihalar bo'yicha 1, O'zR FA fundamental
tadqiqotlarni qo'llab-quvvatlash fondi loyihalari bo'yicha 1 mavzuda ish olib
borilayapti.



https://uz.wikipedia.org/wiki/Til

Til deb murakkab muloqot tizimiga yoki shu tizimni oʻrganish va ishlatish
qobiliyatiga aytiladi. Tilni oʻrganuvchi sohaga tilshunoslik deyiladi. Jahon
tillari miqdorini aniqlash uchun til va sheva orasida farq oʻrnatish zarur.
Shunga qaramay, tillar soni 6—7 ming orasida, deb hisoblanadi. Tabiiy til
soʻzlashuv yoki imo-ishora orqali tarqaladi, biroq har qanday til eshitish,
koʻrish, sezish stimullari yordamida yozuv, braille yoki hushtak kabi ikkilamchi
vositaga kodlanishi mumkin. Bu odam tili modallikdan mustaqil boʻlgani uchun
ilojli. Keng maʼnoda til atamasi ostida biror muloqot tizimining tayinli
qoidalari majmuasi tushuniladi. Barcha tillar semiozisga, yaʼni belgilarni
tegishli maʼnolarga bogʻlash jarayoniga tayanadi. Ogʻzaki va imo-ishora tillari
ramzlar ketma-ketligini soʻz yoki morfema qilib shakllantiruvchi fonologik tizim
hamda soʻz va morfemalar ketma-ketligidan ibora va gaplarni hosil qiluvchi
sintaktik tizimni oʻz ichiga oladi.

Odam tili unumdorlik, rekursivlik va siljuvchanlik xususiyatlariga ega ekanligi
hamda ijtimoiy kelishuv va oʻrganishga butunlay asoslangani uchun unikaldir.
Binobarin, uning murakkab tuzilishi hayvonlar muloqotiga nisbatan juda keng
ifoda va qoʻllanishlar koʻlamini beradi. Til erta homininlar asta-sekin primat
muloqot tizimlarini oʻzgartira boshlagan paytda, boshqa onglar nazariyasini
shakllantirish qobiliyati va intensionallikni oʻrganayotganida yuzaga kelgan,
deb taxmin etiladi.

Ushbu rivojlanish miya hajmi oʻsishiga mos kelgan boʻlishi mumkin; aksariyat
tilshunoslar til tuzilishini tegishli muloqot va ijtimoiy vazifalarga xizmat
qilish uchun evolutsiyalangan, deb qarashadi. Til odam miyasining turli, xususan
Broca va Wernicke sohalarida ishlanadi. Odamlar tilni yosh bolalik paytidagi
ijtimoiy oʻzaro munosabat orqali oʻzlashtiradilar va oʻrtacha uch yoshga kelib
ravon gapira oladilar. Til ishlatish odam madaniyatiga chuqur singgan.
Binobarin, til faqatgina muloqot vositasi boʻlib qolmay, balki individuallik,
ijtimoiy stratifikatsiya, parvarish va ermak kabi ijtimoiy va madaniy rollarga
ham ega.

Tillar vaqt oʻtishi bilan oʻzgaradi, ularning evolutsiyasini qadimgi tillar
keyingi bosqichlar sodir boʻlishi uchun qanday belgilarga ega boʻlganini
aniqlovchi va ularni zamonaviy tillarga taqqoslovchi tarixiy tilshunoslik
oʻrganadi. Umumiy ajdoddan keluvchi tillar guruhiga tillar oilasi deyiladi.
Bugungi kunda jahonda eng keng tarqalgan tillar, jumladan inglizcha, ispancha,
portugalcha, ruscha va hindcha hind-yevropa tillari; mandarin xitoychasi va
kantoncha esa sino-tibet tillari; arabcha, amharcha va ivrit esa semit tillari;
suahili, zulu va shona esa bantu tillari oilasiga kiradi. Tilshunoslar fikriga
koʻra bugun mavjud tillarning 50 dan 90 foizigachasi 2100-yilga kelib yoʻqolib
ketadi.

Til konkret nutq hodisalari (ayrim gaplar, hikoyalar, bir necha kishining
suhbati va shu kabi), jumladan, ogʻzaki yoki mexanik usudda takrorlanadigan va
yozuv orqali qayd etiladigan nutq hodisalarida mavjud boʻladi. Koʻplab nutq
hodisalarining struktur xususiyatlarini taxlil qilish, qiyoslash va
umumlashtirish muayyan tilda mavjud boʻlgan elementlar va ular oʻrtasidagi
munosabatlar majmuini yaxlit murakkab belgi tizimi sifatida anglash va
tavsiflash imkonini beradi. Hozirgi davrda turli millat, elat va qabilalarga
tegishli 2500 dan 5000 tagacha (baʼzi manbalarda 3000—7000 oraligʻida) jonli til
borligi maʼlum. Ularning har birida barcha tillar uchun umumiy boʻlgan baʼzi
universal struktur xususiyatlar koʻzga tashlanadi. Lisoniy tizim nuqtai
nazaridan tilning bunday universal xususiyatlari sifatida barqarorlashgan
koʻplab til belgilari — soʻzlarning va ulardan foydalanish boʻyicha umumiy
(grammatik) qoidalarning mavjudligi; soʻzlar tarkibida tilning eng qisqa
(kichik) tovush birliklari — fonemalarning ajratilishi kabilarni koʻrsatish
mumkin. Ayrim olingan soʻz doirasida fonemalar bir yoki bir necha boʻgʻinga
birlashadi. Tilning kamroq umumiy bulgan struktur xususiyati alohida soʻzlar
doirasida yanada kichikroq fonetik-semantik qismlar — morfemalarning
ajralishidir. Nutq jarayonida har qanday nutq hodisasining gaplar tashkil etishi
har qanday tovush tilining universal xususiyati hisoblanadi. Umumiy xususiyatlar
doirasida turli xil tillarda ularni tashkil etuvchi elementlarning cheksiz
variantlashuvi va bu elementlarning nutq jarayonidagi oʻzaro munosabati
kuzatiladi.

Tilning tafakkur, ijtimoiy ong bilan aloqasi nihoyatda uzviy, chambarchasdir.
Til belgilari — soʻzlar, soʻz birikmalari va gaplar — moddiy shakllar boʻlib,
ularda ongning ideal mahsullari — aniq tasavvurlardan tortib eng mavhum va
umumlashtiruvchi tushunchalar yoki hukmlargacha obʼyektiv tarzda oʻz aksini
topadi. Shunday kilib, til nafaqat fikrni ifodalash yoki fikr almashish
vositasi, balki ijtimoiy ongda fikrlarni shakllantirish va mustahkamlash
vositasi ham hisoblanadi. Til — jamiyat boyligi, u jamiyat aʼzolarining oʻzaro
aloqasini amalga oshiradi, insonning moddiy va maʼnaviy turmushida roʻy
beradigan barcha voqeahodisalar haqidagi bilimlarni jamlaydi va ulardan xabardor
qiladi; til ayni maʼnoda asrlar mobaynida shakllanadi va mavjud boʻladi.
Tafakkur tilga qaraganda birmuncha tezroq rivojlanadi va yangilanadi, leki
tilsiz tafakkurni tasavvur etib boʻlmaydi: tilda ifodalanmagan fikr noaniq,
tushunarsiz bir narsa boʻlib, insonga borliq voqea-hodisalarini anglab
yetishida, fanni rivojlantirish va takomillashtirishida yordam bera olmaydi.
Tafakkur tilsiz mavjud boʻlmas ekan, til ham tafakkursiz yashay olmaydi. Biz
oʻylab turib gapiramiz va yozamiz, oʻz fikrlarimizni tilda aniqroq va
tushunarliroq bayon etishga harakat qilamiz. Demak, fikrlar til negizida paydo
boʻladi va unda mustahkamlanadi; til bilan tafakkur bir butunlikni tashkil
etadi.

Qayd etilganidek, jahon tillari oʻz grammatik qurilishi, lugʻat boyligi va
boshqa jihatidan bir-biridan farq qiladi, lekin shu bilan birga ular barcha
tillar uchun mushtarak boʻlgan umumiy qonuniyatlar asosida rivojlanadi. Til davr
bilan, zamon bilan hamohang ravishda oʻzgarib boradi (oʻzbek tilining qadimgi
turkiy til davri bilan hozirgi koʻrinishi chogʻishtirilsa, bunday oʻzgarishlar
qay darajada boʻlganligi yaqqol seziladi) va baʼzan, turli ijtimoiy-siyosiy
oʻzgarishlar oqibatida, muomaladan chiqib ketishi ham mumkin. Masalan, oʻtmishda
jahon madaniyati rivojiga katta hissa qoʻshgan feklar va rimliklar soʻzlashgan
qadimgi yunon va lotin tillari davrlar utishi bilan muomaladan chiqib, oʻlik
tillarga aylanib qolgan.

Tildagi oʻzgarishlar tabiati hamda til taraqqiyotidagi yoʻnalishlar 2 ta boshqa
boshqa omil — jamiyat hayotidagi tarixiy oʻzgarishlar hamda til taraqqiyotining
muayyan bosqichida uning strukturasidagi konkret xususiyatlar bilan belgilanadi.
Til tarixining jamiyat tarixi bilan aloqadorligi tilning ichki strukturasi
oʻzgarishlarida (asosan, leksika va frazeologiya sohasida), shuningdek, muayyan
tilning tarkalish miqyoslari oʻzgarishida (jumladan, uning funksional uslublari
taraqqiyotida) va uning lahjalarga boʻlinishi (differensiatsiyasi) darajasida
namoyon boʻladi. Fonetika va morfologiya sohalaridagi oʻzgarishlar ijtimoiy
hayot voqea-hodisalari bilan bevosita bogʻliq emas. Til strukturasining jiddiy
oʻzgarishlari tillarning oʻzaro taʼsirlashuvi jarayonlariga bogʻliq boʻladi.
Jamiyat tarixiy taraqqiyotining turli bosqichlarida tillarning lahjaviy
farqlanishi darajasidagi tafovutlar til tarixining jamiyat tarixi bilan
aloqadorligini belgilovchi xususiyat xisoblanadi. Jamiyatning ayrim hududiy
qismlarga iqtisodiy va siyosiy parchalanishi jarayonlari iqtisodiy va siyosiy
birlashish jarayonlaridan ustun boʻlganda, yaxlit, bir butun tillar hududiy
lahjalarga boʻlinib ketadi. Aksincha, jamiyatning iqtisodiy, siyosiy birlashish
jarayonlari hududiy parchalanish jarayonlaridan ustunlik qilgan davrlarda,
laxjaviy differensiatsiya bilan bir qatorda, adabiyotda adabiy til sifatida
mustahkamlanib qoluvchi yagona umumxalq tilini yaratishga imkon paydo boʻladi.
Umumxalq milliy tilning shakllanishi tegishli millatning shakllanishi davrida
roʻy beradi.



https://uz.wikipedia.org/wiki/Raqs

Raqs sanʼat turi boʻlib, musiqaga monand ritmik tana harakatlarida namoyon
boʻladi. Raqs turli madaniyatlarda mavjud va hissiyotlar, ijtimoiy aloqalarni
bildirish shakli sifatida yoki koʻngilxushlik uchun ijro etiladi.

Raqs faqat odamlar tomonidangina emas, balki boshqa hayvonlar (masalan,
asalarilar, qushlar) tomonidan ham bajariladi. Jonsiz jismlar ham raqsga
tushishi mumkin — metaforik: "barglar shamolda raqs tushishmoqda" yoki
haqiqatan: robotlar raqsi. Gimnastika, sinxron suzish va baʼzi jang sanʼatlarini
ham raqsga qiyoslash mumkin.

Raqs aynan nima ekanligi ijtimoiy, madaniy, estetik, artistik va maʼnaviy
cheklovlarga bogʻliq va funksional harakatdan (xalq raqslari) tortib virtuoz
texnikagacha (balet) boʻladi. Raqs ommaviy (toʻy-bazmlarda), ijtimoiy (vals),
ijroiy (sahnada), tantanali (hind raqslari), musobaqa (badiiy gimnastika) va
erotik (striptiz) turlarga ajratiladi. Raqs harakatlari orqali fikrlar va
hissiyotlarni yetkazish, hikoyanavislik qilish mumkin. Raqs evolutsiyasi
natijasida turfa uslublar kelib chiqdi. Masalan, nisbatan yaqinda paydo boʻlgan
breakdance hip hop madaniyatiga oiddir; afrikacha raqs esa izohlanishlidir;
balet va vals klassik raqs boʻlsa, step zamonaviydir. Katta tezlikli raqslarga
tushayotganda tajriba va ehtiyotkorlik talab etiladi, yoʻqsa (pay tortishishi va
hk) jarohatlanish mumkin. Raqs ijrosi sanʼati xoreografiya deyiladi. Raqs
yaratuvchi shaxs esa xoreograf deb ataladi.



https://uz.wikipedia.org/wiki/Lotin_alifbosi

Lotin alifbosi, lotin yozuvi — Qad. Rimda uncha katta boʻlmagan Latsiy
viloyatining ("lotin" soʻzi ham shundan), xususan, uning markazi Rim shahrining
yozuvi, harfiy yozuv; gʻarbiy yunon yozuvi asosida paydo boʻlgan. Miloddan
avvalgi 9—8-asrlarda hozirgi Italiya hududiga kirib kelgan alifboli yunon yozuvi
asta-sekin rivojlanib, faqat miloddan avvalgi 4—3-asrlardagina mustaqil Lotin
alifbosi yuzaga kelgan. Ushbu yozuvdagi eng qad. yodgorliklarda (miloddan
avvalgi 6—4-asrlar) yozuv yoʻnalishi ham oʻngdan chapga, ham chapdan Lotin
alifbosi oʻngga boʻlgan, miloddan avvalgi 4-asrdan keyingina chapdan oʻngga
qarab yozish barqarorlashgan. Bu davrdagi yozuvda tinish belgilari boʻlmagan,
harflar bosh (katta) va kichik harflarga ajratilmagan. Lotin alifbosida dastlab
20 ta harf boʻlgan, miloddan avvalgi 1-asrdan boshlab yunon tilidan kirgan
soʻzlarni yozish uchun Y, Z harflari qoʻllana boshlagan. Ushbu alifbo oʻrta
asrlarda koʻplab shakl oʻzgarishlariga uchragan xrlda rivojlanishda davom etadi.
11 -a.da W harfi, 16-asrda xa J va V harflari alifboga kiritiladi. Keyingi
rivojlanish davrida, kitov bosish ishlari yoʻlga qoʻyilganidan keyin, tinish
belgilari, diakritik belgilar paydo boʻldi, bosh va kichik harflar farqlana
boshlandi.

Rim imperiyasi kulagach, xususan, 8-asr dan eʼtiboran Lotin alifbosi Gʻarbiy
Yevropadagi koʻplab xalqlarning yozuv tizimlari uchun asos boʻldi. Hozirgi
davrda dunyo tillarining 30—35%i Lotin alifbosidan foydalanadi. Oʻzbekistonda
ham 1929—40 yillarda shu alifbo asosidagi oʻzbek yozuvi amalda boʻlgan (q.
Yozuv, Oʻzbek lotin alifbosi). Milliy yozuv tizimlari Lotin alifbosiga
asoslangan xalqlarning alifbolaridagi harflar tarkibi, albatta, qad. Lotin
alifbosidan farq qiladi. Lotin alifbosining tegishli fonetik tizimlarga
moslashuvi diakritik belgilarni kiritish orqali amalga oshiriladi.

Lotin alifbosi - yozuv tizimidir. roman, olmon va boshqa koʻpchilik tillarning
asosiy yozuvi hisoblangan hozirgi lotin alifbosi 26 harfdan iborat. Harflar har
tilda har xil nomlanadi. Lotin alifbosi asosidagi yozuvdan roman, olmon, kelt va
baltiy guruhlari barcha tillari, shuningdek slavyan, fin-ugor, turk, semit va
eron guruhlarining ayrim tillari, alban, bask tillari, shuningdek ayrim
Hindi-xitoy (vetnam tili), Myanma tillari, Zond arxipelagi va Filippin, Afrika
(Saxara janubi), Amerika, Avstraliya va Okeaniya koʻpchilik tillari
foydalanadilar.



https://uz.wikipedia.org/wiki/Istanbul

Istanbul — Turkiyadagi eng katta shahar, Istanbul elining maʼmuriy markazi.
Aholisi 6 536 862 kishi (2011-yil oʻrtalari). I. Marmardengizi va Bosfor
boʻgʻozining past-baland sohillarida joylashgan. Boʻgʻoz shaharni ikkiga — Osiyo
(kichikroq qismi) va Yevropa qismiga boʻlib turadi. Yevropa qismi Oltin Shox
qoʻltigʻi sohillarida joylashgan. 1970—72 yillarda Bosfor boʻtoziga Istanbulning
har ikkala qismini birlashtiradigan koʻprik qurilgan. Iqlimi subtropik oʻrta
dengiz iqdimi, yanvarning oʻrtacha harorati 5,2 °C, avgustniki 23,6 °C, oʻrtacha
yillik yogʻin 633 mm.

Istanbulga mil. av. 660 yilda Vizantii shahri sifatida asos solingan. 330-yildan
Rim imperatori Konstantin nomi bilan atalgan. 395-yilgacha Rim imperiyasi
tarkibida, 395—1453 yillar Vizantiya poytaxti. 1453-yilda Istanbul turklar
tasarrufiga oʻtgan va Usmonli turklar saltanatining poytaxtiga aylantirilgan;
oʻsha vaqtdan shahar Istanbul deb atala boshladi. Usmonli turklar saltanatining
kuchsizlanganidan foydalanib, 18-asr oxiridan Yevropa davlatlari shaharni va
boʻgʻozlarnivbosib olishga harakat qilib keldilar. Turkiyaning birinchi jahon
urushida harbiy qudrati kamaygach, Istanbulni Antanta davlatlarining qurolli
kuchlari bosib oldi. 1923-yilda shahar bosqinchilardan ozod qilindi va oʻsha
yilning oktyabrda Turkiya poytaxti Istanbuldan Anqaraga koʻchirildi.

Shahar qulay geografik oʻrinda joylashgan. Istanbul — mamlakatning muhim sanoat,
savdo-moliya va madaniyat markazi. Mamlakat sanoatining 60% i Istanbulda
joylashgan. Toʻqimachilik, oziq-ovqat, metallsozlik, yogʻochsozlik,
elektrotexnika, kimyo, mashinasozlik, sement, koʻn poyabzal, tikuvchilik, harbiy
va boshqa sanoat korxonalari, milliy va’chet el savdo firmalari, kompaniyalar,
banklar, birjalar bor. Hunarmandchilik (yogʻoch, metall, teridan turli buyumlar
yasaladi) rivojlangan. Turkiyadagi barcha savdo operatsiyalarining yarmi
Istanbulga toʻgʻri keladi.

Shaharni, ayniqsa, uning qadimgi qismini 500 ga yaqin masjid, shuningdek,
ibodatxonalar, saroylar, favvoralar va oʻrta asrlarda qurilgan hamda yangi
davrga oid meʼmoriy inshootlar (mudofaa devorlari, ippodrom, saroylar, Ayo
Sofiya ibodatxonasi, oʻrta asr masjidlari va 15—16-asr saroy binolari) bezab
turadi. Shaharga turistlar koʻp keladi. 3 ta universitet, institutlar, Badiiy
akademiya, Iqtisodiyot va savdo akademiyasi, muzeylar, kutubxona, opera va
boshqa teatrlar bor.



https://uz.wikipedia.org/wiki/Iroq

Iroq, Iroq Respublikasi (A1Jumhuriyah al-lragiyah) — Jan.- Fapbiy Osiyoda, Dajla
va Furot daryolari oraligʻida joylashgan davlat. Mayd. 438 ming km2. Aholisi
23,3 mln. kishi (2001). Poytaxti — Bagʻdod sh. Maʼmuriy jihatdan 18 muhofaza
(viloyat)ga boʻlinadi.

Hukumatning xalqparvarlik siyosati ichki hurofiy kuchlarning qarshiligiga
uchradi. A. Qosim vatanparvar tashkilotlar faoliyatini cheklashga majbur boʻldi.
1961 y. sent. da kurd xal-qiga qarshi urush boshladi. 1963 y. fevral da davlat
toʻntarishi boʻlib, hokimiyat Baasning ekstremist rahbarlari kuliga oʻtdi. Ular
demokratlarni jismonan yoʻqqilishga kirishdi. Minglab vatanparvarlar oʻldirildi
va qamoqqa olindi. Bunday zulmkor siyosatga nisbatan xalq gʻazabi kuchayishi
natijasida Baas rahbarlari ikki qaramaqarshi guruhga boʻlindi. 1963 y. noyabrda
hokimiyatni A. S Orif boshliq harbiylar qoʻlga oldi. 1963—68 y. lar turli
siyosiy gu-ruxlarning hokimiyat uchun kurashi b-n oʻtdi. Hukumatga qarshi
namoyishlar boʻldi. 1968 y. iyuldagi davlat toʻntarishi natijasida hokimiyat
general Ahmad Hasan al-Bakr boshchiligidagi Baas rahbarlari qoʻliga oʻtdi.
Hukumat siyosiy mahbuslarni ozod qilib, oldingi vazifalariga qayta tayinladi.
Kam haq oladigan mehnatkashlar "mudofaa soligʻi" dan ozod boʻlli. Mehnat,
nafaqa, ishchilarning ijtimoiy taʼminoti, yer islohoti haqida yangi qonun qabul
qilindi (1970). Inq-ilobiy qoʻmondonlik kengashi I. davlati doirasida
kurdlarning milliy muxtoriyatini tan oldi. I. Kurdistonidagi harbiy harakatlar
toʻxtatildi. Kurd taraqqiyparvar tashkilotlariga erkinlik berildi. Kurd tili
ikkinchi rasmiy til deb eʼlon qilindi. Hukumatga 5 kurd kiritildi. Kurdistonni
rivojlantirish dasturi amalga oshirila boshladi. 1974 y. 11 martda I. Kurdistoni
muxtoriyati eʼlon qilindi.

Kinosi 1940-y. lar oʻrtalaridan rivojlana boshladi. 1945—46 y. larda misrlik
rej. lar iroqlik aktyorlar ishtirokida "Qohira-Bagʻdod", "Sharq oʻgʻloni"
filmlarini suratga oldi. 1948 y. Bagʻdodda kinostudiya ochilgach, "Aliya va
Issam", "Sharq bolalari", "Laylo Iroqda" va b. filmlar yaratildi. 1958 y. da I.
kinosida yangi rivojlanish davri boshlandi va "Sayd Afan-di" (rej. K. Husni)
filminingsuratga olinishi b-n I. kinematografiyasida yangi realistik yoʻnalishga
asos solindi. 1960 y. I. da tuzilgan Teatr va kinoishlari bosh boshqarmasi
qujjatli xronika filmlarini muntazam i.ch. ni yoʻlga qoʻydi. 60-y, larda "Kim
aybdor" (rej. A. Vali), "Kuzgi yarpoqlar" (rej. X. Labib), "Tungi soqchi" (rej.
X. Shav-qiy) filmlari shuhrat qozondi. 70-y. larda I. kinematografiyachilari
ijti-moiysiyosiy mavzuga murojaat etdilar, shu davrda qurgʻoqchilik muammolari
haqida "Chanqaganlar" (rej. Shukri Jamil), qishloqdagi oʻzgarishlar haqida
"Tajriba" (rej. F. at-Tuhami), xalq ongining oʻsishi haqida "Burilish" (rej. D.
Ali) filmlari yuzaga keldi. Shundan keyingi "Daryo" (rej. F. al-Yasiriy),
"Devorlar" (rej. Shukri Jamil) filmlarida ilgʻor realistik anʼanalar ifodalandi.
Ayni vaqtda mamlakatning dolzarb muammolarini koʻtarib chiquvchi hujjatli kino
rivojlanib, "Yerga qaytish", "Avlodlar mehnati", "Yoʻqolsin sukunat", "Soʻnmas
nur" lentalari yuzaga keldi. I. da yiliga 3—4 ta badiiy, salkam 30 ta hujjatli
film ishlab chiqariladi.



https://uz.wikipedia.org/wiki/Eroniy_xalqlar

Eroniy xalqlar (fors. مردمان ایرانی; toj. мардумхои эронӣ; osetin: ирайнаг
адæмтæ ) — hind-yevropa tillaridagi oriylar oilasining eroniy tillarida
soʻzlovchi, kelib chiqishi umumiy boʻlgan xalqlar. Eroniy xalqlar Yevrosiyo
qitʼsidagi eng qadimiy xalqlar oilasidan biri hisoblanadi. Ushbu xalqlarning
yuzaga kelishi, eramizdan avvalgi II-mingyillikka borib taqaladi. Eroniy xalqlar
rivojlanishi va kichik sub-oilalarga boʻlinishi qadimgi Baqtriya (hozirgi
Afgʻoniston, Tojikiston va Oʻzbekiston hududlari) hududida amalga oshgan. Eroniy
xalqlarning umumiy soni taxminan 200 million kishini tashkil etadi. Hozirgi
paytda Eroniy xalqlar asosan Eron, Afgʻoniston va Tojikiston, qisman
Oʻzbekiston, Pokiston, Turkiya, Ozarbayjon, Iroq, Suriya, janubiy Rossiya,
Gurjiston va Xitoy hududlarida keng tarqalgan. Ushbu xalqlar eroniy tillarda
soʻzlashadi. Eroniy xalqlar tili, madaniyati va tarixi, dunyoda eng koʻp tatqiq
qilinadigan ilmiy yoʻnalishlardan biridir. Eroniy xalqlar va turkiy xalqlar
tarixi va madaniyati bir-biri bilan chambarchas bogʻliq.

„Eroniylar“ yoki „eronliklar“ atamasi, tarixiy va qadimiy „Eron“ (fors. ايراﻥ‎
[ʔiˈɾɒn]) soʻzidan kelib chiqadi. Ushbu atama, qadimiy eron tilidagi a(i)ryāna —
yaʼni oriylar yurti soʻzidan kelib chiqgan. Avestiylik tilida esa airyō.šayana
„oriylar makoni“, airyå daiŋʹhāwō — „oriylar yurti“, parfiya va soʻgʻdiylar
tilida aryān deb nomlangan. Hozirgi paytda, Eron dunyodagi mavjud davlatlardan
biri hisoblanadi. Shu bilan birga, eroniy xalqlar etnik guruhi nafaqat hozirgi
Eron hududida, balki uning tashqarisida ham keng tarqalgan.

Eroniy xalqlar kelib chiqishi, eramizdan avvalgi II-mingyillikda, Baqtriya va
Margʻiyona (hozirgi shimoliy Afgʻoniston va Pokiston, va janubiy Oʻzbekiston va
Tojikiston hududlari) hududida keng tarqalgan hindo-eron kontinuumining
inqirozga uchrab barham topishi bilan boshlangan. Ushbu inqiroz oqibatida,
hindo-oriylar, mintaniylar va vujudga kelayotgan eroniy xalqlar bir-biridan
jugʻrofik va lingvistik tomondan uzoqlashib tarqoq holga kelgan.

Eramizdan avvalgi II-mingyillik oxirida, yangi vujudga kelgan eroniy xalqlar
guruhlarning baʼzilari Oʻrta Osiyo hududlaridan koʻchib oʻtib, Hindukush,
Mesopotamiya, Pomir va boshqa hududlarga oʻrnashishadi. Ushbu koʻchishlar
oqibatida yanada koʻplab eroniy etnik guruhchalar yuzaga keladi.

Hozirgi paytda „eronliklar“ atamasi asosan zamonaviy Eron davlatida yashovchi
xalqlarga nisbatan qoʻllaniladi. Shu bilan birga, hozirgi paytda, va asosan
undan oldinroq, ushbu atama bilan Eron hududidan bir necha marotaba kattaroq
boʻlgan hududlarda yashovchi xalqlar nazarda tutiladi. Ushbu katta oʻlkaga Oʻrta
Osiyoning janubiy qismi, Afgʻoniston, shimoliy Pokiston, Iroq va Suriya,
shuningdek janubi-sharqiy Turkiya kiradi. Baʼzida ushbu hududlar „Katta Eron“
yoki „Buyuk Xuroson“ deb ataladi.

Eramidan avvalgi I-mingyillik oxirida eroniy xalqlar katta hududlarga tarqalib,
Oʻrta Osiyo, Eron togʻligi, Hindukush, Hind, Kavkaz va boshqa joylarda oʻrnashib
olishadi. Quyida qadimiy koʻchmanchi va koʻchmanchi boʻlmagan eroniy xalqlar
koʻrsatilgan:

Katta Eron yoki Buyuk Eron (fors. ایران بزرگ‎ — Iran-e bozorg; fors.
ایران‌زمین‎ — Iranzamin) — tarixiy, madaniy, diniy va siyosiy oʻlka. „Katta“
yoki „Buyuk“ oʻlkasi quyidagi hududlarni oʻz ichiga oladi: hozirgi Eronning
hududi, gʻarbiy va shimoliy Iroq, shimoli-sharqiy Suriya, janubi-sharqiy
Turkiya, Armaniston, Ozarbayjon, sharqiy, shimoliy va janubiy Gurjiston,
Afgʻoniston, gʻarbiy, janubi-gʻarbiy va shimoliy Pokiston, Tojikiston, janubiy
va gʻarbiy Qirgʻiziston, janubi-gʻarbiy va janubiy Qozogʻiston, Oʻzbekiston,
Turkmaniston, Xitoyning Shinjon-Uygʻur muxtor tumani janubi va gʻarbi,
Rossiyaning Dogʻiston, Checheniston, Ingushiya va Shimoliy Osetiya hududlari.

XIX asrdan to hozirgacha eronshunosligida ham „Katta Eron“ ham „Eron“ atamalari
ishlatilib kelinadi. Shuningdek „Buyuk Eron“ va „Eron madaniy oʻlkasi“ kabi
atamalar ham uchrab turadi. „Katta Eron“ oʻlkasi hozirgi siyosiy jabhadan tubdan
farq qilib, faqat tarixiy, madaniy va diniy birlikka ishora qiladi. „Katta Eron“
oʻlkasi tarixi Sosoniylarning ushbu oʻlkaga kiruvchi hududlarini bosib olib
Sosoniylar davlatiga asos solinganida boshlangan va boshqa sulolalar tomonidan
davom ettirilgan. Forslar ushbu hududlarni egallab olishgani bilan ular oʻz
dini, tili va madaniyatini mahalliy xalqlarga singdirishgan. Asrlar osha ushbu
xalqlar va hududlar juda qalin hamkorlikda boʻlishgan.

Eroniy va forsiy madaniyat Oʻrta Osiyo, Kavkaz, Yaqin Sharq va Janubiy Osiyo
tarixi va madaniyatida chuqur iz qoldirgan. Ushbu madaniy izlar, saklar va
massagetlar qabilalari, ulkan Ahamoniylar Imperiyasi, Sosoniylar Davlati
davrlarida yanada chuqur ildiz otgan.

Eroniy xalqlar, va birinchi navbatda forslar boshqa yerlarni bosib olayotgan
paytda ushbu xalqlarga oʻz madaniyati va eʼtiqodini targʻib qilgani va ularning
baʼzilari mahalliy xalqlar bilan assimilyatsiyaga uchragani oqibatida ushbu
izlar yanada rivojlangan. Ushbu izlar, hozirgi baʼzi turkiy xalqlar etnogenezida
chuqur ildizga ega va ushbu turkiy xalqlar eroniy xalqlar bilan tarixiy va
madaniy jihatdan qarindosh. Ushbu xalqlar etnogenezida forsiy va eroniy qonlar
katta qismni egallaydi. Eroniylarga qardosh ushbu turkiy xalqlarga
ozarbayjonlar, turkmanlar, oʻzbeklar va uygʻurlar kiradi.

Hozirgi eroniy xalqlarning asosiy qismi islom dinining ikki mazhabiga (sunniylik
va shialik) eʼtiqod qilishadi. Bular:

Baʼzi kurdlar yezidizm dini — islom dinidan juda katta farqlanib, islomdan
oldingi diniy eʼtiqodlarni oʻz ichiga oladigan dinga eʼtiqod qilishadi.
Shuningdek, eroniy xalqlardan baʼzilari zardushtiylik diniga eʼtiqod qilishadi.
Zardushtiylar asosan Eron, Ozarbayjon va Afgʻonistonda tarqalgan.

Boshqa eroniy xalqlar va oʻlkalardan farqli oʻlaroq, Kavkazdagi alohida, boshqa
eroniy xalqlar va oʻlkalardan uzoq joylashgan eroniy Alaniya (Osetiya) oʻlkasi
boshqacha rivoj va inqirozga yuz tutgan. Alanlarning Oʻrta Osiyodagi Xorazm va
Soʻgʻd eroniy oʻlkalari bilan mustahkam aloqalari eramizning I-mingyilligi
oxirigacha uzilmay kelgan. Ushbu aloqalar susayishi va inqirozga yuz tutishi
birinchi navbatda alanlarning Kavkaz xalqlari bilan aralashuvi va Vizantiyaga
oshiqishi muhim rol oʻynagan. Keyinroq alanlar moʻgʻullar istilosidan keyin
oʻzlarini tiklay olmay inqirozga yuz tutgan.

Alanlarning hozirgi avlodlari — osetinlar ushbu inqirozlar tufayli boshqa eroniy
xalqlardan uzoqda qolib keishgan va Kavkazning baʼzi xalqlari bilan
qoʻshilishgan. Buning natijasida osetinlar madaniyatida Kavkaz eroniy
madaniyatdan ustun kelib osetinlarni eroniylikdan yanada uzoqlashtirgan. Shuning
uchun hozirgi osetinlar eroniy xalq hisoblansa ham, boshqa eroniy xalqlardan
keskin farq qilishadi. Ushbu farq osetinlarning eʼtiqodida yanada yaxshiroq
koʻrinadi, chunki osetinlarning asosiy qismi xristan dinining pravoslavlik
mazhabiga eʼtiqod qilishadi.



https://uz.wikipedia.org/wiki/Boston

Boston — AQSH ning shim.sharqidagi shahar, Massachusets shtatining maʼmuriy
markazi. Yangi Angliyaning asosiy iqgisodiy markazi. AQShning yetakchi
sanoatmoliya va madaniyati rivojlangan shaharlaridan. Aholisi 574 ming kishi,
shahar atrofi bilan birga 4 mln. (1990- yillar oʻrtalari). AQSH tarixida 1773
yilgi "choy gʻalayoni" bilan mashhur, bu gʻalayon Shim. Amerikadagi
mustamlakalarning ozodlik uchun olib borgan urushlari odsidan boʻlgan edi. B. —
Atlantika okeani sohilidagi yirik port (yuk ortib tushirish 20 mln. t dan
ortiq), xalqaro aeroport bor. Shosse va temir yoʻl tuguni. Muhim sanoat
tarmoqlari — mashinasozlik, radioelektronika va priborsozlik, aviadvigatellar,
samolyot va raketa qismlari, stanoksozlik va boshqa Kemasozlik, kimyo, rezina,
poligrafiya, oziq-ovqat sanoati tarmoqlari ham rivojlangan. Yirik savdo markazi.
B.da 18— 19-asrlarda qurilgan meʼmoriy yodgorliklar, untlar (Boston unti,
Garvard unti), Amerika fanlar va sanʼat akademiyasi, nafis sanʼat muzeyi bor.
Shaharga 1630 yilda asos solingan.

Boston Massachusetts shtatining markazi bo`lib, uning eng katta shaharlaridan
biridir. Boston AQSHning eng tarixiy shaharlaridandir.

Boston 7 sentyabr, 1630 yil Puritan Angliyalik mustamlakachi tomonidan tashkil
topgan. Aloxida holda koloniyalar Province of Massachusetts Bayni 1691 yil
birlashtirilmagan davrga qadar ajralgan bo`lgan.

Boston juda ham ixcham (qulay) tuzilishga ega. United States Census Bureau, ga
ko`ra shahar maydoni 89.6 sqmi — 48.4 sqmi bo`lib, uning (54.0%) quruqlik va
41.2 sqmi (46.0%) suvlikdan tashkil topgan. Boston AQSHning eng zich aholi
yashovchi shaharlari ichida uchunchi o`rinni egallaydi. U Nyu York Sity va San
Fransisko lardan keyingi o`rinda joylashgan. Paterson, Nyu Jersey ko`plab
shaharlar kabi, juda ham zich, ammo katta metropol shahar hududlarning bir
qismidir. "Sirli daryo" Charlestovnni Chelsiy va Everettdan ajratib turadi,
hamda, Chelsiy Creek va Boston Harbor Sharqiy Bostonni asl Bostondan ajratib
turadi. Bostonnig rasmiy cho`qqisi, Logan International Airport tomonidan
qilingan hisoblarga ko`ra, 19 ft (5.8 m) ga teng dengiz sathidan. Bostonning eng
yuqori nuqtasi Bellevue Hill bo`lib, uning balandligi dengiz sathidan 330 ft
baland va eng quyi nuqtasi esa dengiz sathi biln barobar joylashgan. Boston

Boston ba'zan "city of neighborhoods" (qo`shnilar shahri) deb ham ataladi,
buning sababi u har taraflama qo`shni shtat va shaharlar orasida
joylashganligidadir. Rasmiy ma'lumotlarga ko`ra Boston bilan 21 ta shahar
qo`shnilik qiladi. Uning qo`shnilari quyidagilar: Allston/Brighton, Bak Bay, Bay
Villaj, Beakon Hill, Charlstavn, Chinatovn/Teri Daha, Dorchester,
Davntavn/Moliya Dahasi, Sharqiy Boston, Fenvey/Kenmor, Hayd Park, Jamayka Pleyn,
Mattapan, Misshn Hill, Shimoliy qirg'oq, Roslindal, Roksbury, Janubiy Boston,
Janubiy qirg'oq, G'arbiy qirg'oq, va G'arbiy Roksbury.

"Boston laqchasi" AQSH da keng parodiya qilinadi va Kennedy oilasi ko`pincha u
bilan bog'lanadi, shunga qaramasdan Kennedyning nutqi o`ziga xos bo`lib u Boston
Brahmin. (ga qaralsin) ko`plab shevalardan tashkil topgan. Ular Rhotic va
non-rhotic accents|non-rhotic (Masalan, "r" tovushi bo`g'in oxirida kelib, undan
keyin unli harf kelsa, u tushirib qoldiriladi) va v h.k. Boston Ingiliz tili
ko`plab dialekga oid so`zlarga ega, quyidagilar kabi "frappe", ma'nosi
"muzqaymoq bilan siltama sut" (boshqa siltama sutlardan farqli o`laroq). The
accent originated in the non-rhotic speech of 17th century East Anglia and
Lincolnshire.

Shaharda 1990-yillar boshida boshlab og'ir jinoyatlar ancha kamaygan. Bostonning
jinoyat sodir etish darajasining pasligi u yerda yoshlar bilan ahloqiy, manaviy,
ruhiy tarbiyalarning mahalliy politsiya va shtat prokuraturasi bilan hamda
cherkov yordamida olib borilganligi natijasidir. Bu esa o`z o`rnida "Boston
mo`jizasi" deya maqtalayotgan yo`lga asos bo`ldi. Qotillar soni shaharda 1990
yil 152 tadan 1999 yilda 31 ta ga tushdi va ular orasida voyaga etmaganlar yo`q.

$363 milliard AQSH dollarini o`z ichiga olgan, Buyuk Boston metropoliten hudud
bo`lib, u YaIM bo`yicha AQSHdagi shaharlar orasida 6-o`rinda, dunyo bo`yicha esa
12-orinda joylashgan.

Sayyohlik Boston iqtisodiyotining katta qismini egallaydi. 2004 yili, sayyohlar
Bostonda $7.9 millard sarflashgan va shaharni sayyoylar orasida AQSHning eng
mashxur 10 talikka kirishiga sabab bo`lgan. Uning shtat markazi bo`lganligi
sababli, hamda federal agentliklar, qonunchilik va hukumat ning mahalliy uyi
ekanligi shahar iqtisodining yana bir asosiy qismidir. The city is also a major
Port of Boston along the United States' East Coast and is also the oldest
continuously operated industrial and fishing port in the Western Hemisphere.

Yana uning muhim sanoat tarmoqlaridan biri bu moliyaviy xizmat ko`rsatish
bo`lib, yana ham aniqrog'i umuboshqaruv fondlar (mutual funds) va sug'urtadir.
Boston-based Fidelity Investments helped popularize the mutual fund in the 1980s
and has made Boston one of the top financial cities in the United States. The
city is home to the regional headquarters of Bank of America and Sovereign Bank,
and it is a center for venture capital firms. State Street Corporation, which
specializes in asset management and custody services, is based in the city. A
2008 study ranked Boston among the top 10 cities in the world for a career in
finance. Boston is a printing and publishing center — Houghton Mifflin is
headquartered within the city, along with Bedford-St. Martin's Press, Beacon
Press, and Little, Brown and Company. Pearson PLC publishing units also employ
several hundred people in Boston. The city is home to three major convention
centers—the Hynes Convention Center in the Back Bay, and the Seaport World Trade
Center and Boston Convention and Exhibition Center on the South Boston
waterfront.

Boston shares many cultural roots with greater New England, including a dialect
of the non-rhotic Eastern New England accent known as Boston English, and a
regional cuisine with a large emphasis on seafood, salt, and dairy products.
Irish Americans are a major influence on Boston's politics and religious
institutions. Boston also has its own collection of neologisms known as Boston
slang.

The city has a number of ornate theatres, including the Cutler Majestic Theatre,
Boston Opera House, Citi Performing Arts Center, the Colonial Theater, and the
Orpheum Theatre. Renowned performing-arts organizations include the Boston
Symphony Orchestra, Boston Ballet, Boston Early Music Festival, Boston Lyric
Opera Company, OperaBoston, Boston Baroque, Boston Accompanietta, and the Handel
and Haydn Society (one of the oldest choral companies in the United States). The
city is also a major center for contemporary classical music, with a number of
performing groups, some of which are associated with the city's conservatories
and universities. These include Boston Modern Orchestra Project, Boston Musica
Viva, Calluthumpian Consort, and Dinosaur Annex. There are also many major
annual events such as First Night, which occurs on New Year's Eve, the annual
Boston Arts Festival at Christopher Columbus Waterfront Park, Italian summer
feasts in the North End honoring Catholic saints, and several events during the
Fourth of July period. These events include the week-long Harborfest festivities
and a Boston Pops concert accompanied by fireworks on the banks of the Charles
River.

Boston is also one of the birthplaces of the hardcore punk genre of music.
Boston musicians have contributed significantly to this music scene over the
years (see also Boston hardcore). Boston neighborhoods were home to one of the
leading local third wave ska and ska punk scenes in the 1990s, led by bands such
as The Mighty Mighty Bosstones and The Allstonians. The 1980s' hardcore
punk-rock compilation This Is Boston, Not L.A. highlights some of the bands that
built the genre. Several nightclubs, such as The Channel, Bunnratty's in
Allston, and The Rathskeller, were renowned for showcasing both local punk-rock
bands and those from farther afield. All of these clubs are closed. Many were
razed or converted during recent gentrification.

Because of the city's prominent role in the American Revolution, several
historic sites relating to that period are preserved as part of the Boston
National Historical Park. Many are found along the Freedom Trail, which is
marked by a red line of bricks embedded in the ground. The city is also home to
several prominent art museums, including the Museum of Fine Arts and the
Isabella Stewart Gardner Museum. In December 2006, the Institute of Contemporary
Art moved from its Back Bay location to a new contemporary building designed by
Diller Scofidio + Renfro located in the Seaport District. The University of
Massachusetts Boston campus on Columbia Point houses the John F. Kennedy
Library. The Boston Athenaeum (one of the oldest independent libraries in the
United States), Boston Children's Museum, Bull & Finch Pub (whose building is
known from the television show Cheers), Museum of Science, and the New England
Aquarium are within the city.

Boston has been a noted religious center from its earliest days. The Roman
Catholic Archdiocese of Boston serves nearly 300 parishes and is based in the
Cathedral of the Holy Cross (1875) in the South End, while the Episcopal Diocese
of Massachusetts, with the Cathedral Church of St. Paul (1819) as its episcopal
seat, serves just under 200 congregations. Two Protestant faiths are
headquartered in Boston: Unitarian Universalism, with its headquarters on Beacon
Hill, and the Christian Scientists, headquartered in Back Bay at the Mother
Church (1894). The oldest church in Boston is King's Chapel, the city's first
Anglican church, founded in 1686 and converted to Unitarianism in 1785. Other
notable churches include Christ Church (better known as Old North Church, 1723),
the oldest church building in the city, Trinity Church (1733), Park Street
Church (1809), First Church in Boston (congregation founded 1630, building
raised 1868), Old South Church (1874), Jubilee Christian Church and Basilica and
Shrine of Our Lady of Perpetual Help on Mission Hill (1878).[manba kerak]

The Boston Globe and the Boston Herald are two of Boston's major daily
newspapers. The city is also served by other publications such as The Boston
Phoenix, Boston magazine, The Improper Bostonian, Boston's Weekly Dig, and the
Boston edition of Metro. The Christian Science Monitor, headquartered in Boston,
was formerly a worldwide daily newspaper but ended publication of daily print
editions in 2009, switching to continuous online and weekly magazine format
publications. The Boston Globe also releases a teen publication to the city's
public high schools. The newspaper Teens in Print or Boston P. is written by the
city's teens and delivered quarterly within the school year.

Boston has the largest broadcasting market in New England, with the Boston radio
market being the eleventh largest in the United States. Several major AM
stations include talk radio WRKO 680 AM, sports/talk station WEEI 850 AM, and
news radio WBZ 1030 AM. A variety of FM radio formats serve the area, as do NPR
stations WBUR and WGBH. College and university radio stations include WERS
(Emerson), WHRB (Harvard), WUMB (UMass Boston), WMBR (M.I.T.), WZBC (Boston
College), WMFO (Tufts University), WBRS (Brandeis University), WTBU (Boston
University, campus and web only), WRBB (Northeastern University) and WMLN (Curry
College).

The Boston television DMA, which also includes Manchester, New Hampshire, is the
seventh largest in the United States. The city is served by stations
representing every major American network, including WBZ 4 and its sister
station WSBK 38 (the former with CBS, the latter an MY network TV affilate),
WCVB 5 (ABC), WHDH 7 (NBC), WFXT 25 (Fox), WUNI 27 (Univision), WBIN 50
(Independent), and WLVI 56 (The CW). Boston is also home to PBS station WGBH 2,
a major producer of PBS programs, which also operates WGBX 44. Most Boston
television stations have their transmitters in nearby Needham and Newton along
the Route 128 corridor. Both WCVB and WMUR's .2 stations carry ME Tv, WLVI's .2
carries the Country Network, WBIN's .2 carries Living Well Network. Additionally
WNEU 60 Merrimack NH carries Telemundo; WMFP 62 Lawrence MA carries PLUM TV,
WUTF 66 Marlborough carries Telefutura and WFXZ-CA 24 Boston carries Mundo Fox.

Boston has teams in the four major North American professional sports leagues,
and has won 33 championships in these leagues, as of 2011. It has been
suggested. that Boston is the new "TitleTown, USA", as the city's professional
sports teams have won seven championships since 2002: Patriots (2002, 2004, &
2005), Red Sox (2004 & 2007), Celtics (2008), and Bruins (2011).

The Boston Red Sox, a founding member of the American League of Major League
Baseball in 1901, play their home games at Fenway Park, near Kenmore Square in
the Fenway section of Boston. Built in 1912, it is the oldest sports arena or
stadium in active use in the United States among the four major professional
American sports leagues, encompassing Major League Baseball, the National
Football League, National Basketball Association, and the National Hockey
League. Boston was also the site of the first game of the first modern World
Series, in 1903. The series was played between the AL Champion Boston Americans
and the NL champion Pittsburgh Pirates. Persistent reports that the team was
known in 1903 as the "Boston Pilgrims" appear to be unfounded. Boston's first
professional baseball team was the Red Stockings, one of the charter members of
the National Association in 1871, and of the National League in 1876. The team
played under that name until 1883, under the name Beaneaters until 1911, and
under the name Braves from 1912 until they moved to Milwaukee after the 1952
season. Since 1966 they have played in Atlanta as the Atlanta Braves.

The TD Garden formerly called the FleetCenter and originally called the Boston
Garden is adjoined to North Station and is the home of three major league teams:
the Boston Blazers of the National Lacrosse League, the 2011 Stanley Cup
champion Boston Bruins of the National Hockey League; and the Boston Celtics of
the National Basketball Association. The arena seats 18,624 for basketball games
and 17,565 for ice hockey games. The Bruins were the first American member of
the National Hockey League and an Original Six franchise. The Boston Celtics
were founding members of the Basketball Association of America, one of the two
leagues that merged to form the NBA. The Celtics have the distinction of having
won more championships than any other NBA team, with seventeen.

While they have played in suburban Foxborough since 1971, the New England
Patriots were founded in 1960 as the Boston Patriots, changing their name in
1971 to better reflect its status as New England's team. A charter member of the
American Football League, the team joined the National Football League in 1970.
The team has won the Super Bowl three times, in 2001, 2003, and 2004. They share
Gillette Stadium with the New England Revolution of Major League Soccer. The
Boston Breakers of Women's Professional Soccer, which formed in 2009, play their
home games at Harvard Stadium in Allston.

Boston's many colleges and universities are active in college athletics. Four
NCAA Division I members play their games in the city—Boston College (Atlantic
Coast Conference), Boston University (America East Conference), Harvard
University (Ivy League), and Northeastern University (Colonial Athletic
Association). Of the four, only Boston College participates in college football
at the highest level, the Football Bowl Subdivision. Harvard participates in the
second-highest level, the Football Championship Subdivision. Boston University
and Northeastern University do not have football teams. All but Harvard belong
to the Hockey East conference; Harvard belongs to the ECAC in hockey. The hockey
teams of these four universities meet every year in a four-team tournament known
as the "Beanpot Tournament", which is played at the TD Garden over two Monday
nights in February.

One of the best known sporting events in the city is the Boston Marathon, the
Andoza:Convert/LoffAoffDbSon run from Hopkinton to Copley Square in the Back Bay
which is the world's oldest annual marathon run. It is run on Patriots' Day in
April and always coincides with a Red Sox home baseball game that starts at
11:05 am, the only MLB game all year to start before noon local time. Another
major event held annually in the city is the Head of the Charles Regatta rowing
competition on the Charles River.

There are many local clubs and groups, such as the Boston Ski and Sports Club,
which offer team sports leagues in basketball, ultimate Frisbee, dodgeball,
football, tennis, volleyball, golf, and other indoor and outdoor sports.

Boston has a strong mayor – council government system in which the mayor is
vested with extensive executive powers. The mayor is elected to a four-year term
by plurality voting. The mayor of Boston is Thomas Menino. He was elected in
1993 and was reelected in 2009 for a fifth term, the longest in Boston history.
Boston City Council is elected every two years. There are nine district seats,
each elected by the residents of that district through plurality voting, and
four at-large seats. Each voter casts up to four votes for at-large councilors,
with no more than one vote per candidate. The candidates with the four highest
vote totals are elected. The president of the city council is elected by the
councilors from within themselves. The school committee for the Boston Public
Schools is appointed by the mayor. The Boston Redevelopment Authority and the
Zoning Board of Appeals (a seven-person body appointed by the mayor) share
responsibility for land-use planning.

In addition to city government, numerous commissions and state
authorities—including the Massachusetts Department of Conservation and
Recreation, the Boston Public Health Commission, and the Massachusetts Port
Authority (Massport)—play a role in the life of Bostonians. As the capital of
Massachusetts, Boston plays a major role in state politics. The city has several
properties relating to the United States federal government, including the John
F. Kennedy Federal Office Building and the Thomas P. O'Neill Federal Building.
Boston also serves as the home of the United States Court of Appeals for the
First Circuit and of the United States District Court for the District of
Massachusetts; Boston is the headquarters of the Federal Reserve Bank of Boston
(the First District of the Federal Reserve).

Federally, Boston is part of Massachusetts's 7th and 8th congressional
districts, represented respectively by Mike Capuano, first elected in 1998, and
Stephen Lynch, first elected in 2001; both are Democrats. The state's senior
member of the United States Senate is Democrat John Kerry, first elected in
1984. The state's junior member of the United States Senate is Democrat
Elizabeth Warren, first elected in 2012.

Boston's reputation as a higher education center derives in large part from the
teaching and research activities of more than 100 colleges and universities
located in the Greater Boston Area, with more than 250,000 students attending
college in Boston and Cambridge alone. Within the city, Boston University exudes
a large presence as the city's fourth-largest employer, and maintains a campus
along the Charles River on Commonwealth Avenue and its medical campus in the
South End. Northeastern University, another large private university, is located
in the Fenway area, and is particularly known for its Engineering, Business and
Health Science schools and cooperative education program. Suffolk University,
the third largest university in Boston, is located in the Beacon Hill area, and
is known for its law school and business school. Boston College, a private
Catholic Jesuit university, whose original campus was located in the South End,
straddles the Boston (Brighton)-Newton border, with planned expansions further
into Brighton. Boston's only public university is the University of
Massachusetts Boston, located on Columbia Point in Dorchester. Roxbury Community
College and Bunker Hill Community College are the city's two public community
colleges.

Boston has several smaller private colleges and universities. Emmanuel College,
Massachusetts College of Art and Design, Massachusetts College of Pharmacy and
Health Sciences, Simmons College, Wheelock College, and Wentworth Institute of
Technology are founding members of the Colleges of the Fenway and are located
adjacent to Northeastern University. New England School of Law, a small private
law school located in the theater district, was originally established as
America's first all female law school. Emerson College, a small private college
with a strong reputation in the fields of performing arts, journalism, writing,
and film, is located near Boston Common.

Boston is also home to several conservatories and art schools, including The Art
Institute of Boston (Lesley University), Massachusetts College of Art, New
England Institute of Art, New England School of Art and Design (Suffolk
University), and the New England Conservatory (the oldest independent
conservatory in the United States). Other conservatories include the Boston
Conservatory, the School of the Museum of Fine Arts and Berklee College of
Music.

Several universities located outside Boston have a major presence in the city.
Harvard University, the nation's oldest, is located across the Charles River in
Cambridge. Its business and medical schools are in Boston, and there are plans
for additional expansion into Boston's Allston neighborhood. The Massachusetts
Institute of Technology (MIT), which originated in Boston and was long known as
"Boston Tech", moved across the river to Cambridge in 1916. Tufts University
administers its medical and dental school adjacent to the Tufts Medical Center,
a 451-bed academic medical institution that is home to both a full-service
hospital for adults and the Floating Hospital for Children. Tufts' main campus,
including the renowned Fletcher School of Law and Diplomacy, is located just
north of the city in Somerville and Medford.

Boston Public Schools, the oldest public school system in the U.S., enrolls
57,000 students from pre-kindergarten to grade 12. The system operates 145
schools, which includes Boston Latin School (the oldest public high school in
the United States, established in 1635) which, along with Boston Latin Academy
and John D. O'Bryant School of Math & Science, are highly prestigious public
exam schools admitting students in the 7th and 9th grades only and serving
grades 7–12), English High (the second oldest public high school, established
1821), and the Mather School (the oldest public elementary school, established
in 1639). In 2002, Forbes Magazine ranked the Boston Public Schools as the best
large city school system in the country, with a graduation rate of 82%. In 2005,
the student population within the school system was 45.5% Black or African
American, 31.2% Hispanic or Latino, 14% White, and 9% Asian, as compared with
24%, 14%, 49%, and 8% respectively for the city as a whole. The city also has
private, parochial, and charter schools and approximately 3000 students of
racial minorities attend participating suburban schools through the Metropolitan
Educational Opportunity Council, or METCO.

The Longwood Medical and Academic Area is a region of Boston with a
concentration of medical and research facilities, including Beth Israel
Deaconess Medical Center, Brigham and Women's Hospital, Children's Hospital
Boston, Dana-Farber Cancer Institute, Harvard Medical School, Harvard School of
Public Health, Harvard School of Dental Medicine, and Massachusetts College of
Pharmacy and Health Sciences. Massachusetts General Hospital is near the Beacon
Hill neighborhood, with the Massachusetts Eye and Ear Infirmary and Spaulding
Rehabilitation Hospital nearby. St. Elizabeth's Medical Center is in Brighton
Center of Boston's Brighton neighborhood. New England Baptist Hospital is in
Mission Hill. Boston has Veterans Affairs medical centers in the Jamaica Plain
and West Roxbury neighborhoods. The Boston Public Health Commission, an agency
of the Massachusetts government, oversees health concerns for Boston residents.

Many of Boston's medical facilities are associated with universities. The
facilities in the Longwood Medical and Academic Area and in Massachusetts
General Hospital are well-known research medical centers affiliated with Harvard
Medical School. Tufts Medical Center (formerly Tufts-New England Medical
Center), located in the southern portion of the Chinatown neighborhood, is
affiliated with Tufts University School of Medicine. Boston Medical Center,
located in the South End neighborhood, is the primary teaching facility for the
Boston University School of Medicine as well as the largest trauma center in the
Boston area; it was formed by the merger of Boston University Hospital and
Boston City Hospital, which was the first municipal hospital in the United
States.

Water supply and sewage-disposal services are provided by the Boston Water and
Sewer Commission. The Commission in turn purchases wholesale water and sewage
disposal from the Massachusetts Water Resources Authority. The city's water
comes from the Quabbin Reservoir and the Wachusett Reservoir, which are about
Andoza:Convert/LoffAoffDbSoff and Andoza:Convert/LoffAoffDbSoff west of the city
respectively. Boston's tap water has been ranked among the best in the country,
and Boston is one of five cities in the country with tap water pure enough to be
exempt from Environmental Protection Agency filtration requirements. NSTAR is
the exclusive electricity distributor to the city, though due to deregulation,
customers have a choice of electric generation companies. Natural gas is
distributed by National Grid plc (originally KeySpan, the successor company to
Boston Gas); only commercial and industrial customers may choose an alternate
natural gas supplier. Municipal steam services are provided by Veolia Energy
North America and its subsidiary Trigen Energy Corporation; which comprise the
original assets of the defunct Boston Heating Company.

Verizon, successor to New England Telephone, NYNEX, Bell Atlantic, and earlier,
the Bell System, is the primary wired telephone service provider for the area.
Phone service is also available from various national wireless companies. Cable
television is available from Comcast and RCN, with broadband Internet access
provided by the same companies in certain areas. A variety of DSL providers and
resellers are able to provide broadband Internet over Verizon-owned phone lines.
Galaxy Internet Services (GIS) has also moved to the forefront to deploy
municipal Wi-Fi broadband Internet throughout areas of the city of Boston.

Logan International Airport, located in the East Boston neighborhood, handles
most of the scheduled passenger service for Boston. Surrounding the city are
three major general aviation relievers: Beverly Municipal Airport to the north,
Hanscom Field in Bedford, to the west, and Norwood Memorial Airport to the
south. T. F. Green Airport serving Providence, Rhode Island, and
Manchester-Boston Regional Airport in Manchester, New Hampshire, also provide
scheduled passenger service to the Boston area.

Downtown Boston's streets were not organized on a grid, but grew in a meandering
organic pattern from early in the 17th century. They were created as needed, and
as wharves and landfill expanded the area of the small Boston peninsula. Along
with several rotaries, roads change names and lose and add lanes seemingly at
random. By contrast, streets in the Back Bay, East Boston, the South End, and
South Boston do follow a grid system.

Boston is the eastern terminus of cross-continent I-90, which in Massachusetts
runs along the Massachusetts Turnpike. Originally known as the Circumferential
Highway, Route 128 carries I-95 over a portion of its route west and north of
the city. U.S. 1 and I-93 run concurrently north to south through the city from
Charlestown to Dorchester, joined by Massachusetts Route 3 after the Zakim
Bridge over the Charles River. The elevated portion of the Central Artery, which
carried these routes through downtown Boston, was replaced with the O'Neill
Tunnel during the Big Dig, substantially completed in early 2006.

With nearly a third of Bostonians using public transit for their commute to
work, Boston has the fifth-highest rate of public transit usage in the country.
The Massachusetts Bay Transportation Authority (MBTA) operates what was the
first underground rapid transit system in the United States and is the fourth
busiest rapid transit system in the country, having been expanded to
Andoza:Convert/LoffAoffDbSoff of track, reaching as far north as Malden, as far
south as Braintree, and as far west as Newton—collectively known as the "T". The
MBTA also operates the nation's seventh busiest bus network, as well as water
shuttles, and the nation's busiest commuter rail network outside of New York
City or Chicago, totaling over Andoza:Convert/LoffAoffDbSoff, extending north to
the Merrimack Valley, west to Worcester, and south to Providence and North
Kingstown, Rhode Island. The MBTA lines are color coded as orange, green, red,
blue, silver and purple.

Amtrak's Northeast Corridor and Chicago lines originate at South Station and
stop at Back Bay. Fast Northeast Corridor trains, which serve New York City,
Washington, D.C., and points in between, also stop at Route 128 Station in the
southwestern suburbs of Boston. Meanwhile, Amtrak's Downeaster service to Maine
originates at North Station.

Nicknamed "The Walking City", Boston hosts more pedestrian commuters than do
other comparably populated cities. Owing to factors such as the compactness of
the city and large student population, 13% of the population commutes by foot,
making it the highest percentage of pedestrian commuters in the country out of
the major American cities. In 2011, Walk Score ranked Boston the third most
walkable city in the United States.

Between 1999 and 2006, Bicycling magazine named Boston as one of the worst
cities in the U.S. for cycling three times; regardless, it has one of the
highest rates of bicycle commuting. In September 2007, Mayor Menino started a
bicycle program called Boston Bikes with a goal of improving bicycling
conditions by adding bike lanes, racks, and offering bikeshare programs. In
2008, as a consequence the same magazine put Boston on its list of its "Five for
the Future" list as a "Future Best City" for biking, and Boston's bicycle
commuting percentage increased from 1% in 2000 to 2.1% in 2009. The bikeshare
program, called Hubway, launched in late July 2011, logging more than 140,000
rides before the close of its first season. In tandem with the program, police
announced intention to step up enforcement of traffic laws, both on drivers and
bikers, as part of an effort to improve safety and ameliorate the city's growing
clash between bikers and motorists. The neighboring cities of Cambridge,
Somerville, and Brookline all intend to sign on to the Hubway program for launch
in summer 2012.

Boston has eight official sister cities as recognized by Sister Cities
International. The date column indicates the year in which the relationship was
established. Kyoto was Boston's first sister city.

Andoza:BostonMA Andoza:Boston neighborhoods Andoza:Suffolk County, Massachusetts
Andoza:Greater Boston Andoza:Massachusetts Andoza:Northeast Megalopolis
Andoza:New England Andoza:US state capitals Andoza:USLargestCities
Andoza:USLargestMetros Andoza:All-American City Award Hall of Fame
Andoza:Massachusetts cities and mayors of 100,000 population



https://uz.wikipedia.org/wiki/Armaniston

Armaniston Respublikasi (Hayastani Hanrapetutyun) — Zakavkazyening jan. qismida
joylashgan mamlakat. Shimolda Gurjiston, sharqda Ozarbayjon, janubda Eron,
gʻarbda Turkiya bilan chegarador. 37 ta tuman, 27 ta shahar, 31 ta shaharcha bor
. Maydoni 29,8 ming km². Aholisi 3,277 mln (2012). kishi. Poytaxti — Yerevan
shahri. Davlat tuzumi. Armaniston — Demokratik respublika. Davlat boshligʻi —
Prezident. Qonun chiqaruvchi oliy organi — Millat majlisi (1995-yildan). Oliy
ijroiya va farmoyish beruvchi organi — Vazirlar Kengashi.

Armaniston — togʻli mamlakat, relyefi murakkab, past-baland. Hududining 90 % ga
yaqini dengiz sathidan 1000 m dan baland. Yer yuzasining dengiz sathidan eng
yuqori nuqtasi 4090 m (Aragats togʻi), eng past nuqtasi 350 m. Respublikaning
Shimolva Shimolsharqida Kichik Kavkaz tizmasi, janubdaArmaniston yassitogʻligi
bor. Togʻ tizmalari oraligʻida Pambak va Shiroq vodiylari, Sevan havzasi,
Armanistonning janubiygʻarbida — togʻlar oraligʻida — Ararat tekisligi
joylashgan. Armanistonda mis-molibden, mis kolchedani, polimetall rudalar,
oltin, temir rudasi, nefelin boʻyoklari, bentonit gillari, tosh tuz konlari bor.
Binokorlik materiallari (marmar, dolomit, tuf, pemza, obsidion, per-lit)
zaxiralari anchagina. Respublika subtropik mintaqada joylashgan. Armaniston
iqlimi xilma-xil. Tekislik va togʻ etaklarida iyulning oʻrtacha temperaturasi
24°, 26°, yanvarniki — 5°, yillik yogʻin miqdori 200 – 400 mm. Plato va togʻ yon
bagʻirla-rida iyulning oʻrtacha temperaturasi 18°, 20°, yanvarniki — 4°, yillik
yogʻin miqdori 500 mm. Jan.-sharq va Shimol-sharqda iqlimi quruq subtropik.
Armanistonda eng yuqori temperatura 42° (Araks vodiysida), eng past
temperatura — 46° (Shimol-gʻarbda). Qor qatlamining qalinligi 10 — 200 sm.
Daryolarning koʻpi Araks daryosi irmoklaridir, faqat Armaniston Shimoldagi
daryolar Kura daryo tizimiga kiradi. Armaniston daryolarida kema qatnay olmaydi.
Daryolarning umumiy gidroenergiya zaxirasi 1700 ming kVt. Armanistonda yuzdan
ortiq mayda koʻl bor. Eng kattasi — Sevan. Unda mashhur gulmohi (forel) baligʻi
ovlanadi. Mingga yaqin mineral buloq bor. Ala xilma-xil tuproklar uchraydi;
respublika maydonining yarmiga yaqini qora tuproqli. Togʻ etaklarida tikanli
butalar, archa, tol, naʼmatak oʻsadi. Oʻrmon va butazorlar Armaniston hududining
12 % ni egallagan. Shim.-sharqda buk, janubdadub va grab oʻrmonlari mavjud.
Armanistonda umurtqali hayvonlarning 450 turi bor. Shundan 70 turi sut
emizuvchilar, 300 turi parrandalar, 40 turi sudralib yuruvchilar, 23 turi
baliqlardir. Qoʻriqxonalari: Dilijon. Xosrov va boshqalar Sevan milliy bogʻi
bor..

Armanistonning asosiy aholisi — armanlar (3 mln.dan ortiq). Ruslar, kurdlar,
gruzinlar, ukrainlar va boshqalar ham yashaydi. Aholining 69,5 % shaharlarda
istiqomat qiladi. Rasmiy tili — Arman tili. Dindorlar asosan
xristian-monofisiylardir. Yirik shaharlari — Yerevan, Gyumri, Vanadzor.

Arxeologik qazishlar natijasida hozirgi Armaniston yerlarida quyi paleolitning
shell va ashel davriga oid tosh qurollari topildi. Armaniston togʻ etaklarida
toʻrtlamchi davrning birinchi yarmida ibtidoiy odamlar yashagan. Armanistonda
neolit yodgorliklari, qishloq xoʻjalik va chorvachilikning dastlabki rivojidan
dalolat beruvchi eneolit madaniyati ham ochilgan. 1956-yil Sevan koʻlining suvi
quritilib, arxeologik qazish ishlari oʻtkazilganda miloddan avvalgi 2 minginchi
yilga oid tarixiy yodgorliklar topildi. Urartu quldorlik davlati madaniyati
(miloddan avvalgi 9-asr) temir davrining yodgorligidir. Arman xalqi qadimgi hay,
arman, urart va boshqalar qabilalarning birlashuvidan paydo boʻlgan. miloddan
avvalgi 6-asrda arman qabilalari Urartu davlati yerlarini egallagan. miloddan
avvalgi 6-asr oxirlarida Armaniston Eron Axomaniylar davlati tar-kibiga kirgan.
Makedoniyalik Aleksandr Eron davlatini tor-mor keltirgach, Armaniston yerlari
ham uning imperiyasiga qoʻshildi. miloddan avvalgi 4-asr oxirlarida Kichik
Armanistonda va Ararat vodiysida mustaqil arman podsholiklari ajralib chiqdi.
janubiy — gʻarbiy Armaniston va Jan. Armaniston tobe podsholiklar sifatida
Salavkiylar davlati tarkibiga kirdi. taxminan miloddan avvalgi 220 yil Ararat
podsholigi bilan Jan. Armaniston ning birlashuvidan Buyuk Armaniston tashkil
topdi. Salavkiylarning rimliklarga qarshi kurashdagi magʻlubiyati (miloddan
avvalgi 190 yil)dan foydalanib, Buyuk Armaniston bilan Sofena mustaqillikka
erishdi. Armaniston Tigran II Artashes (miloddan avvalgi 1-asr) davrida savdo va
ma-daniyati rivojlangan yirik davlatga aylandi. Mil. 1-asrdan Buyuk Armaniston
Rim bilan Eron davlati oʻrtasida kurash maydoni boʻlib qoldi va inqirozga yuz
tuta boshladi. 3-asr boshlarida Armanistonda feodal munosabatlar yuzaga kela
boshladi. Ayniqsa, 4-asrda xristian dinining qabul qilinishi natijasida arman
cherkovi feodalizmning qudratli tashkilotlariga aylandi. 387-yilda Armaniston
Eron sosoniylari va Vizantiya oʻrtasida taqsimlandi. Armanistonning katta qismi
Eronning vassaliga aylanib qoldi. 7-asrning 2-yarmida Armaniston arab
xalifaligiga boʻysundi. Arman xalqi bosqinchilarga qarshi bir necha bor (450 —
451, 482 — 484, 571 — 572, 747 — 750, 772 — 775, 850 — 855 yillar) qoʻzgʻolon
koʻtardi. Milliy madaniyatni saqlab qolish uchun olib borilgan kurash natijasida
arman feodal adabiyoti va meʼmorligi rivojlandi. 393 yilda Mesrop Mashtots arman
alifbosini yaratdi. Arablarga qarshi uzoqdavom etgan kurash jarayonida
bagratiylar podsholigi tashkil topdi. Bafatiylar sulolasiga asos solgan Ashot I
davri (886 — 891)da arab xalifaligi va Vizantiya imperatori Armaniston
mustaqilligini tan oldi. Ashot II (914 — 928) Sevan koʻli atro-fida arab
qoʻshinini magʻlubiyatga uchratdi (921) va oʻzini Armaniston knyazlarining
knyazi deb eʼlon qildi. Ashot III (953 — 977) mamlakatni birlashtirish,
markazlash-gan hokimiyatni mustahkamlash siyosatini yurgizdi. Mamlakatda
katta-katta inshootlar qurildi. Iqtisodiy va madaniy hayot yuksala boshladi.
Dvin, Ani, Kars, Naxichevan hamda Van mamlakat-ning yirik madaniy shaharlariga
aylandi. Lekin feodallarning bir-biriga qarshi urushi arman davlatini par-chalab
yubordi. Vizantiya imperiyasining bosqinchilik siyosati esa mamlakatni
tushkunlikka uchratdi. Armanistonni I-asrda saljuqiylar, 13-asrda moʻgʻullar,
14-asrda Amir Temur bosib oldi. 16 — 18-asrlarda Turkiya bilan Eron oʻrtasida
kurash maydoniga aylandi. 1555-yilda Turkiya bilan Eron oʻrtasida tuzilgan
bitimga asosan Turkiya Gʻarbiy Armanistonning katta qismini, Eron esa Sharqiy
Armanistonni oldi. 1801-yildan Sharqiy Armaniston Eron zulmidan ozod qilina
boshladi. 1828-yilgi rus-eron urushi natijasida Erevan va [Naxichevan xonliklari
Rossiyaga qoʻshildi. 1877 — 78 yillardagi rus-turk urushi natijasida Kars va
Gʻarbiy Armanistonning ayrim hududlari Rossiyaga qoʻshib olindi. 1917-yilda
hokimi-yat dashnoklar qoʻliga oʻtdi. 1918-yil yezda Turkiya Brest sulhi
shartnomasini buzib, Armanistonning katta qismini bosib oldi. 1918-yil noyab.da
ularning oʻrnini ingliz qoʻshinlari egalladi. 1920-yilda sovet hokimiyati
oʻrnatiddi va Armaniston SSR tuzildi. 1922-yildan Armaniston Zakavkazye
federatsiyasiga, 1936 yildan bevosita SSSR tarkibiga kirdi. 1990-yil avpda
Armaniston Oliy Kengashi uni Armaniston Respublikasi deb atash toʻgʻrisida qaror
qabul qildi. 1991-yil 24-sentabrda Armaniston mustaqil deb eʼlon qilindi.
Oʻzbekiston Respublikasi bilan diplomatiya munosabatlarini 1995-yil 27-okt.da
oʻrnatgan.

Armanistonda 20 dan ortiq siyosiy partiya faoliyat koʻrsatmoqda. Bular:
Armaniston umummilliy harakati, Liberal demokratik partiya, Respublika partisi,
Xristian-demokratik partiya, Milliy-konservativ partiya, Milliy uy-gʻonish
partiyasi, Milliy oʻzligini anglash birlashmasi, Konstitutsion huquq ittifoqi,
Milliy-demokratik ittifoq. Armaniston millatparvar partiyasi va boshqalar Eng
muhim jamoat tashkilotlari: Kasaba uyushmalari konfederatsiyasi. Umumarman
„Ayastan“ jamgʻarmasi, Respublika xotin-qizlar kengashi va boshqalar.

Sanoatida aniq stanoklar, devorbop tuf materiallari, molibden konsentrati, mis
kuporosi, koʻchma elektr stansiyalar, markazdan qochirma nasoslar, soatlar,
tozalangan mis, kalsiy karbid, sirka kislotasi, sintetik kauchuk,
avtopokrishkalar, temirchilik-press mashinalari, elektr motorlar, kompressorlar,
gidronasoslar, liftlar, marmar, gilamlar, trikotaj, kiyim-kechak, poyabzal, meva
konservalari, efir moyli mahsulotlar, vino-konyak ishlab chiqarish asosiy oʻrin
tutadi. Elektr energetika sohasida Razdan, Yerevan issiklik elektr stansiyalari,
6 stansiyadan iborat Razdan kaskadi ishlab turibdi. Yiliga 9,5 mlrd. kVt-soat
elektr energiyasi ishlab chiqariladi. Asosiy sanoat markazlari: Yerevan, Gyumri,
Charensavan, Abovyan, Dilijon va boshqalar

Qishloq xoʻjaligiga yaroqli yerlar kam boʻlishiga qaramay, qishloq xoʻjalik koʻp
tarmokli. Sugʻorma dehqonchilik katta ahamiyatga ega. Yirik kanallari: Artashat,
Arzni-Shamiram va boshqalar Meva va rezavor meva hosili 156 ming t, uzum hosili
144 ming t. Ekinzorlari 437 mingga, shu jumladan gʻallazorlar 32 % (bugʻ-doy,
arpa), yem-xashak ekinzorlari 58 %. Yalpi don hosili 0,2 mln. tonna. Kartoshka,
sabzavot, tamaki, qand lavlagi yetishtiriladi. Chorvachilik asosan sut-goʻsht,
jun yetishtirishga ixtisoslashgan.

Armanistonda barcha turdagi maktablar, oʻrta maxsus oʻquv yurtlari keng tarmogʻi
mavjud. Armanistonda 65 oʻrta maxsus oʻquv yurti, 13 oliy oʻquv yurti, jumladan
Yerevan universiteti, Politexnika, Tibbiyot, Xalq xoʻjaligi, Ped. va boshqalar
institutlar bor. Armaniston Fanlar Akademiyasi, oʻnlab ilmiy tadqiqot
institutlari, ilmiy laboratoriyalar, konstruktorlik byurolari ishlab turibdi.
Armanistonda 1,3 ming ommaviy kutubxona, 14 teatr, mingdan ortiq klub
muassasasi, 800 dan koʻproq kino qurilma, 37 muzey mavjud. Bir nechta gazeta va
jurnal nashr etiladi; kitob nashri yaxshi yoʻlga qoʻyilgan. 1926 yildan
Yerevandan radio eshittirish, 1956 yildan telekoʻrsatuv boshlangan.

Arman xalq ogʻzaki ijodidan koʻpgina namunalar yetib kelgan. Bulardan eng
mashhuri „Sosunlik Dovud“ dostonidir. Unda armanlarning bosqinchilarga qarshi
kurashi aks etgan. Arman yozma adabiyoti 5-asrda yuzaga kelgan, bungacha
yaratilgan adabiy asarlar armanlarning xristianlik diniga utishi payti (4-asr)da
yoʻq boʻlib ketgan. Maʼrifatparvar olim Mesrop Mashtots yaratgan yozuv
adabiyotning tez rivojlanishiga yoʻl ochdi. 10-asrga kelib, iqtisodiy hayot
jonlanishi tufayli adabiyot va sanʼatda insonparvarlik ruhidagi asarlar paydo
boʻla boshladi. 10 — 13-asrlardagi shoirlar Nerses Shnorali, Mxitar Gosh, Vardan
Aygeksi ijo-dida uygʻonish davri gʻoyalari seziladi. 14 — 18-asrlarda Ovanes
Tupkuransi, M. Nagash, G. Axtamarsi, N. Kuchak, N. Ovnatan, Sayat Nova kabi
shoirlar dunyoviy adabiyot anʼanalarini davom ettirdilar. X. Abovyan yangi arman
adabiyotiga asos soldi. 19-asr 60-yillaridan xalq hayotini aks ettiruvchi
dramaturgiya rivojlana boshladi. G. Sundukyanning pyesalari sahnalashtirildi.
18-asr oxiri va 20-asr boshlarida H. Paronyan, O. Tumanyan, A. Isaakyan, A.
Akopyan, Shirvonzoda arman adabiyoti taraqqiyotiga katta hissa qoʻshdilar.
20-yillarda A. Vshtuni, G. Maari, V. Alazan, G. Saryan, S. Vauni kabi shoirlar
keng omma orasida shuhrat qozondi. 30-yillarda arman adabiyoti E. Charens, A.
Bakuns, M. Armen, V. Totovens, V. Norens, N. Zaryan, S. Taronsi, D. Demirchyan
va M. Janan kabi adiblarning asarlari bilan boyidi. 1932-yilda Armaniston
Yozuvchilar uyushmasi tuzildi. 2-jahon urushidan keyin romanchilik rivojlandi,
qator poetik asarlar yaratildi. G. Sevunsning „Tehron“, L. Gurunsning „Oltin
tong“, R. Kocharning „Katta uy bolalari“, Armaniston Sanyanning „Tashnalik“
romanlari, A. Grashi, O. Sheroz, R. Ovanesyan, S. Kaputikyanlarning sheʼriy
toʻplamlari bosilib chiqdi. Oʻzbek yozuvchi va shoirlarining mashhur asarlari
arman tilida nashr etilgan. Arman adabiyotining eng yaxshi namunalari ham oʻzbek
tiliga tarjima qilinib, nashr etilgan.

Armaniston hududida eng qadimgi meʼmoriy yodgorliklar neolit davriga mansub.
Urartu davridan (miloddan avvalgi 9 — 6-asrlar) Teyshebaini va Erebuni (Yerevan,
miloddan avvalgi 782 yilda asos solingan), antik davrdan Artashat, Tigranakert
shlarining qoldiklari, Garni qal`asi (mil. 1-asr) saqlanib qolgan. Ksenofont
tasvirlagan toifadagi turar joy — glxatun (rejada toʻgʻri burchakli, zinali
yogʻoch gumbazli uy) 20-asrgacha anʼana tarzida saqlanib keldi. Xristianlik
qabul etilgach (301 yil), cherkovlar (Echmiadzindagi katta butxona, 5-asr),
istehkom qasrlar, hashamatli saroylar (Zvartnots, Aruch, Dvindagi) qurildi. Bu
binolarayoning rejasi aniq, meʼmoriy shakl-lari ixcham, bezaklari nafis.
Uzunchoq yoki silindr shaklidagi gumbazli binolar (Zoravar, Ripsimdagi
ibodatxonalar, Echmiadzindagi Gayane, hammasi 7-asr) barpo etildi. 9—12-asrlarda
Armaniston meʼmorligi yuksak darajaga koʻtarildi. Shaharlarda mahobatli jamoat
binolari va diniy inshootlar qurildi. Ani shahrida mustahkam mudofaa devorlari
(989), Gagikashenda saroylar, ibodatxonalar (989—1010;meʼmor Trdat), Axtamar
o.da saroy va cherkov (915—921; meʼmor Manuel) barpo etildi. 12—14-asrlarda
jamoat meʼmorligi (mehmonxonalar, karvon-saroylar, koʻpriklar) rivoj topdi. Qoya
toshlar orasini oʻyib hosil qilingan Gegard monastiri (Ayrivank) saqlanib
qolgan. 14-asrda Armaniston meʼmorligida inqiroz boshlandi. Ammo bu davrda oʻzga
mamlakatlarga borib oʻrnashib qolgan armanlar yashovchi joylarda arman ustalari
ishtirokidagi qurilish rivojlandi (Feodosiya, Lvovdagi arman ibodatxonalari,
Kamenets-Podolskiy, Lutskdagm imoratlar va boshqalar). Hozirgi zamon Armaniston
meʼmorligi anʼanaviy milliy meʼmorlik, tabiiy va yangi ijtimoiy-maishiy
sharoitlar asosida davom ettirilmoqda.

Armaniston togʻlarida yashagan qabilalar va xalqlar ibtidoiy jamoa
madaniyatining ham na bosqichlaridan oʻtishgan. Neolit davriga mansub qoya
toshlariga ishlangan suratlar saqlanib qolgan. 4 — 6-asrlarga oad tasviriy
sanʼat namunalari ham uchrai-di (naqshli xotira lavhalar, sagʻanalarga oʻyilgan
yozuvlar va boshqalar). Armaniston xaykaltaroshligi meʼmorlik bilan birga
rivojlandi. Axtamar qasri (10-asr) bezaklari, Tate", Ani, Axtaldagi devoriy
naqshlar bunga misol boʻla oladi. Miniatyura ham bir-muncha rivojlandi.
18-asrdan rassomlij ravnaq topdi. 19-asrning 20-yillarida Armaniston Rossiyaga
qoʻshilishi tufayli rus sanʼatkorlarining taʼsiri kuchaydi. Rassom Akop
Ovnatanyan (1806 — 81) millim rassomlikka asos soldi. 80-yillardan I.
Ayvazovskiy, G. Bashinjagyan, Ye. Tatevosyan, V. Surenyans, Armaniston
Shamshinyan .V sanʼatining rivojiga hissa qoʻshdlar. 20-asrda isteʼdodli rassom
va haykaltaroshlar avlodi kamol topdi. M. Saryan, S. Agajanyan, Armaniston
Kojoyan, Armaniston Urartu, S. Arakelyan, Ye. Kochar, T. Chubaryan kabi
sanʼatkorlar yetishib chiqdi.

Necha ming yillik anʼanalarga ega boʻlgan qadimgi ozeri musiqasi asosan bir
ovozli boʻlsa ham, ammo koʻp ovozlilik elementlari uchrab turgan. Oʻtmish
musiqiy madaniyatining atoqli namoyandalari Komitas (6—7-asrlar" va Nerses
Shnorali (12-asr) diniy malhiyalar va sharakanlar yozishgan. 17-asr oxirlaridan
ashug (baxshi) lar sanʼati rivoj topdi (18-asrdagi mashhur baxshi — Sayat Nova).
19-asr 2-yarmida yangi kompozitorlik maktabi vujudga keldi. 1868 yil da T.
Chuxajyan „Arshak II“ nomln birinchi arman operasini yaratdi. Xal taronalarini
yevropacha kompozitsii vositalari bilan birga qoʻshish orqali oʻziga xos milliy
uslub shakllana bor-di (kompozitorlar: X. Kara Murza, M. Ekmalyan, N. Tigranyan,
Komitas, A. Spendiarov, R. Melikyan, A. Tigranyan va boshqalar). Ozeri xalq
cholgʻu asboblari: puf-lab chalinadigan, kamonli, chertma, urma asboblardir.
Chem-chem (yakka raqs), choror (duet), ver-ver, kochari (tuda raqs)lar keng
tarqalgan. 19-asr boshlaridan yangi arman nota yozuvi (Armaniston Limonjyan
ixtirosi) boshlandi. 19-asrning oxirgi choragidan xor qoʻshiklari rivojlandi,
xalq taronalari, qoʻshiqlari qayta ishlandi. 20-asr boshlarida yangi musiqiy
janrlar: simfoniya, balet, simfonik doston, kamer-cholgʻu musiqasi, ommaviy
qushiq, spektakl va kinofilmlarga musiqa yozish rivojlandi. A. Xachaturyan, K.
Zakaryan, V. Talyan, A. Ayvazyan va boshqalarlar turli janrlarda ijod qildilar.
Yerevanda opera va balet teatri (1933), Musiqali komediya teatri (1942) barpo
etildi. Armaniston filarmoniyasi tarkibida simfonik orkestr, torli kvartet,
ashula va raqs dastasi, xor kapellasi, gusan ashula dastasi kabi ijodiy jamoalar
bor. Davlat konservatoriyasi xamda Sanʼat institutining musiqa va xalq musiqa
ijodiyoti boʻlimi malakali kadrlar tayyorlaydi. 1933 yilda Armaniston
Kompozitorlar uyushmasiga asos solingan. Arman musiqasi Oʻzbekistonda keng
yoyilgan. Oʻzbek davlat filarmoniyasining simfonik orkestri A. Babajanyanning
„Qahramonlik balladasi“ni, E. Mirzoyanning simfoniyasini, A. Doluxanyan, A.
Arutyunyan va boshqalarlarning asarlarini ijro etgan. Alisher Navoiy nomidagi
Oʻzbek Davlat akademik katta opera va balet teatri Armaniston Xachaturyanning
„Spartak“ baletini sahnalashtirgan.

Armanistonda dastlabki xronika kinolari 1907 yilda suratga olina boshlangan.
1923 yilda tashkil etilgan Armaniston „Davkino“si hozirgi A. Beknazarov nomidagi
„Armenfilm“ deb ataladi. Badiiy filmlar 1925 yildan chiqarila boshlagan. Ular
orasida „Namus“ (1925), „Xas-Push“ (1928) va birinchi tovushli film „Pepo“
(1935, barchasining rejissor A. Bek-Nazarov), „Shaxsan maʼlum“ (1958) va
„Favqulodda topshiriq“ (1965, ikkala film rejissorlari — S. Kevorkov va E.
Karamyan), „Salom, bu men!“ (1966, rejissor F. Davlatyan), „Quyosh ostidagi joy“
(1976, rejissor Armaniston Babayan) va boshqalar Mashhur arman aktyorlari — A.
Jigarxanyan, G. Tonuns, M. Simonyan, M. Mkrtchyan. 1958 yilda Armaniston
Kinematografchilari uyushmasi tuzilgan.



https://uz.wikipedia.org/wiki/Albaniya

Albaniya, Albaniya Respublikasi (Republika e Shqipërisë) — Bolqon yarim
orolining janubi-g‘arbidagi davlat. Adriatika va Ioni dengizlari sohilida
joylashgan. Maʼmuriy jihatdan 36 retaga bo‘lingan. Poytaxti alohida maʼmuriy
birlik qilib ajratilgan. Maydoni 28,7 ming km2. Aholisi 2 831 741 kishi (2011).
Poytaxti Tirana shahri.

Albaniya — parlamentli respublika. Amaldagi konstitutsiyasi 1998-yil qabul
qilingan. Davlat hokimiyatining oliy organi — bir palatali Xalq majlisi (155
deputat), uni barcha fuqarolar 4 yil muddatga saylaydi. Davlat boshlig‘i —
prezident. Albaniya Oliy ijroiya organi — hukumat boshlig‘i boshchiligidagi
Vazirlar Kengashi (hukumat). Davlat hokimiyatining mahalliy organlari — tegishli
xalq kengashlari.

Adriatika dengizining sohili asosan pasttekislik, janubiy tog‘lardan iborat.
Albaniya hududining salkam 70 % ni balandliklar 2692 m gacha bo‘lgan Shimoliy
Alban Alplari (Prokletiye) va Janubiy Alplar egallaydi. Ular o‘rtasidagi
markaziy voha daryo vodiylariga bo‘linadi. Sohili past-baland dengiz bo‘yi
tekisligidan iborat. Xromit, neft, bitum, temir-nikel va mis ruda konlari bor.

Iqlimi — O‘rta dengizga xos subtropik; iyulning o‘rtacha harorati 24 °C, 25 °C,
yanvarniki 8 °C, 9 °C. Yiliga 1000 mm yog‘in yog‘adi. Soy va daryolari tog‘li,
ularda kema qatnamaydi. Eng katta daryolari — Drin, Semani, Shkumbini, Skadar,
Oxrid, Prespa ko‘llarining bir qismi Albaniya hududida joylashgan. Tekislikda
jigarrang, tog‘larda qo‘ng‘ir tog‘-o‘rmon tuproqlari. Yer maydonining 38 % dan
ko‘prog‘i o‘rmon bilan qoplangan (dub, buk, kashtan va boshqa xil daraxtlar).
Sohilda O‘rta dengizga xos o‘simliklar doimo ko‘karib turadi. Albaniyada 4
milliy bog‘ bor.

Albaniyaning asosiy aholisi — albanlar (salkam 98 %). Greklar, valaxlar va
boshqalar ham yashaydi. Rasmiy tili — alban tili. Aholining o‘rtacha zichligi —
1 km2 ga 87 kishi. Aholining 35 % shaharlarda istiqomat qiladi. Eng yirik
shaharlari — Tirana, Durres, Shkoder, Vlyora, Elbasan.

Albaniyaning eng qadimgi aholisi pelasglar (yangi tosh davri), illiriylar
(mil.av. 2-ming yillikdan boshlab) boʻlgan. Mil. av. 2-asrda hozirgi Albaniya
hududini Rim bosib olgan. 395-yildan 1347-yilgacha u Vizantiya tarkibiga kirgan,
keyinchalik uning ayrim qismlari bolgar va serb zamindorlari qo‘l ostida
bo‘lgan. 1389-yildan Albaniyani Usmonlilar imperiyasi zabt eta boshladi. 15-asr
o‘rtalarida Skanderbeg boshchiligida boshlangan umumxalq qo‘zg‘oloni natijasida
deyarli butun Albaniya ozod qilindi, biroq 1479-yilda uni yana turklar bosib
oldi. 1912-yil bahorida Usmonlilar hukmronligini bartaraf etish uchun xalq
qo‘zg‘oloni boshlandi. O‘sha yili 28-noyabr kuni Vlyorada aholi turli tabaqa
vakillarining qurultoyi Albaniyani mustaqil davlat deb eʼlon qildi. Muvaqqat
hukumatga I. Kamolbey boshchilik qildi. Aslida esa Albaniya boshqa davlatlarga
qaram bo‘lib qoldi. 1924-yil iyunidagi xalq qo‘zg‘oloni Ahmad Zogu to‘dasini
ag‘darib tashladi. Ammo 1924-yil dekabrda u ajnabiy imperialistlar yordamida
yana hokimiyatni egallab, o‘zini avvaliga respublika prezidenti, 1928-yil esa
qirol deb eʼlon qildi. Uning davrida Albaniya amadda Italiya mustamlakasiga 299
aylandi. 1939-yilda fashistlar Italiyasi, 1943—44 yillarda esa nemis fashistlari
Albaniyani bosib oldi. Albaniya 1944-yil 28-noyabrda fashist bosqinchilaridan
ozod etildi. 1946-yil 11-yanvarda xalq respublikasi deb eʼlon qilindi. 1976-yil
28-dekabrdan 1991-yil maygacha — Albaniya Xalq Sotsialistik Respublikasi deb
atalib keldi. 1991-yil maydan Albaniya Respublikasi. Albaniya 1955-yildan — BMT
aʼzosi. Albaniya va Oʻzbekiston Respublikasi o‘rtasida diplomatiya munosabatlari
1993-yilda o‘rnatilgan. Milliy bayrami — 28 noyabr — Bayroq kuni (1912).

Albaniya sotsialistik partiyasi, 1941-yilda tuzilgan, 1948-yilgacha Albaniya
Kompartiyasi, 1991-yilgacha Albaniya mehnat partiyasi deb atalgan. Hozirgi nomi
1991-yil 12-iyunda qabul qilingan; Albaniya demokratik partiyasi, 1990-yil
tuzilgan; Albaniya agrar partiyasi, 1991-yilda tuzilgan; Albaniya
respublikachilar partiyasi, 1991-yilda tuzilgan; Albaniya sotsial-demokratik
partiyasi, 1991-yilda tuzilgan; Inson huquqlari uchun ittifoq, 1992-yil
tuzilgan; Albaniya kasaba uyushmalari konfederatsiyasi, 1990-yilda tuzilgan;
Albaniya mustaqil kasaba uyushmalari birlashmasi, 1991-yilda tuzilgan.

Chetga asosan, xromitlar, temir-nikel, mis rudalari, neft, bitum, yog‘och-taxta,
charm, zaytun yog‘i, tamaki, sitrus, sabzavot va mevalar chiqariladi. Albaniya
chetdan mashina, asbob-uskuna, prokat, transport vositalari, dori-darmon, kimyo
sanoati mahsulotlari, keng isteʼmol mollari keltiradi. Asosiy tashqi savdo
mijozlari: Italiya, Yunoniston, Turkiya, Olmoniya. Pul birligi — lek.

Xalq taʼlimi tizimi 1969-yilda joriy etilgan bo‘lib, u maktabgacha muassasalar,
8 yillik umumiy majburiy, 4 yillik o‘rta (hunar yoki umumiy) va 3—4 yillik oliy
o‘quv yurtlaridan iborat. Albaniyada 3 universitet bor. Fanlar akademiyasi
1973-yil tashkil etilgan. Milliy kutubxona va universitet kutubxonasi,
arxeologiya, etnografik muzeyi va bohsqalari bor.

Albaniyada „Zeri i popullit“ 300(„Xalq ovozi“, 1942 yildan) „Mesuyesi“
(„Muallim“, 1961-yildan), „Bashkimi kom-betar“ („Milliy birlik“, 1943 yildan),
„Kombi“ („Millat“, 1991-yildan), „Drita“ („Hyp“, 1960-yildan), „Koxa Ione“
(„Vaqtimiz“, 1991-yildan) va boshqa gazetalar nashr etiladi. Albaniya telegraf
agentligi 1944-yil tashkil etilgan. „Albaniya radioeshittirishi va
teleko‘rsatuvi“ davlat tashkiloti mavjud. Radioeshittirish — 1944-yildan,
teleko‘rsatuv — 1961-yildan ishlaydi.

Albaniyada boy xalq ijodiyoti — qahramonlik dostonlari, tarixiy qo‘shiqlar
mavjud. Alban tilida hozirgacha saqlanib qolgan dastlabki yozma manba — yepiskop
Pal Engelaning „Cho‘qintirish taomili“ (1462)dir. 16— 17-asrlarda adiblar P.
Budi, F. Barde, P. Bogdani, M. Barxeti ijod qildilar. 18-asrda T. Kavaloti va
Danel alban tili lug‘atini tuzdilar. 19-asrda bir necha atoqli vatanparvar
yozuvchilar, milliy uyg‘onish arboblari maydonga chiqdi. Adabiyotda romantizm
oqimi hukmron bo‘lib qoldi. Shu davrning eng taniqli namoyandalari — shoirlardan
I. De Rada („Milosao qo‘shig‘i“, „Sho‘rpeshona Skan-derbeg“ dostonlari), Kenja
G. Dara („Balaning so‘nggi qo‘shig‘i“ dostoni). Z. Serembe („Taqdir“ dostoni),
V. Shkodrani („O, mening Albaniyam“ dostoni), adib va tarjimon K. Kristoforidi.
Adabiyotda novella, tarixiy roman, drama paydo bo‘la boshladi. Yangi
adabiyotning asoschilaridan biri N. Frasherining „Poda va dala“ (1886),
„Skanderbeg tarixi“ (1898) va boshqa dostonlari yuzaga keldi. 20-asr
boshlaridagi shoirlar — A. Chayupi („Tomori ota“ to‘plami, 1902; „O‘n to‘rt
yoshli kuyov“ komediyasi, 1902), N. Meda („Quvg‘in“, „Bulbul nolasi“
dostonlari), F. Shiroka, R. Silichi xalqni birlikka chaqiradi. Vatanparvarlik
ruhidagi qo‘shiq va novellalar muallifi M. Grameno alban badiiy prozasining
asoschilaridan biri bo‘ldi. Albaniya adabiyotining taniqli vakili Fan Noli o‘z
sheʼrlarida fuqaroga hurmat va muhabbat tuyg‘ularini ulug‘ladi („Salip Sulton
qo‘shig‘i“, „Quvg‘in qurboni“, „Dragobiy g‘ori“, „Yugur marafonchi“ va
boshqalar). 20-asrning 30-yillarida ijtimoiy mavzu qalamga olina boshladi.
Ikinchi jahon urushi davrida va Albaniya ozodlikka chiqqanidan so‘ng adabiyotda
italyan-nemis fashistlariga qarshi kurash mavzuidagi asarlar yaratildi (F.
Gyataning „Partizan Banko haqida qo‘shiq“ dostoni, D. Shuterichining
„Haloskorlar“ romani, 1952—55). Turmushni ijtimoiy jihatdan o‘zgartirishga
bag‘ishlangan romanlar (S. Spassening „Ular yolg‘iz emas edi“, 1952; F.
Gyataning „Botqoq“, 1959 va boshqalar) paydo bo‘ldi. 50—60-yillarda
avtobiografik va tarixiy qissa hamda romanlar (D. Shuterichi, V. Kokona, Ya.
Dzodza asarlari) yaratildi.

1874-yilda Testorati boshchiligidagi teatr to‘garagi dastlabki sahna asarini
qo‘ydi. 19-asr 2-yarmida S. Frasheri, M. Grameno, F. Noli, A. Chayupi pesalarini
havaskor teatr truppalari sahnalashtirdi. 1944-yil Tiranada professional xalq
teatri, keyinroq Korcha va Durresda teatrlar barpo etildi. Albaniya Moisei
nomidagi oliy aktyorlik bilim yurti ochilgan (1959).

Albaniya kinematografiyasi ikkinchi jahon urushidan so‘ng rivojlana boshladi.
1952-yilda tashkil etilgan „Yangi Albaniya“ kinostudiyasi hujjatli filmlar va
kinojurnallar chiqaradi. Birinchi rangli badiiy film — „Albaniyaning buyuk
farzandi Skanderbeg“ (1954). Keyinchalik „Tana“, „Yer alanga ichra“ va boshqa
badiiy filmlar yaratildi.



https://uz.wikipedia.org/wiki/Yosin_surasi

Yosin surasi (arab. سورة يس, Yo Sin) — Qurʼonning 36-surasining nomi. 83 oyatdan
iborat. Makkada nozil boʻlgan. Arabcha "yo" va "sin" harflaridan olingan. Ayrim
mualliflar bu harflar arabcha "yo, inson" iborasining qisqartirilgan shakli deb
hisoblaydilar. Bu surada Qurʼonning muqaddas kitob sifatida Alloh tomonidan
yuborilgani, unda musulmonlar uchun toʻgʻri yoʻl koʻrsatilgani, Muhammadning
paygʻambarligi, uning pandnasihatlariga amal qilgan dindorlar oxiratda Alloh
huzuriga qaytib borishi kabi islom dinining asosiy aqidaviy gʻoyalari
ifodalangan. Shuning uchun Yo. Qurʼonning eng koʻp oʻqiladigan suralaridan biri
sanaladi [mas, kasal odam boshida (q. Chilyosin), janozada, roʻza tutganda
oʻqiladi. Bu sura yozilgan qogʻoz baʼzan tumor xizmatini bajaradi. Yosin surasi
mazmuni Muhammad (as) taʼlimotining mohiyatini tashkil etadi. Muhammad (as) bu
surani Qurʼonning "magʻzi" deb hisoblaganligi haqida rivoyat bor.

Izoh: Bu oyat Abu Jahl Maxzumiy haqida nozil boʻlgan. U Rasulullohni namoz
oʻqiyotgan paytlarida boshlariga tosh bilan urib majruh qilishga qasam ichgan
boʻlib, maqsadini amalga oshirmoqchi boʻlganida toshni koʻtarganicha qoʻllari
toshga yopishib qoladi. Sharmanda boʻlib oʻz qavmiga qaytib kelgach, boshqa biri
„Bu ishni men bajaraman“ — deb ravona boʻlganida, Alloh taolo amri bilan uning
koʻzi koʻr boʻlib qoladi.

Izoh: Qishloqning nomi Antokiya boʻlib, u Rum (hozirgi Italiya) ning qadimiy
qishloqlaridan biridir.

Izoh: Bu taklifni xaloyiqqa aytgan kishi Habib ismli bir xudojuy duradgor
boʻlib, u shahar chetida yashar edi.

Izoh: Madorik tafsirida yozilishicha, oy agar qisqa boʻlsa, u hilollik kunidan
boshlab 28 joyda koʻrinadi. Soʻng bir yoki ikki kecha koʻrinmasdan, yana
boshidan boshlab takrorlanaveradi. Shu manzillarga qarab oyning nuri ham
ozayib-koʻpayib turadi.



https://uz.wikipedia.org/wiki/Xitoy_tili

Xitoy tili — xutoy-tibet tillari oilasiga mansub tillardan biri. XXRning rasmiy
davlat tili. Unda XXRning 92% aholisi — 1 mlrd. 292 mln.dan ortiq kishi
soʻzlashadi (2003 y.). Xitoy tili, shuningdek, Indoneziya, Kambodja, Laos,
Vyetnam, Myanma, Malayziya, Tailand, Singapur, Bruney, Syangan, Aomin, Filippin,
Yaponiya, Koreya va dunyoning boshqa mamlakatlarida tarqalgan (30 mln.dan
ortiqkishi soʻzlashadi). BMTning rasmiy va ishchi tillaridan biri.

Xitoy tilidagi morfema va sodda soʻzlar odatda bir boʻgʻinlidir. Boʻgʻin
tarkibiga kiruvchi undosh va unli tovushlar (ularning soni haqida hanuz yagona
fikr yoʻq) maʼlum bir tartibda joylashadi. Mas, bir necha undosh tovush ketmaket
kelishi mumkin emas, biroq unlilar ketmaket, oʻzaro birikib kelishi mumkin.
Toʻliq tarkibli xitoy boʻgʻinida birinchi oʻrinda hamisha undosh tovush turadi,
ikkinchi oʻrinda 1unli, undan keyin 2unli, oxirida esa yarim (kuchsiz) unli yoki
burun tovushi joylashadi. Qatʼiy tartibga qaramasdan Xitoy tilida boʻgʻin
tarkibiga kiruvchi tovushlarning hammasi ham bir-biri bilan birika olmaydi,
shuning uchun xitoy boʻgʻinlarining miqdori chegaralangandir. Putunxuada 414
boʻgʻin, ton (ohang—musiqiy ovoz) variantlarini hisobga olganda, 1324 boʻgʻin
bor. Xitoy tilida ton (ohang), tovushga oʻxshab, maʼno farqlash vazifasini
bajaradi (q. Tonal tillar). Agar bir boʻgʻin 4 xil ton bilan talaffuz etilsa, 4
ta har xil maʼnoli soʻz hosil boʻladi.

Xitoy tilida deyarli oʻzlashma soʻzlar yoʻq. Oʻziga xos morfologik va sintaktik
xususiyatlarga ega. Xitoy tili, asosan, amorf tillardan boʻlsada, ayrim hollarda
agglyutinativ belgilar ham uchraydi. Xitoy tili iyeroglifik yozuvdan foydalanadi
(q. Xitoy yozuvi).

Xitoy tili (汉语/漢語, pinyin: Hànyǔ; 华语/華語, Huáyǔ; yoki 中文, Zhōngwén) - Xitoy-Tibet
oilasiga kiruvchi til. Xitoy Xalq Respublikasi,Tayvan, Gang Kong, Makau va
Singapurning rasmiy tili. Bugun Xitoy tilida 1.136 milyard kishi soʻzlashadi.



https://uz.wikipedia.org/wiki/Siyosat

Siyosat (arab. سياسة (siyasa) - ot tarbiyalash, ot boqish) — davlatni boshqarish
sanʼati. Siyosat biror guruh, jamiyatni boshqarish jarayonidir. Ushbu jarayonda
tegishli guruh vakillari ham qatnashishadi. Bu atama ostida koʻpincha hukumat
faoliyati tushuniladi. siyosat turli ijtimoiy-siyosiy institutlar, ijtimoiy
qatlamlar, tabaqa va guruhlar oʻrtasidagi munosabatlar bilan bogʻliq. Uning
mohiyatini davlat hokimiyati shakllari, uni amalga oshirish va boshqarish
tashkil etadi. Siyosat keng maʼnoda jamiyatning siyosiy tizimi, siyosiy hayoti,
davlat hokimiyati, uning ichki va tashqi faoliyati, siyosiy tashkilotlar va
harakatlarning hokimiyatga munosabati, uni boshqarishda siyosiy manfaatlarni
amalga oshirishning ustuvor yoʻnalishlarini oʻzida ifoda etadi. Shunga koʻra
adolatli va adolatsiz, xolis va noxolis, insonparvar yoki inson manfaatlariga
zid siyosat, demokratik va avtoritar siyosat koʻrinishlarini boshqaruvda
kuzatish mumkin.

Mustaqillik tufayli Oʻzbekiston Respublikasining davlat siyosati yangicha maʼno
va mazmun kasb eta boshladi. Bu siyosat, avvalo, Oʻzbekiston Respublikasining
Konstitutsiyasiga asoslanmoqda. Oʻzbekiston Respublikasining Prezidenti,
Vazirlar Mahkamasi, Oliy Majlis siyosiy institutlar faoliyati orqali amalga
oshirilmoqda. Mamlakatimizda demokratiyaning umuminsoniy prinsiplariga rioya
qilinishi, ularga koʻra inson, uning hayoti, erkinligi, shaʼni, qadr-qimmati va
boshqa daxlsiz huquqlari oliy qadriyat hisoblanadi. Bu hol bugungi Oʻzbekiston
olib borayotgan siyosatning asosiy mohiyatini, uning insonparvar siyosat
ekanligini belgilaydi.



https://uz.wikipedia.org/wiki/Pornoartist

Pornoartist (yoki pornoaktyor, pornoaktrisa, pornoyulduz) pornografik filmlarda
suratga tushuvchi shaxsdir. Baʼzi maʼmuriy birliklar qonunchiligi pornografiyani
fohishabozlikning bir koʻrinishi hisoblasa-da, aksariyat pornoartistlar
oʻzlarini fohisha emas, balki aynan artist, deb atashadi. Zero fohishalikdan
farq qilib, pornoartistlarga seks uchun ular bilan jinsiy aloqada boʻlgan shaxs
emas, balki studiya yoki produserlar pul toʻlaydi.

Geteroseksual pornoda erkak artistlar ayol hamkasblaridan kam haq olishadi. Ron
Jeremy shunday deydi: „Qizlar osonlikcha yiliga 100K-250K, plus striptiz va
boshqa tomoshalardan pul ishlashadi. Oʻrtacha erkak esa yiliga $40 000
ishlaydi,“ „Oʻrtacha erkak bir sahna uchun $300-$400, yangi boʻlsa $100-$200
oladi.“

Videobox blogida aktrisalar maoshi haqida shunday maʼlumot beriladi: oral seks:
$200-$400; erkak bilan seks: $400-$1200; anal seks: $900-$1500; juft kirish:
$1200-$1600; juft anal: $2000. Boshqa fetishlar uchun 15 % qoʻshimcha toʻlanadi.

Pornoartistlar jinsiy yoʻl bilan yuqadigan kasalliklarga, jumladan gerpesga
tez-tez chalinishadi.



https://uz.wikipedia.org/wiki/Odam

Odam yoki inson, shuningdek Homo sapiens ham deyiladi (lot. ongli odam), sut
emizuvchilar sinfining Hominidae oilasiga mansub primat turidir. Odamlar
abstrakt fikrlash, nutq, introspeksiya qobiliyatli yuksak rivojlangan miyaga
egadirlar. Bunday miya bilan odamlar mehnat qurollari ishlatishni oʻrganib,
boshqa tur hayvonlardan ilgʻorlashib ketdilar. Odam ijtimoiy mehnat asosida
shakllangan tafakkur va nutqqa ega boʻlishi, mehnat qurollari yasashi va atrof
muhitga faol taʼsir koʻrsata olishi bilan boshqa tirik mavjudotlardan farq
qiladi. Odamni antropologiya fani oʻrganadi.

O. gavdasi teri bilan qoplangan. Teri organizmni himoya qiladi, ayirish va
termoregulyasiya funksiyasida ham ishtirok etadi. Skelet tayanch funksiya-sini
bajaradi, organizmga shakl berib turadi. Suyaklar, ularni tutashtirib turuvchi
paylar hamda muskullar bilan birga tayanchharakat sistemasini hosil qiladi. O.
skeleti kalla (miya qutisi, yuz), tana (umurtqa pogʻonasi, qovurgʻalar, toʻsh),
qoʻl (yelka, bilak, tirsak, panja), oyoq (son, katta va kichik boldir, oyoq
panjasi), yelka kamari (oʻmrov, kurak) va oyoq kamari (chanoq) suyaklaridan
iborat. Tayanchharakat sistemasi tayanch, gavdani tik tutish, harakatlanish
hamda himoya (miya qutisi, umurtqa pogʻonasi, koʻkrak qafasini hosil qiluvchi,
cha-noq suyaklari) funksiyasini bajaradi. Kalla suyagi miya qutisi va yuz
boʻlimiga boʻlinadi. Miya qutisi pe-shona, ikkitadan tepa va chakka, ensa,
ponasimon va gʻalvirsimon yuz suyaklari bir juftdan yuqori jagʻ va yonoq, burun,
kuz kosasi suyaklaridan iborat. Yuqori va pastki jagʻlar tishlar bilan
birgalikda ogʻiz boʻshligʻini qosil qiladi. Kalla suyagining yuz qismida
chaynash muskullari; koʻz, burun va ogʻiz atrofida mimika muskullari joylashgan.
Umurtqa pogʻonasi 33—34 ta umurtqadan iborat boʻlib, boʻyin (7 ta umurtqa),
koʻkrak (12), bel (5), dumgʻaza (5), dum (4—5) boʻlimlari bor. Dumgʻaza va dum
umurtqalari oʻzaro harakatsiz, boshqa umurtqalar chala harakatchan qoʻshiladi.
Koʻkrak umurtqalari, 12 juft qovurgʻalar va toʻsh suyagi koʻkrak boʻshligʻini
oʻrab turadigan koʻkrak qafa-sini hosil qiladi. Koʻkrak boʻshligʻi pastki
tomondan diafragma orqali qorin boʻshligʻidan ajralgan. Koʻkrak qafasi devori
ichki tomondan yupqa plevra parda bilan (q. Nafas), oʻpka ham xuddi shunday
plevra bilan qoplangan. Koʻkrak boʻshligʻida yurak, yirik qon tomirlari,
oʻpkalar, ularga keluvchi traxeya, bronxlar, qiziloʻngach joylashgan. Koʻkrak
qafasi devorining oldingi qismini koʻkrak muskullari qoplab turadi. Koʻkrakning
chap va oʻng tomonida sut bezlari boʻladi. Qovurgʻalarning umurtqalar va toʻsh
suyagi bilan yarim harakatchan birikkanligi va qovurgʻalar orasidagi
muskullarning qisqarishi sababli koʻkrak qafasining kengayishi va torayishi
nati-jasida nafas olish sodir boʻladi. Bel umurtqalari, keyingi qovurgʻalar va
chanoq suyagining oldingi uchiga qorinning serbar muskullari biri-kadi.
Krrinning oldingi va yon de-vorlari muskullardan iborat. Bu mus-kullar ichki
organlarni ushlab turadi va qorin pressini hosil qildi. Qorin boʻshligʻini
yuqoridan diafragma, pastdan chanoq suyagi chegaralab turadi. Diafragma ostida
jigar va oʻt pufagi, ulardan chaprokda osh-qozon va taloq, pastrokda ingichka
ichak joylashgan. Ingichka ichakni oʻng , chap va yuqori tomondan yoʻgʻon ichak
(chambar ichak) oʻrab turadi. Qorin boʻshligʻi devorini ichki tomondan yupqa
qorin pardasi qoplab olgan. Qorin boʻshligʻining orqa tomonida, bel
umurtqalarining 2 yonida bir juft buyrak joylashgan. Umurtqa po-gʻonasiga
parallel ravishda uning chap tomonidan qorin aortasi, oʻng tomonidan pastki
kovak vena oʻtadi. Qorin boʻshligʻining pastki qismi chanoq boʻshligʻiga
aylangan. Unda qovuq, toʻgʻri ichak va ichki jinsiy organlar (ayollarda
bachadon, tuxumdonlar va naylar; erkaklarda prostata bezi, urugʻdonlar va urugʻ
oʻtkazuvchi naylar) joylashgan. O. qoʻlining juda murakkab harakatlar qilishga
moslashganligi boʻgʻimlarning silindrsimon, sharsimon, chigʻirsimon harakatchan
birikishi va ularni harakatga kel-tiradigan muskullarning xilma-xil tuzilishiga
bogʻliq.

Embrional rivojlanishi. Ota va ona jinsiy qujayralarning qoʻshilishi, yaʼni
otalanishdan keyin hosil boʻlgan zigota 2 jinsning belgilariga ega boʻladi.
Zigota boʻlinishga kirishishi bilan embrional rivojlanish boshlanadi.
Urugʻlanishdan soʻng 6 kun oʻtgach, murtak bachadon boʻshligʻiga oʻtib, uning
shilliq pardasiga oʻrnashib oladi. Embrion pardasi va bachadon devoridan
yoʻldosh shakllanadi. Embrion kindik orqali yoʻldosh bilan tutashgan boʻladi.
Yoʻldosh orqali ona organizmi bilan embrion oʻrtasida moddalar va gazlar
almashinuvi sodir boʻlib turadi. O.ning ona qornida rivojlanishi oʻrtacha 280
kun, yaʼni 9 oydan koʻproq davom etib, bola tugʻilishi bilan tugallanadi. Shu
davrning dastlabki 8 haftasi murtaklik (embrion) davri, krlgan qismi xrmila
davri deyiladi (q. Homiladorlik). Embrionlik davrida murtak pardalari hosil
boʻladi, yoʻldosh shakllana boshlaydi, boʻlgʻuv-si homilaning toʻqimalari va
organlari shakllanadi; hatto ulardan ayrimlari ishlay boshlaydi (1-oy oxirida
embrion yuragi ishga tushadi). Embrion boʻyi 2 mm ga yetganida uning oʻq organi
— xordasi va nerv sistemasining asosi boʻlgan nerv nayi yuzaga keladi. Bir
vaqtning oʻzida embrion varaklari ham shakllanib, ektodermadan nerv sistemasi,
sezgi organlari, teri epi-teliysi, ogiz boʻshligʻi va orqa ichak epiteliysi;
mezodermadan yurak, kon tomirlari, skelet, muskullar, ayirish va jinsiy
organlar; endodermadan ovqat hazm qilish sistemasi, hazm bezlari, nafas
organlari hosil boʻladi. Rivojlanishning 5-haftasidan boshlab qoʻl va oyoq,
7-haftada barmoqlar shakllana boshlaydi, 8-haftada embrion tashki koʻrinishdan
O.ga oʻxshaydi; bu davrda uning boʻyi 4 sm, ogʻirligi 4—5 g boʻladi. 9-haftada
embrion organlarining shakllanishi tugallanadi. Shu davrdan boshlab embrionlik
davri tu-gallanib, homila davri boshlanadi. Homila tugʻilgandan soʻng O.
chaqaloqlik, goʻdaklik, bolalik, oʻspirinlik, yetuklik, qarilik, keksalik
davrlarini oʻtadi. Bolalik davrining uzoq davom etishi, jinsiy balogʻatga yetish
davrida boʻyiga oʻsishning tezlashuvi odam individual rivojlanishiga xos
xususiyat hisoblanadi. Bolalik davrining O. umriga nisbati 1:5 ga teng boʻladi.
O.da jinsiy dimorfizm gavdaning umumiy oʻlchami va ayrim qismlari proporsiyasida
(ayollarda chanoqning , erkaklarda yelkaning kengligi), gavda ayrim qismlarining
rivojlanishi (ayollarda teri osti yogʻ qavatining , erkaklarda skelet va
muskullarning yaxshi rivojlanganligi hamda muskul tolalari va yogʻ
hujayralarining yirik boʻlishi)da namoyon boʻladi.



https://uz.wikipedia.org/wiki/Malayziya

Malayziya (Persekutuan Tanah Malaysiu) — Janubiy-Sharqiy Osiyodagi davlat.
Hududini Jan. Xitoy dengizi ikkiga ajratib turadi; Gʻarbiy M. (Malayya) Malakka
ya. o.ning jan.da, Sharkiy M. Kalimantal o.ning shim. qismida joylashgan.
Maydoni 332,8 ming km². Aholisi 22,2 mln. kishi (2001). Poytaxti — Kuala-Lumpur
shahri Maʼmuriy jihatdan 13 shtat va 2 federal hududga boʻlinadi.

2-jahon urushi davrida M.ni yapon armiyasi bosib odni. 1943 yil M.da
boskinchilarga qarshi xalq armiyasi tuzildi. 1945 yil 2 sentabrda yapon
bosqinchilari xalq armiyasi tomonidan tormor etiddi, mamlakatda demokratik
hokimiyat organi — xalq qoʻmitalari tuzildi. Koʻp oʻtmay ingliz
mustamlakachilari M.ga qaytib, ilgarigi bosqinchilik tartibini oʻrnatishga
harakat qildilar. Ayni vaqtda mustamlakachilar milliy ozodlik harakatiga siyosiy
nayrang yoʻli bilan putur yetkazishga intildilar. 1946 va 1948 yillardagi
konstitutsiya islohotiga koʻra, Singapur Malayyadan ajratildi. Malayya 1946
yildan Malayya Ittifoqi va 1948 yildan Malayya Federatsiyasi deb ataddi. 1946
yil Saravak va Sabax Buyuk Britaniya mustamlakasiga aylandi. 1948 yil iyunda
ingliz hokimiyati mamlakatdagi milliy ozodlik harakatiga qarshi hujumga oʻtdi.
1949 yil fevralda malayya xalqining Ozodlik armiyasi tuzildi. 1955 yil Malayya
Federatsiyasining qonun chiqaruvchi kengashiga saylovda Federatsiyaning
Britaniya Hamdoʻstligi doirasida mustaqilligini yoklab chiqqan Uch partiya
ittifoqi (1957 yildan Ittifoq partiyasi) gʻalaba qozondi. 1957 yil 31 avg . da
Malayya Federatsiyasi mustaqilligi eʼlon qilindi. 1963 yil 9 iyunda Londonda
Buyuk Britaniya, Malayya Federatsiyasi, Singapur, Sabax va Saravak oʻrtasida M.
Federatsiyasi tashkil topganligi toʻgʻrisida oʻzaro bitim imzolandi; 1965 yil M.
bilan Singapur hukumati oʻrtasida kelishmovchilik boʻlib, Singapur Federatsiya
tarkibidan chiqib ketdi. M. 1963 yildan BMT aʼzosi. 1992 yil 1 yanvarda UzR
bilan diplomatiya munosabatlarini oʻrnatgan. M.ning milliy bayrami — 31 avg . —
Milliy kun (1957).

Malayziyadagi eng takomillashgan sport turi bu badminton, bovling, futbol va
skvosh hisoblanadi. Golfga ham hozirgi kunda katta eʼtibor berilmoqda.
Malayziyada har yili yirik musobaqalar oʻtkaziladi, xususan 1998-yilda
oʻtkazilgan „Hamkorlik Oʻyinlari“ (ingl. Commonwealth Games).



https://uz.wikipedia.org/wiki/Jimmy_Wales

Jimmy Donal Wales (talaffuzi: Jimmi Donal Ueyls), shuningdek Jimbo nomi bilan
taniqli (7 avgust 1966-yil; Hantsvill, Alabama, AQSH) — amerikalik
internet-tadbirkor, viki konsepsiyasi ideologi, Vikipediya asoschilaridan biri,
Vikimedia Jamgʻarmasining raisi (2003—2006). 2011-yildan Vikimedia
Jamgʻarmasining faxriy raisi, Vikipediya va boshqa viki-loyihalarni
boshqaradigan tijorat tashkiloti boʻlmish Wikia shirkatining asoschisi.

Jimmy Wales oʻzining birinchi turmush oʻrtogʻi Pamela Green bilan talabalik
davrida tanishgan. U ushbu turmush oʻrtogʻi bilan 1994-yilda Chikagoga koʻchib
oʻtgan, biroq keyinchalik ajrashgan.

Ikkinchi xotini — Christine Rohan Mitsubishida treyder sifatida faoliyat
yuritgan. U bilan ham Wales ajrashgan. Ushbu nikohdan ularning bitta qizi bor.

Wales 2011-yildan Buyuk Britaniyada Kate Garvey bilan istiqomat qiladi. Garvey
Buyuk Britaniyanign sobiq bosh vaziri Toni Blair qoʻli ostida referant-kotiba
lavozimida ishlagan. 2012-yilning 6-oktabr kuni Wales va Garvey rasman oila
qurishdi. Ularning bir qizi bor.

Wales oʻzini ateist deb hisoblaydi. Uning soʻzlariga koʻra, uning oʻz falsafasi
uning ongida muqim joy egallagan va shuning uchun u oʻzini butunlay ateist deb
hisoblaydi.



https://uz.wikipedia.org/wiki/Go%CA%BBdak

Goʻdak, emadigan bola — bir yoshgacha boʻlgan bola (shartli ravishda
tugʻilganidan keyin toʻrt haftagacha — chaqaloq). Goʻdak organizmi xali tuzuk
rivojlanmagan, aʼzolari takomillashmagan, turli xil kasalliklarga tez
chalinadigan, shu sababli sinchiklab parvarish qilishga muhtoj boʻladi. Bu
davrda bolaning boʻyi va vazni tez oʻsadi, unda energiya sarfi ortadi, shu bois
uning koʻpgina, xususan hazm, nafas, yurak-tomir va boshqa sistemalari faoliyati
jadal takomillasha boradi. Bolani yaxshi parvarish qilinsa va toʻgʻri, iloji
boricha ona suti bilan boqilsa, u sogʻlom boʻlib, vazni oshaveradi. Goʻdak uchun
eng zarur ovqat — ona suti, unda bolaning sogʻlom va toʻgʻri oʻsishi uchun zarur
moddalar — oqsil, yogʻ, uglevod, tuz, suv, vitaminlar, shuningdek, himoya
antitelolari bor, ular bola hayotining dastlabki oylarida baʼzi bir yuqumli
kasalliklardan saqlab qoladi. Koʻkrak suti boshqa ovqatlarga qaraganda yaxshi
hazm boʻladi va toʻla-toʻkis singadi, tarkibida mikroblar boʻlmaydi. Bolaning
normal oʻsishi uni bekamu koʻst ovqatlantirishga bogʻliq. Bola bir oylik
boʻlishiga yaqin boʻyi 3—3,5 sm, bir yoshida esa 25—27 sm uzayadi. Dastlabki 3
oyda vazn hafta sayin 200—250 g dan, 6-oylarda 150— 200 g dan oshib boradi. 6
oylik Goʻdak vazni tugʻilgandagi vazniga nisbatan ikki hissa, 1 yoshida uch
hissa oshadi, bu davrda vazni 10–11 kg ga yetib qoladi. Bolaning harakat
faoliyati va psixikasi juda tez rivojlanadi: avvaliga bola oʻtira boshlaydi,
keyin emaklab ketadi va nihoyat, turadigan boʻladi, ota-onasini taniydi. Bir
yoshga yaqin avval kattalar yordamida, keyin oʻzi yuradi; tili chiqadi va
murgʻak qiyofasiga kiradi; u nimjonligiga qaramay oʻzining hissiyotlari,
kechinmalari boʻladi. Bu davrda bola organizmining hamma aʼzo va sistemalari
yana ham rivojlanadi, biroq uncha takomillashmagan va oʻziga xos boʻladi. Terisi
nozik, salga shikastlanadigan va oʻziga xos parvarishni talab etadi. Dastlabki
3—4 oyda ter bezlari funksiyasi sust boʻlib, bu issiqlik idora etilishini
yomonlashtiradi, harorat oʻzgarganida bola salga issiqlab ketishi yoki
sovqotishi mumkin. Goʻdak yarim yoshligida ayniqsa yuzda teri osti yogʻ qavati
yaxshi rivojlanadi. Goʻdak hayotining dastlabki oylarida suyaklari qisman togʻay
toʻqimasidan iborat boʻlib, borabora suyak toʻqimasiga aylanadi. Togʻaylar
sohasida suyaklanish nuqtalari paydo boʻladi. Katta liqildoq kechi bilan 1,5
yoshga borib yopiladi; kalla suyaklari oraligidagi choklar 3—4 oyga borib
sekin-asta zichlashadi. Bolaning umurtqa pogʻonasi juda mayin boʻlib, salga
qiyshayadi. Bola notoʻgʻri parvarish qilinsa, u sof havoda kam boʻlsa,
skeletining shakllanishi buziladi — bu raxit va boshqa kasalliklarning paydo
boʻlishiga olib kelishi mumkin. taxminan 6 oygacha bolada tish boʻlmaydi; 6—8
oylikda tish chika boshlaydi, bola bir yasharligida 8 ta tishi boʻladi. Tish
chiqishi maromida, hech qanday kasallik alomatlarisiz kechadi, baʼzan tishi
chiqayotgan bola injiq boʻlib qoladi; darmonsizlanish, uyqusizlik, isitmalash,
ich ketishi va boshqa kuzatilishi mumkin. Bu vaqtda darhol vrachga murojaat
etish kerak .

Goʻdakning nerv faoliyati birinchi va ikkinchi signal sistemasi rivojlanishiga
bevosita bogʻliq. Goʻdak 2-oydan boshlab ixtiyoriy harakat qiladi; boshini
koʻtara va tuta boshlaydi. Yoʻrgaklanganda qoʻli va oyoqlarini qimirlatadi,
jilmayadi. Bu yoshda Goʻdak bir kecha-kunduzda taxminan 20 soatcha uxlashi
kerak. 3—4 oylik Goʻdak chalqancha yotqizilsa, qaddini koʻtaradi, yon tomonga
agʻdariladi. Qoʻl harakati faollashadi, oʻyinchoqqa intiladi, barmoqlarini
ogʻziga tiqadi, yoʻrgakni tortadi. Unga tikilib karaganda guvranib bir qadar
aniq tovush chiqaradi. 4 oylik bola suyab turilsa oʻtiradi, tanish-notanish
kishilarni ajratadi, guvranib xonish qiladi, 5 oyligida onasini yaxshi taniydi,
begonalarga bormaydi, qoʻltigʻidan ushlansa, oyoqda tekis turadi, 6 oyligidan
hech narsaga suyanmay oʻtira oladi, emaklamoqchi yoki ushlab tursa, qadam
tashlamoqchi boʻladi, sodda boʻgʻinlarni talaffuz qila boshlaydi. 8 oyligida
bemalol emaklab ketadi, biror narsaga tirmashib oʻrnidan tura oladi, qoʻlidan
ushlansa, qadam tashlaydi, "oyi", "ada" soʻzlarini aniq aytadi. 10 oyligida
oʻrnidan bemalol turib "obke" yoki "ayt" deganingizni qiladi; "qilma", "qil"
deganning farqiga yetadi, 10—15 tacha soʻzni biladi. Sutkada 14—16 soat uxlaydi.
Bu davrda badan tarbiya va chiniqtirish muhim ahamiyatga ega, chunki chiniqqan
bola turli kasalliklarga kamroq chalinadi. Nimjon bolalarda diatez, raxit,
anemiya, gipotrofiya va boshqa kasalliklar kuzatiladi. Shuning uchun iloji
boricha Goʻdakni ochiq havoda sayr qildirish, havo va quyosh vannalaridan
bahramand etish, massaj, gimnastika va boshqa uning har tomonlama yetuk va
sogʻlom oʻsishiga yordam beradi.

Goʻdak sogʻligʻini saqlashda ich kiyimi, oziq-ovqati, idish-tovoqlari va
oʻrin-boshlarini ozoda tutish juda muhim. Goʻdak beshikda yotadigan boʻlsa, uni
vaqtida belab, vaqtida yechishga eʼtibor berish kerak. Goʻdak beshikdan
yechilgach, uning badanlarini, xususan boshi va kuraklarini silab-siypalash,
oyoq-qoʻllarini mashq qildirish, beshik hamda unga ishlatiladigan anjomlarini
bot-bot shamollatib turish lozim. Goʻdakka quruq soʻrgʻich soʻrdirish yaramaydi,
uni yaxshilab qaynatib ishlatish lozim. Goʻdak alohida uyda yotqizilsa tinch
uxlaydi, xona toza, yorugʻ boʻlishi va vaqt-vaqti bilan shamollatib turilishi
lozim. Xona temperaturasi 20° boʻlgani maʼqul. Bundan isib ketsa, bolani ochiq
havoga olib chiqilganda tez shamollaydi. Goʻdak terisi nozik boʻlib, salga
zararlanishi mumkin, shuning uchun muntazam parvarish qilish, har kuni ertalab
va kechqurun yuzini iliq suv bilan, qoʻlini esa sovunlab yuvish (chunki u
qoʻlini ogʻziga tiqadi, soʻradi), tirnogʻini vaqt-vaqti bilan olib turish zarur.
Uni har kuni iliq suvda sovunlamasdan, har 2—3 kunda sovunlab choʻmiltiriladi,
betob boʻlib qolsa, tuzalguncha choʻmiltirmay turiladi. Choʻmiltirilgandan keyin
mayin sochiq bilan artiladi, chov burmalari, qoʻltiq va quloq orqasiga vazelin
yoki qizdirilgan oʻsimlik yogʻi, "Bolalar" kremi surtiladi. Qaynatilgan toza
suvga hoʻllangan paxta bilan Goʻdak koʻzini burchagidan burunga qarab har kuni
artiladi. Xuddi shu zaylda uning burni ham tozalab turiladi. Burundan nafas
olganda koʻkrak qafasi va oʻpka yaxshi rivojlanadi, bola tinch uxlaydi va
kasallikka kam chalinadi. Goʻdaklar kiyim-kechagi yengil, issiq, keng , ter va
boshqa chiqindilar bemalol bugʻlanib ketadigan boʻlishi kerak. Uni haddan ziyod
oʻrabchirmash yaramaydi, aks holda u isib ketib tez-tez shamollaydigan boʻlib
qoladi. Goʻdak hayotining birinchi kunidan boshlab ochiq havoga oʻrgatilishi
kerak. Sof, salqin havoda organizmi chiniqadi, ishtahasi ochiladi, teri va
oʻpkasi mustahkamlanadi, kasalliklarga chalinmaydigan boʻladi. Goʻdak
organizmini astasekin chiniqtira borish kerak. Ketlikni shoshmasdan (Goʻdakni
1—2 min. yalangʻoch yotqizib qoʻyib) almashtirish lozim, shunda Goʻdak havo
vannasiga oʻrgana boradi. Goʻdakni ochiq havoda sayr qildirish muddati obhavoga
qarab oʻzgartirib turiladi. Bolani kun boʻyicha qoʻlda koʻtarib yurish
yaramaydi, aks holda oʻrganib qolib, onasiga ham, boshqalarga ham tinim
bermaydi, oʻzi ham qiynaladi. Ona va oiladagi boshqa kishilar Goʻdakka gapirib,
tovushni ajratishga, oʻyinchoqlarni oʻynashga oʻrgatishlari lozim. Sogʻlom bola
har qanday sharoitda ham oʻzi uxlab qoladi. U yotgan xonani qorongʻi qilish,
tinchlik saqlash shart emas. Bola yigʻlasa, sababini aniqlashga harakat qilish
lozim. Atrofdagilar qanchalik shirinsuxan boʻlishsa, bola ham shunchalik sergak
va sogʻlom oʻsadi. Goʻdakni 4—5 oyligidan toʻsishga oʻrgatish, emizishdan oldin
va keyin, uxlatish oldidan va uygʻonganidan keyin toʻsayotganda uni maqtab,
erkalab turish kerak. Goʻdakning harakatlanish qobiliyatini oʻstira borish juda
muhim, lekin bunda ehtiyotkor boʻlish lozim. Bolani barvaqt, yaʼni badani hali
qotmaganda, hatto atrofiga yostiq qoʻyib oʻtqazilsa ham, bukchayib oʻtiradi,
natijada umurtqa pogʻonasi, erta yurishga oʻrgatilganda esa oyogʻi qiyshayib
qolishi mumkin. 2,5—3 oyligidan boshlab bolani qattiqroq narsa ustiga qorni
bilan yotqizib turish kerak, bunda boʻyin, orqa, oyoq muskullari mustahkam
boʻlib boradi. Bola surila boshlagach, uzoqroqqa oʻyinchoq qoʻyib, uni surilib
borishga oʻrgatish zarur. 4—5-oydan boshlab har kuni 5 min.cha badan tarbiya
qildirish kerak. Yoshiga mos holda tanlangan oʻyinchoqlarni oʻynatish bolaning
teran oʻsishiga imkon beradi.

Ona tugʻruqxonadan chiqqach, goʻdakni bolalar poliklinikasi hisobga oladi,
shifokorlar ona huzuriga borib, unga bolani toʻgʻri boqish va parvarishlashga
oid tegishli maslahatlar berib turadilar.

Yangi tugʻilgan chaqaloqning uzunligi 48-58sm orasida boʻlib, odatda 52-53smda
tugʻiladi. Boshining oʻlchovi esa 34-35sm atrofida boʻladi. Qiz bola chaqaloqlar
oʻgʻil bola chaqaloqlarga qaraganda 200-300 grammga engil, 1-2smga kalta
tugʻiladi.

Goʻdakning terisi uni mikroblardan himoya qilishga qodir lizosim va shunga
oʻxshash moddalarni ishlab chiqarishga qodir boʻladi. Lizosim bola tanasi toza
mahalda eng koʻp ishlab chiqiladi shuning uchun chaqaloqni imkoni boʻlishicha
har kun choʻmiltirish tavsiya etiladi. Bola emish, yutish, ushlash, emgaklash,
suzish, oyoq tirash va yurish kabi harakat reflekslari bilan tugʻiladi. Yangi
tugʻilgan chaqaloqning tana harorati 35-37 gradus boʻladi, vaqt oʻtishi bilan
muallaq 36 gradus atrofida boʻladi. Tez orada rivojlangan ter bezlari esa bolani
isib ketishdan himoya qiladi. Xona haroratini esa doim bir xil darajada, masalan
20 gradusda ushlash tavsiya qilinadi.

Goʻdaklar boshining tepasida kichkina va katta liqildoq boʻladi, bu miya
suyagining yaxshi qoʻshilmagan joyi boʻlib bola jarohatsiz tugʻilishiga yoki
yiqilganda qattiq jarohat olmasligida muhim yordam vazifasini bajaradi. Vaqt
oʻtishi bilan bola bir yoshga toʻlgunicha liqildoqning joyi bitib ketadi. Shu
muhlat ichida bitib ketmagan liqildoq, bolada raxit kasalligi bor ekanligini
belgisi boʻlishi mumkin.

Goʻdakni nima bilan boqish uning asab tizimlarining qanday rivojlanishini va
kelajakda qanday odam boʻlib ulgʻayishini belgilaydi va shuning uchun ham
bolaning ovqatlanishiga katta eʼtibor qaratish joizdir. Bu jarayonda ona koʻkrak
sutining oʻrnini birinchi 6 oy ichida hech narsa bosa olmaydi. Goʻdakning
dastlabki kunlarda tanasining bioritmi onasi bilan qattiq bogʻliq boʻladi,
shuning uchun ham onaga nima boʻlsa bolada ham shu holat roʻy beradi.

Bolani ona suti bilan boqish bir yoshga toʻlgandan keyin ham tavsiya qilinadi,
infeksiya tarqalishiga moyil joylarda esa ikki yoshgacha va undan ham koʻproq
emizish mumkin. Qurʼoni Karimda (2:233) esa goʻdakni ikki toʻliq yoshga
kirguncha emizish farz koʻrsatilgan. Jahon Sogʻliqni Saqlash Tashkiloti bolani
ikki yoshgacha ona suti bilan boqish zarurligini taʼkidlab, bunga bir qancha
sabablar keltiradi. Ikki yoshga toʻlganda bolaning hamma tishlari chiqadi va u
ovqatni oʻzi isteʼmol qila oladi. Bundan tashqari, ona sutining tarkibida bor
maxsus modda bolaning tishlarini qoplab ularni karies hosil boʻlishidan
saqlaydi. Bu jarayonni turli sut aralashmalari esa taʼminlab berisholmaydi. Ona
sutining afzal tomonlaridan yana biri uning tarkibidagi tez hazm boʻlib issiqlik
almashinuvini taʼminlab turadigan suv (emgan bola suv ichmasa ham boʻlaveradi),
goʻdakni energiyasini saqlab turadigan sut shakari, laktoza, yogʻ hujayralari va
ularni tanaga singishini amalga oshiradigan lipaza (sut aralashmalarida bu
fegment yoʻq) bor. Va nihoyat eng asosiysi, ona suti tarkibidagi immunoglobulin
garmoni bolani infeksiyalardan himoya qilib, turli kasalliklardan saqlaydi.

Ona sutining yana bir yaxshi tomoni, uning tabiiy kontraseptiv funksiyasini
bajarishligidir. Agar ona bolani har uch soat oraligʻida, va kechqurun (negaki
kontraseptiv funksiyasini oʻtovchi prolaktin garmoni kechqurun eng koʻp miqdorda
ishlab chiqariladi) emizsa, bu onani birinchi oyi kirguncha bevaqt
homiladorlikdan saqlaydi. Ikki yil, bugungi kunda tibbiyot fani tadqiqotlari
asosida tavsiya etilgan navbatdagi bolani rejalashtirishga ona tanasining tayyor
boʻlish muhlatidir.



https://uz.wikipedia.org/wiki/Gitara

Gitara — qadimiy va keng tarqalgan torli musiqa asbobi. Odatda oltita torli
boʻladi. Biroq toʻrt, yetti, oʻn va oʻn ikki torli gitaralar ham mavjud.
Gitaraning ikki asosiy turi bor: akustik hamda elektrogitara. Akustik gitarada
tovush torlar va gitara qornidan chiqadi. Zamonaviy akustik gitaralarning uch
turi bor: klassik gitara, poʻlat torli gitara va arkali gitara.

Elektrogitaralar 1930-yillarda ixtiro qilindi. Bu gitaralar maxsus kuchaytirgich
orqali tovushni oʻzgartira oladi. Ilk elektrogitaralarning qorni kovak boʻlgan.
Ammo keyinchalik elektrogitaralarda kichkina, qattiq qorinlar qoʻllanila
boshlandi.

Gitara millatlararo eng ommabop cholgʻulardandir. Gitaralar koʻpincha blues,
bluegrass, country, flamenco, folk, jazz, jota, mariachi, heavy metal, punk,
reggae, rock, soul, va pop musiqa janrlarida qoʻllaniladi.

Torlari barmoq bilan chalinadigan musiqa asboblari bundan kamida 5 ming yil
avval ham maʼlum boʻlgan. Hozirgi koʻrinishdagi olti torli gitara Ispaniyada
paydo boʻlgan bo‘lsada, unga oʻxshash asboblar (tor, tanbur, ud, dutor, setor
kabi) undan oldin Oʻrta Osiyo va Hindistonda tarqalgan.

Gitara 13-asrdan boshlab Ispaniyada mashhur boʻlgan. 17-asrdan Italiya va boshqa
Yevropa mamlakatlarida hamda Amerikada keng tarqalgan. Dastlab 4-5 juft torli
gitaralar ishlatilgan. 18-asrning ikkinchi yarmidan olti torli gitara mashhur
boʻlgan.

20-asrda „gavay gitarasi“ (tizzaga qoʻyib maxsus plektr bilan chalinadi), jazz
gitarasi, elektrogitara, bass gitaralar paydo boʻldi. Elektrogitaralar
1930-yillarda ixtiro qilindi. Bu gitaralar maxsus kuchaytirgich orqali tovushni
oʻzgartira oladi. Ilk elektrogitaralarning qorni kovak boʻlgan. Ammo keyinchalik
elektrogitaralarda kichkina, qattiq qorinlar qoʻllanila boshlandi.

Gitara odatda mediator bilan yoki qoʻl bilan chalinadi. Asbob asosan yogʻochdan
yasalib, charm va/yoki lok bilan qoplanadi, torlari esa poʻlat yoki neylondan
tayyorlanadi. Baʼzi zamonaviy gitaralar turli xil polikarbonatlardan yasaladi.

Odatda faol qo‘l torlarni chertish uchun ishlatiladi. Bu degani ko‘pchilik odam
o‘ng qo‘li bilan simlarni chaladi. Sababi musiqaning dinamikasi va
rang-barangligi torni chalgan qo‘lga bog‘liq. Ikkinchi qo‘lning vazifasi bo‘lsa
torlarni kerakli pardalarda bosishdan iboratdir. Skripka kabi asboblarni
chalishda ham yoy o‘ng qo‘l bilan ushlanadi.

Chapaqay chaluvchilar uchun gitaralar teskari qilib tayyorlanadi. Turli xil
chapaqay gitarachilar turli xil gitaralarni chalishadi. Baʼzi chapaqay
gitarachilar oddiy gitaraning shunchaki aksini chalishadi: simlarning
ketma-ketligini o‘zgartirishmaydi, yaʼni ularning gitaralarida yo‘g‘on simlar
yuqorida va ingichka simlar pastda bo‘ladi. Nirvana guruhining qo‘shiqchisi Kurt
Cobainning gitarasi shunaqa bo‘lgan.

Baʼzi chapaqay gitarachilar bo‘lsa oddiy o‘ng gitara simlari ketma-ketligini
teskari qilib oʻzgartitib chalishadi. Yana boshqa chapaqay gitarachilar bo‘lsa
oʻng gitaraning gʻirt teskarisini, yaʼni ham gitaraning oʻzi, ham simlar
ketma-ketligi teskari gitaralarni chalishadi. Jimi Hendrixning gitarasi shunaqa
boʻlgan. Baʼzi chapaqay gitarachilar boʻlsa oddiy oʻng gitarani chalaverishadi.

Gitarachilar odatda nota va akkordlarning lotincha nomlarini qo‘llanishadi.
Oʻzbek tiliga notalarning nomlanishi rus tilidan kirib kelgan. Oʻzbekcha va
lotincha notalarning nomlanishi quyidagichadir:

Kapodastr yoki kapo (italyancha capo tasto (bosh toʻxtatgichi) jumlasidan
olingan) ochiq simlarning ovoz balandligini oʻzgartirish uchun qoʻllaniladi.
Kapolarda odatda prujina boʻladi va ular gitaraning simlarini siqib qoʻyish
uchun qoʻllaniladi. Gitaraning tonini yarim ton koʻtarish uchun kapo birinchi
pardaning ustiga qoʻyiladi. Bir ton koʻtarish uchun esa ikkinchi pardaga
qoʻyiladi va hokazo. Kapo baʼzi akkordlarni chalishni osonlashtiradi.

Mediator biror qattiq materialning kichik boʻlakchasidir. Mediator odatda
koʻrsatgich va bosh panja oʻrtasida ushlanadi va simlarni chalish uchun
qoʻllaniladi. Oʻzbek asboblaridan rubob ham mediator bilan chalinadi. Klassik
gitarachilar odatda panjalari bilan chalishadi. Mediatordan asosan poʻlat simli
va elektrogitaralarni chalish uchun qoʻllaniladi.

Mediatorlar asosan plastmassadan yasaladi. Ammo suyak, toshbaqa kosasi va
yogʻochdan yasalgan turlari ham mavjud. Ilk mediatorlar toshbaqa kosasidan
yasalgan. Keyinchalik toshbaqalarning soni kamaygani uchun ulardan mediator yoki
boshqa narsa yasash taqiqlangan. Hozirgi kunda taqiqdan avval toshbaqa kosasidan
yasalgan mediatorlar juda qadrlanadi.

Mediatorlarning shakli va oʻlchami har xil boʻladi. Jazz uchun ishlatiladigan
mediatorlar kichik boʻladi. Bas gitara mediatorlari boʻlsa katta boʻladi.
Mediator qalinligiga qarab ishlatiladi. 0,2 mm dan 0,5 mm gacha boʻlgan yupqa
mediatorlar odatda ritm chalish uchun ishlatiladi. 0,7 mm dan 1,5 mm yoki undan
ham qalin boʻlgan mediatorlar esa solo chalish uchun qoʻllaniladi.



https://uz.wikipedia.org/wiki/Eiffel_minorasi

Eiffel minorasi — Fransiya timsoli sifatida dunyoga tanilgan, Parijning eng
taniqli meʼmorchilik namunasi boʻlib, oʻz konstruktori Gustave Eiffel sharafiga
nomlangan va yiliga 5,5 million kishi tashrif buyuruvchi turizmning mashxur
ob’yektidir.

Minora 1889-yildagi Umumjahon koʻrgazmasi uchun qurilgan. Moris Koshlen va Emiel
Nugye tomonidan namoyish etilgan chizmalar koʻrgazmaga tayyorgarliklar eʼlon
qilingan musobaqada birinchi sovrinni qoʻlga kiritgan. Eyfel zavq-u shavq
bilan : „Fransiya 300 metrlik flagshtok joylashgan yagona mamlakat boʻladi“, deb
aytgan.

Eyfel minorasi — A.G. Eyfel loyihasi boʻyicha Parijda qurilgan metall minora.
19-asr texnikasi yutugʻi ramzi sifatida Jahon koʻrgazmasi (1889) uchun qurilgan.
1931 yilgacha dunyoning eng baland va ogʻir inshooti hisoblangan (balandligi 300
m ga yaqin, massasi 9 ming tonna, shundan 7,3 ming tonnasi metall
konstruksiyalar). Minoraning quyi qismi kvadrat piramida shaklida, uchida
pavilon va mayoq bor, tepasida.diametri 1,7 m li maydoncha qurilgan.
Radioeshittirish va telekoʻrsatuvlarning muhim markazi hisoblanadi. Eiffel
minorasini qurishda metall konstruksiyalarni montaj qilishning oʻsha davr uchun
eng ilgʻor hisoblangan usullari qoʻllangan. Eiffel minorasi Parij aholisi va
sayyohlar uchun eng qiziqarli koʻngilochar maskan hisoblanadi.

Qurilish ishlari 300 ishchi bilan 2 yil — 1887 yilning yanvar oyidan 1889
yilning mart oyigacha boʻlgan oraliqda bajarilgan. Bunday rekord natijalarga 12
000 dan ortiq metal detallarning oʻlchamlari aniq koʻrsatilgan yuqori sifatli
chizmalar asosida erishilgan. 2,5 mln dan ortiq mixparchinlardan foydalanilgan.
Minoraning balandligi (uning yuqorisidagi 22 metr uzunlikdagi televizion antenna
kiritilmagan holda) 300 metrni tashkil etadi. Minora oʻsha davrning eng baland
binolari Xeops piramidasi 137 m dan deyarli 2 barobar baland edi.

Metall konstruksiyalar ogʻirligi — 7 300 t ni tashkil etadi (umumiy ogʻirligi
esa 10 100 t). Poydevor beton asosdan iborat. Kuchli shamol vaqtida minora
chayqalishi 15 sm dan oshmaydi. Minora 1889 yildagi koʻrgazmada Parij timsoli
sifatida qurilgan va Parijga kirish arkasi sifatida foydalanilgan.

Pastki qavat oʻzida 57,63 m arkali ravoqni tutashtiruvchi 4 ustunni ifodalagan
piramidani namoyish etadi; qubbada Eyfel minorasini birinchi platformasi
joylashgan. Bu platformadan ham ikkinchi 115,73 m arkali ravoqni tutashtiruvchi
4 ustunni ifodalagan piramida-minora koʻtarilgan. Toʻrt ustun piramida holatida
pogʻonama-pogʻona yaqinlashib, 190 metrlik piramida shaklini beruvchi ustunni
ifodalagan; uchinchi platformada 300 m balandlikdagi maydonda gumbazli mayoq
mavjud. Minoraga 1792 pogʻonadan iborat zinalar va lift olib chiqadi.



https://uz.wikipedia.org/wiki/Bruney

Bruney, BruneyDorussalom (نڬارا بروني دارالسلام, Brunei Darussalam) —
Janubi-sharqiy Osiyodagi davlat. Kalimantan orolining shimolida joylashgan.
Maydoni 5,765 km2, aholisi 408,786 kishi (2011). Poytaxti —Bandar-Seri-Begavan
shahri. Maʼmuriy jihatdan 4 okrugga boʻlinadi. Pul birligi — Bruney dollari.

Bruney — konstitutsiyali monarxiya (sultonlik). Hamdoʻstlik tarkibiga kiradi.
Amaldagi konstitutsiya 1959-yil 29-sentyabrda qabul qilingan. Davlat boshligʻi —
sulton. Mamlakatdagi qonun chiqaruvchi hokimiyat toʻlatoʻkis uning qoʻlida.
Sulton Bruney musulmonlarining diniy boshligʻi ham hisoblanadi. Sulton huzurida
bir necha maslahat organlari bor. 1962-yildan buyen amal qilayotgan favqulodda
holat sababli mamlakatni boshqarish faqat sulton dekretlariga muvofiq amalga
oshiriladi. Ijroiya hokimiyat ham sultonga va hukumatga qarashli. Sulton ayni
vaqtda bosh vazir hamdir.

Aholisi asosan malayyalar (66,5 %), shuningdek indonez tillarida soʻzlashuvchi
kedayan, dusun, melanav, iban kabi mahalliy guruhlardan, xitoylar, hindlardan
iborat. Bir necha ming ingliz ham yashaydi. Aholining yarmidan koʻprogʻi —
musulmonlar. Shaharlarda aholining 90 % yashaydi. Rasmiy tili — malayya va
ingliz tili.

Bruney 14-asrda, chamasi, hozorgi Indoneziyada hukm surgan Majapaxit
imperiyasiga tobe boʻlgan. 15-asrda Bruney hukmdori Alakber Tata ismli shaxs
Muhammad nomini olib, Bruneyning birinchi sultoni boʻldi. 16-asrning 1-yarmida
sultonlik gʻoyat ravnaq topdi, Kalimantanning butun shimoliy sohili va bir
qancha qoʻshni orollarni buysundirdi. 1580-yilda Bruneyni ispan
mustamlakachilari bosib oldi. Garchi ular haydab chiqarilgan boʻlsa ham, Bruney
qudratiga putur yetgan va u faqat Shimoliy Kalimantannigina saqlab qolgan edi.
19-asr boshlarida Bruney qaroqchilarning eng yirik markazlaridan va qul savdosi
bozorlaridan biri boʻlib qoldi. Biroq Angliya borabora Bruneyni oʻziga qaram
qilib oldi. 1888-yil Bruney Angliya protektoratiga aylandi. 1906-yilda neft
konlari ochilishi munosabati bilan ingliz noibi tayinlandi. 1941—45 yillarda
Bruney Yaponiya tomonidan bosib olindi. 1948—59 yillarda uni ingliz gubernatori
idora qildi. 1984-yil 1-yanvarda Bruney mustaqillikka erishdi. Bruney
1984-yildan BMT aʼzosi. Oʻzbekiston Respublikasi bilan diplomatiya munosabatlari
1996-yil 23-iyunda oʻrnatilgan. Milliy bayrami: 23-fevral — Milliy kun (1984).

Asosiy tarmoqlari — neft qazib olish (yiliga 10 mln. tdan ortiq) va
suyultirilgan gaz ishlab chiqarish (yiliga 12 mlrd. m3), kauchuk yetishtirish va
oʻrmonchilik. Yalpi ichki mahsulotda sanoat ulushi 41,6 %, qishloq xoʻjalik
ulushi 2,1 %. Gaz suyultirish zavodi, taxta tilish, yogʻochsozlik, neftni qayta
ishlash korxonalari bor. Hunarmandchilik (toʻquvchilik, yogʻoch va kumushdan
buyumlar, yogʻoch kemalar yasash va h.k.) rivojlangan. Asosiy ekini sholi;
kauchukli oʻsimliklar, palma daraxtlari oʻstiriladi. Qoʻtos, echki, choʻchqa
boqiladi; ovchilik, baliqchilik bilan shugʻullaniladi.

Transportning asosiy turi — kema qatnovi. Avtomobil yoʻllarining uznligi — 2200
km, temir yoʻli uzunligi — 19 km. Asosiy dengiz porti — Bandar-Seri-Begavan va
Muara. Chetga neft va neft mahsulotlari, kauchuk, suyultirilgan tabiiy gaz,
yogʻoch sotadi. Chetdan sanoat va oziq-ovqat mahsulotlari, mashinalar, asbob
uskunalar va boshqalar oladi. Savdo-sotiq sohasidagi mijozlari: Janubiy Koreya,
Malayziya, Buyuk Britaniya, Avstraliya, Singapur va boshqalar.

Tibbiy xizmat va maorif ishlari mustaqillikdan keyin rivojlana boshladi.
Bruneydagi 967 oʻrinli 10 gospital, 5 dispanserda 197 shifokor va 27 tibbiy
hamshira xizmat koʻrsatadi. Mamlakatda malayya, ingliz va xitoy tilida
oʻqitiladigan maktablar bor. Diniy maktablar ham mavjud. Maktablarda taʼlim
bepul, 5 yoshdan 16 yoshgacha boʻlgan bolalar uchun majburiy. Boshlangʻich
maktablarda oʻqish 6 yil, oʻrta maktablarda 7 yil 1994-yil Bruney da 151 bolalar
bogʻchasi (11698 tarbiyalanuvchi), 47 maktab (69242 oʻquvchi), 2 int (320
talaba) va 1 unt (1138 talaba) bor edi. Bruney milliy birlashgan partiyasi
(1986-yilda tuzilgan) mavjud. Bruneyda yagona kasaba uyushma birlashmasi yoʻq.
Faqat tarmoq kasaba uyushmalari ish olib boradi.

Bruneydagi asosiy gazeta va jurnallar: „Pelita Bruney“ („Bruneyningbesh yillik
rejasi“, malayya tilida chiqadigan haftalik gazeta, 1956-yilda asos solingan),
„Salom“ (malayya va ingliz tilida 2 haftada 1 marta chiqadigan gazeta,
1953-yilda tashkil etilgan), „Borneo bulletin“ („Borneo byulleteni“, ingliz
tilida chiqadigan haftalik byulleten, 1953-yilda asos solingan),
„BruneyDorussalom nyus letter“ („BruneyDorussalom axborot byulleteni“, ingliz
tilida chiqadigan jurnali). Bruney davlat radio va telekoʻrsatuvi 1957-yilda
tashkil etilgan.



https://uz.wikipedia.org/wiki/Berlin

Berlin — Olmoniya poytaxti. Federal maʼmuriy birlik — Yerga tenglashtirilgan.
Shpre daryosi Xafeldaryosiga quyiladigan yerda. Shim. va Boltik dengizlariga
chiqiladigan kanal lar boʻyida. Maydoni qariyb 890 km. Shaharning gʻarbi va
sharqida koʻl koʻp. Iqlimi moʻʼtadil, sernam; oʻrtacha yillik tra 8,4°,
yanv.ning oʻrtacha temperaturasi 0—0,6°, iyulniki 18°. Bir yilda urtacha 587 mm
yogʻin yogʻadi.

Berlin radialaylana reja asosida qurilgan va oʻz qiyofasini hozirgacha saqlagan.
Shaharda oʻrta asr yodgorliklaridan gotika uslubiga xos Mariyenkirxe va
Klosterkirxe cherkovlari (13—14-asrlar), barokko uslubidagi Nemis tarixi muzeyi
(1695—1706), Brandenburg darvozasi (1788—91), klassitsizm uslubidagi opera
teatri, drama teatri (1819—21) va Berlin saqlanib qolgan. Shaharda koʻplab
zamonaviy savdo-sotiq binolari, saroy, uy-joylar va Berlin binolar barpo
etilgan. Metropoliten qurilgan. FA, A. Gumboldt nomidagi unt (1809) va maxsus
oʻquv yurtlari mavjud. Madaniymaishiy muassasalar: teatrlar. muzeylar, (ularda
badiiy osori atiqalartoʻplangan), kutubxonalar, milliy galereya kabi yirik
binolar juda koʻp. Hayvonot bogʻlari bor. 11-Olimpiada oʻyinlari (1936) boʻlib
oʻtgan.



https://uz.wikipedia.org/wiki/Adolf_Hitler

Adolf Hitler (20 aprel 1889, Innadagi Braunau, Avstro-Vengriya — 30 aprel 1945,
Berlin, Uchinchi reyx) — 29-iyul 1921-yildan Milliy-sotsialistik nemis ishchilar
partiyasining yetakchisi (führer), 31-yanvar 1933-yildan milliy-sotsialistik
Olmoniyaning reyxskansleri, Ikkinchi jahon urushi davrida Olmoniya qurolli
kuchlarining bosh qoʻmondoni.

Adolf Hitler 1889-yili 20-aprelda Innadagi Braunau (Avstriya) shahrida
tugʻilgan. Boʻlajak fyurerning otasi Alois Hitler (1837—1907) oldin etikdoʻz
boʻlgan, keyin esa bojxona xodimi boʻlib ishlagan; noqonuniy tugʻilganligi
sababli u 1876-yilgacha onasining familiyasi Schicklgruberni olgan (Adolf keng
tarqalgan fikrga qaramay, bu familiyani hech qachon olmagan). Alois yuqori
boʻlmagan ober-ofitsial mansabiga ega edi. Onasi Klara Pölzl, qizlik familiyasi
Pelsl, ishchilar oilasidan kelib chiqqan.

16 yoshida Hitler toʻliq oʻrta taʼlimni bermaydigan Linsdagi maktabni
tamomlaydi. Vena badiiy sanʼatlar akademiyasiga kirish urinishlari omadsiz
boʻladi. Onasining vafotidan soʻng (1908) Hitler Venaga koʻchib oʻtadi, u yerda
uysizlarga beriladigan boshpanalarda yashab, tasodifiy ish haqlariga kun
koʻradi. Oʻsha paytda u oʻzining bir qator akvarellarini sotishga muvaffaq
boʻladi.

Adolfning qarashlari mashhur antisemit Venaning ober-burgomistri Karl
Luegerlarning taʼsiri ostida shakllangan. Hitler slavyanlarga (ayniqsa
polyaklarga) dushmanlik va yevreylarga qarshi nafrat tutar edi. U nemis
millatining buyukligi va alohida missiyaga ega ekanligiga ishonar edi.

Adolf Hitlerning koʻpchilik biograflari u 1931-yildan to 1945-yildagi oʻlimiga
qadar vegetarian boʻlganligi haqidagi fikrni maʼqullashadi. Bu fikrga qarshi
argumentlar ham talaygina. Har qanday holda, ikkala taraf Gitler goʻshtni
ovqatidan olib tashlamagan boʻlsa ham, uning isteʼmolini chegaralaganligiga
qoʻshiladilar.

1913-yil mayida Hitler Myunhenga koʻchib oʻtadi, u yerda akvarellari bilan savdo
qilib odatiy hayotini kechiradi. Urushning birinchi oyida u nemis armiyasiga oʻz
xohishi bilan yoziladi. Fransiya va Belgiyada oddiy askar sifatida, soʻng
yefreytor boʻlib xizmat qiladi. Oʻn oltinchi Bavariya Zahira Polkining
yuboriluvchi shtabi sifatida jang operatsiyalarida ishtirok etadi. Ikki marta
jarohatlangan, II va I darajali Temir xochlar bilan mukofotlangan.

1918-yilning oxirida u Myunhenga qaytib keladi va reyxsverga aʼzo boʻladi.
Qoʻmondonlikning buyrugʻiga binoan u Myunhendagi qoʻzgʻolon hodisalarining
ishtirokchilariga material yigʻar edi. Kapitan E. Remning maslahatiga koʻra
(keyinchalik Hitlerning yaqin safdoshi) u Myunhendagi „Nemis ishchilar
partiyasi“ tarkibiga kiradi. Partiya boshqaruvidan uning yaratuvchilarini tezda
siqib chiqarib, u toʻla huquqli yetakchiga — führerga aylanadi. Gitlerning
tashabbusiga koʻra 1919-yili partiya yangicha nomlanadi — Nemis milliy-sotsial
ishchilar partiyasi (nemis transkipsiyasida NSDAP). Siyosiy publitsistikada
ularni sotsialchilar Sotsi deb atalganidek Natsi deb atashadi.

Oʻsha paytgacha shakllangan Hitlerning asosiy gʻoyalari NSDAP dasturida oʻz
aksini topadi. Hitler g‘oyalarining aksariyati avtobiografik kitob „Mening
kurashim“ ("Mein Kampf")da bayon etilgan.

1920-yillarning boshlariga kelib NSDAP Bavariyaning eng koʻzga koʻringan oʻng
ekstermistik tashkilotiga aylanadi. Hujum otradlari boshida Ernst Röhm turadi.
Hitler tez orada u bilan hisoblashish kerak boʻlgan siyosiy shaxsga aylanadi.

1923-yilning oxiriga kelib Olmoniyadagi tanglik oʻtkirlashadi. Bavariyada
parlament hukmronligiga qarshi va diktatura oʻrnatilishining tarafdorlari bavar
administratsiyasi fon Kar atrofida toʻplanadilar, toʻntarishdagi faol rol
Hitlerga va uning partiyasiga berilgan edi.

1923-yil 8-noyabr kuni Hitler Myunhenning „Byurgerbraukeler“ pivoxonasidagi
mitingda milliy qoʻzgʻolonning boshlanishini va Berlindagi sotqinlar
hukmronligining agʻdarilishini eʼlon qiladi.

1924-yil fevral—mart oylarida qoʻzgʻolon boshchilari ustidan sud jarayoni
boshlanadi. Sudlanuvchilar kursisida faqatgina Hitler va uning bir necha
tarafdori oʻtirishadi. Sud Hitlerni 5 yilga qamoqqa mahkum qiladi, ammo 9 oydan
soʻng uni ozodlikka chiqarib yuborishadi.

Yetakchisini yoʻqotgan partiya parchalanib ketadi. Hitlerga hammasini deyarli
boshidan boshlashga toʻgʻri keladi. Unga hujum otryadlarini tiklashni boshlagan
Röhm katta yordam koʻrsatadi. Ammo, NSDAPning qayta tugʻilishida Shimoliy va
Shimoli-Gʻarbiy Olmoniya oʻng ekstremistik harakatlarining yetakchisi Gregor
Strasser hal qiluvchi rolni oʻynaydi. Ularni NSDAP qatorlariga qoʻshib, u
partiyaga viloyat (bavar) darajasidan umummilliy siyosiy kuchga aylanishiga
yordam berdi.

Bu vaqtda Hitler umumgerman darajada yordam axtarar edi. U generalitetning
ishonchini qozonishga va sanoat magnatlari bilan aloqa oʻrnatishga muvaffaq
boʻladi. 1930-va 1932-yilgi parlament saylovlari millatchilarga deputat
mandatlarining jiddiy oʻsishini olib kelganida, davlatning hukmron doiralarida
NSDAPni siyosiy kombinatsiyalarning ishtirokchisi sifatida jiddiy koʻra
boshlashdi. Hitlerni partiya boshchiligidan chetlashtirib, vazifani Strasserga
yuklash harakati amalga oshirildi. Ammo, Hitler raqibi va yaqin doʻstini darrov
izolyatsiya qilib partiyadagi har qanday taʼsiridan mahrum qiladi. Ohir-oqibat
german choʻqqilarida Hitlerga bosh maʼmuriy-siyosiy mansabni berib, atrofini
anʼanaviy konservativ partiyalardan boʻlgan vasiylar bilan oʻrashga qaror
qilinadi. 1933-yil 31-yanvarda prezident Hindenburg Hitlerni reyxskansler etib
tayinlaydi.

Hukmronlik tepasida boʻlgan Hitler dastlabki oylardayoq kimdan chiqishi qatʼiy
nazar hech qanday cheklovlarga amal qilmasligini namoyish etdi. Parlament
binosining (Reyxstag) yondirilishini millatchilarning ishi deb bahona qilib,
Olmoniyaning ommaviy „unifikatsiya“sini boshlaydi. Avval kommunistik, soʻng
sotsial-demokratik partiyalar taʼqiqlanadi. Bir qator partiyalar oʻzlari
tarqalib ketishga majbur boʻladilar. Profsoyuzlar bartaraf etiladi, ularning
mulki millatchilar ishchi frontiga topshiriladi. Yangi hukumatga qarshi
chiquvchilar tergov va sudsiz konsentratsion lagerlarga yuboriladi. „Boshqa
qavmdagilar“ning ommaviy taʼqibi boshlanib, bir necha yil oʻtib uning
kulminatsiyasi „endlyozung“ (soʻnggi qaror) operatsiyasiga aylanadi, bu
operatsiya butun yahudiy xalqini jismoniy yoʻqotishga qaratilgan boʻladi.

Partiya va undan tashqarisidagi Hitlerning shaxsiy (haqiqiy va potensial)
raqiblari ham qatagʻonlardan qochib qutula olmaydi. 30-iyunda u fyurerga loyal
boʻlmaganlikda sezilgan SA boshliqlarining yoʻq qilinishida shaxsan ishtirok
etadi. Bu yoʻqotilishning birinchi qurboni Hitlerning avvalgi safdoshi Röhm
boʻladi. Strasser, fon Kar, sobiq reyxskansler general Schleicher va boshqa
arboblar jismonan yoʻqotiladi. Hitler Olmoniya ustidan mutlaq hukumatga ega
boʻladi.

1936-1939-yillarda Hitler boshchiligidagi Olmoniya Ispaniyadagi fuqarolar urushi
vaqtida frankchilarga katta yordam koʻrsatadi.

Oʻz rejimining asosini mustahkamlash uchun Hitler xalq qoʻlloviga umid qilingan
qator tadbirlarni oʻtkazadi. Ishsizlik tez qisqartiriladi, keyin esa tamoman
bartaraf etiladi. Muhtoj aholiga gumanitar yordam boʻyicha keng koʻlamli
aksiyalar quloch yozadi. Ommaviy, madaniy va sport bayramlari qoʻllanadi. Ammo
Hitler rejimining siyosiy asosini magʻlub boʻlingan Birinchi jahon urushiga
revansh tashkil qilar edi. Shu maqsad bilan sanoat qayta rekonstruksiyalanadi,
katta qurilish yoziladi, strategik zahiralar yaratiladi. Revansh ilinjida
aholining propagandistik ishlovi olib borilardi.

Hitler Olmoniyaning harbiy salohiyatini cheklovchi Versal Kelishuvini buzadi.
Katta boʻlmagan reyxsver millionlik vermaxtga aylantiriladi, tank qoʻshinlari
yaratiladi va harbiy aviatsiya tiklanadi. Demilitarlangan Reyn hududining
statusi bekor qilinadi. Hitler oʻzining qoʻshinlarini Polsha hududiga olib
kiradi.

1939-yil Ikkinchi jahon urushi boshlanadi. Fransiya va Angliyaga qarshi harbiy
harakatlarda muvaffaqiyat qozonib va qitʼaning deyarli butun gʻarbiy qismini
bosib olib, Hitler 1941-yili oʻz qoʻshinlarini Sovet Ittifoqi tomon buradi.
Sovet-olmon urushining birinchi etapida sovet qoʻshinlarining magʻlubiyatlari
Hitler qoʻshinlarining Boltiq boʻyi davlatlarini, Belorussiya, Ukraina,
Moldaviya va Rossiyaning bir qismini okkupatsiya qilishiga sabab boʻladi.
Okkupatsiyalangan hududlarda qattiq okkupatsion rejim oʻrnatilib, bu rejim
millionlab odamlarning hayotiga zomin boʻladi.

Ammo, 1942-yilning ohiridan boshlab Hitler armiyalari magʻlubiyatga uchray
boshlashadi. 1944-yili sovet hududi okkupatsiyadan ozod etiladi, jang
harakatlari olmon chegaralariga yaqinlashadi. Italiya va Fransiyaning dengiz
boʻylaridan hujum qilayotgan ingliz-amerikan diviziyalari sababli Hitler
qoʻshinlari gʻarbda ham chekinishga majbur boʻladi.

1944-yili Hitlerga qarshi 20-iyul fitnasi uyushtiriladi. Fitna maqsadi
Hitlerning jismoniy yoʻq qilinishi va bostirib kelayotgan ittifoq qoʻshinlari
bilan tinchlik bitimini tuzish edi. Fyurer Olmoniyaning tor-mor etilishi
yaqinlashayotganini tushunardi. 1945-yil 30-aprel kuni oʻrab olingan Berlinda
Hitler avval sevimli kuchugi Blondini oʻldirib, soʻng turmush oʻrtogʻi Eva Braun
bilan birga oʻz joniga qasd qiladi.

Hitlerning suiqasdi haqida bir-biriga zid mulohazalar mavjud. Sovet tarixida
Hitler zahar (xudkushlik qilgan koʻpgina millatchilar kabi kaliy sianid) ichgani
haqidagi fikr turgʻunlangan, ammo guvohlarning koʻrsatmalariga binoan u oʻziga
qarata oʻq uzadi. Shuningdek, Hitler va Braun zahar ichib soʻng chakkasiga oʻq
uzganliklari haqidagi versiya mavjud.

Führerning jasadi reyxskanselyariyaning hovlisida uning yaqinlari tomonidan
yondirib yuboriladi, soʻng uning juda qattiq kuygan qoldiqlari sovet SMERSHining
qoʻllariga oʻtadi. 1946-yil fevralda Hitlerning tanasi Eva Braun, Yozef va Magda
Gebbels hamda Gebbelsning 6 farzandi tanalari bilan birga Magdeburgdagi NKVD
bazalaridan birida dafn etiladi. 1970-yili, bu bazaning hududi GDRga
topshirilishi kerak boʻlgan paytda Y.V.Andropov taklifiga va Politbyuroning
tasdiqiga koʻra Hitler va boshqa halok boʻlganlarning qoldiqlari qazib olinadi,
kul holatigacha krematsiyalanadi va Elbaga sovuriladi.

Adolf Hitlerning tarjimai holi boʻyicha koʻpgina filmlar suratga olingan. Ular
ichida, kanadalik "Hitler: Yovuzlikning chiqishi" (Hitler: The Rise of Evil,
2003), italo-ingliz "Hitler: Soʻnggi oʻn kun" (Hitler: The Last 10 Days, 1973),
ingliz-fransuz "Bunker" (The Bunker, 1981) va nemis "Qulash" (Der Untergangʻ',
2004) filmlari bor.

Adolf Hitlerning ustidan kulishga Charlz Chaplinning "Buyuk diktator"
kinokomediyasi bagʻishlangan.

Adolf Hitlerga Leni Rifenshtalning "Iroda zafari" hujjatli filmida katta diqqat
qaratilgan.



https://uz.wikipedia.org/wiki/Senzura

Senzura (lot. censere — „hukm qilish“, „baholash“) deb hukumat, tahririyat yoki
boshqa boshqaruvchi tomonidan shu boshqaruvchilar fikricha zararli, xavfli yoki
noqulay boʻlgan nutq yoki boshqa ommaviy muloqotni bekitishga aytiladi.
Oʻz-oʻzini senzuralash holatlari ham mavjud. Senzura ommaviy axborot vositalari,
kitob, nutq, musiqa, film, vebsayt yoki boshqa axborot vositasidagi
maʼlumotlarni yashirish, ularni taqiqlash, oʻzgartirish kabi amallarda namoyon
boʻladi. Senzura sabablariga milliy xavfsizlikni taʼminlash, bolalar va ularning
psixologiyasini asrash (ayniqsa, bolalar pornografiyasidan), nafrat va nizo
qoʻzgʻatuvchi nutqlarni cheklash, diniy yoki siyosiy qarashlarni filtrlash,
tuhmatning oldini olish yoki mualliflik huquqlarini himoyalash kiradi. U qonuniy
yoki noqonuniy boʻlishi mumkin. Aksariyat davlatlar senzurani qonunchilik bilan
chegaralashadi, biroq bu cheklovlar mutlaq emas.

Senzura (lot. censura — jiddiy muhokama, shafqatsiz tanqid) — bosmadan
chiqadigan mahsulotlar, ularning chop etilishi, tarqatilishi ustidan,
shuningdek, sahna asarlari, radio-eshittirishlar va televizion koʻrsatuvlar,
baʼzida esa shaxsiy yozishmalarning mazmuni va ijrosi ustidan rasmiy hokimiyat
organlarining nazorat oʻrnatishi. Ilk bor S. 15-a.da Gʻarbiy Yevropada paydo
boʻlgan va cherkov maʼmurlari tomonidan ilohiy va boshqa diniy qoʻlyozma
kitoblarga nisbatan qoʻllangan. Cherkov S.si rasmiy cherkov aqidasiga zid
keladigan qoʻlyozmalarni, bidʼatchilar kitoblarini mutlaqo taqiqlagan. Yevropada
matbaachilikning oʻsishi bilan S. tizimi ham rivojlandi. 1471 yildan diniy
mazmundagi kitoblar faqat cherkov maʼmuriyatining ruxsati bilan nashr etiladigan
boʻldi. 16-a. dan S. diniy hokimiyatdan asta-sekin dunyoviy hokimiyatga ham oʻta
boshladi: bosmaxonalari boʻlgan barcha Gʻarbiy Yevropa mamlakatlarida S. tartibi
oʻrnatildi. S. organlari tarmogʻi kengayib bordi, S. qoidalarini buzganlik uchun
javobgarlik kuchaytirildi. Buyuk fransuz inqilobi va boshqa inqiloblar
fuqarolarga oʻz fikrini erkin ifodalash huquqi berilishini va S.ning bekor
etilishini eʼlon qildi. Biroq koʻpgina mamlakatlarda matbuotda cheklashlar davom
etaverdi. Rossiyada chorizmning qattiq S. tartibi tufayli koʻpgina gaz. va
jur.lar oʻz faoliyatini toʻxtatishga majbur boʻlgan. Turkistonda ham Rossiya
podshosining S. organlari ishlagan. S. aygʻoqchilari bu yerda har bir matbuot
organidan koʻz-quloq boʻlib turgan, oʻzi uchun nomaqbul hisoblangan chiqishlarni
taqiqlagan. Sobiq shoʻrolar davrida esa 1922 yildan Matbuotda davlat sirlarini
saqlash Bosh boshqarmasi (Glavlit) va uning respublikalardagi boshqarmalari
tomonidan S. amalga oshirib kelingan.

Birinchi senzura qachon boʻlgani nomaʼlum, ehtimol u 100 ming yil avval, til
endi shakllanayotgan paytda yuzaga kelgan. Birinchi yozma senzura Qilqamish
dostonidan Siduri maslahatini olib tashlashda namoyon boʻlgan, deb taxmin
etiladi, biroq bu hodisaning sabablari aniq emas. Yaqqolroq senzura Suqrot oʻz
falsafasini targʻib qilgani uchun EA 399-yilda zahar ichishga hukm etilganida
koʻrinadi. Soʻz erkinligi uchun kurash senzura kabi qadimiy. Dramaturg Yevripid
(EA 480-406) erkin tugʻilgan kishilarning ozodligini, erkin gapirish huquqini
himoya qilgan. Ozodlik uchun kurash tarixan senzuraga qarshi kurashda namoyon
boʻlib kelgan.



https://uz.wikipedia.org/wiki/Qadimgi_Yunoniston

YUNONISTON, Qadimgi Yunoniston — Bolqon ya.o.ning jan., Egey dengizidagi
orollar, Frakiya sohillari, Kichik Osiyoning gʻarbidagi dengiz sohilida
joylashgan qadimiy yunon davlatlari hududining umumiy nomi.

Tarixi. Arxeologik maʼlumotlarga koʻra, Yu. hududida odamlar paleolit davridan
yashab kelmoqda. Xalkidika ya.o.dan neandertal odamining bosh suyagi chiqqan.
Neolit davrida Yu. aholisi dehqonchilik, chorvachilik bilan shugʻullanib, oʻtroq
hayot kechirgan. Yu.ning jez davri madaniyati shartli ravishda Kritmiken
madaniyati yoki Egey madaniyati deb atalgan. Miloddan avvalgi 3-ming yilliqda
Yu. etnik tarkibi rangbarang(pelasglar, leleglar va boshqalar) boʻlgan; ularni
protoyunon qabilalari — axeylar, ioniyaliklar siqib chiqarib oʻz tarkiblariga
singdirib yuborganlar. Miloddan avvalgi taxminan 20—17-asrlarda Krit o.da
axeylarning ilk davlatlari (Knos, Fest, AgiaTriada, Mikena, Tirinf, Pilos va
boshqalar) barpo etilgan. Miloddan avvalgi taxminan 1260 yil Mikena, Tirinf, va
boshqalar davlatlar Troyani bosib olib, uni vayron etishgan (q. Troya urushi).
Doriy qabilalarining kirib kelishi (miloddan avvalgi taxminan 1200 yil)
oqibatida davlatlar parchalanib, urugʻchilik munosabatlari jonlangan. Miloddan
avvalgi 9-asrga kelib Shim. Yu.da — eoliylar, Oʻrta Yu. va Peloponnesda —
doriylar, Attika va orollarda — ioniyaliklar istiqomat qilgan: 8—6-asrlarda
yunonlar Oʻrta dengiz, Marmar va Qora dengiz sohillarini kolonizatsiya
qilganlar. Bu davrda Yu.da polislar (shahar davlatlar) shakllangan. Dehqonlar va
hunarmandlarning urugʻ zodagonlari bilan kurashi natijasiga qarab polisdagi
davlat hokimiyati yo demokratik (Afinada) yoxud oligarxik (Sparta, Krit o.da)
tarzda boʻlgan. Iqtisodiy jihatdan taraqqiy etgan polislarda (Korinf, Afina va
boshqalar) qulchilik keng tarqalgan; Sparta, Argos va boshqalarda urugʻchilik
tuzumi qoldiqlari saqlanib qolgan. Miloddan avvalgi 6-asrda polislar Sparta
boshchiligida Peloponnes ittifoqiga va Fiva rahbarligi ostida Beotiya ittifoqiga
birlashganlar. 5— 4-asrlar polislarning eng ravnaq topgan davri sanaladi. U
yunonfors urushlarida (500—449) yunonlarning gʻalabasi natijasida Afinaning
yuksalishi va Delos ittifoqining (Afina boshchiligida) barpo etilishi bilan
bogʻliq boʻlgan.

Neoplatonizmda, uning asoschisi Plotin fikricha, Rim, Afina, Aleksandriya,
Siros, xristian falsafiy maktablari bir-biridan farq qiladi. Plotin bilan birga
Porfiriy, Prokl, ayolfaylasuf Gipatiya, Yamvlix, imperator Yulian Apostat
(332—363), ensiklopedist Marsian Kapella (5-asrning 1-yarmi), Boetsiy mashhur
neoplatonchi boʻlishgan. [[El[[linizm davrida gʻarb va sharq dini hamda
falsafasini oʻzida birlashtirgan gnostika rivojlandi. Bobil gnostikasidan
moniylik va uning yorugʻlik hamda zulmat olami haqidagi taʼlimoti paydo boʻldi.
Milodning birinchi yuz yilligi falsafasi uchun Filonning Bibliyani majoziy,
platonchastoikcha talqini jiddiy taʼsir koʻrsatdi. U Aleksandriya maktabiga asos
soldi, uning anʼanalarini aleksandriyalik Kliment va Origen davom ettirdi, bu
esa gʻarb falsafasiga koʻproq taʼsir koʻrsatgan xristian falsafasining
boshlangʻich holati edi. Yunon falsafasining turli xil koʻrinishlari islom
falsafasida mavjud, uning taʼsirini hind falsafasida ham payqash mumkin.

17-asr Yevropa klassitsizm adabiy oqimi ham 100—150 yil davomida antik dunyo
badiiy ijodiga taqlid shiori ostida rivojlandi, bu davr mobaynida qariyb butun
Yevropa sahnasi, asosan, Yunon va Rim tragediyalari mavzulari bilan yashadi.
Elin madaniyati Oʻrta Osiyo madaniyatining ravnaq topishiga samarali taʼsir
etgan. Salavkiylar va YunonBaqtriya podsholigi hukmdorlari davrida Oʻrta Osiyo,
Eron va boshqalar oʻlkalar aholisining faol ishtirokida sharqiy ellinizm
madaniyati vujudga keldi, u yunon madaniyatini ham boyitdi (yana q.
[[El[[linizm).

Ibodatxonalar bilan bir qatorda turli vazifalarni bajaruvchi jamoat binolari
(teatr, stadion, palestr va boshqalar) bunyod etilgan. Inshootlar toshdan
qurishga oʻtilgach, order turlari shakllandi (q. Meʼmorlik orderlari),
ibodatxonalar boʻrtma tasvirlar, haykallar bilan bezatildi; dahshatli maxluqlar
bilan olishayotgan xudolar va qahramonlar (Gerakl, Tesey, Persey va
boshqalar)ning qatʼiy tasvirlari yaratildi; ularning hajmdorligi
ibodatxonalardagi meʼmoriy shakllar bilan uygʻun. Ioniy uslubidagi
ibodatxonalarning haykaltaroshlik frizlari dinamikasi va murakkab kompozitsiyasi
bilan ajralib turadi. Dastlabki oʻzaro bogʻlanmagan kam shaklli frizlardan
oʻzaro uygʻun va koʻp shaklli yaxlit kompozitsiyalarga oʻtish kuzatiladi, ilk
frontonlardagi relyeflar (Kerkira o.dagi Artemida ibodatxonasi) dumaloq
haykallar bilan almashadi.

Klasika (miloddan avvalgi 5-asr — 4-asr 3-choragi)da shaharlar rivojlandi,
muntazam tarhli shahar tipi shaklandi (Milet, Pirey), shaharlarni toʻgʻri
burchakli koʻchalar toʻri bilan qismlarga boʻlish, turar joylarni majmua tarzida
qurish kabi asosiy qoidalar yuzaga keldi. Polislarning oʻziga xos ramzi boʻlgan
ibodatxonalarning tipik xususiyatlari individuallik bilan qoʻshilib ketgan, bir
tipdagi qurilishlarda yagona order tuzilishidagi nisbat va koʻlamlarnigina
oʻzgartirib takrorlanishi bilan har bir shahar — davlat bosh inshootlarida
oʻziga xos meʼmoriy qiyofalar yaratishga erishildi. Shu jihatdan umumiy tarhli
va order elementlari boʻlgan Afina Afayi (taxminan miloddan avvalgi 500—480,
Egin o.da), Gera II ("Poseydon ibodatxonasi", miloddan avvalgi 5-asr 2-choragi,
Poseydoniyada), Zevs (miloddan avvalgi 468—456, Olimpiyada) ibodatxonalari
oʻziga xos sifatlari bilan bir-biridan farqlidir.

Ellin davri (miloddan avvalgi 4-asr oxiri — 1-asr) yunon madaniyati
mintaqalarining kengayishi uning Aleksandr davlati va uning vorislari davlati
tarkibiga kirgan xalqlar madaniyati bilan oʻzaro qoʻshilishi bilan belgilanadi
(q. [[El[[linizm). Afina badiiy hayot markazi mavqeini yoʻqotdi. Kichik
Osiyoning yirik shaharlari yangi qarash (nuqtai nazar)larni yaratuvchiga
aylandi, qurilish beqiyos darajada oʻsdi, koʻplab muntazam tarhli yangi
shaharlar yuzaga keldi (Istanbul va boshqalar), yirik inshootlar qurildi
(Istanbuldagi Faros mayogʻi), mahobatli meʼmoriy ansambllar bunyod etildi
(Pergamdagi Akropol) oddiy uydan bosh saroygacha boʻlgan turar joy tipi
shakllandi, anʼanaviy ichki hovli tarhli uylar ustunlar bilan oʻralgan
peristilga aylantirildi. Elin haykallaridagi qiyofalar qoʻrquv, davrni fojiaviy
anglash bilan yoʻgʻrilgan. Ellin davri sanʼatiga mintaqaviy maktablar,
yoʻnalishlarning hamda badiiy obrazli masalalarning rangbarangligi xos: haykal
portretlar rivojlandi, klassikaning inson — fuqaro uygʻunligi oʻrniga buyuklarni
ulugʻlash qaror topdi. Ijtimoiy kelib chiqishi har xil boʻlgan odamlarga,
ularning yoshidaga xarakterli xususiyatlarga qiziqish ortdi. Yunoniston Rim
tomonidan zabt etilishi bilan ellinlar sanʼati gʻoliblar madaniyatining
rivojlanishi bilan qoʻshilib, uni oʻzining koʻp asrlik anʼanalari bilan boyitdi,
shuningdek, oʻzining mustaqilligini ham yoʻqotib bordi.

Teatri — yunon dramasi va teatri Dionis sharafiga oʻtkaziladigan qishloq
xoʻjaligi bayramlaridan boshlangan. Uning asosida tabiatning qishki oʻlik
mavsumi va bahorgi uygʻonish davri bilan bogʻliq qadimiy yer egalarining
oʻyinlari yotadi. Miloddan avvalgi 4—1-asrlargachaYunon teatri. 1. Getera
niqobi. 2. Tropik kahramonniqobi. 3. Andromedaning teatr libosidagi tasviri
(vazadagi rasm). 4. Tragik aktyor (fil suyagidan ishlangan haykalcha).dramatik
chiqishlarda xor asosiy rol oʻynagan. 6-asrning 2-yarmida alohida ijrochi —
aktyor (dramaturgning oʻzi) paydo boʻldi. Esxil sahnaga 2 aktyorni olib kirdi.
Sofokl esa sahna dekoratsiyasida tasviriy bezaklardan keng foydalandi,
fojialarda 3 aktyor paydo boʻldi. Aktyorlar, asosan, niqob kiyib oʻynaganlar.
Teatr yunonlar hayotida alohida oʻrin egalladi. Ayniqsa, quldorlik davri
gullagan paytda teatr ahamiyati yanada ortdi. Teatr, asosan, 3 qism: orxestr,
tomoshabinlar uchun joy va chodirdan iborat boʻldi. Bulardan eng qadimiysi
orxestryumaloq maydon boʻlib, unda aktyor va xor ijrochilari tomosha
koʻrsatganlar. Dastlab barcha tomoshabin orxestr atrofida oʻtirganlar,
keyinchalik omma uchun alohida joylar ajratilgan. Teatr binolaridan qadimiysi
Afinadagi Dionis teatri binosi hisoblanadi. Keyingi eng katta Afina teatri
miloddan avvalgi 4-asrning 2-yarmida qurildi. Teatrda tragediya va komediyadan
tashqari mifologik syujetga ega satirik spektakllar ham qoʻyilgan. Dastlab
ayollar rolini erkaklar niqob kiyib ijro etgan, Esxil, Sofokl, Yevripid,
Aristofan kabi buyuk dramaturglarning ijodida Yu. quldorlik demokratiyasining
ravnaqi va ziddiyatlari aks etdi. Mifologik syujetli pantomimik raqslar keng
tarqaldi. Ularda ayol aktyorlar ham qatnashdi. [[El[[linizm davrida (miloddan
avvalgi 3—1-asrlar) teatr Sharqda yunon madaniyatini targʻib qilishda asosiy
vositalardan biriga aylandi. Teatrlar nafaqat yirik savdo markazlarida, balki
kichik shaharlarda ham qurila boshladi. Dionis sharafiga oʻtkaziladigan
bayramlarda tragediya va komediyalar namoyish etildi. Qishloq komediyasi yoʻqola
bordi. Yangi komediyalar (Menandr, Filemon va boshqalar) oʻzaro hayotiy
munosabatlarni, inson ichki kechinmalarini aks ettirdi. Miloddan avvalgi 5-asrda
Yu.da mimlarmaishiy va hajviy harakterdagi kichik sahnalar yuzaga keldi.
[[El[[linizm davrida ilk bor professional aktyorlar ijod qildi. Aktyorlar
uyushmasi paydo boʻldi. Bu davrda aktyorlar katta hurmatga, yuridik huquqga ega
boʻlganlar. Tomosha koʻrsatish uchun aktyorlar hatto urush paytlarida ham
xohlagan yerlariga borish, oʻzlari va narsalariga daxlsizlik huquqi berilgan.
Aktyorlarning oʻzlari esa har qanday harbiy xizmatdan ozod etilganlar (miloddan
avvalgi 3-asr boshlarida bu haqda maxsus qonun qabul qilingan). Yu. teatri jahon
teatrining rivojlanishida muhim rol oʻynadi.

Musiqasi. Yu. musiqasini badiy (mas, "Iliada" "Odiseya") va ilmiy (Platon,
Aristotel, Pifagor, Aristoksen) meros hamda tasviriy sanʼat yodgorliklari orqali
tasavvur qilish mumkin. Yu.da musiqa sanʼati ijtimoiy hayotda muhim oʻrin olib,
uni oʻrganish yoshlar tarbiyasi tizimiga kiritilgan, qoʻshiqchilik va sozandalik
boʻyicha turli musobaqalar oʻtkazilgan. Turli xalq qoʻshiqlari — georgik
(dehqonchilik bilan bogʻliq), epitalama (nikoh toʻylarida aytiladigan), trenos
(yigʻi), embateriy (harbiy) kabi janrlar, Apolon (pean), Dionis (difiramb,
fallik^) va boshqalar xudolarga bagʻishlangan aytimlar keng oʻrin olgan.
Shoirxonanda (aed, rapsod — Homer va boshqalar)lar oʻzi yaratgan epik qoʻshiqlar
va dostonlarni cholgʻu (torlitirnama forminks va boshqalar)larni chalib ijro
etgan. Musiqaning odamlarga sehrli taʼsiri, mashhur xonanda va sozandalar
(Olimp, Marsiy, Orfey va boshqalar) faoliyatiga doir bir necha rivoyat va
afsonalar bizgacha yetib kelgan.

YU. tragediya va komediyasida musiqa muhim dramaturgik vazifalarni bajargan.
Uning ijodkorlari (Esxil, Frinix, Sofokl, Yevripid va boshqalar) kuylarni ham
yaratib, dramatik asarlarga xor va raqslar, yakka xonandalik shakllarini
kiritgan. "Antigona" (Sofokl) tragediyasidagi xor Afinaning milliy madhiyasiga
aylangan. [[El[[linizm davrida katta cholgʻu ansambllar, organ kabi musiqa
cholgʻu asboblari paydo boʻlgan.



https://uz.wikipedia.org/wiki/Andijon_viloyati

Oʻzbekiston Respublikasi tarkibidagi viloyat. Fargʻona vodiysining sharqiy
qismida. 1941-yil 6-martda tashkil etilgan. Maydoni 4,2 ming km². Axoliyey
2196,0 ming kishi (2000). Andijon viloyatida 14 qishloq tuman, 11 shahar va 95
qishloq fuqarolari yigʻini bor (2000). Markazi — Andijon shahri Andijon viloyati
tumanlari haqida alohida maqolalarga q.; masalan, Asaka tumani, Shahrixon tumani
va boshqa Oʻzbekiston mustaqillikka erishgandan soʻng Andijon viloyatida, boshqa
viloyatlarda boʻlgani kabi, boshqaruvning tarixiy va milliy shakli — hokimlik
oʻrnatildi. Natijada hokimliklarda koʻproq mustaqillik, oʻz hududida oʻz hukmi
va soʻzining taʼsirini oshirish, xoʻjalik va iqtisodiy boshqaruvda qatʼiyat
bilan ishlash imkoniyatlari paydo boʻldi. Hokimliklar hayotga hamda i.ch.ga
yaqinlashdilar. Andijon viloyati hokimi Oʻzbekiston Respublikasi Prezidenti
tomonidan tayinlanadi va lavozimidan ozod qilinadi hamda viloyat xalq
deputatlari Kengashi tomonidan tasdiqdanadi.Bugungi kunda Andijon viloyati
hokimi Shavkat Abrmduraxmonov. Andijon viloyati Respublikada alohida ahamiyatga
ega. Katta-katta zavod va fabrikalar aynan ANDIJONDA!

Andijon viloyati yer yuzasi asosan tekislik. Hozirgi relyefi va yer yuzasidagi
jinslar toʻrtlamchi geologik davrning katta-kichik daryolari va irmoqlarining
faoliyatidan hosil boʻlgan. Viloyatning gʻarbiy qismi qirli tekislik (bal.
400–500 m), sharqi (Andijon shahridan sharda) Fargʻona va Olay tizmalarining
jpflaridan iborat. Andijon viloyati geologik aktiv eonada joylashgan, kuchli
zilzilalar bulib turadi (q. Andijon zilzilasi). Ixdimi keskin kontinental,
quruq. Togʻ tkzmalari Fargʻona vodiysini sovuq xavoning kirib kelishidan toʻsib
turganligi uchun qishda Andijon viloyatida ob-havo birmuncha barqaror. Yozi
issiq, iyulning oʻrtacha temperaturasi 27,3°, kishi nisbatan sovuq, yanvarning
oʻrtacha temperaturasi —3°. Vegetatsiya davri 217 kun. Yiliga 200 – 250 mm
yogʻin tushadi. Av. Oʻzbekistonning boshqa viloyatlariga nisbatan suv
resurslariga boy. Daryolari yogʻindan, togʻlarlagi koʻp yillik qor va
muzliklardan suv oladi. Asosiy daryosi — Qoradaryo (Sirdaryo irmoklaridan biri).
Uning irmoqlari — Moylisuv, Oqboʻra, Aravonsoy va boshqa Av. daryolarining suvi
sugʻorish uchun ishlatiladi. Tuproklari boʻz, qoʻngʻir, oʻtloqi, oʻtloqi-botqoq
tuproqlar, qumtosh, mergel, less va chaqirtoshlardan iborat. Bahorda adirlar
efemer oʻsimliklar bilan qoplanaln. Av.ning ekin ekilmaydigan tekislik qismida
shuvoq-shoʻra oʻsimliklari, togʻ yon bagʻirlarida pista, bodom oʻsadi. Yovvoyi
hayvonlar (buri, tulki, qobon va boshqalar) kam uchraydi; sudraluvchilar,
kemiruvchilar, qushlar, suv havzalarida baliqlar bor.

Aholisining koʻpchiligini oʻzbeklar tashkil etadi. Qirgʻizlar, Tojiklar,
Uygʻurlar, Ruslar, Koreyslar, Qangli VA boshqalar ham bor. Rossiya Qoʻqon
xonligini bosib olgach, bu yerga rus, ukrain, tatar, arman, yahudiy va boshqa
kuchib kelgan. 1 km² ga oʻrtacha 517 kishi toʻgʻri keladi. Milliy tarkibi:
oʻzbeklar — 86,8 %, qirgʻizlar 3,8 %, tatarlar 3,1 %, Qanglilar 2 % ,ruslar 2 %.
Shaharliklar 657,7 ming kishi, qishloq aholisi 1539,2 ming kishi (2000).

Viloyatda foydali qazilmalarni qazib chiqarish, paxtachilik shundayligicha xom
ashyo sifatida metropoliyam joʻnatilar edi. 1907-yil yarim hunarmandchilikka
asoslangan yogʻ zavodi qurildi. Dastlab bu zavod bir kecha-kunduzda 50 t
chigitni qayta ishlab, 8 t ga yaqin yogʻ chiqarar edi. 1954 yilda zavod yogʻ-moy
k-tiga aylantirildi. 1960—70 yillarda Andijon shahrida „Elektrodvigatel“,
„Elektroapparat“ kabi yirik korxonalar, Marhamatda esa „Elektrotexnika“ zavodi
qurildi. 1941 y. Andijon shahrida motorsozlik zavodi ishga tushirildi.
Mustaqillik yillarida viloyat industriyasi oʻz yoʻnalishini oʻzgartirib, tubdan
rivojlanmoqda. Mavjud korxonalar davlat tasarrufidan chiqarilib, mulkchilikning
oʻzgacha shakliga kirib bormoqda. Xususan aksariyat yirik va oʻrta korxonalar
negizida aksiyadorlik jamiyatlari tashkil etildi. Viloyatda mulkchilikning
barcha turiga oid 160 sanoat korxonasi bor (2000). Bulardan yiriklari: Bobur
nomidagi ip-gazlama i.ch. aksiyadorlik jamiyati (Andijon shahrida; tumanlarda
boʻlimlari bor), „Andijon agrofirmasi“ aksiyadorlikjamiyati, Andijon avtomobil
oʻrindiqlari zavodi, Andijon biokimyo zavodi, Andijon irrigatsiya mashinasozlik
zavodi, Andijon „Semurgʻ“ trikotaj aksiyadorlik birlashmasi, Andijon don
mahsulotlari" aksiyadorlik jamiyati, „Andijonkabel aksiyadorlik jamiyati“,
Chinobod paxta tozalash aksiyadorlik jamiyati. 1991—2000 yillar davomida Andijon
viloyatida jahon andozasi darajasidagi mahsulotlar ishlab chiqaruvchi zamonaviy
qoʻshma korxonalar bunyod qilindi. Viloyatda 79 qoʻshma korxona, 8447 kichik va
xususiy korxona mavjud. Viloyatdagi qoʻshma korxonalar butun viloyat yalpi
sanoat mahsulotining 53 % dan koʻprogʻini ishlab chiqarmokda (2000). Oʻrta
Osiyoda yagona avtomobilsozlik korxonasi — Oʻzbek-Janubiy Koreya „OʻzDEU avto“
kompaniyasi Asaka shahrida joylashgan. Italiyaning „Aka-uka Federichi“
aksiyadorlik jamiyati bilan hamkorlikda Asakada barpo etilgan Oʻzbek-Italiya
„FAM“ qoʻshma korxonasi soatiga turiga qarab 1—1,5 t makaron ishlab chiqarish
quvvatiga ega. Shahrixon tumanidagi Segazaqum qishlogʻida kalava ip
tayyorlaydigan va kelgusida undan gazlama toʻqiydigan „ANTEKS“ ochiq turdagi
aksiyadorlik jamiyati korxonasi barpo etildi va irrigatsiya bilan bogʻliq
boʻlgan tarmoklar, paxtani qayta ishlash, mashinasozlik va metallsozlik,
elektrotexnika sanoatlari, qurilish materiallari i.ch., kimyo, yengil
(ip-gazlama, paypoq f-kalari va boshqalar), oziq-ovqat sanoati eng rivojlangan
tarmoklardir. Viloyat mamlakatda neft va gaz qazib chiqarishda salmoqli oʻrin
tutadi. Oʻnga yaqin neft va neft-gaz konlari (Andijon neft koni, „Xoʻjaobod“,
„Boʻston“, „Janubiy Olamushuk“, „Xartum“, „Polvontosh“, „Xoʻjausmon“ va
boshqalar) ishlab turibdi. Xoʻjaobod — Andijon — Asaka gaz quvuri bor. Andijon
viloyatida dastlabki paxta tozalash zavodlari Andijon shahrida 1911 yilda,
Asakada 1912 yilda, Shahrixonda 1915 yilda qurilgan. Sanoatning bu turi paxta
yetishtirishga qarab tez rivojlandi. 1924 y. paxta zavodlarida 25 ming t xom
ashyo qayta ishlangan edi. 1999 yilda mavjud 13 ta paxta qayta ishlash
korxonalarida 325 ming t dan ziyod paxta qayta ishlandi. Viloyatda
yetishtirilayotgan pilla, jun, teri umuman qayta ishlanmasdan, lanib, 1999-yil
okt. ida ishga tushirildi). Baliqchi tumani notoʻqima matolar ishlab chiqarish
yopiq turdagi aksiyadorlik jamiyati shaklidagi Oʻzbek — Amerika qoʻshma
korxonasi ham oʻz mahsulotlari bilan chet elda eʼtibor qozongan
korxonalardandir. Qoʻshma korxona zamonaviy uskunalar bilan qayta jihozlandi.
Kalava ip va xom gazlama tayyorlanadigan mazkur korxonada 1300 dan ortiq ishchi
ishlaydi (2000). Shuningdek, viloyatda rivojlangan mamlakatlarning sarmoyalari
jalb qilingan „Andijon-Praga“, „Andijon durdonasi“, „Navigul“, „Oʻz-Koromko“,
Oʻzbek-Rus-Britaniya „Mask“, „Al-Osiyo“ qoʻshma korxonalari va Oʻzbek-Amerika
qoʻshma korxonasi filiali bor.

Temir yoʻl transporti viloyatda asosiy transport turlaridan biri. Uning uz.
2459 km (2000). Viloyatda dastlabki temir yoʻl 19-asr oxirlarida qurilib,
keyinchalik undan tarmoqlar davom ettirilgan. Urushdan oldin Asaka — Shahrixon
(1931), Uchqoʻrgʻon — Toshkoʻmir (1935) va boshqa temir yoʻllar qurildi. Barcha
avtomobil yoʻllarining 6,2 ming km qismi qattiq qoplamali (2000). Havo yoʻllari
Andijon shahrini Toshkent, Moskva, Sankt-Peterburg va boshqa shaharlar,
shuningdek Kavkaz, Qrim bilan bogʻlaydi. Andijon shahri koʻchalarida, shuningdek
Andijon shahridan Kuyganyor shaharchasiga trolleybus qatnaydi.

Viloyatda 4 oliy oʻquv yurti bor: Andijon Mashinasozlik instituti, Andijon
tibbiyot instituti, Andijon qishloq-xoʻjalik instituti, Andijon Davlat
universiteti. Andijon oliy oʻquv yurtlarida 10,8 ming talaba taʼlim oldi (2000).
1999 y. okt.da Kuyganyor shaharchasida (Andijon tumani) Oʻzbekiston Respublika
Andijon viloyati va suv xoʻjaligi vazirligi Qishloq xujalik ilmiy i.ch.
markazining Sugʻoriladigan yerlarda gʻalla va dukkakli oʻsimliklar yetishtirish
ilmiy tadqiqot instituti tashkil etildi. Institutning asosiy vazifasi mamlakatda
sugʻoriladigan yerlarda dehqonchilik sharoitiga moslashgan yangi don navlarini
yaratish, tumanlashgan va istiqbolli gʻalla va dukkakli oʻsimliklarni
yetishtirish texnologiyasini i.ch.dan iborat. Viloyat shahar va tumanlarida
1998— 2000 yillarda 19 kollej va akademik litseylar binolari qurilib ishga
tushirildi. Ular zamonaviy dastgoh va texnika bilan jihozlandi. Viloyatda 20
kasb-hunar kollejida 22389 oʻquvchi, 28 akademik litseyda 15928 oʻquvchi
oʻqiydi. Andijon shahridagi va Oqoltin tumanidagi maishiy xizmat kasb-hunar
kollejlari, Andijon tumanining Oqyor qishlogʻidagi sanoat kasb-hunar kolleji
(mazkur kollejga Oʻzbekiston Respublikasi Prezidenti I. Karimov ikki marta
tashrif buyurdi) eng namunali oʻquv dargohlaridir. Viloyatda 4 muzey (Andijon
viloyat adabiyot va sanʼat muzeyi, Andijon viloyat oʻlkashunoslik muzeyi, Bobur
uy muzeyi, Choʻlpon uy muzeyi), 508 ommaviy kutubxona (8150,4 ming nusxa asar),
183 klub, 37 madaniyat uyi, 966 badiiy havaskorlik jamoalari bor. Andijon
shahridagi Bobur nomidagi viloyat kutubxonasida (1967 y. ishga tushgan) 2000
urnnli qiroatxona mavjud (2000). Andijon viloyatida 3 ta teatr bor. Yoʻldosh
Oxunboboyev nomidagi Andijon viloyat musiqali drama va komediya teatri
Oʻzbekistondagi toʻngʻich teatrlardan biri boʻlib, unga 1919 y. noyab.da Hamza
asos solgan (q. Andijon teatri). Abbos Bakirov nomidagi Andijon davlat bolalar
va yoshlar teatri 1990-yil 1-dek.da „Istiqbol“ teatr studiyasi asosida tashkil
etilgan (q. Andijon bolalar va yoshishr teatri). Andijon viloyat „Lola“
Qoʻgʻirchoq teatri 1968-yil aprelda Respublika davlat qoʻgʻirchoq teatri
qoshidagi studiya bitiruvchilari asosida tashkil boʻlgan Andijon viloyati dan
Halima Nosirova, Lutfixonim Sarimsoqova, Tamaraxonim, Soyib Xoʻjayev, Abbos
Bakirov, Gʻanijon Toshmatov, Muzaffar Muhamedov kabi yirik sanʼatkorlar;
Fattohxon Mamadaliyev, aka-uka Ismoiljon va Isroilon Vahobovlar kabi xalq
hofizlari; Habiba Oxunova, Sherali Joʻrayev, Turgʻun Xontoʻrayev, Hoshimjon
Olimjonov kabi Oʻzbekiston xalq artistlari, Toshkanboy Egamberdiyev (Asakadan)
boshliqdorbozlar sulolasi yetishib mashhuru maʼlum boʻlishgan. Andijon
viloyatida 5 madaniyat va istirohat bogʻi, koʻplab koʻkalamzor xiyobonlar bor.
Ayniqsa Andijon shahridagi Alisher Navoiy nomidagi madaniyat va istirohat bogʻi
(1934 y. tashkil etilgan) mashhurdir. 1997—2000 yillarda bogʻ butunlay qayta
qurilib, nihoyatda kurkamlashtirildi. Ramziy burgut ostidagi qahvaxonaga
uygʻunlashtirilib qurilgan „Amfiteatr“ (2000) bayram tantanalari va boshqa
tomoshalar oʻtkaziladigan maskanga aylangan. Andijon shahrining jan.-sharqida —
Bogʻishamolda 300 ga maydonni egallagan Bobur nomidagi milliy bogʻ (Bogʻi
Bobur), Andijon shahrining markaziy qismida Choʻlpon bogʻi tashkil etildi.
Andijon viloyatida ziyoratgoh joylar koʻp. Sultonobod, Xonobod, Andijon dengizi
kabi joylar chet ellik sayyoxlarda katta taassurot qoldiradi. Xoʻjaobod tumanida
Bobur qadamjolaridan biri — Lotkontepada ajoyib ziyoratgoh barpo etildi. Bu
ziyoratgoh Shirmonbuloq, Chilustun togʻlari bilan tutashib ketgan. Asaka,
Shahrixon, Poytugʻ, Qoʻrgʻontepa sh.lari xalq hunarmandchiligi badiiy buyumlari
tayyorlash bilan mashhur. Viloyatda 14,1 ming oʻrinli (10 ming kishiga 64 oʻrin)
70 kasalxona muassasasi, 6233 vrach, shu jumladan 317 stomatolog (10 ming
kishiga 28,7 vrach), 22 ming oʻrta maʼlumotli tibbiy xodim, 5 sanatoriy bor
(2000). Andijon shahrida Respublika shoshilinch tibbiy yordam markazining
boʻlimi ishga tushirildi (2000).

Andijon olamshumul shuhrat egasi Zahiriddin Muhammad Bobur, Nodirabegimlar
yurti. 20-asr yangi oʻzbek adabiyotining ulkan namoyandasi Abdulhamid Choʻlpon
Andijonda tavallud topgan. Bu yerda Zokirjon Habibiy, Oraziy, Vosit Saʼdulla,
Xoshimjon Razzoqov, Sayfiy, Anisiy, Azimiy, Boqir kabi oʻnlab gʻazalnavislar
yashab ijod etdilar. Shu zaminda shakllanib obroʻ eʼtibor qozongan Sobir
Abdulla, Sulton Joʻra, Komil Yashin, Toʻxtasin Jalolov, Sayda Zunnunovalar
oʻzbek adabiyoti rivojida alohida oʻrin va mavqega egadirlar. 20-asrning soʻnggi
oʻn yilliklarida sheʼriyatda Oʻzbekiston xalq shoiri Toʻlan Nizom, Respublikada
xizmat koʻrsatgan sanʼat arbobi Olimjon Xoldor, Oʻzbekistonda xizmat koʻrsatgan
madaniyat xodimlari Tursunoy Sodiqova va Xoldorjon Quronboyev, isteʼdodli
shoirlar — Fozil Emin, Halima Qoraboyeva, Ismoil Toʻlak, Xanifa Solihova,
Abduhalil Qoraboyev, Shukur Qurbon, Usmonxon Shukurov, Farid Usmon, Zamira
Roʻziyeva, Qobil Mirzo, Munavvara Tillaboyeva, Xurshida, Nabi Jaloliddin; nasrda
Xabibullo, Qamchibek Kenja, Sotvoldi Rajabov, Ubaydulla Sodiqov, Odiljon Olimov,
Omina Tojiboyeva; dramaturgiyada Rahbar Fayziboyeva, Zahriddin Muhitdinov,
Nazirjon Rahimov, Ziyo Najmiy; bolalar adabiyetida Muqimjon Niyozov, Odil
Abdurahmonlarning nomlari keng tanilgan. Nusrat Abdusalomov, Habib Siddiq,
Najmiddin Ikromov, Rafiq Muxtor, Dilmurod Shokirov, Xamidullo Yusupov, Muborak
Qosimova Oʻzbekiston Respublikasi Markaziy banki Andijon viloyat boʻlimining
bosh binosi. Respublika shoshilinch tibbiy yordam markazi boʻlimi binosi kabi
bir necha oʻnlab shoir va adiblar oʻz asarlarida mustaqillik davri hayotinm aks
ettirmoqdalar. Andijon viloyati da Oʻzbekiston ijodiy uyushma-lari (yozuvchilar,
rassomlar, meʼmorlar, jurnalistlar va boshqalar)ning viloyat tashkilotlari
faoliyat koʻrsatadi. Matbuoti, radio va televideniyesi. A-V.da 2 viloyat gaz.
(„Andijonnoma“, „.Andijanskaya pravda“), 14 tuman gaz., 3 shahar gaz. („Asaka
oqshomi“, 1995; „Xonobod ovozi“, 1992; „Qorasuv tonga“, 1992) chiqadi.
Viloyatda, shuningdek 14 tarmoq gaz., 2 jurnal („Limfa“ ilmiy i.ch. majmuasining
„Limfalogaya“ jurnal, 1991-yildan 3 oyda bir marta rus tilida chiqadi; Andijon
viloyati xalq taʼlimi boshqarmasining „Taʼlim ravnaqi“ oylik jurnal, 1999) nashr
etiladi. Andijon viloyatida dastlabki radio eshittirishlari 1927-yildan
boshlangan. Shundan buyon viloyat radiosi oʻzining mazmunli eshittirishlari
bilan viloyat ijtimoiy-siyosiy hayotida oʻz oʻrni va ovoziga ega boʻlib
kelmoqda. 1963 yilda Andijon viloyatlararo telestudiya tashkil etilib
telekoʻrsatuvlar bera boshladi (mazkur studiya bir yilcha faoliyat koʻrsatib
keyinroq texnik imkoniyatlar boʻlmaganligi tufayli oʻz faoliyatini toʻxtatgan).
Respublikamiz mustaqillikka erishgach, Andijonda 1991-yil 25-okt.da viloyat
televideniyesi tashkil etilib, uning birinchi koʻrsatuvlari efirga uzatildi. Bir
oylik koʻrsatuvlar vaqti 45 soatdan ortadi. Andijon viloyati radiosi oyiga 36
soatlik hajmda eshittirishlar beradi (2000). Bundan tashqari Andijon viloyatida
1997-yil 23-iyundan „Andijon“ yoshlar teleradiokompaniyasi yopiq turdagi
aksiyadorlik jamiyati vodiy aholisiga telekoʻrsatuvlar, radioeshittirishlar olib
boradi. Teleradiokompaniya „Tasvir“ nomi bilan gaz. nashr etadi; 1998-yilning
okt.dan uning „Vodiy sadosi“ radiosi faoliyat koʻrsatadi. Viloyatda, shuningdek
„Taraqqiyot“ (1995 yildan) nodavlat telekanal i koʻrsatuvlar olib boradi. Yosh
ijodkorlardan Iqbol Umaraliyev "GooD ForTunE" tahallusi bilan ijod qiluvchi,
sheʼriyatning "MUSOVIYAT TARAFAYN" sanʼatidan mukammal darajada foydalana olgan
umidli ijodkorlaridan xisoblanadi. uning 100 dan ortiq sheʼrlari aynan shu
sanʼatda yozilgan.

Qadimda va oʻrta asrlarda bunyod etilgan meʼmoriy yodgorliklar bizgacha yetib
kelmagan. Andijon shahrida 19-asr oxirida qurilgan jome masjidi majmuasi
saqlangan. Tarkibida masjid, minora va Madrasa bor. Jome masjidi Fargʻona
vodiysida eng mahobatli binodir (q. Andijon jome masjidi majmuasi). Shahrixonda
oʻtgan asrda bino qilingan bir qancha mahalla masjidlari va madrasalari
saqlangan. Shundan biri 19-asr boshida qurilgan Ponsod masjididir. Masjidning
bezak qismlarini fargʻonalik ustalar ishlagan. Shahrixonda 1872 y. qurilgan
Gumbaz madrasasi saqlangan. Andijon shahrida 20-asr boshida qurilgan 2 qavatli
Axmadbekhoji uyi ham milliy meʼmorlik namunalaridan biri (q. Ahmadbekhoji
mehmonxonasi). Hozirgi Alisher Navoiy nomidagi madaniyat va istirohat bogʻi
Ahmadbekhoji bogʻi oʻrnida bunyod etilgan. Boyning bogʻidagi shiypon binosi ham
saqlanib qolgan. Paxtaobod shahrida 20-asr boshida qurilgan Otaqoʻzi madra-sasi
yodgorligi ham diqqatga sazovor. Uning 5 minorasi bor. orasidagi Andijon
viloyatining tabiiy va iqtisoodiy rangli xaritasiga q. Abdugʻulom Sultonov,
Sobirjon Shokarimov, Shuhratjon Karimov.



https://uz.wikipedia.org/wiki/Aholi_zichligi

Aholi zichligi birlik maydon yoki hajmdagi aholi miqdoridir. Muhim geografik
tushunchalardan biri. Har qanday tirik organizmlar uchun tushunilishi ham
mumkin, biroq aholi zichligi deganda asosan faqat odamlar joylashuvi nazarda
tutiladi.

Aholi zichligi - muayyan hududda aholining joylashuv darajasi. Mam-lakat yoki
biror hudud (viloyat, tu-man) aholi sonini shu joy maydoniga (odat-da 1 km² ga)
taqsimlash bilan hisoblab chiqariladi. Odam yashaydigan quruqlikda o‘rtacha
Aholi zichligi 1 km² ga qariyb 39 kishi-ga to‘g‘ri keladi (1990-yillar boshi),
mas, Yaponiya, Koreya Respublikasi, Niderlan-diya, Belgiyada 300 dan ziyod,
Monakoda 15539,5 kishi, Avstraliyada Aholi zichligi juda past — 1 km² ga 2,3
kishi, Mongoliyada — 1,4 kishi (1992). Cho‘l va baland tog‘larda 0,01 dan 1
kishigacha. RF da A.3.1 km² ga 8,7 kishi (1990). O‘zbekistonda A.Z. bir km² ga
54,7 kishi to‘g‘ri keladi (1998). Umuman olganda dunyoning aholi zich
yashaydigan r-nlarda, qariyb 7% maydonini egallagan quruqlikning odam
yashaydi-gan qismi (oykumena)da Yer kurrasidagi jami aholining 70% ga qadar
aholisi mujassamlashgan.

Jahon aholisi 7 milliarddan oshiq, Yerning jami maydoni (suv va quruqlik bilan
birga) — 510 million kvadrat kilometr. Demak, butunjahon aholi zichligi 7
milliard ÷ 510 million = 13,7 kishi/km2. Agar faqat quruqlik hisobga olinsa (150
million km2), unda butunjahon aholi zichligi — 46,6 kishi/km2 (117.2 per sq.
mile). Bunda Antarktida ham hisobga olingan; Antarktidasiz hisoblansa,
koʻrsatkich yana oshadi - 50 kishi/km2. Yer yuzining yarmidan ortigʻi (choʻl,
togʻ va hk) odamlar yashashi uchun juda noqulay boʻlgani va odamlar asosan suv
havzalari yonida yashagani uchun, bu raqamlardan amaliy naf yoʻq.



https://uz.wikipedia.org/wiki/Tarix

Tarix oʻtmish voqealar haqida axborot ochish, yigʻish, tartiblashtirish va
namoyish etish bilan shugʻullanuvchi fandir. Tarix bilan shugʻullanuvchi olimlar
tarixchilar, deb ataladi. Tarix fani voqealar ketma-ketligini tahlil etadi va
ularning sabab va samaralarini tizimlashtiradi. Tarixchilar tarix tabiati va
foydasi ustida bahs olib borishadi. Bunda ushbu fanning oʻzi ham oʻrganiladi va
zamonaviy muammolarni uning yordamida hal qilishga uriniladi. Biror madaniyatga
oid, biroq tashqi manbalarga asoslanmagan hikoyalar (masalan, Alpomish haqida
asotirlar) tarixiy mavzu emas, balki madaniy meros sanaladi.

Tarix — 1) tabiat va jamiyatdagi har qanday rivojlanish jarayoni. Shu maʼnoda
olamning yaratilish T.i, Yer T.i, barcha fanlar T.i va boshqa tushuniladi; 2)
insoniyat va uning mahsuli boʻlgan tamaddunlar rivoji, jamiyat va davlatlar
oʻtmishi taraqqiyoti jarayonini oʻrganuvchi fan.

Olimlar orasida eramizdan avvalgi V asrlik Herodot "tarix otasi", deb
hisoblanadi; u zamondoshi Fukidid bilan birga biz bilgan tarix asoslarini
qurgan. Ularning taʼsiri, dunyoning boshqa tarixiy anʼanalari bilan birgalikda
tarix tabiatining asrlar osha oʻzgarib kelayotgan turli talqinlariga turtki
berdi. Zamonaviy tarix fani mintaqa (Italiya tarixi), davr (Yangi tarix) yoki
mavzuga (Ikkinchi jahon urushi) qarab koʻp sohalarga boʻlinadi. Tarix maktab va
oliy oʻquv yurtlarida oʻqitiladi.



https://uz.wikipedia.org/wiki/Sovuq_urush

Sovuq urush — bir tarafdan AQSh va uning ittifoqdoshlari, ikkinchi tarafdan SSSR
va uning ittifoqdoshlari orasidagi XX asrning 40-yillari oʻrtalaridan
90-yillarning boshlarigacha davom etgan global geosiyosiy, iqtisodiy va gʻoyaviy
konfrontatsiya.

Qoʻshma Shtatlar va SSSR toʻgʻridan-toʻgʻri harbiy ziddiyatga kirishmagan
boʻlsalar ham, ularning dunyoga taʼsirini oʻtkazish borasidagi raqobat koʻpincha
butun dunyo boʻylab lokal harbiy ziddiyatlarga olib kelar edi. AQSh va Sovet
Ittifoqi oʻzlarining taʼsir doiralarini yaratdilar hamda ularni harbiy-siyosiy
bloklar — NATO va Varshava bitimi bilan mustahkamladilar.

Sovuq urush Uchinchi jahon urushiga olib kelishiga xavf tugʻdiruvchi oddiy va
yadroviy qurollar poygasi bilan birga olib borildi. Dunyo halokat arafasida
turgan bunday holatlardan biri 1962-yilgi Karib inqirozi boʻldi. Shundan soʻng
1970-yillarda ikkala tarafdan xalqaro tanglikni "yengillashtirish" va
qurollanishni cheklash harakatlari amalga oshirildi.

SSSRning bora-bora tehnologik tarafdan ortda qolishi sovetlar iqtisodiyotining
stagnatsiyasi va 1970-yillar ohiri — 1980-yillarning boshidagi juda katta harbiy
harajatlar bilan bir qatorda sovet hukumatining siyosiy va iqtisodiy reformalar
oʻtkazishiga majbur qildi. 1985-yilda Mihail Gorbachyov tomonidan eʼlon qilingan
qayta qurish va oshkoralik KPSSning boshliq rolini yoʻqotishiga va ogʻir
iqtisodiy-ijtimoiy inqirozga, oqibatda esa - 1991-yili SSSRning parchalanishiga
olib keldi.

Sharqiy Yevropada sovetlar qoʻllovidan mahrum boʻlgan kommunistik hukumatlar
undan ham oldin - 1989-1990-yillarda agʻdariladi. Varshava bitimi oʻz
faoliyatini rasman 1991-yil 1 iyulda tugatdi, va shu paytdan boshlab sovuq
urushni tugagan deb hisoblashimiz mumkin.

Sovuq urushning boshlanishi rasman 1946-yil 5 mart kuni, Winston Churchill
tomonidan Fulton (AQSh)dagi mashhur nutqi soʻzlangan payt hisoblanadi.
Ittifoqdoshlar orasidagi munosabatlarning keskinlashuvi oldinroq boshlangan edi,
ammo 1946-yilning martiga kelib bu holat SSSRning Erondan okkupatsion
qoʻshinlarini olib chiqishiga noroziligidan kuchayadi. Churchillning nutqi yangi
reallikni koʻrsatdi:

Churchill 30-yillarning xatolarini qaytarmaslikka chaqirdi va ozodlikning
qimmati, demokratiya va totalitarizmga qarshi "Xristian sivilizatsiya" uchun
turishni, buning uchun esa anglosakson millatlarning ahilligi va birligi
kerakligini aytdi.

Bir haftadan soʻng I. V. Stalin "Pravda"ga intervyusida Churchillni Hitler bilan
bir qatorga qoʻydi va uni oʻz nutqida Gʻarbni SSSR bilan urushga chaqirganligida
aybladi.

Vaqt oʻtishi bilan bloklar qarshiligidagi tanglik oʻzgarib borar edi. Uning eng
keskin nuqtasi Koreya urushi yillariga toʻgʻri keladi, uning oqibatida 1956 yili
Polsha, Vengriyadagi voqealar va Suets inqirozi kelib chiqadi; Xruschev
"iliqligi" kelishi bilan tanglik ozgina yengillashadi, bu ayniqsa
1950-yillarning ohiriga xos; Amerika samolyot-aygʻoqchisi U-2 (1960) bilan
bogʻliq janjal yangi tanglikka olib keladi, uning choʻqqisi boʻlib Karib
inqirozi (1962) boʻldi; bu inqiroz taasurotida yana yengillashish keladi, ammo u
"Praga bahori" bilan buziladi.

Brejnev Xruschevdan farqli ravishda qaltis avantyuralarga kirishmas, hech qanday
"tinch" tadbirlarni oʻtkazmas edi; 1970-yillar "xalqaro tanglikni
yengillashtirish" deb ataluvchi belgi osida oʻtdi, Yevropadagi xavfsizlik va
hamkorlik masalalari boʻyicha majlis (Helsinki) va koinotga sovet-amerika
birgalikdagi uchish ("Soyuz-Apollon" dasturi) buning mahsullaridir; oʻsha paytda
strategik qurollanishni cheklash toʻgʻrisidagi kelishuvlar imzolanadi. Koʻp
tarafdan bu iqtisodiy sabablar bilan tushuntirildi, chunki SSSR oʻsha paytdayoq
isteʼmolchilik mahsulotlarini sotib olishda ehtiyojni sezdi (bunga esa valyuta
kreditlari kerak edi), Gʻarb oʻz navbatida Arab-Isroil ziddiyati keltirib
chiqargan neft inqirozi yillarida sovet nefti bilan juda qiziqqan edi.

Yangi keskinlashuv 1979-yili, sovet qoʻshinlarining Afgʻonistonga kirishidan
soʻng vujudga keldi, sovetlarning bu harakatini Gʻarbda geosiyosiy muvozanatning
buzilishi va SSSRning ekspansiya siyosatiga oʻtdi deb qabul qilishdi.
Keskinlashuv 1983-yilning kuzida, sovet kuchlari ichida 300 ga yaqin odam
bo'lgan Janubiy Koreyaning fuqarolar avialaynerini urib tushirganida oʻz
choʻqqisiga yetdi. Aynan oʻsha paytda AQSh prezidenti Ronald Reagan SSSRga
nisbatan "yovuzlik imperiyasi" frazeologizmini qoʻlladi. AQSh bu davr mobaynida
oʻz yadroviy raketalarini Gʻarbiy Yevropada joylashtirdi va kosmik raketalarga
qarshi himoya dasturi ustida ishlashni boshladi; bu ikkala keng koʻlamli
dasturlar sovet hukumati tinchini buzdi, SSSRning koinotda qarshilik koʻrsatish
uchun mablagʻi yoʻq edi.

"Ijtimoiy plyuralizm" va "umuminsoniy qadriyatlarning sinfiylari ustidan
muhimroqligini" eʼlon qilgan Mihail Gorbachyovning hukumat tepasiga kelishi
bilan gʻoyaviy qarshilik tezda oʻz keskinligini yoʻqotdi. Harbiy-siyosiy
masalada Gorbachyov avvaliga 1970-yillarning "yengillashtirish" xilidagi
siyosatini oʻtkazishga harakat qildi, qurollarda cheklashni taklif qildi, ammo
kelishuv shartlari ustida qattiq savdolashdi (Reykyavikdagi uchrashuv).

Ammo sovetlar siyosiy tizimining oʻsayotgan inqirozi va neft narhining keskin
tushib ketishi tufayli SSSR iqtisodiyotining gʻarbiy tehnologiyalar va
kreditlariga qarab qolganligi Gorbachyovning tashqi siyosiy sferada pand
berishiga sabab boʻldi. 1988-yilda sovet qoʻshinlarining Afgʻonistondan olib
chiqilishi boshlandi. 1989-yil revolyutsiyalari natijasida Sharqiy Yevropada
kommunistik tizimining qulashi sovet blokining likvidatsiyasiga, va shuning
bilan birga — "sovuq urush"ning toʻxtatilishiga olib keldi.

Bu vaqtni oʻzida Sovet Ittifoqi halokat yoqasida edi. Dunyo sotsialistik
tizimining parchalanuvi neft narhlarining tushishi iqtisodiyot va sanoatning
kolossal inqiroziga olib keldi. Mamlakatning chetlarida millatlararo nizolar
kelib chiqa boshladi. Moskva ittifoqdosh respublikalar ustidan nazoratni yoʻqota
boshladi. 1990-yil martidan 1991-yil dekabrigacha oʻn besh respublika ichidan
oʻn uchtasi Ittifoq tarkibidan chiqdi. 1991-yil 26 dekabrda mustaqil Rossiyaning
yangi hukumati Ittifoq shartnomasini denonsatsiya qilib, "sovuq urush" tarixida
soʻnggi nuqtani qoʻydi.

2007-yilning boshida AQSh kongressining ikkala palatasiga sovuq urushda
qatnashganlik uchun (Cold War Service Medal) yangi harbiy mukofotni tadqiq etish
toʻgʻrisida qonun taklif etildi, bu qonun Hillary Clinton boshchiligidagi
demokratik partiyalik bir guruh senator va kongressmenlar tomonidan qoʻllab
quvvatlandi. Medal bilan 1945-yil 2 sentabridan 1991-yil 26 dekabrigacha
AQShning harbiy kuchlarida yoki davlat uyushmalarida ishlagan barchani
taqdirlash koʻzlandi.



https://uz.wikipedia.org/wiki/Hayvonlar

Hayvonlar, hayvonot dunyo-s i (AshtaNa) — organik olam sistemasidagi yirik
boʻlimlardan biri. H.ning bundan 1 — 1,5 mlrd. yil ilgari okean suvida
mikroskopik, xlo-rofillsiz amyobasimon xivchinlilar shaklida paydo boʻlganligi
taxmin qilinadi. H.ning eng qad. qazilma qoldiqlari yoshi 0,8 mlrd. yildan
oshmaydi. Koʻp hujayrali H. — boʻshliq-ichlilar, chuvalchanglar, tuban
boʻgʻim-oyoqlilarnpnt dastlabki qoldiqlari soʻnggi kembriy qatlamlaridan boshlab
(mil.dan 690—570 mln. yil av.) uchraydi. Kembriy davri boshlarida (mil.dan
570—490 mln. yil av.) tashqi mineral skeletli (chigʻanoqli yoki xitinli) dengiz
umurtqasizlarining koʻpchilik guruxlari (trilobitalar, jabraoyoqlilar,
mollyuskalar, arxeotsiatlar) rivojlangan. Kembriyning oxirida tashqi skeletga
ega boʻlgan umurtqasizlar (toʻgarak ogʻizlilartsht qadimgi ajdodlari) kelib
chiqqan. Silurda (mil.dan 445—400 mln. yil av.) H. oʻsimliklar bilan bir vaqtda
quruqtik yuzasini egallay boshlaydi. Silurning keyingi davrida, dastlabki
chayonlar, devon oxiridan boshlab (mil.dan 400—345 mln. yil av.) dastlabki
quruqlikda yashovchi umurtqa-lilar — suvda hamda quruqlikda yashovchilar
rivojlangan. Karbon davrida (mil.dan 345—280 mln. yil av.) quruqlikda
umurtqasizlardan hasharotlar, umurtqalilardan tuban tuzilishga ega boʻlgan
sudralib yuruv-chilar va suvda hamda quruqlikda yashovchilar, Mezozoyning trias,
yura va boʻr davrlarida (mil.dan 230—66 mln. yil av.) sudralib yuruvchilar
hukmronlik qilgan. Trias oʻrtalarida (mil.dan 230—195 mln. yil av.)
di-nozavrlar, bu davr oxirida sut emi-zuvchilar kelib chiqqan. Qushlar yura
davrining oxiridan (mil.dan 195— 136 mln. yil av.) maʼlum. Boʻr davrining
oxiriga kelib (mil.dan 136— 66 mln. yil av.) koʻpchilik dengiz umurtqasizlari,
dengiz va quruqlikda yashovchi sudralib yuruvchilar, jumladan. dinozavrlar
qirilib ketadi; ular oʻrnini qushlar va sut emizuv-chilar egallaydi.

3 qavatli H. birlamchi ogʻizlilar (halqali chuvalchanglar, mollyuskalar,
boʻgʻimoyokdilar) va ikkilamchi ogʻiz-lilar (ignatanalilar, xordalilar)ga
ajratiladi. Anʼanaga koʻra barcha H. umurtqasizlar (koʻpchilik H.) va
umurtqalilar (xordalilar)ga boʻlinadi. Tuzilishi va oʻzaro filogenetik
bogʻlanishiga binoan hayvonot dunyosi kenja dunyo, tip, sinf va boshqa
taksonlarga ajratiladi. Odatda, hayvonot dunyosi 16—25 (baʼzan 10—33 ta) tipga
ajratiladi. Ayniqsa tuban tuzilgan umurtqasizlarni sistemaga solishda koʻp
chalkashliklar mavjud. Mas, 20-asrning 60-yillarigacha bir hujayralilar faqat
bitta tip sifatida oʻrganilgan boʻlsa, hozirgi davrda bir necha (5—7 ta) tipga
ajratiladi. Barcha koʻp hujayralilar tiplari (q. Tip) bitta koʻp hujayralilar
kenja dunyosiga, bir hujayralilar esa bir hujayralilar kenja dunyosiga
kiritiladi. H.ning 1,5 mln. (boshqa maʼlumotlarga koʻra 3—4,5 mln.) turi maʼlum.
Yer yuzida H. yaxshi oʻrganilmagan. Har yili toʻgarak chuvalchanglar,
hasharotlardan yuzlab yangi turlar koʻrsatib berilmoqda. Aniqlangan H.ning
2/3qismini hasharotlar tashkil etadi.



https://uz.wikipedia.org/wiki/Dengiz

Dengiz Dunyo Okeanining quruqlik yoki suv osti relyefi qoyalari bilan cheklangan
qismidir. "Okean" so‘ziga sinonim kabi ishlatilishi mumkin (masalan, "dengiz
suvi" deb okean suviga ham aytish mumkin).

Dengiz — Dunyo okeanining [bir] qis-mi; okeandan quruklik yoki orollar, yarim
orollar va suv osti relyefining koʻtarilgan joylari b-n ajralib turadi. Oʻzining
gidrologik, meteorologik va iqlimiy rejimi b-n okeanning ochiq qismidan farq
qiladi. D. quruqlik b-n qancha kup uralgan bulsa, okeandan tafovuti shuncha kup
buladi. Oke-anlarning ayrim ochiq qismlari shartli ravishda D. deyiladi, mas,
Sargasso D. va Filippin D. Aslida kul (mas, Orol, Kaspiy, Oʻlik dengizlari),
lekin maydoni ancha katta bulganligidan D. deb atalgan, baʼzi D.larga esa
qoʻltiq deyiladi (mas, Gudzon qoʻltigʻi, Fors qoʻltigʻi). D.lar geografik oʻrni
va gidrologik rejimi xususiyatlariga koʻra 3 guruhga boʻlinadi: materiklar
orasidagi D.lar, materik ichkarisidagi D.lar va chekka D.lar.

D. atrofidagi qurukdik D.ning iqlimi, suv rejimi va suv osti yotqiziqlariga uz
taʼsirini koʻrsatadi. Bunday taʼsir materik ichkarisidagi va materiklar
orasidagi D.larda ayniqsa katta buladi. D. atrofidagi daryolar D.ga chuchuk suv
b-n birga loyqa (oqiziq) jinslarni keltiradi. D.lar geologik nuqtai nazardan
yosh hosillardir. Ular uchlamchi davrda vujudga kelgan, toʻrtlamchi davrda
toʻliq shakllangan. Eng chuqur D.lar Yer pustining upirilgan — yorilgan
joylarida hosil boʻlgan. Mac, Oʻrta dengiz (eng chuqur joyi 5121 m), Karib
dengizi (eng chuqur joyi 7090 m) va b. Sayoz D.lar materik chekkalarining
choʻkkan qismlarini okean suvining bosishidan yoki okean sathining
koʻtarilishidan paydo boʻlgan. Bunday D.lar koʻpincha materik sayozliklarda
joylashgan (q. Shelf). Mac, Sharqiy Sibir dengizi, Shimoliy dengiz va b.



https://uz.wikipedia.org/wiki/Yulduz_Usmonova

Yulduz Oʻrayimoxunovna Usmonova, (Yıldız Usmanova, Osmanova) (1963-yil
12-dekabrda Margʻilonda tug‘ilgan) — oʻzbek estrada xonandasi, bastakor.
Oʻzbekiston (1995), Qoraqalpogʻiston (2000) xalq artisti. Toshkent
konservatoriyasini tugatgan (1988). Oʻzi tashkil etgan ansamblning yakkaxon
xonandasi (1989 y.dan). Dardli va shirali ovoz sohibi. Milliy estrada
qoʻshiqchiligiga katta hissa qoʻshib kelmoqda. Usmonova ijodi xonandalik va
aktyorlik sanʼatining omuxtaligi, joʻshqinlik, koʻtarinkilik, badiiy
izlanuvchanlik, har bir qoʻshiq talqinida musiqa va sahna vositalarining
yorqinligi bilan ajralib turadi. Repertuaridan oʻrin olgan aksariyat
qoʻshiqlarning (soʻzi va musiqasi) muallifi.

«Bolajon» kinofilmida bosh qahramon rolini oʻynagan, koʻpgina «Temir erkak»,
«Bolajon», «Olov qaʻridagi farishta», «Tohir va Zuhra yangi talqin», «Sarvinoz»,
«Muhabbat sinovlari 2» filmlarda rol ijro etgan. «Temir hotin», «Oshiqlar»,
«Yolgʻon dunyo» kinofilmlar uchun qoʻshiqlar ijro etgan.



https://uz.wikipedia.org/wiki/Referendum

Referendum (lot. referendium) bu fuqarolarningg davlat, viloyat yoki mahalliy
koʻlamda eng muhim masalalar boʻyicha ovoz berish yoʻli orqali oʻz fikrlarini
bevosita bildirishlaridir.

Referendum (lot. referendum — bildirilishi kerak boʻlgan) — umumxalq ovoz berish
yoʻli bilan qonunlar qabul qilish va davlat ahamiyatiga molik eng muhim
masalalarni hal qilish shakli. Bevosita demokratiyaning muhim vositasi. R.ning
saylovlardan asosiy farqi shundaki, R. oʻtkazilayotganda biron bir lavozimga
nomzod yoki nomzodlar roʻyxati uchun ovoz berilmaydi, balki unda muayyan masala
— qonun, qonun loyihasi, konstitutsiya, konstitutsiyaga tuzatishlar,
mamlakatxalqaro maqomiga taalluqli yoki ichki siyosatiga oid biron bir savol
qoʻyiladi. Saylov natijalari majoritar tizim boʻyicha ham, proporsional tizim
boʻyicha ham aniqlanishi mumkin boʻlsa, R. natijalari faqat majoritarizm (mutlaq
koʻpchilik ovozini hisoblash) tamoyillari asosidagina aniqlanishi mumkin. R.
ning oʻziga xos shakli plebissit hisoblanadi. Ayrim mamlakatlar (Mas,
Fransiya)da plebissit R.ga nisbatan birmuncha kengroq tushuncha hisoblanadi.
Baʼzi mamlakatlar (Mas, AQSH)da esa plebissit bilan R.ni farqlamaydilar. Hozirgi
zamon davlatlarining konstitutsiyaviy huquqi R. va uni oʻtkazishning turli xil
koʻrinishlarini nazarda tutadi. R.lar butun davlat hududida oʻtkaziladigan
umumilliy R. va alohida federatsiya subʼyektlari yoki maʼmuriyhududiy
birliklarda oʻtkaziladigan mahalliy R.ga boʻlinadi. Konstitutsiyaga yoki
qonunlarga taallukdi R. oʻtkazilishi mumkin. Birinchi holda yangi konstitutsiya
loyihasi yoki konstitutsiyaga qilinadigan oʻzgartirish va tuzatishlar boʻyicha
R. oʻtkazilsa, ikkinchi holatda qonun loyihasi yoki kuchga kirgan qonun boʻyicha
R. oʻtkaziladi. Huquqiy ahamiyati jiqatdan maslahat R.lari (xalq soʻrovi deb ham
ataladi) va hal qiluvchi R.lar boʻladi. Maslahat R.lari biron bir masala
yuzasidan saylovchilarning irodasini aniqlab olish boʻyicha oʻtkazilib, ana shu
asosida davlatning boshqa organlari qaror chiqaradi (bunday R.lar Shveysariya,
Ispaniyada oʻtkaziladi). Hal qiluvchi R.larda biron-bir masala uzilkesil qaror
chiqarish uchun saylovchilar ovoziga qoʻyiladi. Shuningdek, majburiy va
fakultativ R.lar boʻladi. R.lar oʻtkazish zarurati konstitutsiya yoki boshqa
konstitutsiyaviyhuquqiy hujjatda koʻrsatilgan boʻlsa (Mas, konstitutsiya
oʻzgartiriladigan holda) majburiy R. oʻtkaziladi. Fakultativ R.lar tegishli
davlat organi yoki saylov korpusi irodasiga bogʻliqholda oʻtkaziladi.

Referendum — bevosita demokratiyaning muhim instituti boʻlib, umumdavlat hamda
har bir fuqaro uchun muhim boʻlgan qarorlarni qabul qilinishida jamiyatning
qatnashishini taʼminlaydi. Referendumning oʻtkazilish jarayonining qoida va
shartlari har bir davlatning konstitutsiyasi va qonunchiligi tomonidan
belgilanadi.



https://uz.wikipedia.org/wiki/Qon

Qon — odam va umurtqali hayvonlarning qon aylanish sistemasida aylanib yuradigan
suyuq toʻqima; hujayra va toʻqimalarga yetib borib, ularning hayot faoliyatini
hamda fiziologik funksiyalarining bajarilishini taʼminlaydi. Eritrotsitlarning
tarkibidagi gemoglobin Q.ga qizil rang beradi. Q.ning tarkibi, osmotik bosimi va
aktiv reaksiyasi (rN) deyarli oʻzgarmaydi. Q. organizmda xilma-xil vazifalarni
bajaradi: u hujayralarga kislorod yetkazib beradi va karbonat angidrid gazini
olib ketadi (nafas funksiyasi); ovqat hazm qilish aʼzolaridan oziq moddalarni
butun organizmga tarqatadi (oziq moddalarni tashish funksiyasi); moddalar
almashinuvi mahsulotini chiqarish aʼzolariga (buyrakka) olib boradi. Q.
aʼzolarning gumoral aloqasini yuzaga chiqaradi, u gaz almashinuvi, nafas, suvtuz
almashinuvi, kislota-ishqor muvozanatida ishtirok etadi. Q.da antitoksinlar,
lizinlar va antitelolar borligi, shuningdek, leykotsitlar mikroorganizmlar va
yot jismlarni qamrab yutish xususiyatiga ega boʻlganligi tufayli Q. organizmni
zararli moddalar va yot jismlardan himoya qiladi. U gavda trasini doim bir
maromda saqlashda muhim ahamiyatga ega.

Probirkaga bir tomchi geparin moddasini tomizib, ustiga 2-3 ml qon quyib,
sentrifugada bir necha minut davomida aylantirilsa, u ikki qismga: ustki qismida
rangsiz qon plazmasiga, pastki qismida esa qonning qizil rangdagi quyuq qismi -
shaklli elementlarga ajraladi (1-rasm). Shunday qilib, qon ikki qismdan iborat:
birinchi qismi qonning suyuq qismi, ya'ni qon plazmasi, ikkinchi qismi qonning
quyuq qismi, ya'ni shaklIi elementlaridir. Qon umumiy hajmining 55-60% ini qon
plazmasi va 40-45% ini shaklli elementIar tashkil qiladi. Qonning o'rtacha
miqdori katta odamda 5 I bo'Iib, u tana massasining o'rtacha 7% ini tashkil
etadi. I kg tana massasiga o'rtacha 70 ml qon to'g'ri keladi. Bolalarda har I kg
tana massasiga to'g'ri keladigan qon miqdori kattalarnikiga nisbatan ko'proq
bo'ladi (5O-100 ml). Qon plazmasi. Qon plazmasi qonning suyuq qismi bo'Iib, u
murakkab aralashmadir. Uning tarkibida oqsiIJar, yog'lar, uglevodlar, mineral
tuzlar, gormonlar, fermentlar, antitelalar va erigan holdagi gazlar (kislorod,
kmTIonat angidrid kabilar) bo'ladi. Plazma tarkibida o'rtacha 90-92% suv, 7¬8%
oqsillar, 0,9% tuzlar, 0,1% glyukoza, 0,8% yog'lar bo'ladi. Plazma kuchsiz
ishqoriy reaksiyaga ega, ya'ni pHi=7,4. Qon plazmasi tarkibida or¬ganizmning
hayoti - o'sishi va rivojlanishi uchun zamr barcha oziq moddalar bo'lib, ular
ovqat hazm qilish organlaridan qonga so'riladi. Qonning doimiy harakati
natijasida bu moddalar hujay ralarga o'tadi va o'zlashtiriladi.



https://uz.wikipedia.org/wiki/Makka

Makka (arab. Umm ul-Quro, Umm ulMadoin — shaharlar onasi va boshqalar) — Saudiya
Arabistonining gʻarbiy qismidagi shahar, Qizil dengizdan 70 km uzoqdikda
joylashgan. Hijoz viloyatining maʼmuriy markazi. Aholisi 1 mln. kishiga yaqin
(2001); haj vaqtida (hajga keluvchilar hisobiga) 2 mln.dan oshadi.

610 yil Muhammad (sav) M. yaqinidagi Hiro togʻida oʻziga birinchi bor vahiy,
yaʼni Qurʼon oyatikarimalari nozil boʻlganini eʼlon qildi. 622 yilda musulmon
jamoasi M. bilan raqobatlashib kelgan Yasrib (Madina) shahriga koʻchib oʻtdi (q.
Hijra). 630 yilda shahar musulmonlar qoʻl ostiga oʻtdi va M.ga haj qilish
islomning 5 arkonidan biriga aylandi. Umaviylar davrida (661—750) shahar
qiyofasi keskin oʻzgardi: koʻp qavatli qasr, saroylar paydo boʻldi. Bagʻdod
xalifaligi (750—1258) inqirozga uchragandan soʻng M. Fotimiylar, Ayyubiylar va
mamluklar qoʻl ostiga, keyinchalik Usmonli turk saltanati to-beligiga (1517)
oʻtdi. 1916 yildan M. — Hijoz qirolligi poytaxti. 1924 yil Ibn Saʼud qoʻshinlari
M.ni ishgol etdi. 1932 yildan Saudiya Arabistoni tarkibida.

Makka (arab. مكّة المكرمة‎ Makkah Al-Mukarramah) — musulmonlarning muqaddas
shahri. Saudiya Arabistonining gʻarbida, Qizil dengiz sohilidan 80 km uzoqlikda
togʻlar orasida joylashgan bu shaharni arablar Umm ul-Qurro, Umm ul-Madoin,
yaʼni shaharlar onasi deb yuritadilar. Qurʻonda „Bakka“ nomi bilan kelgan. U
Hijozning maʼmuriy va savdo markazi, musulmonlar haj qiladigan —
musulmonchilikning beshinchi ahkomi bajariladigan joy. Qurʻoni karim 114
surasining 86 tasi Makkada nozil boʻlgan. M.da Kaʼba bilan bosh masjid — Harom
masjidi bor. Makka — islom dinining Muhammad paygʻambari (sav)ning vatanlari,
arablarning qadimgi ziyoratgohi. Musulmon rivoyatlariga koʻra, Makkada Odamato
va Momohavo hamda Shis, Ibrohim, Ismoil va Hojar yashaganlar. Makka shahrigaga
qachon asos solingani maʼlum emas.

Ilk bor Zamzam bulogʻi tevaragida aholi yashash maskanlari paydo boʻlgani haqida
maʼlumot bor. Islomga qadar Makka majusiy arab qabilalarining diniy hamda Sharq
bilan Oʻrta dengiz boʻyidagi davlatlar oʻrtasidagi muhim savdo markazi boʻlgan.
Islom vujudga kelishidan koʻp asrlar ilgari Makkadagi Kaʻba ibodatxonasi arab
qabilalarining ziyorat markazi boʻlib, unda qabila xudolarining sanamlari
saqlangan. Shahar birinchi marta yunon tarixchisi Ptolemey asarlarida Makoraba
nomi bilan tilga olingan va bu yerda milodiy 2-asrda ibodatxona mavjudliga aytib
oʻtilgan. Makkada paygʻambar Muhammad (sav) tavallud topganlar va shu yerda
islom targʻibotini boshlaganlar. Muhammad (sav) 622 yil oʻz sahobalari bilan
Makkadan Yasrib (keyinchalik al-Madina deb ataladigan) shahriga hijrat
qilganlar. Rivoyatga koʻra, qadimgi Jurhum, Xuzoʻa qabilalari, 4-asr oxiridan
esa, Quraysh qabilasi koʻchib kelib yashay boshlagan. 6-7-asr oʻrtalarida
Kaʻbadan 800—900 metr shimoli-sharqqa va taxminan 500 m janubi-gʻarbga
choʻzilgan vodiy boʻylab aholi istiqomat qilardi. Markazda, Kaʼbadan janubroqda
bozor boʻlgan. Turar-joylar devorlar bilan oʻralgan katta hovlilardan iborat
boʻlib, hovli ichida qavmi qarindosh oilalarning imoratlari joylashgan. Oʻsha
vaqtda Makkada 6-7 ming aholi yashagan. Makkada sugʻorish uchun suv yoʻqligi,
muqaddas hududda dehqonchilik va ov bilan shugʻullanish man qilingani ustiga
atrofdaga qabilalar uchun muqaddas hisoblangani tufayli qurayshlarning savdo
bilan mashgʻul boʻlishiga toʻgʻri kelgan. Shahar aholisi asosan diniy marosimlar
uchun zarur boʻlgan buyumlarni tayyorlagan va hajga kelganlarga xizmat qilgan.
Muhammad (sav) Makkadan chiqib ketgach, Madinadagi yangi masjidni Kaʻbaga qarshi
qoʻya boshlaganlari yoʻq, aksincha, uni Kaʻba (qibla)ga toʻgʻrilaganlar. 630 yil
musulmonlarning Makkani fath etishlari shaharning muqaddas markaz sifatidagi
alohida mavqeini tiklabgina qolmay, uni yangi maqomga koʻtardi; haj qilish
marosimida Kaʼbani tavof qilish bilan birga Arafot togʻiga koʻtarilish ham
qoʻshildi; Makkani ziyorat qilish islomning asosiy ruknlaridan biri hisoblanadi.
Umaviylar davrida Makka rivojlandi va qiyofasi butunlay oʻzgardi: bir qavatli
imoratlar oʻrnida koʻp qavatli uylar va qasrlar qad koʻtardi. Makka maʼmurlari
suv yigʻiladigan inshootlar bunyod etdilar, osma quvurlar oʻtkazdilar, shahar
atroflarida bogʻ-rogʻlar paydo boʻddi. Xalifalikning hamma tomonidan kela
boshlagan mablagʻlar, shuningdek, ziyoratchilardan tushgan daromad makkaliklarni
imtiyozli musulmonlar guruhiga aylantirdi. Kaʼba 624 yil qibla deb eʼlon
qilinganidan keyin Kaʼbaga tomon qarab ibodat qilina bopshagan.19-asr boshigacha
Makkani Gʻarbiy Arabistonda hokimiyatni amalga oshirgan davlatlarning noiblari
boshqarib kelganlar, lekin shaharning ichki hayotida koʻp narsalarni shariflar
(Muhammad (sav) avlodlari) hal qilardi. Maʼlumki, Bagʻdod xalifaligi inqirozga
uchraganidan soʻng Makka fotimiylar, ayyubiylar va mamluklar qoʻl ostiga,
keyinchalik — 1517 yilda Usmonli turk saltanati tobeligiga oʻtdi. 1925 yildan
Saudiya Arabistoni tarkibida. Islom dini amal qilayotgan 14 asrdan ortiq vaqt
davomida Makka gʻayridinlar uchun yopiq shahar hisoblanadi, ammo 18-asrdan
eʼtiboran yevropalik ayrim tadqiqotchilar musulmon ziyoratchilari niqobida unga
kira boshlaganlar. 20-asr boshigacha Makka abbosiylar davridagi hududga teng
joyni egallab kelgan, doimiy aholisi 50 ming kishidan oshmagan. Hozirgi vaqtda
Makkaning tub aholisi salkam 0,5 mln. kishini tashkil etadi, shahar avtomobil
yoʻllari orqali tashqi dunyo bilan bogʻlangan.



https://uz.wikipedia.org/wiki/Ispan_tili

Ispan tili — ispanlar tili. Hind-yevropa tillari oilasining roman tillari
guruhiga mansub. I. t.da 320 mln. dan ortiq kishi soʻzlashadi (1990). Ispaniya
va Lotin Amerikasidagi 19 mamlakatning (Peruda kechua, Boliviyada kechua va
aymara, Puerto — Rikoda ingliz tili b-n bir qatorda) rasmiy tili. Filippin va
AQSH ning jan.-gʻarbida ham tarqalgan. Jonli lotin tili asosida shakllangan,
koʻp dialektli, lugʻati tarkibida arab tilidan oʻzlashgan soʻzlar anchagina,
Ispan adabiy tiliga kastil dialekti asos qilib olingan. Shuning uchun I. t.
15-a. gacha "kastil tili" deb ham atalgan. I. t.ga oid dastlabki yozuv
namunalari 10— 11-a.larga oid rasmiy hujjatlarda uchraydi. I. t. tovush
qurilishi uchun 5 unli, diftong va triftonglar xos. Ur-gʻuning oʻrni qatʼiy
emas. Ot va sifat turlanmaydi, jins va son kategoriyalari, artiklning 3 turi
(aniq, noa-niq va nol) mavjud. Faqat kishilik olmoshlarigina turlanadi. Gapda
soʻzlar tartibi nisbatan erkin. Yozuvi lotin alifbosi asosida. I. t. — BMTning
olti rasmiy va ish yuritish tilidan biri.



https://uz.wikipedia.org/wiki/Iso_Masih

Iso Masih Falastin yerida tavallud topgan shaxs. Uch Dunʼyo dinlari Iso Masihni
tarixiy shaxs deb tan oladi. Yahudiylar Galileyalik Isoni I asrda oʻtgan rabbi
yoki domla sifatida, Islom dinida paygʻambar (Iso Alayhisalom) sifatida,
Masihiylikda esa insoniyatni gunohlardan qutqaruvchi va Borliq Yaratuvchisi
bilan yarashtiruvchi Ilohiy Zot (Iso Masih) sifatida etiqod qiladi.

Iso, Iso Masih — Qurʼonda tilga olingan paygʻambarlardan biri. Islomda Muhammad
(sav)dan oldingi paygʻambar sifatida alohida eʼzozlanadi. Qurʼonda, shuningdek,
"al-Masih" ("xudo yarlaqagan"), Ibn Maryam ("Maryamning oʻgʻli"), Abdulloh
("Allohning quli"), Rasululloh ("Allohning elchisi"), Allohning muqarrabi
(yaqini), "Haqni soʻzlovchi", deb taʼriflanadi. I.ga Injil nozil qilingan.
Qurʼonga koʻra, I. — Allohning oʻgli emas, Xudo ham emas. I. — Allohning bandasi
va bokira qiz Maryamdan moʻʼjiza b-n tugʻilgan. Alloh unga "Bani Isroil" qavmini
hidoyatga boshlash uchun paygʻambarlik darajasini iroda etdi. I. odamlarni oʻz
taʼlimotiga ergashishlariga daʼvat qildi. Yahudiylarni notoʻgʻri yoʻllardan
qaytarib, ularga halol va haromni tushuntira boshladi. Oʻzidan keyin Ahmad
(yaʼni Muhammad) nomida bir paygʻambar boʻlishi bashoratini ham yet-kazdi.



https://uz.wikipedia.org/wiki/Huquq

Huquq — davlat tomonidan belgilangan yoki tasdiqlangan umumiy majburiy ijtimoiy
normalar tizimi. U huquqiy munosabatlar va fuqaroning davlat tomonidan
mustahkamlanadigan, kafolatlanadigan va muhofaza etiladigan asosiy huquqlarini
oʻz ichiga oladi. H. davlat boʻlib uyushgan jamiyatda paydo boʻladi va
mulkchilik munosabatlarini, xoʻjalik aloqalari mexanizmini mustahkamlaydi,
mehnat va uning mahsulotlarini jamiyat aʼzolari oʻrtasida muayyan oʻlchov va
shakllarda taqsimlab turuvchi vazifasini oʻtaydi (fuqarolik H.i, mehnat H.i);
vakolatli organlar, davlat boshqaru-vi organlari shakllanishi, tartibi,
faoliyatini belgilab beradi, nizolarni qay yoʻsinda hal qilish kerakligini,
mavjud ijtimoiy munosabatlarni buzishga qarshi kurash choralarini (jinoyat H.i,
protsessual H.) belgilaydi, shaxslar oʻrtasidagi munosabatlarning xilma-xil
shakllariga taʼsir koʻrsatadi (oilaviy H.). H. normalari boshqa ijtimoiy
tartibga soluvchi normalar (din, axloq, odat va boshqalar)dan oʻzining
majburiyligi bilan ajralib turadi.



https://uz.wikipedia.org/wiki/Buyuk_Britaniya

Buyuk Britaniya, Britaniya, (ingl. Great Britain) Buyuk Britaniya va Shimoliy
Irlandiya Birlashgan Qirolligi (ingl. United Kingdom of Great Britain and
Northern Ireland) — Shimoli-Gʻarbiy Yevropadagi davlat. Buyuk Britaniya oroli
(mamlakat hududining 90 %i shu orolda) va Irlandiya orolining shimoli-sharqiy
qismida hamda ularga yondosh mayda orollar (Anglsi, Uayt, Normand, Orkney,
Gebrid, Shetlend va boshqalar)da joylashgan. Gʻarbdan Atlantika okeani, sharqaan
Shimoliy dengiz oʻrab turadi. Buyuk Britaniya mamlakat asosiy qismining nomi
bilan koʻpincha Angliya deb ataladi. Maydoni 244,1 ming km2. Aholisi 63.23 mln
kishi (2012-yil). Poytaxti — London shahri. Tarixan tarkib topgan va milliy
jihatdan har xil boʻlgan 4 maʼmuriy siyosiy qism (Angliya, Uels, Shotlandiya va
unga yondosh orollar, Shimoliy Irlandiya) dan iborat. Men va Normand orollari
mustaqil maʼmuriy hudud hisoblanadi.

Buyuk Britaniya konstitutsion monarxiya. Davlat boshligʻi qirol (qirolicha).
Mamlakatning konstitutsiyasi yoʻq. 1215-yilgi Ulugʻ Erkinliklar hartiyasi,
1679-yilgi Xabeas korpus akti, 1931-yilgi Vestminster statuta, 1969-yilgi Xalq
vakilligi toʻgʻrisidagi akt va boshqa eng muhim parlament hujjatlari
hisoblanadi. Qonun chiqaruvchi hokimiyatni qirol (qirolicha) va parlament (u
ikki palatadan iborat: Lordlar palatasi va Jamoalar palatasi), ijrochi
hokimiyatni bosh vazir boshchiligidagi hukumat (vazirlar mahkamasi) amalga
oshiradi. Bosh vazirni qirol (qirolicha) tayinlaydi. Hukumat aʼzolari parlament
aʼzolaridan boʻlishi kerak. Buyuk Britaniya tarkibidagi Angliya, Uels va
Shotlandiya oʻzining sud tizimiga, mahalliy boshqaruv organlariga ega. Shimoliy
Irlandiya maʼmuriy muxtoriyat huquqiga ega boʻlib, uni qirol (qirolicha)
tayinlagan gubernator boshqaradi. Buyuk Britaniya oʻtmishda Britaniya imperiyasi
tarkibida boʻlgan mamlakat va hududlarni birlashtiruvchi Hamdoʻstlikka
boshchilik qiladi.



https://uz.wikipedia.org/wiki/Ziyoda_Qobilova

Ziyoda Qobilova — oʻzbek kino aktrisasi va qoʻshiqchisi. Tinglovchilari orasida
shunchaki Ziyoda nomi bilan mashhur. Ziyoda oʻzbek va arab tillarida qoʻshiq
kuylaydi.Oʻzbekiston hududidan tashqarida ukrain qoʻshiqchisi Ruslananing „Wild
Dances“ („Yovvoyi raqslar“) qoʻshigʻini aytib tanilgan. Ziyoda bir nechta oʻzbek
filmlarida rol oʻynagan.

Ziyoda Oʻtkirovna Qobilova 1989-yil 7-yanvarda Toshkentda tugʻilgan. Baʼzi
manbalarda 1989-yil tugʻilgan deb koʻrsatilgan. Baʼzi manbalarda esa 1987-yil
tugʻilgan deb yozilgan. Ziyoda bolaligidan Yulduz Usmonovaning qoʻshiqlarini
kuylab yurgan. Maktabdan soʻng xonanda Hamza nomidagi musiqa kollejiga, soʻngra
Oʻzbekiston Davlat Sanʼat institutiga oʻqishga kirgan.

Ziyoda Oʻzbekistonda ilk bor 2004-yil "AkfaMedia"da Ruslananing „Wild Dances“
qoʻshigʻini oʻzbekcha „Sevmaganman“ deb aytib shuhrat qozongan. Birinchi albomi
2008-yil chiqarilgan. Uning musiqasini „Oʻrta Osiyo, Arabiston va Gʻarbning
nuqsonsiz va zamonaviy aralashmasi“ deb taʼriflashadi. 2007-yil Ziyoda
Oʻzbekistondagi eng yaxshi ayol qoʻshiqchi deb topilgan.



https://uz.wikipedia.org/wiki/Yapon_tili

Yapon tili — yaponlar tili, Yaponiyaning rasmiy davlat tili. Yapon tilining
genetik aloqalari, yaʼni uning u yoki bu til oilasiga mansubligi uzoq vaqt
aniqlanmagan: u goh oltoy tillariga, goh avstronez tillariga mansub deb
kelingan. Soʻnggi oʻn yilliklardagi tadqiqotlar Yapon tilining oltoy tillari
oilasiga mansubligini isbotlamoqda. Bu til, asosan, Yaponiyada, shuningdek,
Osiyo, Amerika va Yevropaning bir qancha mamlakatlari (AQSH, Kanada, Braziliya
va boshqalar)da, Avstraliyada tarqalgan. Soʻzlashuvchilarning umumiy soni 126
mln. (Yaponiyaning oʻzida — 124 mln.) kishidan ortiqroq (2000). Yapon tilida,
asosan, shim.sharqiy, gʻarbiy va jan. lahja guruhlari farqlanadi. Fonologik
tizimi avstronez tillarinikiga yaqin boʻlib, adabiy tilda 35 fonema (jumladan, 5
ta unli) mavjud. Unlilar choʻziqlikqisqalik, undoshlar esa yakka va qoʻshaloq
kelish xususiyatlariga ega boʻlib, bu xususiyatlar koʻpincha maʼno farqlash
uchun xizmat qiladi. Grammatik tizimi oltoy, xususan, turkiy tillardagiga
oʻxshash: ot va feʼl turkumlaridagi koʻmakchi, yuklama xarakteridagi soʻzlar va
qoʻshimchalar, soʻz tartibida aniklovchining aniqlanmishdan oldin, kesimning
hammavaqt gap oxirida kelishi. Leksikasida asl yapon soʻzlaridan tashqari xitoy
tilidan oʻzlashgan soʻzlar ("kango") koʻp boʻlib, ular Yapon tiliga xitoy yozuvi
bilan birga kirib kelgan. Zamonaviy oʻzlashma soʻzlar ("gayraygo") asosan ingliz
tilidan kirib kelmoqda. Har ikkala turdagi oʻzlashma soʻzlar oʻzining fonologik,
morfologik va grammatik xususiyatlariga ega. Asl yaponcha soʻzlar va grammatik
koʻrsatkichlar yapon yezuvining xiragana shaklida, chet tillardan kirib kelgan
soʻzlar esa katakana shaklida yoziladi (q. Yapon yozuvi). Hoz. Yapon tili
uslubiy jihatdan ham rangbarangdir: kitobiy va ogʻzaki nutq aniq chegaralanib
turadi, turli funksional uslublar farqlanadi, nutqning odobhurmat darajasiga
qarab tabaqalanishi, erkaklar va ayollar nutqidagi farqlanishlar va
boshqalar9—10-asrlarda gʻarbiy (kioto) lahja asosida adabiy til ("bungo" — yozma
til) shakllangan. 13—14-asrlarda bungo meʼyorlari ogʻzaki nutqdan farqlana
boshlagan. 1868 yil Meyji inqilobidan keyin sharqiy (tokio) lahjaga asoslangan
adabiy til shakllangan. 20-asr oʻrtalarigacha har ikkala adabiy tildan
foydalanib kelingan. Shundan keyingi davrda toʻliq shakllangan zamonaviy adabiy
til, bungoning baʼzi elementlarini saqlab qolgan holda, uning oʻzini isteʼmoddan
siqib chiqargan. Hoz. kunda adabiy Yapon tili ayrim oʻziga xos shevalarni
("kansay" — markaziygʻarbiy, "okinava" — jan.) hisoblamaganda, qolgan barcha
shevalarni ham isteʼmoldan chetlashtirmoqda. Mahalliy lahja va shevalardan oila
doirasidagina foydalanilmoqda.

Yapon tili (日本語 Nihongo, [nihoŋɡo]) 120 milliondan ortiq kishi soʻzlashuvchi
tildir.



https://uz.wikipedia.org/wiki/Vatikan_shahri

Vatikan (Vaticano, Stato della Citta del Vaticano) — Italiya poytaxti — Rimning
gʻarbiy qismidagi Monte-Vatikan tepaligida joylashgan mustaqil shahar-davlat.
Katolik cherkovining siyosiy, maʼmuriy va mafkuraviy markazi, uning boshligʻi —
Rim papasi qarorgohi. Qariyb hamma tomoni tosh devor b-n oʻralgan. Mayd.
0,44 km2. Doimiy aholisi 1 ming kishiga yaqin (700 kishi V. fuqarosi). Rasmiy
tillari — lotin va italyan tillari.

Italiyapoytaxti Rim xududida joylashgan Vatikan eng kichik davlat boʻlishi bilan
birgalikda, BMT va dunyo xamjamiyati tomonidan tan olingan xolda, BMT ga aʼzo
boʻlmagan yagona davlatdir. Rim katolik cherkovining markazi boʻlgan bu davlat,
Rimning ichida joylashganiga qaramay xuquqiy jixatdan mutlaqo mustaqildir.
Xatto, Italiyaga xam boʻysinmaydi. Lekin shunga qaramay, Italiyaning 300 mingga
yaqin qoʻshini va 50 ming nafar dengiz piyoda askarlaridan iborat armiyasi
zimmasiga Vatikanni xam ximoya qilish vazifasi yuklatilgan.

Ilk oʻrta asrlarda vujudga kela boshlagan V. maʼmuriy majmuasiga 15— 16-a.larda
yaratilgan koʻpdan-koʻp inshootlarni oʻz ichiga oluvchi V. saroy ansambli (mayd.
55 ming m2) kiradi. Oʻz navbatida ansambl devorlari B. Mikelanjelo, P. Perujino,
S. Bottichelli, D. Girlandayo ishlagan rasmlar b-n bezatilgan Sikstin kapellasi,
Beato Anjeliko ishlagan rasmlar b-n bezatilgan Nikolay V kapellasi, Rafael
moʻyqalami sayqal bergan peshayvonlar va zallar, Uygʻonish davri uslubidagi
ichki hovlilar (meʼmor D. Bramante), barokko uslubidagi darvozaxona (meʼmor L.
Bernini), shuningdek koʻzni qamashtiradigan kutubxona, badiiy muzeylar va b.dan
iborat. V. bogʻlarida Piy IV kazinosi, V. pinakotekasi (17-a.gacha boʻlgan
italyan rassomlari asarlari toʻplami) binosi va b. bor. V. majmuasiga Avliyo
Pyotr sobori (meʼmorlar D. Bramante, Mikelanjelo, K. Maderna va b.), Navon
maydonidagi qator kolonnalar (meʼmor L. Bernnni) qoʻshilib ketgan.



https://uz.wikipedia.org/wiki/Turklar

Turklar — xalq. Turkiyaning asosiy aholisi (50 mln. kishi). Umumiy soni 53,3
mln. kishi (1990-yillar oʻrtalari). Turk tilida soʻzlashadi. Dindorlari — sunniy
musulmonlar. T. antropologik jihatdan jan. yevropeoid irqning Oʻrta dengiz
guruhiga mansub. Etnik jihatdan T. 2 asosiy komponent: 11 — 13-a.larda
saljuqiylar va moʻgʻullar istilosi davrida Oʻrta Osiyo va Erondan Kichik Osiyoga
koʻchib kelgan koʻchmanchi turkchorvador qabilalari (asosan, oʻgʻuzlar va
turkmanlar) va mahalliy (Kichik osiyolik) aholidan tarkib topgan. T.ning bir
qismi (uzlar va bijanaklar) Bolqon ya.o. orkali Kichik Osiyoga kirib kelgan.

Turklar — Kichik Osiyo yarim orolida yashaydigan turkiy millat. Turklarning
asosiy qismi Turkiya hududida istiqomat qiladi, shuningdek Olmoniya(2.8 mil3.5
million kishi), Bolgariya(750 ming-1 milion kishi,Niderlandiya(400 ming kishi),
Farangiston(500 ming kishi) ,Maqduna(110 ming), Yunoniston(100 ming),
Kipr(280.000)

Turk tili (turkcha) Oltoy tillar oilasining Turkiy tillar boʻlimi Oʻgʻuz
guruhiga mansubdir. Zamonaviy Turk tili Gagauz tiliga juda yaqindir. Baz’i
qismlari Ozarbaidjoncha, Turkmanchaga ham oʻxshaydi. Turkchaning Arab
imlosidagi, Lotin imlosidagi yozuvlarini uchratish mumkin. Mustaqillikdan soʻng
hukumat Arab imlosidandan Lotin alifbosiga oʻtishga qaror berdi va hozirgi kunga
kelib toʻliq lotinlashtirilgan.

Arablar kelguniga qadar Turklar Tangritanlik dinlariga sigʻinar edilar. Milodiy
8-asrlardan boshlab turklar Islom dinini qabul qila boshladilar. Ayni paytda
Turklar, Islom dinining Sunniylik mazhabidadir.



https://uz.wikipedia.org/wiki/Tish

Tish — odam va koʻpchilik jagʻogʻizli umurtqali hayvonlar ogʻiz boʻshligʻi
(baʼzi balikdar halqumi)dagi suyak tuzilma; ovqatni tishlab uzib olish, chaynash
va tutib turish uchun xizmat qiladi. Odamda bundan tashqari, baʼzi tovushlarni
talaffuz etishda ham qatnashadi. Embrional rivojlanish davrida T. epitelial
burmalar — tish plastinkalaridan hosil boʻladi. Homiladorlikning 5haftasidayoq
hrmilada T. shakllana boshlaydi.

T.lar ketma-ket joylashib, tish yoyi yoki qatorini hosil qiladi. Katta yoshdagi
kishilarda har bir tish qatorida shakli va ildizlar soni bilan bir-biridan farq
qiladigan 16 ta T.: 4 ta kesuvchi, 2 ta qoziq, 4 ta kichik jagʻ va 6 ta katta
jagʻ T. joylashgan. Yuqori va pastki T. qatorlari maʼlum munosabatda
jipslashadi. Odatda, sut va doimiy T.lar boʻladi. Sut T.lar doimiy T.lar
shakliga oʻxshash, lekin kichik va ildizi birmuncha kaltaroq; ular emizikli
yoshda yorib chiqadi va doimiy T.lar bilan almashguncha, yaʼni 12— 13 yoshgacha
turadi. Bolalar T.ining shakllanishida ayolning homiladorlik davrida sifatli
ovqatlanishi va bolalarni toʻgʻri ovqatlantirish (q. Goʻdak) muhim ahamiyatga
ega.

T.ning juda. erta yoki kech chiqishi T. chiqishi buzilganligidan darak beradi.
T.ning kech chiqishi koʻproq nimjon (meʼdaichak funksiyasi buzilgan, zotiljam,
raxit boʻlgan) bolalarda kuzatiladi. Koʻpincha jagʻ suyagining oʻsishi tugaganda
aql T. chiqishi qiyinlashadi. Bunda toʻliq chiqib ulgurmagan T. koronkasini
qoplab turgan milk yalligʻlanadi, oʻz vaqtida davo qilinmasa, yalligʻlanish jagʻ
suyagi pardasiga tarqaladi (q. Periostit). T.ning shakllanishi va chiqishi
davrida oʻzgarishlar boʻlsa, bolani stomatolog vrachga koʻrsatish zarur, u
kasallanish sababini aniklab, tegishli davo tayinlaydi; lozim boʻlsa, soha
mutaxassislari jalb etiladi. T. paydo boʻlishi va shakllanishi davrida bola
organizmida moddalar almashinuvining buzilishi (oʻtkir infeksiya, toʻliq
ovqatlanmaslik) natijasida T.ning qattiq toʻqimasi toʻla rivojlanib ulgurmaydi
(bu emal gipoplaziyasi deb ataladi).

Tish kasalliklaridan eng koʻp tarqalgani uning chirishidir (q. Tish chirishi).
T. kasalliklarining vujudga kelishida T.da hosil boʻladigan qatlamlar muhim rol
oʻynaydi (q. Tish toshi). T. chirishi oʻz vaqtida davolanmasa, pulpaga utib, uni
yalligʻlantiradi (q. Pulpit), keyinchalik yalligʻlanish T. atrofidagi toʻqimaga
oʻtadi (q. Periodontit). Hatto chirib yemirilgan T.ni muddatidan oldin olib
tashlash bola jagining oʻsishini tuxtatadi va T. rivojlanishining buzilishiga
olib keladi. Agar T. atrofida yalligʻlanish boʻlsa, koʻpincha doimiy T.lar
kurtagi shikastlanadi. Lekin doimiy T.larning chiqishiga sut T.lar toʻsqinlik
qilayotgan boʻlsa, ularni olib tashlash uchun stomatologga murojaat kilish
kerak. Doimiy T.larni olib tashlash esa organizm uchun zararsiz deb boʻlmaydi.
T.ni davolab boʻlmagan takdirdagina olib tashlanadi.



https://uz.wikipedia.org/wiki/Tehron

Tehron (fors. تهران) — Eronning poytaxti, Osiyodagi eng katta shaharlardan biri.
Shahar atrofi (Katta Tehron) aholisini qoʻshganda Tehron aholisining soni rasmiy
maʼlumot boʻyicha 13 million, norasmiy maʼlumotga koʻra 16 milliondir. Aholisi
soni boʻyicha Tehron jahonda 21-oʻrinda. Tehron Eronning siyosiy, iqtisodiy,
transport, savdo va madaniy markazidir.

Tehron Eronning shimolidagi Elburs togʻining etagida, Kaspiy qirgʻogʻidan 90 km
uzoqlikda joylashgan. Shahar gʻarbdan-sharqgacha togʻ yonbagʻri boʻyi bilan
40-50 kilometrga choʻziladi. Tehronning shimoliy tumani (Shemiran) dengiz
sathidan 2000 metr balandlikda joylashdan. Shahrning janubiy atrofi (Rey,
Sultonobod) Kavir toshloq choʻliga yaqin.

Tehron Eronning avtomobil, elektronika, harbiy qurol-aslaha, yengil sanoat,
qand, sement va kimyo sohalarining markazi hisoblanadi. Shu bilan birga shahar
mato va gilamlari bilan ham mashhur. XX asrda davlatning boshqa hududlaridan
Tehron shahriga xalqlar ommaviy koʻchib kelishi keng avj oldi. Mahalliy aholisi
forslar boʻlganligi sababli, Tehron aholisining 98 foizi fors tilida, qolgan
2 foizi arab, ozarbayjon, arman, kurd tillarida gaplashadi.

Shaharning rasmiy saytida nom „tub“ (ته — teh) va eskirgan „qoya“ (ران — ran)
soʻzlaridan chiqqan deb koʻrsatilgan. Shunda „Tehron“ تهران soʻzini — tehran —
„qoyaning tagi“, yaʼni „qoyaning tagidagi shahar“ degan maʼnoni anglatadi.
Tehron Tochal togʻining janubiy qoyasida joylashgani uchun, bu nazariyani rost
deyish mumkin.

Boshqa nazariya boʻyicha „Tehron“ oʻz nomini Eron poytaxtining yonida joylashgan
Parfiyaning Tiran shahridan oladi. „Tiran“ nomi esa „Tirning yeri“
(zardushtiylar mifologiyasi boʻyicha yogʻin xudosi) degan maʼnoni anglatadi.
Tiranning yonida Mexran shahri joylashgan. Mexra hozir Tehronning chetidagi
kichik tuman. Avval bu ikki shahar Rey tarkibida edi, hozir u ham Tehron
atrofidagi shahar.

Qazish ishlari hozirgi Tehron yerida ilk manzilgohlarning mil.av. 6-ming
yillikda boʻlganini koʻrsatadi. Qadimgi odamlar Turgʻinlar davlatning janubidagi
choʻl-u biyobonlardan qochib, Elburs togʻi qoyalariga kelib yashashgan.
Boshlanishida shahar Eronning eng qadimgi shaharlarining biri — Reyning
sharqi-gʻarbidan birnecha kilometr masofada joylashgan qishloq boʻlgan. Shu
vaqtdagi Tehronning asosiy iqtisodini qishloq xoʻjaligi tashkil qilgan, jumladan
meva-cheva yetishtirish keng ratqalgan boʻlgan.

Tehronning siyosiy markaz boʻlib yuqori pogʻonaga koʻtarilishi 1228-yili
moʻgʻullarning Reyni yakson qilish bilan bogʻliq. Talon-tarojga uchragan
shaharning aholisi Chingizxon tegmagan Tehron shahriga qochishadi. Oʻzining
1275-yilgi yozmalarida, Muhammad Zakariya Gazviniy Tehronni „asosiy savdo
shahri“ deb taʼriflaydi. Bu davrda Tehron harbiylar boshqargan 22 tumanga
boʻlingan (mahale). XIII asrda shaharsozlikda, asosan, sozdan ishlov berilgan
yoki togʻli jinsning ichidan oʻyilgan uylar barpo etiladi. Hamdolla Mostafiy
yozmalarida 1340-yili Tehron mahalliy Elxoniy moʻgʻul provinsiyasidagi eng katta
shahar Varaminning toʻrt tumanining biri boʻlib hisoblanadi. Qayta barpo etilgan
Rey Tehron hokimiyatining qoʻliga oʻtadi.

Tehronga kelgan ilk yevropalik 1404-yilning iyulida Samarqandga safarlangan
ispan elchisi Ruy Gonsales de Klavixo deb koʻrsatiladi. U Tehronni katta shahar
deya tariflab, shimol tarafida Temuriylar rezidensiyasi joylashganini, Reyning
esa tashlandiq manzilgohga aylanganini aytib oʻtadi. XV-asr boshidagi Tehron
rejasini Imomzoda xotirlash ibodatxonalarning belgili prinsip bilan
joylashishidan qayta barpo etish mumkin boʻldi. Masalan, Sayid Ismoil Imomzodasi
(Tehrondagi arxitekturaning eng qadimgi obidasi) shu davrda shaharning oʻng
chekkasida joylashgan. Tehronning shimoli-gʻarbiy chekkasi hozirgi Golestan
saroyi tumanida joylashgan. XV asrdan boshlab salqin havo bilan suv qaynarlarini
tomon intilgan shahar shimolga tomon oʻsa boshlaydi, Tochal qoyasida ilk bor
shahar mahallalari paydo boʻladi.

1553-1554-yillar oraligʻida Safaviylar sulolasining ikkinchi hukmdori shoh
Taxmasib I Tehronda Tehron bozorini va zambaragi bor 114 minora qurdiradi
(Qur’ondagi suralar soni boʻyicha). Safaviylar Tehronni oʻzlarining asosiy
qamali deb tanladi. Sababi, bir tarafidan, Reyda sulolasining asosini solgan
Seyeda Hamzaning qabri joylashgan, ikkinchi tarafidan esa Tehron shu vaqtda shia
qochqinlarining dasturli boshpanasi boʻlib ulguradi (Safaviylar Erondagi
toʻngʻich shia sulolasi). Uning oldida Tabriz shahri Usmonli imperiyasi
tomonidan bosib olinganidan keyin, Taxmasib poytaxti Tabrizdan Gazvinga
almashtiriladi (Tehronning gʻarbidan 150 km). Agar Gazvin xatarga uchrasa,
Taxmasib Tehronni oʻzining rezidensiyasi deb tanlaydi. Yevropalik sayyohlar
taʼriflashi boʻyicha oddiy shahar uchun devori juda qalin boʻlgan. Tehron
aholisi soni 20 ming kishidan oshmasa ham, devor uzunligi 8 km ni tashkil qilib,
4.5 km² hududni egallagan.

Chahar baq („toʻrt bogʻcha“) nomli Tehrondagi doimiy rezidensiyani Abbos II
soladi. Sulaymon I farmoniga binoan shaharda saroy barpo etiladi (Devonxona).
Shu hududda 1227-yili afgʻonlarning Eronga harbiy yurushi boshlanish arafasida,
Safaviylarning soʻnggi shohi usmonli sultoni Ahmad III ni mehmon qiladi.

Tehronda shaharsozlikning qizgʻini XVIII asrda boshlandi. Safaviylar oʻrniga
kelgan Zend hukmdorlari, shaharning asosiy boʻlagini jadallik bilan sola
boshlaydi. Karim Xon Tehronda saroy, haram va davlat mahkamalarga rezidensiya
solishga farmon beradi. U Tehronga poytaxt maqomini berishni koʻzlagani bilan,
lekin poytaxt vazifalari Sherozga beriladi (Fors imperiyasining qadimgi
poytaxti).

Karim Xon vafotidan keyin Tehron uchun Zendlarga odil Gafur Xon va Moxammed Xon
Kajar oralarida hokimyat uchun kurash boshlanadi. 1786-yilning 12-martida
Moxammed Xon Tehronga kirib poytaxtni butunlay shu yerga koʻchiradi. Bu qarorga
Tehronning savdo yoʻllari oʻrtasida joylashishi va shimoliy provinsiyalarga
Rossiya Imperiyasi yarat xatar taʼsir qiladi.

Moxammed Kajarning jiyani Fetx Ali-shoh Tehron qurulishiga oʻzining koʻp
hissasini qoʻshdi. Jumladan, uning hukmronlik vaqtida Tehronda Marmar saroyi va
Shoh masjidi barpo etildi. 1830-yili Tehron aholisining soni 150 ming kishiga
yetdi. Moxammed Kadjar vaqtida Tehron shahar devorlari chegaradan chiqib,
shaharning shimolida saltanatli saroylar barpo etildi.

Fetx Ali-shax vaqtida, 1829-yilning 11-fevralida, Tabrizdan rus elchiligini
tanishtirishga kelgan Aleksandr Griboyedov boshchiligidagi guruh magʻlubiyatga
uchrab, guruh boshi Griboyedov shu jangda vafot etadi.

Tehron tarixidagi eng katta miqyosli qayta qurish ishlari 1870-yili Nasriddin
shoh hukmronligi vaqtida boshlandi. U shahardagi barcha qamal binolarini
buzishga farmon berib, ularning oʻrniga yangi mahallalar paydo boʻladi. Eski
devorlar buzilib, oʻrniga uzunligi 19 km sakkiz burchakli devor barpo etiladi.
12 boy ishlangan shahar darvozalari turgan joyda, hozir shaharga olib boruvchi
asosiy magistrallar joylashgan. Undan boshqa Nasriddin-shoh vaqtida koʻplab
binolar rekonstruksiyalanib, suv bilan taʼminlashning markazlashtirilgan
usullari barpo etiladi. Uning hukmdorligining soʻnggi yillarida (1897) shahar
aholisi soni 250 ming kishidan oshib, ularning koʻpchiligi shahar devorlarining
tashqarisida yashashadi.

1925-yili Eron taxtiga Rizo Pahlaviy oʻtiradi va 1930-yillari shahar yana bir
marta yangilanishni boshidan kechiradi. Rizo Pahlaviy farmoniga binoan
„Nasriddin devorlari“ buzilib, ularning oʻrniga esa keng shoh koʻchalar
solinadi. Davlat va tijorat mahkamalariga yangi binolar qurish uchun shoh
koʻplab chet el arxitektorlarini chaqiradi. Shularning orasida rus
arxitektorlari ham boʻladi: Nikolay Markov („Elburs“ maktabi), Vladislav
Gorodetskiy (temir yoʻl bekati) va boshqalar. Qayta qurishdan keyin Tehron
hududi 46 km² ni tashkil qilib, Fetx-Ali Shoh vaqtidagi Tehron bilan
taqqoslaganda bir necha marta kattaydi.

1943-yili Tehronda Gitlerga qarshi koalitsiyaning uch ittifoq davlatlari
hukumatlari boshliqlarining xalqaro konferensiyasi boʻlib oʻtadi. SSRI, AQSh,
Birlashgan Qirollik ikkinchi frontning ochilish vaqtini taxmin qilib belgilaydi.
„Tehron-43“ kengash koʻrkam filmida Ruzveltni (AQSh prezidenti) oʻldirishga
yuborgan olmon josuslar guruhi haqida qarama-qarshi voqea muhokama qilinadi.
Konferensiyada Eronning mustaqillik va hududiy butunligining kafolati eʼlon
qilinadi.

Urushdan keyin Tehron aholisining soni 1 million kishiga yetadi. Soʻnggi shoh
Muhammad Pahlaviy vaqtida eski shaharning koʻplagan qadimgi qurulishlari
buziladi. Shohning maʼlum qilishicha, hozirgi Tehronda ularga oʻrin boʻlgani
yoʻq. Koʻplab qamal binolarining va saroy oʻrinlarida hozir koʻp qavatli uylar
yoki keng avtomagistrallar joylashgan. Turgʻun uy qurilish oʻchogʻi boshlanishi
bilan, Tehron oʻzining „qadimgi“ qiyofasini batamom yoʻqotadi. Shoh
oila-aʼzolari bilan shaharning shimoliga, Niavaranga koʻchadi.

1969-yili Shemiran Tehron tarkibiga kirib, shaharni shimolgacha kengaytirish
ishlari toʻxtaydi. Yangi shahar qurilish doktrinasi boʻyicha, shahar gʻarb va
sharqqa tomon kengaytirila boshlaydi. Shahar qurulishi Kerejga yaqinlaydi.
Shaharning gʻarbi bilan janubidagi sanoat tumanlari barpo etiladi. Gʻarbdagi
energetik krizisni olib kelgan 1970-yillardagi neft bahosining birdaniga oʻsishi
shaharning yana ham chiroy ochishiga imkoniyat yaratadi. Shoh neft eksportidan
kelgan koʻp daromadni yangi tuman barpo etishga sarflashga kirishdi U tuman
Pahlaviy mansabining ramziga aylanishi shart boʻlgan. „Shohiston“ rejasi
1976-yili tayyor boʻldi, biroq moliya tugashi bilan ish amalga oshmadi.

1978-yilning 8-sentabrida, Tehronda va butkul Eronda shoh hukumati raqiblarining
demonstratsiyalari boshlanib, keyinchalik ommaviy norozilikka ulashadi. Shunday
birinchi yirik norozilik sentabrda boshlanib, politsiya kuchi bilan tarqatiladi.
Shu vaqtdan boshlab, ommaviy qoʻzgʻolonlar taʼsiridan Tehron iqtisodi „toʻxtab
qoladi“. Shu jumladan, 1979-yilning 16-yanvarida shoh isyonchilarga qarshi tura
olmay, Erondan qochishga majbur boʻladi, 1-fevralda esa million tehronliklar
badargʻa qilingan imom Ruhulloh Homayniyni (15 yil avval shahardan badargʻa
qilingan) qarshi oladi. Shaharda homayniyliklar bilan ularning raqiblari orasida
nizo boshlanadi. 9-fevralda, Mehrobod aeroportidagi texniklar janjali
koʻchalardagi ommaviy qoʻzgʻolonlarga ulashadi, qoʻzgʻolonlar natijasida ikki
kunda Homayniy tarafdorlari barcha hukumat mahkamalarini va politsiya
boʻlimlarini bosib oladi. Eronda 11-fevral Revolutsiya gʻalabasi kuni deb
nishonlanadi. 1979-yilning 4-noyabrida harbiy kayfiyatdagi talabalar guruhi
amerika elchiligini bosib oladi, elchilik xodimlari asirlikda 444 kungacha
boʻladi.

Eron-Iroq urushida, Tehron 1985-yilning mayidan boshlab Iroq raketalari R-11
oʻqi ostida qoldi, bu oddiy xalq orasida koʻplab qurbonlarga va ommaviy
qirgʻinlarga olib keladi. Urush soʻngida, 1988-yilning bahorida, otishma avjiga
chiqib, 6 haftada shaharga 190 raketa snaryadlari tushadi. Oʻq yogʻdirish
Bogʻdod hududida ham boʻladi, biroq otishma oz miqdorda. Tehronga gʻarbiy
provinsiyalardan qochqinlar koʻchib kelib, tehronliklarning esa 30 foizi
Eronning shimoliy tomoniga qochishadi. Shu bilan birgalikda Tehronga qoʻshni
Afgʻonistondan ham qochqinlar koʻchib keladi (Afgʻon urushi taʼsiridan).

1986-yili Katta Tehron shahar hokimyati tashkil topib, u shaharning 500 ming km²
ga yaqin hududni oʻz ichiga oladi. Tehron 22 shaharli tumanga boʻlindi.
1990-yillardan boshlab Tehronning hududiy kengaytirish ishlari toʻxtatildi.
2001-yil Tehronda metropoliten ishga tushirildi. 2007-yili Milad minorasining
qurilishi nihoyasiga yetkazilib, u jahondagi 4-chi eng baland va Erondagi eng
baland minora boʻladi. 2007-yilning 27-iyunida xususiy shaxslarga benzin sotib
olish uchun kvota berilishi haqida axborot chiqishi bilan shaharda ommaviy
qoʻzgʻolonlar boshlanadi. Norozi avtohavaskorlar 12 benzin kolonkasini yoqib
yuborishadi.

XVIII asrning oxirida Tehron Eron poytaxti boʻlganida, shahar aholisining soni
100 kishini tashkil qilardi. XX asr boʻyi Tehron aholisining soni jadallik bilan
koʻpaydi. 1956-yili hukumat shahar ichidagi bunyodkorlikni cheklash haqida bir
necha qaror qabul qildi va oila siyosatiga bir necha oʻzgartishar kiritdi.
1976-yili aholi oʻsishi 4 foizni, 2000-yili esa 1,1 foizni tashkil qildi.

Hozirgi kunda shahar chegarasida 8,7 millionga yaqin aholi istiqomat qiladi,
shahar atrofidagi shaharchalarni qoʻshib hisoblaganda 13 million kishi,
yaqinidagi shaharlar bilan — 15 milliondan ziyod. Shahar aholisining 60% foizi
tashqaridan kelganlar boʻlganligi uchun shunday yirik oʻsish kuzatiladi.
Tehrondagi mayatnikli migratsiya kuniga 1,5-2 million kishini tashkil qiladi.
Bular asosan Kerejdan qatnovchilardir.

Tehron jahondagi eng katta fors shaharlardan biridir. Shaharning aholisining
etnik tarkibi juda ham turfa boʻlgani Tehronda fors tilining oʻziga xos
dialektining paydo boʻlishiga sababchi boʻldi. Bu sheva keyinchalik Eronda
standart dialekt boʻlib ketdi. Xususan tehron dialektining ayrim xususiyatlarini
(masalan, uzoq /a/-ning /u/-ga almashishi) boshqa eronliklar oʻzlashtirgan.

Tehron aholisining katta qismi isfahon, yazid, sheroz, jugut-tojik dialektlarida
va doriy tilida gapira olishadi. XIX asrgacha shahar aholisining koʻpchiligini
mozandaronliklar tashkil qilgan. Hozir ular shaharning shimolida zich boʻlib
yashaydi.

Tarqalishi boʻyicha ikkinchi til — ozarbayjon tili. Bundan tashqari, kurdlar,
mozandaronlar, gilyonlar, lurlar, balujlar, turkmanlar, arablar, armanlar,
ossuriylar jamoalari bor.

Bahoiylar xalqning 2,8 foizini tashkil qiladi. Bu taxminan 200 ming kishi.
Tehronda xristianlar ham bor. Ularga Arman apostol cherkovi, rus pravoslav
cherkovi, Ossuriyalik cherkovlarining izdoshlari kiradi. Ularning soni
1979-yilgi Islom Revolutsiyasidan keyin juda ham pasayib ketdi. Tehronda Arman
apostol cherkovi jamoasining tarkibi 120 ming kishini tashkil qiladi. Shaharda
42 arman cherkovlari va koʻplagan arman madaniy markazlari, maktablar,
kutubxonalar, sport komplekslari bor.

10 mingga yaqin kishi Ossuriya cherkoviga aʼzo. Yana 5 ming xaldey katoliklari
bor. Ular sharqiy-suriylik odatlariga amal qilishadi. Shaharda gurjin ortodoks
jamoasi, rus pravoslav jamoasi va bir necha injil jamolari bor. Yahudiy
jamoasiga 16-18 ming kishi kiradi. Tehronda 18 sinagoga bor. Jamoa tarkibida
ancha maktablar bilan kutubxonalar bor. Zardushtiylik jamoasiga 10 ming kishi
kiradi. Jamoa ikki olov ibodatxonasini qoʻllaydi (Otashkada). Boshqa diniy
ozchiliklarga sunniylar kiradi. Yana sixlar, hinduiylar, buddistlar,
mandaviylar, yazidlar, soʻfilar jamolari bor.

AQSh-ning Afgʻonistonda va Iroqdagi harbiy amaliyotlari taʼsiri sabab Tehronga
koʻp qochqinlar bordi. Ularning orasida arablar, tojiklar, pushtunlar,
xazarliklar bor. Qochqinlardan jadal oʻsayotgan shaharda koʻpincha arzon ish
kuchi manbai sifatida foydalaniladi.

1995-yili Tehron aholisining 27 foizi qashshoqlikni boshidan kechirgan, biroq
tehronlik kambagʻallarning darajasi davlatning boshqa hududlaridagi
qashshoqlarning darajasidan yuqori. 1996-yili aholining savodxonlik darajasi
84,7 foizni tashkil qilgan, oʻrtacha umr uzoqligi boʻlsa — 70,5 yosh boʻlgan.
Qashshoq tehronliklar koʻpincha shaharning janubida istiqomat qilishadi. Ularni
norasmiy tilda „toshda turuvchilar“ (fors. كوهنشينان — kuhneshinan) deb
atashadi. Koʻpgina yirik qashshoq kvartallar Eslamshaxr va Chaxar-Dangesh shahar
atroflarida mavjud. Bu ikki shahardagi aholi soni 350 va 250 mingdir. Bu
yerlarda odatda qashshoq aholi va qochqinlar yashaydi.

1978-yili Tehronning kamabagʻal janubiy hududi hukumatga qarshi naroziliklarning
markazi boʻldi. Ularni ommaviy ravishda toʻxtatishning iloji boʻlmadi.
Revolyutsiyadan keyingi tartibsizlikdan foydalanib qashshoq aholi shahar
atrofiga noqonuniy ravishda koʻplab uylarni solib tashladi. 1980-yilning oʻzida
odam yurmaydigan yerlarga 100 ming kishi koʻchib keldi. 1986-yili bu
koʻrsatgich 450 mingga yetdi. Bunga Kurdiston va Afgʻonistondan kelgan koʻplab
qochqinlarning taʼsiri katta boʻldi.

1990-yilning boshida Tehron hokimyati noqonuniy ravishda barpo etilgan uylarni
buzishni boshladi. 1991-yilning avgustida Bagerabadning buzilishi mahalliy
aholining jahlini chiqardi, norozilikni politsiya kuchi bilan toʻxtatishga
toʻgʻri keldi. 1992-yilning martida eron-iroq urushining faxriylar guruhi
shahardagi harob mahallalar aholisining sharoiti boʻyicha Tehron hokimyatiga
norozilik bildirdi. Undan keyin goʻzgʻalonlar davom etdi. Qoʻzgʻalonni bosish
vaqtida 6 kishi vafot etdi, 300 kishi yaralandi, keyinchalik 5 kishiga oʻlim
jazosi berildi. Shundan soʻngi norozilik 1995-yili Eslamshaxrda boʻldi.

Eronda asrlar boʻyi koʻknor oʻstirilgan. 1949-yili eronliklarning 11 foizi
giyohvand moddadan foydalangan. Tehronda giyohvand moddalardan 1,3 millionga
yaqin kishi foydalanadi. Tehron Afgʻoniston va Pokistondan Gʻarbiy Yevropaga
tomon tarqaydigan narkotik trafigining markazida joylashgan. Asosiy yoʻllar
Xoʻrason, Sistan va Beludjiston provinsiyalari, Tehron orqali, Turkiya bilan
Balkanlarga oʻtadi.

1999-yili Tehronda 240 ming nashavand boʻlgan, biroq bu koʻrsatkich aniq emas
boʻlishi mumkin. Sababi BMT-ning Eron tibbiyot vazirligi bilan baholashining
farqi 60 foizni tashkil qiladi. 2002-yili huquq himoya organlari kuniga 150—200
giyohvand modda tarqatuvchi bilan nashaxoʻrlarni ushlagan. Narkotikning
tarqalishi qotillik va qilmishning oʻsishiga olib keldi. Nashaxoʻrlik bilan
kurashish uchun Tehronda reabilitatsiya markazlari ochilmoqda va
targʻibot-tashviqot ishlari olib borilmoqda.

Tehron Eronning shimolidagi provinsiyalardan birida joylashgan. Shahar Kaspiy
dengizidan ajratib turuvchi Elburs togʻ tiziming Tochal choʻqqisi tagida
joylashgan. Shahar shimoldan janubga tomon 26 km va gʻarbdan sharqqa tomon 40 km
ga choʻzilgan. Hududi taxminan 1550 km²ni tashkil qiladi. Shahar atrofida
balandlikning farqi 700 metrni tashkil qiladi: janubda 1100 metr, shimolda 1800
metr.

Tehron 1870—1872-yillari rekonstruksiyadan oʻtgan eski shahardan va XX asrning
1940-yillardan boshlab solingan yangi shahardan tashkil topgan. Shaharda XIX—XX
asrlarning kvartallari koʻp boʻlib, toʻrtburchakli tizimlar bilan kesilgan
koʻchalar va tumanlar, park, favvoralar bilan koʻp qavatli mehmononalar, bank,
hozirgi gʻarbiy yevropalik arxitektura usulidagi hokimyat binolari, kottedjlar,
10-12 qavatli turgʻun uylar koʻzga yaqqol tashlanadi. Tehronda koʻplab yangi
tumanlar barpo qilingan (Aryamexr, Tegeran-Pars va boshqalar).

Shimoliy tumanlar boshqa tumanlarga qaraganda ifloslanishga oz miqdorda
uchragan. U erda Tehronning eng boy kishilari istiqomat qilishadi. Markaziy
tumanlarida koʻplab idoralar, banklar va boshqa mahkamalar joylashgan. Janub va
gʻarbdachoʻlga yaqin hududda sanoat korxonalari joylashgan. Tehronning yirik
tumanlariga Keredj va Rey kiradi.

Tehron shimolda Elburs togʻ qoyalari bilan janubiy-sharqda Deshte-Kevir choʻli
orasidagi tekislikda joylashgan. Shuning uchun shimoliy tumanlarida iqlim sovuq
va sernam, janubiy tumanlarida esa — issiq va qurgʻoq. Tehron iqlimi subtropik,
qurgʻoq hisoblanadi. Eng issiq oy — iyul, eng sovuq oy — yanvar. Shaharning
geografik oʻzgachaligi sabab haroratning tebranish amplitudasi 65 gradusni
tashkil qiladi. Qor noyabr va mart oraligʻida yogʻadi, biroq shaharning koʻp
qismlarida qor yanvar oyi va fevral oylarida yogʻadi. Qishda ayrim paytlarda
juda qattiq ayozlar boʻladi.

Tehronda (ayniqsa shaharning markaziy va janubiy tumanlarda) havod ifloslangan.
Har turli oʻpka kasalliklariga olib kelubchi smog shaharni oʻrab turadi.
Tehrondagi ekologik sharoit oʻlimga olib keluvchi asosiy omillardan biri boʻlib
hisoblanadi. Tehron hokimiyatining axboroti boʻyicha, 2006-yili smog taʼsiridan
10 000 kishi vafot etgan.

Smog koʻplab sanoat korxonalarining joylashishidan paydo boʻladi. Bundan
tashqati Tehronda ommaviy transport tizimi nochor rijovlangan — Tehron
metropoliteni shahar tumanlarining kichik qisminigina bir-biriga bogʻlaydi,
shuning uchun odamlar avtobus va taksidan foydalanishga majbur. Tehrondagi
avtomobillarning koʻp qismini 1970—1980-yillar orasida ishlab chiqarilgan va
hozirgi vaqtdagi ekologik talablarga javob bermaydi. Yana Mehrobod aeroporti
shahar yaqinida joylashgan. Tehronning fizik-georafik joyi ham katta rol
oʻynaydi: shahar choʻlning shimoliy-gʻarbida joylashgan, togʻ tizimlari esa
Kaspiy dengizidan keladigan sernam havo qoʻzgʻalishiga halaqit beradi.

Tehronning katta qismi Tehron shaxrestanining hududida joylashgan. 1968-yilning
umumiy rejasida poytaxt hokimyatining yurisdiksiyasiga 1800 km² yer berildi. Bu
chegaralarning sirtida bunyodkorlik ishlarini olib borish taʼqiqlangan, sababi
qolgan tekis yer qishloq xoʻjaligi uchun foylanilgan. Biroq vaqt oʻtishi bilan
qishloqlar Tehronning yoʻldosh-shaharlariga aylandi: Rey, Eslamshaxr,
Darsanabad, Akbarabad, Kuds, Shaxriyar va boshqalar.

1996-yili shahar chegarasi Tehron shahrestan chegarasidan chiqib, shahar
chegarasiga Shemiranat (shimoliy), Rey (janubiy) va Eslamshaxr (janubiy-gʻarb)
shahrestanlarining tumanlari qoʻshildi.

Tehron 22-ta hududga boʻlingan. Bu hududlarning umumiy maydoni 707 km² ni
tashkil qiladi. Shaharni 50 kilometrga „choʻzib“ Tehron tarkibiga oxirgi boʻlib
21- va 22- (eng katta) hududlar kirdi (1991).

Shahar hududlardan tashqari yana 112 norasmiy tumanga boʻlingan (naxiye).
Ularning hokimyatlari yoʻq, faqat tarixiy tuman boʻlib hisoblanadi. Tumanlarning
aniq chegaralari ham doim ham mavjud emas. Bir tuman birnecha hududlarning
chegarasida joylashishi mumkin.

Shaharni Islomiy Tehron shahar kengashi boshqaradi. (شورای اسلامی شهر تهران —
Shuroye Eslomiye shaxre Texron). Kengash shahar aholisi bilan 4 yilga
saylanadigan 15 deputatdan tashkil topgan. Islomiy kengash shahar hizmatlarini
boshqarishga, shahar budjetini tuzish va hokim saylanishga javobgar. Tehronning
har tumanida Kengashning boʻlimlari bor. Tehronning hozirgi hokimi — Moxammed
Bager Galibaf. U bu lavozimni 2005-yilning sentabrida oldi. Avvalgi hokim —
Mahmud Ahmadinajod.

2003—2004-yillarda Tehron budjeti 7,72 trillion rialni tashkil qildi.
Munitsipalitetning qarzi 3-4 trillion rial edi.

Eron poytaxti boʻlganiga qadar, Tehron katta fermerlik qishlogʻi boʻlgan. Eronda
yirik neft konlari topilishi bilan, davlatda sanoat rivojlana boshlandi.

Hozirgi kungacha Tehron Eronning eng asosiy iqtisodiy va sanoat markazi boʻlib
hisoblanadi. Shardagi sanoat korxonalari Eronda ishlab chiqarilgan mahsulotlar
umumiy bahosining 35 foizini tashlik qialdi. Bu korxonlarda davlat ish kuchining
30 foizi ishlaydi. Eronda tekstil va elektronika mahsulotlarining 50 foizi
Tehronda ishlab chiqariladi.

Mashinasozlik va metallga ishlov berish rivojlangan (12 oʻzi yigʻadigan va
aviatsiya zavodi, taʼmirlash zavodlari, radioapparatlar, televizor, kir yuvish
mashinalar ishlab chiqarish, muzlatgich ishlab chiqarish zavoadlari va
boshqalar). Yana kimyo sanoati, neftni qayta ishlash, metallurgiya sanoati,
qurilish materiallari ishlab chiqarish, chinni sanoati, farfor-fayans sanoati,
tekstil va poyafzal sanoatlari bor.

Tehronda fond birjasi (qimmat qogʻozlar boʻyicha muomila qiluvchi birja) bor.
2006-yili birja tizimiga 420 kompaniya roʻyxatdan oʻtgan. Birja 1968-yili
ochilgan boʻlib, oʻzining ish faoliyatini Islom revolutsiyasidan keyin
toʻxtatib, 1989-yili qaytadan ochilgan. Tehron fond birjasi davlatga qarashli
nosavdo birlashmasi hisoblanadi.

Tehron temir va tosh yoʻllarning tutashgan markazi. Eron ham, Tehron ham
oʻzining yuqori sifatli avtomobil yoʻllari bilan mashhur. Tehrondagi
shosselarning umumiy uzunligi 280 km; estakada, koʻprik va razvyazkalar
uzunligi — 180 km. Yana 130 km yoʻl va 120 km estakada barpo etilyapti.

Gʻarbdan Tehronga uch shosse keladi- „Eski“ va „Yangi“ Keredj shosselari hamda
Fatx prospekti. Janubdan — Saidi propekti, Shaxid Tondguyan, Radjai va Xavaran
prospektlari. Sulgan-Sangan shossesi Tehrondan shimoldan chiqib, Elburs orqali
Mazenderanga boradi.

Tehron metropoliteni 2001-yildan buyon faoliyat yuritmoqda. Hozirgi vaqtda 4
liniya faoliyat yuritadi. Ularning ikkisi bir-birining davomi boʻlib hisoblanadi
va markaziy kvartallarni gʻarbdagi shahar atroflari hamda Keredj shahri bilan
bogʻlaydi. Yana bir liniya shimoldan janubga, Rey shahri tomon yuradi. 4-liniya
2008-yili foydalanishga topshirgan boʻlib, hozirda uch stansiyasi bor.
Liniyalarning umumiy uzunligi — 90 km. Ishlaydigan stansiyalar soni — 54. Yaqin
yillarda foydalanishga yana besh liniya qoʻshish rejalashtirilgan. Metroning
koʻplagan stansiyalari milliy naqshlar bilan bezatilgan

Tehronga ikki yirik aeroport xizmat koʻrsatadi. Tehronning gʻarbida eski
Mehrobod aeroporti joylashgan. 2007-yilning kuzigacha u xalqaro reyslariga
xizmat koʻrsatgan. Mehrobod shu bilan birga Eron harbiy-havo kuchlarining
bazasidir. Hozirgi vaqtda reyslarning koʻp qismi Imom Homayniy nomidagi
aeroportga almashtirildi. U Tehrondan 300 km janubda joylashgan. Homayniy hali
metro liniyalari yurgizilmadi, biroq u Tehron bilan avtomagistral va temir yoʻl
bilan ulangan.

Avtomobil tirbandligi Tehronning asosiy muammosi boʻlib hisoblanadi. U bilan
kurashish uchun barcha shahar yoʻllari uchga boʻlingan: koʻpchilik
qoʻllanadigan, yarim cheklangan (kirish ruxsati faqat raqam bilan), taʼqiqlangan
(avtobus, taksi va „tez yordam“ mashinalari gina foydalanadi).

Erondagi eng yirik yangilik agentlik — 1934-yili tashkil topgan IRAA (Islom
Respublikasining Axborot Agentligi). Boshqa muhim axborot agentliklari — „Fors“,
va „Mexr“ Hukumatga qarshi yangilik agentligi „Iran-Doxt“dir. „Iran-Doxt“
Kaliforniyada joylashgan, biroq Tehronda xabar tarqatish imkoniyati bor.
Yangiliklar ingliz (BBC Persian) va fransuz tillarida ham berib boriladi.

Asosiy roʻznomalar: "Djomxuri-ye Islami-ye Resalat", „Keyxan“, „Axbar“, „Texran
Emruz“ va „Etelaat“. „Tehran Times“, „Kayhan International“, „Iran Daily“, „Iran
News“ ingliz tilida chiqadi. Erondagi eng mashhur roʻznoma „Xamshexri“ ham
Tehronda chiqadi. Roʻznomaga 1992-yili poytaxt munitsipaliteti asos solgan.
„Iran“ roʻznomasi davlat har kuni chiqazadigan yagona roʻznomadir. „Iran“ni
Eronning axborot agentligi IRAA chiqaradi.

Televizor bilan radioxabarga Tehronda jaylashgan davlat Islom Eron
Respublikasining Teleradioxabar Boʻyicha Jamoasi (IRIB) javobgar. Uning
tarkibida 13 telekanal va 8 radiostansiya bor. Erondan tashqari IRIB boshqa
davlatlarga ham translyatsiya qiladi. Bu mamlakatlar qatorida Armaniston,
Togʻli-Qarabax Respublikasi, Rossiya, Xitoy, AQSh va Birlashgan Qirollik bor.

Vali-Asr (fors. ولی‌عصر) bulvari Tehronning ish va „norasmiy“ hayotining
markazidir. Bu Tehrondagi eng uzun koʻchalarning biri boʻlib, janubdan
shimolgacha 18 kilometrga choʻzilgan. Vali-Asrning nufuzli shimoliy kvartallari
boʻyida koʻplab moliya muassasalari, elchiliklar, qimmat restoran va butiklar
hamda boshqa muassasalar joylashgan. Vali-Asr — sayyohlar va tehronliklarning,
ayniqsa yoshlarning sevimli hordiq chiqarish joyi.

Vali-Asr bulvarida „Arman klubi“ nomli alkogolli ichimliklarini ichish va
ayollarga hijob kiymay yurish taqiqlanmagan Tehrondagi yagona joy bor. Tehronda
yirik xristian armanlar diasporasi bor, ularga hukumat aroq ishlab chiqarishga
va uni isteʼmol qilishga izn berdi, bu sharoitdan Tehronning qolgan aholisi
oʻzlariga oʻrinli foydalanadi, sababi Islom revolutsiyasidan keyin Islom
qonunlarini bajarilishini nazorat etish birmuncha susaydi.

Shaharning eng taniqli muzeyi — Arxeologik muzey. Abgine muzeyi koʻza, xum va
keramikaga bagʻshlangan. Riyo Abbosiy muzeyida rassomchilik va badiiy yozuvning
namunalari saqlangan. Rassom muzeyida gilam hunarining maktabi bor, muzeyda
kamdan-kam uchraydigan gilamlar yigʻilgan. Milliy muzeyda (Iran Bastan Muzeum)
islomgacha Eronning arxelogik topilmalari saqlangan. Shaharda Antropologik
muzey, Islom hunari muzeyi hamda billur, marjon, oltin va lazuritdan ishlov
berilgan qimmatbaho buyumlar saqlanadigan Chinni va keramika muzeyi joylashgan.
Eron markaziy bankining shoh qimmatbaho toshlari muzeyi ayniqsa ajralib turadi.
U erda Pahlaviy shohlarining tojlari saqlanadi.

Saadobod — Shemiranda joylashgan saroy. Majmua bir necha saroy va pavilonlardan
tashkil topgan. Ularning ayrimlarida Eron Madaniy Meros Tashkiloti joylashgan.
Shahram saroyida Harbiy Muzey bor. Boshqa pavilonlarda Suv Muzeyi, Badiiy Hunar
Muzeyi, Behzod Muzeyi va boshqalar joylashgan.

Tehronning arxitektura yodgorliklarining koʻpchiligi Kajar sulolasiga taalluqli,
ayniqsa Guliston saroyi eng taniqli (1979-yilgacha shoh rezidensiyasi va majsidi
boʻlgan). Saroy muzeyga aylantirilgan.

Bahor maydonida (Maydon- Bahoriston) 1830-yili Nasriddin shoh barpo ettirgan
kajarlik Shohid Muttahariy Masjidi joylashgan. Masjid 3700 m² hududni egalla,
ichida noyob naqshlar bilan bezatilgan galereyalar bor. Masjidda Teologiya
Fakulteti faoliyat yuritadi.

1971-yili Tehronda eronlik monarxiyaning 2500-yilligiga bagʻishlab Ozodlik
Minorasi (Ozodi) bunyod etildi. Minora ustiga lift bilan koʻtarilib, qor bosgan
togʻ choʻqqilarini tomosha qilish mumkin.

Shaharning janubida Behisht-i Zahro qabristonida Imom Homayniy maqbarasi
joylashgan. Bu majmua tarkibiga uzunligi 91 metrlik 4 masjid minorasi kiradi.

2007-yili Tehronda Burj-i Milod teleminorasi barpo etildi; bu minora uzunligi
boʻyicha (435 m) jahondagi toʻrtinchidir.

Shahr-i Bozi bogʻida (Islom inqilobigacha Lunapark deb nomlangan) attraksionlar
ishlaydi.

Tehron — Markaziy Osiyodagi muhim fan-taʼlim markazi. Tehrondagi birinchi oliy
oʻquv yurti 1851-yili ochilgan (Dor ul-Funun). Tehron Universitetiga 1933-yili
asos solingan — bu Erondagi birinchi milliy universitet va mamlakatdagi eng
katta universitetdir.

Tehron universitetlari, umuman butun Eronda boʻlganidek, davlat tasarrufidadir.
Shunga qaramasdan talabalar orasi muxolifat shakllanib turadi. 1979-yilgi Islom
inqilobida talabalar oliy darajada ishtirok etdi. 1999-yilning yoz oyida Tehron
universiteti talabalari boshqa universitetlarga tarqab, 6 kun davom etgan
tartibsizliklarni boshlashgan edi.

Birinchi kinoteatri 1904-yili ochilgan. Hozirgi vaqtda Eron poytaxtida 70 dan
ziyod kinoteatr faoliyat yuritadi, ularning yiriklari: „Payvand“, „Yevropa“ va
„Afrika“. Tehronliklarning eronlik va chet el filmlarini koʻrishga imkoniyatlari
bor, lekin eng asosiy filmlar madaniyat vazirligining tekshiruvidan oʻtadi.
Tehron Abbos Kiarustomiy, Muhsin Mahmalbaf, Samira Mahmalbaf, Majid Majidiy kabi
taniqli rejissorlarning vatani boʻlib hisoblanadi.

Tehron koʻrinishi „Olcha taʼmi“ (Kiarustomiy, 1997) degan filmida namoyish
etiladi. Filmda Tehron koʻchalari hayotining turli-tumanligi yaxshi
koʻrsatilgan; „Nasriddin shoh — kinoyulduz“ tarixiy komediyasi (Mahmalbaf, 1992)
esa Erondagi kinematograf shakllanishi tarixini erkin talqin etadi. Taniqli
shoʻro detektivi „Tehron-43“, nomiga qaramay Tehronda tasvirga olinmagan
(tehronlik tasvirlar Mosfilm pavilonlarida va Bokuning tarixiy tumani — Icheri
Shehirde suratga tushirilingan).

1937-yili tuzilgan Tehron simfonik orkestri Roʻdakiy teatrida, 1971-yildan
boshlab esa Shahar teatrida ijro etadi. Teatr sanʼati Eronda ayniqsa yoshlar
orasida ommabop. Tehrondek katta megapolisda pyesalar qoʻyiladigan uchta teatr
faoliyat yuritmoqda: „Teatr-i shahr“ (Shahar teatri), „Roʻdakiy“ va „Bahman“.
Qolgan teatr zallarida musiqa postanovkalari qoʻyiladi.

Tehronda (va butkul Eronda) teatr sanʼatining oʻzgacha turi — „Taʼziya“ (تعزیه —
arabcha „aza“) ayniqsa mashhur. Taʼziya shia diniy anʼanalaridan kelib chiqqan
oʻziga xos teatr janridir. Bunday pyesalarning sujeti bir hodisa: imom Husayn
ibn Alining Karbalodagi halif Yazid bilan jangdagi vafoti atrofida aylanadi.
Shunday pyesalar Ashur kunida juda koʻp qoʻyiladi. Teatrning bu turi Eronda XIX
asrda Nasriddin shoh vaqtida paydo boʻldi. Uning shaxsiy farmoni boʻyicha
Tehronda shu pyesalar oʻynaladigan katta Milliy teatr (Takiya dovlat) barpo
etildi. Bu teatr 1930-yillarda Tehron rekonstruksiyasi vaqtida buzildi, biroq
Taʼziya shu kungacha bor.

Tehron Oʻrta Sharqda Osiyo oʻyinlari oʻtgan ilk shahar boʻldi. 7-yozgi Osiyo
oʻyinlari Tehronda 1974-yili boʻlib oʻtdi. Oʻyinlarda 25 davlatdan 3010 sportchi
qatnashdi. Ularni qabul qilish uchun shaharning shimoliy-gʻarbida olimpiada
qishlogʻi barpo etildi.

Tehronda Erondagi eng yirik stadion Ozodi („Ozodlik“) joylashgan boʻlib, 100
ming kishini oʻz bagʻriga sigʻdira oladi. Stadionda Eron milliy futbol terma
jamoasi mashgʻulotlari va oliy liganing asosiy oʻyinlari oʻtkaziladi. Boshqa
katta arenalar: "Shahid Dastgardiy", „Shahid Sherudiy“ va „Taxti“. Eron oliy
ligasida yettita tehronlik klub bor:

Shemiran va Darband kvartallari yonida togʻ changʻisi kurorti joylashgan. Togʻ
changʻisi majmuasi Tochal togʻida rivojlangan va balandligi boʻyicha jahonda
5-oʻrinni egallaydi. U 1976-yili bunyod etilgan. Majmuaning eng baland
choʻqqisini (3730 m) Darband bilan arqon yoʻli bogʻlaydi. Tochal qoyalarida
mehmonxonalar joylashgan. Tehron atrofida shuningdek Dizin (u yerda
snoubordingdan jahon chempionati oʻtkazilgan) va Shamak togʻ changʻisi
kurortlari mavjud. Ob-Ali joyida yana tennis kortlari va otchopar ham bor.



https://uz.wikipedia.org/wiki/Suv

Suv, vodorod oksid, H2O — vodorod (11,19%) va kislorod (88,81%)dan iborat eng
sodda kimyoviy birikma. S. rangsiz, hidsiz suyuqlik (qalin qatlamda zangori
rangli). Mol. m. 18,0160. Yerning geologik tuzilishi tarixi va unda xayotning
paydo boʻlishi, fizik va kimyoviy muhit, iqlim va obxavoning shakllanishida S.
muhim ahamiyatga ega. Hech qanday tirik organizm S.siz hayot kechira olmaydi. S.
qishloq xoʻjaligi va sanoatdagi barcha texnologik jarayonlarning zaruriy
qismidir.

S. tabiatda keng tarqalgan. Yer yuzining qariyb 3/4 qismini tashkil qiladi.
Gidrosfera — okeanlar, dengizlar, koʻllar, S.havzalari, daryolar, Yer osti
S.lari, tuproqlar namini oʻz ichiga olgan Yerning suvli pusti 1,4— 1,5 mlrd. km³
ni tashkil etadi. Atmosferada S. bugʻ, tuman, budut, yomgʻir, qor holatida
boʻladi. Quruqlikning 10% ga yaqin qismi muz bilan qoplangan. Litosferayaa
gidrosferadagiga yaqin miqdorda, yaʼni 1—1,3 mlrd. km³ S. bor. Yer mantiyasida
ulkan miqdorda (13—15 mlrd. km³) S. bor. Barcha tirik organizmlardagi S. Yer
yuzidagi daryolar S.ining yarmiga teng . Yerdagi hamma S. bir-biri bilan va
atmosfera, litosfera, biosferadagi S. bilan oʻzaro taʼsirda boʻladi (q. Suv
aylanshii).

Vodorodning 2 ta barkaror izotopi (‘H va 2H) va kislorodning 3 ta izotopi (|6O,
O17, |8O) borligi tufayli 9 ta turlicha izotopli S maʼlum. Yerdagi barcha S.da
tarkibida vodorodning izotopi — tritiy (3H) boʻlgan 13 — 20 kg "oʻta ogʻir" S.
bor (q. Ogʻir suv).

Suv (Vodorod oksidi) — hidsiz, rangsiz, ta'msiz, shaffof, suyuqlik shaklidagi
kimyoviy moddadir (normal holatda). Kimyoviy formulasi: H2O. Yer sirtining
71%'ini egallaydi (~1.460 × 1015 kg); Yerdagi suv asosan okean, dengiz, ko'l,
daryo (95,6%) kabi suv havzalarida, shuningdek muzlar, yer osti suvlari (1.6%)
va atmosferadagi suv bugʻlari, bulutlarda (0.001%) yigʻilgan. Bundan tashqari
suv organizmlar tarkibida ham mavjud.

Maʼlumki sayyoramizning 70 % suv bilan qoplangan, bu suvning katta qismi
butunlay muzlab qolgan yoki isteʼmol uchun yaroqsizdir. Yerdagi chuchuk suvning
deyarli uchdan ikki qismini Antarktida muzliklari tashkil etadi. Yerdagi koʻllar
va daryolarda taxminan 85 ming kilometr kub suv oqadi, bu suvlarga u yoki bu
jihatdan inson taʼsir koʻrsatadi. Ayrim bashoratlarga koʻra, 2025 yilga kelib 52
ta mamlakat aholisi chuchuk suv tanqisligi muammosiga duch keladilar.
Sayyoramizning turli nuqtalarida daryolarni qoʻriqlash faoliyati bilan
shugʻullanuvchi koʻpgina tashkilotlar mavjud. Yerdagi eng azim daryolar va
ularning ekologik xolatini koʻrib chiqamiz. Amazonka Amazonkaning maydonini AQsh
xududi bilan solishtirish mumkin. Bu xudud turli xil ajoyib biologik turlarga
boy. Bu erda sayyoramizdagi tropik oʻrmonlarning yarmidan koʻpi (deyarli 60 %)
oʻsadi hamda Janubiy va Shimoliy Amerika iqlim sharoitlari tartibga solib
turishda muhim ahamiyatga ega. Amazonkaning uzunligi 6400 kilometr. Oʻzining
joylashishiga koʻra, Amazonka uzoq vaqt davomida inson taʼsiridan himoyalangan
edi, lekin endilikda vaziyat oʻzgarmoqda. Braziliya xukumati taxminan 60 ta
damba qurishni rejalashtirmoqda. Shu kabi loyihalar erli aholi va milliy
bogʻlarga salbiy taʼsir etishi mumkin. Missisipi Amerikaning eng katta daryosi
Missisipi AQshning Minnesota shtatidan boshlanadi va 4 ming kilometrga oqib
borib Meksika koʻrfaziga quyiladi. Inson taʼsiri tufayli u xozirda yordamga
muxtoj. Xar yili Missisipi deltasining 30 kilometri yoʻqolib bormoqda: koʻpgina
damba, shlyuz, bir necha kilometrlarga choʻzilgan toʻgʻonlar tufayli daryoga
avvalgi qayirning 10 % kelib tushadi xalos. Missisipini himoya qilish va suv
muammosini echishda har yili yangi loyihalar ishlab chiquvchi koʻplab
tashkilotlar mavjud. Dunay Dunay daryosi Gʻarbiy Germaniyadan boshlanib 2800
kilometr masofani Avstriya, Mojariston, Xorvatiya, Serbiya, Ruminiya, Ukraina
xududlari orqali oqib oʻtib Qora daryoga quyiladi. Daryo 19 ta mamlakat xududini
kesib oʻtadi va shuning uchun dunyodagi eng „koʻp millatli“ daryo hisoblanadi.
Dunay 150 yildan ortiq vaqt mobaynida insonlar tomonidan ishlatilib kelayotgan
rang-barang ekologik va biologik tizimga ega. Bugungi kunda Dunayning 80 %
botqoq erlari dambalar qurish, koʻmib yuborish tufayli yoʻqolib ketgan. Butun
jahon yovvoyi tabiat federatsiyasi va shunga oʻxshash tashkilotlar mazkur
xududlarni qayta tiklash va qoʻllab-quvvatlash ustida toʻxtovsiz ish olib
bormoqdalar. Mekong Mekong daryosi Janubiy-Sharqiy Osiyoning ekologik tizimining
muhim qismi hisoblanadi.U Xitoydan boshlanib 4900 kilometr masofani Birma, Laos,
Tayland, Kambodja va Vyetnam xududi orqali bosib oʻtadi. Mekong baliq xoʻjaligi
riojlanishini taʼminlaydi, dunyodagi bioxilma-xillik darajasi boʻyicha ikkinchi
oʻrinda turadi, 60 milliondan ortiq inson oziq-ovqat, suv va transport bilan
taʼminlanadi. Mekong oʻzani boʻylab qurilgan xitoy dambalari ekotizimga salbiy
taʼsir koʻrsatmoqda. Bunday dambalarning qurilishiga qarshi va daryoning
ekologik tizimini saqlab qolishga „Mekongni saqlab qolish“ kabi tashkilotlar
harakat qilmoqdalar. Yanszi Uzunligi boʻyicha dunyoda uchinchi, Xitoyda eng uzun
hisoblangan daryo Yanszi daryosidir. Uning uzunligi 64000 kilometrdir. Yanszi —
gidroeletroenergiya manbaidir. Daryo xududida „Uch dara“ toʻgʻoni joylashgan.
Toʻgʻonning qurilishi 1992 yilda boshlagan boʻlib, 1,2 million odam boshqa
xududga koʻchib oʻtishga majbur boʻlgan, yuzlab fabrikalar, shaxtalar va
chiqindixonalar suv ostida qoldi. Natijada daryo ifloslandi va Xitoyning
baliqchiligiga tahdid soluvchi koʻpgina koʻchkilar sodir boʻldi. 2011 yilga
kelibgina Xitoy xukumati mavjud muammoni rasman tasdiqladi. Nil Dunyodagi eng
uzun daryo Nil daryosi boʻlib, uning uzunligi 6,5 ming kilometr. Nil
shimoliy-sharqiy Afrika boʻylab oqib oʻtib Misr xududidagi Oʻrtaer dengiziga
quyiladi. Daryo resurslaridan ekologik jihatdan oqilona foydalanish ustida „Nil
havzasi“ tashkiloti ish olib boradi. Kongo Kongo daryosida soniyasiga 500 ming
kub metr suv oqib oʻtadi, bu dunyodagi eng boy daryodir. Daryoning ifloslanishi
tuproq eroziyasi, shahar chiqindilari, chiqindilar, koʻp xollarda daryo boʻylab
insonlarning sayohatlari sababdir. Kongo Afrikaning harakatlanish tizimidir.
Yaqin kelajakda Kongo Demokratik Respublikasida erdagi eng katta
gidroelektrostansiya qurish rejalashtirilgan.

Hisob-kitoblar shuni kỹrsatmoqdaki, 2020—2025 yillarga keliboq, barcha chuchuk
suv resurslari inson faoliyati uchun egallab boʻlinadi, yaʼni suv ham
investitsiya manbaiga aylanishi va sotilishi ehtimoli bor. Dunyo miqyosida
soʻnggi 100 yilda suv sarflanishi olti marotaba oshgan. Bu ketishda 2050 yilga
kelib insoniyatga hozirgiga nisbatan ikki barobar koʻproq suv zarur bỹladi. Suv
esa kamaygandan kamayib boraveradi. Hozirning oʻzida dunyo miqyosida 1.1
milliard inson doimiy ravishda suv tanqisligi bilan kurashmoqda. 2 milliard odam
bu muammoga vaqti-vaqti bilan duch kelib turibdi. Bu sayyoramiz aholisining
yarmi chuchuk suvga zoriqqanligidan dalolat beradi. Har kuni 6000 nafarga yaqin
odam (asosan bolalar) bu muammoning u yoki bu oqibatlari tufayli nobud
boʻlmoqda. 2030 yilga kelib 500 ml ga yaqin odam suv izlab qitʼadan qitʼaga
koʻchib yuradi. Bu muammo butun insoniyatni oʻylantirib, 22 mart kuni Butun
jahon suv kuni deb eʼlon qilingani bejizga emas. Umuman olganda, dunyo miqyosida
ichimlik suvi taʼminoti kelajakda qanday boʻlishi boʻyicha mutaxassislar
quyidagi ikki taxminni bildirmoqdalar (eng qizigʻi, har ikkala taxminda Xitoy
bilan Hindiston omili bor. Aynan shu ikki davlat aholisi eng koʻp boʻlishi bilan
birga, rivojlanish surʼati boʻyicha ham etakchilik qilishmoqda). Yirik
shaharlardagi qashshoqlik va suv tanqisligi, Afrikadagi qurgʻoqchilik.
Hozirdanoq dunyodagi aholisi 10 mln. kishidan ortiq 22 megapolisli ichimlik suvi
tanqisligi va oqava tizimlar etishmasligidan aziyat chekmoqda. Eng murakkab
vaziyat Xitoyda yuz berayapti. Mamlakatdagi 600 shahardan 550 tasi yuqoridagi
muammoga ozmi-koʻpmi duch kelgan. Hindistonda ham bu boradagi ahvol havas
qilgudek emas. Kelajakda suvga boʻlgan talabning oshib borishi, qishloq
xoʻjaligi mahsulotlari, yaʼni oziq-ovqat muammosini keltirib chiqaradi. Bu
muammo insonlarning yanada kuchli tabaqalanishiga olib keladi. Shundoq ham
qashshoqlik hukm surayotgani kamlik qilayotgandek, yildan-yilga qurgʻoqchilik
avj olayotgan Afrika qitʼsidan millionlab muhojirlar Evropa va Osiyoga qarab
yoʻl olishadi. Bu esa oʻz navbatida ijtimoiy muammolarni, irqiy ziddiyatlarni
keltirib chiqaradi. Xitoy suvni qayta ishlash borasida etakchilikni qoʻlga
oladi. Dunyo suv isteʼmoli boʻyicha yangi tizimni ishlab chiqadi Ichimlik
suvining tanqisligi butun dunyo olimlarining diqqat markazida boʻladi. Shỹr
suvni chuchuklashtirishga milliardlab investitsiya ajratiladi. Neft hozirda
qanchalik koʻp sohalarni qamrab olgan boʻlsa, kelajakda suv taʼminoti ham katta
industriyaga aylanadi. Suvni chuchuklashtirish tannarxi kamaya boradi. Suvni
chuchuklashtirish uchun sarf qilingan 1 dollar 5 dollardan 30 dollargacha foyda
keltira boshlaydi. Bu borada ham Xitoyliklar oldinga oʻtib ketishadi. Suvni
tejab ishlatish bỹyicha yangi gʻoyalar egalariga olamshumul shuhrat va mablagʻ
keltiradi. Suv taʼminotini nazorat qilish davlatlarning asosiy ishlaridan biriga
aylanadi. Bu hozircha ayrim olimlarning taxminlari boʻlib tuyulgani bilan
kelajakda ana shunday muammoga duch kelishimiz mumkin. Shu bois suvning, yaʼni
erdagi obi hayotning bir qatrasini ham uvol qilmaslik, uni behuda narsalarga
sarflamaslik barchamizning zimmamizdagi ulkan masʼuliyatdir. Barchamiz suvning
hatto bir tomchisini ham isrof qilmaylik. Uni kelgusi avlodlarga ham yetishini
taʼminlaylik. Oʻz farzandlaringiz uchun suvni tejang.



https://uz.wikipedia.org/wiki/Quyosh

Quyosh — Quyosh tizimining markaziy jismi, qizigan plazma shari. Quyosh Yerga
eng yaqin yulduz. Massasi 1,990×1030 kg (Yernikidan 332958 marta koʻp). Quyoshda
Quyosh tizimi massasining 99,866 foizi jamuljam. Yerdan Quyoshgacha masofa
1,4710×1011 m dan (yanvar) 1,5210×1011 m gacha (iyul) boʻlib, oʻrtacha
1,4960×1011 m ni tashkil etadi (astronomik birlik). Quyosh diametri 1,392×1011 9
m (Yer ekvatori diametridan 109 marta koʻp). Oʻrtacha zichligi 1,41×1011 kg/m3.
Quyosh sirtida erkin tushish tezlanishi 273,98 m/s kvadrat, parabolik tezlik
(ikkinchi kosmik tezlik) esa 6,18×105 m/s. Sirtidagi harorat 5770 K. Quyosh
sistemasidagi sayyoralar soni 8 ta.

Quyosh — quyosh sistemasining markaziy jismi; Yerga eng yaqin joylashgan yulduz.
Unda sistemaning 99,866% massasi (Mo=1,99T033g) joylashgan. Q. qizigan plazmali
shardan iborat, radiusi Ko=696000 km. U massasi boʻiicha Yerdan 332958, diametri
boʻyicha 109 marta katta. Oʻrtacha zichligi 1,41T03 kg/m³. Yer Quyosh atrofida
oʻrtacha 29,5 km/sek tezlik bilan choʻziq boʻlmagan el-lipsoid orbita boʻylab
harakatlanadi. Yerning Quyoshdan oʻrtacha uzoqligi 149597870 ±1,6 km (astronomik
birlik); perigeliyda afeliyga qaraganda 5 mln. km kamroq. Q. sirtidagi tortilish
kuchi tezlanishi 273,98 m/sek2. Q. sirtidagi effektiv temperatura, uning toʻla
nurlanishi boʻyicha 5770 K ga teng . Yerni oʻz orbitasida ushlab turuvchi kuch
3,6T021kg . Q. oʻlchamlariga koʻra oʻrtacha sariq yulduz boʻlib, spektr
yorqinlik Gersshprung— Ressel diagrammasining oʻrta qismidan oʻrin oladi. Q.ning
spektral sinfi S2U.

Q. Galaktikamizspiraltarmoqlaridan birida, Galaktika markazidan 10 kps
(kiloparsek) masofada joylashgan (q. Parsek). Q. Galaktika markazi atro-fida 200
mln. yil davomida bir marta aylanib chiqadi. Yaqin yulduzlarga nis-batan Q.
sekundiga 20 km tezlik bilan harakat qiladi. Q.ning yoshi 5T09yil.

1611 yilda G.Galiley teleskop yordamida Q.ni birinchi bor kuzatib, Kuyosh
dogʻlari va oʻz oʻqi atrofida aylanish davrini aniqtagan. Nemis astronomi
G.Shvabe esa 1843 yilda Q. oʻzgarishining soni yoki Q. faolligi davriy
oʻzgarishini topdi, 1814 yilda Y.Fra-ungofer Q. spektrida yutilish chiziqlarini,
1859 yilda nemis olimlari Kirxgof bilan Bunzen bu chiziqlar Q.ning tashqi
qatlamlarida, uning atmosferasida paydo boʻlishini kashf etdi. Bu Q.ning
kimyoviy tarkibini, fizik tabiatini tekshirishda muhim rol oʻynadi. 1913 yilda
amerikalik as-tronom J.Xeyl Q. dogʻlari Q. sirtining sovigan qismlari ekanligini
va fraungofer chiziqlarining zeyemancha ajralishidan Q. sirtida kuchli mag-nit
maydonlari borligini kashf etdi (q. Quyosh magnetizmi). 1940 yillar boshida Q.
radiotoʻlqinlar manbai ekanligi aniqchandi. 1942 yilda shved olimi B.Edlen va
boshqa olimlar Quyosh toji spektridagi bir necha spektral chiziqni koʻp marta
ionlangan kimyoviy elementlarning spektral chiziklari ekanini aniqladi, shu
bilan Q. tojining yuqori temperaturaga egaligini kashf etdi. 20-asrning yarmida
magnit gidrodinamika va plazma fizikasining rivojlanishi Quyosh fizikasining
rivojlanishiga muhim turtki boʻldi. Kosmik eraning boshlanishidan soʻng Q.ning
ultrabinafsha va rentgen nurlanishi raketalar, Yer sunʼiy yoʻldoshlariga
oʻrnatilgan avtomatik orbital rasadxonalar, bortida kosmonavtlar boʻlgan kosmik
lab. lar yordamida oʻrganilmoqsa. Qrim, Pul-kovo va boshqa rasadxonalarida,
koʻpgina xorij mamlakatlari bilan bir qatorda Oʻzbekiston FA [[Astronomiya
in-tida ham Q.ni oʻrganish boʻyicha tadqiqotlar olib borilmoqda (q.
[[Astronomiya).

Q. spektri mingdan ortiq yutilish chiziklari (Fraungofer chiziqlari) bilan
kesilgan tutash spektrdan iborat. q. spektrida energiyaning taqsimlanishi 6000°K
gacha qizigan mutlaq qora jism spektrinikiga asosan mos keladi.

Quyosh tojining (oq nurda) ravshanligi Q. gardishi markazinikidan million marta
kam. Q. tojida qal-qonsimon va yelpigʻichsimon yogʻdu, toj nurlari va qutb
chyotkalari deb ata-luvchi struktura elementlarini kuza-tish mumkin. Q. toji Q.
faolligi maksimum boʻlgan yillarda simmet-rik, minimum boʻlgan yillarda esa
ekvator boʻylab choʻziq shaklda boʻladi. Q. toji spektrida koʻp marta
ionlashgan. Gʻe, Sa, M§, S, O, 8 ele-mentlari atomlarining emission chiziklari
bor. Q. tojida barcha atomlar ionlashgan. Q. tojining oʻrtacha temperaturasi 106
K dan ortiq va toj boʻylab sekin oʻzgaradi. Xromosfera bilan Q. chegarasidagi
temperatura 105 K; 1 m³ hajmga 107atom toʻgʻri keladi. Q. tojining tashqi
qatlamlaridan fazoga yuqori energiyali zarra (proton, elek-tron)lar sochilib
turadi va bu oqim quyosh shamoli deb ataladi. Faol sohalar ustidagi tojda
radionurlanish, shuningdek, rentgen nurlanishi ni-hoyatda kuchli, Quyoshdagi
xromosfera chaqnashlari vodorod chizigʻi Ns<da yaxshi koʻrinadi. Spektral
chiziqlar paydo boʻladigan xromosfera soh&tarida temperatura (1— 2)• 104K, undan
yuqorida 107 K gacha koʻtariladi. Q. chaqnashlarining yuzasi 10’ km5gacha
boʻlishi mumkin. Odatda, chaqnashlar tez rivojlanayotgan Q. dogʻlari atrofida
roʻy beradi. Chaqnashlar Qning ultrabinafsha nurlanishini kuchaytiradi, qisqa
muddatli kuchli radio va rentgen nurlanishlari, yuqori energiyali (1010eV)
korpusku-lyar oqimni hosil qiladi. Ayrim chaqnashlar yuqori energiyali zarra
(pro-ton) larning oʻta kuchli oqimi — kos-mik nurlarpn beradi. Bunday
chaqnashlar kosmik fazodagi kosmonavtlar salomatligiga xavf tugʻdiradi. Q.da
sodir boʻlib turadigan bunday jarayonlarni qayd qilish va oʻrganish maqsadida
quyosh xizmati nomli kuzatish dasturi ishlab chiqilgan. Q. sirtida yuz beradigan
barcha hodisalar, oʻz navba-tida, Yer atmosferasi, magnitosferasi va
biosferasida roʻy beradigan koʻpgina jarayonlarga taʼsir koʻrsatadi (q. Quyosh —
Yer bogʻliqligi, Kuyosh radiatsiyasi).

Quyoshni kuzatishda katta koʻzguli teleskoplar ishlatiladi. Bu teleskoplar optik
qismlarining koʻpi qoʻzgʻalmas, q. nurlari bitta (gelio-stat, siderostat) yoki
ikkita (selo-stat) olam oʻqi atrofida aylanuvchi koʻzgu yordamida teleskopning
qoʻzgʻal-mas optik qismlariga gorizontal (gorizontal quyosh teleskopi) yoki
vertikal (minorali quyosh teleskopi) holda yoʻnaltiriladi. Odatda, katta
teleskoplar kuchli spektrograflar bilan birga ishlatiladi. Q. spektri rasmga
olinadi yoki fotoelektrik oʻlchash asboblari yordamida qayd qilinadi. Yer
atmosferasini kuza-tishda zararli taʼsirlarni bartaraf qilish maqsadida Q.
teleskoplari oʻrnatilgan orbital rasadxonalar yordamida Yer sathidan 20^25 km
balandlikka koʻtariladigan maxsus Q. teleskoplari qoʻllanadi.



https://uz.wikipedia.org/wiki/Qoraqalpog%CA%BBiston

Qoraqalpogʻiston , Qoraqalpogʻiston Respublikasi — Oʻzbekiston Respublikasi
tarkibidagi respublika. 1924 yil 14 okt.da Turkiston ASSR tarkibida Muxtor
viloyat sifatida tashkil etilgan. Maydoni 166,6 ming km². Aholisi 1569,4 ming
kishi (2005). Poytaxti — Nukus shahri tarkibida 14 tuman, 12 shahar, 14
shaharcha va 124 fuqarolar yigʻini bor.

Davlat tuzumi. Qoraqalpogʻiston — parlament boshqaruv shakliga ega boʻlgan
suveren demokratik respublika. Qonun chiqaruvchi oliy davlat vakolatli organi —
koʻp partiyaviylik asosida 5 yil mud-datga saylangan deputatlardan iborat
Qoraqalpogʻiston Respublikasi Joʻqorgʻi Kengesi (QR JK). QR JK raisi respublika
rahbari hisoblanib, u JK deputatlari orasidan 5 yil muddatga saylanadi (faqat
ket-ma-ket 2 muddatdan oshmaydi). Davlat hokimiyatining oliy ijro
etuvchi-boshqaruvchi organi Qoraqalpogʻiston Respublikasi Vazirlar Kengashi,
yaʼni Qoraqalpogʻiston Respublikasi huku-mati hisoblanadi. Q.da Oʻzbekiston
Respublikasi Konstitutsiyasi bilan bir vaqtda q. Oliy kengashining 1993 y. 9
apr.dagi 12-chaqiriq 12- sessiyasida qabul qilingan Qoraqalpogʻiston
Respublikasi Konstitutsiyasiga amal qilinadi. Qoraqalpogʻiston oʻz davlat
ramzlari: gerb, madhiya va bayrogʻiga ega.

1929 yilda Taxtakoʻpirda koʻplab mahalliy aholi kolxozlashtirish siyosa-tiga
qarshi chiqdi. Bu voqea Q.ni Rossiya Federatsiyasiga bevosita qoʻshib olish
uchun asosiy sabab boʻldi. 1932 yil martda Q. muxtor viloyati q. muxtor
respublikasiga aylantirildi. 1936 yildan Oʻzbekiston tarkibida.

Qoraqalpogʻiston Respublikasi (Qoraqalpoqcha Қарақалпақстан Республикасы, ingl.
Republic of Karakalpakstan, oʻzb. Қоракалпоғистон Республикаси, rus. Республика
Каракалпакстан) -O‘zbekistondagi muxtoriyat respublika. Respublika 1924-yilning
14-oktabrida tashkil topgan.

Qoraqalpoqlar etnogenezining qadimiy bosqichlari bizning eramizdan avvalgi
VII-IV asrlarda Orol-Kaspiy sahrosi va Amudaryo deltasining hududlarida yashab
oʻtgan sak va massagetlar qabilalari bilan bogʻliq. VI-VIII asrlarda bu yerdagi
aholi bilan turkiy qabilalar qisman qorishadilar. VIII-X asrlarda bijanaklar va
ogʻuzlar orasida qoraqalpoqlarning shakllanishi boshlangan. Bijanaklar bir qismi
Irtishdan kelgan qipchoqlar bilan qorishib, asta-sekin ularning tilini qabul
qila boshlagan. Qoʻlyozma manbalarda (rus yilnomalarida) “Chyornie klobuki”,
“Qavmi kulaxi-siyax” (Rashid ad Din) toʻgʻrisida maʼlumotlar berilgan.
Qoraqalpoqlar Sirdaryoning oʻrta va quyi oqimlarida, Amudaryoning quyi qismida
yashaganlar hamda Orol oʻzbeklari bilan birgalikda davlat barpo etadilar
(Orol-hukmronligi), uning poytaxti dastlab Qoʻngʻirot, keyinchalik Shaxtemir
(hozirgi Chimboy tumani) boʻlgan. Qoraqalpoqlar yarim koʻchmanchi, chorvachilik
va irrigatsion dehqonchilik hamda baliqchilik bilan shugʻullanadi.

1811-yildan boshlab Qoraqalpoqlar Xiva xonligiga qaram boʻlganlar. 1873-yilda
chor qoʻshinlarining Xivaga yurishi va Gandimyon shartnomasi tuzilgandan soʻng
Amudaryoning oʻng sohilida joylashgan Qoraqalpoqlarning hududi Rossiyaga
qoʻshildi. Bu yerda Turkiston General–gubernatorligi Sirdaryo viloyatining
Amudaryo boʻlimi paydo boʻladi. Amudaryo boʻlimi 2 ta uchastkaga boʻlinadi:
Petro-Aleksandrovsk qalʼasi markazi boʻlgan Shoʻraxon uezdi (hozirgi Toʻrtkoʻl
shahri) va markazi Chimboy boʻlgan Chimboy uezdi. 1924-yilda millatlarni
eʼtiborga olgan holda hududga boʻlish jarayonidan keyin Qoraqalpoq avtonomiyasi
tashkil topib, Qozoq avtonom respublikasi tarkibiga kiritiladi.

1936-yildan boshlab u Oʻzbekiston ASSR tarkibiga kiradi. 1991-yilda Oʻzbekiston
mustaqillikka erishgandan soʻng Qoraqalpoq xalqi uchun yangi hayot boshlandi.



https://uz.wikipedia.org/wiki/Menejment

Menejment (ingl. management) — boshqarish, tashkil etish) — maxsus boshqarish
faoliyati; boshqarish toʻgʻrisidagi fan. M.ning holati ishlab chiqarish
samaradorligiga, texnika va texnologiya darajasi hamda ishchi kuchining sifatiga
taʼsir koʻrsatadi. M.fanining mazmuni boshqaruv tizimi va boshqaruv obʼyekti
orasidagi oʻzaro munosabat boʻlib, uning asosiy vazifasi boshqaruvning zamonaviy
usullarini, rahbarlik sanʼati sirlarini oʻrganishdan iborat. Boshqaruv — tanlov,
qaror qabul qilish va uning bajarilishini nazorat etish jarayonidir. Uning
asosiy maqsadi bozor munosabatlari sharoitida barcha boʻgʻinlarda ishlay
oladigan yuqori malakali boshqaruvchilarni tayyorlashdan iborat. M.
ijtimoiy-iqtisodiy, ijtimoiy-huquqiy, kibernetika va boshqa fanlar bilan
aloqadordir. M. dastavval iqtisodiy nazariya fani bilan yaqindan bogʻliq. U
iqtisodiy qonunlarni bilib olishga va ularga mos ravishda boshqarish jarayonida
iqtisodiy usullarni qoʻllashga, har bir xodimga va jamoaga taʼsir koʻrsatishga
asoslanadi. Bir qancha iqtisodiy fanlar: makroiqtisodiyot, mikroiqtisodiyot,
statistika, mehnat iqtisodiyoti kabilar ham M. fani bilan chambarchas
bogʻliqsir. Oʻzbekistonda M.ning nazariy asoslari va uning asosiy tamoyillari
14—15-asrlarda Amir Temur davrida shakllana boshlagan. Buyuk sarkarda "Temur
tuzuklari" asarida davlat, qoʻshin va boshqalarni boshqarish sanʼati toʻgʻrisida
oʻz qarashlarini bayon etib, izohlab bergan. M. fanining nazariy asosini bir
necha yuz yillar davomida toʻplangan amaliy tajriba natijalari tashkil etadi,
ularni nazariy jihatdan asoslab turli xil konsepsiyalar, nazariy gʻoyalar, ish
prinsiplari va uslublari ishlab chiqilgan. Ammo alohida fan sohasi sifatida M.
19-asrga kelib shakllana boshladi. Boshqarish fanining asoschisi — amerikalik
muhandis va tadqiqotchi F. Teylor hisoblanadi. Boshqarish tamoyillarini
Teylorning zamondoshi fransuz olimi Anri Fay-ol ishlab chiqdi. Korxonada amalga
oshirilayotgan barcha operatsiyalarni u olti guruh (texnika, tijorat, moliya,
mol-mulk va shaxslarni qoʻriqlash, hisobkitob, maʼmuriy)ga boʻlib, boshqarishni
6-guruhga kiritadi. M. yoki boshqarishning obʼyekti korxona faoliyati, uning
subʼyekti esa boshqarish ishini bajaruvchi idoralar va ularning xodimlaridir. M.
bilan maxsus tayyorgarlik koʻrgan, boshqarishning qonun-qoidalarini chuqur
biladigan malakali mutaxassislar — yollanma boshqaruvchilar — menejerlar
shugʻullanadilar. Ular aholining alohida ijtimoiy qatlamini tashkil qiladi.
M.ning yuqori (firma strategiyasini ishlab chiqish), oʻrta (ishlab chiqarish,
sotish, narx belgilash, mehnatni tashkil qilish), quyi (sex, boʻlim doirasida
ishni tashkil qilish, kunlik, haftalik, oylik ish topshiriqlari bajarilishini
boshqarish) boʻgʻinlari bor. Shunga muvofiq holda menejerlar oliy martabali,
oʻrta toifadagi va quyi toifadagi menejerlarga boʻlinadi.

Ayrim tadqiqotlar M.ni kishilardan nafli samaralar olish sanʼati, deb
hisoblaydilar. Mukammal M.ning xos belgilari: faoliyatga, izlanishga
tarafdorlik; oddiy tuzilma va kamsonli xodimlar; isteʼmolchiga yaqinlik;
unumdorlikni taʼminlashda insonning hal qiluvchi oʻrni; tadbirkorlikni
ragʻbatlantiruvchi mustaqil idora qilish huquqi; asosiy faoliyat turiga
birlamchi eʼtibor; hammadan koʻra yaxshiroq tanish boʻlgan sohaga kirishish;
erkinlik va kuchli nazoratni birgalikda qoʻllash.



https://uz.wikipedia.org/wiki/Mantiq

Mantiq dalil keltirish va xulosa chiqarish prinsiplarini oʻrganuvchi falsafiy
tadqiqotdir.

Mantiq, logika — toʻgʻri tafakkur yuritishning asosiy qonunlari va shakllari
haqidagi fan. M. oʻzining shakllanish va rivojlanish tarixiga ega. M.ga oid
dastlabki fikrlar Qad. Sharq mamlakatlarida, xususan, Hindiston, Xitoyda vujudga
keddi. Qadimda M. falsafa tarkibida boʻlgan, mustaqil fan sifatida
shakllanmagan. Yunon falsafasida M. masalalari dastlab Parmenidning "Tabiat
toʻgʻrisida" asarida, Eleylik Zenonning aporiyalarida, Geraklit taʼlimotida u
yoki bu darajada koʻrib chiqilgan. Aristo-/iyelgacha boʻlgan mantiqiy
taʼlimotlar ichida Demokritnnt mantiqiy taʼlimoti, Sokrashnchnt induktiv metodi
va Platon dialektikasi diqqatga sazovor. M. ilmining alohida fan sifatida
shakllanishi Aristotel nomi bilan bogʻlikdir. U birinchi boʻlib M. oʻrganadigan
masalalar doirasini aniqlab berdi. Uning "Kategoriyalar", "Talqin haqida",
"Birinchi analitika", "Ikkinchi analitika", "Sofistik raddiyalar haqida",
"Topika" nomli asarlari M. masalalariga bagʻishlangan. Aristotel M.ni "maʼlum
bilimlardan nomaʼlum bilimlarni aniqlovchi", "chin fikrni xato fikrdan
ajra-tuvchi" fan sifatida taʼriflaydi. Aristoteldan soʻng M., asosan, stoiklar
maktabi vakillarining , Epikur, skeptiklar taʼlimotlarida rivojlantirilgan.
Stoiklar M.ning maqsadi inson aqlini xatolardan asrash va haqiqatga erishishdir,
deb bilishgan. Keyinchalik Yaqin va Oʻrta Sharq mamlakatlarida ham M. ilmi
shakllandi. Oʻrta Osiyoda ham falsafa va M. mustaqil fan sifatida taraqqiy etdi.
Bunda Forobiy, Ibn Sino, Beruniy, Umar Xayyom, Alisher Navoiy, Bedil kabi buyuk
mutafakkirlarning xizmati katta boʻldi. Forobiy oʻzining "Mantiqqa kirish",
"Ilmlarning kelib chiqishi va tasnifi" asarlarida M. masalalariga ilmiy bilish
metodlari deb qaragan. Forobiy fikricha, M. insonlarni bilish jarayonidagi turli
xato va adashishlardan saqlaydi. Forobiy tushuncha, hukm va ularning turlari,
xulosa chiqarish, sillogizm va uning figuralari, moduslarini tahlil qildi.
Sillogizm va isbotlash usuli eng toʻgʻri, haqiqatga olib keluvchi usul deb
hisobladi. Ibn Sinoning "Kitob ashshifo", "Kitob annajot", "Donishnoma"
asarlarida M.ga doyr fikrlari bayon etilgan. "M. bilingan (bilimlar) yordamida
bilinmaganlarni qanday qilib aniqlashni koʻrsatadigan, haqiqat va haqiqatsifat
bilim va yolgʻon nima ekanligini hamda ular qanday turlarga ega ekanligini
aniqlab beradigan ilmdir", degan edi Ibn Sino. U M. ilmini barcha ilmlarning
muqaddimasi, ularni egallashning zarur sharti sifatida talqin etdi.
Aristotelning M.ga oid taʼlimoti Forobiy, Ibn Sino, Ibn Rushdlarning M. ga oid
asarlari orqali Yevropaga kirib keldi. Oʻrta asr Yevropasida M. masalalari,
asosan, umumiy va yakka tushunchalarning oʻzaro munosabati do-irasida
oʻrganildi. Yangi davrda R. Dekart, F. Bekon, T. Gobbs, V. Leybnits va boshqa M.
ilmi turli yoʻnalishlarining yaratilishiga asos soldilar. 18 — 19-asrlar
falsafiy fikrida I. Kant va V. F. Gegel yaratgan mantiqiy tizimlar muhim oʻrin
tutadi. Gegel fikricha, falsafa M. shaklida mavjud, uning oʻrganish obʼyektini
tafakkur tashkil etadi. M.ning asosiy vazifasi haqiqatni aniqlash, unga erishish
yoʻllarini oʻrganishdir.

M. tafakkurning namoyon boʻlish shakllari va taraqqiyotini, shu jumladan,
fikrlar oʻrtasidagi aloqadorlikni koʻrsatadigan qonunqoidalar yigʻindisini
oʻrganadi. M.ning vazifasi — chin fikrni, haqiqatni aniqlash. M. ilmining
oʻrganish obʼyekti tafakkur tr- Tafakkur 3 xil shaklda: tushuncha, hukm
(mulohaza) va xulosa chiqarish shaklida mavjud boʻladi. Muhokama yuritish ana
shular va ularning oʻzaro aloqalarga kirishishi natijasida vujudga keladigan
boshqa mantiqiy tuzilmalar (mas, muammo, gipoteza, nazariya, gʻoya va
boshqalar)da amalga oshadi. Muhokama yuritishda ishonchli natijalarga
erishishning zaruriy sharti qatoriga fikrning chin boʻlishi va formal jihatdan
toʻgʻri qurilishi kiradi. Oʻzi ifoda qilayotgan predmetga muvofiq keluvchi fikr
— chin fikr deb ataladi (q. Isbot). Fikrni toʻgʻri qurishga tafakkur qonunlari
talablariga rioya qilgandagina erishish mumkin. Tafakkur qonunlari (q. Ayniyat
qonuni, Ziddiyat qonuni, Yetarli asos qonuni, Uchinchisi istisno qonuni)
mu-hokama yuritish jarayonida fikrlar (fikrlash elementlari) oʻrtasidagi mavjud
zaruriy aloqalardan iborat. Tafakkur koʻp qirrali jarayon boʻlib, uni turli
tomondan, xususan, mazmuni va shakli (tuzilmasi) boʻyicha yoki kelib chiqishi va
taraqqiyotida olib oʻrganish mumkin. Bularning barchasi M. ilmining vazifasini
tashkil etadi, uning turli metodlaridan (q. Induksiya, Deduksiya) foydalanishga,
har xil yoʻnalishga ajralishiga sabab boʻladi.

Formal fan sifatida mantiq abstrakt unsurli tizimlarni tadqiq etadi, bu unsurlar
taʼkid yoki argumentlar boʻlishi mumkin. Mantiq muammolari oʻzi ichiga
paradokslar, xatolar, sabab va oqibatlar orasidagi bogʻlarga oid savollarni
oladi.



https://uz.wikipedia.org/wiki/Biologiya

Biologiya (yunoncha βίος, bios, "hayot"; va λόγος, logos, "bilim") hayot va u
bilan bog‘liq masalalar tadqiqotidir. U empirik fanning jonli organizmlarning
tuzilishi, funksiyalari, o‘zgarishi, kelib chiqishi, evolyutsiyasi va o‘lishini
o‘rganuvchi sohasidir. U turli organizmlarni saralaydi, ularning ishlashini,
turlarning paydo bo‘lishini, ularning o‘zaro va atrof-muhit bilan
munosabatlarini tasvirlaydi. Biologiya botanika, zoologiya, fiziologiya kabi
turli ostsohalarga bo‘linadi. Biologiya tirik tabiat toʻgʻrisidagi bilimlar
tizimini birlashtiruvchi fan sifatida namoyon boʻladi. Chunki bu fanda ilgari
oʻrganilgan dalillar tarixiylik nuqtai nazaridan maʼlum tizimlarga keltiriladi
va ularning yigʻindisi organik olamning asosiy qonuniyatlarini aniqlashga imkon
yaratadi.Ana shu qonuniyatlar asosida tabiatdan oqilona foydalanish, uni
muhofaza qilish va qayta tiklash ishlari amalga oshiriladi. Hozirgi kunda
biologiyaning turli sohalarida quyidagi ilmiy-tadqiqot usullaridan foydalanib
kelinmoqda. Bularga kuzatish, taqqoslash, tarixiy va eksperimental usullar
kiradi. Kuzatish usuli. Eng dastlabki usullardan biri boʻlib, uning yordanida
har qanday biologik hodisani tasvirlash, taʼriflash mumkin. Keyinchalik bu
usuldan turlarni aniqlashda ham keng foydalanilgan. Bu sohada K. Linney juda
katta muvoffaqiyatlarga erishgan. Bu usul bugungi kunda ham ahamiyatini
yoʻqotmagan.

Biologiya (bio... va ..logiya)— tirik tabiat haqidagi fanlar majmuasi. B.
hayotning barcha ko'rinishlari: tirik organizmlar va tabiiy jamoalarning
tuzilishi va funksiyasini, tirik mavjudotlarning kelib chiqishi va tarqalishi,
ularning bir-biri va yotirik tabiat bilan oʻzaro bogʻlanishini oʻrganadi. B.ning
asosiy vazifasi tiriklikning namoyon boʻlishi qonuniyatlarini oʻrganish,
hayotning mohiyatini ochib berish, tirik organizmlarni sistemaga solishdan
iborat. "B." terminini 1892 yda bir-biridan mustasno tariqasida birinchi boʻlib
J. B. Lamark va G. R. Treviranus taklif etishgan. Bu termin T. Roze (1797) va K.
Burdax (1800) asarlarida ham uchraydi.

Taqqoslash usuli yordamida bir xil predmet yoki hodisalarni boshqa predmet yoki
hodisalar bilan oʻxshashligi va farqini aniqlash yoʻli orqali ularning
mohiyatini ochishga asoslangan Bunda turli hodisalar uchun umumiy hisoblangan
qonuniyatlarni ochishga imkon yaratiladi. Tarixiy usulni biologiyada
qoʻllanilishi Ch.Darvinning nomi bilan bogʻliq, bu usul biologiyada chuqur
sifatiy oʻzgarishlarni vujudga kelishiga sabab boʻladi. Hozirgi kunda bu usul
yordamida hozirgi zamon olamini va uning oʻtmishini koʻrsatuvchi maʼlumotlar
asosida tirik tabiatni rivojlanish jarayonlarini aniqlash mumkin. Eksperimental
yoki tajriba usuli biologiyada Oʻrta asrlarda qoʻllangan boʻlsa, haqiqiy ravnaqi
fizika va kimyo fanlarining usullarini qoʻllash tufayli 19-20 asrlardan keng
qoʻllanila boshlandi. Bu usullar biologiyaning tegishli sohalaraida foydalanilib
kelinmoqda va ular bir-birini toʻldiradi.



https://uz.wikipedia.org/wiki/Avtomobil

Avtomobil (avto ... va lot. mobilis — harakatchan) — dvigatel yorda-mida
harakatga keltiriladigan relssiz transport vositasi. Yo‘lovchilar va yuk
tashishga mo‘ljallangan.1751 — 52 y.larda Nijniy Novgo-rod gubernyasi (Rossiya)
dehqoni Leontiy Shamshurenkov ikki kishi oyog‘i bilan yurgi-ziladigan "o‘ziyurar
aravacha" qurdi. I. P. Kulibin bir qancha muhim mexanizm-larni, mas, uzatmalar
qutisini taklif qildi. Bug‘ mashinasi paydo bo‘lgandan 131keyin ixtirochilar
undan mexanik arava-da foydalanishga harakat qildilar.1769 — 70 y.larda fransuz
harbiy muhandisi N. J. Kyuno artilleriya to‘plari uchun 3 g‘ildirakli bug‘
aravasi qurdi. Algliyada 1802 y.da Trevitnik bug‘ mashinasi o‘rnatilgan A.
qurdi. 1830 y.da rus ustasi K. Yankevich bug‘ A.lariga temirdan yasalgan 100 dan
ortiq gaz quvurli bug‘ qozoni o‘rnatishni taklif etdi. Akkumulyatordan tok olib
ishlay-digan elektr dvigatelli A. lar bilan ham ko‘pgina tajribalar o‘tkazildi.
Ichki yonuv dvigateli ixtiro qilingandan keyin A. lar muntazam rivojlantirila
boshlandi. A.larga benzin va kerosin bilan ishlaydigan dvigatellar o‘rnatish
bo-rasida turli mamlakatlarning ko‘pgina ixtirochilari ish olib bordilar. 1885 —
86 y.larda Germaniyada Daymler benzin bilan ishlaydigan dvigatelni mototsiklga,
Bens esa uch g‘ildirakli A.ga o‘rnatdi. Temir g‘ildiraklar o‘rniga yaxlit rezina
shinalar, 1890 y.dan esa pnevmatik re-zina shinalar ishlatila boshladi.
Avto-mobilsozlik dastlab Fransiyada, so‘ngra AQSH, Germaniya va Yaponiyada
rivojlan-di.O‘zbekiston mustaqillikka erishga-nidan so‘ng avtomobil sanoati
rivoj-langan mamlakatlar qatoriga qo‘shildi. Asaka shahri (Andijon viloyati) da
Janu-biy Koreyaning DEU korporatsiyasi bilan hamkorlikda barpo etilgan "O‘zDEU
avto" qo‘shma korxonasida 1996 y.dan boshlab "Neksiya", "Damas" va "Tiko" yengil
avtomobillari ishlab chiqara boshlandi. 1999 y.da Samarqandda ishga tushgan
"SamKochAvto" o‘zbek-turk qo‘shma korxonasi M23.9, M24.9, M29 rusumli avtobuslar
va 35.9, 65.9, 80.12, 85.12, 85.14 rusumli har xil yuk avtomobillari ishlab
chiqaradi (q. Avtomobil sanoa-ti).A. turlari. A. ning transport, maxsus va
poygaga muljallangan xillari bor. Transport A.lari yengil A., avtobus va yuk A.
larga bo‘linadi. Maxsus A. ma’lum ishlar uchun mo‘ljallanadi va tegishli
uskunalar bilan jihozlanadi. O‘t o‘chirish, un tashish, sement gashish,
sanitariya A.lari, axlat tashiydigan, avtokranlar, avtoyuklagichlar va boshqa
maxsus A.lar shu-lar jumlasidan. Poyga A. sportda ishla-tiladi. Yengil A. 2 dan
8 tagacha o‘rinli bo‘ladi. Ular berk kuzovli (sedan va li-muzin), ochiq kuzovli
(faeton) va ochila-digan kuzovli (kabriolet) bo‘lishi mum-kin. Yuk A. 0,25 t dan
100 t gacha va un-dan ortiq yuklarni tashiydigan kuzovli, tirkamalar, yarim
tirkamalarni tortish uchun muljallangan kuzovsiz bo‘ladi. O‘tuvchanligi bo‘yicha
tekis va qiyin yo‘llarda yuradigan, harakatlanuvchi qismning tuzilishi bo‘yicha
g‘ildirakli, g‘ildirak-gusenitsali, yarim gusenitsa-li, pnevmatik galtakli va
boshqa xillarga bo‘linadi.A. tuzilishi. Avtomobil dvigatel, transmissiya, yurish
qismi, boshqarish mexanizmi, elektr jihozlar, kuzov yoki kabinadan iborat.
Dvigatelning turiga qarab, bug‘li A. (keng tarqalmadi), ben-zinli A. (yengil va
yuk A.), dizelli A. (yuk A., avtobuslar, yengil A.), gaz-ballonli avtomobil
(yengil, yuk A., avtobuslar), gaz generatorli avtomobil (og‘ir yuk ta-shiydigan
A.), akkumulyatorlar batareya-sida ishlaydigan A. (elektromobillar) xillarga
bo‘linadi (yana q. Avtomobil dvigateli). Transmissiya (kuch uzatmasi)
dvigatelning aylantiruvchi momenti-ni A.ning harakatlantiruvchi qismiga
(g‘ildiraklar, gusenitsalar va boshqalarga) uza-tadi. Uning mexaniq
elektr-mexaniq gi-dromexanik xillari bor. Mexanik trans-missiya eng
kengtarqalgan. U, odatda, tish-lashish muftasi, uzatmalar qutisi, kar-danli
uzatma, bosh uzatma, differensia-lyaan tashkil topadi. Yurish qismi rama, osma,
o‘q (ko‘priklar) va g‘ildiraklardan iborat. Ramaga kuzov, kabina, dviga-tel,
uzatmalar qutisi va boshqa mexanizm va uzellar mahkamlanadi. Yengil A. va
avtobuslarda kuzovi rama vazifasini bajaradi. Osma rama (kuzov) bilan o‘qlarni
elastik boglaydi va dinamik kuchlarni yumshatadi. G‘ildiraklarning mustaqil
132osmasi keng tarqalgan. Boshqarish mexa-nizmlariga rul boshqarmasi va tormoz
tizimlari kiradi. Rul boshqarmasi A.ning harakat yo‘nalishini o‘zgartirish uchun
xizmat qiladi. Rul chambaragi bu-rilganda valni, val esa o‘z navbatida rul
mexanizmlarini, u esa sapfalar-ga o‘rnatilgan old gildi-raklarni bu-radi. A. ni
boshqarishni yengillashti-rish uchun rul yuritmasiga gidravlik, pnevmatik yoki
gidropnevmatik kuchay-tirgich o‘rnatiladi. Tormoz tizimi A. harakatini
sekinlashtirish, to‘xtatish va bir joyda to‘xtatib turish (qo‘l tormoz
yerdamida) uchun xizmat qiladi. Ish tor-mozi barcha g‘ildiraklarga ta’sir etadi.
Har qaysi g‘ildirakka gidravlik, pnev-matik yoki pnevmogidravlik yuritma bilan
ta’sir etuvchi barabanli yoki diskli tor-moz mexanizmi o‘rnatiladi. Tormozlash
vaqtida friksion nakladkali tormoz kolodkalari g‘ildiraklardagi tormoz
barabanlari yoki disklarga qisiladi. Katta avtobuslar va ogir yuk A.lariga
qo‘shimcha sekinlashtiruvchi tormoz o‘rnatiladi. Elektr jihozlar tok manbai
(akkumulyatorlar batareyasi va dvigatelga o‘rnatilgan generator) va
iste’molchila-ridan iborat; dvigatelni o‘t oldirish va yurgizib yuborish
tizimini ishlatish, tashqi va ichki yoritish, yorug‘lik va tovush signallari
uchun zarur bo‘ladi.A. konstruksiyalari borgan sari ta-komillashtirib
borilmoqda. A. kon-struksiyasi ko‘pgina omillar, mas, yo‘l va iqlim sharoitlari,
yo‘lovchilar soni hamda yuk hajmi va boshqalarni hisobga olib yaratiladi.
Konstruktorlar A. larni loyihalashda ularning sigimi, puxtali-gi, tejamliligi,
bosh-qarish osonligi, shinamligi, o‘tag‘onligi va boshqa xususiyatla-rini
hisobga oladilar.Capeap Qodirov.

Avtomobil (yunoncha αυτο — oʻzi va lotincha mobilis — harakatlanuvchi, yuruvchi)
oʻz dvigateliga ega, yer sirtida harakatlanish uchun moʻljallangan, relssiz
oʻziyurar transport vositasidir. Atamaning koʻpgina taʼriflari avtomobil yoʻlda
yurishga moslangan, bittada to sakkiztagacha yoʻlovchi uchun joyli, odatda toʻrt
gʻildirakli, va aksar holatlarda yuk enas, balki odam tashishga
moʻljallanganligini taʼkidlaydi. Biroq, bunday taʼrif aniq emas, zero shu
ishlarni bajaradigan boshqa tur transport vositalari ham mavjud.

2002-yil maʼlumotlariga koʻra, dunyoda 590 million avtomobil bor (taxminan har
oʻn bir kishiga bittadan).

Avtomobil soʻzi fransuzcha automobiledan, u esa oʻz navbatida qadimgi yunon
tilidagi αὐτός (autós, "oʻzi") hamda lotincha mobilis ("yuruvchi") soʻzlaridan
kelib chiqqan boʻlib, oʻzi, yaʼni hech qanday hayvon yoki boshqa ulov yordamisiz
harakatlanuvchi ulovni anglatadi.

Birinchi oʻziyurar mexanik ulov yoki avtomobil 1769-yili Nicolas-Joseph Cugnot
tomonidan ixtiro qilingan, deb hisoblansa-da, baʼzilar Cugnot'ning uch
gʻildirakli mashinasi haqiqatdan ham ishlaganiga shubha bildirishadi, boshqalar
esa ilk bugʻ mashinasini Xitoyda iezuit missioneri 1672-yilda yasagan, deb
taʼkidlashadi. Nima boʻlganda ham François Isaac de Rivaz, shveysariyalik
ixtirochi, birinchi ichki yonuv dvigateli muallifi hisoblanadi; u yasagan
dvigatel yoqilgʻi sifatida vodorod va kislorod aralashmasini ishlatib, dunyoda
shu tipdagi eng birinchi dvigatel edi. Biroq u Samuel Brown, Samuel Morey va
Etienne Lenoir'lar yasagan ichki yonuv dvigatelli ulovlar kabi qoʻpol va
beoʻxshov edi.

1881-yilning noyabrida farang ixtirochisi Gustave Trouvé uch gʻildirakli,
ishlaydigan avtomobilni namoyish etdi. Bu voqea Parijdagi Xalqaro Elektr
Koʻrgazmasida sodir boʻlgandi.

1885-yili Olmoniyaning Manheim shahrida Karl Benz toʻrt qadamli dvigatelga ega
avtomobil qurib, keyingi yili, yanvar oyida oʻzining Benz & Cie. shirkati
(1883-yili asos solingan) yordamida shu ixtirosi uchun patent oldi.

Shu muammo ustida boshqa olmon ixtirochilari (shu jumladan, Gottlieb Daimler,
Wilhelm Maybach va Siegfried Marcus) ishlashgan boʻlishsa-da, zamonaviy
avtomobilning rasman ixtirochisi, deb koʻriladi. 1879-yili Benz oʻzining ilk
dvigateli (1878-yilgi) uchun patent olgandi. Uning koʻpgina boshqa ixtirolari
ulovni yurgiza oladigan dvigatel yasashda qoʻl keldi, va 1896-yili Benz birinchi
oppozit dvigatel patentladi.

1893-yilda Benz oʻzining toʻrt gʻildirakli avtomobilini namoyish etdi, ungacha
taxminan 25 dona Benz ulovlari sotilgandi. Ular Benz'ning oʻzi loyihalagan toʻrt
qadamli dvigatellar yordamida harakat qilar edi. Litsenziyalangan Benz
dvigatellarini ishlab chiqarayotgan fransiyalik Emile Roger, endi uning
avtomobillarini ham sota boshladi. Fransiya avtomobil bozori Olmoniyadagiga
nisbatan chaqqonroq boʻlgani uchun ulovlar Roger orqali tezroq sotila boshladi.

Daimler va Maybach 1890-yili Cannstatt'da Daimler Motoren Gesellschaft (Daimler
Motor Shirkati, DMG) ga asos solishib, shu savdo belgisi ostidagi ilk
avtomobilni 1892-yilda sotishdi. 1895-yilga kelib 30ga yaqin DMG avtomobillari
sotildi. Benz va Daimler avvalboshda bir-birlarining ishlaridan bexabar boʻlib,
mustaqil ishlashgani taxmin etiladi.

Daimler 1900-yilda vafot etdi va shu yili, biroz vaqt oʻtib, Maybach Emil
Jellinek buyurtmasiga binoan Daimler-Mercedes motorini yasadi. Ikki yildan soʻng
DMG'da shu motorli avtomobil ishlab chiqarilib, "Mercedes" deb ataldi. Soʻngra
Maybach DMG'dan ketdi va oʻz biznesini ochdi. Daimler savdo belgisi boshqa
ishlab chiqaruvchilarga sotildi.

Karl Benz Birinchi Jahon Urushidan soʻnggi Olmoniya iqtisodiyotining ojizlana
boshlaganida DMG va Benz & Cie. orasida hamkorlik oʻrnatishni taklif etdi, biroq
DMG direktorlar kengashi bu taklifni rad etdi. Ikki shirkat orasidagi
muhokamalar bir necha yil oʻtib boshlandi va 1924-yilda ular 2000-yilgacha kuch
saqlaydigan Oʻzaro Manfaatdorlik Shartnomasini imzoladilar. Ikkala tashkilot oʻz
belgilarini saqlab qolishsa-da, dizayn, ishlab chiqarish, sotuv, xarid va
reklama marketinglarini kelishib loyihalasha boshlashdi. Nihoyat, 1926-yilning
28-iyunida Benz & Cie. va DMG Daimler-Benz nomi ostida birlashib,
avtomobillarini DMG'ning eng muhim markasi, Maybach loyihalagan 1902
Mercedes-35hp ulovi va Benz sharafiga Mercedes Benz, deb atashdi. Karl Benz
vafotigacha (1929) Daimler-Benz direktorlar kengashining vakili boʻlib qoldi.

1890-yili fransuzlar Emile Levassor va Armand Peugeot Daimler motorili ulovlar
chiqara boshlab, Fransiya avtomobil sanoatini yoʻlga qoʻyishdi. AQShda esa, ilk
ichki yonuv dvigatelli mashina 1877-yilda George Selden (Rochester, New York)
tomonidan yasalib, 1879-yili patentlandi. Birlashgan Qirollikda ham oʻziyurar
ulov yaratishga harakatlar boʻldi, xususan Thomas Rickett ismli ixtirochi
1860-yili bugʻ mashinalari ishlab chiqarishni boshlamoqchi boʻldi. Britaniyaning
ilk ichki yonuv motorili avtomobili esa 1894 va 1895 (Frederick William
Lanchester) yillarida yasaldi, lekin ommaviy chiqarishga oʻtmadi. Bu sohada
Daimler Motor Company (asoschi - Harry J. Lawson, 1896) kashshof boʻldi; ilk
ommaviy avtomobillar 1897-yili sotuvga chiqa boshladi.

1892-yili olmon mehandisi Rudolf Diesel "Yangi Ratsional Yonuv Motori" uchun
patent oldi. 1897-yilda u ilk Diesel motorini yasadi. 1895-yilda Selden ikki
taktli motori uchun AQSh patenti (549160 raqamli) oldi. Bugʻ, elektr va benzin
energiyasidan foydalanuvchi avtomobillar yillab raqobatlik qilishdi va natijada,
1910-larda benzin ishlatuvchi motorlar boshqa tur motorlarni siqib chiqardi.

Turli porshensiz rotorli dvigatellar anʼanaviy porshen va tirsakli valli
motorlar bilan raqobatlashishga harakat qilishgan boʻlsa-da, faqatgina sanoqli
shunday motorlar oz-moz omadga erishishdi (masalan, Mazdaning Wankel motori).

Ilk bor ommaviy avtomobillarni keng miqyosda ishlab chiqarish 1902-yili Ransom
Olds'ning Oldsmobile zavodida yoʻlga qoʻyildi. Bu konseptni keyinchalik
(1914-yildan) Henry Ford kengaytirdi.

Natijada Ford avtomobillarining har biri har oʻn besh daqiqada zavoddan
chiqadigan boʻldi, avtomobilni yigʻish ancha tezlashdi (Ford'gacha bir avtomobil
uchun 12,5 kishi-soat sarflanar edi, bu koʻrsatkich keyin 1,5 soatga tushdi),
bunday surʼat oʻz davri uchun misli koʻrilmagan edi. Avtomobil ishlab
chiqarishda vaqt asosan uni boʻyashga ketadigan boʻldi. Eng tez quriydigan
boʻyoq qora boʻlgani uchun, avtomobil zavodi rang-baranglikdan voz kechdi (bu
1926-yilgacha, tez quriydigan loklar ixtiro qilinguncha davom etdi). 1914-yilga
kelib avtomobil narxi shu qadar pasaydiki, oddiy zavod ishchisi toʻrt oylik
maoshiga Model T sotib olishi mumkin edi.

Ford tomonidan joriy etilgan xavfsizlik choralari - ayniqsa har bir ishchiga oʻz
ish joyi ajratilishi (bu ishchilarning korxona hududida sangʻib yurishining
oldini oladi) - jarohatlar sonini keskin kamaytirdi. Yuqori samaradorlikka
erishish uchun yuqori maoshlar tayinlash "Fordchilik" deb atalib, boshqa katta
tashkilotlar tomonidan ham qoʻllanila boshlandi. Yigʻish liniyasi - konveyerning
samaralari Amerika Qoʻshma Shtatlari iqtisodiyotiga katta yordam berdi. Konveyer
ishchilarni muayyan bir xil ishlarni tez-tez bajarishga koʻniktirib, yuksak
samaradorlikka erishishni taʼminladi; boshqa mamlakatlarda esa nisbatan kam
samarali usullardan foydalanilar edi.

Avtomobilsozlik sanoatida bunday usul tezda shuhrat topib, dunyo boʻylab
tarqalib ketdi; 1911-yili Ford Fransiya va Ford Britaniya, 1923-yili Ford
Daniya, 1925-yili Ford Olmoniya mahalliy shirkatlari ochildi; 1921-yildan
boshlab Citroën Yevropa shirkatlari orasida birinchi boʻlib Ford konveyerlarini
qoʻllay boshladi. Konveyersiz ishlaydigan avtomobilsozlik shirkatlari sinish
xavfiga duch kelishdi; 1930-yilga kelib bunday shirkatlardan 250 tasi yoʻqolib
ketdi.

Avtomobilsozlik texnologiyasi taraqqiyoti yuzlab kichik shirkatlar
raqobatlashuvi tufayli ilgʻorlab ketdi. Shu davr uchun xos muhim ixtirolar
safiga oʻt oldirish va elektr starter (Charles Kettering tomonidan Cadillac
Motor Company uchun, 1910—1911), amortizator toʻrt gʻildirakli tormozi kiradi.



https://uz.wikipedia.org/wiki/AQSh_prezidentlik_saylovi_(2008)

2008-yilgi Amerika Qoʻshma Shtatlari prezidentlik saylovi 2008-yilning
4-noyabrida boʻlib oʻtdi. Bu har toʻrt yilda oʻtkaziladigan AQSh prezidenti va
uning yordamchisini aniqlab beruvchi 56-saylov boʻldi. Saylovda Demokrat Barack
Obama gʻalaba qozondi. Shuningdek senat (31 shtatda), vakillar kengashi (barcha
shtatlarda) va gubernatorlar (11 shtatda) saylovlari ham oʻtkazildi. Prezident
va yordamchisi lavozimlariga eng katta ikki firqa — AQSh Demokratik Partiyasidan
mos ravishda Barack Obama va Joe Biden, AQSh Respublikachilar Partiyasidan mos
ravishda John McCain va Sarah Palin nomzodlari qoʻyilgandi. AQSh tarixida
prezidentlik uchun ilk bora ikki amaldagi senator kurashishdi. Ikkala nomzod ham
Amerika qitʼasidan tashqarida tugʻilgan ilk prezidentlik nomzodlaridir — Obama
Hawaiida, McCain esa Panama kanali atrofidagi AQSh hududida tugʻilgan. Oʻtgan
saylov yana shunisi bilan eʼtiborga molikki, undagi nomzodlardan qaysi biri
gʻalaba qozonganda ham, bu tarixiy yangilik: Obama birinchi qora tanli AQSh
prezidenti, McCain esa birinchi muddatga saylangan eng keksa prezident boʻlur
edi. Bu prezident yordamchilari nomzodlariga ham taalluqli: Biden birinchi
katolik, Palin esa birinchi ayol yordamchi boʻlar edi.



https://uz.wikipedia.org/wiki/Yil

Yil — Yerning Quyosh atrofida aylanish davriga teng vaqt o`lchov birligi.
Kalendar yili 12 oyga teng (365 sutka, kabisa yilida esa 366 sutka). Oʻrtacha 31
557 600 soniyaga teng.

Yil — vaqt oʻlchov birligi: Yerning Quyosh atrofida bir marta toʻla aylanib
chiqadigan vaqtga yaqin. Uning davomiyligiga olimlar qadimdan qiziqqanlar. Qad.
Xitoy va Misrda Y. ancha aniq hisoblangan. Yunon olimi Gipparx mil. av. 2-a.da
Y. "1/300 kuni kam 365 1/4 kun" ekanligini aniqlagan. Bu esa hozirgidan farq
qiladi (q. Kabisa yil). Hoz. vaqtda turli Y. tushunchalari qoʻllaniladi. Mac,
Quyoshning koʻrinma harakatida uning yulduzlarga nisbatan ketma-ket 2 marta bir
xil vaziyatni egallashi orasida oʻtgan davr yulduz Y.i (siderik Y.) deyiladi;
uning davomiyligi 365,256360 oʻrtacha sutkaga teng . Quyoshning bahorgi teng
kunlik nuqtasidan ketma-ket 2 marta oʻtishi orasidagi davr tropik Y. deyiladi, u
365,242196 oʻrtacha sutkaga teng . Bundan tashqari, anomalistik Y. — Quyoshning
perigeliydan ketma-ket 2 marta oʻtish orasidagi davr (365,259641 oʻrtacha
sutka), ajdar Y. — Quyoshning Oy orbitasi tugunlarining biridan (koʻtariluvchi
yoki pasayuvchi) ketma-ket ikki marta oʻtishi orasidagi davr (346,620047
oʻrtacha sutka) va b. Y. hisoblari mavjud. Shuningdek, Y.ning fasl, oylarga
boʻlinishi va davomiyligiga qarab hijriy- qamariy, hijriy-shamsiy Y. hisoblari
va h.k. mavjud (q. Kalendar).

Fevral oyi qish faslining uchinchi oyi hisoblanadi. Kabisa yilida 29 kun, oddiy
yillarda 28 kundan iborat.



https://uz.wikipedia.org/wiki/Nemis_tili

Nemis tili (nem. Deutsch) — Hind-Yevropa tillari oilasidagi german tillari
guruhiga mansub til. Idish tiliga yaqin. GFR, Avstriya Respublikasi, Shveysariya
Konfederatsiyasi (qisman), Lyuksemburg Gersogligi (qisman), Belgiya
Qirolligining rasmiy tili. Rossiya Federatsiyasida, Shim. va Jan. Amerikaning
bir kancha mamlakatlarida ham tarqalgan. Soʻzlashuvchilarning umumiy soni 110
mln. kishidan ortiqrokdir. Nemis tili frank, saks, turing , alemann, bavar
singari gʻarbiy german kabilalari shevalari asosida tarkib topgan va quyi nemis,
oʻrta nemis va jan. nemis lahjalariga, har bir lahja guruhi esa gʻarbiy va
shar-qiy guruhchalarga ajraladi. Nemis tilining taraqqiyot tarixida milliy
tilgacha boʻlgan (16-asrgacha) va milliy til (18-asrdan) davrlari farqlanadi;
16—17-asrlar oʻtish davri hisoblanadi. Hozirgi ada-biy til meʼyorlarining
shakllanishi asosan 18-asr oxirida tugallanib, bu davrda grammatik tizim va imlo
barqarorlashgan.

Adabiy Nemis tilining Avstriya va Shveysariyadagi variantlari Germaniyadagi
variantidan adabiy tildan turlicha foydalanish va uning lahjalar hamda
soʻzlashuv tiliga munosabati nuqtai nazaridan oʻzaro farqdanadi.



https://uz.wikipedia.org/wiki/Nargiz_Zokirova

Nargiz Zokirova Poʻlatovna (kir. Наргиз Зокирова Пулатовна) oʻzbek-amerikalik
qoʻshiqchidir. New Yorkda istiqomat qiladi. Rossiyaning Perviy kanalidagi Golos
tanlovida Scorpions guruhining Still Loving You ashulasini kuylab, matbuot
diqqatiga tushdi. Nargiz Zokirova Farrux Zokirovning jiyanidir.

Scorpions guruhi aʼzosi Rudolf Schenker Facebook sahifasiga Nargiz Zokirova
ijrosi videosini qoʻydi.

Nargiz Zokirova Rossiya „Birinchi kanali“dagi „Golos“ („Ovoz“) dasturidagi
nisbatan muvaffaqiyatli va eʼtiborga molik va oʻziga xos noodatiy tashqi
koʻrinishli ishtirokidan soʻng nafaqat Rossiya, balki MDH mamlakatlarida ham
tanildi.

2014-yil 10-aprel kuni Nargiz Zokirova Rossiyada boʻlish talablarini buzgani
uchun mahalliy Migratsiya xizmati xodimlari tomonidan hibsga olingan. Nargiz
Zokirova Rossiyaning Yugra okrugidagi yirik shaharlarda gastrol dasturi bilan
chiqish qilayotgan boʻlgan. Surgut shahrida hech qanday muammolar uchramagan,
biroq Nijnevartovskda mahalliy migratsiya xizmati xodimlari uni qoʻlga olib,
unga nisbatan maʼmuriy bayonnoma tuzishgan.

Nargiz Zokirova 1995-yilgacha Toshkentda yashagan. Birinchi turmush oʻrtogʻi
taniqli qoʻshiqchi Ruslan Sharipov.



https://uz.wikipedia.org/wiki/Marokash

Marokash, Marokash Qirolligi (Al-Mamlaka al-Magʻribiya yoki AlMagʻrib al-Aksa,
maʼnosi — uzoq gʻarb) — Afrikaning shim.-gʻarbidagi davlat. Maydoni 446,5 ming
km². Aholisi 30,6 mln. kishi (2001). Poytaxti—Rabot shahri Maʼmuriy jihatdan 18
viloyat (vilay)ga boʻlinadi.

Dastlabki hujjatli filmlarni fransuz operatorlari 1897 yilda yaratishdi. 1919—54
yillarda fransuz rej.lari, asosan, sharq afsonalari asosida 50 ga yaqin toʻla
metrajli badiiy filmni suratga oldilar. 1944 yil M. kinomarkazi tashkil etildi
va birinchi "Sussi" kinostudiyasi qurildi. Mustaqillikdan keyin hujjatli va
badiiy filmlar chiqarish yoʻlga qoʻyildi. 1958 yildan muntazam "Marokash
yangiligi" kinojur. chiqa boshladi. 1968—70 yillarda Kasablanka yaqinida
"AynShoke" studiyasi tashkil etildi. 80—90 yillarda rej. A. Maanuni, M. Reggab,
S. Bin Barka, F. Burkia ijtimoiy mavzuda filmlar yaratdilar. "Izlar", "Bahor
quyoshi", "Kunlar, kunlar", "Neft urushi boʻlmaydi" filmlari shu jumlaga kiradi.
Yiliga 450 ta xorijiy (asosan, Fransiya, Italiya, Hindistondan) filmlar sotib
olinadi.



https://uz.wikipedia.org/wiki/Malavi

Malavi (Malawi), Malavi Respublikasi (Republic of Malawi) — Sharqiy Afrikadagi
davlat. Maydoni 118,5 ming km². Aholisi 10,5 mln. kishi (2001). Poytaxti —
Lilongve shahri Maʼmuriy jihatdan 3 viloyat (region)ga boʻlinadi.

20-asr oʻrtalarigacha M.da anʼanaviy musiqa ustun boʻlgan. 50- yil larda radio
va grammofon yozuvi tufayli amerikacha ommaviy musiqa va turli jan. afrikacha
uslublar tarqaldi. Kongodan gitara, Lotin Amerikasidan afrikalashtirilgan lumba
uslubi kirib keldi. Musiqadagi tashqi taʼsir bilan ichki rivojlanish birga
qoʻshilib, yangi musiqiy uslublar yuzaga keldi. Mamlakatning siyosiy hayoti va
xalq turmushini aks ettiruvchi yangi qoʻshiq va raqslar yaratiddi. M. xalqlari
orasida rubobni eslatuvchi bir torli mngoli gʻijjagi, zeze deb ataluvchi yassi
sitra, shuningdek, puflab chalinadigan nkangala va gubo, chang kabi cholgʻu
asboblari keng yoyilgan. 1jahon urushidan keyin lipenga (uzunchoq qovokdan
yasalgan surnay), mahalliy materialdan yasalgan harbiy doʻmbira paydo boʻddi.
Xalq tabiblari bemorlarni davolashda musiqa va raqsdan foydalanishadi. Qizlarni
uzatishda yor-yor aytish keng ommalashgan. Hozirgi paytda "kvela" uslubi,
ayniqsa, keng urf boʻlgan. Unda mahalliy musiqiy anʼanalar yevropacha ommaviy
musiqa bilan qorishib ketgan.



https://uz.wikipedia.org/wiki/Keniya

Keniya (Kenya), Keniya Respublikasi (Republic of Kenya) — Sharqiy Afrikadagi
davlat. BMT aʼzosi. Mayd. 582,6 ming km2. Axrlisi 30,7 mln. kishi (2001).
Poytaxti Nairobi shahri. Maʼmuriy jihatdan 7 viloyat (province)ra va poytaxt
okrugiga boʻlinadi.

Tub aholi tomoshalarida raqs sanʼati qadimdan rivojlangan. 20-a. boshlarida K.da
ingliz havaskor teatri truppalari vujudga keldi. 1948 y.dan Nayrobida ingliz
professional teatri, 1952 y.dan Milliy teatr ishlaydi. K. mustaqillikka
erishgach, afrika va hind teatrlari paydo boʻldi. Teatrni xalq ommasiga
yaqinlashtirishga intilgan J. Mpaxlele "Chemchemi" ("Chashma") truppasini tuzib,
unga rahbarlik qildi va bir qancha pyesalarni muvaffaqiyatli sahnalashtirdi.
"Tausi" drama klubi (1963) mahalliy mualliflarning maishiy mavzudagi pyesalarini
qoʻyish b-n shuhrat qozondi. Milliy teatrning keniyaliklardan birinchi direktori
— Set Adagala rahbarligida drama maktabi ochildi. Uning talabalari ishtirokida
tashkil etilgan Milliy teatr truppasi mamlakat boʻylab tomosha koʻrsatib yuradi.



https://uz.wikipedia.org/wiki/It

It (lot. Canis familiaris) — boʻrisimonlar oilasiga mansub uy hayvoni. Hamma
mamlakatlarda tarqalgan. Yovvoyi ajdodi boʻri. Mezolit davrida (miloddan avvalgi
15— 10 ming yil) xonakilashtirilgan. I.larning hid bilish, eshitish va koʻrish
organlari, shuningdek, miyasi yaxshi rivojlangan. yillarda 42 tish boʻlib, qoziq
tishi nihoyatda mustahkam. Urgʻochisi 7—8 oyda, erkagi 10— 12 oyda jinsiy voyaga
yetadi, erkak I. arlon deb ataladi, qanjiklari (urgʻochilari) yiliga ikki marta
kukjadi. Boʻgʻozlik davri 58—65 kun. 1—2 tadan 12—18 tagacha tugʻadi. I.ning
yangi tu-gʻilgan bolasi kuchuk deyiladi. Kuchuk bolalar koʻr, kar, tishsiz
tugʻiladi. Koʻzi 10—14 kundan keyin ochiladi, 5— 8 kundan keyin kuloklari eshita
boshlaydi, sut tishlari 20—30 kunda chikali. Onasini 1 — 1,5 oy emadi, soʻngra
boshqa ovqatlarni qam yeyaveradi. I.lar 12—15 yil, baʼzi zotlari 17 yilgacha
yashaydi. I.larning boʻyi 16—18 sm dan 100 sm gacha, vazni 600 g dan 90 kg gacha
boradi. Uy I.lari yovvoyilashishi ham mumkin. I.larning yovvoyi holda
yashaydigan yagona turi dingo iti, asosan, Av-straliyada tarqalgan (Kuril
o.larida yovvoyilashgan xonaki I.lar uchraydi). Jahonda I.ning 400 dan ortiq
zoti maʼlum. I. 3 ta asosiy guruhga: xizmat I.lari, ovchi I.lar, dekorativ
I.larga boʻlinadi.

I.lar gijja, gelmintozlar, qirma temiratki, qoʻtir, quturish kabi yuqumli
kasalliklar bilan ogʻriydi. Bu kasalliklar I.dan odamlarga yuqishi ham mumkin.
Shu sababli, I.lar hamisha veterinariya nazoratida turadi, har yili ular
profilaktika maqsadlarida quturishga, kuchuklar esa oʻlatga qarshi emlanishi
lozim (yana q. Itchilik, Itsimonlar).



https://uz.wikipedia.org/wiki/Islomiy_bayramlar

Islomiy bayramlar islom dinidagi bayramlar (xursandchilik kunlari) boʻlib,
ikkita asosiy bayramdan iborat — Iyd al-Fitr va Iyd al-Adha. Bayramlarning
nishonlanishi xalqlar va madaniyatlarga qarab, shuningdek, Islom sektalari
(Sunniylar va Shialar)ga koʻra turlicha boʻlishi mumkin. Musulmon bayramlari
qamariy taqvimga asoslangan boʻlib, shamsiy taqvimga nisbatan har yili surilib
boradi. Islom taqvimida 12 oy va 354-355 kun bor. Sunniy va Shia taqvimlari har
doim ham bir-biriga muvofiq kelmaydi. Baʼzan ayni bayram shialarda
nishonlanayotgan boʻlsa, sunniylarda u boshqa kuni, odatda ketma-ket
nishonlanishi ham mumkin.

Iyd (عيد) arabcha soʻz boʻlib, oʻzbek tilida "bayram", "hayit" degani va Fitr
soʻzi esa roʻza tutish deganidir. Iyd al-Fitr (عيد الفطر) yoki roʻza hayiti
Ramazon oyining tugashi bilan nishonlanadigan bayramdir. Ramazon oyida
musulmonlar tong otgandan kun botguniga qadar roʻza tutadilar, yaʼni yeyish,
ichish va jinsiy aloqadan tiyiladilar. Roʻza hayiti Ramazon oyining oxirgi kuni
kun botgandan soʻng boshlanadi. Ushbu bayram O`zbekistonda ham musulmonlar
tomonidan keng nishonlanib, umumxalq bayrami sifatida dam olish kuni deb eʼlon
qilingan.

Iyd al-Adha (عيد الأضحى), yoki Qurbon hayiti, Iyd a-Fitrdan taxminan 70 kun
keyin nishonlanadi. Ushbu bayram Ibrohim payg`ambarni sharafiga nishonlanadi.
Islomga koʻra Ibrohim paygʻambar Allohga sodiqligini koʻrsatish uchun oʻz
oʻgʻlini qurbon qilishga ham tayyor boʻlgan. Ushbu bayram anʼanasiga koʻra qoʻy
yoki mol soʻyilib, uning goʻshti oila, doʻstlar va muhtojlarga ulashiladi.
Hayit, shuningdek, Makkaga hajj marosimini tugashiga toʻgʻri keladi. Qurbon
hayiti ham ramazon hayiti singari Oʻzbekistonda umumxalq bayrami deb tan olingan
va ushbu kun dam olish kunidir.



https://uz.wikipedia.org/wiki/Iordaniya

Iordaniya, Iordaniya Hoshimiylar Qirolligi (arab. المملكة الأردنية الهاشمية,
Al-Mamlaka al-Urduniuah al-Hashimiuah) — Yaqin Sharqda, Osiyoning gʻarbiy
qismida joylashgan davlat. Maydoni 91,8 ming km2. Aholisi 6,259,932 kishi
(2001). Poytaxti — Amman shahri. Maʼmuriy jihatdan 12 muhofaza (viloyat)ga,
muhofazalar tumanlarga boʻlinadi.

Iordaniya — konstitutsiyali monarxiya. 1952-yil 8-yanvarda qabul qilingan
konstitutsiya amal qiladi (keyingioʻzgarishlar bilan). Davlat boshligʻi — malik
(podshoh) boʻlib (1999-yildan Abdulloh II bin Talol), u qonun chiqaruvchi va
ijrochi hokimiyat sohasida katta huquqqa ega. Qonun chiqaruvchi hokimiyat —
podshoq va Millat majlisi (parlament); u senat va deputatlar palatasidan iborat.
Senatni podshoh 4 yil muddatga tayinlaydi (senat tarkibining yarmisi har 2 yilda
yangilanib turadi). Deputatlar palatasi toʻgʻri va yashirin ovoz berish yoʻli
bilan 4 yilga saylanadi. Ijroiya hokimiyatni podshoh oʻzi tayinlaydigan
hukumat — Vazirlar Kengashi orqali amalga oshiradi.

Iordaniyaning aksar qismi sharqdan (500 m) gʻarbga tomon (1000—1500 m gacha)
balandlashib boradigan yassi-togʻlikdan iborat. Janubidagi Ram togʻi —
Iordaniyaning eng baland nuqtasi (1764 m). Mamlakatning gʻarbiy qismida meridian
chizigʻiga parallel holda yoʻnalgan chuqur botiq voha — Hor (Alhor) va uning
davomi Vodiy al-Arab joylashgan. Hor mintaqasida Iordan daryosi vodiysi va Oʻlik
dengizi (suv yuzasi dengiz sathidan 395 m pastda) oʻrin olgan. Bu mintaqaning
har ikki tomonida Suriyafalastin togʻlari qad rostlab turadi.

Iqlimi — subtropik, quruq iqlim. Yanvarda oʻrtacha harorat 8—14 °C, iyulda esa
24—30 °C ga toʻgʻri keladi, Hor mintaqasi hamda Iordaniyaning choʻl qismida
harorat 50 °C gacha koʻtariladi. Yillik oʻrtacha yogʻin miqsori mamlakatning
gʻarbidagi togʻlarda 500—700 mm, sharqida va Hor botigʻida 100 mm ni tashkil
etadi.

Doim oqib turuvchi daryolari kam boʻlib, quruqoʻzanlar va mavsumiy soylar koʻp
uchraydi. Iordaniyaning gʻarbiy qismidagi togʻlarda Oʻrta dengiz qirgʻoqlariga
xos nabotot xillari oʻsadi, daraxtzor va butazor koʻp. Sharqiy qismida esa,
chalachoʻl va choʻl oʻsimliklari, ahyon-ahyonda hurmozorli kichik vohalar
uchraydi. Iordaniya hayvonot olami uncha boy emas; sirtlon, choʻl tulkisi,
toʻngʻiz uchraydi. Qushlar, kemiruvchilar va sudralib yuruvchilarning turi koʻp.
Azraq milliy bogʻi bor.

Mamlakat umumiy aholisining 98 % arablar; yahudiylar, armanlar, yunonlar,
kurdlar, cherkeslar, chechenlar, dogʻistonliklar, oʻzbeklar, turkmanlar ham
yashaydi. Rasmiy tili — arab tili. Mamlakat aholisining 90 % islom diniga,
qolgan qismi xristian va yahudiy dinilariga mansubdir. Aholining 71 %
shaharlarda istiqomat qiladi. Mamlakatda 5 % ga yaqin badaviylar boʻlib, ular
koʻchmanchi hayot tarziga ega. Aholining 70 % ga yaqini xizmat koʻrsatish
sohasida, 12 % ishlab chiqarish va torshon sanoatida, qolganlari boshqaruv
tizimi, taʼlim, savdo, transport va harbiy sohalarda xizmat qiladi. Yirik
shaharlari: Ammon, Az-Zarqa, Irbid, Al-Xalil.

Hozirgi Iordaniya hududida dastlab xanaaneylarning somiy qabilalari yashagan.
Mil. av. 1 ming yillikda bu hududning bir qismi Isroil va Yahudiya (Iudeya)
podshohliklari tarkibida boʻlgan. Mil. av. 1ming yillik oxirida qad. arab
davlati — Nabateya podshohligi vujudga keldi. Mil. 2-asrning 30-yillaridan
Iordaniya Rim, 4-asrdan Vizantiya imperiyalari, 7-asrdan Arab xalifaligi qoʻl
ostida boʻldi. Iordaniyada sekin-asta arab tili va islom dini tarqala boshladi.
11 — 15-asrlarda salibchilar, saljuqiylar, Misr mamluklari bostirib kirdi.
16-asrning boshidan 1918-yilgacha Iordaniya Usmonli turk imperiyasi tarkibida
boʻldi. Mamlakat birinchi jahon urushi davrida arab qoʻzgʻolonchi
vatanparvarlari tomonidan ozod qilindi. Soʻng hozirgi Suriya hududi bilan birga
amir Faysal qoʻl ostiga oʻtdi (1918). 1920-yildan Iordaniya Britaniya
mandatidagi Falastinga qoʻshildi. 1921-yil Iordan daryosining sharqiy qismida
Hoshimiylar sulolasidan boʻlgan amir Abdulloh rahbarligida Transiordaniya
amirligi tashkil topdi. Uning tashqi siyosati, qurolli kuchlari va iqtisodiyoti
ustidan Angliya nazorati oʻrnatildi. Hoshimiylar hukmronligini mustahkamlaydigan
konstitutsiya qabul qilindi. Ikkinchi jahon urushi davrida Transiordaniya Buyuk
Britaniyaning Yaqin Sharqdagi qarbiy tayanch maydoniga aylantirildi. 1946-yil
25-mayda Transiordaniya Iordaniya nomi bilan mustaqil davlat, amir Abdullox. esa
uning podshohi deb eʼlon qilindi. 1948—49 yillardagi Arab-Isroil urushi
natijasida Nablus, Bayt-Lahm, Quddusning sharqiy qismi Iordaniyaga qoʻshib
olindi. 1967-yil iyunida Isroil Iordaniya urushi natijasida mamlakatning
iqtisodiy jiqatdan eng rivojlangan qismi — 6,6 ming km2 hududini Isroil
qoʻshinlari bosib oldi. Iordaniya — 1955-yildan BMT aʼzosi. Oʻzbekiston
Respublikasi bilan diplomatiya munosabatlari 1993-yil 13-fevralda oʻrnatilgan.
Milliy bayrami 25 may — Mustaqillik kuni (1946).

Iordaniya Xalqbirligi demokratik partiyasi, 1991-yildan oshkora faoliyat yurita
boshlagan; I. Kommunistik partiyasi, 1943-yilda tuzilgan, 1951-yilgacha Milliy
ozodlik ligasi deb nomlangan; Xalq demokratik partiyasi, 1989-yilda tuzilgan;
Arab sotsialistik uygʻonish partiyasi (Base), 1947-yilda tashkil topgan,
umumarab Baas partiyasining mintaqa boʻlimi; Islom harakati fronti, 1991-yilda
asos solingan. Iordaniya kasaba uyushmalari umumiy federatsiyasi, 1954-yilda
tashkil topgan.

Iordaniya iqtisodiyotining muhim tarmoqlaridan sanaladi. Mazkur tarmoq yalpi
ichki mahsulotning 27 % ni beradi. Mamlakatda sanoatning konchilik, energetika,
yoqilgʻi, neftni qayta ishlash, kimyo, mashinasozlik, avtomobilsozlik tarmoqlari
rivojlangan. Konchilik sanoati mamlakat iqtisodiyotida muhim ahamiyatga ega.
Iordaniya yuqori sifatli fosforit katlamlariga ega boʻlib, uning zaxirasi 1,5
mlrd. tonnadan ortiq. Yiliga oʻrtacha 6—7 mln. tonnadan koʻproq (2000-yilda 10
mln. tonna) fosforit qazib olinadi. Iordaniya dunyoning bu qimmatli xom
ashyosiga ega boʻlgan 5 asosiy davlat qatoridan joy olgan. Uning yirik konlari
Ammondan 35 km uzoqlikda boʻlgan Ruseyfa, Al-Xasa va Shaydiyada joylashgan.
Ichki bozorda bu mahsulotga ehtiyojning cheklanganligi sababli uning katta shemi
eksport qilinadi. Fosforit eksporti boʻyicha u dunyoda AQSh va Marokashdan keyin
3-oʻrinda turadi. Mamlakat mineral tuzlarga ham boy. Ularning zaxirasi 40,8
mlrd. tonna boʻlib, 1,8 mlrd. tonnasi kaliy xloridga, 6 mlrd. tonnasi kalsiy
xloridga, 11 mlrd. tonnasi osh tuziga toʻgʻri keladi. Shuningdek, brom, magniy
oksidi ham qazib olinadi. Iordaniyada mis rudasi (zaxirasi 60 mln. tonna),
marganets (zaxirasi 3 mln. tonna), uran (300 ming t), temir rudasi (560 ming t)
ham bor. Bulardan tashqari, uning yeri kaolin, gips, ohaktosh, kvarsli qumlar,
dolomit, bentonit, dala shpati konlariga ham boydir. Ular, asosan, ichki
ehtiyojlarga sarflanadi va bir qismi eksport qilinadi. Iordaniyada kimyo sanoati
rivojlangan. Aqabada maʼdanli oʻgʻitlar zavoddi ishlaydi. Yiliga 200 ming tonna
ftorli alyuminiy eritadigan, 300 tonna uran oksidi ishlab chiqaradigan bir necha
inshootlar ham mavjud. Kir yuvish sodalari, turli xil sovunlar, shampunlar hamda
yiliga 7 mln. tonnadan ortiq sement ishlab chiqariladi. Roshadiya, Azraq,
Holidiya, Fuheysa va boshqa joylarda sement zavodlari mavjud. Neft mahsulotlari
zavodlarida yiliga 4—5 mln. tonna neft qayta ishlanadi. Bunday zavodlarning eng
yirigi Az-Zarkada joylashgan. Iordan daryosining vodiysi, Oʻlik dengiz atrofi,
Azraq, Ruseyfa, Sarxon, Rish kabi hududlarida bir necha neft konlari bor.

Metallni qayta ishlash sanoati keyingi yillardan rivojlana boshlagan. Bir necha
armatura zavodi, yiliga 10— 12 ming tonna quvur, 8—10 ming tonna alyuminiy
mahsuloti, mayda metall buyumlar (mix, bolt, halqa kabilar) ishlab chiqaradigan
zavodlar bor. Iordaniyada sovitkich, gaz plitalar, akkumulyatorlar ishlab
chiqaradigan zavodlar, qurilish mollari, mebel korxonalari ishlab turibdi.

Iordaniya iqtisodiyotida unchalik yuqori mavqega ega emas. Mamlakat hududining
atigi 5 — 6 % haydaladigan yerlardir. Bu yerlardan yiliga 4 martagacha hosil
olish mumkin, biroq suv tanqisligi bunga imkon bermaydi. Qishloq xoʻjaligi yalpi
ichki mahsulotning 10 % ni tashkil etadi. Unda aholining 8—10 % mashgʻul.
Qishloq xoʻjaligi yerlari, asosan, Iordan daryosi boʻylari va Transiordaniya
yasei tepaliklari atrofida joylashgan boʻlib, sitrus mevalar, olxoʻri, olma,
shaftoli, karam, bodring, baqlajon, qovun, pomidor, tamaki kabilar
yetishtiriladi. Mamlakatda paxtachilik rivojlangan. Chorvachilik oqsoq tarmoq
hisoblanadi. Asosan, qoramol, qoʻy va echki boqiladi, biroq yem-xashakning
yetishmasligi, yaylovlarning kamligi bu tarmoqning rivojlanishiga imkon
bermaydi.

Iordaniyada avtomobil, temir yoʻl, suv va havo transporti keng rivojlangan.
Avtomobil transportida Ammon — Aqaba, Ammon — Quddus, Ammon— Damashq, Mafraq —
Iroq chegarasi yoʻnalishidagi yoʻllar muhim ahamiyatga ega. Avtomobil yoʻllari
uzunligi — 9 ming km. Temir yoʻl transportida esa Ammon — Suriya chegarasi,
Ammon — Alhosa, Alhosa — Aqaba, Maon — Rasnaqab kabi oʻnlab temir yoʻl
liniyalari mavjud. Temir yoʻl uzunligi — 600 km ga yaqin. Suv transportida
mamlakatdagi yagona Aqaba portining mavqei katta. Ikkita yirik aeroport — Ammon
va Aqaba aeroportlari mavjud. Mamlakat hududidan Kirkuk (Iroq) — Xayfo (Isroil)
va Dahron (Saudiya Arabistoni) — Sayda (Livan) neft quvurlari oʻtgan.

Iordaniya chetga asosan fosfat, fosfatli va kaliyli oʻgʻitlar, ishqor, sement,
marmar, akkumulyatorlar, toʻqimachilik buyumlari, parafin, lok, boʻyoqlar,
tozalash moddalari (soda va sovunlar), qandolatchilik mahsulotlari, mevalar,
poliz ekinlari, kimyoviy mollar chiqaradi. Chetdan mashina, asbob-uskuna, neft
va neft mahsulotlari, don, goʻsht va sut mahsulotlari oladi. Ularning 15—20 % ni
bugʻdoy, bugʻdoy uni, shakar, goʻsht, sut mahsulotlari, 10 — 15 % ni neft va
neft mahsulotlari, 25—30 % ni mashina, asbob-uskuna, elektr jihozlari va mebel
tashkil etadi. Iordaniya iqtisodiyotida sayyohlik salmoqli oʻrin egallaydi.
Savdo-sotiqdagi mijozlari: Arab davlatlari (asosan, Saudiya Arabistoni, Iroq,
Kuvayt), AQSh, Italiya, Yaponiya, Buyuk Britaniya, Germaniya, Hindiston va
boshqalar. Pul birligi — iordan dinori.

Iordaniyada 1909-yildan boshlab gazeta chiqa boshlagan. Iordaniyada nashr
etiladigan asosiy gazeta va jurnallar: „Al-Axbor“ („Yangiliklar“, kundalik
gazeta, 1975-yildan), „Axbor al-Us bua“ („Xafta yangiliklari“, haftalik gazeta,
1959-yildan), „Jordan tayme“ („Iordaniya vaqti“, ingliz tilidagi kundalik
gazeta, 1975-yildan), „Al Yaqza al-Arabiya“ („Arab uygonishi“, arab tilidagi
gazeta, 1991-yildan), „Al Aqso“ (Quddusdagi masjidning nomi, haftalik jurnali,
1970-yildan), „Nido al Vatan“ („Vatan chaqirigʻi“, haftanoma). Iordaniya axborot
agentligi hukumatning rasmiy agentligi boʻlib, 1965-yil tashkil etilgan.
Iordaniya Xoshimiylar Podshohligi radioeshittirish va telekoʻrsatuv xizmati
davlatga qarashli boʻlib, 1959-yilda tashkil qilingan. Radioeshittirishlar arab,
ingliz, ispan va ivrit tillarida olib boriladi. Iordaniya telekoʻrsatuviga
1968-yilda asos solingan.

Iordaniya adabiyoti 19-asrgacha umum arab adabiyoti tarkibida rivojlandi. 19-asr
oxiri va 20-asr boshlarida Yusuf Ziyovuddin al-Xolidiy, Naxliya Zarriq, Xalil
Baydos, Xalil al-Sakkokiniy va boshqaning maʼrifatparvarlik faoliyati kuchaydi.
Birinchi „Adabiy jamoa“ (toʻgaraklar)lar paydo boʻldi. Bu davrda isteʼdodli
publitsistlar yetishib chiqdi. 20-asr 1-yarmida Mustafo Vaxba at Till va Ibrohim
Tukan sheʼriyatda, Najoti Sidqiy prozada milliy ozodlik gʻoyalarini
ifodaladilar. Iskandar alhuri al-Baytajali asarlarida, Muhammad ashshariki,
Husni Fariz, Muayyad Ibrohim al-Eroniy sheʼrlarida chuqur ijtimoiy muammolar
koʻtarildi. Ikkinchi jahon urushidan keyin milliy ozodlik harakatiga
bagishlangan sheʼr, hikoya, qissalar paydo boʻldi. Mahmud Sayfiddin al-Eroniy,
Iso Annauri, Muhammad Adib al-Amiriy proza janrida asarlar yozishdi. Keyingi
yillarda Samira Aʼzam, Abd al-Karim al Karmi (Abu Salma), Muin Bsisu, Nazxat
Salom, Ismoil Abd al-Rahmon kabi yozuvchilar, Fariz al-Buhayri, Burhoniddin
al-Abushiy kabi shoirlar, Fadva Tukan va Salma al Jausi kabi shoirlar lirikada
samarali ijod qildilar.

Meʼmorligi va tasviriy sanʼati juda qadimgi boʻlib, dunyodagi eng koʻhna
shaharlar ham Iordaniya hududida joylashgan. Bu yerlarda soʻnggi paleolit (Kilva
qoyalaridagi rasmlar), neolit (xom gʻishtdan qurilgan uylar va tosh
istehkomlarning krldiklari), eneolit va jez davriga oid yodgorliklar (tosh
saganalar, guvala uylar, diniy inshootlar, toshtaroshlik, sopol va zeb-ziynat
buyumlari) saqlangan. Mil. av. 4-asrdan eʼtiboran Filadelfiya (hozirgi Ammon),
Geras (hozirgi Jerash) shaharlarini loyihalash va qurishda qadimgi meʼmorlik va
tasviriy sanʼat anʼanalariga suyanildi. Mil. av. 9-asrga oid meʼmoriy va
tasviriy sanʼat yodgorliklari bu oʻlkada Misr, Bobil, Ossuriya mada-niyatining
taʼsiri kuchli boʻlganini koʻrsatadi. Rim hukmronligi davrida ulugʻvor exrom,
teatrlar, Vizantiya hukmronligi davrida cherkov, monastirlar qurilgan,
koshinkorlik sanʼati avj olgan. Islom dini tarqalishi munosabati bilan
mayejidlar qurildi, eski ibodatxonalar mayejidlarga aylantirildi (Qubbat
as-Saxra, al-Aqso mas-jidi va boshqa). 8-asrda Mshatta, Xirbet al-Mafjar,
Kusayr-Amra kabi hashamatli saroylar barpo etildi. Umaviylar hukmronligi davrida
imoratlarni qadama naqshlar bilan bezash va turli suratlar chizish udum boʻldi.
12—14-asrlarga oid qalʼalar, qoʻrgʻonlar saqlanib qolgan. Iordaniya da 20-asrdan
zamonaviy maʼmuriy va jamoat binolari koʻrila boshladi.



https://uz.wikipedia.org/wiki/Hujayra

Hujayra maʼlum boʻlmish barcha tirik organizmlarning tarkibiy va funksional
birligidir. Hujayra organizmning yashayotgan eng kichik boʻlagi, deb
belgilanadi. Baʼzi organizmlar (masalan, bakteriyalar) bir hujayralidir, yaʼni
faqat bitta hujayraga ega. Boshqa organizmlar esa koʻp hujayralidirlar (masalan,
oʻrtacha odam 100 trillion yoki 1014 hujayradan iboratdir; oʻrtacha hujayra
oʻlchami 10 mikrometr, massasi esa 1 nanogramdir). Eng katta hujayra tuyaqush
tuxumi boʻlib, uzunligi 15 sm, massasi 1.4 kg gacha boʻladi. Hujayrani ilk marta
Robert Guk 1665-yilda kashf qilgan.

Hujayra (lot. sellula, sulis — katakcha) — barcha tirik organizmlarning
tuzilishi va funksional birligi, elementar tirik sistema. Alohida organizm
sifatida hayot kechirishi (bakteriyalar, eng sodda hayvonlar, ayrim suvoʻtlar va
zamburugʻlar) yoki koʻp hujayrali organizmlar toʻqimalari tarkibiga kirishi
mumkin. Genetik apparat eukariotlarda sitoplazma membrana bilan ajralgan
yadroda; prokariotlar esa nukleoidda joylashadi. Jinsiy hujayra meyoz natijasida
hosil boʻladi.

Hujayra oʻlchami 0,1—0,25 mkm dan (ayrim bakteriyalar) 155 mm gacha (tuyaqush
tuxumi). Hujayraning xilma-xil funksiyasini ixtisoslashgan ichki strukturalar —
organoidlar bajaradi. H.ning universal organoidlari: yadroda — xromosomalar,
sitoplazmada — ribo-somalar, mitoxondriyalar, endoplaz-matik toʻr, Golji
kompleksi, lizo-somalgr. Ayrim manbalarda H. membranasi ham organoidlar qatoriga
kiritiladi. Koʻpchilik H.da boʻladigan membrana strukturalari — mikronay-chalar,
mikrofibrillalar H. shaklining; H. kiritmalari H. tarkibining doimiyligini
taʼminlash vazifasini bajaradi.

Bir organizmning barcha H.lari ge-nomi potensial axborot hajmi jihatdan
urugʻlangan tuxumhujayra genomidan farq qilmaydi. Ixtisoslashgan H. yadrosini
yadrosi olib tashlangan H.ga koʻchirib oʻtkazilganda normal organizm
rivojlanishi buni isbotlaydi. Koʻp hujayrali organizmda H. xossalari oʻrtasidagi
farq genlar faolligining bir xil boʻlmasligi tufayli kelib chiqadi. H.ning har
xil ixtisoslashuvi natijasida bir xil H.lar (nerv) qoʻzgʻaluvchanlik; boshqalari
(muskul) miofibrillalar hosil qiluvchi oqsillarga ega boʻlishi tufayli
qisqarish, uchinchi xillari (bezli H.) hazm qilish fermentlari va gormonlarni
sintezlash xususiyatiga ega boʻladi. Koʻpchilik H. koʻp funksiyali, mas, jigar
H.si qon plazmasi va oʻt suyuqligi oqsillarini sin-tezlaydi; glikogen toʻplaydi
va uni glyukozaga aylantiradi; yot moddalar (jumladan, dorilar)ni parchalaydi.
Barcha H.da umumiy funksiyaga ega boʻlgan genlar faol boʻladi. Shunday qilib,
har xil H.lar oʻrtasidagi oʻxshashlik belgilari ularni bir-bi-ridan farq
qiluvchi belgilarga nis-batan koʻproq boʻlib, kelib chiqishi va funksiyasiga
koʻra oʻxshash H. toʻqimalarni hosil qiladi (q. Toʻqima).

Eukariot H. mitoz orqali oʻz-oʻzidan koʻpayadi. Odam organizmidagi H. soni 1014.
Ayrim toʻqimalarda H. soni hayot davomida doimiy boʻlib qoladi; faqat kam
ixtisoslashgan H. boʻlinadi. Mas, odam organizmida sutka davomida 70 mlrd. ga
yaqin ichak epi-teliysi H.si, 2 mlrd. eritrotsit nobud boʻlib turadi. Bir qancha
toʻqi-malarda H. toʻliq ixtisoslashgan holda H. sikliga kiradi. Bunday hollarda
mitoz H. boʻlinmasdan xro-mosomalarning 2 hissa ortishi bilan tugaydi (q.
Poliploidiya) yoki mitoz boshlanmasdan xromatidlar soni 2 hissa oshadi. Ayrim
ixtisoslashgan H. yadrosi umuman H. sikliga kirishmaydi (mas, neyronlar, skelet
mus-kullari tolasi). Bunday hollarda H. hayoti organizm umrining uzoqligiga teng
boʻladi. Odam H.si oʻrtacha 1 — 2 kun (ichak epiteliysi) yashaydi. Barcha
H.larda moddalar va struktura elementlari faol yangilanib turadi. Toʻqimalarni
hosil qiluvchi beqiyos koʻp sonli H.lardagi metabo-litik va boshqaruv
jarayonlarining oʻzaro bogʻlanganligi, ular tarkibining doimo yangilanib turishi
koʻp hujayrali organizm organlarining nuqsonsiz ishlab turishini taʼminlaydi.
H.ni sitologiya fani oʻrganadi. Yana q. Hujayra nazariyasi, Hujayra sikli.



https://uz.wikipedia.org/wiki/Grigoriy_taqvimi

Grigoriy taqvimi 1582 yil 4 oktabrda Rim papasi Grigori XIII tomonidan eski Yuli
taqvimi oʻrniga qabul qilingan taqvimdir. Hozirda deyarli butun dunyoda
qoʻllaniladi. 365 , 2425 = 365 + 0 , 25 − 0 , 01 + 0 , 0025 = 365 + 1 4 − 1 100
+ 1 400 {\displaystyle 365,2425=365+0,25-0,01+0,0025=365+{\frac {1}{4}}-{\frac
{1}{100}}+{\frac {1}{400}}}

Grigoriy kalendari (yoki yangi uslub) — Rim papasi Grigoriy XIII tomonidan Yuliy
kalendari (eski stil) oʻrniga 1582 y.da joriy etilgan kalendar. Perudjiy
universiteti oʻqituvchisi Luidji Lilio 1576 y.da taqlif etgan loyihaga binoan
tuzilgan. Yuliy kalendarida yoʻl qoʻyilgan xatolik tuzatilib hisob 10 kun
oldinga surilgan. Bahorgi teng kunlik, yaʼni 21 martga toʻgʻri kelgan. Xatolik
yana takrorlanmasligi uchun har 400 yilda kabisa pil 3 kunga qisqartirilgan,
yaʼni 100 kabisa yili oʻrniga 97 kabisa yili joriy etilgan. G. k.ga koʻra oxirgi
2 rakami 4 ga boʻlinadigan yillar kabisa yillardir, lekin 2 nol bilan tugab, 400
ga boʻlinmaydigan yillar bundan mustasno, mas,. 1700, 1800, 1900 va 2100 yillar
oddiy yil, 1600, 2000, 2400 va 2800 yillar esa kabisa yil hisoblanadi. Shu
hisobda yilning davomiyligi 365,242500 soʻtkani tashkil etib, tropik yilga
qaraganda har yili 26 sek. ortib boradi va sal kam 3300 yilda 1 kun xato
qilinadi. G. k.ning birdan-bir noqulayligi oylardagi kunlar sonining har
xilligidir. Sobiq Ittifoqsa (shu jumladan Oʻzbekistonda) G. t. 1918 y. 14
fevraldan (eski uslubda 1 fevraldan) boshlab qabul qilingan.



https://uz.wikipedia.org/wiki/Geografiya

Geografiya yoki joʻgʻrofiya (yunoncha Geo (γη) yoki Geya (γαια) - "Yer", hamda
grafein (γραφειν) - "tasvirlamoq" yoki "yozmoq yoxud "xaritalamoq") Yer va uning
xususiyatlarini, undagi mavjudotlarni va u bilan bogʻliq fenomenlarni
oʻrganuvchi fandir. Soʻzma-soʻz tarjimasi "Yerni tasvirlash"dir. "Joʻgʻrofiya"
soʻzini ilk bor ishlatgan tarixiy shaxs Eratosfen (mil. avv. 275-195)
hisoblanadi.

Geografiya (yun. geo... va ...grafik) — Yerning geografik qobigʻi, uning
struktura va dinamikasi, alohida komponentlarini hududlar boʻyicha oʻzaro
taʼsiri va taqsimlanishini oʻrganadigan fanlar majmui. Antik dunyo gʻarb
olimlari Yer yuzasining manzarasini G. soʻzi bilan ifodalaganlar. G. terminini
dastlab Eratosfen (mil. av. 276—194 y.larda yashagan) kiritgan. Oʻrta Osiyoda 9—
10-a.lardan boshlab G. soʻzi maʼnosida "surati arz", "etti iqlim", "Kitob
almasolik valmamolik" ("Mamlakatlar va masofalar kitobi") iboralari
qoʻllanilgan. 19-a.da va 20-a. boshlarida oʻzbek tilida G. arabcha talaffuz
bilan "jugʻrofiya" shaklida yozilgan. Keyinroq G. shakli rasmiy tus oldi. Hoz.
davrda "G." oʻrniga "G. fanlari sistemasi" iborasini qoʻllash ilmiy jihatdan
toʻgʻriroqdir.



https://uz.wikipedia.org/wiki/Florida

Florida — AQShning jan. qismidagi shtat. Florida ya.o., materikning unga yondosh
qismi va FloridaKis o.larida. Maydoni 152 ming km². Axrlisi 16,7 mln. kishi
(2002). Shahar aholisi 85%. Maʼmuriy markazi — Tallaxassi shahri, eng yirik
sanoat shahri — Jeksonvill. Relyefi tekislik. Iklimi subtropik, jan.da tropik
iklim, yanvar ning oʻrtacha trasi shim.da 12°, jan.da 21°, iyulda 26° va 29°.
Yillik yogʻin 900 – 1400 mm. F. hududining katta qismi oʻrmon va botqoqlik.
Daryolari qisqa va sersuv. Koʻl koʻp. Qishloq xoʻjaligida subtropik oʻsimliklar
yetakchi oʻrinda. Yil boʻyi sabzavot yetishtiriladi. Shim. qismida paxta, yer
yongʻoq, tamaki, jan.da shakarqamish ekiladi. Shaharlar atrofida sut
chorvachiligi va parrandachilik rivojlangan. Baliq ovlanadi. Foydali
qazilmalardan fosforit qazib olinadi. Oziq-ovqat, sellyulozaqogʻoz,
yogʻochsozlik, kimyo, radioelektronika, raketasozlik sanoatlari rivojlangan.
Kanaveral burnida raketa sinov maydoni va kosmodrom bor. F.da qishki kurort
koʻp. Yirik dengiz portlari: Tampa, Jeksonvill, Mayami.

Florida - Amerika Qo`shma Shtatlardan biri. Poytaxti - Tallahassee shahri. AQSh
ittifog`iga 21 avgust 1959 yilda kirgan, undan oldin - Florida Territory. 2
April 1513 'Paskva Florida' paytida uning dengiz sohiliga etib kelgan Juan Pons
De Leyon tomonidan Florida deb atalgan.



https://uz.wikipedia.org/wiki/Elektronika

Elektronika — fan va texnikaning elektronlar va boshqalar zaryadlangan
zarralarning elektromagnit maydon hamda turli jismlar bilan oʻzaro taʼsiri
qonuniyatlarini oʻrganish, bu oʻzaro taʼsirdan foydalanib energiyani
oʻzgartiradigan elektron asbob va qurilmalarni yaratish usullarini ishlab
chiqish bilan shugʻullanadigan sohasi. Matematika, fizika, nazariy elektronika
kabi fanlar E.ning nazariy asosini tashkil qiladi. E.da axborotni diskret va
uzluksiz elektromagnit signallar koʻrinishida olish va ularni oʻzgartirish,
almashtirish masalasi ham oʻrganiladi. Elektronlarning juda kichik inersion
xossaga ega ekanligi ularning elektron asboblar ish hajmidagi makromaydonlar
bilan ham, atom, molekula yoki kristall panjara ichidagi mikromaydonlar bilan
ham oʻzaro taʼsiridan chastotasi 1012Gs gacha boʻlgan elektromagnit
terbanishlarni, shuningdek, chastotasi 1012— 1020Gs boʻlgan infraqizil, optik,
ultrabinafsha va rentgen nurlanishlarni samarali generatsiyalash, oʻzgartirish
va qabul qilish imkonini beradi. Elektron jarayonlar va hodisalarni, shuningdek,
elektron asbob va qurilmalar yaratish usullarini tadqiq qilish natijalari
elektron texnikaning turlituman asbobuskunalarini, hisoblash texnikasi,
informatika, aloqa, radiolokatsiya, televideniye, telemexanika va boshqalar
sohalardagi murakkab masalalarni hal qilishga moʻljallangan turli tizimlar va
komplekslarni yaratishda oʻz aksini topgan.



https://uz.wikipedia.org/wiki/Din

Din jamoat tomonidan shifrlangan qadimiy yozuvlar, mifologiya va rituallarga
qat’iy amal qilingan holda bajariluvchi harakatlar to‘plamidir; shuningdek,
shaxsiy e’tiqod hamda mistik kechinmalardan iborat bo‘lishi ham mumkin. "Din"
atamasi ham jamoat e’tiqodiga oid shaxsiy amaliyotlarni, ham guruh tomonidan
bajariluvchi rituallarga qo‘llanadi.

Din (arab. — eʼtiqod, ishonch, itoat) — xudo yoki xudolar, gʻayritabiiy kuchlar
mavjudligiga ishonish. D. muayyan taʼlimotlar, his-tuygʻular, toat-ibodatlar va
diniy tashkilotlarning faoliyatlari orqali namoyon boʻladigan, olam, hayot
yaratilishini tasavvur qilishning alohida tarzi, uni idrok etishning oʻziga xos
usuli. D.ning paydo boʻlishi haqida yagona fikr yoʻq. Islom dini taʼlimotiga
koʻra, D. — Alloh tomonidan oʻz paygʻambarlari orqali bashariyat olamiga joriy
etilajagi zarur boʻlgan ilohiy qonunlardir. Tabiat va insonni yaratgan, ayni
vaqtda insonga toʻgʻri, haqiqiy hayot yoʻlini koʻrsatadigan va oʻrgatadigan
ilohiy qudratga ishonchni ifoda etadigan taʼlimotdir.

D.ning nima ekanligi turlicha izohlansada, umuman ol ganda D. — ishonmoqlik
tuygʻusidir. Bunday tuygʻusi boʻlmagan xalq yoʻq. Chunki biron-bir xalq D.siz,
eʼtiqodsiz, biron-bir narsaga ishonchsiz yashay olmaydi. D. insoniyatning eng
teran, eng goʻzal maʼnaviy-ruhiy ehtiyojlaridan biridir. Insoniyat tarixida D.
turli shakllarda namoyon boʻlgan. D.ning dastlabki koʻrinishlari fetishizm,
totemizm, animizm, sehrgarlik va b.dir. Shuningdek, urugʻqabila D.lari, milliy
D.lar (iudaizm, hinduiylik, sintoizm, daosizm, konfutsiychilik), jahon D.lari
(buddizm, xristianlik, islom) vujudga kelgan. D. avvaliga koʻpxudolik
(poli-teistik), soʻngra yakkaxudolik (monoteistik) koʻrinishida boʻlgan. Har bir
D. diniy dunyoqarash, diniy marosim, diniy tuygʻu va sigʻinish obʼyektlarini oʻz
ichiga oladi. Har qanday jamiyatda D. maʼlum ijtimoiy, maʼnaviy va ruhiy
vazifalarni bajaradi. Uning ijtimoiy hayotga taʼsiri kuchlidir. Har bir D.
dindorlarini oʻz taʼlimoti doirasida saklashga harakat qiladi, oʻz qavmlari
uchun tasalli beruvchi, ovutuvchilik vazifasini oʻtaydi. D.lar oʻz marosim va
bayramlarining qavmlari tomonidan qatiy tartibga amal qilgan holda bajarilishini
shart qilib qoʻyadi, shuningdek, oʻz qavmlarining birligini, jamiyat va
shaxsning oʻzaro aloqada boʻlishini taʼminlashga intiladi. D. insonga yashashdan
maqsad, hayot mazmuni, bu dunyo va u dunyo masalalariga oʻz munosabatini
bildirib turadi. U umuminsoniy axloq meʼyorlarini oʻziga singdirib, xulq-atvor
qoidasiga aylantiradi (q. Axloq). Madaniyat rivojiga katta taʼsir koʻrsatib,
umuminsoniy va milliy qadriyatlarni saqlab qolish va avloddan-avlodga yetkazish
ishiga yordam beradi.

Barcha patriarxal dinlar bir g‘oyani ilgari surishadi: olam va odamlarni ikkiga,
biri muqaddas, boshqasi kufr bo‘lgan qismlarga bo‘lish. Din odatda hech kim
tomonidan kuzatilmaydigan va aniqlanmaydigan, g‘ayritabiiy, muqaddas, eng yuqori
shaxs yoki mavjudotga fokuslangan o‘zak e’tiqod ustiga qurilgan ijtimoiy tizim,
deb ham ta’riflanadi. An’analar, qadriyatlar, institutlar, rituallar va diniy
matnlar o‘zak e’tiqod bilan bog‘liq ko‘riladi, va bulardan ba’zilari sekyular
falsafa bilan mos tushmasligi mumkin. Dinni shuningdek "turmush tarzi" ham
deyishadi.

Dinlarning kelib chiqishi turli madaniyatlarda turlicha kechgan. Ayrim dinlar
ijtimoiy tartibni belgilab kelgan bo‘lsa, boshqalari insonning ichki
kechinmalari va ruhiyatini tartibga solishni ko‘zlaydi. "Din" so‘zini ba’zi
hollarda "e’tiqod" ma’nosida ham qo‘llashadi, lekin bu doim o‘rinli emas, zero
e’tiqod shaxsiy ishonchdan iboratdir, aslo ijtimoiy tizim emas.



https://uz.wikipedia.org/wiki/Anatomiya

Anatomiya (Grekcha soʻzdan olingan boʻlib, kesish, kesib ochish degan
maʼnolarini bildiradi) biologiyaning boʻlimi boʻlib, odam tanasining qismlarini
va joylashishini organadi. Anatomiya ikki asosiy boʻlimdan iborat boʻlib, Umumiy
Anatomiya va Histologiyadan iborat. Umumiy anatomiyada koʻz bilan koʻrib
boladigan qismlar oʻrganilinadi, va gistologiyada mikroskop bilan koʻrish kerak
boʻlgan qismlar oʻrganilinadi. Umumiy anatomiya yana bir qancha boʻlimlarga
boʻlingan: hayvon anatomiyasi, oʻsimlik anatomiyasi va odam anatomiyasi.

Anatomiya (yun. anatome — ke-saman, yoraman) — ayrim a’zolar, si-stemalar va
butun organizmning shakli va tuzilishini o‘rganadigan fan; mor-fologiyaning bir
qismi (q. Hayvonlar morfologiyasi, O‘simliklar morfolo-giyasi). A. hayvonlar
A.si (zootomiya) va o‘simliklar anatomiyasi (fitotomiya)ga bo‘linadi. Hayvonlar
A.sidan odam A.si (antropotomiya) ajratiladi. Odam va hayvonlar organizmi
evolyutsiyasi-ning asosiy bosqichlarini o‘rganadigan qiyosiy (solishtirma) A.
ham bor. "A" termini ko‘proq odam A.sini ifoda-lash uchun ishlatiladi. Odam
A.siga inson organizmi faoliyati haqidagi fan — fiziologiya bilan bir butun
holda qaraladi. A. har bir a’zoning kishi jinsi va yoshiga qarab o‘zgarish
xususiyat-larini, atrof muhit hamda mehnat fao-liyatining a’zolar tuzilishi,
vazifasi-ga ta’sirini ham o‘rganadi. Dastlab har bir a’zo alohida-alo-hida
o‘rganilgan bo‘lsa, keyinchalik a’zolarning o‘zaro munosabatlarini, ularning bir
siste-maga birlashish qonuniyatlarini, orga-nizm bir butun bo‘lib, uni tashqi
muhit bilan chambarchas bog‘liqligini, a’zolar-ning shakli bilan funksiyasi
o‘rtasidagi o‘zaro bog‘liqlikni hisobga olgan holda o‘rganila boshlandi.A.ga oid
dastlabki ma’lumotlar eng qad. xitoy va hind asarlarida, shuning-dek Gippokrat,
Aristotel (Arastu) asarlari va ayniqsa Aleksandriya makta-bi vakillarining
asarlarida uchraydi. Keyinchalik Abu Ali Ibn Sinoning 5 jildli "Tib qonunlari"
asarida tib-biyotning barcha sohalariga, xususan A.ga oid mukammal ma’lumot
berildi. Ita-lyan rassomi Leonardo da Vinchi mur-dani yorib tekshirib normal
A.ning bir qadar mufassal tavsifini bergan. Hozirgi zamon A.si Uyg‘onish
davridan, ya’ni yev-ropalik anatom-olim A. Vezaliy mur-dalarni yorib tekshirib,
odam tanasi tuzilishining to‘liq, sistematik va aniq 470tavsifini bergan vaqtdan
boshlanadi. A. umuman normal a’zo va to‘qimalarning shakli va tuzilishini
o‘rgangani uchun normal A. deb ataladi. Normal A., or-ganizmning funksional
sistemalariga muvofiq ravishda suyaklar haqidagi ta’-limot — osteologiya,
bo‘g‘imlar haqidagi ta’limot — artrologiya, muskullar haqidagi ta’limot —
miologiya, ichki a’zolar haqidagi ta’limot —splanx-nologiya, qon aylanish va
limfa siste-masi haqidagi ta’limot — angiologiya, markaziy va pereferik nerv
sistemasi haqidagi ta’limot — nevrologiya, sezgi a’zolari haqidagi ta’limot —
estezio-logiya va ichki sekresiya bezlari haqidagi ta’limot — endokrinologiyatg
bo‘linadi. A.dan quyidagi fanlar ajralib chiqqan: gistologiya (a’zo va
to‘qimalarning mi-kroskopik tuzilishini o‘rganadi); pato-logik A. (kasallik
oqibatida o‘zgargan a’zo va to‘qimalarning shakli va tuzi-lishini o‘rganadi),
topografik yoki ama-liy A. (xirurgik A. ham deyiladi, odam tanasida a’zo va
to‘qimalarning joyla-nishini o‘rganadi). Bundan tashqari, va-zifasi tasviriy
san’at (rassomchilik, haykaltaroshlik) uchun odam gavdasining tashqi
ko‘rinishini tasvirlab berishdan iborat bo‘lgan plastik A., a’zolarning
shakllari va tuzilishini ularning fa-oliyati bilan bog‘liq holda o‘rganadigan
funksional yoki nazariy A., yosh A.si va boshqa A.lar ham bor.Miyaning faoliyati
bilan bog‘liq holda uning noziq tuzilishi, qon va limfa to-mirlarining nerv
bilan ta’minlanishi, bir qismi ishdan chik,-qan qon aylanish sistemasining
tiklanish (kompensatsiya) qobiliyati va boshqa masalalar ham A.ning tadqiqot
mavzuidir.A.ning asosiy va eng qad. o‘rganish usulidan foydalanilgan, bora-bora
ke-sib preparatlar tayyorlash, arralash, qon tomirlarga turli suyukliklar
yuborish, rentgen nuri va mikroskopii qo‘llash usullari joriy etildi: tirik
odamda esa paypaslab ko‘rish, perkussiya (barmoq yoki bolg‘acha bilan urib
o‘rganish) yoki au-skultatsiya (eshitib ko‘rish) usullari qo‘llanila boshlandi.
Bundan tashqari, A. (proyeksion A.) hayvonlar va sog‘lom odamlarda (tashqi
belgilarga qarab) chuqurroq yotgan a’zolarning joylanishi-ni tajriba yo‘li bilan
aniqlaydi.O‘zbekistonda A. fanining haqiqiy rivoji 1940—50 yillarga to‘g‘ri
kela-di. O‘zbek olimlaridan H. 3. Zohidov markaziy nerv sistemasining ayrim
sohalarini, odamning yoshiga xos tuzili-shini, R. E. Xudoyberdiyev nerv
sistema-sining qon bilan ta’minlanishini, qon to-mirlar A.sini, M. N.
Xolqo‘ziyev vegeta-tiv nerv sistemasi A. sini, N. K. Ahmedov periferik nerv
sistemasiga rentgen nurlarining ta’sirini o‘rgandilar. Olimlardan S. Sh.
Shahrbiddinov, A. T. Okdlov, F. N. Bahodirov, N. A. Ibodov, I. K.
Qosimxo‘jayevlar ham A. rivojla-nishiga munosib hissa qo‘shdilar. Hozir A.ning
dolzarb masalalari — jigar, to-mirlarning normal va regeneratsiya sha-roitidagi
o‘zgarishlari hamda nervlar-ning tiklanishi va periferik qon ay-lanishi ustida
ilmiy izlanishlar olib borilmoqda.Ad:. Ahmedov N. K., Shomirzayev N. X., Normal
va topografik anatomiya, T., 1991; Ahmedov N. K., Atlas. Odam anato-miyasi, 1—
2-1., T., 1996—97.Nosir Ahmedov.

Boshqa boʻlimlar ichida, odam anatomiyasi eng kerakli anatomiya boʻlimi
hisoblanadi. Tibbiyot nuqtai nazaridan, odam anatomiyasi sogʻlom insonning badan
qismlarini shaklini, badanda joylashishini, katta-kichikligini va boshqa qismlar
bilan aloqadorligini oʻrganuvchi boʻlimdir. Topografik anatomiyada bir qancha
jasadlarni kesib, uni yaxshilab oʻrganiladi. Morfologik nuqtai nazaridan, odam
anatomiyasi eng qiziqarli boʻlim hisoblanadi. Har bir qism nega shunday shakl,
shunday joylashishda ekanligini savol qiladi. Bu qiziqish biologiya fanida
qoʻshimcha boʻlimlar - embriologiya yoki rivojlanish biologiyasini va
gistologiyani yaratdi.



https://uz.wikipedia.org/wiki/Alisher_Usmonov

Iltimos ota onamni baxtli qilishga yordam bering mayli mandan foydalanin boyga
opchiqipmi manga yordam bersangiz sizga jonimni beraman |ismi = Alisher Usmonov
|asl ismi = Alisher Usmonov |portret =
Alisher_Usmanov_podium_2013_Fencing_WCH_SMS-IN_t204812.jpg |eni = 200px |tavsif
= Sarmoyador, tadbirkor |tavallud sanasi = 9-sentabr, 1953 (1953-09-09)(63 yosh)

|tavallud joyi = Chust, Namangan viloyati, OʻzSSR |vafot sanasi = |vafot joyi =
|fuqaroligi = Rossiya |turmush ortogi = Irina Viner |bolalari = Anton Viner }}
Alisher Burhonovich Usmonov (rus. Алише́р Бурха́нович Усма́нов; 9-sentabr
1953-yil, Chust, Namangan) rossiyalik oʻzbek tadbirkori, sarmoyadordir. Forbes
jurnalining 2013-yil mart oyi soniga koʻra $20.1 milliardga ega boʻlib,
dunyoning 31-chi (Rossiyada 1-chi) badavlat kishisidir.A

Namangan viloyatining Chust shahrida, prokuror oilasida tugʻilgan Alisher
Usmonov, britan matbuoti maʼlumotlariga koʻra, 80-yillarda davlat mulkini
oʻgʻirlash va firibgarlikda ayblanib, olti yil qamoqda oʻtirgan. Alisher
Usmonovning himoyachilari unga qarshi ayblar Sovet davrida tashkillashtirilgan
boʻlgani va janob Usmonovning Mixail Gorbachev rahbarligi davrida tamoman
oqlanganini aytishgan. 2007-yilda „Gardian“ roʻznomasi bilan suhbatda janob
Usmonov na Oʻzbekiston va na boshqa yerda siyosat bilan shugʻullanish niyati
yoʻqligini aytgan. Alisher Usmonov Kreml uni prezident Karimovga ehtimoliy
merosxoʻr sifatida koʻrishi haqidagi taxminlarni „oʻzini kremlshunos deb
ataydiganlarning fantaziyasi“ deb atagan. U prezident Karimov va uning qizi
Gulnora Karimova bilan aloqasi yoʻqligini aytgan.

Oilali. Alisher Usmonovning turmush oʻrtogʻi en:Irina Vinerdan oʻgay oʻgʻli
Naxim Vinerga otalik qiladi.

Alisher Usmonovning olti nafar jiyani bor. Eng sevimli jiyani sifatida yagona
ukasi Bahodir Usmonovning oʻgʻli boʻlgan Bobur qayd etiladi. 2013-yilning
8-mayida Bobur Toshkentda avtohalokatga uchrab vafot etgan . Shuningdek, Marhum
Boburning singlisi Ganya Usmonova va Alisher Usmonov ikki singlisining
farzandlari Sanjar va Sarvar Ismoilovlar, Sardor Fatxullayev(Kazakov), Asal
Narziyevalar Alisher Usmanovning jiyanlari hisoblanishadi.

Alisher Usmonov katta daromadlarini ilk bora Moskva Davlat Insitutini
tamomlagach, 80-yillarning oxirida yelim xaltalarni ishlab chiqarish orqasidan
topgan. Xom-ashyoning arzonligini bilib va yelim xaltalar bozorining katta
boʻlishiga koʻzi yetgan Alisher Usmonovning sof daromadi uning kelajakdagi
tadbirkorliklari mevasining ilk koʻrinishi edi. Usmonov, orttirgan daromadlarini
toʻplab, oʻsha vaqtda koʻpchilikning nazariga ilinmaydigan va endigina
rivojlanishni boshlayotgan Gazprom korxonasiga tikadi. Usmonov, Gazpromning
kundalik ishlari bilan yaqindan shugʻullanishni boshlaydi va keyinchalik
Gazpromning metal ishlarini boshqaruvchi MetalloInvest kompaniyasiga doʻsti
Vasiliy Anisimov bilan birgalikda asos soladi. Xozirda MetalloInvest Rossiyaning
bir qancha koʻzga koʻringan konlari va konchilik korxonalarini oʻz qoʻl ostiga
olgan. Alisher Usmonov en:Gazprom qoshidagi GazpromInvestHolding deb nomlangan
korxona rahbari sifatida faoliyat koʻrsatib kelayapti. GazpromInvestHolding
Gazpromning „eng yirik, muhim va nozik“ oldi-berdilarini nazorat qiluvchi va
boshqaruvchi korxona hisoblanadi.

2006-yilning oʻrtalaridan boshlab, Alisher Usmonov ommaviy-axborot vositalari va
telekom korxonalariga oʻz sarmoyasini sarflashni boshlaydi. Shu yilning oʻzida u
$200 millionga Kommersant oynomasini sotib oladi. Keyinchalik Rossiyaning
taniqli kanallaridan boʻlgan 7TV va MUZ-TV larning ham yirik sarmoyadorlaridan
biriga aylanadi. Rossiyaning kattaligi boʻyicha ikkinchi oʻrinda turuvchi
Megafon telefon operatorini ham katta qismini sotib olgan.

Usmonov keyinchalik Digital Sky Tehcnologies (DST) deb nomlangan firmaga
tadbirkor sherigi Yuriy Milner bilan birgalikda asos soladi. Alisher Usmonov DST
ning eng asosiy sarmoyadori hisoblanadi. DST dagi sarmoyalarining asosiy qismi
jahonning eng yirik va eng koʻp foydalaniladigan vebsayt va portallariga
sarflangan. Mail.ru, Odnoklassniki.ru, Vkontakte.ru lar shular jumlasidandir.
2009-2010-yillarda Alisher Usmonov va Yuriy Milner kattaroq korhonalarga pul
tikishni boshlaydilar. Shular qatorida — Facebook.com ning qariyb 1.96 %
ulushini DST $200 million miqdordagi pulga sotib oladi va Facebook.com
tarmogʻining $10 milliardga baholanishiga sabab boʻladi. Oʻsha paytta koʻpchilik
Alisher Usmonovning Facebook.com ni bu qadar yuqori baholab, shaxsiy pulining
shunchasini ajratishining sababini tushunishmagan edi. Alisher Usmonov yana
boshqa, xozirda kunda juda taniqli boʻlgan Twitter.com, Groupon.com vebsaytlari
va internet oʻyinlarini ishlab chiqaruvchu Zynga kompaniyalarining ham ilk
sarmoyadorlaridan hisoblanadi. 2010-yilda, yuqorida aytib oʻtilgan qilingan
sarmoya va topilgan daromadlar tufayli, Usmonovning sherigi Yuriy Milner ham
Forbes ning milliarderlari reytingidan joy oldi.

Usmonov shuningdek 7TV, Muz-TV federal kanallari va 33 mintaqaviy telekanallarni
ichiga olgan media holding egalaridan biri hamdir. U yana Kommersant va Sekret
Firmi matbaa uylari egasi va Livejournal.com bilan Gazeta.ru saytlarini nazorat
etuvchi SUP kompaniyasi hissadoridir.

2013-yil Alisher Usmonov en:Appleʼning 100 million dollarlik aksiyalarini sotib
oldi. Ishbilarmon aksiyalarni qachon sotib olganiga aniqlik kiritmagan, biroq,
kompaniyaning qiymati 100 milliard dollarga arzonlashganidan soʻng, Appleʼning
qimmatli qogʻozlarini sotib olish yaxshi fursat kelganini qayd etib oʻtgan.

Usmonov sport tashkilotlari bilan ham bogʻlangan: u Xalqaro Qilichbozlik
Federatsiyasi (FIE) prezidenti. 2012-yili ikkinchi marta Xalqaro Qilichbozlik
federatsiyasi — FIE prezidenti etib saylangan. Federatsiya kongressi Moskvada
bo‘lib o‘tgan. U ilk bor Xalqaro Qilichbozlik federatsiyasi prezidentligiga 2008
yilda saylangan edi. Ovoz berishda janob Usmonov federatsiyani uzoq vaqt
boshqargan frantsiyalik Rene Rok ustidan g‘alaba qozongan edi. Janob Rok
qilichbozlik federatsiyasining faxriy prezidenti lavozimini egallagan.

Yoshligidan futbolga qiziqadigan Alisher Usmonov Londonning Arsenal klubi
hissadoridir. Londonning „Arsenal“ futbol klubining 27 foiz hissalari janob
Usmonovga tegishli. 2008-yil fevralida uning Metalloinvest shirkati Dinamo
Moskva klubi homiyiga aylandi. Alisher Usmonov baletga ham qiziqadi..
2011-yildan Xalqaro qilichbozlik federatsiyasi Prezidenti. 2015-yilning 31-mart
kuni u Toshkentda oʻtkaziladigan qilichbozlik chempionatiga keldi.

Boyligini konchilik, yogʻoch qayta ishlash va sarmoya kiritishdan topgan. U
Gazprom metall manfaatlarini boshqarish uchun oʻzi tuzgan Metalloinvest sanoat
konglomeratining katta hissadoridir. 59 yoshli Alisher Usmonov asos solgan
„Metalloinvest“ shirkati Rossiyaning eng yirik xomashyo ishlab chiqaruvchisi
hisoblanadi.

Soʻnggi jahon reytingida 6 pogʻona pastlaganiga qaramay, asli oʻzbekistonlik
milliarder Alisher Usmonov 2012-yil ham Rossiyaning eng badavlat odami, deb
topilgan. Alisher Usmonov 17.6 milliard dollarga teng boyligi bilan Amerika
jurnalining yangi roʻyxatida 34-oʻrinni egallagan. Forbes jurnali oʻtgan yil
aprel oyida ham janob Usmonovni Rossiyada boylarning boyi, deb topgandi. Alisher
Usmonov bundan avval ham jurnalning yillik roʻyxatida Rossiyaning badavlat
odamlari qatoridan joy olib kelgan. Ammo faqat 2011-yil Rossiyadagi barcha
milliarderlarni ortda qoldirib, ilk bor peshqadamlikka chiqib olgandi. Forbes
jurnali 2012-yilda milliarderning boyligini 18,1 mlrd AQSh dollari deya
baholagandi. Ammo, agar Bloomberg agentligining hisob-kitoblariga qaralsa,
Alisher Usmonovning boyligi oʻsha yili 20 milliard AQSh dollaridan ortiqroqni
tashkil etgan.

Alisher Usmonov oʻtgan yili Sunday Times nashrining Britaniyadagi eng boy
odamlar roʻyxatida rossiyalik boshqa bir milliarder Roman Abramovich bilan birga
yuqori uchlikka kirishga ham muvaffaq boʻlgandi. Ammo Forbesning yangi reytingda
Roman Abramovich 68-oʻrindan 107-oʻringa tushib ketgan. Janob Abramovichning
boyligi qariyb ikki milliard dollarga kamayib, 10.2 milliardga tushib qolgan.
Alisher Usmonov esa, soʻnggi yillarda asosan togʻ-kon sanoatidan katta foyda
koʻrayotgan boʻlsa ham, internet va mobil shirkatlariga-da katta pul
tashlamoqda. Usmonov birgina oʻtgan yilning oʻzida Facebook ijtimoiy tarmogʻi
orqasidan qariyb 1 milliard foyda koʻrgan. Rossiyadagi uchta yirik mobil
operatorlaridan biri boʻlgan „Megafon“ nazoratini ooʻliga olgan.



https://uz.wikipedia.org/wiki/Al-Xorazmiy

Abu Abdulloh Muhammad ibn Muso al-Xorazmiy - (taxminan 780-850 yillarda
yashagan) - mashhur Markaziy Osiyolik qomusiy olim.

U taxminan, 780-yilda Xorazmda (hozirgi Xivada, Oʻzbekiston) dunyoga kelgan va
850-yillarda Bag'dodda vafot etgan. Al-Xorazmiy oʻz umrining aksariyatini
Bagʻdodda Bayt ul-Hikmada olim sifatida faoliyat yuritdi.

Uning Algebra asari chiziqli va kvadrat tenglamalarning tizimli yechimi
toʻgʻrisidagi birinchi kitobdir. Shu sababdan, u Diofant kabi "algebra fanining
otasi" degan unvonga sazovor boʻldi. Uning hind raqamlari haqidagi Arifmetika
asarining Lotin tiliga tarjimasi 12-asrda Gʻarb olamiga oʻnlik raqamlar tizimi
haqidagi tushunchani olib kirdi. Al-Xorazmiy Batlimusning "Joʻgʻrofiya" asarini
koʻrib chiqib, yangiladi va shuningdek, uning oʻzi ham astronomiya va
astrologiyaga oid bir qancha asarlar yaratdi.

Al-Xorazmiy nafaqat matematika sohasiga, balki shuningdek tillarga ham katta
hissa qoʻshqan olimdir. "Algebra" soʻzi, olimning kitobida qayd etilishicha,
kvadrat tenglamani yechishda qoʻllaniladigan 2 amaliyotning biri nomidan
olingandir. "Algoritm" soʻzining oʻzagi esa Algoritmi boʻlib, u olimning ismini
Lotinlashtirishdan kelib chiqqan. Shuningdek, ispan tilidagi guarismoʻ' va
portugal tilidagi algarismoʻ' soʻzlari ham(ikkalasi ham raqam maʼnosini beradi)
uning ismidan kelib chiqqan. 1973 yilda Xalqaro astronomiya ittifoqi Oydagi
kraterni Al-Xorazmiy nomi bilan atadi. Al-Xorazmiy krateri Oyning Yerga teskari
tomonida ekvatorga yaqin joylashgan.

Xorazmiy, Abu Jaʼfar (Abu Abdulloh) Muhammad ibn Muso al Xorazmiy (783, Xiva —
850, Bagʻdod) — matematik, astronom, geograf, fan tarixidagi ilk qomusiy
olimlardan. Dastlabki maʼlumotni Xiva shahrida olgan va yetuk olim boʻlib
shakllangan. Bunda arab istilosidan soʻng muayyan darajada saqlanib qolgan
qadimgi Xorazm fani anʼanalari asosiy rol oʻynagan. Xalifa Horun ar Rashidning
oʻgʻli va uning Xurosondagi voliysi al Maʼmun huzuriga — Marvga taklif etilgan.
819 yilda Bagʻdodni egallagan al Maʼmun Markaziy Osiyolik olimlardan X., Ahmad
al Fargʻoniy, Habash al Hosib Marvaziy, Abul Abbos Javhariy va boshqalarni oʻzi
bilan olib ketib, oʻziga xos ilmiy jamoa tashkil etgan. Bu jamoa fan tarixidagi
dastlabki rosmana akademiya deb qaraladigan ilmiy muassasa — "Bayt ul Hikmat"
("Donishmandlik uyi") ning asosini tashkil etgan. Bu akademiyada X. yetakchi
olim va ilmiy rahbar boʻlgan. U shu davrdan boshlab Bagʻdodda al Maʼmun (813 —
833), soʻng al Moʻʼtasim (833 842), al Vosiq (842 —847) xalifaligi davrlarida
yashab ijod etgan.

Shunday qilib, "Aljabr valmuqobala hisobi haqida qisqacha kitob" algebra
asoslari hamda algebrani amalda tatbiq etishga bagʻishlangan mukammal darslik
boʻlgan (yana q. "Aljabr val muqobala").



https://uz.wikipedia.org/wiki/Zilzila_bashorati

Zilzila bashorati deganda berilgan muddat ichida boʻlajak zilzila va xususan,
berilgan mintaqadagi kelasi kuchli zilzilaning sodir boʻlish vaqti, joyi va
magnitudasini oldindan aytib berish tushuniladi. Bunda zilzilani taxmin etish
amaliyoti tushunilmasligi kerak, chunki taxminlash berilgan mintaqada kelajak
bir necha yil ichida zilzila sodir boʻlishi ehtimolligini aniqlash boʻlib, aniq
natija berishni oʻz oldiga vazifa qilib qoʻymaydi. Zilziladan ogohlantirish
tizimi ham zilzila bashorati emas, chunki bunday tizim zotan sodir boʻlgan
zilzilani qayd etib, u qoʻshni mintaqalarga yetib borgunicha ularni bir necha
soniya oldindan ogohlantirish uchun ishlatiladi.

Foydali boʻlishi uchun zilzila bashorati tayyorgarlik koʻrish va faoliyat
toʻxtatilishiga ketadigan sarf-xarajatlar bekor boʻlmasligini kafolatlaydigan
darajada aniq boʻlishi lozim. Aks holda soxta bashoratlar nafaqat iqtisodiy
zarar keltiradi, balki shunday bashoratga ishonchni kamaytirib, samarasiga
jiddiy putur yetkazadi.

1970-yillarda olimlar orasida zilzilalarni bashorat etish metodi alal-oqibat
ishlab chiqilishi mumkin, degan nekbinlik kuchaygan edi, biroq 1990-yillarga
kelib davom etayotgan muvaffaqiyatsizlik koʻp olimlarni zilzilani bashorat
qilishning umuman iloji bormi, degan savolga olib keldi. Bugunda ayrim olimlar
yetarli resurslar bilan zilzilalarni bashorat qilish mumkin, deyishsa, boshqa
olimlar bunday bashoratlarni amalga oshirishning hech qanday iloji yoʻq, degan
fikrda.

Zilziladan oldin hayvonlarning oʻzini tutishida oʻzgarishlar kuzatiladi, degan
iddaolar qilingan. Biroq bu iddao oʻzini toʻliq oqlamagan. Masalan, 1992-yili
Kaliforniyadagi 7,3 magnitudali Landers zilzilasi epitsentridan 100 km uzoqda
chumolilar ustidan oʻtkazilayotgan tajriba paytida chumolilarning zilzilani na
oldindan, na keyin sezgani kuzatildi. Kemiruvchilar bilan oʻtkazilgan boshqa
tajriba esa gʻayrioddiy hatti-harakatni qayd etdi, biroq kemiruvchilarning
bunday atvori zilzila emas, balki boshqa faktorlar tufayli boʻlgani aniqlandi.

Biroq 2011-yilgi 5,8 magnitudali Virginia zilzilasidan 5-10 soniya oldin
Vashington hayvonot bogʻidagi baʼzi hayvonlar bezovtalangani kuzatilgan; lekin
bu zilzilani oldindan sezish belgisi boʻlmay, odamlar sezmagan kuchsiz birlamchi
p-toʻlqinini sezgani tufaylidir, bu birlamchi toʻlqin ketidan bir necha soniya
oʻtib kuchli ikkilamchi s-toʻlqin yetib keldi.

Seysmologiyadagi yana bir metod Vp (p-toʻlqin tezligi) va Vs (s-toʻlqin tezligi)
nisbati oʻzgarishini qayd etishga asoslanadi. Bu nisbat tosh qobiq siqilayotgan
paytda oʻzgaradi, deb taxmin etilgandi. Bu metodga tayanib faqat bitta zilzila
(1973-yilgi 2,6 magnitudali New York zilzilasi) muvaffaqiyatli bashorat
qilingan. Bu metod bilan boshqa zilzilalarni oldindan aytishga urinishlar
samarasiz chiqdi.

Toshlarning aksariyati kichik miqdorda normal atmosfera gazlaridan izotopik
farqlanuvchi gazlarni oʻzida saqlaydi. Katta zilzila oldidan toshlar yorilib,
gazlar emissiyasi kuzatilgan. Bu gazlardan biri radon boʻlib, u toshlardagi
asorat uran radioaktiv parchalanishi natijasida kelib chiqadi.

Radon emissiyasini kuzatish nisbatan qulay, chunki u radioaktivligi va yetarli
davom etuvchi yarim yemirilish davri (3,8 sutka) bilan xarakterlanadi. Biroq
radon emissiyasi metodining jiddiy kamchiligi shundaki, u na aniq joy (xatoligi
ming kilometrgacha), na aniq vaqt (xatoligi bir necha oygacha) va na aniq
magnitudani koʻrsatadi.



https://uz.wikipedia.org/wiki/Yahudiylik

Iudaizm, iudaizm — asosan, yahudiylar oʻrtasida tarqalgan eng qad. dinlardan
biri. Mil. av. 1ming yillik boshlarida Quddus (Falastin)da vujudga kelgan.
Arabiston ya. o.ningshimolida koʻchib yurgan yahudiy qabilalari mil. av. 13-a.da
Falastinni bosib oldilar va mil. av. 10-a.da Isroil — Yaxudiya davlatini
tuzdilar. I. ana shu qabilalarning diniy urf-odatlari va Falastin xalqparining
ayrim eʼtiqodlarini oʻzida mujassamlashtirgan. I. nomi Yahudo (Iuda)
kabilasining nomidan olingan.

I.da qadim zamonlardan boshlab, xilma-xil mazhablar va oqimlar vujudga kelgan,
ular oʻrtasida keskin kurash borgan. Mil. av. 2-a.dan milodning 2-a.igacha
farisey, saddukey, yes-sey, qumronlar jamoasi kabi oqimlar vujudga kelgan.
Ortodoksal I. bilan bu mazhablar oʻrtasida kurash borgan. Milodning 1—2-a.larida
ortodoksal I.ga muxolif boʻlgan ayrim oqimlar (yahudiy-xristian sektalari)ning
borgan sayin I.dan yiroklashib borishi jarayenida xristian dini mustaqil din
sifatida ajralib chiqqan (q. Xristi-anlik).



https://uz.wikipedia.org/wiki/Temir

Temir (lot. Ferrum), Fe — Mendeleyev davriy sistemasining VIII guruxiga mansub
kimyoviy element. Tartib raqami 26 ; atom massasi 55,847. Temir 4 ta barqaror
izotop: 54Fe(5,84%), 56Fe(91,68%), 57Fe(2,17%) va 58Fe(0,31%) dan iborat. Temir
qadimdan ishlatib kelingan. Inson dastlab metiorit temirini bilgan. Temirning
qad. xalkdar tilida atalishi bunga dalildir: qad. misrliklar tilida "benipet" —
"osmon temiri" maʼnosini bildiradi; qad. yunoncha sideros, lotincha sidus —
yulduz, osmon jismi bilan bogʻlaydilar. Mil. av. 14-a.lardagi xettlar yozuvida
Temir haqida osmondan tushgan metall deb eslanadi. Roman tillarida Temirning
rumocha atalish negizi saklanib qolgan (mas., frans. fer, ital. ferro).

Temir oltingugurt bilan sulfidlar hosil qiladi: Temir (P)sulfid FeS, Temir
disulfid FeS2 va boshqa Tabiiy Temir sulfidlari (pirit va markazit FeS2,
pirrotin Fe7S8) Yer poʻstida keng tarqalgan (q. Oltingugurt) Temir ning 2 ta
xloridi maʼlum: Temir (II) xlorid GʻeS12 va Temir (Sh)xlordi GʻeS13 Temir (II)
xlorid GʻeS12 rangsiz kristallar; oksidlanishi sababli havoda sargʻayadi.
Suyuqlanish trasi 677°, qaynash trasi 1026°; zichligi 3,162 g/sm³. Suvda,
etanolda, atsetonda eriydi. Temir qirindilariga 500° da gaz holatdagi xlorid
kislota taʼsir ettirib yoki GʻeS13ni vodorod bilan kaytarib olinadi. Organik
sintezda katalizator, GʻeS13 olishda, antianemik preparatlar komponenti sifatida
qoʻllanadi.



https://uz.wikipedia.org/wiki/Tarovih_namozi

Tarovih namozi (arab. تراويح — xordiq chiqarish, tin olish), Tahajjud (arab.
تهجُّد), Qiyom al-Layl (arab. قيام الليل — tungi qiyomda turish)- Ramazon oyi
davomida kechalari oʻqiladigan namoz.

Tarovih namozini o‘qish musulmon erkak va ayolga sunnati muakkadadir. Tarovih
namozi ramazon oyida xufton namozidan so‘ng, vitr namozidan oldin o‘qiladi.
Tarovih yigirma rakatdir. Har ikki rakatdan so‘ng salom beriladi. Har ikki
salomdan so‘ng, yaʼni to‘rt rakatdan keyin va vitr namozi bilan tarovih
namozining oxirgi salomi o‘rtasida bir oz orom olinadi. Bu mustahabdir. Bu
vaqtda tasbeh aytish yo qiroat qilish yoki tek o‘tirish mumkin.

Tarovih namozini jamoat bilan o‘qish musulmon erkaklarga sunnati kifoyadir.
Tarovih namozining bir necha qismiga kechikib jamoatga qo‘shilgan kishi vitr
namozini jamoat bilan o‘qigach, tarovehning qolgan rakatlarini o‘zi o‘qib oladi.

Turib o‘qishga qodir kishi taroveh namozini o‘tirib o‘qishi makruhdir.
Shuningdek, imom ruku’ga borguncha unga iqtido qilmay, kutib turish ham makruh
bo‘ladi. Taroveh namozini tez o‘qish niyatida shoshib qiroat qilinmaydi,
taʼavvuz, tasmiya, salovot, qavma va jalsa tark etilmaydi.



https://uz.wikipedia.org/wiki/Sotsiologiya

Sotsiologiya (lot. socius - jamiyat, yun. λόγος - bilim, taʼlim, tushuncha) —
jamiyatni va uni tashkil qiluvchi tizimlarni, jamiyatning amal qilish
tartibotlari, rivojlanish qonunlarini va uning tarkibiga kiruvchi alohida
institutlar, guruhlar va ular orasidagi ijtimoiy munosabatlarni oʻrganuvchi
fandir.

Sotsiologiya ijtimoiy fan boʻlib, u turli xil amaliy tekshiruv va tanqidiy
tahlil usullari yordamida insoniyatning ijtimoiy faoliyati haqidagi bilimlar
toʻplamini yaratishga moʻljallangan. Aksariyat sotsiologlar oʻzining asosiy
vazifasi ijtimoiy siyosat va ijtimoiy taʼminlash sohalarida bevosita foyda
keltirishi mumkin boʻlgan tadqiqotlar oʻtkazish deb hisoblaydi, boshqalari esa
eʼtiborini koʻproq ijtimoiy jarayonlar kechishining nazariy tushunchalarini
mukammallashtirishga qaratgan. Shu sababli, fan predmeti shaxslar va ular
orasidagi munosabatlar (mikro-daraja) -dan tortib, tizimlar va ijtimoiy tuzilish
(makro-daraja) -gacha choʻzilgan.

Anʼanaviy sotsiologiyaning eʼtibori ijtimoiy stratifikatsiya, ijtimoiy sinflar,
madaniyat, ijtimoiy harakatlanish, din, sekulyarizatsiya, huquq va buzuq
hulq-atvorni oʻrganishga yoʻnaltirilgan.

Sotsiologiya (lot. societas — jamiyat va ...logiya) — bir butun tizim
hisoblangan jamiyat haqidagi va ayrim ijtimoiy tartibotlar, jarayonlar, ijtimoiy
guruhlar, shaxs va jamiyat munosabatlari toʻgʻrisidagi fan. Sotsiologiya ilmiy
uslublar yordamida hosil qilingan empirik (tajribaga asoslangan) maʼlumotlarga
tayanib umumlashma xulosalar chiqara oladi. Shu tufayli jamiyatning rivojlanish
modellarini ilmiy asoslab beradi.



https://uz.wikipedia.org/wiki/Salim_Abduvaliyev

Abduvaliyev Salimboy Qirgʻizboyevich (1950-yil 5-may, Fargʻona viloyati Toshloq
tumanida tugʻilgan) — tadbirkor, Oʻzbekiston Milliy Olimpiya qoʻmitasi
vitse-prezidenti, shuningdek, taniqli xayriyachi va mashhur sport ustasi
sifatida ham tanilgan. U Oʻzbekistonning eng boy odamlaridan biridir.
2013-yilning iyun oyi oxirlarida Salim Abduvaliyev Oʻzbekistonni turli hil
taʼziqlar sabab tark etgani haqida habarlar paydo boʻldi. Keyinchalik, bu xabar
oʻzini oqlamadi. Abduvaliyev shunchaki dam olish uchun Italiyaga borgani maʼlum
qilindi.

Salimboy Oʻzbekiston boʻylab bolalar sportini rivojlantirishga oʻzining kata
hissasini qoʻshib kelmoqda. Bolalar uylarida erkin kurash toʻgaraklarini tashkil
qilgan, sportchilarimizning jahon maydonlariga chiqishini tashkil qilmoqda.

1980-yillarning oʻrtalaridan boshlab Salimboy davlat mulkini talon-taroj qilish,
jinoiy guruh tuzish, narkotrafik kabi ishlarga aralasha boshlaydi. Oʻsha
paytlarda Mixail Chernoy, Iskandar Mahmudov, Gʻofur Rahimov va Aleksandr
Mashkevich bilan hamkorlikda turli darajadagi jinoyatlarni sodir etadilar.

„Wikileaks“ internet sahifasi orqali oshkor etilgan maxfiy diplomatik
hujjatlarda Oʻzbekiston „uyushgan jinoyatchilik tarqalgan“ va „qiynoqlar mavjud“
mamlakat sifatida ta‘riflangandi. Shuningdek, bu hujjatlarda „Toshkent
mafiyasining otasi“ deya ta‘riflangan shaxs haqida. 2006-yili AQSh elchisi John
Purnell tomonidan Vashingtonga yuborilgan nomada Salim Abduvaliyev qanday qilib
ishbilarmonlarga o‘zbek hukumati tenderlarini yutishga yordam qilganligi va
davlat idoralariga ishga joylashish uchun pora uzatishga vositachi bo‘lgani
aytiladi. Uning huquqni muhofaza qilish organlaridagi va mahalliy davlat
hokimiyati idoralaridagi masʼul lavozimlarni katta mablagʻ evaziga talabgorlarga
sotishda dallollik qilgani hamda bu ishda general Tursinxon Xudayberganov bilan
hamkorlik qilgani ham aytiladi. Bu noqonunuiy amallarning yuz bergan yeri va
vaqti tafsilotlari ham keltiriladi. Kazolar tomonidan o‘tkaziladigan hashamatli
ziyofatlarda mamlakatning siyosiy elitasi vakillari va jinoiiy doiralar birga
yig‘ilishlari haqidagi video lavhalar internet sahifalarida keng tarqalgan.

U oilali, 4 nafar qizi (Gulnoza, Goʻzal, Nilufar, Saodat) va 2 nafar oʻgʻli
(Sardor, Jasur) bor. Hozirda Toshkent Shahar Yashnobod tumanida yashaydi.



https://uz.wikipedia.org/wiki/Pul

Pul - bu shunday maxsus tovarki, u hamma boshqa tovarlar uchun umumiy ekvivalent
vazifasini bajaradi. Pul umumiy tovarlarni ayrboshlashda asosiy vazifasini
bajaradi. Qadimda pul vazifasini turli xil tovarlar bajargan, masalan, chorva
mollari, mol terilari, bolta va hokazo. Keyinchalik pul vazifasini qimmatbaho
metallar bajargan, chunki ular oʻzini sifatini yoʻqotmaydi va pul oʻrnini
bosishda juda qoʻl kelgan. Pul oddiy mahsulot boʻlib qolmay, u ijtimoiy qiymatga
ega, ya'ni hamma tovarlarni harid etish vositasi boʻlib hizmat qiladi.

Pul (fors-toj.) — Oʻrta Osiyo xonliklari va Yaqin Sharqdagi ayrim davlatlarda
qoʻllanilgan mis chaqa pul. Mas, 1P. 18—19-asrlarda Qoʻqon xonligida 1/45—1/60
tangaga, Buxoroda 1 P. 1/40 tillaga, 1932 yilgacha Eronda 1/40 qironga teng
boʻlgan. PUL — hamma tovarlar va xizmatlar ayirboshlanadigan, umumiy ekvivalent
sifatida foydalaniladigan, boshqa barcha tovarlar qiymatini ifodalaydigan maxsus
tovar; bozor iqtisodiyotining eng asosiy vositasi. P. oʻz tabiatiga koʻra, 3 xil
xususiyatga ega: hamma narsaga ayirboshlanadigan muhim xarid vositasi, boylik
timsoli, mehnatni qiymat shaklida oʻlchab beradigan vosita.

P. ayirboshlash, toʻlov, qiymat oʻlchovi, jamgʻarish (boylik toʻplash) kabi
vazifalarni bajaradi. Qiymat oʻlchovi — tovarlar qiymati miqdori P. orqali
oʻlchanadi. U boshqa hamma tovar qiymatini ifodalaydi; ayirboshlash vositasi —
P. vositasida tovarlar oldisotdi qilinadi; jamgʻarish vositasi — pul oʻzida
mehnatni gavdalantirgani uchun boylikning umumiy shakliga aylanadi. Agar tovar
ishlab chiqaruvchi oʻz tovarini sotib, P.ga boshqa tovar sotib olmasa, u P.ni
jamgʻaradi. P. jamgʻarish uchun, ayniqsa, P. qadrining saqlanishi muhim
ahamiyatga ega; toʻlov vositasi — tovarga uni sotib olingan vaqtda emas, balki
maʼlum muddatdan soʻng haq toʻlanadigan tovar muomalasi jarayonida yuzaga
keladi. Nasiyaga sotilgan tovarlar va xizmatlar haqi toʻlanganda, qarz
qaytarilganda P. toʻlov vositasi rolini bajaradi. P.ning bu vazifasi muomalaning
turli kredit vositalari — veksel, chek, banknotlarnp keltirib chiqaradi. P.
shakliga koʻra, naqd P. (aniq moddiy shaklga, yaʼni qogʻoz, tanga) va naqd
boʻlmagan P. (aniq moddiy shaklga ega boʻlmagan, bankdagi bir joriy
hisobvaraqdan boshqasiga koʻchirib yozib qoʻyish orqali harakat qiluvchi P.)
koʻrinishida buladi. Muomala doirasi darajasiga koʻra, milliy P. (asosan,
mamlakat hududida amalda boʻladigan), xalqaro yoki mamlakatlararo (baynalmilal)
P.ga boʻlinadi. Maxsus chiqariladigan jahon P.i yoʻq, ammo umumiy universal
toʻlov vositasi rolini eng qadri yuqori, erkin almashtiriladigan P. uynaydi.
Hozirgi paytda dunyoda AQSH dollarn, Angliya funt sterlingi, Yaponiya iyenasi va
2002 yil yanv.dan muomalaga kiritilgan Yevropa Ittifoqi mamlakatlarining P.
birligi — yevro jaxrn P. i vazifasini bajaradi.



https://uz.wikipedia.org/wiki/Moliya

Moliya — maqsadli pul fondlarini hosil etish, jamlash, taqsimlash va ishlatish
yuzasidan paydo boʻladigan iqtisodiy munosabatlar. M. iqtisodiyotning pul
sektorida yuzaga keladi va daromadlar asosida yuz beradi. Pul sektori pul va
pulga tenglashtirilgan aktivlarning harakati boʻlib, buning natijasida pul
fondlari vujudga keladi. Maqsadli pul fondlari — bu M. resurslari yoki M.
obʼyektidir. M. subʼyekti shu fondlarni yaratish, taqsimlash va ishlatishda
ishtirok etuvchilar, yaʼni korxonalar (firmalar), turli xoʻjaliklar, xonadonlar,
nodavlat jamoat tashkilotlari va davlat idoralaridan iborat. M. daromad hosil
qilish va uni sarflashni anglatadi. Daromadlar ilk bor, yaʼni birlamchi
taqsimlanganda korxona, davlat va xonadon M.si yuzaga keladi. Bu oʻrinda
birlamchi daromadlar hosil boʻladi, korxona M. fondlarini tashkil etadi,
ishlovchilar ish haqi oladi va bu xonadon daromadini hosil etadi, korxonalar
byudjetga soliq toʻlaydilar va bu davlat daromadini yuzaga keltiradi. Daromadlar
ikkilamchi taqsimlanganda byudjetdan trans-fertlar (toʻlovlar) va turli maxsus
fondlar ajratiladi. Daromadlar kayta taqsimlanganda turli nodavlat va jamoat
tashkilotlari korxonalardan, aholidan va byudjetdan pul olib, oʻzining maxsus
fondlarini hosil etadi. M. pul munosabatlari sifatida iqtisodiyotda muhim
vazifalarini bajaradi: 1. Taqsimlash vazifasi — jamiyat daromadi boʻlgan yalpi
ichki mahsulot (YAIM) pul, qiymat shaklida iqtisodiyot subʼyektlari oʻrtasida
boʻlinadi, ulardan har biri oʻz hissasini oladi, oʻz daromadiga ega boʻladi. 2.
Rivojlantirish vazifasi — M. fondlaridan pul berish orqali iqtisodiyot
subʼyektlarining faolligi yuzaga keltiriladi. Ragʻbatlantirish M. vositalarini
qoʻllash orqali, chu-nonchi mukofotlash, subsidiya, subvensiya ajratish, jarima
solish, sanatsiya va soliqlarni qoʻllash vositasida amalga oshiriladi. Bozor
sharoitida asosiy ragʻbatlantirish vositasi soliq hisoblanadi. Soliqdan
imtiyozlar berish soliq toʻlovchilarni qoʻliga tekkan daromadini oshiradi.
Maqsadli imtiyozlar ularni yaxshi ishlashga undaydi. 3. Ijtimoi y himoya
vazifasi — nochor aholi qatlamlari davlatdan, korxona va har xil nodavlat
tashkilotlaridan va puldor fuqarolardan moliyaviy yordam oladi. Mazkur vazifani
davlat byudjetining ijtimoiy himoya uchun ajratilgan mablagʻlari bajaradi. 4.
Axborot berish vazifasi — mamlakat va ayrim subʼyektlarning moliyaviy ahvoli
haqida axborot. Moliyaviy ahvolni tavsiflovchi axborot (koʻrsatkichlar)
iqtisodiyotga tashhis qoʻyishga xizmat qiladi. 5. Nazorat vazifasi —
moliyalashtirish yoʻsinida ajratilgan pulni naqadar maqsadli ishlatilishini pul
beruvchilar nazorat qiladilar. Shu pulni oʻrinli yoki oʻrinsiz ishlatilishiga
qarab moliyalashtirish koʻpaytiriladi, qisqartiriladi yoki umuman toʻxtatiladi.

Milliy iqtisodiyotning boʻgʻinlariga qarab turli darajada M. amal qiladi. Uning
asosiy boʻgʻini quyi darajadagi yoki mikromoliyadir. Bunga korxona M. si (buni
korporativ M. deb yuritiladi), xonadon M.si, jamoat tashkilotlari M.si,
sugʻurtalash M.si kabilar kiradi. Davlat M.si makrodarajadagi M.ni tashkil etadi
va milliy manfaatlarga xizmat qiladi. Niqoyat milliy iqtisodiyotning eng yukrri
darajasi bu metimoliya boʻlib, bu tabiatan xalqaro M. munosabatlari hisoblanadi,
mamlakatlararo yuz beradi, xalqaro M. tashkilotlari orqali amalga oshiriladi.
Turli darajadagi M. oʻzining koʻlami bilan ajralib turadi. M. turli darajadagi
moliyalashtirish usullari jihatidan ham farqlanadi. Korxona, sugʻurta va xonadon
M.si oʻzini oʻzi moliyalashtirish qoidasiga tayanadi. Davlat moliyasi byudjetdan
moliyalashtirish tamoyillarini qoʻllaydi. Turli nodavlat tashkilotlari va jamoat
tashkilotlari qisman oʻzini oʻzi moliyalashtiradi. Milliy iqtisodiyotning
mohiyati va funksiyalari moliya tizimi faoliyatida oʻz ifodasini topadi Moliya —
pul mablagʻlaridan foydalanish va uning harakatini tartibga solish bilan bogʻliq
boʻlgan munosabatlar tizimi boʻlib, uning vositasida turli darajada pul
mablagʻlari fondlari vujudga keltiriladi va ular takror ishlab chiqarish
ehtiyojlari va boshqa ijtimoiy ehtiyojlarni qondirish maqsadida taqsimlanadi.

Moliya tizimi oʻz ichiga turli darajadagi byudjetlarni, ijtimoiy, mol-mulk va
shaxsiy sugʻurta fondlarini, davlatning valyuta zahiralarini, korxona va
firmalar, tijorat va notijorat tuzilmalarining pul fondlarini, boshqa maxsus pul
fondlarini oladi.



https://uz.wikipedia.org/wiki/Mis

Mis (lot. Cuprum — Kipr o. nomidan olingan), Si — Mendeleyev davriy
sistemasining 1 guruhiga mansub kimyoviy element. Tartib raqami 29,atom massasi
63,546. Tabiiy Mis ikkita barkaror izotop 63Si(69,1%) va 65Si(30,9%)dan iborat.
Sunʼiy radioaktiv izotoplardan 61Cu, MCu muhim.

Mis yumshoq, chuziluvchan, bolgʻalanuvchan kizgʻish metall. Zichligi 8,96 g/m³
(20° da), suyuqlanish temperaturasi 1083°, qaynash temperaturasi 2567°, Moos
boʻyicha qattikligi 3,0. Mis issiklik va elektr tokini juda yaxshi oʻtkazadi, bu
jihatdan faqat kumushdan keyinda turadi. Mis kimyoviy jihatdan unchalik faol
emas. Havoda oksidlanib qorayadi. Nam havoda gidroksikarbonat hosil bulgani
uchun koʻkaradi. Mis birikmalarida +1 va +2 valentli boʻladi. Mis havoda
qizdirilsa, avval mis (1)-oksid Si2O (377° gacha), soʻngra qora Mis — mis
(P)-oksid SiO (377° dan yuqorida) hosil boʻladi. Mis galogenlar bilan oson
birikadi. Nam xlor odatdagi temperaturadayoq Misga taʼsir etib, suvda eriydigan
mis (N)-xlorid xrsil qiladi (yana q. Mis galogenidlari). Azot, vodorod, uglerod
bilan yuqori temperaturada ham reaksiyaga kirishmaydi. Nitrat kislotada erib,
mis (P)nitrat va azot oksidi, konsentrlangan issiq sulfat kislota bilan birikib,
mis (P)sulfat va sulfid angidrid beradi. Misning tuzlari zaharli. Mis koʻpgina
metallar bilan krtishmalar hosil qiladi. Bir va ikki valentli Mis juda koʻp
barqaror kompleks birikmalar vujudga keltiradi.



https://uz.wikipedia.org/wiki/Kislorod

Kislorod (lot. Oxygenium, yun. oxys — nordon va gennao — tugʻmoq), O —
Mendeleyev davriy sistemasining VI guruhiga mansub kimyoviy element. Tartib
raqami 8, atom massasi 15,9994. Ilk bor shved kimyogari Kislorod Sheyele (1771)
selitra (KNO3, NaNO3)HH, marganets qoʻsh oksid (MpO2)ni va ingliz kimyogari
Kislorod Pristli (1774) simob oksid (HgO)HH, surik (R^O^ni qizdirish natijasida
bir-biridan mustaqil holda ajratib olishgan. 1775 yilda Kislorod Lavuazye havo
azot va kisloroddan iborat ekanligini aniqladi. Kislotalar tarkibida Kislorod
borligidan Lavuazye uni oxygen, yaʼni "kislota hosil qiluvchi" deb atadi.
Kislorod tabiatda eng koʻp tarqalgan element. Massasi jihatidan Yer poʻstining
47% ini, suvning 85,82% ni, atmosfera havosining 23,10% ini (hajm jihatdan
20,95% ni) tashkil qiladi. Kislorod juda koʻp (1400 tacha) mineral hosil qiladi.
Tirik organizmlarda 70% atrofida Kislorod bor; u koʻpgina organiq (oqsillar,
yogʻlar, uglevodlar) va anorganiq birikmalar tarkibiga kiradi. Fiziologik
jarayonlarda, ayniqsa, nafas olishda juda muhim rol oʻynaydi. Odam organizmi
tinch turganda sutkasiga 300 l, jismoniy ish qilganda 10—15 marta koʻp Kislorod
sarf qiladi. Sarflangan Kislorod miqdorini yashil oʻsimliklar tiklab turadi (q.
Fotosintez). Kislorod yonish; achish; chirish jarayonlarida ishtirok etadi; mas,
yoqilgʻilarning yonishi uchun butun dunyoda har yili 9-10 t Kislorod sarf
boʻladi.

Metallurgiyada (q. Konverter, Kislorod bilan kesish va b.) va metallarni gaz
alangasi bilan ishlash jarayonida payvandlash, sirt (yuza)ni toblash,
shuningdek, aviatsiya, suv osti kemalarida texnik Kislorod ishlatiladi.
Texnologik Kislorod esa kimyo sanoatida sunʼiy suyuq yoqilgʻi, surkov moylari,
nitrat va sulfat kislota, metanol, ammiak va ammiakli oʻgʻitlar, metall
peroksidlari olishda qoʻllaniladi. Suyuq Kislorod portlatish ishlarida, reaktiv
dvigatellarda va sovituvchi vosita sifatida lab.larda ishlatiladi. Sof Kislorod
katta balandliklarda, kosmik parvoz paytida, suv ostida nafas olish uchun va
tibbiyotda davolash maqsadida (q. Kislorod bilan davolash) qoʻlaniladi.
Oʻrmonlarni kesishni toʻxtataylik,yashil zonani koʻpaytiraylik. Kislrod
taʼminotini oshirgan boʻlamiz shunda.



https://uz.wikipedia.org/wiki/Kambodja

Kambodja, (kxmer. ព្រះរាជាណាចក្រកម្ពុជា Preăh Réachéanachâkr Kâmpŭchea) —
Janubi-Sharqiy Osiyoda, Hindixitoy yarim orolining janubiy qismida joylashgan
davlat. Maydoni 181 ming 35 km2. Aholisi 14 805 000 kishi (2009). Poytaxti —
Pnompen shahri. Maʼmuriy jihatdan 20 viloyat (kxet)ga va markaz qaramogʻidagi 2
shaharga boʻlinadi.

Kambodja — konstitutsiyali monarxiya. Amaldagi konstitutsiyasi 1993-yilda qabul
qilingan. Davlat boshligʻi — qirol. Qonun chiqaruvchi hokimiyat — 2 palatali
parlament (Milliy assambleya va Senat)dan iborat. Ijroiya hokimiyatni hukumat
amalga oshiradi.

Iqlimi subekvatorial, mussonli, yozi nam, qishi nisbatan quruq. Eng issiq oy —
aprelda oʻrtacha harorat 29 °C, 30 °C, dekabrda 25 °C, 26 °C. Oʻrtacha yillik
yogʻin 700–2000 mm.

Kambodjada daryo koʻp. Mekong daryosining quyi qismi Kambodja hududidan oʻtadi;
suv sathi mavsum sayin oʻzgarib turadi. Tonlesap koʻli kam suv. Kambodja
hududining 3/4 qismiga yaqini oʻrmon. Sharqida barg toʻkuvchi tropik oʻrmon,
togʻlarda qimmatbaho yogʻoch beruvchi doim yashil (sal, tik, lak, kamfara)
daraxtlar usadi. Qolgan hududida siyrak daraxtli savannalar, qalin bambukzorlar
va turli chakalakzorlar bor. Kambodja tekisligi ancha qismining tuprogʻi unumdor
allyuvial tuproq. Hayvonlari koʻp va xilma-xil. Yoʻlbars, qoplon, qora ayiq,
fillar uchraydi. Mekong daryosi va uning irmoqlarida timsohlar, suzuvchi
qushlar, meshkopchiqush va flamingolar bor. Tonlesap koʻlida baliq koʻp.

Aholisining 80 % kxmerlar, asosan, Kambodjaning markaziy pasttekislik qismida
yashaydi. Shaharlarda, Mekong daryosi vodiysi va Tonlesap atrofida vyetnamlar,
xitoylar, shuningdek, chamlar, malayyalar, togʻlik kxmerlar, fransuzlar
(shaharlarda) va boshqalar istiqomat qiladi. Rasmiy tili — kxmer tili, fransuz
tilida ham soʻzlashishadi. Kxmerlarning koʻpchiligi buddaviylikka, xitoylar —
konfutsiylikka eʼtiqod qiladi, fransuzlar bilan vyetnamlarning bir qismi katolik
mazhabida. Aholining 12 % dan koʻprogʻi shaharlarda. Yirik shaharlari: Pnompen,
Battambang , Sianukvil (Kampongsaom).

Hozirgi Kambodja hududida odamlar neolit davridan yashaydi. Ular dehqonchilik,
baliqchilik va ovchilik bilan shugʻullangan. 1 — 6 asrlarda Kambodja hududida
birinchi Funan quldorlik davlati vujudga keldi. U Janubiy Hindiston, Xitoy bilan
savdo qilgan va madaniy aloqada boʻlgan. 7 — 8 asrlarda Kambodja hududida Yer
Chenlasi va Suv Chenlasi davlatlari tashkil topdi. 9-asrda esa Mekong daryosi
deltasida Kambujadesh saltanati vujudga keldi. U 13-asr oxirida inqirozga
uchradi. 16-asr oʻrtalarida buddaviylik tarqaldi. 16-asr oxirida Tay qoʻshinlari
mamlakatning gʻarbiy qismini vayron qildi. 18-asrda Kambodja Siyom va Vyetnam
davlatlariga tobe boʻlib qoldi.

19-asr oʻrtalarida Fransiya Kambodjaga bostirib kirib, 1863-yil uni protektorat
haqida shartnoma tuzishga majbur etdi. Mazkur shartnoma 1884-yil Kambodja uchun
ogʻir bitim bilan almashtirildi. Natijada Kambodja Fransiya mustamlakasiga
aylandi. 1887-yil Kambodja Fransiya Hindixitoydagi oʻz mustamlakalarini nazorat
qilishni markazlashtirish maqsadida tuzgan Hindixitoy ittifoqi tarkibiga
kiritildi. Kambodjaning asoratga solinishi milliy mustaqillik uchun kurashning
avj olishiga sabab boʻldi. 19-asrning 60—90-yillarida milliy mustaqillikni
tiklash uchun xalq harakatlari boʻlib oʻtdi. 1926-yil mustaqillik talab qilgan
dehqonlar harakati fransuz mustamlakachilari tomonidan shafqatsizlik bilan
bostirildi. 1940-yilda Kambodjani Yaponiya bosib oldi. Vatanparvarlarning
Qarshilik harakati Ozod kxmer tashkiloti rahbarligida yapon bosqinchilariga,
1945-yildan keyin fransuz mustamlakachilariga qarshi keskin kurash olib bordi.
1946-yil saylangan Maslahat majlisi Kambodja tarixida birinchi konstitutsiyani
tasdiqladi. Milliy ozodlik harakati tazyiqi ostida Fransiya oʻz qoʻshinlarini
olib chiqib ketishga majbur boʻldi (1953-yil 9 noyabr). Bu sana milliy bayram —
Kambodja mustaqilligi kuni deb eʼlon qilindi. 1955-yil 25-sentyabrda Kambodja
konstitutsiyasiga tuzatish kiritildi, birinchi mustaqil hukumat — Sangkum
tuziddi. 1970-yil 18-martda mamlakatda davlat toʻntarishi boʻldi; N. Sianuk
oʻrniga general Lon Nol davlat boshligʻi qilib tayinlandi. Aprel oyi oxirlarida
Kambodjaga Amerika-Saygon qoʻshinlari bostirib kirdi. Kambodja vatanparvarlari
bosqinchilarga va Pnompen mustabid hokimiyati qoʻshinlariga qarshi kurash olib
bordi. 1970-yil 30-yunda AQSh qoʻshinlarining katta qismi Kambodja hududidan
olib ketildi. 1970-yil 9-oktyabrda Pnompenda gʻayridemokratik „Kxmer
Respublikasi“ eʼlon qilindi, 1972-yil 4-iyunda Lon Nol „prezident“ qilib
„saylandi“. U Kambodjada osiyoliklarni osiyoliklarga qarshi urushtirish
siyosatini qoʻlladi. 1976-yilda mamlakatdagi hokimiyatni Pol Pot — Iyeng Sari
toʻdasi egallab olib, fashistsimon mustabid tartiblarni oʻrnatdi, xalqni qirgʻin
qildi. 1978-yilda tuzilgan Kambodja milliy najot birlashgan fronti qurolli
kuchlari safi partizanlar, muntazam qismlar va boshqa vatanparvar kuchlar
hisobiga kengaydi. Ular mamlakat hududining katta qismini ozod qilishga erishdi.
1979-yilda manfur tuzum agʻdarildi. 1993-yilda yangi konstitutsiya qabul
qilindi, N. Sianuk boshliq monarxiya tiklandi. Shu konstitutsiyada Kambodja
qoʻshilmaslik siyosatini yurituvchi mustaqil, suveren, tinchliksevar, betaraf
mamlakat deb eʼlon qilindi. Kambodja 1955-yildan BMT aʼzosi. Ozbekiston
Respublikasi bilan diplomatiya munosabatlarini 1995-yil 7-sentyabrda oʻrnatgan.
Milliy bayrami — 9-noyabr — Mustaqillik kuni (1953).

Mustaqil, betaraf, tinch va hamkorlik qiluvchi Kambodja uchun milliy front,
1992-yilda tuzilgan; Kambodja xalq partiyasi, 1951-yilda asos solingan;
Buddaviylar liberal-demokratik partiyasi, 1992-yilda tuzilgan; Liberal
demokratik partiya, 1992-yil tuzilgan; Kambodja milliy qurilish va mudofaa
birlashgan fronta, 1978-yil tuzilgan. Kambodja kasaba uyushmalari federatsiyasi
1979-yil tuzilgan.

Kambodja — iqtisodiy jihatdan zaif agrar mamlakat. Xoʻjaligining asosi — qishloq
xo'jaligi mehnatga layoqatli aholining 85 % band boʻlgan bu soha yalpi ichki
mahsulotning 46,6 % ni beradi. Qishloq xo'jaligida yetakchi tarmoq —
dehqonchilik. Sholi, makkajoʻxori, batat, yams, shakarqamish, murch, yer
yongʻoq, tamaki, banan, apelsin, mandarin, paxta yetishtiriladi, tabiiy kauchuk
olinadi. Qoramoldan koʻpincha ish hayvoni sifatida foydalaniladi. Kambodjada
yiliga 100 ming m3 yogʻoch tayyorlanadi. Baliq ovlash (ayniqsa, Tonlesap
koʻlida) rivojlangan .

Asosan, mahalliy qishloq xo'jaligi xom ashyosini ishlaydi. Oltin, boksit,
fosforit, magnezit, temir rudasi, rangli metallar rudalari, marmar va boshqalar
qazib chiqariladi. Elektr energiyasining koʻp qismi issiqlik elektr stansiyalari
(70 mln. kVt-soat)dan olinadi. Oziq-ovqat tayyorlash ishlab beruvchi sanoatning
asosiy tarmogʻidir. Metall va yogʻoch ishlash, oziq-ovqat, neft tozalash,
toʻqimachilik va qogʻoz fabrikalari, faner, sement, traktor-avtomobil yiguv,
shina, pivo zavoddlari va boshqa korxonalar bor. Sanoat markazlari: Pnompen,
Battambang va Sianuk-vil shaharlari.

Kambodjada 649 km temir yoʻl, 14,8 ming km ga yaqin avtomobil yoʻli bor. Suv
yoʻllarining ahamiyati katta (Mekong daryosining quyi oqimida). Asosiy portlari:
Pnompen, Sianukvil. Pnompen yaqinida xalqaro aeroport bor. Kambodja chetga
guruch, tabiiy kauchuk, qurilish materiallari, kunjut, kapok (dagʻal oʻsimlik
tolasi), murch, baliq va baliq mahsulotlari chiqaradi. Chetdan mashinalar,
asbob-uskunalar, neft mahsulotlari, transport vositalari, sement, isteʼmol
mahsulotlari, metall va metall buyumlar keltiriladi. Kambodja Singapur, Tailand,
Malayziya, Vyetnam va boshqa davlatlar bilan savdo qiladi. Pul birligi — riyel.

Kambodja mustaqillikka erishgach, boshlangich (6 yillik), toʻliqsiz oʻrta (4
yillik), oʻrta (7 yillik) maktablarda bepul oʻqish joriy qilindi. Pnompenda Oliy
texnologiya instituti va Qirollik texnika unstituti, shuningdek, Milliy
kutubxona, Milliy muzey va Qirollik saroyi muzeyi mavjud Для лиц в возрасте от
15 до 24 лет этот показатель составляет 89 и 86 % для юношей и для девушек
соответственно.

Kambodjada nashr etiladigan gazeta va jurnallar: „Kambodja“ (kxmer tilida
chiqadigan haftalik gazetasi, 1979-yildan), „Kaset kangtoap padivoat“ („Kambodja
inqilobiy armiyasi“, kxmer tilidagi haftalik gazetasi, 1979-yildan),
„Procheachun“ („Xalq“, kxmer tilida haftasiga 2 marta chiqadigan gazetasi,
1985-yildan), „Pulko“ („Mehnatkash“, kxmer tilida 2 haftada chiqadigan gazetasi,
1988-yildan), „Neak kxusana“ („Targʻibotchi“, jurunali). Kambodja matbuot
agentligi 1978-yilda tashkil etilgan. Kambodja milliy radiosi (1978) va Kambodja
davlat televideniyesi (1983) ishlaydi.

Qadimgi zamonlarda vujudga kelib shakllangan. Koʻhna ibodatxonalarda xonanda va
sozandalarning nomlari bitilgan yozuvlar, tasvirlar saqlangan. Angkor davri
(9—14 asrlar)da rivoj topgan kxmer mumtoz musiqa madaniyati va cholgʻu asboblari
hamon oʻz shaklini oʻzgartirmagan. Mumtoz musiqa madaniyatida diniy ibodatlar
bilan bogʻliq musiqiy raqs (milliy balet) tomoshalari asosiy oʻrin tutadi.
Kambodja baletida asosiy rollarni ayollar ijro etadi, 2 erkak raqqos esa iblis,
qiziqchi va hayvonlar niqobida oʻynaydi. Urib chalinadigan asboblar — baraban
(sampxo, chxayyam), qoʻsh litavra (skotxom), simbal, gong, puflab chalinadigan —
goboysimon (pey o, peypok, pra pey), qamish nay (kxloy), torli asboblar —
udsimon (ta diyeu, takxe), gʻijjaksimon cholgʻular (troche, trosao, trokmaye)
milliy orkestrda asosiy oʻrinni oladi. 1966-yilda Pnompenda Nafis sanʼat inti
tashkil etilgan.

Fonus xayol, yaʼni soyalar teatri Kambodja uchun anʼnaviy hisoblanadi.
1955-yilda Davlat drama teatri tashkil etildi. Pnompen, Siyemreap va boshqa
shaharlarda doimiy truppalar ishlaydi. Badiiy havaskorlik keng tus olgan.
Professional badiiy jamoalar tashkil etilgan, milliy balet qayta tiklangan.
Uning sahnasida mifologiya ruhidagi anʼanaviy rakslar bilan bir qatorda voqeiy
tomoshalar (xalqning polpotchilar qamoq lagerlaridagi azoblarini va ozodlik
yoʻlidagi kurashini ifodalovchi „Kuz yoshlari va qon“ spektakli)
koʻrsatilayotir. Pnompenda shahar teatri, Siyemreap shahrida yangi teatr
ishlaydi.



https://uz.wikipedia.org/wiki/HTML

HTML (ing.Hypertext Markup Language — gipermatnli belgilash tili) - bu SGMLga
(Standard Generalized Markup Language — standart umumlashtirilgan belgilash
tili) asoslangan va xalqaro ISO 8879 standartiga mos keluvchi til, xalqaro
toʻrda ishlatiladi.

HTML tili taxminan 1991-1992 yillarda Yevropa Yadroviy Tadqiqotlar Markazida
ishlovchi britaniyalik mutaxassis Tim Bernars Li tomonidan ishlab chiqilgan.
Dastlab bu til mutaxassislar uchun xujjat tayyorlash vositasi sifatida
yaratilgan. HTML tilining soddaligi (SGMLga nisbatan) va yuqori formatlash
imkoniyatlarining mavjudligi uni foydalanuvchilar orasida tez tarqalishiga sabab
boʻldi. Bundan tashqari unda gipermatnlardan foydalanish mumkin edi. Tilning
rivojlanishi bilan unga qoʻshimcha multimedia (rasm,tovush, animatsiya va
boshqalar) imkoniyatlari qoʻshildi.

Brouserlar - maxsus HTML tilida yaratilgan xujjatlarni oʻquvchi kompyuter
dasturi. Aynan brouserlar HTML tilida yaratilgan xujjatlarni formatlangan xolda
koʻrish imkoniyatini beradi. Xozirda eng mahxur brouserlar bu Internet Explorer,
Firefox, Opera va xokazolardir.

HTML 1.0 versiya rasmiy ravishda mavjud emas. HTML dastlab nostandart turli
versiyalari mavjud boʻlganligi tufayli birinchi rasmiy versiya 2.0 dan
boshlangan. 1995 yil Xalqaro Oʻrgimjak Toʻri Konsortsiumi tomonidan HTMLning 3
versiyasi taklif qilindi. Ushbu versiyada juda koʻp yangiliklar, jumladan
jadvallar yasash, rasmlarni matn bilan atrofini oʻrash, matematik formulalar
yaratish kiritildi, biroq u davrdagi brouserlarda bu imkoniyatlar realizatsiya
qilinmadi. 3.1 versiya hech qachon taklif qilinmagan boʻlib, darxol 3.2
versiyaga oʻtildi. Unda 3.1 versiyadagi baʼzi yangiliklar tushirib qoldirildi.
Matematik formulalar boshqa MathML standartida aloxida koʻrsatildi. HMLning 4.0
versiyasida standartizatsiya kuchaytirildi, faqat maxsus brouserlarga oid teglar
(m. <label>) tushirib qoldirildi, baʼzi teglar eskirgan sifatida tavsiya etildi
(masalan <font> tegi oʻrniga CSS imkoniyatlaridan foydalanish tavsiya etiladi).

HTMLning yangi versiyalari chiqmaydi.(? Nega chiqmas ekan, HTML5 hamma yerda
shov-shuvga sabab boʻlib turibdiku?) Uni XHTML (ing. Extensible HTML -
kengaytirilgan HTML) almashtirishi lozim. Xozirda XHTML faqatgina HTML
standartining sintaksisiga qatiyan rioya qilinishini talab qiladi xolos (masalan
teglar albatta kichik xarflar bilan koʻrsatilishi, teg atributlari albatta
qoʻshtirniqqa olinishi, teglarni yopiq boʻlishi va xokazo) va boshqa
imkoniyatlari bilan farqlanmaydi.



https://uz.wikipedia.org/wiki/Grenlandiya

Grenlandiya — Shim. Muz okeani va Atlantika okeani oraligʻidagi orol, Shim.
Amerikaning shim.-sharqida. G.— dunyodagi eng katta orol. Mayd. 2166,1 ming km2.
Daniyaga karashli. Aholisi 56 ming kishi (1998), shu jumladan 44,4 ming kishi
grenlandiyalik inuitlar (90% aholi jan.-gʻarbiy sohilda yashaydi). Maʼmuriy
markazi — Gotxob (Nuk) sh.

G. asosan Kanada qalqonida joylashadi boʻlib, gneys, kvarsit, marmar va
granitdan tuzilgan, usti vulkanogen choʻkindi jinslar bilan qoplangan. Grafit,
marmar, mis, temir rudasi, oltin, kumush, koʻmir, qoʻrgʻoshin, pyx va uran
konlari topilgan. G.da muz qoplamining umumiy hajmi 2,6 mln. km3. Muzlik
tagining relyefi G. chekkasidan oʻrtasiga tomon pasaya boradi. Muz qoplamining
oʻrtacha qalinligi 2300 m, eng kalin joyi 3400 m. Muzning ustki qatlami siljib
sinadi va koʻplab (yiliga 13—15 ming) aysberg okeanga tarqaladi. Sohildagi
muzdan xoli yerlarning eni baʼzi joylarda 200–250 km ga yetadi. Sharqiy sohilda
muzliklar bilan qoplangan togʻ tizmalari bor. G. va butun Arktikaning eng baland
nuqtasi — Gunbyorn choʻqqisi (3700 m) shu yerda. Sohilda subarktika, arktika va
dengiz iqlimi. Orol ustidan tez-tez siklon shamollari oʻtib turadi. Yanv.ning
oʻrtacha t-rasi janubda —7°, shim.da —36°, iyulniki jan.da 10°, shim.da 3°.
Oʻsimliklar G.da muzdan xoli boʻlgan joylarda uchraydi. taxminan 450 ga yaqin
oʻsimlik turi bor. Eng jan.da qayin, chetan, olxa, tol, shuningdek, har xil
oʻtlar, 80° sh.k.gacha boʻlgan sohilda tundra oʻsimliklari, shim.da mox va
lishaynik oʻsadi. Hayvonlardan sohilda shimol bugʻusi, mushkli qoʻchqorbuqa, oq
ayiq, qutb tulkisi, qutb boʻrisi, lemming , qirgʻoq yaqinidagi suvlarda kit,
tyulen, morj va b. yashaydi. 170 tur parranda bor. Iqtisodiy xayoti orolning
muzdan xoli boʻlgan 15% sohil boʻyi qismida (342 ming km2) olib boriladi.
Mehnatga yaroqli aholining 25% baliq ovlash bilan shugʻullanadi. Bir yilda 290
ming t atrofida baliq, tyulen va b. dengiz hayvonlari ovlanadi. Q. x.da
qoʻychilik (22 ming bosh) va bugʻuchilik (6 ming bosh) rivojlangan. Eksportining
83% ini baliq mahsulotlari, importni oziq-ovqat mahsulotlari, keng isteʼmol
tovarlari, mashina va asbob uskunalar tashkil etadi. Tashqi aloqalarni Daniya,
Yaponiya, Fransiya, Buyuk Britaniya va Shvesiya bilan olib boradi.



https://uz.wikipedia.org/wiki/Gomoseksuallik

Gomoseksuallik (yun. ὁμός - "ayni", lot. sexus - "jins") oʻzi bilan ayni jinsga
oid individlarga qaratilgan jinsiy moyillikdir. Bunda aynan jinsiy aloqa nazarda
tutilmaydi, balki oʻzining jinsdoshiga nisbatan tortilishi ham bildiriladi.
Erkaklar orasidagi gomoseksuallik besoqolbozlik (yoki gay) deb atalsa, ayollar
oʻrtasidagi shunday munosabatlar lezbianlik, deyiladi. Gomoseksuallik faqatgina
odamlarda emas, balki hayvonlarda ham uchraydi.

Gomoseksual atamasi ilk bora avstriyalik yozuvchi Karl-Maria Kertbeny 1869 yilda
yashirin chop etgan pamfletlarida uchraydi. Bu mavzudagi ilmiy ishlar esa
psixiatr Richard Freiherr von Krafft-Ebing yozgan Psychopathia Sexualis kitobida
(1886) koʻriladi.

Biroq gomoseksuallik hodisa sifatida antik davrlardan beri yoritib kelingan
(jumladan Suqrot, Iskandar Zulqarnayn tarjimai hollarida bu kuzatiladi).

Jinsiy moyillik bilan bogʻliq demografik soʻrovlar turlicha koʻrsatkichlarni
berishadi. Zero:

Mavjud maʼlumotlar gomoseksuallar dunyo aholisining 1-10%'ini tashkil etishi
mumkinligini koʻrsatmoqda, bunda besoqollar lezbianlardan koʻproqdir.



https://uz.wikipedia.org/wiki/Facebook

Facebook (talaffuzi: feysbuk) — 2004-yil Garvard universiteti talabasi Mark
Zuckerberg tomonidan va qoʻshni xonadagi Eduardo Saverin, Dustin Moskovitz va
Chris Hughes tomonidan asos solingan ijtimoiy tarmoq.

Facebook — dunyodagi eng yirik ijtimoiy tarmoqlardan biri. Uni Mark Zukerberg
Harvard universitetida oʻqib yurgan kezlarida — oʻquv yurti yotoqxonasidagi
hamxonalari — Eduardo Saverin, Dastin Moskovits hamda Kriss Hyuzlar bilan
birgalikda 2004-yilda yaratishgan. Saytning butun dunyoda ommalashib ketgani
bois, Mark Zukerberg 23 yoshida sayyoramizning eng yosh milliarderi deya tan
olindi.

Ijtimoiy tarmoqqa aʼzo boʻlish Harvard talabalari uchun avvaliga cheklangan
boʻlib, cheklov olingandan soʻng undan universitetning yarmidan koʻp talabalari
roʻyxatdan oʻtishadi. Tez orada saytning faoliyat yuritishida Zukerbergga yordam
uchun, moliyaviy direktor — Eduardo Saverin, dasturchi — Dastin Moskovits,
badiiy rassom — Endryu Mak-Kolum va Kris Hyuzlar qoʻshiladi. Avvaliga
thefacebookdan faqat Harvard universiteti talabalarigina foydalana olishardi
holos. 2004-yilning mart oyidan boshlab Thefacebook Stenford, Yelya va Kolumbiya
universitetlarigacha, keyinchalik Ligi Plyusha, Boston, Nyu-York
universitetlarida va Massachustet texnologiya institutida, shuningdek AQSH va
Kanadaning koʻpgina oliygohlarida ommalshib ketdi. Saytdan AQSHning har qanday
.edu elektron manzil domeni boʻlgan taʼlim muassasasi foydalanish huquqini
qoʻlga kiritdi.

2004-yilning iyun oyida Facebook Palo-Alto (Kaliforniya)ga koʻchib oʻtadi. Bu
yerlarga kelishdan oldin, Zukerberg va Saverin Manxettandagi Xitoy
restoranlaridan birida Shon Parker bilan tanishib qolishadi. Bir necha haftadan
soʻng esa esa ular Shon Parker bilan Palo-Altoda uchrashib qolishadi.
2004-yilning oʻrtalarida Facebook kompaniya sifatida roʻyxatdan oʻtadi va Parker
uning birinchi prezidenti lavozimini egallaydi. Oʻsha oyning oʻzida „PayPal“
tizimi asoschisi Piter Til saytga investitsiya kiritadi. Aynan Shon facebook
uchun Piter Til va Rid Hoffman kabi investorlarni jalb qilgan. Parkerning
investitsiya kiritishdan koʻzlagan maqsadi, Mark uchun direktorlar kengashidagi
joriy 5 ta joyni 3 taga kamaytirish boʻlgan. Piter Tilning aytishicha Shon,
kompaniyadagi u koʻrgan birinchi potensial inson ekan. „Mark, Shondan zarracha
shubhalangan paytlarda, Shon bu shubhalarni darhol bartaraf qilar edi“ deydi
Piter Til. Piter Facebookni 2005-yilda tark etadi. Biroq, Zukerber bilan
muntazam koʻrishib turadi. 2005-yilda kompaniya oʻzining nomidagi „The“
artiklini olib tashlab, facebook.com domenini 200 000 AQSH dollariga sotib
oladi. 2006-yilning sentyabr oyidan esa sayt har qanday 13 yoshdan oshgan va
elektron manzili boʻlgan foydalanuvchilar uchun saytda roʻyxatdan oʻtishga
ruxsat berdi. 2007-yilning 26-sentabr kuni Microsoft Facebook kompaniyasini 15
milliard AQSH dollariga baholab, 1,6 foiz aksiyasini 240 million AQSH dollariga
qoʻlga kiritdi. Bu bilan Microsoft Facebook orqali xalqaro eʼlonlarni chop etish
huquqini qoʻlga kiritdi. Bir yil oʻtib oktabr oyida Facebook Dublinda oʻzining
xalqaro shtab kvartirasini ochganligini eʼlon qildi. 2009-yiling sentabr oyida
saytning sof daromadi eʼlon qilindi. 2010-yilning noyabr oyida esa SecondMarket
Inc maʼlumotlariga asoslanib, kompaniya 41 milliard AQSH dollariga baholandi. Bu
Facebook AQSHdagi enf yirik internet-kompaniyalari orasida, Google va Amazondan
soʻng uchinchi oʻrinni egallaydi degani. 2011-yilning 2-yanvarida The New York
Times gazetasi maʼlumotlariga koʻra Facebook 50 milliard AQSH dollariga
baholandi.



https://uz.wikipedia.org/wiki/Daryo

Daryo tabiiy suv manbasi boʻlib, odatda okean, koʻl, dengiz va boshqa daryoga
quyiluvchi toza suvdir.

Daryo - tabiiy oʻzanda doimiy yoki mavsumiy oqadigan va daryo havzasidagi yer
usti va yer osti suvlari hisobiga toʻyinadigan suv oqimi. D.larni quruqlik
gidrologiyasining darelar gidrologiyasi boʻlimi oʻrganadi.

Bevosita okean, dengiz, koʻlga quyiladigan yoki qumga singib ketadigan D. bosh
D. hisoblanadi, bosh D. ga kuyiladigan D. — irmoq deb ataladi. Bosh D. barcha
irmoklari bilan birga daryo sistemasini hosil qiladi. D.lar koʻpincha koʻl,
botqoklik, buloq va muzliklardan boshlanadi. Mac, Oʻrta Osiyodagi Panj, Vaxsh,
Zarafshon va Norin kabi D.lar muzliklardan, RFdagi Neva, Svir, Angara singari
D.lar koʻllardan, Belorussiya, Ukraina, Gʻarbiy Sibirdagi aksariyat D.lar
botqokliklardan boshlanadi. Quruq va issiq iqlimli oʻlkalardagi D.lar koʻpincha
suvi bugʻlanib va qumga singib tugaydi yoki hamma suvi sugʻorishga sarf boʻladi,
jumladan Oʻrta Osiyodagi D.larning ayrimlari maʼlum bir joyga quyilmasdan tugab
qoladi (Zarafshon, Qashqadaryo, Chu va Turkmanistondagi D.lar). D. sistemasi
oʻzining suvini yigʻib oladigan quruqlik yuzasi suv yigʻiladigan maydon deb
ataladi. Yer sirtining D. sistemasi joylashgan va b. suvayirgʻichlar bilan
chegaralangan qismi D. havzasi deyiladi (q. Daryo havzasi).

Relyefga bogʻliq ravishda togʻ D.si va tekislik D.siga boʻlinadi. Togʻ D.si
nishabi kattaligidan, tor vodiylarda tez (kuchli) oqadi, yuvish jarayoni ham
kuchli boʻladi. Oʻrta Osiyo D.lari asosan togʻ D.laridir. Tekislik D.lari keng
oʻzanda sokin oqadi, ilonizi yoki meandrlar xos. Tekislik D.lari oʻzan va
qayirlarida qum, gil yotqiziqlar qoldiradi, marza, sayozlik, tirsaklar hosil
qiladi (mas, Amudaryo va Sirdaryo oʻrta va quyi oqimida), quyilish joylarida esa
deltalar vujudga keladi. Baʼzan D. dan ajralgan tarmoqlar boshqa D. bilan
qoʻshilishib ketadi (q. Daryoning ikkiga ayrilishi).

D.lar — Yerda suv aylanishit muhim vosita. U quruklikda chuchuk suvni
taqsimlaydi va Dunyo okeaniga kaytaradi. D.larning Dunyo okeaniga jami yillik
oqimi qariyb 42 ming km3.

D. oqimi chuchuk suv resurslarining muhim manbaidir (q. Suv resurslari). D.
oqimlari kelib chiqishi va xoʻjalik ahamiyatiga koʻra 2 qismdan: yer osti oqimi
va yer yuzasi oqimidan iborat. Yer osti oqimidan yil davomida foydalanish
mumkin. Yer yuzasi oqimini suv omborlari yordamida tartibga solib foydalaniladi.

D. ning flora va faunasi bentos, plankton va nektondan iborat. D. tubining
tuzilishiga qarab qar xil daryo tubi hayvonlari uchraydi. D. ning sekin oqadigan
qismida yuksak suv oʻsimliklari uchraydi. Suvoʻtlar va toshlar orasida koʻplab
mayda jonzotlar yashaydi. Erkin suzadigan planktonlarga yarim mikroskopik va
mikroskopik hayvonlar (mayda qisqichbaqasimonlar, kolovratka) va suvoʻtlar
(fitoplankton) kiradi. Nektonga oqimga qarshi suza oladigan baliklar mansub.
D.larning quyi qismi va ularning deltalari baliqqa boy. D. da suv omborlari
barpo qilish planktonlarning sonini oshirdi. Toʻgʻon va gidrouzellar qurilishi
ovlanadigan oʻtkinchi baliqlarning (ayniqsa losossimon va osyotrsimonlar) tabiiy
migratsiyasiga toʻsqinlik qiladi va koʻpayishiga xalaqit beradi. D.larning
sanoat va xoʻjalik oqova suvlari bilan ifloslanishiga yogʻoch chiqindilari,
shuningdek, mineral oʻgʻitlar va zaharli kimyoviy moddalarning qoʻshilishi ham
salbiy taʼsir kursatadi. Yer sharidagi koʻpchilik D.ning (ayniqsa Shim.
Amerikaning sharqi va Gʻarbiy Yevropadagi) suvi sanoat va xoʻjalik chiqindilari
bilan ifloslangan. Suv resurslaridan oqilona foydalanish maqsadida qonuniy,
texnikaviy va sanitariya-gigiyena chora tadbirlari koʻrilmoqda (q. Tabiatni
muhofaza qilish).



https://uz.wikipedia.org/wiki/Azot

Azot (lot. Nitrogenium), N — Mendeleyev davriy sistemasining V guruhiga mansub
kimyoviy element. Tartib raqami 7, atom massasi 14,0067. Yer po‘stining og‘irlik
jihatidan 0,01 % ini tashkil etadi. Havoda erkin holda bo‘ladi (havoning
og‘irlik jihatidan 75,6 %; hajm jihatidan 78,9 % azotdan iborat). Tuproqda turli
minerallar va organik birikmalar tarkibiga kirgan holda uchraydi; masalan, u
natriyli selitra (NaNO3) va kaliyli selitra (KNO3) tarkibida bo‘ladi,
toshko‘mirda 1 — 1,25 %, neftda 1,5 %, oqsil moddalarda 17 %, odam tanasida 3 %
gacha bo‘lishi mumkin. Azotni birinchi marta 1772-yilda Rezerford ajratib olgan.
Ikkita barqaror izotopi bor: 14N (99,635 %) va 15N (0,365 %); radioaktiv sunʼiy
izotoplari ham bor, bulardan eng uzoq, mavjud bo‘ladigani 13N dir (yarim
yemirilish davri 10,08 daqiqa). Sanoatda suyultirilgan havoni parchalab olinadi.

Azot — rangsiz, hidsiz gaz; qaynash temperaturasi — 195,8°, suyuqlanish
temperaturasi — 209,86°, 1 l azot 1,2506 g; 1 l suvda (0° da) 23,3 ml eriydi.
Odatdagi sharoitda azot nihoyatda passiv, faqat litiy bilan birikishi mumkin;
boshqa elementlar bilan qizdirilganda, bosim taʼsirida va katalizatorlar
ishtirokidagina birika oladi. Vodorod bilan birikib, ammiak, gidrazin va boshqa
birikmalar, kislorod bilan oksidlar, metallar bilan nitridlar hosil qiladi.

Azot o‘simliklar uchun asosiy „oziq“lardan biridir. Mineral va organik
birikmalari tuproqqa yog‘in-sochin bilan yoki o‘g‘it sifatida tushadi. Erkin
azot ammiak sintezida, baʼzi kimyoviy reaksiyalarda inert muhit hosil qiluvchi
sifatida, simobli termometrlardagi bo‘shliqni to‘ldirishda, yonuvchan
suyuqliklarni bir idishdan ikkinchi idishga haydashda va boshqa maqsadlarda
ishlatiladi. Suyuq azotdan past temperatura bilan bog‘liq bo‘lgan ishlarda
(kriostatlar, vakuum qurilmalar va boshqalarda) foydalaniladi. Azotning tabiiy
birikmalari ammoniy xlorid va turli nitratlar (selitralar)dan iborat. O‘rta
Osiyoning quruq cho‘l iqlimida ko‘p miqdorda selitra to‘planadi. Azot oqsillar,
nuklein kislotalar,xlorofill va fermentlarning ajralmas tarkibiy qismi
bo‘lganligidan o‘simliklar hayot faoliyatida asosiy ahamiyatga ega. O‘simliklar
tuproqdagi azotli moddalarni o‘zlashtirib, ulardan oqsil hosil qiladi. Havodagi
erkin azotni azot birik-malariga aylantiruvchi mikroorganizmlar tufayli tuproqda
ancha miqdorda azot to‘planadi. U tuproqda asosan to‘rt xil birikma holida:
chirindi (gumus) azoti, ammoniy tuzlari, nitratlar (NO3), oqsil organik azoti
(to‘liq parchalanmagan o‘simlik qoldiqlari) va ularning o‘zgarish mahsulotlari —
aminokislotalar, peptidlar, amidlar va aminlar holida mavjud bo‘ladi.

Azotni tuproqdagi organik birikmalarini eruvchanligi bo‘yicha uch guruhga: suvda
eriydigan, suyultirilgan kislota bilan gidrolizlanganda eritmaga o‘tuvchi va
suyultirilgan kislota bilan gidrolizlanganda erimaydigan guruhga bo‘lish mumkin.
Erimaydigan guruhga mansub bo‘lgan azot kam harakatchan va o‘simliklarga yaxshi
singmaydi. O‘rta Osiyoning ayrim tuproqlari tarkibidagi umumiy azotning taxminiy
miqdori: och tusli bo‘z tuproqlar (haydalma qatlam)da — 0,04—0,07 %, ko‘pdan
beri sug‘orilib kelinayotgan tipik bo‘z tuproqlarda — 0,10—0,15 % va to‘qtusli
o‘tloq tuproqlarda — 0,20—0,50 %. O‘rta Osiyoning sug‘oriladigan dehqonchilik
mintaqalarida yuqori hosil olish uchun tuproqda azot zahirasi yetarli emas,
shuning uchun bu yerlarda azotli o‘g‘itlar qo‘llaniladi. O‘simliklardagi
azotning ko‘p qismi oqsil moddalari holida bo‘ladi. Turli urug‘lar oqsili
tarkibidagi azot miqdori 16,5—17,5 % ni tashkil qiladi. G‘o‘za-beda almashlab
ekishda beda ekilgan har gektar yerda biologik azotga boy 20 tonnagacha organik
modda hosil bo‘ladi; undagi biologik azot miqdori 400– 600 kg/g. Azotdan
o‘g‘itlar ishlab chiqarishda, ko‘pchilik sanoat sohalari, jumladan,
metallurgiyadagi turli kimyoviy jarayonlarda inert muhit sifatida foydalaniladi.



https://uz.wikipedia.org/wiki/Avesto

Avesto, Ovasto (parfiyoncha: apastak — matn; ko‘pincha "Zend-Avesto", ya’ni
"tafsir qilingan matn" deb atala-di) — zardushtiylikning muqaddas kitoblari
to‘plami. Ko‘pchilik tadqiqotchilar fikriga ko‘ra, A. O‘rta Osiyoda, xususan
Xorazmda miloddan avvalgi 1-ming yillikning 1-yarmida vujudga kelgan. A.da
keltirilgan geografik ma’lumotlar ham buni tasdiqlaydi. Mac, xudo yaratgan
o‘lkalar sanab o‘tilar ekan, boyligi va ko‘rkamligi jihatidan qad. Xorazm, Gava
(Sug‘d), Marg‘iyona (Marv), Baqtriya (Balx) birinchi bo‘lib tilga olinadi, Orol
dengizi (Vorukasha yohud Vurukasha) va Amudaryo (Daiti) tavsiflanadi. A.dagi
xalqning dastlabki vatani Sirdaryo, Amudaryo etaklari va Zarafshon vodiysi
bo‘lgan.A. uzoq vaqt mobaynida shakllangan. Unda keltirilgan ma’lumotlarning eng
qad. qismlari miloddan avvalgi 2-ming yillik oxiri — 1-ming yillik boshiga oid
bo‘lib, og‘zaki tarzda avloddan-avlodga o‘tib kelgan. Keyingi asrlarda
tar-kibiga turli diniy urf-odatlar bayoni, axloqiy, huquqiy qonun-qoidalar va
h.k. qo‘shilib borgan. A.ni Zardusht di-niy asar sifatida bir tizimga solgan.
Dastlabki yozma nusxasi esa 12 ming mol terisiga bitilgan deb rivoyat qilinadi.
U Persepolaa saqlangan. Aleksandr (Makedoniyalik Iskandar) Eronni zabt etganda,
bu nusxa kuydirib yuborilgan. Arshakiylardan Vologes I davri (51—78)da qayta
kitob qilingan, lekin u saqlanmagan. Sosoniylar davri (3—7-asr)da yaxlit kitob
holiga keltirilgan.A. 21 nask (qism)dan iborat bo‘lgan. A. hajmi katta kitob
bo‘lganligi sabab-li dindorlar kundalik faoliyatida foy-dalanish uchun uning
ixchamlashtirilgan shakli — "Kichik A." (Xurdak A.) yara-tilgan. Arablar Eronni
fath etgach (7-asr) zardushtiy ruhoniylarining bir qismi Hindistonga ko‘chib
o‘tgan. Ularning av-lodlari (parslar) Bombay shahrida o‘z jamo-alarida
hozirgacha A.ning asl nusxasini saqlab keladi. Fransuz tadqiqotchisi Anketil
Dyuperron zardushtiylar ja-moasida yashab, A. tilini va yozuvini urganib, uni
tarjima qilib nashr et-gan (1771). A.ning bu nusxasi 27 jild-dan iborat bo‘lib,
asarning yettidan bir qismidir. U Yasna, Vispered, Vendidad, Gatlar va Yashtlar
nomi bilan yuritiladi-gan kitoblarni o‘z ichiga oladi.A.da bayon etilgan
g‘oyalarga ko‘ra, olam ikki asosning , ikki ibtidoning , ya’ni yorug‘lik bilan
zulmatning , yaxshilik bilan yomonlikning tuxtovsiz kurashi-dan iborat.
Yaxshilik va ezgulik xudo-si Ahuramazda yer, o‘simlik va boshqa hamma tabiiy
boyliklarni yaratgan. Yomon-lik va yovuzlik timsoli Anxramaynu Ahuramazdaga
qarshi to‘xtovsiz kurasha-di, ammo uni yengishga ojizlik qiladi. Bu kurash
abadiy davom etadi. Yaxshilik-ni ifodalovchi kuchlar osmonda, yomon-likni
ifodalovchi kuchlar yer ostida joy-lashgan, yer sathi esa kurash maydonidir.
Hayotdagi turfa o‘zgarishlar qaysi kuch-ning g‘alaba qilishiga bog‘liq. Inson
ham tana va ruhning , axloq esa yaxshi va yomon xulqning o‘zaro kurashidan
iborat. Chek-siz, abadiy fazo va vaqt ham ikki qarama-qarshi qismdan: yaxshilik
va Ahuramazda hukmron bo‘lgan abadiy yorug‘lik bilan yomonlik va Anhramaynu
hukmron bo‘lgan abadiy zulmatdan tashkil topadi.A. ta’limotiga ko‘ra, birinchi
inson Govamard (ho‘kiz-odam; forscha Qayumars) bo‘lib, undan barcha kishilar
tarqalgan. Birinchi shoh Yima davri oltin davr hisoblangan, chunki unda o‘lim
bo‘lmagan, Ahuramazda doimiy bahor yaratgan. Ki-shilar bekamu kust, baxtiyor
yashagan. 900 y. utgach shoh Yima g‘ururga berilib, man etilgan sigir go‘shtini
yeydi va yovuzlik ramzi Anhramaynu hukmidagi kuchlar bosh ko‘taradi. Olamni
muzlik qoplaydi. Yima Ahuramazda amri bilan odamlar va hayvonlarni sovuqdan
saqlab qolish uchun qo‘rg‘on (var) qurib, unga har bir jonzotdan bir juftini
joylashtirgan. Insoniyat tarixining ilk oltin dav-ri tugagach, Hayr bilan Sharr
(yaxshilik va yomonlik) o‘rtasidagi kurash davri bo‘lgan ikkinchi davr
boshlangan. Uchinchi davrda Ahuramazda g‘alaba qilib, ezgulik salta-nati
barqaror bo‘ladi, o‘lganlar tirila-di. A.ning axloqiy-falsafiy mohiyati "ezgu
fikr", "ezgu so‘z" va "ezgu amal" 87kabi muqaddas uchlik (axloqiy triada)da o‘z
ifodasini topadi. Zardushtiylar-ning ibodat oldidan aytiladigan niyati, so‘zlari
shu 3 ibora bilan boshlanadi.A. o‘zbek, umuman O‘rta Osiyo, Eron, Ozarbayjon
xalqlarining qad. davrda-gi ijtimoiy-iqtisodiy hayoti, diniy qarashlari, olam
to‘g‘risidagi tasavvur-lari, urf-odatlari, ma’naviy madani-yatlarini o‘rganishda
muhim va yagona manba. "Bu nodir kitob bundan 30 asr muqaddam ikki daryo
oralig‘ida, mana shu zaminda umrgo‘zaronlik qilgan ajdodla-rimizning biz
avlodlariga qoldirgan ma’naviy, tarixiy merosidir" (I.A. Ka-rimov, "Adolatli
jamiyatsari". T., 1998, 39—40-betlar).O‘zbekiston hukumatining tashabbu-si bilan
YUNESKO Bosh konferensiyasi 30-sessiyasi "Avesto" yaratilganining 2700 yilligini
dunyo miqyosida nishon-lash haqida qaror qabul qildi (1999 y. noyab.).
"Avesto"ning jahon madaniyati va dinlar tarixida tutgan o‘rnini hisobga olgan
holda hamda yuqoridagi qarordan kelib chiqib O‘zbekiston Respublikasi Vazirlar
Mahkamasi maxsus qaror e’lon qilib (2000 y. 29 mart), "Avesto"ning 2700
yilligini nishonlash tadbirlari-ni belgiladi. Unga ko‘ra 2001 y.ning okt. oyida
O‘zbekistonda xalqaro ilmiy kon-ferensiya va tantanali bayram tadbirla-ri
o‘tkaziladi.Ad: Kadirov M., Otrivki iz Avesti (perevod), Materiali po istorii
obshe-stvenno-filosofskoy misli v Oʻzbeki-stane, T., 1976; Makovelskiy A. O.,
Ave-sta, Baku, 1960;Sagdullayev A.S.,Qadimgi O‘zbekiston ilk yozma manbalarda,
T., 1997.Muhammadjon Hodirov.

«Avesto» — jahon madaniyatining, jumladan, Markaziy Osiyo va Eron xalqlari
tarixining qadimgi noyob yodgorligidir. Zardushtlik eʼtiqodiga amal
qiluvchilarning muqaddas kitobi sifatida Yagona Tangriga topinish shu
taʼlimotdan boshlangan. Bu kitob tarkibi, ifoda uslubi va timsollar tizimi bilan
adabiy manbalarga yaqin turadi. «Avesto»da tilga olingan joy nomlari (Varaxsha,
Vaxsh)dan kelib chiqib, uning Amudaryo sohillarida yaratilgani aniqlangan. Shu
asosda uning vatani Xorazmdir degan qarash mavjud. «Avesto» oromiy va pahlaviy
yozuvlari asosida yaratilgan maxsus alifboda dastlab toʻqqiz hoʻkiz terisiga
yozilgan. Ilk nusxalari asosida sosoniylar (mil. ol. 7-3 asr) davrida 21 kitob
holida yigʻilgan, bizgacha ularning chorak qismi yetib kelgan. Tiklangan matnga
«Zand» nomi bilan sharhlar bitilgan.

Yasna tarkibiga kirgan madhlar «Gatlar» (ayrim manbalarda «gohlar») deb
nomlanib, ularni Zardustning oʻzi yozgan deb taxmin qilinadi. Gatlar tarkibida
Jamshid (Yima), Gershasp, Afrosiyob (Alp Ertoʻnga) kabi afsonaviy qahramonlar
hayoti lavhalari uchraydi. «Avesto» insoniyat sivilizatsiya tarixining ilk
sahifalarini tashkil etgani uchun jahon olimlarining eʼtiborini tortgan. U haqda
F.Nitsshe, F. Shpigel, A. Mayllet, V. Bartold, E. Bertels, Yan Ripka, O.
Makovelskiy, I. Braginskiy v.b. xorijiy olimlarning tadqiqotlari mavjud.
Oʻzbekistonda «Avesto»ni oʻrganish qadimdan boshlangan. Abu Rayhon Beruniy, Abu
Jafar Tabariy, Abu Baxr Narshaxiy asarlarida «Avesto» taʼlimotiga va unda tilga
olingan timsollarga murojaat mavjud. Bu nodir ilmiy asarlarning qoʻlyozma va
bosma nusxalari O`R FA ShI jamgʻarmasida saqlanadi. Hozirgi oʻzbek olimlari
A.Qayumov, H. Homidov, M. Is’hoqov, N. Rahmonov v.b.ning ilmiy tadqiqot va
maqolalari eʼtiborli. Oʻzbekiston Respublikasi hukumatning qarori bilan 2001
yilda «Avesto»ning 2700 yilligi nishonlandi. «Avesto» vatani Xorazmda bogʻ barpo
qilindi, asarning oʻzbek tilidagi tarjimalari chop etildi, u haqda yangi
tadqiqotlar yuzaga chiqdi.



https://uz.wikipedia.org/wiki/Arastu

Arastu yoki Aristotel (yun.: Ἀριστοτέλης; mil. av. 384/383, Stagira — mil. av.
322/321, Xalqida) qadimgi yunon faylasufi, Aflotun shogirdi va Iskandar
Zulqarnayn ustozi boʻlgan. U fizika, metafizika, nazm, teatr, mantiq, ritorika,
siyosat, etika, biologiya hamda zoologiyaga oid ishlar yozib qoldirgan.

Arastuning tarbiya nazariyasi zamirida axloqiy va ruhiy qarashlari yotadi:
tarbiyadan maqsad — ruhning oliy jihatlari boʻlmish aql-zakovat va irodani kamol
toptirishdir. Tarbiyaning oʻzaro chambarchas bogʻliq uch jihati — jismoniy,
axloqiy va aqliy tarbiya — ruhning uch turiga muvofiq keladi, yaʼni kamolatga
erishishning harakatlantiruvchi kuchlari — tabiiy qobiliyat, koʻnikma va
aql-idrokdan iborat hamda tarbiya ishi ayni shu kuchlarga asoslanishi zarur.
Arastu oʻz iqtisodiy taʼlimotida qullik — tabiiy bir hodisa va u doimo i.ch.?
negizi boʻlishi lozim, degan nuqtai nazarga suyanadi. U tovar-pul
munosabatlarini tadqiq etib, natural xoʻjalik bilan tovar i.ch.? oʻrtasidagi
tafovutlarni anglab etish darajasiga yaqin keldi. Uningcha, boylik ikki turdan
iborat: isteʼmol qiymatlari yigʻindisi sifatidagi boylik va tovar ayirboshlash
qiymatlari sifatidagi boylik. 1-tur boylik (uni Arastu „tabiiy boylik“ deb
ataydi) manbai — dehqonchilik va hunarmandchilik boʻlib, kishilarning tub
ehtiyojlarini qondirish uchun xizmat qiladi. 2-tur boylik esa (uni Arastu
„gʻayritabiiy boylik“ deb nomlagan) aksincha, bevosita ehtiyoj buyumlaridan
iborat boʻlmay, oʻzaro ayirboshlash, muomala negizida vujudga keladi. Boylik
1-turining miqdori inson ehtiyojlari bilan chegaralansa, 2-turining miqdorini
esa aslo cheklab-chegaralab boʻlmaydi. Shuningdek Arastu isteʼmol qiymati bilan
tovar qiymati oʻrtasidagi chegarani birinchi boʻlib belgilab berdi, turli xil
tovarlari faqat pul vositasida oʻzaro qiyoslash mumkin, deb hisobladi.



https://uz.wikipedia.org/wiki/Yorug%CA%BBlik

Yorugʻlik odam koʻziga koʻrinuvchi toʻlqin uzunligidagi (400-700 nm atrofida)
elektromagnit nurlanishdir. Yorugʻlik kvanti foton, deb ataluvchi elementar
zarrachadir.

Yorugʻlik — inson koʻzi sezadigan (tebranish chastotasi 4,0YU14—7,5YU14 Gs)
elektromagnit toʻlqinlar. Bu vakuumdz. toʻlqin uzunligi ~ 400 Nm dan ~ 760 Nm
gacha boʻlgan toʻlqinlar uzunligiga moye keladi. Spektrning infrakizil nurlanish
va ultrabinafsha nurlanish sohalari ham Yo. deb ataladi. Spektrning infraqizil
nurlanish sohasi b-n rentgen nurlari orasida keskin chegara yoʻq. Turli
yoritqichlar (Quyosh, yulduzlar, elektr lampochkalar va b.) Yo. chiqaradi. Yo.
toʻlqin xossaga hamda korpuskulyar xossaga ega. Baʼzi hodisalar (difraksiya,
interferensiya, qutblanish)da Yo.ning toʻlqin xossasi, boshqa hodisalar
(fotoeffekt, lyuminessensiya, atom va molekulalar spektrlari)da korpuskulyar
xossasi namoyon boʻladi. Yo.ning toʻlqin xossasini toʻlqinlar nazariyasi,
korpuskulyar xossasini kvant nazariya tavsiflab beradi; har ikkala xossasi
birbirini toʻldiradi. Yo.ning korpuskulyar nazariyasini I. Nyuton, toʻlqin
nazariyasini X. Gyuygens, kvant nazariyasini A. Eynshteyn ishlab chiqqan. Yo.
qonuniyatlari optikayaa oʻrganiladi. Yo. bosimi, yaʼni mexanik taʼsiri borligini
J. K. Maksvell nazariy isbotlagan. Yo.ning issiqlik, elektr, fotokimyoviy va b.
taʼsirlari mavjud. Baʼzi qoʻngʻizlar, oʻsimliklar, elementlar ham oʻzidan Yo.
chiqaradi.

Yorugʻlik birliklari — Yo. kuchi, yoritilganlik, ravshanlik, Yo. oqimi va b.
yoruglik kattaliklari birliklari. Xalqaro birliklar tizimit Yo. kuchi birligi
sifatida kandela ishlatiladi. Yo. oqimi birligi qilib lyumen qabul qilingan.
Sirtning yoritilishi sirtga tushayotgan Yo. oqimi, yaʼni Yo. kvanti zichligi b-n
aniqlanadi. 1 sm2 sirtga tushayotgan 1 lyumen Yo. oqimi fot (f) b-n ifodalanadi.
Fot b-n bir qatorda radfot (radiatsiya) ishlatiladi. Ravshanlik sirtga tik
tushayotgan Yo. kuchi b-n oʻlchanadi; ravshanlik birligi — stilb (sb).
Fotometriyada Yo. energiyasi joul, Yo. oqimi vattlar b-n oʻlchanadi. Yorugʻlik
bosimi — Yo.ning uni qaytaruvchi va yutuvchi jismlarga, zarralarga, shuningdek,
ayrim molekula va atomlarga koʻrsatadigan taʼsiri. Yo. bosimi haqidagi farazni
birinchi marta 1619 y.da I. Kepler kometa dumlarining Quyosh yaqinidan uchib
oʻtishidagi ogʻishini tushuntirish uchun ishlatgan edi. 1873 y.da J. K. Maksvell
elektromagnit nazariya asosida Yo. bosimi kattaligini hisoblab chikdi. U eng
kuchli Yo. manbalari (Quyosh, elektr yey) uchun ham juda kichik miqdor ekan. Yer
sharoitida u yonaki hodisalar (konveksion toklar, radiometrik kuchlar) b-n
niqoblanadi. Shu sababli, Yo. bosimini sof holda oʻlchash murakkab ish. Uni
birinchi marta 1899 y.da P. N. Lebedev tajribada anikdagan. Uning olgan
natijalari J. K. Maksvellning hisoblashlariga moye kelgan edi. U Yo.ning
gazlarga beradigan bosimini oʻlchash mumkinligini 1908 y.da isbotladi. Dumli
yulduzlar Yo. bosimi taʼsirida paydo buladi, deb taxmin qilinadi. Elektromagnit
nazariyaga kura, jism sirtiga tik tushuvchi yassi elektromagnit toʻlqin yuzaga
keltiruvchi bosim elektromagnit energiyaning sirt yaqinidagi zichligi i ga teng
. Ushbu energiya jismga tushuvchi va undan qaytuvchi toʻlqinlar energiyasidan
tashkil topadi. Agar jism sirtining 1 sm2 ga tushuvchi elektromagnit toʻlqin
quvvati Q erg/sm2s, qaytarish koeffitsiyenti R boʻlsa, u holda sirt yaqinida
energiya zichligi u=Q(h+R)/c. Bundan Yo.ning jism sirtiga bosimi P=Q(h+R)/c
boʻladi. Yo. bosimi koʻlamlari birbiridan jiddiy farq qiluvchi astrofizika va
atom sohalarida juda muhimdir. Lazerlar paydo boʻlishi b-n Yo. bosimidan turli
sohalarda foydalanish imkoni keskin kengaydi (q. Kompton effekti, Myossbauer
effekti va b.). Yorugʻlik vektori (Yo. maydon nazariyasida) — Yo. energiyasining
kattaligini va koʻchirilish yoʻnalishini aniklab beruvchi Yo. oqimi zichligini
ifodalaydigan vektor. U fotometriyada amaliy ahamiyatga ega, uning yordamida
Yo.ning hajm zichligi, Yo. oqimining yutilishi, sirtning yoritilganligi va b.
aniklanadi. Yorugʻlik kvanti — foton energiyasi. Yo. toʻlqin tarqatish b-n birga
korpuskulyar, yaʼni kvant tabiatga ham ega boʻlishini M. Plank isbotlagan. Plank
nazariyasiga koʻra, Yo. moddaning atom, molekulalaridan uzluksiz oqim tarzida
emas, balki aniq miqdordagi ayrim ulushlar tarzida chiqadi va ularga shunday
ulushlar tarzida yutiladi. Bu ulushlar kvantlardir. Fotoeffekt hodisasini shu
nazariyaga asoslanib tushuntirish mumkin. Kvant mexanika qonunlari ham shu
nazariyaga asoslangan. Yorugʻlik kuchi — koʻrinuvchi nurlanish manbaining
muayyan yoʻnalishda yorugʻlanishini ifodalaydigan Yo. kattaligi. Yo. manbaidan
fazoviy burchak birligi O. da tarqalayotgan Yo. oqimi F ni ifodalaydi: /=FD2.
Xalqaro birliklar tizimi SIda kandela (kd) Yo. kuchi oʻlchov birligi deb qabul
qilingan. Yo. kuchini aniqlash yoritish texnikasida (uyjoylarni yoritish),
tibbiyotda (yorugʻlik b-n davolash), i. t. ishlarida amaliy ahamiyatga ega.
Yorugʻlik oqimi. Yo. energiyasini sezishda, tabiiyki, koʻz alohida ahamiyatga
ega. Inson koʻzining turli rangdagi Yo.ni sezish qobiliyati ham turlicha.
Shuning uchun biror sirt orqali oʻtayotgan Yo.ning toʻlqin energiyasi emas,
balki bu Yo. energiyasining bevosita koʻzga taʼsir etib koʻrish sezgisi
uygʻotadigan qismi ahamiyatli. Biror sirt orqali vaqt birligi ichida oʻtadigan
va koʻrish sezgisi b-n baholanadigan yorugʻlik energiyasi Yo. oqimi deb ataladi,
yaʼni F= W/t, bunda F — Yo. oqimi; t — Yo. tushayotgan vaqt oraligʻi; W — sirt
orqali oʻtayotgan, yaʼni fazoviy burchak O. da tarqalayotgan Yo. energiyasi.
Agar W — nuqtaviy manbadan barcha yoʻnalishlar boʻyicha tarqalayotgan Yo.
energiyasini ifodalasa, F — toʻla Yo. oqimini bildiradi. Yo. oqimining oʻlchov
birligi qilib lyumen (lm) qabul qilingan. U Yo. kuchi 1 qd boʻlgan manbaning
fazoviy burchak 1 sr da hosil qiladigan Yo. oqimini ifodalaydi: 1 kd1 sr=1 lm.
Yorugʻlik energiyasi — inson koʻzi sezadigan elektromagnit toʻlqinlar energiyasi
qismi. U Yo. oqimining yoritish davomliligiga koʻpaytmasiga teng . Yo.
energiyasi birligi — lyumen x xsekund (lms).

Yorugʻlikning vakuumda tarqalish tezligi 299 792 458 m/s dir. Boshqa muhitlarda
yorugʻlik sekinlashadi.



https://uz.wikipedia.org/wiki/Vizantiya_imperiyasi

Vizantiya (Vizantiya imperiyasi) — Rim imperiyasi parchalangach, uning iqtisodiy
jihatdan rivojlangan sharqiy qismida vujudga kelgan davlat (4—15-a.lar). Eng
ravnaq topgan davrida uning tarkibiga Bolqon ya.o.ning katta qismi, Kichik
Osiyo, Suriya, Falastin, Misr, Kirenaika, Mesopotamiyaning bir qismi, Gʻarbiy
Armaniston va Gurjiston, Xersones, Qibris va Krit o.lari kirgan. Poytaxti —
Konstantinopol sh. boʻlgan. Mamlakatning nomi Bosfor sohilidagi yunon polney —
Vizantiyizm olingan. Axrlisi — yunonlar, suryoniylar, qibtiylar, armanlar,
gurjlar va boshqa Davlat tili 4—6-a.larda lotin tili, keyinchalik yunon tili
boʻlgan. Hunarmandchilik va savdo-sotiqning rivojlanish darajasi, shahar
turmushining joʻshqinligi jihatidan oʻsha davrda V. Gʻarbiy Yevropa
mamlakatlaridan ancha ilgarilab kettan edi. Arabiston, Qora dengiz boʻyi, Eron,
Hindiston, Xitoy bilan savdo-sotiq bir oz koʻpaydi. V. geografik jihatdan qulay
joylashganligi tufayli Sharq bilan Gʻarb oʻrtasida madaniy-iktisodiy
aloqalarning kuchayishiga sabab boʻldi, siyosiy va harbiy markazga aylandi.
Imperator Yustinian I hukmronligi davri (527—565)da maʼmuriy va huquqiy
islohotlar oʻtkazildi, markaziy davlat mustahkamlandi, kuchli armiya vujudga
keltirildi. Bu esa Yustinianga 533—534 yillarda Shim. Afrikadagi vandallar
davlatini, 555 yilda Italiyadagi ostgotlar qirolligini, Jan.-Sharqiy Ispaniyani
bosib olish imkonini berdi. 6-a.ning soʻnggi oʻn yilligi va 7-a. boshlarida
ichki tanazzul va tashqi siyosatda muvaffaqiyatsizliklar roʻy berdi. Armiyada
gʻalayon boshlandi, keng xalq ommasi unga qoʻshildi. 6-a. oxiri —7-a. boshlarida
V. hududining anchagina qismini slavyanlar ishgʻol etdi. 7-a.ning 70-yillarida
V.ning shim.gʻarbiy chegarasida qad. bulgʻorlar davlati — Bulg'oriston barpo
boʻldi. 636—642 yillarda arablar V.dan Suriya, Falastin, Yukrri Mesopotamiya va
Misrni, 693— 698 yillarda Shim. Afrikadagi yerlarni tortib oldi. Italiyadagi
langobardlar V. hududining anchagina qismini bosib oldi. 8—9-a.larda V. hududiga
slavyanlar koʻchib kelishi munosabati bilan ulardagi hukmron jamoa munosabatlari
taʼsirida erkin qishloq jamoalari mustahkamlandi. Biroq 10-a.da yirik yer
egaligi kuchayib, V. shaharlari 7—9-a.lardagi tanazzuldan soʻng yana qad
rostladi, savdo-hunarmandchilik uyushmalari vujudga keldi, davlat ularning
faoliyatini qoʻllab-quvvatladi. 10-a. oʻrtalarida V. arablardan Yuqori
Mesopotamiyani, Kichik Osiyo va Suriyaning bir qismini, Krit va Qibris o.larini
qaytarib oldi. Armaniston va Gurjistonda V.ning taʼsiri kuchaydi. V. Gʻarbiy
Bolgar podsholigini bosib oldi (1018). 13a. boshlaridan ichki tarqoqpik avj
oldi, markaziy hokimiyat inqirozga yuz tutdi, chet ellik istilochilarning xuruji
kuchaydi. Salib yurishi qatnashchilari V. hududining bir qismini bosib olib,
Lotin imperiyasita asos soldilar. Shu bilan birga V. yerlarida mustaqil yunon
davlatlari: Nikey, Trapezund imperiyalari, Epir davlati paydo boʻldi. 1261 yilda
Nikey imperatori Mixail VIII Paleolog V. imperiyasini qayta tikladi. Paleologlar
sulolasi (1261—1453) qaror topdi. Biroq V. oʻzining qad. qudratini tiklay
olmadi. 1453 yilda Konstantinopol usmonli turklar tasarrufiga oʻtgan. 15-a.ning
60-yillari boshida V. imperiyasi barham topdi, uning hududi Usmonli turk
imperiyasi tarkibiga kirdi. V. Rim, yunon va ellinizm anʼanalari taʼsirida
vujudga kelgan oʻziga xos madaniyat markazi boʻlgan edi. Maorifi. V.da antik
davr taʼlimi anʼanalari saqlanib qoldi va 12-a.gacha maorif Yevropaning boshqa
joylariga qaraganda yuqori saviyada edi. Boshlangʻich taʼlim (oʻqish va yozishni
oʻrgatish) xususiy maktablarda 2—3 yil davomida amalga oshirilgan. 7-a.gacha
oʻquv dasturi majusiy dinlar afsonalariga, keyinroq Bibliya kitoblariga
asoslangan. Oʻrta maʼlumot grammatika oʻqituvchisi rahbarligida olingan.
Dasturga orfografiya (imlo kridalari), grammatika normalari, talaffuz, sheʼr
yozish qoidalari, notiqlik sanʼati, shuningdek hujjatlar tuzish uslubiyati
kiritilgan. Falsafa ham oʻquv darslari jumlasiga kirgan. Ayrim maktablar
dasturida tarix darsi ham boʻlgan. V. da monastir maktablari ham bor edi.
4—6-a.larda qad. davrdan qolgan oliy maktablar (Afrika, Iskandariya, Bayrut,
Antioxiya, Gʻazo, Falastin Kesariyasida) oʻz faoliyatini davom ettirdi. 425 y.
Konstantinopolda barpo etilgan oliy maktab (auditoriy) boshqa oliy maktablarni
siqib chiqardi. Konstantinopol auditoriysi davlat muassasasi, uning prof.lari
davlat xizmatchilari hisoblanar, poytaxtda dars berish faqat ularga ruxsat
etilgan. 9-a. oʻrtalariga kelib, Magnavr oliy maktabi ishlay boshladi. Bu maktab
oliy dunyoviy amaldor va din peshvolarini tayyorlar edi. 11-a. oʻrtalarida
Konstantinopolda yuridik va falsafiy maktablar davlat muassasasi sifatida
ochildi. 12-a.da oliy maktabda tibbiyot fani ham oʻqitila boshladi. 1204 yildan
keyin V.da oliy maktab tugatildi. Monastirlar huzuridagi maktablar davlat
maktablarini tobora siqib chiqaraverdi. Bunday maktablar, odatda, muallimning
vafotidan keyin yoki u quvgʻinga uchragach, yopilib qolardi. V.ning kad.
Kutubxonalari ilk davrdan nari oʻtmadi. Iskandariya kutubxonasi 391 yilda vayron
etildi. Konstantinopol kutubxonasi (356 yilda asos solingan) 475 y.gi yonginda
kuyib ketdi. Keyingi davr kutubxonalari haqidagi maʼlumotlar kam boʻlsa ham,
imperator, patriarx, monastirlar kutubxonalari, oliy maktablarning va xususiy
shaxslarning kutubxonalari boʻlganligi maʼlum. Texnikasi.V.ga antik davr qishloq
xoʻjaligi texnikasi (hoʻkizga qoʻshiladigan omoch va pichan yiqqich, sunʼiy
sugʻorish tizimi) hamda hunarmandchiligi meros boʻlib qolgan. Bu hol V.ning
dehqonchilik, zargarlik, shoyi toʻqish, hashamatli inshootlar qurish, kemasozlik
(9-a.dan boshlab qiyalama yelkandan foydalanilgan) va boshqa sohalarda 12-a.
gacha Yevropada ilgʻor davlat boʻlib qolishiga imkon berdi; 9-a.dan boshlab
sirkor keramika, shisha tayyorlash (qad. usullar boʻyicha) rasm boʻldi. Biroq,
vizantiyaliklarning ota meros anʼanalarini saqlab qolishga intilishi texnika
taraqqiyotiga ozmi-koʻpmi toʻsqinlik qildi. 12-a. dan boshlab V.
hunarmandchiligining Gʻarbiy Yevropa hunarmandchiligi (shishasozlik, kemasozlik
va h.k.)dan orqada qolishiga sabab boʻldi. 14—15-a.larga kelib esa, V.
toʻqimachiligi italyan toʻqimachiligi bilan raqobat qila olmay qoldi. Matematika
va tabiiy fayla r . V.da mat.ning jamoatchilik oʻrtasidagi nufuzi oʻrta
asrlarning asosiy fanlari hisoblangan falsafa va notiqlik sanʼatiga nisbatan
juda past boʻlgan. 4—6-a.lardagi V. matematiklari asosan qad. allomalarning
asarlarini sharhlash bilan mashgʻul boʻlishgan: Feon (4-a.) Yevklid va Ptolemey
asarlarini chop qildirgan va sharhlagan, Ioann Filopon (6-a.) Aristotelning
tabiatshunoslikka doir ilmiy asarlarini sharhlagan, Yevtokiy Askalon (6-a.) esa
Arximedning shunday ishlarini sharhlash bilan shugʻullangan. Baʼzi masalalarda
V. fani antik davr faniga nisbatan bir oz ilgari siljidi: Ioann Filopon
jismlarning tushish tezligi ularning ogʻirligiga bogʻliq emas, degan xulosaga
keldi; Ayo Sofiya ibodatxonasini qurib mashhur boʻlgan meʼmor va muhandis
trallik Anfiliy oʻt oldiruvchi koʻzgular ishiga doir yangi talqinini taklif
qildi. 9-a.ga kelib tabiiy fanlar borasida bir oz yuksalish kuzatildi. Ixtirochi
Lev Matematik birinchi marta harflardan algebraik timsollar sifatida foydalandi.
Maʼlumotlarga koʻra, 12-a.da arab raqamlarini joriy qilishga urinish boʻlgan
boʻlsa kerak. Soʻnggi V. matematiklari sharq faniga juda qiziqishgan. Trapezund
olimlari (Grigoriy Xioniad, 13-a.. uning izdoshlari Grigoriy Xrisokokk va Isaak
Argir,14-a.) arab va fors mat.si va astronomiyasini oʻrganishgan. Sharq fani
merosining oʻrganilishi Feodor Melitinnotaning "Uch kitobdagi astronomiya"
(1361) majmua asarining yaratilishiga yordam berdi. Kosmologiya sohasida
vizantiyaliklar anʼanaviy tasavvurlarga rioya qilishgan. Ulardan baʼzilari
Bibliyada keltirilgan dunyoqarashlarga ishongan boʻlsa, boshqalari Yerning
sharsimonligi haqidagi taʼlimot Bibliyaga zid emas, deb hisoblaganlar. Ilmi
nujum inson taqdirini osmon yoritqichlarining harakati bilan bogʻlangani uchun
pravoslav ilohiyotchilari tomonidan qattiq tanqid qilindi va taʼqibga duchor
boʻldi. 14-a.da Nikifor Grigora taqvim (kalendar)ni isloh qilishni taklif etdi,
quyosh tutilishini oldindan aytib berdi. Bu taklif va bashoratlar astronomiya
kuzatuvlari bilan bevosita bogʻliq boʻlgan.

Vizantiya imperiyasi, Vizantiya, Sharqiy Rim imperiyasi (395—1453) — 395-yilda
Theodosius Ining oʻlimidan Rim imperiyasining gʻrbiy va sharqiy qismlarga
boʻlinib ketishidan yuzaga kelgan davlat. Boʻlinishdan sakson yil oʻtgach
G`arbiy Rim imperiyasi yoʻq boʻlib ketib, Vizantiyani Qadimgi Rimning tarixiy,
madaniy va tamadduniy davomchisi sifatida qoldirdi.

„Rim“ va „Vizantiya“ni ajratish zamonaviy rasm sanalsada, boʻlinish muddatini
aniqlash qiyinchilik tugʻdiradi. Shunga qaramasdan bir nechta muhim sanalar
mavjud. 285-yilda imperator Diocletian Rim imperiyasi boshqaruvini gʻarbiy va
sharqiy boʻlaklarga ajratdi. 324-330-yillar orasida imperator Constantine I
asosiy poytaxtni Rimdan Konstantinopolga koʻchirdi. Shahar „Konstantinopol“
(„Constantine shahri“) yoki „Nova Roma“ („Yangi Rim“)ga aylandi.{{#tag:ref|The
first instance of the designation "New Rome" in an official document is found in
the canons of the First Council of Constantinople (381), where it is used to
justify the claim that the patriarchal seat of Constantinople is second only to
that of Rome. Imperator Theodosius I davrida nasroniylik imperiyaning davlat
diniga aylandi. Boʻlinishning ohirgi davri imperator Heraclius hukmronligida
yangi imperiyada yangi harbiy va boshqaruv tuzilishlarini joriy etib, lotin tili
oʻrniga yunon tilini davlat tiliga oʻzgartirgach boshlandi.Andoza:Sfnm Bu
oʻzgarishlarning sababi Oʻrta Sharq va Shimoliy Afrikadagi koʻplab yunon tilida
soʻzlashmaydigan hududlar kuchayib borayotgan Arab xalifaligi tomonidan bosib
olinib, imperiya faqat yunon hudularidan iborat boʻlib qolayotganligi edi.
Shunday qilib Vizantiya qadimgi Rimdan lotin madaniyati oʻrniga yunon
madaniyatiga va Rim butparastligidan pravoslaviega oʻtganligi bilan farq qiladi.

Justinian I hukmronligi davrida (527-565-y.y.) imperiya gʻarbiy imperiyaga
tarixan tegishli boʻlgan Shimoliy Afrika, Italy va Rimni egallab oʻzining
tarixidagi choʻqqisiga chiqqan. 6-asr oʻrtalaridagi Justinian vabosi davrida
imperiya aholisining uchdan bir qismi qirilib ketib harbiy va moliyaviy
muammolarga sababchi boʻldi. Shunday boʻlsa ham, imperator Maurice davrida
imperiyaning sharqiy chegaralari kengaytirilib, gʻarbiy chegaralari
barqarorlashtirildi. 602-yilda Mauricening oʻldirilishi imperator Heracliusning
gʻalabalariga qaramasdan imperiya ishchi kuchi va resurslarini kamaytirgan
sosoniylar Eroni bilan yigirma yillik urushga sabab boʻldi. Bu urushda
imperiyaning kuchsizlanishi 7-asrdagi Vizantiya-Arab urushlaridagi
magʻlubiyatlarga sabab boʻldi. Bu magʻlubiyatlarda imperiya katta hududlarni
yoʻqotdi. Bu omadsizliklarga qaramasdan imperiya 10-asr davomida Macedonian
sulolasi boshchiligida tuzalib, yana Yevropaning va Oʻrta Yer dengizining eng
kuchli davlatiga aylandi. 1071-yildan soʻng imperiyaning yuragi sanalgan Kichik
Osiyoning katta qismi Saljuqiy turklar tomonidan egallandi.

12-asrdagi Komninlar restavratsiyasi imperiyaga yerlari va qudratini qaytardi.
Lekin imperator Manuel I Komnin oʻlimi va Komninlar sulolasining 12-asr ohirida
tugashidan soʻng imperiya yana pastga shoʻngʻidi. Imperiya yoʻq qiladigan zarba
1204-yilda To`rtinchi salib yurishida Konstantinopol egallanib, vayron etilganda
va Vizantiya bir-biriga raqobatchi yunon va lotin davlatlariga boʻlib
yuborilganda berildi. 1261-yilda Konstantinopol va Imperiya Paleolog
imperatorlari tomonidan qayta tiklanishiga qaramay imperiya avvalgi qudratini
tiklay olmadi. Shunga qaramay, bu davrlar imperiya madaniyati eng yuksalgan
davrlar boʻlgan. 14-asrdagi toʻxtovsiz fuqarolar urushlar imperiya kuchini
yoʻqotdi va uning qolgan hududlari 1453-yilda Konstantinopol qulaguncha davom
etgan Vizantiya-Usmonli urushlari davomida Usmonli imperiyasi tomonidan bosib
olindi.



https://uz.wikipedia.org/wiki/Surxondaryo_viloyati

Surxondaryo viloyati - OʻzR tarkibidagi viloyat. 1941 y. 6 martda tashkil
etilgan (1925 y. 29 iyundan Surxondaryo okruti boʻlgan). 1960 y. 25 yanv.da
Qashqadaryo viloyati bilan qoʻshilgan. 1964 y. fev.da qaytadan tashkil qilindi.
Respublikaning jan.sharqida, SurxonSherobod vodiysida joylashgan. Jan.dan
Amudaryo boʻylab Afgʻoniston, shim., shim. sharq va sharqdan Tojikiston,
jan.gʻarbdan Turkmaniston, shim.gʻarbdan Qashqadaryo viloyati bilan chegaradosh.
Maydoni 20,1 ming km². Aholisi 1874,7 ming kishi (2004). Tarkibida 14 qishloq
tumani (Angor, Bandixon, Boysun, Denov, Jarqoʻrgʻon, Muzrabot, Oltinsoy,
Sariosiyo, Termiz, Uzun, Sherobod, Shoʻrchi, Qiziriq, Kumqoʻrgʻon), 8 shahar
(Boysun, Denov, Jarqoʻrgʻon, Termiz, Shargʻun, Sherobod, Shoʻrchi, Qumqoʻrgʻon),
7 shaharcha (Angor, Doʻstlik, Kakaydi, Sariosiyo, Sariq, Elbayon bekati,
Hurriyat), 114 qishloq fuqarolar yigʻini bor (2004). Markazi — Termiz sh.

Surxondaryo viloyati O‘zbekistonning eng janubiy qismida joylashgan bo‘lib,
uning hududi quruq suptropik iqlimiy mintaqaga to‘g‘ri keladi. Viloyat hududini
37°10' — 39°02' shimoliy kenglik va 66°32'- 68°25' sharqiy uzunlik chiziqlari
kesib oʻtadi. Viloyat hokimi, 2012-yilning 15-iyunidan eʼtiboran - Normoʻmin
Choriyev.

Surxondaryo O‘zbekistonning siyosiy, maʼmuriy, ijtimoiy hayotida alohida o‘rin
tutadigan regiondir. U O‘zbekistonning 5 iqtisodiy rayonlaridan biri tarzida
eʼtirof etilgan.

Surxondaryo viloyatining tarkibi maʼmuriy jihatidan davrlar osha o‘zgarib
turgan. Jumladan Surxondaryo viloyatining hududi 20 asrning boshida maʼmuriy va
siyosiy jihatdan Buxoro amirligi qaramog‘ida bo‘lgan. U dastlab 1927 yilda
O‘zbekiston Respublikasi tarkibida tuzilgan viloyatlarning biri bo‘lgan. Biroq
tez orada u Buxoro viloyati tarkibidagi «Surxondaryo okrugi» ga aylantirilgan.
1941 yil 6 mart kuni O‘zbekiston Oily Kengashining qarori bilan Surxondaryo
viloyati tarzida qayta tuzilgan.

Sobiq ittifoqning regionlardagi ichki tabiiy va iqtisodiy shart-sharoit hamda
imkonyatlarni hisobga olmasliklari oqibatida Surxondaryo va Qashqadaryo
viloyatlri 1960 yilning 25 yanvarida qo‘shib yuborildi. Bir-biridan tabiiy
resurslar va iqtisodiy imkoniyatlari jihatidan katta farq qiladigan bu regionda
ishlab chiqarish kuchlarini joylashtirish va rivojlantirish bir xil kechmadi.
Viloyatning janubiy — Surxondaryo qismining xalq xo‘jaligi taraqqiyotiga
markazdan uzoqlik salbiy taʼsir ko‘rsatib turadi. O‘zbekiston hukumati va
iqbolini belgilash tashkilotlari maʼmuriy bo‘linishdagi bu xatoni tuzatish
maqsadida 1964 yil 7 fevralida Surxondaryo viloyati maʼmuriy jihatidan 14
tumanni birlashtiradi. Ular:

tumanlaridir. Viloyatda 2 ta yirik shahar bor. Ular Termiz (viloyatning maʼmuriy
markazi) va Denov (viloyatning sanoatlashgan markazi) dir. Viloyatda 8 shahar
kengashi va 3 kasaba kengashi mavjud bo‘lib, ular maʼmuriy jihatidan tuman
hokimliklariga qaraydi.

Surxondaryo viloyatining chekka (va ayni bir paytda janubiy geografik) o‘rni
uning boshqa viloyatlarga nisbatan ko‘proq xorijiy davlatlar bilan
chegaralanishini taqozo qilgan. Surxondaryo viloyati Surxon — Sherobod vodiysida
joylashgan bo‘lib u yaqin xorijiy davlatlar Tojikiston bilan shimol,
shimoliy-sharq va sharq tomondan hamda Turkmaniston bilan g‘arb tomondan, uzoq
xorijiy davlat Afg‘oniston bilan esa janibiy tomondan Amudaryo o‘zani orqali
chegaralanadi. Shuningdek, viloyat baland tog‘lar orqali O‘zbekistonning
Qashqadaryo viloyati bilan ham katta masofaga chegaralanadi. Bu chegaraning
sarhad chizig‘i O‘zbekistonning eng baland tog‘i — Hisor tog‘ tizmasining
qirralariga to‘g‘ri keladi. «Dunyo osmoni» deb nom olgan Pomir tog‘iga mansub
bo‘lgan Hisorning qudratli devor tarzida cho‘zilgan tizmalari:

Viloyatning Qashqadaryo orqali bo‘lgan bu chegarasi shimolroqda Chaqchar va
Boysun tog‘ suvayrig‘ichi, so‘ngra janubiy g‘arbda sho‘rob botig‘ining
boshlang‘ich nuqtasi suvsiz tog‘ va Ko‘hitangning shimoldagi qirrasi orqali
o‘tadi.

Viloyatning 3 tomonidan tog‘lar bilan o‘ralgan, chegarasi janubiy tomonga ochiq
unug janubdagi Amudaryo o‘zani orqali Afg‘onniston davlati bilan o‘tgan
chegarasi esa daryo o‘zaniga ko‘ra g‘oyat egri bugridir.

Surxondaryoning g‘arbiy va shimoliy-g‘arbiy checara chiziqlarida joylashgan
baland tog‘lar viloyatda o‘zgacha iqlimiy sharoit hosil qiluvchi omillardandir.
Janubiy chegaradagi ochiqlik esa shimoliy shimoliy-g‘arbiy havo oqimlarining
viloyat hududiga kirib kelishi uchun «darvoza» hisoblanadi. Viloyat iqlimi
subkontinental, qishi iliq, yozi issiq va quruq bo‘ladi. Yozda kunduzi harorat
46-48 darajagacha etadi. Viloyat janubida havo namligini keskin tushirib
yuboradigan quruq, janubi — g‘arbiy shamollar esadi. Viloyatning tabiatga tabiiy
landshaftiga uning iqlimi, suv resurslari, tuprog‘, o‘simliklar va hayvonot
dunyosi holatiga uning geografik o‘rni (ayniqsa chegara qismidagi tog‘lar)
ta‘sir ko‘rsatib turadi. Shuningdek viloyatning iqtisodiy va ijtimoiy
rivojlanishiga chegaradosh davlatlar bilan a‘loqaning ta‘siri kuchli. Ayniqsa
Afg‘oniston bilan Amudaryo porti va Amudaryo temir yo‘li (va ayni paytda
avtomobil yo‘li) ko‘prigi orqali olib borilayotgan 20 mingdan ortiq Osiyo va
Avro‘po davlatlarining iqtisodiy, texnikaviy savdo-sotiq aloqalari hamda
Tojikiston bilan Termiz-Dushanbe, Termiz-Yovon temir yo‘l va avtomobil yo‘llari
orqali olib borilayotgan aloqa, viloyat ijtimoiy va iqtisodiy taraqqiyotga o‘ta
kuchli taʼsir koʻrsatib turadi.

Viloyat hududining ko‘lami 20,8 ming kv. km. U O‘zbekiston hududining 4.6 % ni
tashkil qiladi Surxondaryo egallagan maydonning kattaligi jihatidan O‘zbekiston
viloyatlari ichida salmoqli o‘rinda turadi, yaʼni Surxondaryoning hududi Xorazm
viloyatlnikidan 33, Andijonnikidan 4.9, Namangannikidan 2,6, Farg‘onanikidan
2,9, Sirdaryonikidan 4 marta kattadir. Xorijiy davlatlarga qiyosda, jumladan
uning hududi Kiprnikidan 2,23, Quvaytnikidan 1,3, Litvanikidan 2,
Singapurnikidan 34,7 marta katta. Shuningdek, Surxondaryoning hududi Markaziy
Amerikadagi Yamayka davlati (21,0 ming kv. km.) ga deyarli teng.



https://uz.wikipedia.org/wiki/Shotlandiya

Shotlandiya - Buyuk Britaniyaning maʼmuriy-siyosiy qismi (tarixiygeografik
hudud). Buyuk Britaniya o.ning shim. qismi va unga yondosh orollar (Gebrid,
Orkni, Shetland)da joylashgan. Maydoni 78,8 ming km². Aholisi 5 mln. kishidan
ortiq (2000). Asosiy shahri — Edinburg . Maʼmuriy jihatdan 9 r-n va orol hududga
boʻlingan. Yer yuzasi, asosan, qir va togʻlar, qisman pasttekislik. Sohil boʻyi
kambar pasttekislik. Iqdimi okean iqlimi. Daryo va koʻl koʻp. Hududining 2/1
qismi vereskli yalangliklar. Aholisining asosiy qismi shotlandlar. shahrida
gellar shotland millatining oʻziga xos etnik guruhini tashkil qiladi.

shahrining qadimiy aholisi piktlar boʻlgan. 5—6-asrlarda Irlandiyadan skottlar
koʻchib kela boshlagan. Sh. nomi (5so11aps1 —skottlar mamlakati) shundan kelib
chiqqan. 7-asrda Sh. hududining jan.ga angllar kelib joylashgan. 11-asrdan Sh.
qirolligi tashkil boʻldi. 11 a.ning 2-yarmida Sh. Angliyaning normann
bosqinchilari hujumiga uchradi. Shotland qiroli oʻzini Angliya qirolining
vassali deb tan oldi. 1296—1314 yillarda Sh. Angliyaga qarshi mustaqillik
urushini olib bordi. 1328 yil Angliya Sh. mustaqilligini tan oldi. 16-asrda
cherkovni isloh qilish harakati avj oldi (q. Reformatsiya). 1560 yil Sh.
parlamenti (1289—92 yillarda tashkil topgan) mamlakatda presviterianlik
cherkovini taʼsis etish toʻgʻrisida Kovenant — shartnomani eʼlon qildi. 1603 yil
Styuartlar sulolasi ingliz taxtida tasdiqlangach, Sh. Angliya bilan shaxsiy
ittifoq (uniya) sifatida birlashdi. 1651 — 52 yil rasmiy ravishda Angliyaga
qoʻshib olindi. 1707 yil Sh.Angliya ittifoqi toʻgʻrisidagi hujjat qabul
qilingach, Sh. butunlay Angliyaga qoʻshildi.



https://uz.wikipedia.org/wiki/Sharob

Sharob yoki vino fermentlangan meva suvidan tayyorlanadigan alkogolli
ichimlikdir. Meva suvi achishi natijasida undagi xamirturush fruktozani spirtga
aylantiradi. Sharob koʻpincha uzumdan, baʼzida olma, marjonmeva yoki boshqa
mevalardan tayyorlanadi.

Vino (lot. winum — aylanuvchi, oʻraluvchi) — uzum va mevalar sharbati yoki
turpini achitqilar ishtirokida spirtli bijgʻitish yoʻli b-n tayyorlanadigan
ichimlik. Qadimda Sharq xalqlari V.ni sharob, may, musallas deb yuritishgan.
Hoz. davrda V. jahondagi 45 mamlakatda ishlab chiqariladi va deyarli barcha
mamlakatlarda isteʼmol etiladi. Jahon mamlakatlari oʻrtasida Fransiya va
Italiyada eng koʻp uzum vinosi ishlab chiqariladi (aholi jon boshiga oʻrtacha
83—86 l uzum vinosi isteʼmol qilinadi). Ayrim turdagi markali V.lar uzumning
faqat bir navidan tayyorlanadi.

Boʻgʻzi tor shisha idish (butilka)larga quyilgan V.ni salqin va quruq (8— 16°)
binolarda saqpash lozim. Spirti darajasi past va shampan V.lari butilkani
yotqizilgan holda saqlanganda sifati buzilmaydi. Oq musallas va shampan V.lari
3—5, kizil V.lar 5— 10, desert V.lar 18—20 yil, likyor va kuchli V.lar 100 yil
sifatini yoʻqotmay saqlanishi mumkin. Oʻzbekistonda V.ning 60 dan ortiq navlari:
"Bayan shirey", "Rkatsitelli", "Bihishti", "Farhod", "Vassargʻa", "Oq musallas",
"Oʻzbekiston", "Qizil musallas", "Sijjak", "Qora goʻzal", "Kaberne", "Pino" va
b. ishlab chiqariladi (yana q. Vino-arak sanoati, Vinochilik).

Sharob qadimiy ichimlikdir. Birinchi maʼlum sharob 8 ming yil muqaddam hozirgi
Gurjiston hududida tayyorlangan.

2009-yili sharob tayyorlash boʻyicha Italiya dunyoda birinchi, undan keyin
Fransiya, Ispaniya, AQSh va Argentina edi.



https://uz.wikipedia.org/wiki/Qushlar

Qushlar — umurtqali hayvonlar sinfi. Trias davrida yashagan sud-ralib
yuruvchilarning psevdozuxlar turkumidan kelib chiqqanligi taxmin qilinadi.
Q.ning qazilma qoldiqlari juda kam; dastlabki qazilma qoldiq — arxeopteriksnshk
toshdagi izi va suyaklari yura davriga tegishli. ayrim morfologik belgilar (orqa
oyoqlardagi muguz tangachalar, muguz tumshuq va boshqalar) hamda fiziologik
xususiyatlari (tuxum qoʻyishi)ga koʻra Q. sudralib yuruvchilarga oʻxshaydi,
lekin tanasi pat bilan qoplanganligi tufayli ulardan farq qiladi. Patlar qushlar
tanasida issiqlikni saqlaydi; uchishda havo qarshiligini kamay-tirib, havoda
koʻtarish yuzasini hosil qiladi (qanot, dum). Uchish va har xil harakatlanish
(yugurish, suzish, shoʻn-gʻish)ga moslanish Q. tayanch-harakat sistemasining
oʻziga xos tuzilishiga sabab boʻlgan. Qanotlarning paydo boʻlishi bilan oldingi
oyoklar, yelka kamari suyaklari va muskullari shakllangan (koʻkrak toj suyagi
rivojlangan, uchish muskullari tana vaznining 25% ini tashkil etgan); yerda 2
oyoqda yurganida murakkab yaxlit tuzilgan dumgʻaza va orqa oyoqlari muskullari
qayta muvo-zanat saqlash vazifasini bajaradi. Q.ning qovurgʻalari oʻzaro
harakatchan qoʻshilgan 2 qismdan iborat boʻlib, nafas olishda koʻkrak qafasi
hajmining oʻzgarishiga, yaʼni elastikligi kam oʻpka toʻqimasi orqali havoni havo
xaltalariga va naysimon suyaklar boʻshligʻiga oʻtishiga yordam beradi. Q.da
nafas olish jarayoni oʻziga xos kechadi. Q.ning bronxlari havo xaltachalari
bilan (9—10 tacha) tutashgan. Nafas olish havo oʻpkadan xaltachalarga
oʻtayotganida va ulardan yana oʻpka orqali qaytib chiqayotganida sodir boʻladi.
Havo xaltachalari termoregulyatsiyada ishtirok etadi; suvda suzuvchi Q.da esa
shoʻngʻishda tana tigʻizligini oʻzgar-tirishga imkon beradi. Ovqat xiliga
moslanish qiziloʻngachning ixtisosla-shuvi (ayrim Q.da jigʻildonning
rivojlanishi), muskulli oshqozonning paydo boʻlishi va ichakning uzayishiga olib
kelgan. Q.ning toʻgʻri ichagi rivojlanmagan. Ayirish orgʻanlari 2 ta yirik
buyraklar tana vaznining 1 — 2% ini tashkil etadi; qovugʻi boʻlmaydi. Ichagi,
siydik chiqarish va jin-siy bezlari sistemasi yoʻli kloakaga ochiladi. Qattiq
poʻchoq bilan qoplangan yirik tuxum qoʻyishi tufayli Q.ning chanoqkamari
suyaklari yiriklashgan. Q. narida 2 tadan urugʻdon va urugʻ yoʻli, modasida
faqat chap tuxumdon va tuxum yoʻli rivojlangan (yapaloqqushlar va yirtqich Q.da
oʻng qismi ham bor). Urugʻdon va tuxumdonlar oʻlchami jinsiy sikl davriga
bogʻliq. Mas, uya qurish oldidan urugʻdonlar 300—1000 marta kattalashadi. Qon
aylanish sistemasining tuzilishi va fiziologik xususiyatlari, yuragining
nisbatan yirik boʻlishi va jadal ishlashi, yuqori qon bosimi moddalar
almashinuvining tezlashuvi bilan bogʻliq. Mas, kolibr yuragi tana massasining
2,85% ini tashkil etadi; 1 min.da 1000 mar-tagacha qisqaradi. Koʻrish oʻtkirligi
va rang ajrata olish, yaxshi eshitish xususiyati Q.ning yaqin va uzoqdagi
narsalarni tezroq tanib olishida, tur individlari va turlar oʻrtasidagi
munosabatlarda katta ahamiyatga ega. Q.ning tovushlarni taniy olish va tovush
chiqarish xususiyatlari rivojlangan. Bosh miya bazal yadrolarining
rivojlanganligi, koʻrish boʻlaklari va miyachaning yirikligi Q. nerv
faoliyatining sudralib yuruvchilarga nis-batan yuqori boʻlishiga olib kelgan. Q.
muhit sharoitiga oʻz ehtiyojiga qarab faol moslanish (uya qurish, oziq gʻamlash
va boshqalar) xususiyatlarga ega.



https://uz.wikipedia.org/wiki/Pornografiya

Pornografiya (yun. πόρνη (porne) - "fahsh" va γράφω (grafo) - "yozaman"
soʻzlaridan) tomoshabin hirsini qoʻzgʻatish maqsadida jinsiy organlar yoki
aloqani tasvirlashdir. Pornografik materiallar turli vositalar, jumladan
adabiyot, badiiy tasvir, fotografiya, haykaltaroshlik, video, kino, tovush va
video oʻyin asarlari shaklida tarqatiladi.

Pornografiya (yun. pornos —fahsh, buzuq va ...grafiya) — adabiyot, tasviriy
sanʼat, teatr, kino, kompyuter dasturlari, video- va ovoz yozuvlari,
telekoʻrsatuv va radioeshittirishlarida jinsiy hayotni vulgar-naturalistik,
behayolarcha tasvirlash, badiiy yoki ilmiy ahamiyati boʻlmagan holda tayyorlash.
OʻzRda P. mahsulotlarini tayyorlash, tarqatish, reklama qilish, namoyish etish
oilaga, yoshlarga va axloqqa qarshi jinoyat hisoblanadi. Buning uchun maʼmuriy
va jinoiy jazo belgilangan. Bunday qilmishni sodir etish eng kam oylik ish
haqining 100 dan 200 baravarigacha miqdorda jarima yoki 3 yil gacha axloq
tuzatish ishlari bilan jazolanadi (OʻzR Maʼmuriy javobgarlik toʻgʻrisidagi
kodeksining 189modsasi, JKning 130moddasi).

Pornografiya tayyorlanishi va tarqatilishi qator huquqiy va diniy normalar bilan
chegaralangan.

Termin XII asrda Frantsiyada chiqqan Retif de la bretonn Nikolaning «Pornograf,
yoki odobli odamning fohishalikning haqiqiy beadabligi haqida o‘ylari» kitobi
tufayli yuzaga kelgan.



https://uz.wikipedia.org/wiki/Millatchilik

Millatchilik deb millatni jamiyat birligining eng yuqori shakli va davlat
shakllanishida birlamchi deb qarovchi siyosiy yoki gʻoyaviy yoʻnalishga
aytiladi. Siyosiy harakat sifatida davlat bilan munosabatlarda maʼlum bir milliy
jamoaning manfaatlarini himoya qilishga intiladi.

Millatchilik oʻz millatiga sadoqatni, uning siyosiy mustaqilligini va oʻz xalqi
faravonligiga xizmat qilishni, millatning madaniy va manaviy yuksalishini,
millatning yashash sharoitlarini, yashash hududini, iqtisodiy zaxiralarini va
manaviy qadriyatlarini amalda saqlab qolish maqsadida milliy oʻzlikni anglash
asosida birlashishni targʻib etadi. U vatanparvarlikka yaqin milliy tuygʻuga
suyanadi. Bu gʻoya qarama-qarshi sinfiy manfaatlarga qaramasdan, jamiyatning
turli qatlamlarini birlashtirishga intiladi.

Bugungi kundagi radikal harakatlar oʻziga millatchi tus berishi tufayli
„millatchilik“ yoki „natsionalizm“ tushunchalari etnik, madaniy va diniy
toqatsizlik bilan koʻp bogʻlanadi.  Bunaqa toqatsizlik millatchilikda moʻtadil
oqimlar tarafdorlari tomonidan qoralanadi.

Koʻpincha OAVda „millatchilik“ soʻzi ostida etnik millatchilik va unnig bir
millatni boshqa millatdan ustun qoʻyishga urgʻu beradigan shovinizm va
ksenofobiya kabi keskin shakllari nazarda tutiladi. Millatlar aro nizoni yuzaga
keltirish va etnik diskriminatsiya kabi etnik millatchilikning koʻplab
koʻrinishlari xalqaro qonunbuzarliklarga kiradi.

Millatchilik — bu avvalam bor gʻoya va u quyidagi elementlarni oʻzida mujassam
etadi:

Millatchilik millatlarning farqlarini, koloritini, oʻziga xosligini taʼkidlaydi.
Bu xususiyatlar madaniy-etnikdir. Milliy oʻzlikni anglash madaniyatga chetdan
kelgan qoʻshimlarni anglashga va oʻz millati foydasiga keyinchalik boshqa
madaniyatlardan yaxshi taraflarini olish istiqbollarini tahlil qilishga xizmat
qiladi.

Bundan tashqari millatchilik millatni shaxsiyatning ekvivalenti, iqtimoiy
organizm sifatida koʻradi. Insonlarning, ularning ijtimoiy darajasi va kelib
chiqishidan qatʼi nazar, qonun oldida tengligi millatlarning, ularning kuchi va
kattaligidan qatʼi nazar, xalqaro qonunchilik nuqtai nazaridan tengligiga
toʻgʻri keladi. Millat shuningdek hozirgi avlodni oldingilari va boʻlajak
avlodlar bilan bogʻlab turadi, bu esa odamlarni oʻzini qurbon qilishga, hatto
millatni qutqarish uchun jonini berishga chorlaydi.

Oldinga qoʻyilgan va hal etilayotgan masalalarning mohiyatiga qarab, zamonaviy
dunyoda bir nechta turdagi milliy harakatlar shakllanmoqda. Siyosiy va etnik
millatchilik tushumchlarini kiritgan Hans Konning klassifikatsiyasi eng keng
qoʻllaniladi. Koʻpchilik mutaxassislar (Konning oʻzi ham) har bir shakllangan
millat bu ikkita komponentni oʻzida mujassam etadi, deb hisoblashadi.

Vatandoshlik (fuqarolik) millatchiligi (boshqa nomlari: inqilobiy-demokratik,
siyosiy, gʻarb millatchiligi) davlat legitimligi fuqarolarning siyosiy
qarorlarni qabul qilishda faol ishtiroki bilan belgilanadi. Millat irodasini
aniqlashning asosiy instrumenti saylovlar, referendum, soʻrov, ochiq ijtimoiy
bahs shaklida boʻlishi mumkin boʻlgan plebissit sanaladi. Insonning millatga
mansubligi shaxsiy tanlov asosida aniqlanadi va fuqarolik bilan
tenglashtiriladi. Odamlarni ularning fuqarolar sifatidagi teng siyosiy statusi,
qonun oldidagi tenglik, millatning siyosiy hayotida ishtirok etish shaxsiy
xohishlari, umumiy siyosiy qadriyatlarga va fuqaroviy madaniyatga talpinish
birlashtiradi. Millat bir biri bilan bitta hududda yashshni istaydiganlardan
tashkil topishi muhim sanaladi.

Davlat millatchiligi millatni oʻz manfaatlarini davlatning qudratini oshirishga
va qoʻllab quvvatlashga yoʻnaltirgan insonlar hosil qiladi, deb hisoblaydi. U
jinsiy, irqiy va etnik mansublik bilan bogʻliq mustaqil haq-huquqlarni tan
olmaydi, chunki bunfay muxtoriyat millatning birligini buzadi, deb hisoblaydi.

Liberal millatchilik liberal qadriyatlarga urgʻu beradi va patriotik-axloqiy
kategoriyalardan ustun turadigan inson huquqlari kabi umuminsoniy qadriyatlar
mavjudligini eʼtirof etadi. Liberal millatchilik yaqinroq va qadrliroq
boʻlganlar uchun prioritetlarni inkor etmaydi, lekin bu birovlarning hisobiga
boʻlishi kerak emas, deb hisoblaydi.

Etnik millatchilik (boshqa nomlari: madaniy-etnik, organik, romantik, Sharq
millatchiligi) millatni etnosning rivojlanish fazasi deb biladi va qisman oʻzini
fuqaroviy millatchilikka qarshi qoʻyadi. Bugungi kunda „millatchi“ deb etnik
millatchilikka urgʻu beradigan harakatlar ataladi. Etnik millatchilik nuqtai
nazaridan, millat aʼzolarini umumiy meʼros, til, din, anʼanalar, tarix, bitta
qon, ona yerga hissiy bogʻliqlik birlashtiradi, va ular hammasi butun xalqni,
qoni bir jamiyatni tashkil qilishadi. Madaniy anʼanalar va etnik mansublik
millatchilikning asosini tashkil etishi uchun ular jamiyatga mayoq boʻla
oladigan hamma qabul qilgan tasavvurlarni oʻzida mujassam etishi lozim.

Madaniy millatchilik millatni til, urf-odatlar va madaniyat umumiyligi bilan
belgilaydi. Davlatning legitimligi uning millatni himoya qilish va millatning
madaniy hamda jamoat hayotini rivojlantirish qobiliyatidan kelib chiqadi.
Odatda, bu etnik koʻpchilikning tilini va madaniyatini davlat
qoʻllab-quvvatlashini hamda millatning bir tusligini saqlash uchun etnik
ozchiliklarning assimilyatsiyasini nazarda tutadi.

Primordial etnik millatchilik millat umumiy haqiqiy yoki taxmin qilinayotgan
kelib chiqishga asoslangan, deb taʼkidlaydi. Millatga mansublik maʼlum genetik
faktoralar (qon) bilan aniqlanadi. Ushbu shaklining tarafdorlari milliy oʻzini
oʻzi taʼriflash qadimgi etnik tomirlarga ega va shuning uchun tabiiy tus olgan,
deb hisoblaydilar. Ular etnik koʻpchilik madaniyatining boshqa guruhlardan
izolyatsiyasini yoqlashadi va assimilyatsiyani maʼqullashmaydi.

Keskin millatchilik koʻpincha ekstremizm bilan bogʻlanadi va ichki yoki xalqaro
nizolarga olib keladi. Koʻpchilik mamlakatlarda keskin millatchilik rasmiy
tarzda ijtimoiy xavfli hodisa deb taʼn olinadi. Radikal davlat millatchiligi
fashizm va natsizm asoslarini tashkil etadi. Koʻp etnik millatchilar milliy
ustunlik (shovinizm) hamda madaniy va diniy toqatsizlik gʻoyalarini qoʻllashadi
(ksenofobiya). Inson Huquqlari Umumjahon Deklaratsiyasi va Irqiy
diskriminatsiyasining hamma shakllarini yoʻqotish haqidagi konvensiya kabi
hujjatlarda etnik diskriminatsiya (kamsitilish) qoralanadi va qonunga zid deb
eʼlon qilingan.

Millatchilik millatni berilgan inʼom sifatida koʻradi, lekin shu bilan birga
bilan birga millat nima degan tushunchani oʻzida mujassam etadi. Millat gʻoyasi
avloddan avlodga oʻtib keladigan tarix tuygʻusi, xotiralar va anʼanalarga
tayanadi. Uning vavjudligi qadimgi etnosning bosh davomi sifatida koʻriladi yoki
unga asos solingan maʼlum bir tarixiy voqeaga bogʻlanadi.

Amalda millat — bu oʻzligini anglagan odamlarning maʼlum bir hududga tarixiy
bogʻliqligi natijasida yuzaga kelgan madaniy va siyosiy oʻzlikni anglashga
asosalangan hamjamiyati. Boshqa tomondan, bu hamjamiyat tasavvuriy: uning har
bir aʼzosi oʻzida uning koʻrinishini mujassam etadi, uning chegaralarini
tasavvur qiladi, oʻzida uning birodarlik aloqalarini sezadi va uning oliy
iqtidoriga ishonchi komil. Inson oʻz hayotini minglab oʻzi koʻrmagan va htch
qachon koʻrmaydigan vatandoshlarining hayotiga parallel boʻlgan umumiy yoʻl
trayektoriyasi sifatida tasavvur qiladi. Shu bilan birga, millatni tashkil
etadigan odamlar umumiy simpatiyalarga ega, oʻzini umumiy faoliyatga
bagʻishlaydi, bir hokimiyat ostida boʻlishni va bu hokimiyat ularning
vakillaridan iborat boʻlishini istaydilar.

Boshqa tarafdan, koʻpkina millatlarning oʻzagi dominant etnik asos atrofida
jipslashgan. Millat aʼzolarining koʻpchiligi umumiy hayot tarzini maʼqullaydilar
va oʻzlari oʻrganib qolgan landshaftga ega umumiy yashash hududiga bogʻliqlikni
his qiladi. Shu bilan birga, birga yashash vaqt oʻtganda tashqi koʻrinishning
oʻxshashligiga va etnik guruh shaklllanishiga olib keladi. Etnik guruh aʼzolari
tashqi oʻxshashlik, umumiy urf-odatlar va xotiralar tufayli oʻzlarining umumiy
genealogik kelib chiqishiga ishonadi. Bunday umumlik milliy birdamlikka faol
xizmat qiladi.

Lekin milliy oʻzlikni anglash etnik oʻzlikni anglashdan keskin farq qiladi,
chunki u jamiyatning davlatga nisbatan manfaatlarini anglash jarayonida yuzaga
keladi, etnik oʻzlikni anglash esa bir etnik guruhning boshqalar bilan
munosabatlardan iborat. Etnik guruhlar, umuman olganda, bir hududga
bogʻlanmagan, millatlar esa har doim ham umumiy genealogik kelib chiqish
haqidagi mifga asoslanmaydi.

Milliy davlat — bu ijtimoiy tashkilotchilik, siyosiy bosharuv va madaniy oʻzlik
bir-biriga bogʻliq boʻlgan hududiy tashkilot. Ushbu taʼrifga toʻlaligicha mos
keladigan davlatlar soni 10 foizdan kamroq, ammo zamonaviy davlatlarning
koʻpchiligi uning koʻpkina jihatlarini oʻzida mujassam etadi.

Zamonaviy davlatlar markazlashtirilgan, yoyilgan va muxtor tuzilmalar orqali
koʻplab shaharlarni va bir biriga tutash mintaqalarni boshqarishadi. Ular hamma
uchun shart boʻlgan qoidalarni ishlab chiqish va oʻz hududi doirasida kuch
qoʻllash monopoliyasiga egalar. Shunday qilib, ular oʻz hokimiyatini butun
aholiga yoyadilar va iqtisodiy rivoj hamda mudofaa uchun insonlar hayotini
maʼlum bir tarzda tashkil etishga urinadilar. Bu bilan ular mintaqalarning
integratsiyasiga intilmaydigan shahar-davlatlardan va odamlarning kundalik
ishlarini kuzatishga urinmaydigan imperiyalardan farq qiladi. Bundan tashqari,
milliy davlat xalqlarning ixtiyoriy integratsiyasiga intiladi va bu bilan yangi
hududlarni egallab olish, ushlab turish va kolonizatsiyani maqsad qiladigan
imperiyadan farq qiladi.

Milliy davlat uning fuqarolari bilan bogʻlanadi, lekin ichki va xalqaro maydonda
uni odatda bitta davlat yetakchisi namoyon etadi. Masalan, Sharl de Gol fransuz
davlatining rahbari „Fransiya haqidagi alla-qanaqa gʻoyani“ namoyon etishi
kerakligini taʼkidlagan.

„Millat“ va „milliy davlat“ tushunchalarining oʻxshashligiga qaramasdan,
millatchilik ular orasida baʼzi farqlarni belgilaydi. „Millat“, „davlat“ va
„jamiyat“ tushunchalari turlicha darajalarga tegishli: madaniy, siyosiy va
ijtimoiy. Masalan armiya davlatni emas, balki xalqni himoya qilishi
taʼkidlanadi.

Oʻzining „Jamoat kelishuvi haqida“ (1762 y.) risolasida Jan-Jak Russo davlatning
yerlari „aholini boqish uchun yetarli“ boʻlishi kerakligini taʼkidlaydi.
Keyinchalik bu fikr davlat chegaralari millat uchun kerakli moddiy zaxiralar
bilan belgilanishi kerak degan iddaoni keltirib chiqardi. Masaln, F. Ratsel
davlatlar oʻsmasa, ular oʻladi, deb taʼkidlagan. Bu bilan u davom etgan Ovrupo
qudratli davlatlarining Afrikadagi kolonial ekspansiyasi ostiga nazariy asos
keltirgandi. Shunga oʻxshash qarashlarga Helford Makinder ega boʻlgan.

1899 y. geograf R. Chellen geosiyosat tushunchasini amalga tadbiq etdi, va uni
keyinchalik K. Haushofer rivojlantirdi. Geosiyosat deganda davlat faoliyatini
qoʻllab-quvatlash va uning siyosatini yoʻnaltirish uchun joʻgʻrofiy bilimlarni
oʻrganadigan fan tushunilgandi. Geosiyosat kolonializm va natsional-sotsializmni
(natsizm) oqlash uchun xizmat qilgani bois, Ikinchi jahon urushidan keyin bu
nazariya diskreditatsiya qilingandi.

Millatchilik yangi tarix mahsuli sanaladi. Tarix davomida odamlar ona yeriga
bogʻliqlikni his etishgan va mahalliy hokimiyatni qoʻllab-quvatlagan. Lekin
siyosiy va madaniy hodisalarning koʻpchiligi yangi tarixdan oldin milliy emas,
balki universal tusga ega edi.

Millatchilikning eng birinchi oʻzini namoyon qilishi Angliyadagi Shonli inqilob
boʻldi. Millatchilikning qaʼd rostlashi liberalizmning paydo boʻlishiga toʻgʻri
keldi, va uzoq vaqt ikkala gʻoya bir biri bilan bogʻliqlikda rivojlandi.
Millatchilikning yorqin namunasi Yangi Dunyo elitalarining ispan kolonializmiga
qarshi kurashi boʻldi. Lekin eng kuchli tebranishlarga Amerika va Fransiyadagi
inqiloblar aylandi. 1815-y. kelib millatchilik dunyodagi yetakchi gʻoyalardan
biri edi. U kapitalistik iqtisodga oʻtish davrida jamiyatning safarbarligini
taʼminlay oldi, bu esa milliy davlatlarning samaraliligiga va ularning iqtisodiy
qudratiga olib keldi.

Agar XVIII asr oxiri Fransiya va AQSHda millatchilik asosan fuqaroviy boʻlgan
boʻlsa, markaziy va sharqiy Ovruponing koʻpchilik mamlakatlarida u fransuz
okkupatsiyasiga javob sifatida yuzaga keldi va boshida etnik tusga ega edi.
Masalan, Germaniyaning birlashuvi va Elzas-Lotaringiyaning anneksiyasi
pangermanchilik asnosida amalga oshirildi. XIX asrning 2-yarmida millatchilik
Avstro-Vengriya, Rossiya va Usmonli imperiyalarining yaxlitligini yemira
boshladi va ular Birinchi jahon urushidan keyin qulashdi. XX asr boshida u
Afrika va Osiyada gulladi, bu esa fransuz va britan imperiyachiligi bilan
kurashni shiddatlashtirdi va natijada kolonial tizimning qulashiga olib keldi.

Birinchi jahon urushidan keyingi kelishuvlarning asosiy elementi Vilsonning
Ovruponi monoetnik davlatlarga boʻlish rejasi edi, va uni amalga oshirish uchun
Millatlar ligasi tashkil etilgandi. Lekin shu bilan birga, urush liberalizm
poydevori boʻlgan gumanizmga ishonchni soʻndirdi, bu esa boshqa omillar bilan
birga fashizm va natsizmning paydo boʻlishiga olib keldi. Olmoniyaning Ikkinchi
jahon urushidagi magʻlubiyatidan keyin keskin millatchilikning barcha shakllari
va u bilan bogʻliq taʼlimotlarning diskreditatsiyasi boshlandi.

Urushdan keyingi Gʻarbiy Ovrupoda Ovrupo hamjamiyatiga qoʻshilish jarayonlari
sababli millatchilikning faolligi pasaygan. Koʻplab davlatlarda
diskriminatsiyalovchi irqiy va etnik cheklovlar bekor qilindi.

Zamonaviy dunyoda millatchilik xalqaro maydonda faol rol oʻynashni davom etmoqda
va koʻplab koʻrinishlarga ega. Keskin millatchilik rasmiy tarzda qoralanadi va
qonuniy taqiqlarga duch keladi. Shu bilan birga, milliy davlat haqidagi
tasavvurlar liberal-demokratik mamlakatlardagi odamlar mentalitetining
poydevoriy tashkiliy qismi boʻlib qoldi.

Primordializm millatlarning prototiplari va millatchilik insoniyat tarixining
boshlanishidanoq mavjud boʻlganliklarini va bir etnik guruhga mansub odamlarga
xulqini belgilaydigan madaniy xususiyatlar boshidanoq va toabad xos boʻlishini
taʼkidlaydi. Primordializmning maqsadi allla-qanday „haqiqiy“ etnik poydevorni
topishdir. Bugungi kunda millatchilik tadqiqodchilari orasida primordializm
tarafdorlari deyarli qolmagan. Izlanishlar koʻrsatmoqdaki, haqiqatdan ham
qadimiy anʼanalar mavjud emas va madaniy meʼyorlar hamda qadriyatlarning
kuchliligi ularni shakllantiradigan ijtimoiy institutlarning qanchalik uzoq
saqlanishi bilan bogʻliq.

Modernizm nuqtai nazaridan millatlar va millatchilik — sanoat erasining
boshlanishida paydo boʻlgan va davlatlarning kuchayishi hamda kapitalizmning
rivojlanishi bilan bogʻliq tarixiy hodisalar. Ushbu nazariyaga koʻra, davlatning
aholini toʻgʻridan-toʻgʻri boshqarishi kuchayishi bilan madaniyat va turmush
yanada koʻproq yashash mamlakatiga bogʻlib qoldi. Aloqa texnologiyalari va bozor
rivoji bir biri bilan hech qachon bevosita muloqot qilmagan odamlar orasida
ijtimoiy aloqalar paydo boʻlishiga xizmat qildi. Bu yoʻnalishning tarafdorlari
etnik mansublik millatchilikning kelib chiqishida, madaniyat esa millat
shakllanishining yakunlovchi bosqichida rol oʻynashini inkor etmaydilar, lekin
umuman millatchilikning etnik mansublik bilan bogʻliqligini tasodif deb
biladilar. Ular milliy mansublik aniq belgilangan hudud ostida nazoratini amalga
oshiruvchi zamonaviy davlat bilan belgilanadi, mavjud etnik munosabatlar esa
davlat chegaralariga toʻgʻri kelishi uchun yoki, aksincha, hokimiyat uchun
kurashda yangi davlatlarning shakllanishiga xizmat qilishlari uchun qayta koʻrib
chiqiladi.

Etnosimvolizm (perennializm) iqtisod bilan birga millatchilikning oʻzagi etnik
mansublikdir ham, degan nuqtai nazarni eʼtirof etadi. Etnosimvolistlar millatni
tabiiy tuzilma deb hisoblamasa-da, ular uning asosida nisbatan qadimiy tarix va
milliy oʻzlikni anglash yotadi, deb hisoblaydilar. Ushbu nazariyaga koʻra, hali
sanoat davridan oldin madaniyatning umumiy elementlari, tarixiy xotiralar,
ajdodlar haqidagi miflar bilan va maʼlum bir darajada birdamlikka ega koʻplab
etnik hamjamiyatlar vujudga kelgan. Etnik hududlarning chegaralari aniq
belgilangan emas edi. Etnik hamjamiyatlar mustahkam, negaki miflar, ramzlar,
xotiralar va qadriyatlar sekin oʻzgaradigan madaniyat va faoliyat elementlari
bilan birga keladi. Bu hamjamiyatlarning baʼzilari madaniy-iqtisodiy
integratsiyaning yangi bosqichiga oʻtishdi, maʼlum bir tarixiy hududga bogʻlanib
qoldi hamda oʻziga xos qonun va urf-odatlarga ega boʻlishdi — yaʼni millatlarga
aylanishdi. XVIII asrning oxirida millatchilik gʻoyasining paydo boʻlishi esa
millatlar sifatini va shakllarini keskin oʻzgartirib yubordi.

Rossiyalik olim A. I. Millerning fikriga koʻra, oxirgi oʻn yilliklardagi
millatchilikning barcha nazariy tadqiqotlari ozmi-koʻp Karl Doychning asarlariga
tayanadi.

XVIII asrning oxiridan davlatning milliylashuvi taʼlim va jamoat hayotining
milliylashuvi bilan birga kechgandi. Shoirlar va olimlar ona tilining islohotiga
kirishdi hamda uni adabiy til darajasiga koʻtarishdi. Tarix sohasidagi asarlari
milliy davlatchilik uchun siyosiy talablar asosini tayyorlab berdi.

Milliy davlatlarda yangi marosimlar paydo boʻldi: festivallar, bayramlar,
bayroqlar, musiqa, sheʼriyat, vatanparvar nutqlar. Vaqt oʻtishi bilan yangi
elementlar ertaklarda, meʼmoriy uslublarda, mahalliy qonunlarda oʻz aksini
topdi. Dinniy siyosiy ahamiyati asta sekin yoʻqoldi, davlat tilini bilish esa
oʻta muhim boʻlib qoldi. Ikkinchisi kommunikatsiya texnologiyalarining rivoji va
yagona bozorning kengayishidan manfaatdor boʻlgan kapitalizm bilan bogʻliq.
Lekin millatchilik hamma vaqt ham mavjud til anʼanalariga tayanmasdi. Koʻpkina
hollarda u aslzoda doiralarning tiliga qarshi mahalliy lahjalarni oldinga
surardi. Baʼzan kam qoʻllaniladigan tillarning tiklanishi yuz bergan, baʼzan bir
nechta shevalarning bitta tilga integratsiyasi sodir boʻlga.

Preindustrial jamiyat asosan vertikal tabaqalarga boʻlingan boʻlsa, yangi
tarixda davlatlar siyosati bu tabaqalanishning oldini olishga xizmat qildi.
Millatchilik tufayli yuksak madaniyat butun jamiyatni qamrab oldi, uni
belgilashni boshladi va siyosiy qoʻllovga ega boʻldi.

Millatchilik odamni milliy madaniyat va til bilan belgilashga intilgani uchun
(din, yashash joyi, urugʻ bilan belgilashga qarshi), katta ahamiyatni taʼlim
kasb etadi. Ommaviy taʼlim tizimi nafaqat aholiga asosiy kasbiy koʻnikmalarni
beradi, balki milliy davlatga oʻz vatandoshlari bilan toʻgʻridan-toʻgʻri
samarali muloqot qilishga yordam beradi. Taʼlim tizimi shuningdek etnik
koʻpchilikning qadriyatlari, madaniyati, tarixi, tilini qoʻllab quvvatlashga
xizmat qiladi.

Millatchilik oʻzingni millat bilan bogʻlash hissini tarbiyalash uchun tarixni
tushuntirish va oʻrgatishga alohida eʼtibor beradi. Koʻpkina tadqiqodchilar
bunaqa eʼtibor mafkurviy tusga egaligini va oʻz talablari uchun mifologik asos
yaratish maqsadida amalga oshirilishini taʼkidlaydilar.

Dunyoning koʻpchilik mamlakatlarida millatchilik zamonaviy jamiyat tuzilishining
qismi boʻlib qoldi. Aholi uni oddiy holdek qabul qiladi va hatto millatchi
ritorikaga, agar u jamoat tatibiga rahna solmasa va qaysidir inqiroz bilan
bogʻliq boʻlmasa, javob koʻrsatmaydi. Odamlarda mafkuraviy tusga ega bir qancha
odatlar paydo boʻladi va ular millatning uzluksiz qayta tiklanishini
taʼminlaydi.

Millatchilikning keskin shakllari oʻta destruktiv taʼsir koʻrsatishi mumkin,
jumladan genotsid va etnik tozalashlar. Millatchilikning asosiy oqimi ham tanqid
nishoni boʻlib turadi.

Bir xil olimlar millatlar va millatchilik nazariyasi nafaqat amalga oshmaydigan,
balki kerak emas ham, buning oʻrniga uning amaliy tomonlariga eʼtiborni jamlash
lozim, degan fikrda. "Millatchilik" va "millat" tushunchalari qiyinchilik bilan
taʼriflanadi, negaki bu konsepsiyalar zamonaviy siyosatga kuchli bogʻlangan va
har qanday taʼrif bir talablarni legitimlashtirib, boshqalarni nolegitim qiladi.
Nazariyatchilar tomonidan millatchilik tushunchasiga berilgan noaniqlik va keng
taʼrif ommaviy itoatkorlikning u yoki bu shaklini tahlil qilishda
oʻzboshimchalik asosi boʻlib xizmat qiladi.

Bir qator olimlar millatchilik xavfli, demokratiyaga toʻgʻri kelmaydi,
madaniy-ijtimoiy farqlarning oʻsishiga va buning ortidan mojaro va urushlarga
olib keladi, deb taʼkidlaydigan antimillatchilik tarafdoridirlar. Ularning
fikricha, agar oʻzingning millating eng yuqori axloqiy platformada tursa, boshqa
millatlar joylashuvi pastroq, degan xulosaga kelish mumkin.
Antimillatchilikning, masalan, E. Balibar asarlarida taqdim etilgan zamonaviy
nazariyasiga koʻra, har qanday millatchilikning yonma yon yuradigan elementi -
irqchilik. Millatchilikning baʼzi tanqidchilariga koʻra, u koʻpchilik xalqaro
mojarolarning asosida yotadi. Masalan L. N. Tolstoy urushlarning sababi "oʻz
xalqingga imtiyozli yaxshilik istashdir", deb yozgandi.

Havotir uygʻotadiki, milliy davlatda jamiyat tashkillashuvining barcha eng muhim
elementlari madaniy bir xillikni qoʻllab-quvvatlashga xizmat qiladi. Bu bilan
ular oʻzlikni belgilash shaxsiy huquqini tahlika ostiga soladi. Millatga aʼzolik
ixtiyoriy boʻlsa-da, asosiy milliy qadriyatlar bilan norozilar huquqiy
diskriminatsiyaga uchrashi yoki ksenofobiya qurbonlariga aylanishi mumkin.
Tahlika borki, milliy birlikning buzilishini oldini olish maqsadida demokratik
davlat kuch ishlatishga qoʻl urishi mumkin va nafaqat chet elliklar yoki etnik
ozchiliklarga, balki butun millatga nisbatan. Shu bilan u avtoritarizmga
shoʻngʻishi mumkin. Shuning uchun madaniy liberalizm tarafdorlari siyosiy tizim
ozchilikni koʻpchilikning diktaturasidan himoya qilishi kerak, deb
taʼkidlaydilar. Shu bilan birga mustahkam vatandoshlik qadriyatlariga va
vatandoshlik jamiyati institutlariga ega millat shunaqa kafolat boʻla oladi.

Kommutarizmning bir xil tarafdorlari vatandoshlik va liberal millatchilik
vatandoshlik jamiyati tuziluviga zarar yetkazadi, chunki etnik hanjamiyatlarning
chegaralarini tan olmaydi, deb hisoblaydilar. Ularga koʻpmadaniyatlikka
qarshilar raddiya bildiradi va ichki etnik chegaralarni tan olish u yoki bu
etnik guruhga mansublikka undashga olib kelishini, buning oʻrniga davlat har bir
odamga uyushmalarda aʼzolik erkinligini kafolatlashi lozimligini iddao
qiladilar.

Tadqiqodchilarning iddaosicha, vatandoshlik millatchiligi oʻz oʻzidan millat
birligini taʼminlab bera olmaydi, chunki aql-idrokka asoslangan va vatandoshlik
millatchiligining asosiy kategoriyalari (vatandoshlik, siyosiy huquqlar va hk.)
inson uchun "tashqi"dir. Shuning uchun amalda milatchilik "ichki" kategoriyalar
(din, anʼanalar va hk.) bilan ishlaydigan madaniy elementdan iborat.
Vatandoshlik millatchiligi shuningdek milliy oʻzlikni belgilashga yorqin
taraflarni kiritishga qodir emas. Uning milliy oʻziga xoslikni shakllantirishga
qoʻshgan hissasi qisman hududiy bogʻliqlikka tayanadi, lekin demokratiyaning
tarqalishi Ovrupo davlatlari orasida qolgan farqlarning susayishiga olib keldi.



https://uz.wikipedia.org/wiki/Maktab

Maktab - o'qituvchi rahbarligida yosh avlodga maʼlumot beriladigan va tarbiyaviy
ishlar olib boriladigan oʻquv tarbiya muassasasi. Oʻzbekistonda maktab, asosan,
davlat mulki bo'lib, unda o'qish bepuldir. Shu bilan birga oliy o'quv yurtlarida
o'qish qisman shartnoma asosida ota-onalar mablag'lari hisobiga amalga
oshiriladi. Oʻzbekiston Respublikasining 1997-yilda qabul qilingan «Ta`lim
to'g'risida»gi qonuni hamda «Kadrlar tayyorlash milliy dasturi» da belgilab
berilganidek, Oʻzbekiston maktablarida ta`lim oʻquvchilarning ona tilida olib
boriladi. Barcha maktablarda o'quvchi va talabalar uchun uzliksiz tarzda
ta`limning quyi bosqichidan yuqori bosqichiga o'tish ta`minlangan. Boshlang'ich
va O'rta maktablarda ta`limning asosiy shakli - dars, o'rta maxsus va
kasb-hunar, hamda oliy maktablarda - leksiya.

Oʻzbekiston Respublikasi mustaqillikka erishgach, maktablarning moddiy texnika
bazasini rivojlantirish, ularni ilmiy metodik jihatdan taʼminlash sohasida bir
qator ishlar amalga oshirildi. Oʻzbekistonda M. ishlari yuksak surʼatlar bilan
rivojlanmoqda. Mamlakatda 9672 umumiy oʻrta taʼlim maktabi (6 mln. dan ortiq
oʻquvchi), 224 oʻrta maxsus va kasb-hunar oʻquv yurti (223 ming oʻkuvchi), 61
oliy oʻquv yurti (125,5 ming talaba) mavjud (2002). Yana q. Xalq taʼlimi,
Boshlangʻich maktab, Umumiy oʻrta taʼlim maktabi, Akademik litsey, Kasb-hunar
kolleji, Oliy oʻquv yurtlari; 2) fan, adabiyot, sanʼat, ijtimoiysiyosiy hayot va
shahrik.da oʻziga xos xususiyatlarga ega boʻlgan yoʻnalish, oqim (mas, geolog
olim Habib Abdullayev maktabi va h.k.).

Maktab atamasi, shuningdek, rangtasvir, haykaltaroshlikka, oʻziga xosligi aniq
ifodalangan shahar yoki maʼlum vilo-yat meʼmorligiga, u yoki bu darajada anik,
uslubiy va tarixiy chegaralariga ega boʻlgan butun bir mamlakatning milliy
sanʼatiga nisbatan ham qoʻllanadi (mas, Hirot miniatyura maktabi).



https://uz.wikipedia.org/wiki/Liviya

Liviya, Liviya Arab Sotsialistik Xalq Jamahiriyasi (Al-Jamahiriya al-Arabiya
al-Libiya ash-Shaʼbiya alIshtirokiya) — Shim. Afrikadagi davlat. Maydoni 1759,5
ming km². Aholisi 5,2 mln. kishi (2001). Poytaxti — Tripoli shahri Maʼmuriy
jihatdan 13 viloyat (baladiyya)ga boʻlinadi.

Xalq tomosha anʼanalariga aylanib qolgan "Fonusxayol", qoʻgʻirchoq teatrlari va
oʻziga xos ogʻzaki jur. (koniakl axborot) L.da zamonaviy te-atrning paydo
boʻlishida muhim rol oʻynadi. 1935 yil Darnada Muhammad Abulhodi birinchi teatr
truppasini tuzdi va bu truppa Misr, Yevropa teatri sanʼati taʼsirida rivojlandi.
L. mustaqillik yillarida qator havaskorlik toʻgaraklari va professional
uyushmalar: milliy musikali drama truppasi, Abdulhamid al-Mijrob rahbarligida
Tripolidagi "Al-Amal", Misurotadagi "At-Toj-al-Fiddi" va boshqa paydo boʻldi.
1951 yil Mustafo Muhammad Lamir Milliy teatr uyushmasi (aktyor va dramaturglar
birlashmasi) — birinchi L. teatrini tuzdi. Bu teatr re-pertuaridan Molyer, N. V.
Gogol, hozirgi zamon Misr va L. dramaturglari asarlari mustahkam oʻrin oldi.
Keyingi yillarda bir qancha xalq musiqa-raqs guruxlari ishlay boshladi. 1963 yil
Tripolida musiqa-drama bilim yurti tashkil etildi. Bingʻozida xalq teatri
truppasi, Tripoli va Darna shaharlarida milliy teatrlar mavjud.

Libiya (Libiya Buyuk Sotsialist Xalq Arab Jamhiriyasi) poytaxti — Tripoli
shahri. BMT aʼzosi



https://uz.wikipedia.org/wiki/Livan

Livan, Livan Respublikasi (الجمهورية اللبنانية, AlJumxzfiya al-Lubnoniya) —
Gʻarbiy Osiyodagi davlat. Oʻrta dengizning sharqiy sohilida. Maydoni 10,45 ming
km². Aholisi 3,6 mln. kishi (2001). Poytaxti — Bayrut shahri L. maʼmuriy
jihatdan 6 muhofaza (viloyat)ga bulingan.

L. 11-asr oxirida salibchilar, 13-asrdan 16-asr boshlarigacha Misr mamluklari
hukmronligida boʻldi. 1516 yil L. Hududi Usmonli turk saltanati tarkibiga kirdi.
17-asrda amir Faxriddin II butun L. ni birlashtirdi. 1697 yildan L. Shihablar
sulolasi qoʻl ostiga utdi. 18-asr oxiri, 19-asr boshlarida hukmronlik qilgan
amir Bashir II Shihab L.ni markazlashtirish siyosatini qoʻlladi. U mamlakatni
Turkiya hukmronligidan ozod qilish niyatida Misr hukmdori Muhammad Ali bilan
ittifoqtuzdi. 1861 yil iyunda xalqaro komissiya (Fransiya, Buyuk Britaniya,
Avstriya, Prussiya, Rossiya, Turkiya) ishlab chiqqan nizomga muvofiq, mamlakat
rasman L. nomini oldi. 19-asrning 50—70-yillarida L. arab maʼrifatchilik
harakati markazlaridan biriga aylandi.

19-asr oxiri va 20-asr boshlarida L. Gʻarbiy Yevropa davlatlarining yarim
mus-tamlakasiga aylandi; 1918 yil okt.da Angliya va Fransiya qoʻshinlari L.ni
bosib oldi. 1922 yil L.ga Fransiya man-dati Millatlar Ligasi tomonidan
tasdiqlandi. 1926 yil mayda qabul qilingan konstitutsiyaga muvofiq, L.
respublika deb eʼlon qilindi. Biroq Fransiya uning tashqi aloqalari va mudofaasi
ustidan nazoratni oʻz qoʻlida saqlab qoldi.

Birinchi badiiy film 1929 yil suratga olingan. "Baʼlabakka haro-balari ostida"
nomli badiiy film, kinojur.lar va hujjatli filmlar 20-asrning 30-yillarida chet
el firmalari buyurtmasi bilan suratga olingan. 60-yillarda "Baʼlabakka", "Niyer
ist sa-und", "Alasriy" kinostudiyalari tashkil topdi. Keyingi yillarda "Salom,
muhabbat!" (rej. M. Salmon), "Shayton arava" (rej. J. Kan), "Qayrilgan qanotlar"
(rej. Yu. Maʼluf), "Gung va muhabbat" (rej. A. Bahriy) kabi filmlar
tomoshabinlar diqqatiga sazovor boʻldi.



https://uz.wikipedia.org/wiki/Islomda_Xudoning_99_nomi

Allohning go'zal ismlari (arabcha: أسماء الله الحسنى, ʾasmāʾ allāh al-Ḥusnā).
Qur’onda Alloh ismlari haqida shunday deyiladi: ”Allohning go’zal ismlari
bordir. Bas, uni o’sha ismlar bilan chorlangiz(yod etingiz),Uning ismlarida
haqdan og’ib (noo’rin joylarda ularni qo’llaydigan mushrik) kimsalarni tark
qilingiz”.(“A’rof” surasi,180-oyat). Bu ismlar 99 ta. Ular musulmon ilohiyotida
muhim o’rin tutadi. Alloh ismlari ko’p duolarda qo’shib aytiladi. Qur’oni
Karimning “Hashr” surasida (22-24 oyatlar) “Allohning go’zal ismlari” ning qisqa
ro’yxati bor: ar Rahmon, ar-Rahim, al-Malik, al-Quddus, as-Salom, al-MO’min,
al-Muhaymin,al-Aziz, al-Jabbor, al-Mutakabbir, al-Xoliq, al-Bori’, al-Musavvir.
Boshqa hamma ismlar Qur’onning turli joylarida uchraydigan Alloh sifatlaridan
kelib chiqadi va ular bilan bog’langan fe’llardan hosil bo’lgan. 99 ta ism
ro’yhati Abu Hurayra (601-679) rivoyat qilgan hadisda bor. Ana shu hadisga
ko’ra, Muhammad sallolohu alayhi va sallam 99 raqamini keltirganlar va har kim
Alloh taoloning mazkur ismlarini birma-bir aytib chiqsa, albatta jannatdan joy
ato qilinadi deganlar. Boshqa Hadis to’plamalrida ham Alloh ismlari ro’yhati
keltiriladi.

В этих 99 именах скрыт высший смысл деяний Аллаха. Среди Его имён нет ни
больших, ни маленьких. Все они одинаковы. Великими их делает лишь благочестие
того, кто их произносит.



https://uz.wikipedia.org/wiki/Iosif_Stalin

Iosif Vissarionovich Stalin (gurj. იოსებ ბესარიონის ძე ჯუღაშვილი, Ioseb
Besarionis dze Jugʻashvili, rus. Иосиф Виссарионович Сталин; 18-dekabr, 1878 -
5-mart, 1953) SSRI Bosh Vaziri, Sovet Ittifoqi Kommunistik Partiyasi Bosh Kotibi
boʻlgan.

Millati gurji boʻlgan Stalinning haqiqiy ism-sharifi Ioseb Jugʻashvili boʻlib,
uni qisqacha Soso deb chaqirishar edi. Oktabr inqilobiga qadar Jugʻashvili koʻp
taxallus va partiya laqablaridan foydalangan. Asosan Besoshvili, Nijeradze,
Chijikov, Ivanovich; eng mashhuri — Koba. „Stalin“ taxallusining kelib chiqishi
bahsli: baʼzilar uni ruscha „stal“ („stal“ — poʻlat), boshqalar esa adib E.
Stalinski sharifidan ilhomlangan deyishadi.

Siyosan noʻnoq Stalin hukumat tepasiga hamkorlari Grigoriy Zinovyov va Lev
Kamenev hamda kotiblari Lev Mexlis, Ivan Tovstuxa va Boris Bajanov yordamida
keldi.

20 yillarda partiya va davlatda yetakchi boʻlish uchun kurash davomida, partiya
apparati va siyosiy fitnalardan foydalanib, partiyaga bosh boʻlib oldi va
mamlakatda mustabid rejimni oʻrnatdi. Mamlakatni jadal industrlashtirish va
majburiy kollektivlashtirish siyosatini oʻtkazdi. 20 yillarning oxiri — 30
yillarda haqiqiy va gumon qilingan raqiblarini yoʻq kildi. Ommaviy terror
tashabbuskori boʻldi. 30 yillarning oxiridan fashistlar Germaniyasi bilan
yakinlashish siyosatini tutdi (q. Sovet-German bitimlari (1939)), bu hol 2-jahon
urushida xalqfojiasiga olib keldi. 1941 yildan SSSRXKS (Ministrlar Soveti)
raisi. Urush yillarida S. Davlat Mudofaa komiteti raisi, Mudofaa xalq,
komissari, Oliy Bosh koʻmondon. 1946—47 yillarda SSSR Qurolli kuchlari vaziri.
Sovet Ittifoqi Mapshali (1943), generalissimus (1945). Urush yillarida S. AQSH
prezidenti F.D. Ruzvelt va Buyuk Britaniya bosh vaziri U. Cherchill bilan birga
gitlerchilarga qarshi harbiy ittifoq (koalitsiya) tuzdi. Urush tugagandan soʻng
u "jahrn sotsialistax tizimi"ni yaratishning gʻoyaviy rahnomasi va amaliyotchisi
boʻlib qoldi, bu hol "sovuq urush" hamda SSSR bilan AQSH oʻrtasidagi
harbiy-siyosiy qaramaqarshilikni keltirib chiqargan va qurollanish poygasini
kuchaytirgan.



https://uz.wikipedia.org/wiki/Hayz

Hayz, hayz sikli, oy koʻrish, menstruatsiya — balogʻatga yetgan qiz bolada va
bola tugʻish yoshidagi ayollarda har 26—29 kunda, baʼ-zan 21—24 kunda (qisqa
sikl) sodir boʻladigan biologik jarayon; H. siklida asosan tuxumdon va
bachadonda oʻzgarish roʻy berib, bachadondan maʼlum miqdorda qon ketadi. H.
koʻrish markaziy nerv sistemasi (bosh miya poʻstlogʻi, gipotalamus, gipofiz)
tomonidan boshqariladi.

Qiz bolaning birinchi H. koʻrishi, unda ikkilamchi jinsiy belgilar (mas, koʻkrak
bezi toʻlishib, qov usti va qoʻltiqda tuk oʻsishi va boshqalar) yetilganidan
keyin boshlanadi (q. Balogʻatga yetish). Birinchi H. qoʻrish muddati qiz
bolaning sogʻligʻi va turmush tarziga, shuningdek, turar joyi va iqlimga
bogʻliqQizlarning H. koʻrishi kechiksa (15— 16 yoshgacha), albatta, ayollar
maslahatxonasiga uchrashishi va tegishli mas-lahat olishi lozim. Oylik qon
kelishi ayol organizmining (qiz bolaning) xususiyatlariga bogʻliq. H. koʻrish
muddati boshida oʻzgaruvchan boʻlib, keyinchalik aniq bir vaqtga toʻgri keladi.
Koʻpchilik ayollarda H. maʼlum kunlarda boshlanib, doim bir tekis, ogʻriqsiz
kechadi, ayolning umumiy ahvoli deyarli oʻzgarmaydi, ular odatdagi yumushlarini
bajaraverishlari mumkin, ammo ortiqcha toliqmasliklari, jismonan
zoʻriqmasliklari, gigiyena qoidalariga rioya qilishlari kerak. H. koʻrish
vaqtida baʼzi ayollarning kayfiyati buzilib turadi, boʻshashadi, sut bezlari
dagʻallashadi. H. koʻrish siklining oʻzgarishi organizmda biror-bir kasallik
borligidan dalolat beradi. Shuning uchun har bir ayol maxsus hayz kalendari
(oynomasi) tuzishi va unga H. kuni, muddati va boshqa maʼlumotlarni muntazam
qayd qilib borishi lozim, shunday qilinsa, H. koʻrish siklining buzilishini oʻz
vaqtida aniqtash mumkin. Homiladorlik va baʼzan bola emizish davrida ayol H.
koʻrmaydi. Ayolning boʻyida boʻlmagan davrida qon koʻrmay qolishi (amenoreya)
yoki ahyonda bir oz qon kelishi (gipomenstrual sindrom), bir necha kun koʻp qon
kelishi (menor-ragiya), uning ogʻrikli boʻlishi (al-gomenoreya), shuningdek, H.
qonidan tashqari bachadondan qon ketishi (met-rorragiya) biror kasallikdan darak
beradi, uni oʻz vaqtida anikdab davolash talab etiladi. Bundan tashqari, ayrim
ayollarda H. koʻrish oldi holati kuzatiladi; bunda ayol boʻshashadi, kay-fiyati
oʻzgaradi, sut bezlari dagʻallashadi, boshi aylanadi, uyqusi buziladi, yuragi
oʻynaydi, baʼzan yurak sohasida ogʻriq paydo boʻladi. Ayol organizmining normal
funksional holati turmush tarzining bekamu koʻst boʻlishiga, qizlarni
yoshligidan boshlab toʻgri tarbiyalash va parvarish qilishga bogʻliq. Bu
gigiyena qoidalariga qatʼiy rioya qilish, organizmni chiniqtirish, yaxshi
ovqatlanish, mehnat va dam olishni toʻgʻri yoʻlgaqoʻyish, jismoniy mashqlarni
bajarish, infeksion kasalliklardan saqlanish, agar kasallik roʻy bergudek
boʻlsa, oʻz vaqtida davolatishdan ibo-rat. Shuni nazarda tutish kerakki, qiz
bola organizmi H. koʻrguncha unga asta-sekin tayyorlanib boradi, bunda
organizmning bir-biri bilan bogʻliq boʻlgan aʼzo va sistemalari (ichki
sekretsiya bezlari, yurak-tomir, nerv sistemasi va h.k.) ishtirok etadi, bu
murakkab jarayonning hammasi H. siklining normal kechishida muhim rol oʻynaydi.
Qiz bola organizmi balogʻatga yetish davrida hissiyotga toʻla, turli noxush
omillarga nisbatan oʻta taʼsirchan boʻladi.



https://uz.wikipedia.org/wiki/Buxoro_viloyati

Buxoro viloyati — O‘zbekiston respublikasining 12 viloyatlaridan biri.
Oʻzbekiston viloyatlari ichida, chegasining kattaligi boʻyicha Navoiydan keyin
ikkinchi oʻrinda turadi. 1938-yil 15-yanvarda tashkil etilgan. Buxoro viloyati
hududi asosan Qizilqum cho‘lida joylashgan. Janubi-sharqini Zarafshon vodiysi
egallagan. Shimoli-gʻarbda Xorazm viloyati va Qoraqalpog‘iston Respublikasi,
shimol va sharqdan Navoiy viloyati, janubi-sharqda Qashqadaryo viloyati,
janubi-gʻarbda Turkmaniston bilan chegaradosh. Maydoni 39,4 ming km2. Aholisi
1443 mingdan ziyod kishi (2001). Buxoro viloyati tarkibida 11 qishloq tumani:
Buxoro, Vobkent, Jondor, Kogon, Olot, Peshku, Romitan, Shofirkon, Qorovulbozor,
Qorako‘l, G‘ijduvon, 11 shahar (Buxoro, Galaosiyo, Vobkent, Gazli, Kogon, Olot,
Romitan, Shofirkon, Qorako‘l, Qorovulbozor, G‘ijduvon), 3 shaharcha (Jondor,
Zafarobod, Yangibozor), 121 qishloq fuqarolari yig‘ini bor. Buxoro shahar
aholisining etnik tarkibi asosan
Uzbek,Rus,Fors(Eroniylar),Turkman,tojik,Ukrain,koreys,tatar va boshqalar tashkil
etadi.Markazi-Buxoro

2000/01 o‘quv yilida viloyatda 528 umumiy taʼlim maktabi bo‘lib, 325,2 ming
o‘quvchi, 25 gimnaziyada 5700 o‘quvchi taʼlim oldi. 1998—2001-yillarda 14
kasbhunar kolleji va 5 akademik litsey qurib topshirildi. 14 kasbhunar kollejida
2400 o‘quvchi o‘qiydi. 2001—2003-yillarda viloyatdagi mavjud 10 texnikum va 24
hunartexnika bilim yurtlari kasbhunar kollejlari va akademik litseylarga
aylantiriladi (O‘zR Vazirlar Mahkamasining 2001-yil 12 iyun qarori). Viloyatda 3
oliy o‘quv yurti bor: Buxoro universiteti, Buxoro oziq-ovqat va yengil sanoat
texnologiyam instituti, Buxoro tibbiyot instituti. Ularda 9800 talaba taʼlim
oladi (2001). Buxoro shahrida O‘zbekiston paxtachilik i.t. institutining Buxoro
filiali (1928—94-yillarda Buxoro paxtachilik tajriba stansiyasi) faoliyat
ko‘rsatmoqda. Viloyatda Buxoro davlat meʼmoriy-badiiy muzeyqo‘riqxonasi (uning 6
filiali bor), 450 ommaviy kutubxona, 148 klub, 210 madaniyat uyi, 7 madaniyat va
istirohat bog‘i, 15 badiiy havaskorlik jamoalari bor. Buxoro shahridagi Abu Ali
ibn Sino nomidagi viloyat kutubxonasi (1921) respublikadagi nufuzli
kutubxonalardan sanalib, unda noyob qo‘lyozmalar mavjud. Buxoro viloyati da 2 ta
teatr bor. Sadriddin Ayniy nomidagi musiqali drama va komediya teatri to‘ng‘ich
oʻzbek professional teatrlardan biri. 1921-yil xavaskorlar guruhi asosida
tashkil qilingan. Buxoro viloyat qo‘g‘irchoq teatri 1982-yil tashkil qilingan.
Buxoro viloyati dan Olim Xo‘jayev, Hikmat Latipov, Saʼdixon Tabibullayev,
Lutfulla Nazrullayev, Nazokat Neʼmatova, Aminjon Akobirov, Razzoq Hamroyev kabi
yirik sanʼatkorlar; Domla Halim Ibodov, Ota Jalol Nosirov, Ota G‘iyos
Abdug‘aniyev, Levina Hofiz, Sattor Yarashev, O‘lmas Rasulov, Muxtor Ashrafiy,
Mutal Burhonov, Mustafo Bafoyev singari xalq hofizlari va kompozitorlari. Maryam
Yosubova, Tesha Mo‘minov, Baxtiyor Ixtiyorov, Ahmadjon Shukurov singari xalq
artistlari yetishib chiqqan.Sog‘liqni saqlash. Viloyatda 6700 o‘rinli
kasalxonada 4343 vrach va 16100 o‘rta tibbiy xodim ishlab turibdi. 22 ayollar
konsultatsiyasi, 281 qishloq vrachlik punkti, 68 feldsherakusherlik punkti, 28
qishloq uchastka kasalxonasi bor. 17 poliklinikada jarrohlik markazlari, 9
ambulatoriyada ixtisoslashtirilgan davolash markazlari tashkil etilgan.
Viloyatda 3 sanatoriy, jumladan Sitorai Moxi Xosa sanatoriysi mavjud. Buxoro
shahridan 25 km narida To‘dako‘l dam olish maskani joylashgan. 2001-yilgacha o‘z
kasbi bo‘yicha xususiy ish faoliyati yuritish uchun viloyatda 150 mutaxassisga
litsenziya berildi. Sport. Buxoro viloyati sportchilarisportning ko‘plab turlari
bo‘yicha turli darajadagi musobaqalarda ishtirok etmoqda (kurash, chim ustida
xokkey, voleybol, futbol, tennis, boks va boshqalar). Buxoro viloyati da
shakllangan va o‘z tarixiy ildiziga ega buxorocha kurash bugungi kunda o‘zbekcha
kurash sifatida jahon sport olamida o‘ziga xos o‘rin e gall ad i. Buxorodan
sambo bo‘yicha jahon va Yevropa chempioni Sobir Qurbonov, 2 marta jahon
chempioni Shuhrat Xo‘jayev, jahon chempionlari Shuhrat Ochilov, Botir Turdiyev,
Ra uf Boltayev, Botir Xujayev, kurash bo‘yicha 1-jahon chempionlari Akobir
Qurbonov, Kamol Murodov, 1Osiyo chempioni Farhod Turayev, Shuhrat Saʼdiyev
(yunonrum kurashi), Narimon Otayev (boks) kabi mashhur sportchilar yetishib
chiqqan. „Sitora“ ayollar jamoasi chim ustida xokkey bo‘yicha Osiyo chempionlari
kubogi sohibidir (2000). O‘zbekiston mustaqillikka erishgach, sport turlari
Buxoro shahri va viloyatida ommalashdi. Zamonaviy sport inshootlaridan „Buxoro“
futbol klubining 25000 tomoshabinga mo‘ljallangan „Buxoro“ stadioni, „Semurg‘“
suv havzasi, „Olimpiya“ sport majmui, turli darajadagi xalqaro musobaqalar
o‘tkaziladigan „Xumo“ tennis korti mavjud. Buxoro viloyati da 44 bolalar va
o‘smirlar sport maktabida 27 mingdan ziyod o‘quvchi taʼlim oladi
(2001).Adabiyoti. Buxoro qadimdan shoir va ulamolar to‘plangan eng yirik
shaharlardan biridir. Unga „Qubbat ulislom“, „Buxoroyi tarif“ unvonlari
berilgan. Buxoroda „malik ulkalom“ Abu Abdulloh Jaʼfar Rudakiy yashab, ijod
qildi. Narshaxiyshtt „Buxoro tarixi“ asarida go‘zal sheʼriy parchalar mavjud.
Balʼamiy Tabariyning „Taʼrix…“ asarini Buxoroda fors tilida qaytadan yozgan. Ibn
Sino buyuk qomusiy olim bo‘lish bilan birga arab va forstojik tillarida shsʼriy
asarlar yozgan. Buxorolik Daqiqiy Abu Mansur Muhammad Firdavsiyning ustozi
bo‘lib, „Shohnoma“ dostonini dastlab u yoza boshlagan. Abu Mansur Saolibiy
„Yatimat ud-dahr“ tazkirasida 10-asrda poytaxt Buxoroda yashab arab tilida ijod
qilgan 25 shoir haqida qimmatli maʼlumotlar keltiradi. Uning yozishicha, „Buxoro
Somoniylar hukmronligi davrida shonshuhrat makoni, saltanat kaʼbasi va
zamonasining ilg‘or kishilari jamlangan, yer yuzi adiblarining yulduzlari
porlagan va o‘z davrining fozil kishilari yig‘ilgan joy edi“. Avfiy Buxoriy
adib, tarjimon va tazkiranavis olim edi. U Turon adabiyotida tazkiranavislik
janriga asos solgan. Sharofiddin Buxoriy (13—14-asrlar) mashhur „Chor kitob“ni
tuzgan shofirkonlik ulug‘ mutasavvuf shoirdir. Temuriylar sulolasi davrida
Buxoroda Nosir Buxoriy, Ismat Buxoriy (1365—1426), Burunduq Buxoriy, Tohir
Buxoriy, Xayoliy Buxoriy, Sayfiy Buxoriy (15-asr) kabi shoirlar yashab, devon
tuzishgan. Ismat Buxoriy oʻzbek, fors va arab tillarida sheʼr yozish anʼanasini
Buxoroda boshlab berdi. „Ibrohim Adham“ dostonini o‘zbekchada bitdi. U temuriy
shahzoda Xalil Sultonning murabbiysi edi. Muhammad Solih Muhammad Shayboniyxonta
bag‘ishlangan o‘zbekcha „Shayboniynoma“ dostonini yezdi. Shayboniylar
sulolasining vakillari bo‘lgan Buxoro xonlari Muhammad Shayboniyxon „Shayboniy“,
Ubaydullaxon ibn Mahmud Sulton „Ubaydiy“, Abdul laxon II „Xon“ ta xalluslari
bilan sheʼr va dostonlar yozishdi, devon tuzishdi. Xususan, Ubaydullaxonning
ijodi sermahsul bo‘lib, u oʻzbek, fors, arab tillarida lirik g‘azallar, masnaviy
yo‘lida so‘fiyona mazmun bilan sug‘orilgan risolalar yozgan.Hasanxo‘ja Nisoriy
„Muzakkiri ahbob“ tazkirasida 16-asrda faqat Buxoroning o‘zida yashab, ijod
qilgan 110 nafar shoir va tarixchilarning nomlarini keltiradi. Ular orasida
Mavlono Abdurahmon Mushfiqiy, Mavlono Majlisiy, Fazlulloh ibn Ro‘zbehon
Isfahoniy („Mehmonnomayi Buxoro“ tarixiy asari va o‘zbekcha sheʼrlari bor),
Mavlono Naxliy (1549—1636; u Hofiz Tanish Buxoriy bo‘lib, „Abdullanoma“ —
„Sharafnomai shohiy“ tarixiy asarining muallifidir), Mavlono Xoja Muhammad Sadr
(Afzaliy), Mavlono Foniy, Mavlono Qabuliy Buxoriy, Devona Husomiy (Husomiy
Qorako‘liy; 1442—1505), Sayd Podshohxo‘ja bin Abdulvahhobxo‘ja (Xoja), Mavlono
Kasiriy, Mavlono Afsariy, Sayfiy Aruziy, Saqqo Buxoriy kabi mashhur shoirlar
bor.Turdi Farog‘iy, Buxoriy Naxliy, Shavkat Buxoriy (17-asr), Mulham Buxoriy,
Voras, Saidkamol Fitrat (17—18-asrlar), Imlo Buxoriy, Abdullatif Kirom Buxoriy
(18-asr) ashtarxoniylar davridagi eng taniqli shoirlar edi. Buxoro viloyati da
mashhur shoir Sayido Nasafiy (17-asr) yashab ijod qildi. Yirik faylasuf olim
Muhammad Sharif Buxoriy (vafoti 1697) „Favoidi Hoqoniyya“ (1643), Muhammad Yusuf
Munshiy „Tarixi Muqimxoniy“, Mir Muhammad Amir Buxoriy „Ubaydullanoma“, Muhammad
Amin ibn Muhammad Zamon Buxoriy „Muhit attavorix“ tarixiy asarlarini yozishdi.
Mir Muhammad Amin Buxoriy Subxonqulixon (hukmronligi 1681 — 1702) va
Ubaydullaxon II ibn Subxonqulixon (hukmronligi 1702— 1711) saroyida bosh
munshiylik lavozimida xizmat qildi. Buxoro xoni Subxonqulixon „Nishoniy“
taxallusi bilan sheʼrlar yezdi. Muhammad Vafoyi Karminagiy (1685—1769) „Tuhfat
ulXoniy“ („Xon tuhfasi“) kitobining muallifidir. Shoir, tarixchi va munajjim
Abdurahmon Toleʼ (18-asr) „Tarixi Abulfayzxon“ asarini yaratdi. Muhammad Sharif
Buxoro amirligi tarixiga oid „Toj uttavorix“ (1800) asarini yezdi. Buxoroda
mang‘itlar sulolasi davrida Mirzo Sodiq Munshiy, Mirzo Ato, Muhammad Nishotiy,
Mujrim Obid, So‘fixo‘ja So‘fiy, Bebok, Vozeh, Savdo (1824—73), Muztarib, Iso
Maxdum Buxoriy (1827—88), Muhammad Siddiq Hayrat (1876—1902), Abdurahmon Tamkin
(1851—1915), Mirzo Hayit Sahbo, Ahmad Donish, Yaʼqub ibn Doniyol Buxoriy
(17711831), Mulla Ibodulla va Mulla Muhammad Sharif (18— 19-asrlar), Muhammad
Olim Buxoriy (19-asr), Mirzo Abdulazim Somiy Bo‘stoniy kabi shoir va tarixchilar
ijod qilishgan. Sadr Ziyo — Sharifjon Maxdum (1867—1932), Mirzo Sirojiddin Hakim
(18771912), Mulla Ikrom (Ikromcha domla) ham ularning munosib izdoshlari edi.
Buxorolik Afzali Pirmastiy (vafoti 1915) „Afzal uttazkor“ (1904) tazkirasida
19-asr oxiri — 20-asr boshida Buxoroda yashab o‘tgan 135 ijodkor haqida maʼlumot
beradi.Jadid adabiyotining tamal toshini qo‘yganlar safida buxorolik Abdurauf
Fitrat va Sadriddin Ayniy bor. Abdulvohid Burhonov „Munzim“ taxallusi bilan
sheʼrlar yozgan.20-asrda Buxoroda o‘ziga xos adabiy muhit shakllandi. Sulton
Jo‘ra (1910— 43), Muhammadjon Rahimiy (1901—67), Jalol Ikromiy, Toshpo‘lat Hamid
(1927—84), Saʼdulla Karomatov, Nemat Aminov, Jamol Kamol, Omon Muxtor, Oydin
Hojiyeva, Toshpo‘lat Ahmad kabi shoir va adiblar sho‘rolar rejimi davrida ham
badiiy jihatdan pishiqasarlaryaratshddi. Bugungi o‘zbek adabiyotining
taraqqiyotida Gulchehra Jo‘rayeva, Usmon Qo‘chqor, Sadriddin Salimov, Tilak
Jo‘ra, Norto‘xta Qilich, Safar Barnoyev, Yusuf Jumayev, Halima Ahmedova, Ahad
Hasan, Vafo Fayzullo, Sulaymon Rahmon, Chorshaʼm Ro‘zi kabi shoir va
yozuvchilarning o‘ziga xos hissasi bor. Mustaqillik davrida buxorolik ijodkorlar
o‘z salaflarining anʼanalariga sodiq qolgan holda o‘zbek, tojik, rus tillarida
samarali ijod qilishmoqdasrBuxoro viloyati da O‘zbekiston ijodiy uyushmalari
(yozuvchilar, rassomlar, meʼmorlar, jurnalistlar va boshqalar) ning viloyat
sho‘’balari faoliyat ko‘rsatmoqdasr Matbuoti, radnoeshittnrnshn va
televvsheniyesi. Buxoro viloyati da 2 viloyat gaz. („Buxoronoma“, „Buharskiy
vestnik“), 11 tuman gaz., 2 shahar gaz. chiqadi. Viloyatda, shuningdek 9 tarmoq
gazetasi nashr etiladi. Buxoro viloyati da dastlabki radio eshittirishlari
1922-yildan boshlagan. O‘sha davrdan radio ijtimoiysiyosiy hayotga doyr mazmunli
eshittirishlari bilan eʼtibor qozonmoqdasr Buxoro viloyati radiosi oyiga 30
soatlik hajmda eshittirishlar beradi (2001).1924-yilda Turkistondagi dastlabki
kino tashkiloti Buxoroda tuzildi (q. „Buxkino“). 1993 ylan Buxoro viloyati
televideniyesi faoliyat ko‘rsatmoqdasr Studiya uchun maxsus bino kurilgan. Bir
oylik ko‘rsatuvlar vaqgi 30 soatdan ortadi. Buxoroda „Istiqlol“ xususiy
televideniyesi tashkil ztilgan (1995). Buxoro viloyati G‘ijduvon shla „Ark“
xususiy televideniyesi ham bor. Meʼmoriy yodgorliklari. Buxoro viloyati kddimiy
davr, ilk va o‘rta asrlarda qurilgan meʼmoriy yodgorliklarga juda boy. Hozirgi
vaqtda Buxoro davlat meʼmoriybadiiy muzeyqo‘rikxonasi hisobida 997 tarixiy
yodgorliklar mavjud. Turondagi eng qad. yodgorliklardan biri sanalgan Buxoro
hukmdorlarining qarorgohi — Buxoro arki (miloddan avvalgi 1-asr) bugungi
kungacha saqlangan.Shahar yonidagi Fathobodda Sayfiddin Boharziy makbarasi
(13-asr), Bayonkulixon makbarasi (14-asr), Buxoro tumanidagi Sumiton qishlog‘ida
Chorbakr ansambli (16-asr), Hazrat bobo masjidi (18-asr), amirning yozgi
qarorgohi — Sitorai Mohi Xosa saroyi (19—20-asrlar), Vobkent tumanida Vobkent
minorasi (12-asr), Chashmai Ayyub hazirasi (1208), Xoja Mahmud Anjir Fag‘naviy
maqbarasi (13-asr), Abdurahmon Vali maqbarasi (14-asr), Vobkent hammomi
(16—17-asrlar), Toshmasjid (16—17-asrlar), So‘fidehqon xonaqosi (17—18-asrlar),
Jondor tumanida Varaxsha shahar harobalari (7-asr), Mahmud Torobiy dahmasi
(13-asr), Qizbibi majmuasi (15-asr), Kogon tumanidagi Qasri Orifonda Hazrat
Bahouddin majmuasi, Abdulazizxon honaqosi va Dahmai Shohon (14—16-asrlar),
Hazrat Mir Kulol maqbarasi (14-asr), Kogon shahrida Temiryo‘lchilar (sobiq Amir)
saroyi (19—20-asrlar), Peshku tumanida Xo‘jam Bandi Kushod va Xo‘jam Sayd Po‘lat
maqbaralari (18—19-asrlar), Romitan tumanida Xoja Ali Rometaniy — Xojai Azizon
va Xoja Muhammad Boboyi Samosiy maqbaralari (14-asr), Mulla Mir Hakim xonaqosi,
Shofirkon tumanida Vardonze shahar yodgorligi (6—7-asrlar), Hazor Hyp daxmasi
(8-asr), Xoja Orif Revgariy — Mohitobon maqbarasi (13-asr), Qorovulbozor
tumanida Bo‘zachi va Qorovulbozor sardobalari (17-asr), Qorako‘l tumanida
Poykend shahar harobalari (8-asr). Shoburxon ota maqbarasi va masjidi, G‘ijduvon
tumanida Hazrat Abduxoliq G‘ijduvoniy — Xojai Jahon (12-asr) masjidi va
maqbarasi, Ulug‘bek madrasasi (15-asr), Toshmasjid va Dehqonbobo xonaqosi
(15—16-asrlar), Xoja Soktare masjidi (17-asr), Chorsu masjidi (18— 19-asrlar)
kabi noyob meʼmoriy obidalar saqlangan. Shuningdek, Buxoro vohasida Raboti Malik
karvonsaroyi va Malik sardobasi (11-asr), Karmana shahrida Mirsaid Bahrom
maqbarasi (10—11-asrlar), Qosim shayx xonaqosi (16-asr) mavjud.Bu tarixiy
yodgorliklarda Sharq meʼmorlik anʼanalari o‘zaro uyg‘unlashib ketgan. O‘zbek
xalqi tomonidan ikki ming yil mobaynida bunyod qilingan bu obidalar
ajdodlarimizning boy isteʼdodi va badiiy mahoratidan, katta yaratuvchilik
kudratidan dalolat beradi.



https://uz.wikipedia.org/wiki/Basketbol

Basketbol (ing . basket — savat, ball — toʻp) — sport turi, 3,05 m balanddagi
savatli halqaga toʻpni qoʻlda tashlab oʻynaladigan jamoa oʻyini. B. mashgʻuloti
va musobaqalari uchun toʻrtburchak maydoncha (oʻlchami 26x14 m) yoki zal
(balandligi 7 m) talab qilinadi. Har bir jamoada 12 nafardan oʻyinchi boʻlib,
maydonga bir yoʻla har jamoadan 5 tadan oʻyinchi tushiriladi (bu oʻyinchilar
almashtirilishi mumkin). Qaysi jamoa raqibining savatiga koʻp toʻp tushirsa,
oʻsha yutgan hisoblanadi. Uyinda savatga tushirilgan toʻp uchun 2 ochko, jarima
belgilanganda tushirilgan toʻp uchun 1 ochko, jarimadan tashqaridagisi uchun 3
ochko beriladi. Erkaklar 40 min., ayollar 36 min., 15 — 16 yashar oʻsmirlar va
qizlar 30 min., 13 — 14 yashar oʻgʻil va qiz bolalar 24 min. oʻynashadi. Oʻyin 2
qismdan iborat, orada 10 min. dam olinadi. Belgilangan vaqtda jamoalar baravar
ochko olsa, biror jamoa gʻolib chiqquncha 5 min.dan qoʻshimcha vaqt beriladi. B.
vatani AQShdir (1891). Xalqaro basketbol federatsiyasi (FIBA; 1932 y.
tuzilgan)ga 177 mamlakat aʼzo (1991). B. 1936 y.dan Olimpiya uyinlari dasturiga
kiritilgan. 1950 y.dan B. boʻyicha jahon chempionati oʻtkazib kelinadi. B.
Oʻzbekistonda 1921 y.dan oʻynala boshlagan. Oʻzbekistonlik R. Salimova 2 marta
jahon hamda olimpiya oʻyinlari chempioni boʻlgan. B. boʻyicha Oʻzbekiston
respublika federaiiyasi oliy liga jamoalari oʻrtasida musobaqalar tashkil etib
kelmoqda. Oliy ligada Samarqand, Buxoro, Toshkent viloyati, Chirchiq shahri
hamda Sirdaryo va Navoiy viloyati basketbolchilari musobaqalashadi. Oʻzbekiston
terma jamoasi 1997 y. II Markaziy Osiyo oʻyinlari — "Sprayt chellenje" xalqaro
turnirining gʻolibi boʻldi (terma jamoa bosh ustozi A. Adisman, jamoa aʼzolari
3. Xabibulin, M. Sha-fenkov, R. Karimov, S. Demurin, B. Mirodilov, T. Abbosov,
V. Petrishchev).

Basketbol — inglizcha basketball soʻzida olingan (basket — savat, ball — toʻp)
boʻlib, har birida beshtadan oʻyinchi ishtirok etadigan jamoaviy sport turidir.
Uyindan bosh maqsad — toʻpni qoʻl bilan oʻynagan xolda 3,05 m balandlikdagi
shitga mustaxkamlangan savatga tushirib, imkon qadar koʻproq ochko olish. Xar
bir jamoada beshtadan oʻyinchi ishtirok etadi.

Basketbolning vatani AQSh, uning «otasi» esa James Naismith hisoblanadi. Oʻyin
XIX asr oxirida paydo boʻlgan. Springfild xalqaro mashgulotlar maktabining
jismoniy tarbiya oʻqituvchisi, bir paytlar ajoyib regbichi va gimnastikachi
boʻlgan James Naismith (1861-yil tug'ilgan — 1932-yil vafot etgan) talabalarning
qishki paytda jismonan yanada koʻproq chiniqtirish maqsadida zalda toʻp bilan
oʻynaladigan yangi oʻyin oʻylab topdi. U toʻpni tashlash orqali talabalarning
merganligini tekshirib koʻrish uchun qorovuldan ikki boʻsh quti keltirishni
iltimos qildi. Quti topa olmagan qorovul meva solinadigan savat keltirdi.
Savatlarni balandligi 3,05 m bulgan zalning ikki tomonidagi balkonga
oʻrnashtirdi. SHu tariqa basketbol vujudga keldi. Neysmit yangi oʻyinning
qoidalarini ishlab chiqdi va 1891 yilning 21 dekabrda Springfild maktabining
zalida birinchi basketbol uchrashuvi oʻtkazildi. Guruxda 18 talaba mavjud edi.
Uyinda xar biri 9 kishidan iborat 2 jamoa ishtirok etdi. Basketbolning dastlabki
qoidalari 13 qismdan iborat edi va ulardan baʼzilari xozirgacha saqlanib
qolingan. 1893 yilda savatlarni toʻrli temir aylana bilan almashtirishdi. 1895
yilda esa ular shitlarga oʻrnatildi. Oradan 2 yil oʻtgach, xar bir jamoada 5
kishidan maydonga tushadigan boʻlishdi. 1893 yilda frantsiyalik Mel Ridu
Springfild kollejini bitirgach, vataniga qaytdi va xamyurtlarini yangi oʻyin
bilan tanishtirdi. SHu tariqa basketbol butun Yevropaga tarqala boshladi. 1894
yilda esa Bob Geyli xitoyliklarni, Dunkan Petton esa xindlarni basketbol bilan
tanishtirdi. 1927 yilning sentyabrda Jeneva jismoniya tarbiya maktabi ochildi va
Springfild kolleji oʻqituvchisi doktor Elmer Beri maktab direktorii etib
tayinlandi. Ushbu maktab bitiruvchilari tufayli basketbol Latviya, Litva,
Italiya, Frantsiya, CHexoslavakiyada ommaviylashib ketdi. Koʻpgina mamlakatlarda
basketbol assotsiatsiyalari tashkil topdi. 1932 yil 18 iyunda Jenevada milliy
basketbol assotsiatsiyalarining dastlabki xalqaro konferentsiyasi oʻtkazildi va
unda Xalqaro Basketbol Federatsiyasi (FIBA) tashkil etildi. 1999 yilga kelib
FIBAga aʼzo davlatlar soni 180 dan oshib ketdi. 1936 yilgi Berlin Olimpiadasidan
boshlab basketbol Olimpiadalar dasturidan oʻrin oldi. 1935 yildan Yevropa, 1950
yildan boshlab jaxon chempionatlari oʻtkazilib kelinmoqda. Ayollar basketboli
esa 1976 yili Monrealdagi Olimpiadada debyutini nishonladi. AQSH t/j dunyodagi
eng kuchli basketbol jamoasi xisoblanadi. Jaxondagi eng kuchli basketbol ligasi
xam Milliy Basketbol Assotsiatsiyasi (MBA)dir. Liganing nomdor professional
basketbolchilari 1992 yilgi Olimpiadadan boshlab AQSH t/j sharafini yirik
musobaqalarda xam ximoya qilib kelmoqda. Olimpiada oʻyinlari basketbol turnirida
eng koʻp AQSH t/j golib chiqqan — 12 marta, Faqatgina SSSR 2 marta (1972, 1988),
Yugoslaviya (1980) va Argentina (2004) Olimpiada chempioni nomini tortib olgan.
Basketbol tarixidagi eng buyuk oʻyinchilar AQSHlik Karim Abduljabbar, Lerri
Berd, Medjik Djonson, Uilt CHemberlen, Uilyam Rassel, Maykl Jordon
xisoblanishadi. Zamonaviy basketbol yulduzlaridan SHakil Oʻnil, Kobi Brayant,
Tim Dankan, Alen Ayverson, Lebron Djeymslarni eʼtirof etish mumkin. Yevropa
basketboli yulduzlaridan rossiyalik Andrey Kirilenko, germaniyalik Dirk
Novitski, ispaniyalik Pou Gazol, serbiyalik Predrag Stoyakovich va frantsiyalik
Toni Parkerlarni eʼtirof etish mumkin. SHuningdek xitoylik Yao Min va
argentinalik Emmanuel Jinobili xam Dune basketbol ixlosmandlari orasida katta
nufuzga ega.



https://uz.wikipedia.org/wiki/Asal

Asal yoki bol — ishchi asalarilar oʻsimliklar gulidagi shira (nektar)ni
organizmida qayta ishlash yoʻli bilan hosil qiladigan shirin suyuqlik.
Asalarilar asalni uya kataklariga oʻzlari uchun oziq qilib gʻamlaydi. Asal oʻz
tarkibiga koʻra nektardan farq qiladi. Asalda 80 % dan koʻproq uglevodlar
(glukoza, fruktoza), 0,4 % kul, 13 — 20 % suv boʻladi. Asalda odam uchun foydali
moddalarning 70 dan ortiq turi bor. Shuningdek, asalda mineral moddalar: kalsiy,
natriy, kaliy va boshqalar; mikroelementlar, organik kislotalardan olma, limon
kislotalari, vitaminlar (V2, V6, RR, C, E, K) borligi aniqlangan. Tabiatdan
olinish manbaiga koʻra gul (nektar) va shira (oʻsimlik barglari va poyalaridan
ajraladigan shira) asaliga boʻlinadi. Guldan olingan asal ham oʻsimlik turiga
qarab beda, yantoq, kungaboqar, gʻoʻza va boshqalarga ajraladi. Asal oʻzining
taʼmi, hidi, rangi jihatidan, shuningdek qaysi faslda qanday oʻsimlik gulidan
yigʻilganligiga va joyi (togʻ, oʻrmon, vodiy)ga qarab ham farqlanadi. Eng yaxshi
asal — togʻ asali, chunki u turli dorivor gullardan yigʻiladi. Oq akatsiya,
beda, olma, shaftoli va boshqa oʻsimliklar gulidan toʻplangan asal ham sifatli,
oftob kam tushadigan oʻrmon gullari va yetishtirishda turli zaharli dorilar
sepiladigan texnika oʻsimliklari, masalan, kanopdan olingan asal ancha sifatsiz
hisoblanadi. Asal mumkataklardan maxsus asalajratkich moslamalar bilan ajratib
olinadi. Asal qimmatli oziq-ovqat mahsuloti, uning 1 kilogrammida oʻrtacha 3200
kaloriya energiya bor. Asaldan tibbiyotda qadimdan dori-darmon sifatida
foydalanilgan. Hozir farmatsevtika sanoatida turli dori-darmonlar ishlab
chiqariladi. Asalning oʻzi turli kasalliklarga parhez va davo vositasi tarzida
beriladi. XX asrning 60-yillaridan boshlab tibbiyotda asal bilan davolash
usullari — apiterapiya shakllandi. Asal oziq-ovqat sanoatida ham ishlatiladi.

Barra asal namligi 18-19% va pH 3-4 boʻlib, yopiq idishda suvdan va havo
namligidan saqlansa, bir necha yuz yil aynimaydi. Biroq asal vaqt oʻtishi bilan
kristallanib, qotib qolishi mumkin; bunda uni suyuqlashtirish uchun kuchsiz
qizdirish kerak.



https://uz.wikipedia.org/wiki/Xudo

Xudo — diniy sigʻinish va eʼtiqod qilishning obʼyekti sifatida namoyon
boʻladigan ilohiy kuch; azaliylik va abadiylik, yaratuvchilik timsoli. Har bir
dinda X. butun olamni yaratuvchi sifatida eʼtirof etiladi. X. turli
taʼlimotlarda turlicha talqin qilinadi. Qad. diniy eʼtiqodlarda X.larga
sigʻinish boʻlmay, jonsiz narsalarga, jon va ruhga, hayvon va usimliklarga
topinilgan (q. Animizm, Fetishizm, Totemizm). Sharqda keng tarqalgan panteistik
qarashlarda (q. Panteizm) X. tabiatning oʻzida, X. va tabiat bir butunlikni
tashkil etadi deb qaralgan. Zardushtiylikda ikki X. — yorugʻlik, yaxshilik X.si
Ahuramazda va qorongʻulik, yomonlik X.si Anxramaynu (Axriman) bir-biriga
qaramaqarshi qoʻyilgan. Qad. Sharq dinlarida va boshqa politeistik (q.
Politeizm) dinlarda juda koʻp X.larga eʼtiqod kilinib, ulardan biri bosh X.,
qolganlari ikkinchi darajali X.lar hisoblangan. Bunga yunon mifologiyasidagi
X.lar iyerarxiyasi misol boʻla oladi. Monoteistik dinlarda (q. Monoteizm) bitta
X.ga sigʻinilgan. Buddizma^ dastlab X.larga sigʻinish inkor etilgan boʻlsada,
keyinchalik Buddanint oʻzi X. deb tanilgan, bu dinda u bilan birga boshqa X.lar
ham bor. Hinduiylikdya asosiy X.lar — Vishnu va Shiva. Iudaizmdagi X. — Yahva
dastlab qabila X.si va mahalliy X. boʻlgan, qad. yahudiilarning birlashishi va
Yahudiy podsholiginij tashkil etilishi bilan hamma yahudiylarning X.siga,
keyinchalik esa qudratli, yagona X.ga aylangan. Xristianlikda X. mohiyatan
yagona, lekin 3 qiyofada (otaxudo, oʻgʻilxudo, muqaddas ruhxudo) namoyon
boʻladi. Islom dinida yagona va qudratli X. — Allohta eʼtiqod qilinadi. Unga
eʼtiqod qilish bu dinning asosiy aqidasi. X.ga eʼtiqod qilish, X.dan qoʻrqish
har qanday dinga xos.

Xudo koʻpgina diniy taʼlimot va dunyoqarashlarda gʻayritabiiy mavjudot boʻlib,
odatda diniy ibodatlar va sigʻinish obyekti hisoblanadi.

Monoteistik dinlarda xudo olamning yaratuvchisi va hukmdori sifatida ko'riladi.
Zamonaviy teologiyaga ko'ra ilmiy metodlar bilan aniqlanmaydi. Yahudiylik va
undan kelib chiqqan dinlarga ko'ra xudo hamma narsaga qodir, hamma narsadan
boxabar va mutlaq ezgudir. Xudoni bitta deb ko'ruvchi dinlar monoteistik dinlar
deb ataladi. Xudolar bir emas, bir nechta, deb hisoblovchi dinlar politeistik
dinlar deyiladi. Xudo olamni yaratgan, lekin unga boshqa aralashmagan,
payg'ambarlar, dinlar, kitoblar yubormagan, degan falsafiy qarash esa deizm deb
nomlanadi. Xudoning borligiga ishonmaslik ateizm deb ataladi.

Oʻzbekcha xudo so'zi forscha xodā (خدا) so'zidan olingan bo'lib, u esa o'z
navbatida roman-german tillaridagi god, gott, gud (hammasi qadimiy olmon
tilidagi *ǥuđándan kelib chiqqan) so'zlari bilan o'zakdoshdir.

Xudoning mavjudligi yoki emasligi haqida Oʻrta Asrlardan beri falsafiy
munozaralar olib borilgan. Bunda ilk muammo shundaki, xudoning oʻzi kimligi va
qandayligi, taʼrifi keskin aniq qilib tayinlanmagan. Xudo mavjud emas, deb
fikrlovchi faylasuflar olamni anglashda unga hojat yoʻqligini uqtirishadi.

Islomda xudo Alloh (arabchada اﷲ) deb nomlanadi. Bu so'z Al-Iloh so'zidan kelib
chiqqan, bu yerda al- prefiksi arab tilidagi artikl, iloh esa "xudo" deb tarjima
qilinadi. Qur'onga ko'ra Alloh yagona, abadiy, tug'magan va tug'ilmagandir hamda
unga teng keladigani yo'q .

Xristian qarashlarga ko'ra xudo yolg'iz va yakka bo'lsa-da, o'zini uch
ko'rinishda namoyon etishi mumkin: Ilohiy Ota, Ilohiy O'g'il (Iso Masih) va
Muqaddas Ruh (ba'zi manbalarga ko'ra Ilohiy Muqaddas Ruh).

Yahudiylikning muqaddas, deb hisoblanuvchi mil. avv. 3760 yilda yozilgan Tavrot
kitobiga ko'ra xudo yakkadir va u olamni yaratgandir. Bu monoteizmning
boshlanishi deb qaraladi. Yahudiy xudosi Yahve (YHWH) deb ataladi.

Qadimgi Rim va Yunon mifologiyalariga ko'ra xudolar ko'pdir, va ularning har
biri biror tayin tabiy hodisa yoki osmon jismini ifoda etadi.

Vedalarga ko'ra 33 xudo bor, lekin ba'zi hinduiy manbalarga ko'ra ularning soni
3399 tadir.



https://uz.wikipedia.org/wiki/Vodorod

Vodorod (Hydrogenium), H—[[Mendeleyev davriy sistemasi]]ning birinchi guruhiga
mansub kimyoviy element; atom massasi 1,00797. Odatdagi sharoitda rangsiz,
hidsiz gaz boʻlib, taʼmi yoʻq. Metallarga kislotalar taʼsir ettirilganida
yonuvchi gaz ajralishi 16- va 17-a. kimyogarlarining asarlarida koʻp eslatib
oʻtiladi. 1766 y.da ingliz kimyogari Vodorod Kavendish ajralayotgan gazni yigʻib
tekshirib, "alangalanuvchi havo" deb atadi va ana shu gaz flogiston boʻlsa
kerak, deb oʻyladi. 1783 y.da Vodorod Lavuaze suvni analiz va sintez qilish
yoʻli b-n uning tarkibi murakkab ekanini isbot etdi. 1787 y.da esa
"alangalanuvchi gaz"ni yangi element deb taʼrifladi va unga hoz. hydrogene (yun.
hydro—suv va gennao—tugʻdiraman) nomini berdi. Ruscha "Vodorod" nomini 1824 y.da
Vodorod Vodorod Solovev taklif etgan.

Vodoród — rangsiz gaz, unsurlar davriy jadvalining birinchi unsuri. Eng yengil
modda. Eng keng tarqalgan izotopi ¹H ning ioni — proton. Vodorodning baʻzi
izotoplari oʻz nomiga ega: ¹H — protiy (Н), ²H — deyteriy (D) va ³H — tritiy
(T). Tabiatda keng tarqalgan, yonuvchan.



https://uz.wikipedia.org/wiki/Soliq

Soliq, deb davlat va/yoki mahalliy boshqaruv faoliyatini taʼminlash uchun davlat
organlari tomonidan tashkilot va jismoniy shaxslardan yigʻib olinadigan toʻlovga
aytiladi.

Davlat byudjeti daromadlar qismining asosiy manbai soliqlar hisoblanadi. Soliq
iqtisodiy kategoriya sifatida, sof daromadning bir qismini byudjetga jalb qilish
shakli boʻlib, moliyaviy munosabatlarning tarkibiy qismini tashkil qiladi.

Soliq — bu davlatning oʻz vazifalarini amalga oshirishi uchun zarur boʻlgan
moliyaviy mablagʻlarni shakllantirish maqsadida jismoniy va huquqiy shaxslardan
byudjetga majburiy toʻlovlarni undirish shakli.

Soliqlar — davlat tomonidan amaldagi qonunlar asosida yuridik va jismoniy shaxs
(alohida fuqaro va korxona)larning daromadi yoki molmulkidan undiriladigan va
byudjetgan oʻtkaziladigan majburiy toʻlov. S. davlat byudjeti daromadlarining
asosiy manbai va davlat iqtisodiy siyosati vositalaridan biri. S.ning kelib
chiqishi davlatning paydo boʻlishi bilan chambarchas bogʻliq boʻlib, juda qad.
tarixga ega. Tarixiy manbalarda bundan 3760 yil muqaddam Bobil davlatida
Hammurapi qonunlari bilan S.ning joriy etilgani toʻgʻrisida maʼlumotlar
uchraydi. Hozirgi davrda ham davlat bajaradigan vazifalarni mablagʻ bilan
taʼminlash muammosi S.ning obʼyektiv zarurligini keltirib chiqaradi. Davlat
daromadlari manbalari tarkibida S. salmoqli oʻrinni egallaydi. Mas, davlat
byudjeti daromadlarining 70—90% S. hisobiga taʼminlanadi. Har qanday S.ning
asosiy unsurlari: soliq subʼyekti (yoki soliq toʻlovchi) — qonun yoʻli bilan shu
soliqni toʻlash majburiyati yuklangan fuqarolar, korxona, tashkilotlar; soliq
obʼyekti — undiriladigan soliq summasini hisoblab chiqarishga asos boʻladigan
daromad yoki molmulk (ish haqi, sotish hajmi, korxona molmulki qiymati, yer,
qazib olingan qazilma boyliklar hajmi va boshqalar); soliq manbai — aniq bir
soliqni toʻlashga manba boʻladigan daromad (daromad turi) (ish haqi, foyda,
gonorar — ijod haqi) yoki daromad keltirishi mumkin boʻlgan molmulk (yer,
imorat,. meros, hadya mulk va boshqalar); soliq stavkasi.

Soliq yordamida milliy daromadning tegishli qismi taqsimlanadi va qayta
taqsimlanadi. Davlat tomonidan olinadigan soliqlar hamda ularning tashkil
qilinish shakl va usullari birgalikda soliq tizimini tashkil qiladi. Milliy
iqtisodiyotda soliqlar quyidagi uchta muhim vazifani bajaradi:

Davlat sarflari soliq tushumlari hisobiga amalga oshsada, davlat sarflari
miqyosining oʻsishi oʻz navbatida soliqlarning oʻsishini taqozo qiladi va uning
darajasini belgilab beradi. Hozirgi davrda umumiy tendensiya boʻlgan davlat
sarflarining va shunga mos ravishda soliq hajmining oʻsib borishini quyidagi
omillar taqozo qiladi.

Soliq boʻyicha imtiyozlar qonunchilik bitimlarida belgilangan tartib va
sharoitlar asosida oʻrnatiladi. Amaliyotda soliq imtiyozlarining quyidagi
turlari keng tarqalgan: — obʼektlarning soliq olinmaydigan eng kam darajasini
belgilash; — soliq toʻlashdan alohida shaxs yoki maʼlum guruhlarni (masalan,
urush fahriylarini) ozod qilish; — soliq darajasi (stavkasi)ni pasaytirish; —
soliq olinadigan summadan chegirish; — soliqli kredit (soliq olishni
kechiktirish yoki soliq summasini maʼlum miqdorga kamaytirish).



https://uz.wikipedia.org/wiki/Sankt-Peterburg

Sankt-Peterburg (ruscha: Санкт-Петербу́рг (yordam·maʼlumot)) Boltiq dengizining
Finlandiya koʻrfazi sharqida, Neva daryosi boʻyida joylashgan Rossiya
Shimoli-Gʻarbiy federal okrugi federal subyektidir. Sankt-Peterburgning norasmiy
nomi - Piter (Питер) - unga asos solgan Pyotr I ismidan kelib chiqqan. Shahar
shuningdek Petrograd (Петрогра́д, 1914–1924) va Leningrad (Ленингра́д,
1924–1991) deb ham atalgan.

Sankt-Peterburg (Peterburg) (1914—24 yillarda Petrograd, 1924—91 yillarda
Leningrad) — RFdagi shahar, Leningrad viloyati markazi, federal ahamiyatga ega
shahar. Rossiyaning iqtisodiy, ilmiy va madaniy markazlaridan biri, mamlakatning
eng yirik transport tuguni. Transport yoʻli va avtovokzallar, xalqaro aeroport
bor, dengiz porti, qahramon shahar, Volga — Baltiysk suv yoʻlining oxirgi
punkti. Neva boʻyi pasttekisligining gʻarbiy qismida, Fin qoʻltigʻiga Neva
daryosi quyiladigan yerda va Neva deltasidagi 42 orolda joylashgan. Iklimi
dengiz iqlimi, qishi yumshoq, yozi nisbatan salqin, obhavosi oʻzgaruvchan.
Yanv.ning oʻrtacha temperaturasi —7,9°, iyulniki 17,7°. Yillik yogʻin 585 mm.
Yozning 1-yarmida "oqtunlar" hodisasi kuzatiladi. S.P. hududi 570 km²
(Sankt-Peterburg shahar maʼmuriyatiga qarashli shaharlar va shaharchalar hududi
bilan birga 1350 km²dan ziyod). Aholisi 4188,6 ming kishi (S.P. shahar
maʼmuriyatiga qarashli aholi punktlaribn 4748,5 ming kishi, 1998). Shahar
chegarasi doirasida 40 dan ziyod dare va 20 dan ziyod kanal mavjud (umumiy uz.
160 km dan ortiq). Neva daryosining shahar hududidagi eni 340–650 m, chuq. 14–23
m. S.P. hududining ancha qismi dengiz sathidan 1,2–3 m dan baland boʻlmagan
tepaliklarda joylashgan. Shu bois shaharning bu tumanlarida, asosan, Fin
qoʻltigʻining sharqiy qismida shamol taʼsirida suv bosishi xavfi bor. S.P.ni suv
bosishidan himoyalash uchun Neva va Fin qoʻltiqlari chegarasida 1980—90 yillarda
gidrotexnik majmua qurilgan.

S.P.da Rossiya FAning ilmiy markazi, koʻp sonli ilmiy tadqiqot intlari, 43 oliy
oʻquv yurti (shu jumladan, untlar, konservatoriya faoliyat) koʻrsatadi. Shaharda
20 teatr (shu jumladan, Mariinskiy, M. P. Musorgskiy nomidagi opera va balet
teatrlari, Katta dramatik teatr va boshqalar), filarmoniya, sirk, 47 muzey (shu
jumladan, Ermitaj, Rus muzeyi, Sankt-Peterburg tarixi muzeyi, Rossiya FAning
Buyuk Pyotr nomidagi antropologiya va etnografiya muzeylari) ishlab turibdi.
S.P.da 18—19 a.larga oid meʼmoriy ansambllar: Petropavlovsk qalʼasi majmuasi,
Aleksandr Nevskiy lavrasi, Smolniy, Vasiliy oroli yoyi (Birja binosi bilan
birga), Qishki saroy, Aleksandr ustuni va Bosh shtab arkasi bilan birga Saroy
maydoni, Pyotr I ga oʻrnatilgan haykal va Isaakiyevskiy sobor bilan birga
Dekabristlar (avvalgi Senat) maydoni; Nevskiy prospekt ansambli: Kozon sobori,
meʼmor Rossi koʻchasi bilan birga Rossiya akademik drama teatri va Rossiya
milliy kutubxonasi, Mars maydoni, Yozgi bogʻ va muhandislik qasri mavjud.
Klassitsizm va ampir uslubida qurilgan yodgorliklardan: Tasviriy sanʼat
akademiyasi, Konchilik instituti, Narva darvozalari binolari, koʻpriklar
saqlangan. 1960 yilda Piskaryov qabristonida meʼmoriymemorial majmua bunyod
etildi. S.P. atrofida: Petrodvorets (Petergof), Pushkin (Sarskoye Selo),
Pavlovsk, Gatchinada saroypark ansambllari (18— 19-a.lar) bor. S.P. — Rossiya va
xalqaro turizmning muhim markazi. 2003 yilda S.P.ning 300 y.lik yubileyi keng
nishonlandi.



https://uz.wikipedia.org/wiki/Samarqand_viloyati

Samarqand viloyati Samarqand viloyati respublikada birinchi tashkil boʻlgan
viloyatlardan hisoblanadi. U 1938 yil 15 yanvarda tashkil topgan. Ushbu viloyat
respublika hududining markaziy qismida, Zarafshon daryosining oʻrta oqimi
havzasida joylashgan. Uning chegaralari gʻarb va shimoli-gʻarbda Navoiy
viloyati, shimol va shimoli- sharqda Jizzax va janubda Qashqadaryo viloyatlari,
janubi-sharqda Tojikiston bilan tutash.

Aholi soni—2016 yil 1 yanvar holatidagi doimiy aholi soni 3 million 590 ming
kishi(o'rtacha aholi 3mln 596,6kishi).Bu jihatidan Samarqand viloyati
respublikada birinchi oʻrinda va respublika aholisining 11.4 foizini tashkil
etadi . Viloyat hududi 16,8 ming km² Samarqand viloyati qishloq tumanlari soni
boʻyicha Qoraqolpogʻiston Respublikasi va viloyatlar orasida birinchi oʻrinni
egalaydi. Bu viloyatda bunday tumanlar soni 16 ta. Ular quyidagilar: Bulungʻur,
Goʻzalkent, Jomboy, Ishtixon, Kattaqoʻrgʻon, Narpay, Nurobod, Oqdaryo, Payariq,
Pastdargʻom, Paxtachi, Samarqand. Toyloq, Urgut, Chelak va Qoʻshrabot tumanlari.
Shaharlar soni 11 ta (Samarqand, Bulungʻur, Jomboy, Juma, Ishtixon,
Kattaqoʻrgʻon, Nurobod, Oqtosh, Payariq, Urgut, Chelak).



https://uz.wikipedia.org/wiki/Rux

Rux (lot. Zincum), Zn — Mendeleyev davriy sistemasining 12- (avvalgi, yigʻiq
jadval boʻyicha II) guruhiga mansub kimyoviy unsur. Tartib raqami 30, atom
massasi 65,39. Rux och zangori rangli, kumush kabi yaltiroq metalldir.

Nam havoda ruxning sirti oksid parda bilan qoplanadi. Ruxning suyuqlanish
harorati 419,53°C, qaynash harorati 907°, xona haroratidagi zichligi 7,133
g/sm3. Rux kimyoviy jihatdan faol metallarga kiradi. Kislotalarda yaxshi eriydi.
Qizdirilsa, ishqorlarda ham eriydi. Yod va oltingugurt bilan xona haroratida
birikadi. Qizdirilganda rux faol metallmaslar bilan shiddatli reaksiyaga
kirishadi. Boshqa metallar bilan rux qotishmalar hosil qiladi.

Butun dunyoda ishlab chiqariladigan ruxning 40 foizi poʻlatni korroziyadan
saqlash uchun sarflanadi. Rux kukuni yordamida kadmiy, mis va nodir metallar
birikmalardan ajratib olinadi. Ruxdan ishlangan listlar konstruksion material
sifatida, shuningdek, quruq elementlarning idishlarini tayyorlashda qoʻllanadi.

Qadimda mis parchasini rux karbonat va koʻmir bilan birga qizdirib jez
tayyorlashgan. Rux dastlab Hindistonda olingan. Yevropada 17-asrda sanoat
miqyosida ishlab chiqarila boshlagan. Hozirda Oltoy, Shimoliy Kavkaz, AQSH,
Avstraliya, Polsha va boshqa mamlakatlarda yirik rux konlari bor.

Yer poʻstidagi miqdori (0,0075 foiz) boʻyicha rux boshqa elementlar orasida
24-oʻrinda turadi. Odatda rux rudalari — polimetallardir. Ular tarkibida ruxdan
tashqari mis, qoʻrgʻoshin, kadmiy va boshqa metallarning minerallari ham
boʻladi. Ruxning muhim minerali sfalerit — aldama rux ZnS boʻlib, u sulfidli
rudalar tarkibiga kiradi.

Rudalardan metall ruxni ajratib olish uchun pirometallurgiya va
gidrometallurgiya jarayonlaridan foydalaniladi. Rudani kuydirib pirometallurgik
usulda ajratilgan rux oksidi uglerod yordamida qaytariladi.

Jarayonning harorati 1000 °C dan yuqori boʻladi va bugʻ holida olinadi.
Oksidlanish germetik issiqqa chidamli retortada olib boriladi. Hosil boʻlgan rux
bugʻlari kondensatorlarda choʻktiriladi, ulardan vaqti-vaqti bilan suyuq rux
olinadi. Gidrometallurgik usuldan foydalanilganda kuydirishdan keyin qolgan
qoldiqqa sulfat kislota taʼsir ettiriladi:

Eritma qoʻshimchalardan (temir, mis, kadmiy) tozalanadi va rux elektroliz
yordamida ajratib olinadi. Bunda sulfat kislota qayta tiklanadi:

Rux — kuchli metall yaltiroqligiga ega boʻlgan koʻkimtir rangli metall. Nam
havoda rux oksid parda bilan qoplanib asta-sekin yaltiroqligini yoʻqotadi. Rux —
oʻrtacha qattiqlikdagi metall. Uning zichligi 7,13 g/sm3. Toza metall nisbatan
plastik, oson yassilanib yupqa folʼga hosil qiladi.

Rux oson suyuqlanadi (suyuqlanish harorati — 419,4 °C) va uchuvchan metallar
qatoriga kiradi. Ruxning qaynash harorati — 905,7 °C. Uning issiqlik
oʻtkazuvchanligi kumushning issiqlik oʻtkazuvchanligiga nisbatan 60 % ni tashkil
etadi, elektr oʻtkazuvchanligi boʻlsa toʻrt baravarga kam.

Rux havoda barqaror, chunki yupqa oksid parda keyingi oksidlanishdan
himoyalaydi. Rux asosan yuqori haroratda aktivlashib, oddiy moddalar —
galogenlar, kislorod va oltingugurt bilan reaksiyaga kirishadi.

Rux azot va vodorod bilan reaksiyaga kirishmaydi. Rux nitrid Zn3N2 va rux gidrid
ZnH2 bevosita yoʻllar bilan olinadi. Murakkab moddalar — kislota, ishqor
eritmalari va suv bilan rux sharoitga qarab har xil reaksiyaga kirishadi. Suv
odatda rux bilan taʼsirlashmaydi. Qizdirilganda rux suv bilan quyidagi tenglama
boʻyicha reaksiyaga kiradi:

Elektr kimyoviy kuchlanishlar qatorida rux vodoroddan ancha chapda turadi va
kislotalardan vodorodni siqib chiqaradi. Shuning uchun odatda rux laboratoriya
amaliyotlarida Kipp apparati yordami bilan vodorod olishda foydalaniladi:

Rux amfoter xossaga ega. U suyuqlantirilganda ishqorlar bilan reaksiyaga kiradi.
Ishqorlarning kuchli eritmalarida asosan qizdirilganda eriydi.

Rux oddiy sharoitda havo kislorodi va suv bilan reaksiyaga kirmaydi, shuning
uchun uning asosiy massasi temir va poʻlat buyumlarni qoplashda ishlatiladi. Rux
metallarning elektrokimyoviy kuchlanish qatorida temirdan chapda joylashgani
uchun korroziya birinchi boʻlib rux qoplamida boshlanadi, temirga oʻtmaydi.
Sirtida ozgina rux qolsa ham temir yemirilmaydi.

Koʻp miqdorda rux galvanik elementlar tayyorlashda sarflanadi. Metall rux
gidrometallurgiya jarayonlarida qaytaruvchi sifatida koʻpchilik qimmatbaho
metallarni, jumladan, kumush, oltin, kadmiy va boshqalarni eritmalardan ajratib
olishda ishlatiladi.

Rux oksid, ZnO — ruxning kislorod bilan birikmasi. Oq rangli kristall modda.
Zichligi 5,7 g/sm³; 1800 °C da sublimatsiyalanadi. Suvda oz eriydi; kislotalarda
erib tegishli tuzlarni beradi. Amfoter — ishqorlarda erib sinkatlar hosil
qiladi.

Rux oksid tabiatda sinkit (qizil rux rudasi) minerali koʻrinishida uchraydi.
Sirlar tayyorlashda, oq boʻyoq, kauchuk, selluloza, plastmassa, rezina
toʻldirgichlari, tibbiyotda malham sifatida ishlatiladi.

Rux oksid zaharli, uni hidlagan odam isitma chiqaradi, boshi ogʻriydi, koʻngli
ayniydi va yoʻtal tutadi. Yuqori haroratda (1200 °C) rux oksid ishqoriy yer
metallari bilan reaksiyaga kirishib MeZnO2 tarkibli tsinkatlar hosil qiladi.

Rux gidroksid, Zn(OH)2 — oq iviqsimon choʻkma holida rux tuzlari eritmasiga
ishqor taʼsir ettirib olinadi. Vaqt oʻtishi bilan kristall holga oʻtadi. Amfoter
birikmalar singari rux gidroksid ortiqcha ishqorda, kislotalarda va ammiakning
suvli eritmasida oson eriydi. Rux gidroksidning kislotalarda eruvchanligi
neytrallanish reaksiyasiga asoslangan.

Ruxning barcha tuzlari eritmalarda kuchli kislota — Zn2+ kationi hisobiga
gidrolizga uchraydi.

Rux sulfat, ZnSO4 — rangsiz ortorombik panjarali kristall modda; zichligi 3,74
g/sm³. 800—900 ° da ZnO va SO2 ga ajraladi. Suvdagi eritmalaridan suvli
kristallogidrat ZnSO4 * 7H2O — rux kuporosi koʻrinishida ajralib chiqadi.

Rux sulfat viskoza ishlab chiqarishda, boʻyoqchilikda, chitlarga gul bosishda,
elektrolitik usulda rux metalli olishda, mikrooʻgʻit sifatida va tibbiyotda
ishlatiladi.

Rux sulfid, ZnS — ruxning oltingugurt bilan birikmasi. Ikkita modifikatsiyasi
bor: biri kub shaklida kristallanadigan α = ZnS — sfalerit,
ikkinchisi geksagonal shaklda kristallanadigan β = ZnS — vyurtsiddir.

Sfalerit rux olishda muhim xomashyo hisoblanadi. Lyuminoforlar komponenti, bariy
sulfat bilan aralashmasi oq boʻyoq — litopon olishda, kadmiy sulfid bilan
aralashmasi kineskoplar tayyorlashda ishlatiladi.

Rux xlorid, ZnCl2 — ruxning xlor bilan birikmasi, rangsiz kristall modda.
Suyuqlanish harorati 318°, qaynash harorati 732°, zichligi 2,91 g/sm³. Suvda
yaxshi eriydi.

Rux konsentratiga osh tuzini qoʻshib qizdirish, haydash va uni chang holida
tutib yigʻish, shuningdek, rux oksidi yoki metall boʻlaklariga xlorid kislota
taʼsir ettirish, soʻngra bugʻlatish usullari bilan olinadi.

Rux xlorid yogʻochni chirishdan saqlashda, metallarni payvandlashda (oksid
pardalardan tozalashda), pergament ishlab chiqarishda qoʻllanadi.

2009-yilda  butun dunyoda ishlab chiqarilgan ruxning miqdori 11,277 million
tonnani tashkil etdi.

Quyida rux ishlab chiqaruvchi eng yirik davlatlar roʻyxati bilan tanishishingiz
mumkin (2006-yilgi maʼlumot)



https://uz.wikipedia.org/wiki/Plastik_materiallar

Plastik materiallar yoki plastmassalar — sintetik yoki tabiiy yuqori molekulali
birikmalar asosidagi organik materiallardir. Ular isitish va bosim natijasida
oʻz shaklini oʻzgartirish va sovutilgandan keyin berilgan shaklni saqlab qolish
qobiliyatiga ega.

Plastmassalar, plastik massalar, plastiklar — tabiiy yoki sintetik yuqori
molekulali birikmalar asosida olinadigan materiallar. Issiqdik yoki bosim
taʼsirida qoliplanadi va qoliplangan shaklini mus-tahkam saklaydi. P.dan
yasalgan mahsulotlar yengilligi, elektr tokini, issiqsovuqni oʻtkazmasligi,
atmosfera taʼsirlariga chidamliligi, yemiruvchi muhitga, haroratning keskin
oʻzgarishiga bardoshliligi, mexanik mustaxkamliligi yuqoriligi va murakkab
shaklli buyumlar yasash mumkinligi bilan boshqa materiallardan ajralib turadi.

Tibbiyot sanoatida P.dan koʻplab asboblar, maxsus idishlar ishlab chikariladi.
Jarroxlikda plastmassadan tayyorlangan yurak klapanlari, qoʻl-oyoq protezlari,
ortopedik qoʻyilmalar, koʻz soqqasi va boshqa ishlatiladi.

Birinchi plasmassa, parkezin, 1856-yilda Birmingemlik metallurg Aleksandr Parks
tomonidan ixtiro etilgan.



https://uz.wikipedia.org/wiki/Patent

Patent (lot. patens — ochiq, aniq, ravshan) — texnik yechim yoki ixtironing
davlat tomonidan eʼtirof etilganligini va ixtirochining oʻz ixtirosiga olgan
mutlaq huquqini tasdiqlovchi hujjat. Patent olish jarayoni, patent oluvchining
maʼsuliyatlari va eksklusiv huquqlari turli mamlakatlarda turlichadir. Shunday
boʻlsa ham, har bir patent olish uchun yozilgan arizada ixtironing biror-bir
yangilik kiritayotgani haqida maʼlumot boʻlishi kerak. Koʻp mamlalakatlarda
berilgan eksklusiv huquqlar boshqalar patentlangan ixtironi ruxsatsiz yasashi,
qoʻllanishi, sotishi yoki tarqatishi oldini oladi.

Xalaqaro Savdo Tashkilotining mualliflik huquqlari boʻyicha shartnomasiga koʻra,
bu tashkilotga aʼzo mamlakatlarda har qanday sohadagi ixtiro uchun patentlar
mavjud boʻlishi zarur.

Oʻzbekistonda ixtirolar, foydali model, sanoat namunasiga nisbatan qoʻyiladigan
patent olish huquqini vujudga keltiradigan talablar hamda patent idorasining
bunday hujjatni berish tartibi mamlakatning „Ixtirolar, foydali modellar va
sanoat namunalari toʻgʻrisida“gi qonuni (1994-yil 6-may) da belgilab berilgan.

Bir qancha mamlakatlarda tadbirkorlik faoliyatining muayyan turlari bilan
shugʻullanish uchun berilgan maxsus ruxsatnoma ham „patent“ deb ataladi.
Davlatdan bunday patentni sotib olish tadbirkorlarni (odatda, yakka tartibdagi
tadbirkorni) bundan keyingi (bir yilga yoki boshqa davrga) soliqlar toʻlashdan
ozod etadi.



https://uz.wikipedia.org/wiki/Nyu_York_(shahar)

New York (talaffuzi: Nyu York) — AQShning eng katta sanoat, moliya,
savdo-transport hamda siyosiy va madaniy markazi, dunyodagi eng yirik
shaharlardan biri. Atlantika okeani sohilida, Gudzon daryosining quyilish
joyida. Shaharning markaziy qismi Manxattan o.da joylashgan. Iqlimi moʻtadil,
sernam iqlim; yanvarning oʻrtacha temperaturasi G, iyulniki 23°. Yillik yogʻin
1000 mm. Maydoni (shaharning munitsipal chegarasi doirasida, suv havzalarisiz)
953 km². Aholisi 8 mln. kishi (2001). New Yorkning amalda qoʻshilib ketgan
shaharlar va shahar atrofi bilan birga maydoni 27 ming km², aholisi 19 mln.
kishi. Shahar aholisining koʻpchiligi asli yevropalik, osiyolik va afrikaliklar,
xususan, 15 % qoratanlilar, 14 % kelib chiqishiga koʻra italyanlar, 12 %
puertorikanlar va boshqalardan iborat. New York 5 ta shahar r-niga boʻlingan.
Shaharni mer, munitsipal kengash va hisoblar boshqarmasi idora qiladi. Mer aholi
tomonidan 4 yil ga saylanadi. Ilk bor Manxattan o.ga 1613 yilda gollandlar kelib
oʻrnashgan. Shaharga 1625 yilda asos solingan. 1626 yildan Yangi Amsterdam deb
atalgan. 1664 yilda Yangi Amsterdamni inglizlar bosib olib, gersog Yorkskiy
sharafiga New York deb ataganlar. 1785—90 yillarda New York AQShning muvaqqat
poytaxti. Shaharda BMT va boshqa xalqaro tashkilotlarning shtab-kvartirasi
joylashgan.

New Yorkda italyanlar, yahudiy, xitoy va boshqa millatga mansub aholining koʻcha
va kvartallari mavjud. Shahar 19-asr boshidan toʻgʻri burchakli reja asosida
shakllana boshladi. 19-asr oʻrtalariga kelib, ulkan shaharga aylandi. Eng katta
koʻchalardan biri — Brodvey (uz. 29 km). 19—20-asrlarda koʻp qavatli baland
binolar qurila boshlandi. 20-asr oʻrtalariga kelib New York uz. 200 km keladigan
va birbiri bilan tutashib ketgan ulkan shaharlar toʻdasiga aylandi.
17—18-asrlarda qurilgan binolardan ratusha (1803—12), Triniti-Chyorch cherkovi
(1839—46), katta muhandislik insho-otlaridan Bruklin koʻprigi (1869—83) va
boshqa saqlangan. Koʻp qavatli binolardan Empayr steyt bilding (102 qavat,
1930—31), BMT shtabkvartirasi binosi (1947—52), Xalqaro savdo markazi (2 ta 110
qavatli minora, balandligi 412 m; 1971—73; 2001 yil 11 sentabr da terrorchilar
tomonidan portlatilgan) va boshqa Yirik koʻpriklari: Jorj Vashington va
Verratsano-Norrous. Muhim yodgorliklari: Ozodlik haykali, Vashington arki.



https://uz.wikipedia.org/wiki/Mualliflik_huquqi

Mualliflik huquqi (ingl. copyright) gʻoya (fikr) yoki maʼlumotning maʼlum bir
koʻrinishdagi ifodalanishini tartibga soluvchi ekskluziv huquqlar majmuidir.
Umumiy qilib aytganda, soʻzma-soʻz „koʻchirish (nusxa olish)ga boʻlgan
huquq“dir. Asosan, bu huquqlar cheklangan muddatli boʻladi. Mualliflik huquqi
belgisi © boʻlib, baʼzi bir yurisdiksiyalarda qoʻshimcha ravishda (c) yoki (C)
bilan ham ifodalanishi mumkin.

Mualliflik huquqi „asarlarning“ keng turdagi kreativ, intellektual, artistik
shakllarida namoyon boʻlishi mumkin. Ushbular qatoriga she'rlar, tezislar, sahna
asarlari va boshqa adabiyot asarlari, filmlar. xoreografik asarlar (raqs,
balet), musiqiy kompozitsiyalar, audio yozuvlari, rasmlar, chizmalar,
skulpturalar, fotorasmlar, EHM dasturlari, radio va tele ko'rsatuvlari, va baʼzi
yurisdiksiyalarda sanoat dizayni kiradi. Dizayn yoki sanoat dizayni baʼzi
yurisdiksiyalarda ularni tartibga soluvchi alohida qonunchilik yoki umumiy
qonunchilikka ega boʻlishi mumkin. Mualliflik huquqi intellektual mulk huquqi
tizimiga kiruvchi huquq sohasi hisoblanadi. Mualliflik huquqi faqat fikr yoki
maʼlumotning „material(moddiy)“ ifodalangan shaklini qoplaydi. U mualliflik
huquqi asarida mujassamlangan yoki unga asos boʻlgan haqiqiy fikr, g'oya,
konsepsiya, faktlar, yo'nalish (stil') yoki qoida (tehnika)ni himoylamaydi va
himoyalashga qaratilmagan ham. Masalan, Disneyning mashhur Chip va Deyl
multfilmidagi obraz, deylik Chip mualliflik huquqi tomonidan himoya qilingan.
Lekin, bu himoya aynan oʻsha multfilmdagi Chipning qiyofa, mimika, kiyinishiga
nisbatan boʻlib, istagan boshqa bir insonning olmahon personaji asosida
multqahramon yaratishdan cheklab qoʻymaydi. Baʼzi yurisdiksiyalarda mualliflik
huquqi bilan himoya qilinga asarlarning izohli yoki satirik qilib qayta
ishlanishiga ruhsat beriladi. Mualliflik huquqlari baʼzi mamlakatlarda Bern
Konventsiyasi kabi xalqaro shartnomalar bilan standartlashtirilgan boʻlib,
Evropa Ittifoqi hamda Jahon Savdo Tashkiloti kabi xalqaro tashkilotlar
aʼzolaridan talab qilinadi.

Mualliflik huquqi bosma mashina ishlab chiqilib, jamoat orasida koʻproq oʻqiy
oladigan insonlar koʻpaymagunicha paydo boʻlmagan. Huquqiy konseptsiya sifatida
mualliflik huquqi tarixi oʻn sakkizinchi asrda bosmahonalar of Anne) eng
dastlabki haqiqiy mualliflik huquqi qonuni boʻlib, bosmahonalarga maʼlum
muddatga huquqlar bergan. Mualliflik huquqi kitob va xaritalar nashr etilishini
tartibga soluvchi huquqiy konseptsiyadan hozirgi kunga kelib deyarli har bir
zamonaviy sohada oʻz taʼsirini oʻtkaza oladigan huquq sohasiga aylandi.
monopoliya]]siga qarshi Britaniyada boʻlib oʻtgan harakatga borib taqaladi.
Angliya qiroli Charlz II tartibga solinmagan kitob nusxa qilinishidan havotirga
tushib, oʻz qirollik kuchidan foydalanib 1662 yilda Litsenziyalash Qonuni
(Licensing Act) kuchga kiritadi. Anna Qonuni (The Statute of Anne) eng dastlabki
haqiqiy mualliflik huquqi qonuni boʻlib, bosmahonalarga maʼlum muddatga huquqlar
bergan. Mualliflik huquqi kitob va xaritalar nashr etilishini tartibga soliflik
huquqi [luvchi huquqiy konseptsiyadan hozirgi kunga kelib deyarli har bir
zamonaviy sohada oʻz taʼsirini oʻtkaza oladigan huquq sohasiga aylandi.

1886 yilgi Bern Konvensiyasi dastlab suveren millatlar orasida oʻzaro mualliflik
huquqlarini tan olish uchun paydo boʻlgan edi. Bern Konvensiyasiga koʻra, kretiv
asarlar tan olinishi yoki eʼlon qilinishi shart emas, chunki, ular paydo
boʻlishi bilan avtomatik tarzda mualliflik huquqi himoyasi ostiga oʻtishadi.
Muallif Bern Konvensiyasiga a'zo davlatlar miqyosida oʻz mualliflik huquqlari
uchun roʻyhatdan oʻtishiga hojat yoʻq. Uning asari biror bir moddiy manbada
muhrlangan (qogʻozga, diskka, toshga, rasmga va h.klarga yozilgan/olingan) ekan,
muallif oʻz asari va undan yaratiladigan barcha asarlarga (derivative works)
avtomatik tarzda huquqlarga ega boʻladi. Bu huquqlar mualliflik huquqi
muddatining tugashi yoki muallifning oʻz roziligiga koʻra oʻzgartilishi,
tugatilishi mumkin. Bern Konvensiyasining qabul qilinishi yana, chet el
mualliflarining mahalliy mualliflar bilan oʻzaro teng huquqlarga ega boʻlishini
taʼminladi. Oʻzbekiston Respublikasi Bern Konvensiyasini 2005 yil 19 aprelda
imzoladi. Birlashgan Qirollik Konvensiyani 1887 yilda imzolagan boʻlsada, uning
kuchga kiritilishi 1988 yilda, deyarli yuz yil oʻtgach Mualliflar huquqi, Dizayn
va Patent Qonuni (Copyright, Designs and Patents Act of 1988) ning qabul
qilinishi bilan birga amalga oshdi. AQSH Konvensiyani 1989 yilda imzoladi. Bern
Konvensiyasi qoidalarining Jahon Savdo Tashkilotining TRIPS shartnomasiga
inkorporatsiya qilinganligi uni amalda butun dunyo boʻylab keng tarqalishiga
olib keldi.

Odatda, mualliflik huquqiga daʼvo qilish uchun asar baʼzi minimal originallik
talablariga javob berishi kerak va ushbu huquq maʼlum vaqt oʻtgach yoʻqoladi.
Har xil davlatlar turli talablar qoʻysada, umuman olganda talablar judayam kam:
Birlashgan Qirollikda asarga ozgina „qobiliyat, ish kuchi va qaror“ sarflangan
boʻlishi kerak.

Mualliflik huquqi — keng maʼnoda — fan, adabiyot va sanʼat asarlarini yaratish,
foydalanish va ququqiy himoya qilishda vujudga keladigan munosabatlarni tartibga
soluvchi huquqiy normalar yigʻindisi; fuqarolik huquqining bir boʻlimi. Tor
maʼnoda — asar muallifiga tegishli boʻlgan va qonunlarda mustahkamlanib
qoʻyilgan shaxsiy va mulkiy huquklar tizimini tashkil etadi. Mualliflik huquqi
boʻyicha munosabatlar har bir davlatga xos qonunlar va xalqaro konvensiyalar
bilan tartibga solinadi.

Mualliflik huquqi buzilgan taqdirda u sud orqali himoya qilinadi. Mualliflik
huquqi buzilishining keng tarqalgan turlariga plagiat (koʻchirmachilik, madaniy
oʻgʻirlik), asardan muallif ruxsatisiz tijorat maqsadlarida foydalanish (madaniy
qaroqchilik) kiradi. Bunday hollarda huquqbuzar muallif huquklarini tiklashi,
unga yetkazilgan zararlarni toʻlashi lozim. Mualliflik huquqini buzishga
qaratilgan vositalar (asarning kontrafakt nusxalari) yoʻqqilibtashlanadi.
Mualliflik huquqi egasi oʻziga tegishli xuquklarni oʻz xohishiga koʻra shaxsan
amalga oshirishga haqlidir. Hukuq egasidan boshqa shaxslar Mualliflik
huquqilarini faqat huquq egasining roziligi bilan va u bergan vakolatlar
doirasida boshqarishlari mumkin (mas, ishonchnoma orqali). Mualliflik huquqi
egalari oʻz zimmasiga Mualliflik huquqilarini boshqarish yuklatiladigan
tashkilotlarni tuzishlari mumkin. Muallifning oʻz asariga nisbatan mutlaq
huquqlari (mulkiy huquklar) tijorat muomalasida harakatda boʻlishi, haq evaziga
boshqa shaxslarga toʻliq yoki qisman oʻtkazilishi, hadya qilinishi mumkin. OʻzR
Jinoyat kodeksida Mualliflik huquqini oʻzlashtirganlik, hammualliflikka majbur
etganlik uchun jinoiy javobgarlik belgilangan (yana q. Intellektual mulk
huquqi). Mualliflik huquqini muhofaza etishni tashkiliyhuquqiy taʼminlash, bu
borada davlat siyosatini amalga oshirish uchun Oʻzbekistonda Mualliflik huquqini
himoya qilish agentligi faoliyat koʻrsatadi.



https://uz.wikipedia.org/wiki/Moskva

Moskva (rus. Москва) — Rossiya Federatsiyasi poytaxti, Moskva viloyati markazi,
federal ahamiyatidagi shahar. Rossiya Federatsiyasining yirik siyosiy,
iqtisodiy, ilmiy va madaniy markazi. Moskvada Rossiya Federatsiyasi Prezidenta,
Federal Majlis, Rossiya Federatsiyasi hukumati, Konstitutsiyaviy Sud, Oliy Sud,
Oliy arbitraj sudi, Rossiya Federatsiyasi Prokuraturasi qarorgohlari joylashgan.
10 maʼ-muriy okrugga (Markaziy, Sharqiy, Jan.-Sharqiy, Janubiy, Jan.-Gʻarbiy,
Gʻarbiy, Shim.-Gʻarbiy, Shimoliy, Shim.Sharqiy hamda Zelenograd shahri)
boʻlingan. Shahar chegarasi, asosan, Moskva halqa avtomobil yoʻlidan oʻtadi.
Maydoni (Moskva meriyasiga karashli boʻlgan Zelenograd va boshqa aholi
punktlaridan tashkari) 994,0 km², shu jumladan, Moskva halqa avtomobil yoʻli
doirasida 878,7 km². Aholisi 8305,0 ming kishi (2001; M. shahar maʼmuriyatiga
qarashli aholi punktlari bilan 8600 ming kishi)dan ziyod.

Rossiyaning Yevropa qismida Smolensk-Moskva qirlari, Oka-Moskvoretsk tekisligi
va Meshchyora pasttekisligi tutashgan joyda, Oka va Volga daryolari orasida,
Moskva daryosi sohillarida joylashgan. Shahar hududining asosiy kismi 120 m
balandlikda, keng tarqalgan qayirlar va qayir usti terrasalariga ega boʻlgan
Moskva daryosi va uning irmoklari (Yauza, Setuni va boshqalar)ning keng vodiyli
morena va flyuvioglya-sial tekisliklari chegarasi ichida oʻrnashgan.
Suvayirgʻichlar (shu jumladan, "etti tepalik" — Kreml, Sreten, Tver, Tryoxgorka,
Tagan, Lefort, Vorobyov tepaliklari)ning bir oz koʻtarilgan qismlari daryo
vodiylari va jarliklar bilan almashib boradi. Relyefning eng yuqori nuqtalari
Teplostan qirlari (balandligi 254 m gacha) kirib borgan jan.-sharq va
SmolenskMoskva qirlarining jan. yon bagʻridagi Ximki suv havzasi xududida
joylashgan. Shaharning sharqiy, jan.-sharqiy qismlari Meshchyora
pasttekisligining gʻarbiy chekkasida oʻrnashgan. M.ning markaziy r-nlarida qayta
ishlangan grunt, koʻchalar va h.k. qoldiqlaridan tarkib topgan madaniy
qatlamning qalinligi 4–6 m (koʻmilgan jarliklar, kichkina soylar, hovuz va
botqoqliklar oʻrnida 10–20 m)ga yetadi. 100 dan ziyod soy, shu jumladan,
Neglinnaya yer osti quvurlari orqali oʻtkazilgan. M. iqlimi moʻʼtadil
kontinental. Qishi moʻʼtadil sovuq. Yanv.ning oʻrtacha temperaturasi —10,2°.
Yozi issiq, iyulning oʻrtacha temperaturasi 18,1°. Shahar markazi temperaturasi
chekkalarga nisbatan oʻrta hisobda 1,5—2° yuqori. Yillik yogʻin 540–650 mm (eng
kupi iyul— avg .da). Rossiyada ilk bor barpo qilingan Los Oroli milliy bogʻi M.
hududida joylashgan.

Moskva toʻgʻrisidagi dastlabki maʼlumot 1147 yildagi solnomada berilgan. Suzdal
va Buyuk Kiyev knyazi Yuriy Dolgorukiy anʼana boʻyicha M.ning asoschisi
hisoblanadi. 1156 yil chamasi Borovitsk tepaligida, Neglinnaya da-ryosining
Moskva daryosiga quyilish joyida dastlabki qoʻrgʻoncha oʻrnida ke-yinroq Kreml
nomini olgan yogʻoch-tuproqdan istehkom qurilgan (q. Kreml). Vladimir-Suzdal
Rusining chekka shahri hisoblangan. M. Chernigovdan Kiyevga boradigan yoʻllar
chorrahasida shakllangan. 1237 yilda, moʻgʻullar bosqini davrida, Botuxon
qoʻshinlarining bostirib kirishi natijasida M. vayron qilindi, lekin, tez orada
qayta tiklanib kichikroq udel knyazligining markazi boʻldi. Knyaz Yuriy
Danilovich (1303—25 yillarda boshqargan) knyazlikka yorliq olgan birinchi Moskva
knyazi boʻldi. 14—15-asrlarda M. rus yerlarini birlashtirish, moʻgʻullar
zulmidan ozod boʻlishga qaratilgan kurashning tashkilotchisi, markaziga aylandi.
M. atrofida rus yerlarining astoydil birlashtirishni boshlagan knyaz I. D.
Kalitaning (1325—40) faoliyati katta ahamiyatga ega boʻldi. taxminan 1326 yilda
M.ga Vladimir shahridan Rus pravo-slav cherkovi mitropolitlarining qarorgohi
koʻchirildi. KnyazD. I.Donskoy (1359—89) davrida M. moʻgʻullar zulmiga qarshi
kurash markaziga aylandi. 1380 yilda Kulikovo maydonida moʻgʻullar qoʻshinini
magʻlubiyatga uchratgan umumrus qoʻshini M.da shakllandi. 15-asr oxirida ulugʻ
knyaz Ivan III Vasilyevich (1462—1505) davrida M. yagona Rus davlatining
poytaxti boʻldi. 15-asr oxiri — 16-asr boshlarida Kremlni qayta qurilishi, uning
hududida Moskva davlatining bosh soborlari — Uspeniye, Arxangelskiy va
Blagoveshcheniye qad koʻtardi. 1547 yilda ulugʻ knyaz Ivan IV Grozniy (1533—84)
podsho unvonini qabul qildi. Romanovlar sulolasining birinchi podsholari Mixail
Fyodorovich va Aleksey Mixaylovichlarning hukmronligi davri — notinch yillarda
yoqib tashlangan M. yangidan qurildi. 1687 yilda Slavyan-grek lotin akademiyasi
ochildi. 1708 yilda shahar M. gubernyasining markazi boʻldi.

Moskvada 70 dan ziyod muzey bor. Ular orasida A. S. Pushkin nomidagi tasviriy
sanʼat muzeyi, Tarixiy muzey, Politexnika muzeyi, Kremlning Qurol-aslaqa
palatasi, A. V. Shchusev nomidagi meʼmorlik muzeyi, Moskva tarixi muzeyi, A. A.
Baxrushin nomidagi Teatr muzeyi, Adabiyot muzeyi, V. M. Vasnetsov uymuzeyi, M.
Gorkiy, M. Yu. Lermontov, A. N. Ostrovskiy, A. S. Pushkin, L. N. Tolstoy, M. I.
Svetayeva, A. P. Chexov, F. I. Shalyapin muzeylari va boshqa mavjud.

Moskvaning eski qismi radialhalqa shaklidagi tuzilishga ega. Moskvaning tarixiy
markazi — Moskva Kremli ansamblidir, uning yonida Kizil maydon, Vasiliy
Blajenniy ibodatxonasi joylashgan. Saklanib qolgan yedgorliklar orasida —
Kolomenskoyedagi Vozneseniye cherkovi, monastirlar meʼmoriy majmuasi
(Andronikov, Donskoy, Svyato-Danilov, Novodevichiy, Simonov va boshqalar),
qoʻrgʻonlar ansambllari (Kuskovo, Ostankino, Kuzminki, Saritsino va boshqalar),
17-asr cherkov va ayrim binolari, 18-asr — 19-asr larning 1-yarmidagi
klassitsizm uslubidagi turar joy va jamoat binolari — Pashkov uyi (hozirgi
Rossiya davlat kutubxonasi binosi), Oliy Majlis binosi, M. universitetining eski
binosi, Katta teatr bor. 1920—70 yillarda M. markazi va yirik magistrallar qayta
tiklandi (bu jarayon davomida koʻpgina nodir tarixiy va meʼmorii yedgorliklar
buzib tashlandi). 50-yillar oʻrtalaridan zamonaviy loyixa boʻyicha katta shahar
r-nlari qurildi, yangi mikrorayon va yirik jamoat inshootlari, baland binolar
(shu jumladan, Vorobyev te-paligidagi un-t), Lujnikidagi Markaziy stadion
majmuasi, Kremldagi sʼyezdlar saroyi, Yangi Arbat ansambli, olimpiya obʼyektlari
barpo qilindi. 1990-yillar boshlaridan koʻpgina meʼmorii va tarixiy yedgorliklar
(shu jumladan, Iso paygʻambar ibodatxonasi) taʼmirlanmoqda. Poklonnaya
tepaligidagi Zafar bogʻi memorial majmuasi va Manej maydonidagi savdo majmuasi
qurildi, Lujnikidagi Markaziy stadion taʼmirlandi, shahar va uning atrofi
transport infrastrukturam yaxshilandi. Moskva atrofida RF dagi eng yirik shaqar
aglomera-siyasi vujudga keldi. 2001 yilda M.dagi Dobrininsk maydonida Alisher
Navoiyga haykal oʻrnatildi (haykaltarosh J. Mirtojiyev).



https://uz.wikipedia.org/wiki/Mobil_telefon

Mobil telefon, uyali telefon yoki qoʻl telefoni uyali aloqa tizimi boʻylab ovoz
va boshqa axborot uzatuvchi hamda qabul qiluvchi elektron qurilmadir. Zamonaviy
mobil telefonlar bundan tashqari internet mijozlari, oʻyinlar, infraqizil va
bluetooth portlar, video/fotokamera, MP3 player, radio va hokazo taʼminot bilan
qurollangan.

Uyali telefon, qoʻl telefon — simsiz telefon turi. Har bir abonent (uyali
telefon apparati) muayyan bir uyali telefon kompaniyasining telefon tarmogʻidagi
baza st-yaga bogʻlanadi. har k,aysi baza st-yada "uyalar" boʻladi (nomi
shundan). Har bir uyaga bir necha kanal biriktirib qoʻyiladi; tarmoqning
kattakichikligiga qarab uyalar soni har xil boʻladi. Mobil telefon apparati
qaysi kompaniya tarmogʻining baza st-yasiga ulanganligiga qarab uning aloqa
bogʻlash doirasi chegarasi har xil boʻladi. Baʼzi abonentlar faqat bir shahar
doirasida aloqa bogʻlay olsa, baʼzilari boshqa shaharlar va hatto boshqa
mamlakatlar bilan ham aloqa bogʻlay oladi. Butun yer kurrasini qamrab oladigan
xizmat koʻrsatish zonasini faqat baza st-yalar vazifasini sunʼiy yoʻldoshlar
bajaradigan Mobil telefon tarmogʻida yaratish mumkin. Mobil telefon
tarmoqlarining barcha baza styalari birbirlari bilan oʻzaro bogʻlangan boʻlishi,
shu bilan birga umum foydalanadigan simli telefon tarmogʻiga ulana olishi lozim.
Shundagina qoʻl (mobil) telefon apparati egasi muqim (simli) telefon apparati
egasi bilan bogʻlanishi mumkin. Bunga radiorele liniyalar yordamida, yo
boʻlmasa, mis kabel yoki tolali optik telefon aloqa liniyalari yordamida
erishiladi. Mobil telefon yordamida abonent boshqa abonent bilan gaplashishdan
tashqari, matnli va faksimil xabarlarni, internet grafiklari va boshqalarni
uzata oladi. Buning uchun Mobil telefon apparati ixcham koʻchma kompyuterga
ulanadi. Telefonning tipiga qarab, maxsus modem yoki oddiy kabel (ichki dasturli
modelini ulash uchun) talab qilinadi. Eng oddiy modeldagi Mobil telefon apparati
ham haqiqiy mikrokompyuterdan iborat. Murakkab apparatlarda esa kompyuterlar
bilan bajariladigan barcha operatsiyalarni bajarish (har xil oʻyinlar oʻynash,
suratga olish va uni saqlash, "telefon qilgan" boshqa abonentning raqamini qayd
qilish, vaqtinchalik oʻchirib qoʻyish va boshqalar) mumkin.



https://uz.wikipedia.org/wiki/Koreya_Xalq_Demokratik_Respublikasi

Koreya Xalq Demokratik Respublikasi (KXDR) yoki Shimoliy Koreya — Koreys
yarimorolida, Janubiy Koreya shimolida joylashgan mamlakatdir. Maydoni 120,54
ming km². Aholisi 23 486 550 kishi. Poytaxti — Pxenyan. 9 ta maʼmuriy
provinsiyaga va 4 ta markazga boʻysunuvchi shaharlar (Pxenyan, Keson, Xamxin,
Chxonjin). Davlat boshligʻi — prezident. Davlat hukumatining yuqori organi va
qonun chiqaruvchi organi — bir palatali Yuqori Xalq yigʻini hisoblanadi.

Asosiy sanoat tarmoqlari: qora va rangli metallurgiya, mashinasozlik, kimyo
sanoati. Qurilish materiallari ishlab chiqariladi, yogʻochni qayta ishlovchi,
kimyo va neft kimyosi, toʻqimachilik, oziq-ovqat sanoat tarmoqlari bor. Qishloq
xoʻjaligida dehqonchilik ustun turadi. Yerlarga ishlov beriladi va sugʻoriladi.
Sholi, texnika ekinlari, dukkaklilar, paxta, tamaki va boshqalar yetishtiriladi.
Plantatsiyalarda jenshen, bogʻdorchilik, sabzavotchilik rivojlangan. Yirik
shoxli qoramollar, choʻchqachilik, parrandachilik, baliqchilik tarmoqlari bor.
Temir yoʻllarning uzunligi — 4915 km dan ortiq, shundan 3500 km
elekrtlashtirilgan, avtomobil yoʻllari — 31200 km dan ortiq. Dengiz portlari:
Vonsan, Chxonjin, Nampxo, Xinnam. Tashqi aloqalar aylanmasining hissasi 80 % dan
ortiq. Metallurgiya, kimyo, mashinasozlik, togʻ-kon sanoati mahsulotlari, baliq
mahsulotlari, mevalar eksport qilinadi. Hamkorlari: Xitoy, Yaponiya, Rossiya,
Germaniya. Pul birligi-vona.KXDR xalq hukumati yillarida mustamlaka mamlakatdan
industrial-agrar sotsialistik mamlakatga aylandi. Iqtisodiy rivojlanishi
sotsialistik mamlakatlar bilan hamkorlikda olib borildi. Sanoat xissasiga sanoat
mahsulotlari va qishloq xoʻjalikning ¾ qismi toʻgʻri keladi. Elektr energiyasi
ishlab chiqariladi, koʻmir, temir, rux, molibden, volfram, qoʻrgʻoshin, mis,
alyuminiy, magniy, oltin, grafit, pirit, tuz qazib chiqariladi.

Shimoliy Koreya uzoq yillardan buyon oʻz qoʻshnilari va AQSHga raketa sinovlari
orqali poʻpisa qilib keladi. Biroq bu yoʻl bilan Shimoliy Koreya oʻz maqsadiga
erishadi deb boʻlmaydi. Pxenyan tahminiy yillik 28 milliard dollar daromadining
asosiy qismini qurollanishga sarflaydi. Shu sababli mamlakat iqtisodiyoti boshi
berk koʻchaga kirib qolganiga ancha boʻlgan. Agar qiynalib qolsa, AQSH, Janubiy
Koreya, Yaponiya, Rossiya va Xitoy kabi davlatlar bilan muzokara stoliga
oʻtirib, ortiq qurollanishni davom ettirmaslikka soʻz bergan holda, oziq-ovqat
va boshqa koʻmaklarni olib keladi. Oʻzini biroz tiklab olgandan soʻng, qurollar
ustida ish olib borishni yana davom ettiradi. Shimoliy Koreya bu manevrdan ancha
vaqtdan buyon foydalanib kelmoqda. Aslida esa Pxenyan biror qurol ustidagi
tadqiqotlarni muvaffaqiyatli yakunlamagan. Mobodo, biror bir sinovi muvaqqiyatli
chiqsa, bu raketalar AQSH yoki Janubiy Koreyaga qarshi qaratilganini daʼvo
qilib, ularni choʻchitishga harakat qiladi. Xaqiqatda esa bu sinovlar bilan oʻz
boshiga faqat tashvish orttiradi.

Shimoliy Koreya bu strategiyani tanlashiga sabab, SSSR qulagandan soʻng
pushti-panohidan ajralib qolgan shimolliklar iqtisodiyotida daxshatli jarlik
paydo boʻldi. Koʻpchilik bu inqiroz tez orada hukumatni qulatib, Koreya
yarimorolini birlashishiga sabab boʻladi deb tahmin qilgan edi. Hukumat esa,
tabiiy ravishda, hokimiyatni oʻz qoʻlida saqlab qolish uchun har narsaga tayyor
edi. Kim Chen Ir hukumati mavjud vaziyatda biror tashqi kuch mamlakat
ichkarisiga suqilib kirib, inqilob koʻtarishidan doimo xavotirlanardi. Janob
Kimga tashqi davlatlarni Shimoliy Koreya ichki ishlariga aralashishdan
tiyilishiga sabab boʻladigan oʻzgacha strategiya zarur edi va hukumat
hokimiyatdan ajrab qolmaslik uchun yadro quroli ustida ish boshlab yubordi. Mana
20 yildirki, Shimoliy Koreyaning oʻzini qiynab boʻlsada yuritayotgan yovvoyi,
ojiz va ahmoqona strategiyasi ish berib kelmoqda.

Koreya xalq demokratik respublikasi, KXDR (Choson Minjujuui Inmin Konghwaguk) —
Uzoq Sharkda, Koreya ya.o.ning shim. va qisman materikda, 38-paralleldan shim.
da joylashgan davlat. Maydoni 120,54 ming km2. Aholisi 21,96 mln. kishi (2001).
Poytaxti — Pxenyan shahri Maʼmuriy jihatdan 9 viloyat (province)ra va viloyat
maqomiga ega boʻlgan 2 shahar (Pxenyan va Keson)ga . boʻlinadi. Rasmiy tili —
koreys tili. Yirik shaharlari: Pxenyan, Hamxin, Vonson, Xinnam.

Ikki mamlakat oʻrtasida savdo-sotiq yoʻlga qoʻyila boshladi. Tovar aylanmasi
1998 yil dagi 2,3 mln. AKSH dollaridan 1999 yilda 6,7 mln. dollarga yetdi.
OʻzRda KXDR sarmoyasi ishtirokida 2 ta shoʻʼba korxona va 2 ta qoʻshma korxona
roʻyxatga olingan. Chunonchi, "Rinrado", "K. U. Rinrado", "Choson-Sik-reksul" va
"Safar" korxonalari xalq isteʼmol mollari ishlab chiqarish, harid qilish va
sotish bilan shugʻullanadi.



https://uz.wikipedia.org/wiki/Koreya

Koreya (koreyscha Choson — Tonggi tarovat) — Sharqiy Osiyodagi mamlakat. Asosan,
Koreya ya. o. va uning materikka tutashgan qismida hamda 3,5 mingga yaqin orolda
joylashgan. K.ni sharkdan Yapon dengizi, gʻarbdan Sariq dengiz oʻrab olgan,
jan.da Koreya boʻgʻozi uni Yaponiyadan ajratib turadi. Dengiz chegaralari 8,7
ming km. Shim.da Xitoy va Rossiya Federatsiyasi bilan chegaradosh. Quruqlik
chegaralari 1,3 ming km. Maydoni 219 ming 20 km², aholisi 69,87 mln. kishi
(2001).

Kinosi. K.da havaskorlar tomonidan 1921 yil Yun Ben Nam rahbarligida "Oy nuri
ostidagi qasam" nomli birinchi film suratga olingan. 20-yillarning 2-yarmida
xalqning ogʻir ahvolini aks ettiruvchi kinofilmlar ("Sayoq", "Nim qorongʻi
koʻcha" va boshqalar) koʻrsatilgan. Milliy ilgʻor kinosanʼatining rivojlanishida
rej., ssenariychi va aktyor Na Un Gyuning hissasi katta. U "Ariran" (1926),
"Muhabbat izlab" (1928), "Egasiz parom" (1932) va boshqa filmlarda
mustamlakachilar zulmiga, ijtimoiy tengsizlikka qarshi kurashni aks ettirgan.
40-yillarda K. kinematografiyasi Yaponiya nazorati ostida boʻldi, asosan, nemis,
italyan va yapon filmlari namoyish qilindi.



https://uz.wikipedia.org/wiki/Chingizxon

Chingizxon (asl ismi Temujin, Temuchin) (taxminan 1155, Oʻnon daryosi yaqinidagi
Delpun Boʻldan mavzei — 1227.25.8) — Moʻgʻullar davlati asoschisi, sarkarda.
Moʻgʻul qabilalari ittifoqi — tayjiutlar sardori Yasugay bahodirning Oʻelun
Fujin (xotun)dan tugʻilgan toʻngʻich farzandi. 13 yoshyda otasidan yetim qolgan
Ch. 27 yil davomida bir qancha urugʻ va qabilalarni tayjiutlar atrofida
birlashtirish maqsadida harbiy harakatlar olib borgan. 1195—1204 yillarda Ch.
keraitlar boshligʻi Vanxon Toʻgʻril (Oʻnxon) bilan ittifoqsa merkit, nayman,
kuralas, ikiras, durban, tatar va h.k. qabilalarni boʻysundiradi. Biroq,
keyinchalik ular orasiga adovat tushgan. 1204 yil Oʻnxon bilan boʻlgan jangda
gʻalaba qozongan Ch. xonlik taxtini egallaydi. 1206 yil moʻgʻul aslzodalari,
noʻyonlari ishtirokida buyuk qurultoyda "chingiz" (tengiz — dengiz, okean)
unvoni bilan sarafroz etiladi (Ulugʻxon maʼnosida) va barcha qabila, urugʻ,
elatlarning buyuk xoni deb eʼlon qilinadi. Davlatning ichki va tashqi siyosatini
tartibga solishda Ch. tomonidan eʼlon qilingan qonunlar toʻplami — yaso (yasoq)
muhim rol oʻynaydi. Ming kishilik shaxsiy gvardiya hamda yuz ming jangchidan
iborat otliq armiyani shakllantirgan Ch. Sibirdagi bir nechta qabila va
elatlarni (1207), Shim. Xitoyni (1211 — 15), Oʻrta Osiyoni (1219—21), Xuroson,
Eronni (1221—24) oʻz tasarrufiga kiritadi. Moʻgʻullar tomonidan zabt etilgan
hududlar vayron qilingan, aholisi qyrib tashlangan, qullikka mahkum etilgan.
1224 yil Ch. Moʻgʻullar davlatini 4 oʻgʻli — Joʻji, Chigʻatoy, Oʻqtoy va
Tulilarga taqsimlab bergan. Shim. Xitoydagi tangut qabilalarining Sisya davlati
(10—13-asrlar)ga qarshi yurish qilgan vaqtida Ch. ogʻir dard tufayli vafot
etadi. Uni Moʻgʻulistondagi Burxon—Xaldun togʻ etagida dafn etishadi.

Chingizxon (moʻgʻul tilida: Тэмүүжин) — 1155 yoki 1162-yilda dunyoga kelgan. Oʻz
zamonining katta harbiy va davlat arbobi. Qadimgi urugʻ boshchisi Esuxey
botirning oilasida dunyoga kelgan.

XII asr oxirlariga kelganda Moʻgʻulistonda yashovchi turli qabila va urugʻlar
oʻrtasida siyosiy kurashlar avj olgan edi. Ularda ayniqsa urugʻ-aymoqchilik
munosabatlari kuchli boʻlib, asosan koʻchmanchi chorvachilik, ovchilik va mol
ayirboshlash bilan kun kechirar edilar. Ularning ijtimoiy-iqtisodiy va madaniy
taraqqiyot darajasi ham ancha past edi. XII asr oxiri-XIII asr boshlariga
kelganda bir-biriga raqib boʻlgan moʻgʻullar, tatarlar, naymanlar, keroyitlar,
merkitlar va boshqa qabilalar oʻrtasidagi sinfiy va siyosiy kurashlar natijasida
koʻchmanchi feodal oqsuyaklar manfaatini himoya qiladigan davlatning vujudga
kelish jarayoni kuchaymoqda edi. Ulugʻbek Mirzoning „Toʻrt ulus tarixi“kitobida
koʻrsatilishicha, moʻgʻul shu’basi 9 nafar boʻlib, dastlabkisi Moʻgʻulxon,
oxirgisi Elixondir. Tatarlar esa 8 shu’baga boʻlinib, avvali Tatarxon boʻlib,
tatar maliklarining birinchisidir. Ularning har ikkisining ajdodi Nuh
paygʻambarga bogʻlanadi. 1155-yilda bir nechta qabilalar boshligʻi boʻlmish
Yasugʻoy bahodir va Ulun xotun oilasida Temuchin tugʻildi. Ulugʻbekning
yozishicha Yasugʻoy bahodir oʻz atrofidagi ulugʻ aʼyonlar bilan kengashib,
ugʻlining ismini Temuchin deb qoʻydi. Bunga sabab oʻsha vaqtlarda tatar
qabilalarining qudratli podshohining ismi ham Temuchin edi. Goʻdak ulgʻayganda
Temuchindek qudratli shoh boʻlsin, deb niyat qilindi. Abulgʻoziy oʻzining,
„Shajarai turk“ kitobida yozishicha "Temuchin Moʻgʻul yurtining Yilun-Yildiq
degan joyida tugʻildi.Tugʻilganda bir qoʻli yumiq edi. Enaga xotin ochdi va unda
bir pora uyushgan qon koʻrdi.Tashqariga chiqib yoshi ulugʻlarga aytganda ulardan
biri bu oʻgʻlon ulugʻ podshoh boʻlur, yer yuzini barchasini olur, koʻp ellarni
qatl va viloyatlarni vayron qilur deb bashorat qildi. Temuchin otadan 13 yoshida
yetim qolgan paytda otasiga tobe boʻlgan koʻpgina qabilalar ularni tashlab ketdi
va shu bois u keyinchalik koʻpincha murakkab hamda xavfli sharoitlarni boshidan
kechirdi. Oʻzaro qabilaviy janglarda faol qatnashgan Temuchin keyinchalik oʻz
atrofiga 13 ming kishilik lashkar ham toʻplay oldi. Soʻngra ularning soni ortib
bordi. Tez orada Temuchin Nayman, Totor, Ungʻut, Oʻygʻur, Keroyit qabilalarini
oʻziga buysundirishga erishadi va 1205-yillarga kelib u Moʻgʻuliston hududidagi
eng qudratli hukmdorga aylandi. Rus muallifi M.Ivanin Temuchinni taʼriflab,
oʻzining „Chingizxon va Amir Temur“ kitobida shunday jumlalarni keltiradi:
Chingizxon xonlik davrining boshlarida 13 ming atrofdagi oʻtov yoki oilaga ega
boʻlgan boʻlsa, umrining oxirlarida turli tillarda soʻzlovchi va turli dinlarga
mansub boʻlgan 720 ta xalq unga tobe edi. Uning oʻgʻillari va nabiralari hozirgi
Xitoy, Hindistonning bir qismi, Quriya, butun Markaziy Osiyo, hozirgi
Rossiyaning hamda Janubiy Osiyoning Hinddan Furotgacha boʻlgan deyarli barcha
qismiga hukmronlik qilishgan, bu hududlar esa atigi 60-70 yil davomida bosib
olingan. 1206-yilda Onon daryosi buyida maxsus chaqirtirilgan qurultoyda
Temuchin butun Moʻgʻulistonning Hoqoni deb eʼlon qilindi. Shu joyda unga
Chingizxon (kuchli baquvvat degani) laqabi berildi. Chingizxon shu tariqa
Manchjuriyadan to Irtishgacha Baykaldan Tanggʻutgacha hududlarda koʻchib
yuruvchi koʻp sonli qabilalarning yagona hukmdoriga aylandi. Davlatning diniy,
siyosiy ijtimoiy faoliyatining barcha qirralari 1206-yildagi oʻsha yirik
yigʻinda „Yaso“ qonunlari toʻplamida yanada asoslanib, mustahkamlandi. Qoraqurum
qal’asi poytaxt qilib tanlandi. 1207-1208-yillarda Enasoy (Enisey) havzasi,
Yettisuv viloyatining shimoliy qismi bosib olinib, u yerdagi uygʻurlar ham
toʻliq buysundirildi. 1209-yilda Chingizxon Xitoyning shimoli-sharqiydagi
Tonggʻut mamlakatiga hujum qilib, katta oʻlja va koʻplab odamlarni qul qilib,
Moʻgʻulistonga olib ketdi. 1211-1215-yillar davomida esa avval Xitoyga hujum
qilib, qudratli Szin armiyasiga qattiq zarbalar berdi, soʻngra esa Pekin
shahrini ishgʻol qildi. Szin sulolasi agʻdarilib, Shimoliy Xitoy Moʻgʻullar
davlatiga qoʻshib olindi. Moʻgʻulistonda qudratli davlatni tashkil qilgan
Chingizxon oʻz eʼtiborini endi Markaziy Osiyo tomonga qarata boshladi va nihoyat
1218-19-yillarda Jetisuvni, 1219-21-yillarda Markaziy Osiyoni batamom oʻz
imperiyasining qaramogʻiga qoʻshib oldi.



https://uz.wikipedia.org/wiki/Buddizm

Buddizm (Budda nomidan olingan), Buddaviylik — jahonda keng tarqalgan dinlardan
biri (xristianlik va islom dini bilan birga). Unga eʼtiqod qiluvchilar taxminan
500 mln.dan ortiq. Miloddan avvalgi 6—5-asrlarda Hindistonda paydo boʻlgan.
Markaziy Osiyo, Jan.

Buddizm yoki Buddaviylik dharmik din hamda falsafiy oqimdir. U shuningdek Budda
Dharma (sanskrit tilida "Uyg‘onganning ta’limoti") deb ham ataladi. Buddizmga
mil. avv. V asrda Siddharta Gautama tomonidan asos solingan; keyinchalik
Gautamani "Budda" ismi bilan atay boshlashgan.

Buddizm tarixi tadqiqotchilari mavjud manbalar asosida bu oqim asoschisi real
tarixiy shaxs ekanligini taʼkidlaydilar. Bu taʼlimot toʻgʻrisida xabar beruvchi
adabiyotlarda u Siddxartxa, Gautama (Gotama), Shakyamuni, Budda, Tadxagata,
Jina, Bxagavan kabi ismlar bilan zikr etiladi. Bu ismlar maʼnolari quyidagicha:
Siddxartxa — shaxsiy ism, Gautama — urugʻ nomi, Shakyamuni — "Shakya qabilasidan
chiqqan donishmand", Budda — "nurlangan", Tadxagata — "shunday qilib, shunday
ketgan", Jina — "gʻolib", Bxagavan — "tantana qiluvchi". Ular ichida eng
mashhuri "Budda" boʻlib, shundan ushbu dinga buddizm nomi berilgan.

Buddizm taʼlimoti, asosan, uch qismdan iborat: 1) axloq; 2) meditatsiya; 3)
donolik. 1. Axloq normalari — "Pancha shila" (Buddaning besh nasihati):

3. Donishmandlik — bu buddizmning asosiy maqsadi boʻlib, narsalar tabiatini
toʻgʻri tushunishdan iborat.

Yuqorida koʻrsatilgan uch amaliyot bosqichini oʻtagan inson oxir-oqibat oliy
saodatga, yaʼni nirvana holatiga erishadi. Nirvana soʻzining lugʻaviy maʼnosi —
"oʻchish, soʻnish". Unda hayotning har qanday koʻrinishiga intilish yoʻqoladi.



https://uz.wikipedia.org/wiki/Bolgariya

Bolgariya (bolg. България), rasman Bolgariya Respublikasi (bolg. Република
България) — Yevropaning janubiy, Bolqon yarim orolining sharqiy qismidagi
davlat. Sharqda Qora dengiz bilan oʻralgan. Maydoni 111 ming km². Aholisi 8,3
mln. kishi (1997). Poytaxti — Sofiya shahri. Maʼmuriy jihatdan 9 viloyatga, ular
jamoalarga boʻlinadi. Sofiya shahri viloyatga tenglashtirilgan.

B.ning eng qad. aholisi frakiy qabilalaridir. Milodiy 1-asrda B.ni Rim
imperiyasi bosib oldi; u qulaganidan soʻng B. Vizantiya tarkibiga kirdi. 7-asr
boshlarida Bolqonga slavyanlar bostirib kirib, keyinchalik bu yerda dastlabki
davlat — Yetti slavyan qabilasi deb nomlangan ilk feodal davlatini tashkil
etishdi. 7-asrning ikkinchi yarmida B. hududiga xon Asparux (Isperix)
boshchiligidagi protobolgarlar — qad. bulgʻorlar (koʻchmanchi turkiy elat)
bostirib kirdi. Ular slavyanlar bilan birga poytaxti Pliska shahri boʻlgan
Birinchi bulgʻor podsholigi (681—1018) ni tuzdilar. 9-asr oxiriga kelib
protobolgarlar slavyanlar bilan qoʻshilib ketdi, slavyanlar tili davlat tili
boʻlib qoldi, bolgar deb nomlangan slavyan xalqi vujudga keldi. 1185—87 yillarda
akauka Petr va Asen boshchilik qilgan yirik xalq qoʻzgʻolonlari natijasida
poytaxti Tirnovo shahri boʻlgan Ikkinchi bulgʻor podsholigi (1187—1396) tuzildi.
1396 yil B. ni turklar bosib oldi. Mahalliy boylarning bedodligi, ogʻir milliy
zulm bolgar xalqining ozodlik kurashini kuchaytirdi. Mamlakatda gayduklar (xalq
qasoskorlari) harakati keng quloch yoydi. 1876 yilgi eng kuchli apr. qoʻzgʻoloni
shafqatsizlik bilan bostirildi. 1877—78 yillardagi Rossiya Turkiya urushi
natijasida rus askarlari yordamida B. turklardan ozod qilindi. Ammo mamlakat
Turkiyaga qaram boʻlib qolaverdi. 1908 yil dan mustaqil podsholik tashkil topdi.
B. 1912—13 yil lardagi Bolqon urushlarida qatnashdi. 1-jahon urushida (1915
yildan) Olmoniya tomonida harakat qildi. 1919 yilgi Nyoyi sulh shartnomasiga
binoan kattagina hududidan, xususan Egey dengizi sohillaridan mahrum boʻddi.
1923 yil iyun toʻntarishidan keyin hokimiyatni qoʻlga olgan hukumat Sentabr
qoʻzgʻolonini shafqatsiz bostirdi. 1941 yil martda B. Berlin paktiga jalb
qilindi, Olmoniya qoʻshinlari B. xududiga kiritildi. Mamlakat iqtisodiyoti
butunlay gitlerchilar manfaatlariga boʻysundirildi. Bolgar xalqi oʻz ozodligi va
mustaqilligi uchun kurashni kuchaytirdi. 1942 yilda tuzilgan Vatan fronti
fashizmga qarshi boʻlgan barcha kuchlarni birlashtirdi. 1943 yilda B. xalq
ozodlik armiyasi tuzildi. 1944 yilda ZUkraina fronti qoʻshinlari B.
chegaralariga kirgan paytda B. hukumati "toʻla betarafligi" ni eʼlon qiddi. 1944
yil 9 sentabr ga oʻtar kechasi Sofiyada monarxiyaning fashist hukumatiga qarshi
qurolli qoʻzgʻolon koʻtarildi. Reaksion hukumat agʻdarib tashlandi va Vatan
frontining Xalq hukumati tuzildi. B.ning davlat tuzumi toʻgʻrisidagi referendum
qatnashchilari (92,7%) xalq respublikasi tarafdori ekanini bildirdi. 1946 yil 15
sentda B. Xalq Respublikasi eʼlon qilindi. 1990 yil Xalq majlisiga koʻp
partiyali asosda oʻtkazilgan saylovda B. sotsialistik partiyasi gʻalaba qozondi,
dek.da koalitsiyey hukumat tuzildi. 1997 yil apr. dagi parlament saylovida
Demokratik kuchlar ittifoqi harakatlari va tashkilotlari koalitsiyasi gʻalaba
qildi (bu ittifoq 1989 yilda tuzilgan edi). B. — 1955 yildan BMT aʼzosi. OʻzR
bilan diplomatiya munosabatlarini 1992 yil 5 sentabrda oʻrnatgan. Milliy bayrami
— 3 mart — B.ning Turkiya zulmidan ozod boʻlgan kuni (1878).

7-chi asrning oxirlarida Asparuh Xon tomonidan boshqarilgan Bolgarlar qabilasi
Bolqonga ko'chishadi va u yerda mahalliy Slavyanlar bilan birlashib ketib,
MA 681 yilda dastlabki bolgar davlatini tuzishadi. Bu slavyan millatining
tarixdagi birinchi davlatidir. 9-10-chi asrlarda Bolgar imperiyasi Yevropada
juda katta kuchga ega bo'ladi va Bolqon yarimorolida hukmronlik qilish uchun
Vizantiya Imperiyasiga qarshi urushlar olib boradi. Lekin 969 yilda Bolgar
Imperiyasi Kiev Rusi tomonidan katta talofat ko'radi va 1018 yilda Basil II
boshchiligidagi Vizantiya Imperiyasi tomonidan butunlay mahv etiladi.

Bolgariya Prezidenti (Georgi Parvanov 22 yanvar 2002) to'g'ridan to'g'ri 5
yillik muddatga saylanib, bir marotaba qayta saylanish huquqiga ega. Prezident
davlat boshqaruvchisi va harbiy kuchlarning oliy qo'mondoni vazifalarini
o'taydi. Ayni vaqtda, prezident Milliy Xavfsizlik organining Maslahat Qo'mitasi
rayisi bo'lib, garchi qonun qabul qila olmasada, qonun loyihasini [for further
debates] qaytarishi mumkin. Lekin parlament ko'pchilikning ovozi bilan
prezidentning vetosini rad etishi mumkin.

Vazirlar Kengashi Bosh Vazir (Sergey Stanishev 2005 y. 17 avgustdan beri)
tomonidan boshqariladi. U Bosqaruv Organining oliy a'zosi bo'lib, hozirda 20-ta
vazirdan iborat. Bosh Vazir parlamentning ko'chilik ovozi bilan tayinlanadi va
Prezident tarafidan o'z mahkamasini tuzish uchun mandat beriladi.

Hozirdagi koalitsiya Bolgar Sotsialist Partiyasi (BSP), Simeon II Milliy
Xarakati (SMX) va (asosan mamlakatda kamchilikni tashkil etgan Turklarni
ifodalovchi) Huquqlar va Ozodlik uchun Xarakatdan tashkil topgan.

Bolgariya yakka palatali parlamentga ega. Umum-Milliy Yig'ilishi yoki Narodno
Sabranie, 240 deputatlardan iborat bo'lib, ular xalq tomonidan 4 yillik muddatga
saylaniladi. Ovozlar 28-ta administrativ bo'limlarning har biridagi
nomzodlarning partiyalari yoki koalitsiyalariga beriladi. Partiya yoki
koalitsiya parlamentga kirish uchun eng kamida ovozlarning 4% to'plashi
zarur.Parlament qonunlarning kuchga kirishi, byudjetni tasdiqlash, prezident
saylovlariga tayyorgarlik ko'rish, bosh vazir va boshqa vazirlarning tanlovi va
ularning ishdan bo'shatilishi, urush e'lon qilish, qo'shinlarning Bolgariya
hududidan tashqariga chiqishi va xalqaro bitim va shartnomalarni tasdiqlash kabi
vazifalarni bajaradi.

1987 yil 9-ta provinsiyaga bo'linganidan so'ng, 1999 yildan boshlab, Bolgariya
28-ta provinsiyadan iborat (oblasti, birlikda - oblast). Mamlakat poytaxti
alohida provinsiya xisoblanib, har bir provinsiya o'z poytaxti nomi bilan
ataladi:



https://uz.wikipedia.org/wiki/Bobur

Bobur (taxallusi; toʻliq ismi Zahiriddin Muhammad ibn Umarshayx Mirzo)
(1483.14.2, Andijon 1530.26.12, Agra) — oʻzbek mumtoz adabiyotining yirik
vakili: buyuk shoir; tarixchi, geograf; davlat arbobi, isteʼdodli sarkarda;
boburiylar sulolasi asoschisi, temuriy shahzoda.

Bobur otasi yoʻlidan borib, mashhur sufiy — Xoja Ahrorga ixlos qoʻyadi va uning
tariqati ruhida voyaga yetadi, umrining oxiriga qadar shu eʼtiqodga sodiq
qoladi. Keyinchalik, „Boburnoma“ asarida Bobur Xoja Ahror ruhi bir necha bor uni
muqarrar halokatdan, xastalik va chorasizliqdan xalos etganini, eng ogʻir
sharoitlarda rahnamolik qilganligini taʼkidlaydi. Otasi Axsida bevaqt, 39
yoshida fojiali halok boʻlgach, oilaning katta farzandi, 12 yoshli Bobur valiahd
sifatida taxtga oʻtiradi (1494-yil iyun).

Bobur Movarounnahr va Xurosondagi siyosiy vaziyat va urush harakatlarini kuzatib
boradi, oʻz qoʻshinlarini doimo shay tutadi. Shayboniyxon Xurosonning yirik
markazlarini qoʻlga kiritgach, Eronni zabt etish uchun yurish boshlaydi. Ammo,
Eron shohi Ismoil Safaviy bilan qattiq toʻqnashuvda (1510) yengiladi, oʻzi ham
Marvda halok boʻladi. Shoh Ismoil Xuroson va Movarounnahrga qoʻshin kiritib
shayboniylarga ketmaket zarar yetkaza boshlaydi. Bobur shoh Ismoil bilan
harbiy-siyosiy ittifoq tuzib, 1511-yil bahorida Hisorni, yozida Buxoroni, oktabr
boshida esa Samarqandni yana qoʻlga kiritadi. Boburning shia mazhabidagi
eroniylar raʼyi bilan ish tutishi aholida norozilik tugʻdiradi. 1512-yil
28-aprelda Koʻli malik jangida Ubaydulla Sulton boshliq shayboniylardan
yengilgan Bobur Hisor tomon ketadi. 1512-yil kuzida Bobur shoh Ismoil yuborgan
Najmi Soniy laqabli lashkarboshi bilan Balxda uchrashib, Amudaryodan kechib
oʻtib, avval Huzar (Gʻuzor) qalʼasini oladi, soʻng Qarshiga yurish qiladi,
shahar uzoq muddatli qamaldan soʻng taslim boʻladi, shahar himoyachilari qattiq
jazolanadi (yana q. Qarshi qamali.). 1512 yil 24 noyabr



https://uz.wikipedia.org/wiki/Yoz

Yoz toʻrt fasldan biridir. Yoz fasli bahor va kuz fasllarining orasida
joylashgan boʻlib, eng issiq fasldir. Yoz fasli shimoliy yarimsharda eng uzun
kundan boshlab, tengkunlikgacha davom etadi. Bu fasl Shimoliy yarimsharda 22
iyundan 22 sentabrgacha, Janubiy yarimsharda esa 22 yanvardan 21 martgacha davom
etadi.

Yoz — yilning eng issiq fasli; moʻʼtadil mintaqada (mas, Oʻzbekistonda) iyun,
iyul, avg . oylari Yo. hisoblanadi. Xalq orasida yilning issiq yarmi Yo.
deyiladi. Yoz faslining astronomik davomiyligi 93,6 sutkadan iborat. Baʼzi
tarixiy manbalarda, chunonchi, "Bobirnoma"da bahor fasli Yo. deyilgan.

Yoz fasli inson organizmi uchun eng kerakli fasllardan biridir. Yoz fasli, inson
sogʻligʻi uchun juda zarur boʻlgan, suyaklarning rivojlanishi uchun katta dastak
beradigan D vitaminiga boydir. Chunki D vitamini eng yaxshi quyosh nurlari bilan
insonga oʻtadi. Quyoshda toblanish bod kasali bilan ogʻrigan odamlar uchun ham
juda foydali. Meva,sabzavot va boshqa oʻsimliklar ham yoz faslida pisha
boshlaydi.

Yozning juda qattiq jazirama issiq kunlari inson sogʻligʻi uchun zararlidir,
haddan ziyod oftobda toblanish ham inson terisiga zarar berishi mumkin.



https://uz.wikipedia.org/wiki/Xorazm

Xorazm, Qadimgi Xorazm — Turon va Eron mintaqalari oraligʻida joylashgan tarixiy
oʻlka va qadimgi davlat. Xorazm hududi qadimda Amudaryo adoqlaridan janubga
tomon Murgʻob va Tajan daryolarining yuqori oqimlarigacha choʻzilgan. Shu
boisdan bu qad. tarixiy oʻlka fanda 2 xil: Kdd. Xorazm va Katta Xorazm nomlari
bilan maʼlum. X. haqidagi ilk maʼlumotlar Avesto, Doro I ning Bixistun
kitobalari, qad. yunon mualliflari (Gekatey, Gerodot, Strabon va boshqalar)
hamda ilk oʻrta ayerlarning arab geograflari asarlarida uchraydi.

Qadimgi X. mintaqalari hududlarining oʻziga xos tabiati, shubhasiz, qad.
aholining turmush tarzini belgilabgina qolmay, balki bu diyorda yuzaga kelgan
qad. madaniyatlarning shakllanishi, rivoji va bir-biriga qorishuviga ham kuchli
taʼsir etgan. Shu boisdan X.ning shim. qismi (Oqchadaryo deltasi)da mil. av. 4—3
ming yilliklarda ovchilik va baliq ovlash bilan kun kechirgan aholi (q.
Kaltaminor madaniyati) yashagan boʻlsa, mil. av. 2myng yillikda esa chorvachilik
va dehqonchilikning soddagina usullaridan xabardor boʻlgan qabilalar (q.
Tozabogʻyop madaniyati va Suvyorgan madaniyati) istiqomat qilgan. Mil. av. 2ming
yillikning 2-yarmiga borganda, xususan, uning oxiri va mil.av. 1-ming yillik
boshlari (9—8-a.lar) da sugʻorma dehqonchilik mukammallashib, yaylov
chorvachilik rivoj topgan (q. Amirobod madaniyati). Bu davrda Tozabogʻyop,
Suvyorgan va Amirobod madaniyatlarini yaratgan qabilalarning qorishmasi asosida
tarkib topgan Kavundi (Kavondi) qabilalari yashagan. Ular X.ning qad. aholisi
massagetlarning bevosita ajdodlari boʻlgan. Koʻchmanchi chorvachilik, xususan,
yilqichilikning rivoji X. aholisining ijtimoiy hayotiga ham kuchli taʼsir etib,
suvoriylar tabaqasini shakllantirgan.

X. ning jan. qismida joylashgan vodiy va vohalar (Tajan, Herirud, Murgʻob va
Gyoksur) da esa mil. av. 6— 3ming yilliklardayoq oʻtroq sugʻorma dehqonchilik
madaniyati qaror topib, taraqqiy qilgan. Bu davrlarda ushbu mintaqa aholisi
qabilalar uyushmasiga birlashib, dehqonchilik xoʻjaligida motiga (ketmon)dan
tashqari omochdan hamda turli xildagi kattakichik sugʻorish inshootlaridan ham
foydalangan. Avval ular somonli guvalalardan bir xonali, soʻngra esa koʻchalar
boʻylab guvala va xom gʻishtlardan bir necha xonali uylar bino qilib, atrofi
devor bilan oʻralgan turar joy va istehkomli qishloqlar barpo etgan (q. Joytun
madaniyati va Namozgohtepa).

Tarixiy manbalarning taqqosiy tahlilidan maʼlum boʻlishicha, xorazmiylarning
dastlabki vatani Baktriyadan jan.da Areyadan sharkda, Herirud va Hilmand
daryolarining yuqori havzasida joylashgan (yana q. Xorazmiylar). Shubhasiz,
xorazmiylar massagetlardan farkdi oʻlaroq, parfyanlar, margʻiyonaliklar,
boxtariylar, areyaliklar, girkaniyaliklardek sugʻorma dehqonchilik va uning
asosi hisoblangan sutorish inshootlar barpo etishda boy asriy tajribaga ega
edilar. Ularning koʻp asrlik binokorlik va xunarmandchilikdagi tajribalari va
amaliy koʻnikmalari tufayli asrlar osha Amudaryo etaklari obod etilib, yirik
sugʻorish tarmoqlari va suv inshootlari— dambalar barpo etilgan,
hunarmandchilikning barcha sohalari keng rivoj topgan.

Xorazmiylarning jan.dan shim.ga Amudaryo quyi oqimi tomon siljishi, ularning
mahalliy qabilalar bilan qorishuvi oqibatida, tubdan yangi madaniyat
shakllanadi. Amudaryo adogʻi (deltasi) oʻzlashtirilib, oʻlkada bir nechta
monumental binolar (Koʻzaliqir va Qalʼaliqir kabi) qad. koʻtaradi. Mil. av.
4—3-a.larda X. iqtisodiy va madaniy jihatdan ravnaq topib, yirik sugʻorish
kanallari (60–70 km. eni 30– 40 m li sayoz) barpo etilib, yangi shaharlar,
qoʻrgʻonqalʼalar (Jonbos qalʼa, Bozorqalʼa, Qoʻyqirilgan qalʼa) quriladi.
Hunarmandchilik, ichki va tashqi savdo hamda sanʼat rivoj topib, poytaxt
(Tuproqqalʼa) barpo etiladi. X. qalʼa va shaharlari toʻgʻri toʻrtburchakli va
doirasimon shakllarda aniq reja asosida qurilgan. Ular qalin va baland mudofaa
devor bilan oʻralib, tashqarisidan keng (10–15 m) va chuqur xandaq qazilgan.
Qalʼa va shaharlarning mudofaa qudratini strategik jihatdan kuchaytirish
maqsadida ularning tashqi devorlari bir yoki ikki qator shinak (nishon,
tuynuk)lari, darvoza ogʻzi esa, gʻulomgardish (labirint) — ihota istehkomi bilan
mustahkamlangan. Bunday mudofaa inshootlari majmui, shubhasiz, aniq rejalar
asosida strategik jihatdan nihoyatda mustahkam qilib barpo etilgan. Mac,
toʻrtburchakli qalʼalar (Jonbos qalʼa, Bozorqalʼa) devorlari boʻylab 2 qatorli
shinaklardan nishonga 4 tomondan oʻq uzish uchun moʻljallangan boʻlsa, doira
shakldagi qalʼa (Qoʻyqirilgan qalʼa)dan qamal vaqgida shinaklardan bir yoʻla 360
daraja yoʻnalishda oʻq uzilgan. Bunday uslub, harbiy taktikada doira boʻylab
markazdan oʻqqa tutish deb yuritiladi.

Xorazm (fors. خوارزم) — Amudaryo sohillarida markazga ega Oʻrta Osiyo qadimiy
mintaqasi — rivojlangan irrigatsiyali dehqonchilik, hunarmandlik va savdo
mintaqasi. Xorazm orqali Buyuk Ipak yoʻli oʻtgan. III asr oxirlarida Xorazm
poytaxti Kat shahri boʻlgan; X asr oxirlarida poytaxt Urganch shahriga
koʻchiriladi (hozirgi Koʻhna Urganch shahri).

1505-yilda Xorazm Muhammad Shayboniyxon davlati tarkibiga kirdi. Amudaryo
oʻzanining oʻzgarishi munosabati bilan 1573-yili Xorazm poytaxti Xivaga
koʻchirildi. XVII asrdan boshlab Xorazm Rossiya tarixshunosligida Xiva xonligi
deb nomlana boshladi. Davlatning rasmiy nomi qadimiy nomi boʻyicha — Xorazm edi.
1511-yildan 1770-yilgacha Xorazmni shiboniylar sulolasi boshqardi.

1770-yillarda Xorazmda qoʻngʻirot sulolasi vakillari hokimiyat tepasiga keladi.
Sulola asoschisi Muhammad Aminbiy edi. Bu davrda poytaxt Xivada Xorazm
meʼmorchiligi durdonalari quriladi. 1873-yili Muhammad Rahimxon II hukmdorligi
davrida Xorazm Rossiya imperiyasiga tobe davlatga aylanadi. Qoʻngʻirotlar
1920-yilga qadar, Qizil Armiya bosqini natijasida agʻdarilgunga qadar,
hukmronlikni oʻz qoʻlida saqlab qoldilar.



https://uz.wikipedia.org/wiki/Vena_(shahar)

Vena (nemischa: Wien (yordam·maʼlumot)) — Avstriyaning poytaxti va eng yirik
shahri.

Vena — Avstriya poytaxti. Dunay daryosi boʻyida. Alp togʻlarining shim.-sharqiy
tarmogʻi — Vena Oʻrmoni (Vinervald) togʻi etagida joylashgan. Aholisi 1,6 mln.
dan ziyod kishi (1990y.lar oxirlari). V.da yanv. ning oʻrtacha t-rasi — 1,5°,
baʼzan — 12° dan —18° gacha sovuqlar ham boʻlib turadi. Iyulning oʻrtacha t-rasi
20°.

V.ning markaziy qismida Stefan sobori (12—15-a.lar), Barokko usulida qurilgan
Karl Borromey cherkovi (171637), Shyonbrunn (taxminan 1695-1700), Shvarsenberg
(1697-1715), Shyonborn (1706-11), Belveder (1714— 24) kabi saroy va binolar
saqlangan. 19-a.da va 20-a.ning boshlarida qurilgan binolar (muzey, 1870—91;
teatr, 1870—88; Sesession koʻrgazmalar binosi, 1899) modern uslubiga xosdir.
V.da FA, Vena universiteti, bir qancha oliy maktablar, Musiqa sanʼat
akademiyasi, Burg teatri, opera teatri, L. Betxoven, Y. Gaydn, V. A. Motsart, F.
Shubert, I. Shtraus uy-muzeylari va b. bor. 15 dan ortiq muzey, koʻrgazma zallar
va saroylarda badiiy sanʼatning nodir kolleksiyalari saqlanadi. Eng yirik
kutubxonalari: Milliy kutubxona, un-t kutubxonasi. Metropoliten bor. V. —
YUNI-DO, MAGATE va b. xalqaro tashkilotlarning qarorgohi.



https://uz.wikipedia.org/wiki/Vashington_(shahar)

Vashington shahri — Amerika Qoʻshma Shtatlarining poytaxti, ilk prezident
sharafiga shunday nomlangan. Shahar maydoni 177 kv. km. Aholisi 601 mingdan
ziyod (2010). Vashington aglomeratsiyasida (atrofidagi yaqin shaharlarda) 5,4
million kishi istiqomat qiladi. Kolumbiya okrugida, Potomak daryosi boʻyida
joylashgan. Shaharni Potomak daryosi Virjiniya va Merilend shtatlaridan ajratib
turadi. Vashington shtatidan ajratish uchun odatda shahar Vashington, Kolumbiya
okrugi (inglizcha Washington, D.C., Washington, District of Columbia yoki
shunchaki D.C.) deb yuritiladi. AQSh federal davlatining uchchala palatasi ham:
Kongress, prezident, va Oliy Sud, Vashingtonda joylashgan.

1790-yil 16-iyulda AQSh konstitutsiyasiga muvofiq ravishda AQSh Kongressi
poytaxt okrugi yaratish haqida qaror qabul qilgan. Shu sabab Kolumbiya okrugi
hech qaysi shtatga kirmaydi. 1800-yilda hukumat muassasalari Filadelfiyadan
Vashingtonga koʻchirilgan.

Okrugni tuzish uchun Maryland va Virginia shtatlari Potomac daryosi boʻylab oʻz
yerlaridan joy berishgan. Lekin 1846-yil Kongres Virginiaga oʻz ulushini
qaytarib bergan. Vashington shahriga 1791-yil avvaldan majvud boʻlgan Georgetown
portining sharq tomonida mamlakatning poytaxti qilib asos solingan. Vashington
shahriga ham, shtatiga ham AQShning birinchi prezidenti Jorj Vashingtonning
(1732-1799) nomi berilgan.

1812-1814 yillardagi Angliya-Amerika urushida Vashington shahri katta zarar
koʻrdi. Urushdan keyin qayta tiklandi.

Vashingtonda bir qancha muhim xalqaro konferensiyalar boʻlib oʻtgan va xalqaro
bitimlar tuzilgan. 1942-yil yanvarda Vashingtonda 26 davlat deklaratsiyasi
imzolandi. Bu deklaratsiyani imzolagan va uni quvvatlagan davlatlar „Birlashgan
Millatlar“ nomini oldi. 1949-yil aprelda Shimoliy Atlantika shartnomasi
tashkiloti (NATO) ham shu yerda imzolangan.

Vashington shahrining aholisi 2011-yil 617 996 kishi boʻlgan. 2010-yilgi
maʼlumotga koʻra, shahar Amerikaning 24-eng koʻp aholi yashaydigan shahridir.
Maryland va Virginia shtatlaridan ishga kelib-ketadiganlarni hisoblaganda
shaharning aholisi 1 milliondan oshadi. Vashington shahri va uning atrofidagi
maydonning aholisi 5,6 million kishidir.

Vashington sanoati mamlakat miqyosida ahamiyatga ega emas. Sanoat mahsulotlari
asosan mahalliy ehtiyojlar uchun ishlab chiqariladi. Oziq-ovqat, tikuvchilik,
poligrafiya, harbiy sanoat korxonalari bor. Aholining koʻp qismi davlat
xizmatida, maishiy xizmat koʻrsatish, savdo va moliya ishlarida band.

Vashington mamlakatning yirik ilmiy va madaniy markazidir. Shaharda koʻplab oliy
oʻquv yurtlari, jumladan 5 universitet, AQSh Milliy Fanlar Akademiyasi, Harbiy
akademiya, ilmiy jamiyatlar, muzeylar bor. Shaharda yana Kongress kutubxonasi va
boshqa kutubxonalar, Milliy sanʼat galereyasi joylashgan. Vashington tashqi
qiyofasi bilann AQShning boshqa yirik shaharlaridan farq qiladi. Unda koʻp
qavatli baland binolar, yirik korxonalar yoʻq. Bogʻ va xiyobonlar, haykallar,
yodgorlik uchun qurilgan binolar koʻp. Vashingtonga har yili millionlagan
turistlar kelib ketadi.

Vashingtonda prezident qarorgohi (Oq uy, 1792-1818-yillarda qurilgan), Kongress
binosi (Kapitoliy, 1793-1863), Davlat departamenti, Harbiy shtab (Pentagon),
ministrliklar va boshqa oliy davlat muassasalari joylashgan. Amerika davlatlari
tashkilotlarining rahbarlik organlari ham Vashingtonda. Shaharda 176
mamlakatning elchixonasi va koʻplagan xalqaro tashkilotlar, savdo birlashmalar,
nodavlat tashkilotlar va kasaba uyushmalarining asosiy binolari joylashgan.

Shaharni 1973-yildan beri mahalliy saylangan mer va 13-aʼzoli shahar kengashi
boshqarib keladi. Shunday boʻlsa ham, Kongress shaharni boshqarib turadi va
shahar qonunlarini bekor qilishi mumkin. Shu sabab Vashington shahri
yashovchilarining oʻz-oʻzini boshqarish huquqi boshqa yerdagi AQSh
fuqarolarinikidan oz. Shaharning kongresda saylov huquqiga ega boʻlmagan vakili
bor, ammo senatorlari yoʻq. 1961-yil ratifikatsiya qilingan oʻzgarishga binoan
prezidentlik saylovlarida shahar uch saylov ovozi beradi.

Vashington yirik transport yoʻllari tuguni. Shaharning janubi-gʻarbida daryo
porti mavjud. Shahar joylashgan huddudda uch aeroport bor. Ronald Reagan
Washington National Airport Potomac daryosining nargi betida, Arlington,
Virginiada joylashgan. Washington Dulles International Airport boʻlsa shahardan
42.3 kilometr masofada Virginianing Fairfax va Loudoun countylarida joylashgan.
Baltimore-Washington International Thurgood Marshall Airport boʻlsa 51 km
masofoda Marylandning Anne Arundel countylarida joylashgan.



https://uz.wikipedia.org/wiki/Umar_Xayyom

Umar Xayyom (taxallusi; asl ism-sharifi Gʻiyosiddin Abulfath Umar ibn Ibrohim
Xayyom Nishopuriy) (1048.18.5, Nishopur - 1131.4.12) — matematik, astronom,
faylasuf, hakim va mutafakkir shoir. Nishopurda boshlangich maʼlumotni olgach,
Balx, Buxoro va Samarqandda tahsil koʻrgan. Malikshoh va Nizomulmulk (1019—92)
daʼvati bilan 1074 yilda Isfahonda rasadxona qurdirgan va unga rahbarlik qilgan.
Yulduzlar jadvali (zij), 1079 yilda yangi isloh qilingan taqvim (kalendar)
tuzgan. Bu taqvim Yevropada undan 500 yil keyin joriy qilingan Grigoriy
kalendaridan ham aniqroq boʻlgan.

Umar Xayyom ilmda ham, ijodda ham oʻzini shayx urrais Abu Ali ibn Sinoning
hassos va sadoqatli shogirdi hisoblagan. Ibn Sino asarlarini tushunmagan
kishilar ularni izohlash va sharhlashni undan soʻraganlar. U ustozining bir
qator asarlarini arabchadan forschaga tarjima qilib, sharhlab bergan, uning
gʻoya va qarashlarini davom ettirgan hamda targʻib qilgan. „Risolat ul-kavn
vat-taklif“ („Koinot va uning vazifalari haqida risola“), „Risola fil vujud“
(„Borliq haqida risola“), „Risola fi kulliyoti vujud“ („Borliqning umumiyligi
haqida risola“) kabi falsafiy asarlarida Ibn Sinoning vorisi va izdoshi sifatida
namoyon boʻlgan. 1077 yilda u yunon olimi Yevklid kitobidagi bir necha geometrik
shakllarni sharhlab yozgan „Risola fi sharhi mo ashkala min musodarat kitob ul -
Iklidis“ („Yevklid kitobi muqaddimalaridagi mushkulotlar sharhi haqida risola“)
asarida butun sonlarning ildizini topish yoʻllarini koʻrsatib bergan. „Risola
fil barohiyn ala masoyil al-jabr val-muqobala“ ["Algebra va muqobala (qarshilik
nazariyasi) isbotlari haqida risola"], „Mushkulot ul-hisob“ („Arifmetika
mushkulotlari“) asarlarida u yunon olimlarining aniq fanlarga oid fikrlarini
arab tilida keng sharhlash bilan birga, ularning qarashlarini rivojlantirgan,
matematik, fizik tenglamalarning modellarini topgan. XII asr fors nasrining
nodir namunasi hisoblangan „Navroʻznoma“ asarida Navroʻzning kelib chiqish
tarixi, Sharq xalqlarining bu bayram bilan bogʻliq anʼana va marosimlari keng
yoritilgan, koʻplab hikoyat va rivoyatlar keltirilgan.

Umar Xayyomga uning ruboiylari jahonshumul shuhrat keltirgan. Ularda shoir
dunyo, odam haqida, hayot mazmuni haqida fikr yuritadi. Ruboiylarida u
materiyaning bir holatdan ikkinchi holatga oʻtishi, eskining yemirilib,
yangining paydo boʻlishini (kulol, koʻza, tuproq haqidagi ruboiylar va h.k.)
ifodalaydi. Umuman, ishq va hayot, inson tafakkurining qudrati, umrning maʼnosi,
insoniy fazilat va qusurlar, maʼrifat va jaholat kabi mavzular shoir
ruboiylarining asosini tashkil etadi. Tez-tez uchrab turadigan may obrazi esa
ilohiy muhabbat, hayot lazzatlarini ulugʻlash vositasidir. Firdavsiy masnaviyni,
Hofiz gʻazalni qanchalik takomilga yetkazgan boʻlsalar, Xayyom ham ruboiyni
shunchalik yuksak mavqega koʻtardi. Xayyom ruboiylari dunyoning deyarli barcha
asosiy tillariga tarjima qilingan. Bu ruboiylar oʻzidan keyingi Sharq
adabiyotiga kuchli taʼsir koʻrsatgan. XIX asrdan Gʻarbda ham mashhur boʻlgan.
Aynan u tufayli ruboiy jahon soʻz sanʼatining mashhur janrlaridan biriga
aylangan. U oʻzining falsafiy jihatdan teran va sermazmun ruboiylari bilan Sharq
sheʼriyatida falsafiylikning chuqurlashuviga katta hissa qoʻshgan.

Amerikada Umar Xayyom asarlari asosida teatrlashtirilgan sahna asari, Londonda
maxsus xayyomxonlar saroyi mavjud. Ularda shoir ruboiylari ham aslida, ham
tarjimada badiiy soʻz ustalari, mohir notiqlar tomonidan oʻqiladi. Sharqda
bunday sahna asari — „Oʻz-oʻzim bilan suhbat“ Tojikiston xalq artisti Mahmudjon
Vohidov tomonidan yaratilgan. Sherali Joʻrayev, Farrux Zokirovlar ham Xayyom
ruboiylari asosida qoʻshiqlar yaratganlar.

Xayyom ruboiylarini XX asr boshlaridan oʻzbek tiliga tarjima qilishga
kirishilgan. 1914 - yil „Shoʻro“ jurnalining bir necha sonlarida shoirning
ruboiylari ilmiy sharhi bilan nasriy tarjimada eʼlon qilingan. Fitrat „Fors
shoiri Umar Xayyom“ nomli risolasida (1929) uning 35 ta ruboiysini nasriy
tarjimada keltirgan. Keyinchalik F.Abdullayev uning 14 ta ruboiysini sheʼriy
tarjima qilgan. Xayyom ruboiylari tarjimasi asosan Sh. Shomuhamedov nomi bilan
bogʻliq: shoir ruboiylari uning tarjimasida bir necha marta bosilib chiqqan.
Soʻnggi yillarda Umar Xayyom ruboiylarining J.Kamol, E.Ochilovlar tomonidan
aruzda qilingan yangi tarjimalari paydo boʻldi. 2001 - 2004-yillarda Nabi
Jaloliddin Umar Xayyom hayotiga bagʻishlangan roman yozdi. Bu ajoyib roman
Xayyom ruhiyatining barcha qirralarini toʻla namoyon etgan.



https://uz.wikipedia.org/wiki/Toshkent_viloyati

Toshkent viloyati — OʻzR tarkibidagi viloyat. Respublikaning shim.sharqida. 1938
y. 15 yanvda tashkil kilingan. Shim. va shim.gʻarbdan Qozogʻiston Respublikasi,
shim.sharkdan Qirgʻiziston Respublikasi, sharqdan Namangan viloyati, jan.dan
Tojikiston Respublikasi, jan.gʻarbdan Sirdaryo viloyati bilan chegaradosh.
Maydoni (Toshkent sh. maydonisiz) 15,3 ming km². Aholisi (Toshkent shahri
aholisisiz) 2,4 mln. kishidan ziyod (2004). Viloyat tarkibida 15 ta tuman
(Bekobod, Boʻka, Boʻstonliq, Zangiota, Oqqoʻrgʻon, Ohangaron, Parkent, Piskent,
Toshkent, Chinoz, Yuqori Chirchiq, Yangiyoʻl, Oʻrta Chirchiq, Qibray, Quyi
Chirchiq), 17 shahar (Angren, Bekobod, Boʻka, Doʻstobod, Keles, Olmaliq,
Oqqoʻrgʻon, Ohangaron, Parkent, Piskent, Toshkent, Toʻytepa, Chinoz, Chirchiq,
Yangiyoʻl, Yangiobod, Gʻazalkent), 18 shaharcha (Alimkent, Boʻzsuv, Gulbahor,
Zafar, Iskandar, Krasnogorsk, Nurobod, Olmazor, Salor, Tuyaboʻgʻiz, Chigʻiriq,
Chorvoq, Eshonguzar, Yangibozor, Yangichinoz, Yangihayot, Oʻrtaovul, Qibray),
146 qishloq fuqarolari yigʻini bor. Markazi — Toshkent sh. Tabiati. Viloyatning
shim. va shim.sharqiy qismlari Gʻarbiy Tyanshan togʻlari va uning tarmoqlari
(Qurama, Piskom va Ugom togʻlari) bilan band. Eng baland joyi Piskom tizmasidagi
Adelung togʻi (4301 m). Chatqol va Qurama togʻlari orasida Ohangaron daryosi
kesib oʻtgan, Ohangaron platosi joylashgan. Viloyat hududining katta qismi
Sirdaryo tomon qiyalanib boradigan togʻ oldi tekisligi (Chirchiq—Ohangaron
vodiysi)dan iborat. Ohangaron daryo vodiysi, Qurama togʻi, Angren—Olmaliq
atrofida foydali qazilmalardan mis, polimetall rudalari, oltin, kumush,
qoʻrgʻoshin, alyuminiy xom ashyosi, qoʻngʻir kumir, molibden konlari, plavik
shpati va dala shpati, turli xil qurilish materiallari bor. Termal va mineral
suv zaxiralari kup. Viloyat kuchli seysmik zonada joylashgan. Ayniqsa, Chirchiq
va Ohangaron havzalarida aniq seziladigan zilzilalar buning ifodasidir. Juda
kuchli zilzila 1868 yilda Toshkentda boʻlib oʻtdi va 1966 yilda takrorlandi.
Turli intensivlikdagi yer osti silkinishlar vaqtvaqti bilan hozirgi kunda ham
davom etmoqda.

Koʻp yillik tadqiqotlar natijasida Toshkent viloyati arxeologik xaritasiga 760
ta qad. manzilgoh, shahar va qishloq xarobasi, qad. konlar, qabristonlar,
mudofaa va irrigatsiya inshootlari tushirildi. Toshkent viloyatida ibtidoiy
odamlar krldirgan dastlabki izlar paleolit davriga toʻgʻri keladi. Bu davrga oid
odamlar yashagan gorlar va och iq manzilgoxlardan biri Koʻlbuloq makonidir.
Koʻlbuloq yaqinidagi Qizilolmasoy va Qoʻshsoydan qad. tosh qurollar yasalgan
ustaxona topilgan. Mustye davriga oid manzilgoxlar Obirahmat gʻorildm, Xoʻjakent
qishlogʻi yaqinidan, Chirchiq vohasida esa Qoraqamish va Shoʻralisoydan
topilgan. Yangi tosh davri (neolit)ga oid ashyo Toshkent shahrining garbida
Qoʻshilish degan joydan topilgan. Bu davrda kurollar maydalashgan va soni
koʻpaygan. Toshkent viloyatiningjez davri (mil. av. 2ming yillik) topilmalari
Andronovo, Tozabogʻyop madaniyatiga oiddir. Tosh va toʻkma tuproqdan qilingan
qabriston qoʻrgʻonlar Chirchiq va uning irmoqlari boʻyida, Obirahmat, Burchmulla
(q. Burchmulla xazinasi) qishloqlari, Iskandar shaharchalarida ochilgan.
Qabrlardan Andronovo madaniyatiga xos qoʻlda yasalgan sopol idishlar, bilaguzuk,
marvarid va marjonlar topilgan. Jez davridan boshlab rangdor va qimmatbaho
metallar togʻ yon bagʻridagi konlardan qazib olina boshlagan. Temir davrida
viloyat xududida skif qabilalarning sakmassaget ittifoqiga kirgan elatlar
yashagan. Ularga tegishli yodgorliklar mil. av. 6—4asrlarga oiddir. Bu davr
qabristonlaridan (Burchmulla yaqinida) tirnab bezalgan sopol idishlar, tosh va
kumushdan yasalgan zebziynat buyumlari topilgan. Chirchiq vodiysida
Burganlisoydan temir davriga oid sopol, metall, toshdan yasalgan uyroʻzgʻor
buyumlari, jumladan, choynaksimon tumshukli va quloqli qozonlar va mehnat
qurollari topilib oʻrganilgan. Idishlar dumaloqshaklda boʻlib, sirtiga angob
boʻyogʻi berilgan. Mil. av. 1 — mil.ning 1-a.larida Toshkent viloyati hozirgi
hududi Qangʻ davlati tarkibiga kirgan. Toshkent viloyati oʻtroq xalklarining
madaniyati koʻshni koʻchmanchi chorvador xalklar madaniyati bilan chambarchas
aloqada boʻlgan. Koʻchmanchi chorvador xalqlar yodgorliklaridan Qovunchitepa
yaxshi oʻrganilgan. Ohangaron daryosining quyi oqimida joylashgan Qanqa (q.
Xarashkat) xarobasi eng qad. shaharlardan biri boʻlgan. Shahar mil. av. 3—2
a.larda vujudga kelgan. 1-a.ga oid shaharlar Sirdaryo vodiysida Banokat,
OhangaronOqqoʻrgʻon oraligʻida Kindiktepa va Qovunchitepalar boʻlgan. Bu
yerlardan Toshkent hokimligining birinchi tanga pullari topilgan. Bu davrda
hamma mayda shahar va qoʻrgʻonlar Shosh (Choch) va Iloq (Eloq)qa birlashgan.
7-a.da qalʼalari va mayda shaharchalari koʻpligi uchun Shoshni ming qalʼali
davlat deb taʼriflaganlar. Shulardan biri Toshkentning shim.da (hozirgi shahar
hududida) joylashgan Oqtepa qoʻrgʻoni boʻlib, u mustahkam mudofaa devorlari
bilan oʻralgan. Ilk oʻrta asr shaharlarining arki va shahristoni boʻlgan.

Ilk oʻrta asrlarda aholi oʻrtasida otashparastlik keng yoyilgan. Ossuariyga odam
suyaklari solib koʻmilgan qabrlar Toʻytepa, Qoraxitoy va Tuyaboʻgʻizdan (q.
Tuyaboʻgʻiztepa) topilgan. Ossuariylar tuxumsimon shaklda boʻlib, qopqogʻiga
hayvon suratlari solingan.

9—10-a.larda Toshkent viloyati Somoniylar davlati tarkibiga kirgan. Bu davrda
shaharlar har tomonlama rivojlangan. 10-a. arab geograflari Istaxriy, Muqaddasiy
va boshqa koʻrsatishicha, Xuroson va Movarounnahrda Shosh viloyati eng koʻp
shagʻarli (40 taga yaqin) oʻlka boʻlgan. Eng yirik shaharlardan viloyat poytaxti
Binkat, Iloq (Eloq) davlatining poytaxti Tunkat va yirik savdohunarmandchilik
markazlari Xarashkat, Shuturkat, Nujkat boʻlgan.

Qad. shahar xarobalarida oʻtkazilgan qazilmalar shaharlarning paydo boʻlishi,
rivojlanishi va kengayishi har xil tarzda kechganligini koʻrsatadi. Shaharlar
poytaxt boʻlgani, karvon yoʻllari ustiga joylashgani, konlardan yaxshi
foydalangani va chorvador koʻchmanchi xalqlar bilan aloqada boʻlgani uchun
rivojlangan. Shaharlarning maydoni 20 ga dan 200 ga gacha boʻlgan. Toshkent
viloyati hududidan oʻtgan 2 mashhur karvon yoʻlining birinchisi Sirdaryo,
Binkat, Xarashkat, Xudoykat orqali, ikkinchisi bir oz shim.rokdan Chinozkat,
Shuturkat, Dafnigankat, Isfijob orqali oʻtgan. 9—10-a.larda konchili k ishlari,
metall eritish, kulolchilik va toʻqimachilik taraqqiy etgan. 10-a.
geograflarining maʼlumotlariga koʻra, Shosh, Ilokdan har xil matolar, gilamlar,
teridan ishlangan ashyolar, harbiy qurollar, egarlar, metall buyumlar,
chorvachilik mahsulotlari va gʻalla tashqariga chiqarilgan.



https://uz.wikipedia.org/wiki/Tadbirkorlik

Tadbirkorlik yoki biznes (ingl. business — "bandlik"), deb har qanday qonuniy
tijorat faoliyatiga aytiladi. Tadbirkorlik bilan shugʻullanuvchi shaxs
tadbirkor, deyiladi. Xususiy tadbirkorlik kapitalistik iqtisodiyot negizidir.
Sotsialistik iqtisodiyotlarda tadbirkorlik bilan hukumat, jamiyat yoki ishchilar
kasaba uyushmalari shugʻullanadi.

Tadbirkorlik xoʻjalik yuritish koʻlamiga qarab, yirik, oʻrta va kichik turlarga
boʻlinadi. Yirik tadbirkorlik ishlab chiqarishda 500 dan ortiq kishi band
boʻlgan, oʻrta tadbirkorlik esa 20 — 500 kishi band boʻlgan korxona (firma)lar,
kichik tadbirkorlik 10 — 20 va undan kam kishi ishlaydigan korxonalarni
qamraydi. Yirik va oʻrta tadbirkorlikka, asosan, yirik ishlab-chiqarish, koʻp
sonli tovarlar chiqaradigan, mexanizatsiyalashgan hamda avtomatlashgan sohalar
kiradi. Kichik tadbirkorlik qishloq xoʻjaligi, aholiga xizmat koʻrsatish
sohalarida keng tarqalgan. Kichik tadbirkorlik sharoitga tez moslasha olishi
bilan boshqalaridan farqlanadi va shu bois u keng tarqalgan.



https://uz.wikipedia.org/wiki/Shimoliy_Amerika

Shimoliy Amerika - Gʻarbiy yarim sharning shim. qismidagi materik, Amerika
qitasining shim. yarmi. Shim.dan Shim. Muz okeani chuqur kirib borgan Gudzon
qoʻltigʻi bilan, sharq va jan.sharqdan Atlantika okeani, gʻarbdan Tinch okean va
ularning qoʻltiqlari bilan oʻralgan. Chekka nuqtalari: shim.da Merchison burni
(71°50 sh.k.), gʻarbda Shahzoda Uels burni (168° gʻ.u.), sharqda SentCharlz
burni (55°40° gʻ.u.), jan.da Panama boʻyni orqali Janubiy Amerika materigi bilan
tutash. Sh.A.ga Markaziy Amerikani ham kiritadilar. Maydoni 20,36 mln. km²,
orollari bilan 24,25 mln. km². Yirik orollari: Grenlandiya, Kanada Arktika
arxipelagi, VestIndiya va materikning gʻarbiy qirgʻoqlari yaqinidagi orollar:
Aleut, Qirolicha Sharlotta, Vankuver va boshqalar Yirik yarim orollari: shim.da
— Butiya, Melvill, sharqsa — Labrador, Florida, Yukatan, gʻarbda — Kaliforniya,
Alyaska, Syuard. (61betdagi rangli xaritaga q.). Tabiati. Sh.A.ning qirgʻoqlari
notekis parchalangan. Togʻli hududlar qirgʻoqlari (Grenlandiya, Kanada Arktika
arxipelagining sharqiy qismi, Kanada va Alyaska jan.ning Tinch okean sohil
qismi) nisbatan kuchli parchalangan boʻlib, muzliktektonik va muzlikerozion
tiplarga mansub, ford koʻp. 43° shahrik.dan janubda Atlantika okeani qirgʻoqlari
akkumulyativ, laguna tipli, estuariy va delta koʻp.

Ichki suvlari. Sh.A. ichki suvlarga boy. Dunyodagi eng uzun daryo sistemalaridan
biri — Missisipi daryosi (Missuri bilan birga 6420 km) va eng katta chuchuk suv
havzasi — Buyuk koʻllar shu materikda. Asosiy daryolari: SanLavrentiy, Makenzi,
Yukon, Kolumbiya, Kolorado, RioGrande. Daryolarining oʻrtacha yillik suv hajmi
8200 km3. Biroq suv Sh.A.da iqlim va orografik xususiyatlarga koʻra notekis
taqsimlangan. Daryolar yomgʻir, qor, muzliklar va grunt suvlaridan toʻyinadi.
Shim.dagi daryolar yiliga 8 oygacha muzlaydi. Materikning muzlik bosgan shim.
qismida Vinnipeg , Katta Qullar koʻli, Katta Ayiqli koʻl va boshqalar mavjud.
Baʼzi koʻllar (Nikaragua va Managua) tektonik yoʻl bilan hosil boʻlgan. Katta
Havzada relikt koʻllar, sohillarda laguna koʻllari, togʻlarda vulkan koʻllari
bor. Sh.A.dagi muzliklarning umumiy maydoni 2 mln. km²(asosan, Grenlandiyada,
shuningdek, Alyaska, Kanada Arktika arxipelagi, Kordilyera togʻlarida).



https://uz.wikipedia.org/wiki/Sanoat

Sanoat, deb xom ashyo, material, yoqilgʻi, energiya va boshqa mahsulotlar ishlab
chiqaruvchi yoki aholiga xizmat koʻrsatuvchi korxonalar (zavod, fabrika, kon,
shaxta, elektr stansiya, ferma va hk) majmuasiga aytiladi. Sanoat xalq
xoʻjaligining muhim sohasidir.

20-a.ning 20y.laridan boshlab Oʻzbekistonda S. jahon urushi va fuqarolar urushi
natijasida inqirozga uchragan mayda, kustar korxonalarni tiklash asosida
rivojlana boshladi. Paxta tozalash z-dlari, pillakashlik, yigiruvtoʻquv,
tikuvchilik, poyabzal f-kalari qurila boshladi (q. Yengil sanoat), 1937 yilda
Toshkent toʻqimachilik k-ti ishga tushirildi, 20-a.ning 40—50y.laridan kumir
sanoati, gaz sanoati, neft sanoati jadal rivojlana boshladi.

1941—45 yillardagi urush davrida Oʻzbekistonga 90 ta sanoat korxonasi koʻchirib
keltirildi, ularning kupi mashinasozlik, asbobsozlik korxonalari edi. Urushdan
keyingi yillarda koʻpgina korxonalar qurilishi natijasida mashinasozlik
tarmoqlari koʻpaydi, samolyotsozlik, asbobsozlik, motorsozlik, elektroapparat,
elektr dvigatel, ekskavator, kompressor z-dlari qurildi. Toshkent, Olmaliq,
Chirchiq, Samarqand, Navoiy, Fargʻona, Yangiyoʻl, Namangan, Shoʻrsuv va boshqa
shaharlar kimyo industriyasi markaziga aylandi (q. Kimyo sanoati). Bekobod,
Chirchiq, Toshkent shahrida qora metallurgiya, Navoiy, Zarafshon, Olmaliq,
Uchquduq sh.lari rangli metallurgiya markazlari hysoblanadi (q. Rangli
metallurgiya).

Oʻzbekiston davlat mustaqilligiga erishganidan keyin S.da tub islohotlar amalga
oshiriddi, koʻpgina tarmoqdardagi S. korxonalari davlat tasarrufidan chiqarildi
va xususiylashtirilib, davlataksiyadorlik, korporativ, jamoa, xususiy va boshqa
tashkiliyhuquqiy mulk shakllariga aylantirildi. Respublika iqtisodiyotida muhim
oʻrinda turadigan S. tarmoklarida tuzilmaviy qayta tarkiblash amalga oshirildi,
koʻplab kichik va oʻrta korxonalar tashkil topdi (2000 yilda 6,4 ming oʻrta,
20,4 ming kichik korxona ishladi). Chet el kapitali bilan hamkorlikda koʻpgina
S. tarmoklarida qoʻshma korxonalar tashkil etildi (q. Asaka avtomobil zavodi,
"British Ameriken tobakko", "ZarafshonNyumont", "Kabultekstaylz", "Kokakola",
"Samkochavto" koʻshma korxonasi va b.). S. tarmoqlariga, ayniqsa, mahalliy xom
ashyoni qayta ishlaydigan tarmoklarga chet el investitsiyalarini jalb etish faol
davom etmoqda. Respublika sanoatida tarmoklarning tutgan oʻrni har xil. S.
tarmoklari orasida qishloq xoʻjaligi mahsulotlarini qayta ishlovchi va
agrosanoat majmuiga xizmat koʻrsatuvchi tarmoqlar tarixan yetakchi mavqega ega.
Bular paxta tozalash, shoyi toʻqish, konserva, yogʻmoy va boshqa sanoat
tarmoklaridir. Kimyo va neft kimyosi, mashinasozlik, elektronika, energetika,
metallurgiya, yengil va qurilish materiallari sanoati jadal surʼatlarda
rivojlanmoqda. S. taraqqiyotida yoqilgʻienergetika kompleksining oʻrni alohida.
Uning tarkibiga gaz, kumir, neft va neftni qayta ishlash sanoati, energetika
kiradi. Oʻzbekiston jahondagi 10 ta yirik gaz ishlab chiqaruvchi mamlakatlar
jumlasiga kiradi.

2002 yilda Oʻzbekiston S.da 1467 ta oʻrta va yirik i.ch. birlashmalari va
korxonalar ishladi. Bu korxonalarda ishlab chiqarilgan mahsulotlar salmogʻi
umumiy i.ch. hajmining 88,5%ni tashkil etdi. 396 dan ortiq nomdagi yangi
mahsulotlarni i.ch. oʻzlashtirildi. Davlat korxonalari soni salmogi 4,6%,
nodavlat sanoat korxonalari soni 95,4% ni tashkil etdi. Sanoati.ch.
xodimlarining 20,5% davlat korxonalarida, 79,5% nodavlat korxonalarida band
boʻldi. S. mahsulotlarini i.ch.ning umumiy hajmida davlat korxonalari hissasi
28,6%ni, nodavlat sektor korxonalari hissasi 71,4% dan iborat boʻldi (yana
Avtomobil sanoati, Yengil sanoat, Yogʻmoy sanoati, Mashinasozlik sanoati kabi
sanoat tarmoklari toʻgʻrisidagi alohida maqolalarga q.).



https://uz.wikipedia.org/wiki/Prezident

Prezident (lot. "pre"(avval) va "sedere" (oʻtirmoq) oʻzb. "oldinda oʻtirgan") -
biror tashkilot, kompaniya, kasaba uyushmasi, universitet yoki mamlakat rahbari
lavozimidir. Ushbu soʻz etimologik tarixi jihatidan, biron bir yigʻilishda yoki
tantanada eng oldinda oʻtirgan kishi maʼnosidan kelib chiqqan.

Prezident (lot. praesidens — oldinda oʻtiruvchi) — 1) hrz. koʻpchilik
(respublika shaklida idora qilinadigan) mamlakatlarda saylab qoʻyiladigan davlat
boshligʻi. BMT ga aʼzo boʻlib kirgan 189 mamlakatning 140 dan ortigida P.
lavozimi joriy qilingan (2000). Bunday boshkaruv shakli ilk bor AQSH da 1787 yil
vujudga kelgan. Oʻzbekiston tarixida birinchi P.lik lavozimi 1990 yil 24 martda
taʼsis etildi. 1991 yil 29 dek.da esa alternativ asosda oʻtkazilgan umumxalq
saylovida I.A. Karimov Oʻzbekiston Respublikasining P.i etib saylandi (q.
Oʻzbekiston Respublikasining Prezidenti); 2) ayrim il-miy va jamoat
tashkilotlarida, partiyalar, jamiyatlar, uyushmalar (shu jumladan, xalqaro
uyushmalarda ham) ijrochi organ boshligi.

Lekin hozirgi kunda koʻchilik davlatlarning boshliqlari lavozimi prezident deb
ataladi.



https://uz.wikipedia.org/wiki/Ozodlik_Haykali

Ozodlik haykali dunyoning eng tanilgan obidalaridan biri boʻlib, 1886 yil AQSh -
N'yu-Y'ork shahrida qurilgan. Ozodlik haykali, AQShning eng katta timsollaridan
biridir.

Misdan yasalgan Ozodlik Haykali, Fransiya tarafidan qurulishining 100-yili
sababli AQShga sovgʻa qilingan. Haykal, 1884-1886 yillari orasida Frederic
Bartholdi tarafidan qurilgan. Haykalning Po'lat skiletini yasuvchisi Gustave
Eiffel, poydevorini quruvchisi esa Richard Morris edi. Ozodlik haykali AQSh -
N'yu-Y'ork shahridagi Ozodlik orolida joylashgan

Haykalning oʻng qoʻlida mashʼal, chap qoʻlida esa bir jadval bor. Jadvalning
ustida 4 iyul 1776 yil deb yozilgan (Mustaqillikni bildiruvchi sana).
Mashʼalning esa 7 dengizni ifodalovchi 7 uchi bor. Haykalning uzunligi 46 m
boʻlib, poydevori bilan birga 93 m dir. Turistlar haykalning ichidan
mashʼalgacha 168 zinapoyadan iborat boʻlgan zinadan chiqishlari mumkin.
Haykalning mashʼal ushlab turgan oʻng qoʻlining uzunligi 23 metrdir. Mashʼalning
atrofidagi boʻshliqda tahminan 15 kishi bemalol yon-mayon yursa boʻladi.
Haykalning boshining kengligi 2 metr, boshidagi tojining uzunligi esa 5 metrdan
iborat.

Ozodlik haykali, uni koʻrishni hohlagan barcha turistlar uchun ochiq. Uni
koʻrish, zinasidan eng tepasigacha chiqib N'yu-Y'ork manzaralarini tamosha
qilish uchun, haykal joylashgan, N'yu-Y'orkdagi Ozodlik oroliga borish yetarli.

Haykalga, Singer tikuv mashinalarining quruvchisi Isaac Singerning xotini
Isabelle Eufenie Boyer modellik qilgan. Ozodlik Haykali 1884 yilda Fransiyada
qurib boʻlingandan 1 yil son'gra 350 parchaga boʻlinib 214 sandiq ichida
N'yu-Y'orkga keltirildi. Boʻlaklar, 4 oy ichida poydevorning ustiga
birlashtirilib yangidan qurildi va 28 oktabr 1886 yilda minglarcha
tamoshabinlarning qarshisida ochilishi eʼlon qilindi.

Ozodlik Haykali, 1984 yil UNESCOning Dunyo madaniyat me'rosi jadvalida oʻz
oʻrnini egalladi.

Bu Haykalning nusʼhalari boshqa shaharlarda ham mavjuddir. Misol uchun Parijda
Ozodlik Haykalining nusʼhalaridan biri mavjud. U nuska Atlantika okeaniga
qaratilgan holda qurilgan. Ulardan biri Parijda, Atlantika okeaniga qaratilib
qurilgan. Haykalning qolgan nusʼhalari Nevada, Pekin, Osaka, Bordeaux kabi
shaharlarda ham mavjud.



https://uz.wikipedia.org/wiki/NASA

NASA (yoyilishi: National Aeronautics and Space Administration, tarjimasi:
Milliy Aeronavtika va Fazo Maʼmuriyati) AQSh hukumatining ijroiya
tashkilotlaridan biri boʻlib, Qoʻshma Shtatlarning fuqaro aviatsiyasi, fazoviy
dasturlari va aeronavtik tadqiqotlarini olib boradi. 2006-yil fevralidan NASA
vazifasi fazoviy, ilmiy va aeronavtik tadqiqotlar olib borish, deb belgilandi.

NASA 1958-yili 29-iyulda Milliy Aeronavtika va Fazo Akti qabul qilinishi sababli
tuzilgan (ungacha bu kabi ishlar bilan NACA (National Advisory Committee for
Aeronautics) shugʻullanar edi. Tashkilot 1958-yil 1-oktabridan ishga tushdi. Shu
vaqtgacha NASA Amerikaning fazoviy tadqiqotlari, jumladan, Oyga parvoz, Skylab
fazoviy stansiyasi, Space Shuttle loyihalari ustida muvaffaqiyatli ishladi.
Hozirda NASA Xalqaro Fazoviy Stansiya ishini taʼminlamoqda, Orion loyihasi
ustida ishlamoqda.

NASA'ning ilmiy boʻlimi Yer sayyorasini oʻrganadi, buning uchun u Earth
Observing System tizimini qurgan, shuningdek boʻlim Quyosh fizikasi sohasida
ishlar olib boradi, Quyosh tizimi jismlarini robotik ravishda tadqiq etadi,
umuman, astrofizikaga bogʻliq ishlar bilan shugʻullanadi.



https://uz.wikipedia.org/wiki/Mazhab

Mazhab (arab. — yoʻnalish, oqim, yoʻl, taʼlimot), shariat mazhablari — islomda
diniy huquq tizimlari va yoʻnalishlari. VIII—IX-asrlarga kelib shariatning
shakllanishi jarayonida xuquqshunoslik — fiqx. sohasida juda koʻp M.lar yuzaga
kelgan. Hozirgi vaqtda sunniy toʻrtta M. — hanafiylik, molikiylik, shofiʼiylik,
hanbaliilik (M.lar nomi ularning asoschilari: Abu hanifa (Imomi Aʼzam), Molik
ibn Anas, Shofiʼiy, Ibn Hanbal nomidan olingan), shialikda bir M. — jafariylik
(asoschisi — Jafar as-Sodiq) saqlanib qolgan. Shariat M.lari liniy firqalardan
farq qiladi. Sunniylikdagi toʻrttala M. ham teng hisoblanadi, yirik musulmon
un-tlarida toʻrt mazqab boʻyicha aloqida dars oʻqitiladi. M.lar umuman anʼanaviy
diniy huquq doirasidan chiqmagani xrlda, shariat masalalarida yengilroq yoki
qattiqroq hukm chiqarishlari bilan bir-biridan farq qiladi. Hozir islom
mamlakatlarida xanafiylik (Turkiya, Pokiston, Hindiston va boshqa mamlakatlar),
molikiylik (Tunis, Jazoir, Marokash, Liviya), shofiʼiylik (Misr, Indoneziya va
boshqa mamlakatlar), hanbaliylik (Saudiya Arabistoni) M.lari, shuningdek,
shialik tarkalgan mamlakatlar (Eron, Iroq, Yaman va boshqa mamlakatlar)ning
ququqiy qayotida jaʼfariylik M.i oʻz mavqeini maʼlum darajada saqlab kelmoqda.
Oʻrta Osiyoda, xususan, Oʻzbekistonda xanafiylik M.i keng yoyilgan.

Shariat doirasidagi huquq maktablari, yaʼni islom qonunlari sistemalari (aynan:
„yo‘l“ yoki „harakat tarzi“, termin maʼnosida — „diniy-huhuhiy taʼlimot“,
„tarikat“ yoki „maktab“) mazhablar deb ataladi.

Mazhablar shariat qonunlarini ishlab chiqish jarayonida huquq maktablari yoki
tariqatlar sifatida yuzaga kelgan, ularga mashhur huquqshunoslar, ularning
shogirdlari va izdoshlari asos solganlar. Shariat qonunlarini ishlab chiqish
bilan shug‘ullangan barcha qonunshunoslar Qur’on ko‘rsatmalariga va hadislarga
asoslanib ish ko‘rganlar, ammo printsiplarni va qonunlarni taʼriflashda
harfxo‘rlik bilan ratsionalizm xususida, sabr-qanoat bilan mutassiblik xususida
kelisha olmaganlar.

Islom tarihida, turli maktablarning tarafdorlari o‘rtasida to‘qnashuvlar bo‘lib
oʻtgan. Asta-sekin kichik maktablar ortib borgan. XV asrdan so‘ng sunniylikda 4
ta mazhab qolgan boʻlib, ularning huquqlari teng.

Sunniylik islom dinidagi ikki asosiy yo‘nalishdan biri va eng keng tarqalgani
sunniylar ummaviylar sulolasidan bo‘lgan xalifalarning oliy hokimiyatiga bo‘lgan
huquqni tan olganlar. Sunniylik VII asrning ikkinchi yarmida Arabistonda vujudga
kelgan. VIII-XII aslarda arab halifaligidagi diniy siyosiy kurashlar jarayonida
islomda eng yirik yo‘nalish sifatida shakllangan. Sunniylar Qur’on bilan birga
Sunnaga ham eʼtiqod qiladilar. Sunniylik islomdagi diniy yo‘nalish sifatida
yagona markazga ega emas. VIII asr oxiri IX asr boshlarida sunniylik doirasida
mistik oqim sufiylik vujudga kelgan.

Hanafiya (Imomi Aʼzam maktabi.) Bu maktabga Abu Hanifa an-Nu’mon (696-767)
taxallusi Imomi Aʼzam asos solgan. U eng yirik huquqshunoslardan biri bo‘lib,
shariat huquqini tartibga solgan, qiyosni tatbiq etgan, istihson tartib usulini
ishlab chiqqan, mahalliy huquq qoidalarini odatni shariat bilan kelishtirib
qo‘llanishni joriy etgan huquqshunoslikdan oqilona foydalanish unsurlarini
kiritgan. Abu Hanifa fiqhning asoschisi, ilohiyot mutaxassisi bo‘lgan. Hanafiya
mazhabi sunniylik yo‘nalishiga mansub bo‘lgan musulmonlarning uchdan bir qismini
o‘z ichiga oladi.

Molikiya mazhabining asoschisi Malik ibn Onas Abu Abdulloh (721-795). Islom
diniy huquq sistemasini ishlab chiqishda konservativ mavqeda turgan. Payg‘ambar
Muhammad s.a.v. davridagi anʼanalarni yoqlab chiqqan, yaʼni "ashob al-hadis "
(hadis tarafdorlari) oqimining namoyandasi bo‘lgan. Bu mazhab tarafdorlari huquq
masalalarida ratsionalistik metodga, Yaʼni Qur’on va hadislarni aqlga asoslangan
holda talqin qilishga qarshi chiqqan. Dastlab Hijoz va Madinada, keyin boshqa
mamlakatlarda tarqalgan. Hozirgi davrda Molikiya mazhabi Tunis, Jazoir,
Marokash, Liviya va ayrim boshqa mamlakatlarda musulmonlar o‘rtasida taʼsirga
ega.

Shofiya mazhabining asoschisi Abu Abdulloh Muhammad ibn Idris ash-Shofi’iy
(767-820). Makkada yashagan, hadislar va fiqhni o‘rgangan, Yamanda qozilik
lavozimini egallagan. Ali avlodlari bilan yaqinlashganligi uchun 803 yilda
qamoqqa olingan. Avf etilganidan so‘ng Misrga ketib, Malik ibn Onasning shogirdi
sifatida faoliyat boshlagan, 810 yildan Bog‘dodda o‘z taʼlimotini targ‘ib
qilgan. Shofiy o‘z asarlarida islom huquqini aʼnanaviy normalar bilan bog‘lashga
intilgan. U fiqh asoslariga to‘la taʼrif bergan, ijmo‘dan foydalanishga alohida
eʼtibor qilgan. Shofiyning asosiy asarlari shogirdlari tomonidan „Kitob al-umm“
to‘plam shakliga keltirilgan. Hozirgi vaqtda Misr, Indoneziya musulmonlari
orasida, Sharqiy Afrika mamlakatlarining baʼzilarida, qisman Suriyada va janubiy
arab sultonliklarida Shofiy mazhabi diniy-huquq sistemasiga amal qiluvchilar
bor.

Xanbaliya-sunniylikdagi diniy-huquq mazhablardan biri. Uning asoschisi va imomi
ibn Xanbal (780-855) mustahkam eʼtiqodli sunniylik nuqtai nazaridan halifa
Maʼmun davrida davlat dini bo‘lishi mu’taziylikka qarshi kurashgani uchun bir
necha bor qamalgan va jazolangan. Xanbaliya mazhabi tarafdorlari avvallari
faqatgina Qur’on va Sunnagagina tayanib, shar’iy hukmlar chiqarsalar, keyinroq
qiyos va ijmo‘ning qo‘llanishida ham ular tanho Muhammadning safdoshlari
bo‘lmish sahobalarning hamjihatligidan kelib chiqqan hukmlarnigina inobatga olar
edilar. Ularning rasmiyatchiligi o‘ta ketgan mutaassibligi, jonli tarixiy
haqiqatdan uzoq turgan qarashlari, ijtimoiy hayot va turmush tarzidagi har
qanday yangiliklarga zid ekanligi sababli — mazhab XII- asrgacha keng
tarqalmagan. Undan keyingi asrlarda xanbaliya tarafdorlari yana kamayib ketgan.
XVIII asrda paydo bo‘lgan vahobiylar xanbaliya tarafdori bo‘lib chiqqan.
Vahobiylar Saudiya Arabistonda hokimiyatni qo‘lga olgach, Xanbaliya qonunlarini
amalga kiritganlar. U erda xanbaliyaning ilk islomga xos qonunlari hozir ham
amalda. Mazkur mazhablar va ulardagi xuquqshunoslik o‘rtasida, yuqorida qayd
qilib o‘tilganidek, sabr-toqat va mutaassiblik darajasi xususida bir oz tafovut
mavjud bo‘lib, ular islom diniy taʼlimoti doirasidan tashqariga chiqmaydi, yaʼni
bu mazhablarning hammasi ortodoksal hisoblanadi.

Shialik (arab.-guruh, tarafdorlar) -islomdagi asosiy yo‘nalishlardan biri.
O‘zining tarqalishi va ijtimoiy-siyosiy mohiyati jihatidan sunniylikdan keyingi
o‘rinda turadi. Hozirda jahondagi musulmonlarning qariyib 10 foyizi Shialikka
mansub hisoblanadi. Shialik VII- asr o‘rtalarida xalifa Ali hokimiyati
tarafdorlaridan iborat siyosiy guruh sifatida vujudga kelgan. VII- asr
oxirlariga kelib Iroq va Eronda keng tarqalgan va islomdagi mustaqil diniy
yo‘nalishga aylangan.

Shialar tarafdorlari sunniylar kabi Qur’onni ilohiy deb eʼtirof etadilar, lekin
xalifalar davrida uning ayrim qismlari qoldirilgan deb hisoblaydilar. Shia
ilohiyotchilari Quro‘nning mazmunini majoziy talqin qilish yo‘li bilan o‘z
taʼlimotlarini asoslaydilar. Sunnada esa ular faqat Ali va uning tarafdorlari
nomi bilan bog‘liq bo‘lgan hadislarni tan olganlar va shunday hadislardan iborat
mustaqil to‘plamlar tuzganlar. Bu to‘plamlar ahbor deb atalgan. Sunniylikda
eʼtirof etilgan diniy aqidalardan farq qilib, shialarda tavhid, adl, nubuvvat,
imomat, qiyomatdan iborat 5 ta aqidaga eʼtiqod qilinadi.

5-aqida imomat (imomlar hokimiyatini eʼtirof etish) esa sunniylikka va sunniy
halifalar hokimiyatiga zidligi bilan farq qiladi. Sh. Ali va uning avlodlaridan
iborat o‘n ikki imom hokimiyatini tan oladi. Shu munosabat bilan barcha
xalifalarni xususan dastlabki halifalardan Abu Bakr, Umar va Usmonni hokimiyatni
zo‘ravonlik bilan egallab olgan shaxslar sifatida qoralaydi. 874-878 yillar
orasida 7-9 yoshida bedarak yo‘qolgan (tarixiy nuqtai nazardan o‘ldirilgan
bo‘lishi kerak) 12-imom Muhammad al-Mahdiyni ular „yashiringan“ hisoblaydilar,
zamona oxir bo‘lganda uning qaytib kelishini va adolat o‘rnatishini kutadilar
(imomi Mahdiy, imomi oxir zamon).

Bu tasavvur maʼlum darajada sunniylikda ham tarqalgan. Baʼzi urf-odat va
marosimlarda, shariat normalarida ham Sh. bilan sunniylik o‘rtasida maʼlum
tafovutlar bor. Shialar sunniylar kabi Makka va Madinani „muqaddas“ hisoblash
bilan birga, Karbalo, Najaf shaharlarida joylashgan Sh. Imomlari qabrlarini ham
ziyorat qiladilar.

Shia Shariatida jaʼfariya mazhabi hukmron rol o‘ynaydi. Ular imom Husaynga motam
tutadilar, „shaxsey-vaxsey“ deb nom olgan motam yurishlari o‘tkazadilar va h.k.
O‘rta asrlarda Shialar ichida ham ixtiloflar yuz bergan, natijada ko‘p sektalar
vujudga kelgan. Bulardan zaydiylar, ismoiliylar, ibodiylar va boshqa Hozir ham
mavjud. Sh. hozirgi vaqtda Eronda hukmron eʼtiqod hisoblanadi. Iroq,
Afg‘oniston, Hindiston va Pokistonda shialar bor.

Zaydiylar — VIII asr o‘rtalarida shialikda vujudga kelgan sekta tarafdorlari.
Arab halifaligida sinfiy ziddiyatlar keskinlashib, feodal guruhlar o‘rtasidagi
kurash kuchaygan, ummaviylar hokimiyati inqirozga uchragan davrda vujudga
kelgan. Shialarning 5-imomi Muxammad al-Bokirning sustligidan norozi bo‘lgan
shialar ichidan Zayd o‘z tarafdorlarini to‘plab, ummaviylar hokimiyatiga qarshi
739-yilda isyon ko‘targan, 740-yili halifa Hishom (724-743) ko‘shinlari bilan
bo‘lgan jangda halok bo‘lgan. Uning tarafdorlari keyin ham oliy hokimiyatni Ali
avlodiga berishni talab qilib, halifalar hokimiyatiga qarshi ko‘p marta isyon
ko‘targanlar. Z. Zaydni so‘nggi 5-imom hisoblab, undan keyingi shia imomlarini
tan olmaydilar. Ular o‘z aqidalari va marosimlari jihatidan shialar va sunniylar
o‘rtasida turib, har ikkala oqimga nisbatan murosasozlik yulini tutadilar.
Zaydiylar yashiringan imom Mahdiyga ishonmasliklari, Alidan ilgarigi uch halifa
(Abu Bakr, Umar, Usmon)ni laʼnatlamasliklari, taqiyya printsipini va mutʼa (yoki
siga) nikohini inkor etishlari bilan shialardan, avliyolar va mozorlarga
sig‘inishni hamda darvishlik va zohidlikni inkor etishlari bilan sunniylardan
ajralib turadilar. O‘z aqidalarida mu’taziliylardan iroda erkinligi va Qur’onni
Olloh yaratganligi, xorijiylardan esa diniy eʼtiqodni amaliy faoliyat bilan
mustahkamlash printsiplarini qabul qilib olganlar. Hozir Zaydiylarning ko‘p
qismi Shimoliy Yamanda yashaydi va aholining yarmidan ko‘pini tashkil qiladi.
Zaydiylar Yaman Xalq Demokratik Respublikasida, Saudiya Arabistonida, Pokiston
va boshqa davlatlarda ham bor.

Zohiriy taʼlimoti shialarning umumiy taʼlimotidan kam farq qiladi, bu taʼlimot
sektaning maxfiy taʼlimotidan bexabar bo‘lgan oddiy Ismoiliylar ommasiga
mo‘ljallangan.

Botiniy taʼlimoticha, mutlaq xudo o‘zidan quyi bo‘lgan 7 ta pog‘onani ajratadi
(emanatsiya):

Xorijiylar — Ali bilan Muoviya tarafdorlari o‘rtasida halifalikda hokimiyat
uchun kurash jarayonida tashkil topgan islomdagi dastlabki diniy-siyosiy guruh
izdoshlari. Siffin yaqinidagi jangda (657-yilda) Ali hakamlar sudi o‘tkazishga
rozi bo‘lgan. Alining yo‘lboshchiligidan ixlosi qaytgan 12 ming jangchi undan
yuz o‘girib, Xarura degan qishloqqa ketib qolganlar (shuning uchun ham ularni
dastlab xaruriylar deb ataganlar). Xorijiylar Alini 661-yilda o‘ldirgunlariga
qadar, unga qarshi qurolli kurash olib borganlar. Ular Muoviyaga ham qarshi
xuddi shunday shafqatsiz kurash olib borganlar. Xorijiylar taʼlimoti
ijtimoiy-siyosiy nuqtai nazardan ham va islomning asosiy aqidalarini talqin
qilishda ham yaxlit taʼlimot bo‘lmagan. Musulmon ilohiyotchilarining
hisoblashicha, xorijiylarning 20 ga yaqin sektalari bor. Xorijiylar oliy
hokimiyat masalasida halifa saylanib qo‘yilishi kerak, degan taʼlimotni ilgari
surgan sunniylarga ham, imomatning ilohiy tabiatini tan olgan shialarga ham
qarshi turganlar.

Ibodiylar, abodiylar — xorijiylar ichidagi kichik sekta tarafdorlari.
VII-asrning 2-yarmida yashagan Abdulloh ibn Ibod (Abod) asos solgan. Ibodiylar
xorijiylar ichidagi fanatik kichik sektalar (mas., azrakiylar)ning barcha
g‘oyaviy dushmanlarini kofir hisoblab, o‘ldirish printsipiga qarshi chiqqanlar.
Ular o‘z ko‘zg‘olonlari bilan abbosiylarning hokimiyatni egallashlariga yordam
berganlar. Hozir Shimoliy Afrikada, Ummon, Zanjibarda Ibodiylar jamoalari
mavjud. Ular diniy eʼtiqod va marosimlarga xos ayrim xususiyatlari bilan
sunniylik, shialik va boshqa oqim, sektalardan farq qiladilar.



https://uz.wikipedia.org/wiki/Los_Anjeles

Los Anjeles (Los Anjelos) (ingl. Los Angeles, isp. Los Ángeles, shuningdek, L.A.
va City of Angels — Farishtalar shahri nomlari bilan mashhur) — Tinch okeani
boʻyida joylashgan AQShning Kaliforniya shtatidagi shahar. Shtatning aholi soni
boʻyicha eng yirik shahri, mamlakatda esa ikkinchi (2006-yilga aholi soni 3 849
378 ni tashkil etdi ). Los Anjelesda yashovchilarni "Angelenos" deb ataydilar.

Los-Anjeles - AQShning jan.gʻarbiy qismidagi shahar, Kaliforniya shtatida.
Aholisi 3,6 mln. kishi (2000, shahar atrofi bilan 7 mln.dan ortiq). Shim.dan
janubga tomon 80 km ga choʻzilgan. Mamlakat gʻarbidagi asosiy iqtisodiy,
yetakchi sanoat va ilmiy markazlardan biri. Tinch okean sohilidagi ikkinchi
muhim port (yillik yuk ortib-tushirish 25 mln. t). Transport yoʻllari tuguni.
Aeroporti xalqaro ahamiyatga ega. Mamlakatning yirik aviaraketa sanoati markazi.
Kosmik apparatlar ishlab chiqariladi. Radioelektronika (jumladan, EHM va asosan,
harbiy maqsadlar uchun jihozlar ishlab chiqarish), priborsozlik, metallsozlik,
avtomobilsozlik, kemasozlik sanoati korxonalari bor. Neftni kayta ishlash,
metallurgiya, kimyo, poligrafiya, tikuvchilik, mebel, oziq-ovqat sanoati
rivojlangan. Neft olinadi (sohilboʻyi qismida). Kinosanoat va videobiznesning
asosiy markazi (Gollivud). Dengiz buyi iqlim kurorti. Turizm rivojlangan. 3
universitet (jumladan, Kaliforniya unti f-tlari, Jan. Kaliforniya universiteti)
va boshqa oʻquv muassasalari bor. Shaqarga 1781 yil ispanlar tomonidan Yangi
Ispaniya vitse-qirolligi tarkibidagi Meksika hududida asos solingan. Meksika
mustaqillikka erishgach, Meksika davlati tarkibiga kirdi. Amerika—Meksika urushi
davrida (1846—48) AQSH tomonidan egallab olindi.

Shahar qatʼiy reja asosida qurilgan. Zamonaviy meʼmoriy yodgorliklardan
Benning-xaus (1911), Doj-xaus (1916), badiiy galereya, cherkov va boshqa
binolar, muzeylar, rasadxona bor. Harbiy dengiz bazasi. L.-A.da 1932 yilda
10-Olimpiya, 1984 yilda 13-Olimpiya oʻyinlari boʻlib oʻtgan.



https://uz.wikipedia.org/wiki/Jamiyat

Jamiyat — kishilarning tarixan qaror topgan hamkorlik faoliyatlari majmui.
J.dagi hamma narsa (moddiy va maʼnaviy boyliklar, insonlar hayoti uchun zarur
boʻlgan shart-sharoitlarni yaratish va boshqalar) muayyan faoliyat jarayonida
amalga oshadi. Insonlar faoliyati va ular oʻrtasidagi ijtimoiy munosabatlar
J.ning asosiy mazmunini tashkil etadi. Bular ishlab chiqarish, oilaviy, siyosiy,
huquqiy, axloqiy, diniy, estetik faoliyatlari va ularga moye keluvchi
munosabatlardir. J. moddiy ishlab chiqarishsiz boʻlmaydi. Unda insonlarning
oziq-ovqat, kiyim-kechak, uy-joy va boshqaqa boʻlgan ehtiyojlari qondiriladi.
Jamiyatda jamiyatning tabiat bilan oʻzaro taʼsiri namoyon boʻladi. Odamlar
oʻzining moddiy ishlab chiqarish faoliyatida irodasi va ongiga bogʻliq boʻlmagan
holda ishlab chiqarish munosabatlarita kirishadi. J. taraqqiyoti tabiiy-tarixiy,
qonuniy jarayondir. Moddiy ishlab chiqarish J.ning ijtimoii tuzilishi, yaʼni
muayyan ijtimoii qatlam, toifa va guruhlarning rivojlanishiga bevosita taʼsir
koʻrsatadi. J.da turli qatlam va toifalarning mavjudligi mehnat taqsimoti,
shuningdek, ishlab chiqarish vositalariga boʻlgan mulkchilik munosabatlari,
jamiyatda yaratilgan moddiy boyliklardan oladigan ulushiga bogʻliq. Bular J.dagi
kishilarning faoliyati hamda daromadiga qarab turli kasbiy va ijtimoii
gypyxlapga ajralishining negizidir. J. hayoti iqtisodiy, ijtimoii, siyosiy,
madaniy-maʼnaviy sohalarga ajraladi. Iqtisodiy soha moddiy boyliklarni ishlab
chiqarish, taqsimlash, ayirboshlash va isteʼmol qilishni oʻz ichiga oladi. Unda
mamlakatning xoʻjalik hayoti tashkil etiladi, uning turli tarmoqlarining oʻzaro
bogʻlikligi hamda xalqaro iqtisodiy hamkorlik amalga oshiriladi Bu J.
taraqqiyoti uchun eng asosiy sohadir. Ijtimoiy soha J.dagi ijtimoiy guruhlar,
tabaqalar, toifalar hamda milliy birliklar, ularning ijtimoiy hayoti va
faoliyatini uygʻunlashtiradi (q. Ijtimoiy guruhlar). Siyosiy soha turli ijtimoiy
toifa va guruxlar, milliy birliklar, siyosiy partiyalar va harakatlar, jamoat
tashkilotlarning oʻz siyosiy faoliyatini amalga oshiruvchi makondir. Ularning
faoliyati J.dagi oʻrnatilgan siyosiy munosabatlar asosida oʻz siyosiy
manfaatlarini amalga oshirishga qaratiladi (q. Jamiyatning siyosiy tizimi).
Maʼnaviy sohada kishilar turli maʼnaviy qadriyatlarni yaratadi, tarqatadi va J.
ning turli qatlamlari tomonidan oʻzlashtiriladi. Bu soxaga adabiyot, sanʼat,
musiqa asarlari bilan bir qatorda kishilarning bilim saviyasi, fan, axloqiy
meʼyor va umuman olganda, J. hayotining maʼnaviy mazmunini tashkil qiluvchi
narsalar kiradi (q. Maʼnaviyat).

Hozir Oʻzbekistonda J. taraqqiyotining eng asosiy muammosi insonlarning ,
ayniqsa yosh avlodning maʼnaviy dunyosini shakllantirish va boyitish, ularni
istiqlol mafkurasi asosida tarbiyalash, oʻzbek xalqining boy madaniy va maʼnaviy
merosi, qadriyatlari, anʼanalari va urf-odatlarini egallashlari uchun
shart-sharoit yaratishdir. Oʻzbekistonda fuqarolik, huquqiy, demokratik,
dunyoviy J. barpo etilmoqda.



https://uz.wikipedia.org/wiki/Italyan_tili

Italyan tili (ital. italiano — „italyancha“ yoki ital. lingua italiana —
„italyan tili“) roman tillaridan biri boʻlib, unda asosan Italiya, Shveysariya,
San Marino, Vatikanda gaplashishadi; bundan tashqari Malta, Monako, Xorvatiya,
Sloveniya, Fransiya, Liviya, Eritreya va Somali kabi mamlakatlarning ayrim
viloyatlarida italyancha gaplashadigan aholi istiqomat qiladi. Amerika va
Avstraliya qitʼalarida ham baʼzi immigrantlar italyan tilini ona tili deb
hisoblaydi.

Italyan tili — italyanlar tili. Hind-yevropa tillari oilasining roman tillari
guruhiga mansub. Shveysariya, Shim.sharqiy Afrika, Jan. va Shim. Amerikada
tarkdlgan. I. t.da 65 mln. dan ortiq kishi soʻzlashadi (1992). I. t. shevalari 3
katta guruhga boʻlinadi: shim., markaziy va jan. Jonli lotin tili asosida yuzaga
kelgan. Lotin tilining asta-sekin I. t. sifatida qayta tarkib topishi 6—
10-a.larga toʻgʻri keladi. 13-a.dan boshlab, ijtimoiy-iqti-sodiy va siyosiy
taraqqiyot b-n Italiya shevalari ichida Florensiya (Toskan) shevasi alohida
oʻrin egalladi va shu asosda italyan adabiy tili shakllandi. I. t.dagi soʻzlar
deyarli qoʻsh undoshli boʻlib, unli tovushlar b-n tugaydi. Urgu soʻzning
oxiridan ikkinchi boʻgʻiniga tushadi. Egalik olmoshi artikl b-n keladi. Gapda
soʻz tartibi erkin. Yozuvi lotin alifbosi asosida.

Yevropa Ittifoqi statistikasiga binoan italyancha 59 million nafar aholi uchun
ona tilidir, yana 14 million kishi undan ikkinchi til sifatida foydalanadi.



https://uz.wikipedia.org/wiki/Fosfor

Fosfor (yun. phosphoros — yoruglik tashuvchi, phos — yoruglik va phoro —
tashiyman, lot. Phosphorus), P — Mendeleyev davriy sistemasining V guruhiga
mansub kimyoviy element. Tartib raqami 15, atom massasi 30,97376. Fosforning 1
ta izotopi — 31R bor. 6 ta sunʼiy radioaktiv izotopi: 2SP, 29R. 30R, 32R, 33R,
34R olingan. Uning 32R (T1/2= 14,22 kun) izotopi nishonli atom sifatida keng
qoʻllanadi.

Fosfor Yer poʻstining massa jihatdan 8102% ini tashkil qiladi. Fosfor faol
element, tabiatda fosforitlar va apatitlar tarkibida uchraydi. Fosforning 3 ta
allotropik shakl oʻzgarishi: oq, qizil va qora Fosfor maʼlum. O q Fosfor R4
tarkibli tetraedr shakldagi molekulalar hosil qiladi. Uning suyuqlanish trasi
44°, zichligi 1,83 g/sm3, qaynash trasi 281°; u suvda, spirtda oz, uglerod
(1U)sulfid, benzol, efir, skipidar va suyuq ammiakda yaxshi eriydi. Oq Fosfor
kimyoviy reaksiyalarga yaxshi kirishadi. 50° da havoda oʻzoʻzidan alangalanadi.
Qizdirilganda hatto platina bilan ham birikadi. Juda zaharli, 0,1 grami odamni
oʻldiradi. Oq Fosfor suvda saklanadi. U berk idishda 260° gacha qizdirilganda
qizil Fosforga aylanadi. Qizil Fosfor (qora Fosfor ham) yuqori polimer modda.
Suyuqlanish trasi 590°, zichligi 2,3 g/sm3, Qizil Fosfor qizdirilganda
suyuqlanmasdan bugʻlanib ketadi, uglerod (1U)sulfidda erimaydi: havoda 260° da
alangalanadi, zaharli emas. Qora Fosforning tuzilishi va koʻrinishi grafitga
oʻxshaydi (q. Uglerod). FosforFosforning eng barqaror shaklidir. Zichligi 2,7
g/sm3, 490° da alangalanadi. Uglerod (1U)sulfidda erimaydi; elektr tokini
oʻtkazadi (oq Fosfor va qizil Fosfor elektr tokini oʻtkazmaydi). Qora Fosfor oq
Fosforga yuqori bosim taʼsir ettirish yoki uni 270° da uzok, qizdirish
natijasida hosil boʻladi.



https://uz.wikipedia.org/wiki/El_Salvador

Salvador (Salvador), El Salvador Respublikasi (isp. República de El Salvador) —
Markaziy Amerikada, Tinch okeani sohilida joylashgan davlat. Maydoni 21,4 ming
km2. Aholisi 6,9 mln. kishi (2009). Poytaxti — San-Salvador shahri. Maʼmuriy
jihatdan 14 departament (departamento)ra boʻlingan.

Salvador — respublika. Amaldagi konstitutsiyasi 1983-yil dekabrda qabul
qilingan, unga 1991-yil tuzatishlar kiritilgan. Davlat boshligʻi — prezident, u
umumiy toʻgʻri ovoz berish yoʻli bilan 5 yil muddatga saylanadi va navbatdagi
muddatga qayta saylanish huquqiga ega emas. Qonun chiqaruvchi organi — Qonun
chiqaruvchi majlis (bir palatali parlament). Ijrochi hokimiyatni prezident va u
tayinlaydigan vazirlar amalga oshiradi.

Salvador togʻli mamlakat, uning katta qismini 600–700 m balandlikdagi vulkan
togʻlari egallaydi (eng baland joyi SantaAna vulkani, 2381 m). Janubida Tinch
okean sohili boʻylab 10–30 km kenglikdagi pasttekislik choʻzilgan. Tez-tez
zilzila boʻlib turadi. Oltin, kumush, rux, qoʻrgʻoshin, mis va temir ruda,
ohaktosh, gips, oltingugurt, tuz konlari bor. Iqlimi tropik, passatli. Oʻrtacha
oylik tra San Salvador shahrida 21—22 °C. Yillik yogʻin 1500–1800 mm, shimolda
2500 mm, tektonik botiqda 600–700 mm. Qisqa, joʻshqin daryo, vulkanli koʻllar
koʻp. Asosiy daryosi — Lempa. Asosan, jigarrangqizil ferralitlashgan tuproqlar
tarqalgan. Tabiiy tropik oʻsimliklari deyarli yoʻq qilib yuborilgan, togʻlarda
qaragʻay va eman oʻrmonlari saqlangan, ikkilamchi savanna maydonlari bor.
Qushlar, sudralib yuruvchilar va hasharotlar koʻp. Montekristo, El Imposible
milliy bogʻlari bor.

Aholisi, asosan, salvadorliklar; ularning koʻpchiligi ispanindeys metislari.
Rasmiy til — ispan tili. Dindorlari, asosan, katoliklar. Aholining 55%
shaharlarda yashaydi. Yirik shaharlari — San-Salvador, Santa-Ana, San-Migel.

7-asrgacha Salvador hududida indeyslarning mayya, naxua qabilalari yashagan.
16-asrda mamlakat gʻarbi va markazini indeyslarning pipil, sharqini esa lenka
qabilalari egallagan. 1524-yildan 1821-yilgacha Ispaniya mustamlakasi.
1560-yildan Gvatemala general kapitanligi tarkibida boʻlgan. Amerikadagi ispan
mustamlakalarining 1810—26 yillardagi mustaqillik uchun urushi davomida 1821-yil
mustaqillikka erishdi. 1823—39 yillarda Markaziy Amerika Qoʻshma provinsiyalari
tarkibida, 1841-yildan mustaqil davlat. Mamlakatda oʻtkazilgan islohotlar
natijasida iqtisodiyot rivojlanib, 19-asr oxiri — 20-asr boshlarida sanoat
korxonalari barpo etila boshladi. Birinchi jahon urushi arafasida dastlabki
ishchi tashkilotlari, kasaba uyushmalari vujudga keldi. 1931-yil mamlakatda
davlat toʻntarishi boʻlib, terrorchi diktatura oʻrnatildi va u 1932-yil A.
Farabundo Marti boshchiligidagi qoʻzgʻolonni bostirdi. Salvador ikkinchi jahon
urushi vaqtida 1941-yildan fashizmga qarshi koalitsiyaga qoʻshildi. 1944-yilgi
yalpi ish tashlash natijasida diktatura agʻdarib tashlandi. 1969-yil Salvador
hukmron doiralari Gondurasga qarshi urush boshladi. 5 kun davom etgan urush
mamlakat iqtisodiyotiga putur yetkazdi. Bir necha yil mobaynida Salvadorda
siyosiy beqarorlik hukm surdi, 1979-yil hokimiyatni qoʻlga olgan harbiy xunta
xalqni qirgʻin qilish siyosatini oʻtkazdi. 3 yil davomida 40 mingdan koʻproq
kishi oʻldirildi, 100 mingdan ortiq kishi vatanni tark etdi. 1980-yil Farabundo
Marti nomidagi milliy ozodlik fronti tashkil etildi. 1980—92 yillarda xuntaga
qarshi fuqarolar urushida 75 mingga yaqin kishi qurbon boʻddi, 1 millionga yaqin
kishi qochoqqa aylandi. Nihoyat, 1991-yil yanvarda sulh shartnomasi tuzilib,
demokratik rivojlanish yoʻliga oʻtildi. 1994-yil umumiy saylov oʻtkazildi, unda
barcha siyosiy partiyalar ishtirok etdi. Salvador — 1945-yildan BMT aʼzosi.
Milliy bayrami — 15-sentysbr — Mustaqillik kuni (1821).

Millatchi respublikachilar ittifoqi, 1981-yil tuzilgan; Milliy yarash partiyasi,
1961-yil tashkil etilgan; Salvador xalq partiyasi, 1966-yil asos solingan;
Farabundo Marti nomidagi milliy ozodlik fronti, Siyosiy partiya sifatida
1992-yil roʻyxatga olingan; Xristiandemokratik partiya, 1960-yil tuzilgan.
Kasaba uyushmalari umumiy konfederatsiyasi, 1958-yil tashkil etilgan; Umumiy
mehnat konfederatsiyasi, 1983-yil tuzilgan; Salvador unitar kasaba uyushma
federatsiyasi, 1965-yil asos solingan.

Ommaviy sanʼat turlaridan bayles yoki sereytes ashula va raqslarXrivojlangan.
Xalq musiqa asboblari — gitara, marimba (ksilofonning bir turi), fleyta, zarbli
asboblardan uyeuyetl, testonaaustle va b. 1980 y.da suratga olingan "Salvador —
xalq gʻalaba qozonadi!" hujjatli filmi milliy kino sanʼati yuzaga kelganidan
darak berdi.



https://uz.wikipedia.org/wiki/Bozor

Iqtisodiyotda bozor atamasi ostida bozor subyektlari (xaridorlar va sotuvchilar)
orasidagi pul-mol almashinuvi tizimi tushuniladi.

Bozor — 1) sotuvchilar bilan haridorlar oʻrtasidagi tovar ayirboshlash
munosabatlari; ishlab chiqarish bilan isteʼmolni oʻzaro bogʻlovchi mexanizm. B.
obʼyekti nafligi bor tovar va xizmatlar, subʼyekti esa B. ishtirokchilari
(sotuvchi va haridorlar) boʻlib, ular firmalar, uy xoʻjaliklari, davlatning
tashkilot, idoralari va boshqalardan iborat. B. ishtirokchilari tovar va
xizmatlarni pul vositasida ayirboshlash yuzasidan munosabatlarga kirishadilar.
B.da tovarlar bilan oldisotdi munosabatlari tovar ishlab chiqarish, tovar
ayirboshlash va pul muomalasi qonunlariga binoan amalga oshiriladi. B.
ishtirokchilari sotuvchi hamda haridor maqomiga ega boʻladilar. B.da 2 jarayon
amalga oshadi: biri — tovarlarni sotish, bunda tovar pulga almashadi, yaʼni T—P;
ikkinchisi — tovarni harid etish, pulni tovarga ayirboshlash, yaʼni P—T.
Ayirboshlash ixtiyoriy va erkin shakllangan narxlarda olib boriladi. B.
iqtisodiyotda ishlab chiqarishni isteʼmol bilan bogʻlash (yaratilgan tovarlar va
xizmatlar B.ga chikali, u yerda sotilgach, isteʼmolga kelib tushadi); kiymatning
tovar shaklidan pul shakliga aylantirish; ishlab chiqarishning uzluksizligini
taʼminlash (yaratilgan tovarlar va xizmatlar B.da sotilgach, tushgan pulga
ishlab chiqarish uchun zarur iqtisodiy resurelar, chunonchi asbobuskunalar,
mashinalar, yokilgʻi, ish kuchi sotib olinib, ishlab chiqarishni davom ettirish
imkoniyati yaratiladi.); iqtisodiyotni tartiblash (nimani, qanday ishlab
chiqarish, kim uchun ishlab chiqarish); mamlakatlar oʻrtasida iqtisodiy
hamkorlik oʻrnatish singari vazifalarni bajaradi. Bunda talab va taklif, shunga
muvofiknarliing oʻzgarishiga qarab ishlab chiqarish yuritiladi. Talab oshib narx
oʻssa, ishlab chiqarish koʻpayadi, aksincha, taklif oshib talab kamaysa, ishlab
chiqarish qisqaradi.

Bozor- bu xaridorlar bilan sotuvchilar oʻrtasidagi iqtisodiy aloqalar, ularni
bir-biriga bogʻlaydigan mexanizmdir.

Bozor — iqtisodiyotda shaxslarning maqsadli-nafsiy xohish-istaklari ila naf va
manfaatlari sari yetaklovchi imkoniyatlari doirasida tartiblashtirilgan
refleksiv harakatlari evaziga turli(ijobiy yoki salbiy) samara darajasida
ob’yektiv sodir boʻluvchi bozor tovarlari boʻyicha iqtisodiy-huquqiy
munosabatlari muhiti boʻlib, unda taraflarning nafsiy manfaatlari talab va
taklif asosida shakllanadigan ob’yektiv narxlarda qondiriladi.



https://uz.wikipedia.org/wiki/Boku

Baku (ozarbayjoncha: Bakı) - Ozarbayjon Respublikasining poytaxtı. Xazar dengizi
qirgʻogʻida, mamlakat janubida joylashgan shahar. Shaharda 2 milliondan oshiq
kishi istiqomat qiladi.

Kaspiy dengizi Boku (ozarbayjoncha Baki) — shahar, Ozarbayjon poytaxti.
Ozarbayjonning yirik sanoat, fan va madaniyat markazi. Boku tuguni. Kaspiy
dengizining gʻarbiy sohilidagi yirik port. Apsheron ya. o.ning jan. qismida.
B.ning markaziy qismi Boku buxtasiga zinapoyasimon pasayib tushuvchi amfiteatr
shaklida joylashgan. Yanv.ning oʻrtacha temperaturasi 3°, iyulniki 25—30°,
yiliga 180–300 mm yogʻin yogʻadi. Kuz faslida koʻpincha kuchli shamollar boʻlib
turadi. Aholisi 1080,5 ming kishidan ziyod (1999; shahar kengashiga boʻysunuvchi
aholi punktlari bilan birga 1713,3 ming); 19-asr avvalida B.da 4,5 ming kishi,
asr soʻngida 112 ming kishi yashagan. Aholisi asosan, ozarbayjonlar va ruslar,
shuningdek yahudiylar, dogʻistonliklar va boshqa ham bor.

B.da 1945 yilda Ozarbayjon FA tashkil etilgan. 11 oliy oʻquv yurti, shu jumladan
3 unt, 7 teatr, qariyb 30 muzey (shu jumladan sanʼat muzeyi, gilamchilik muzeyi,
amaliy sanʼat muzeyi) bor. B. va uning atrofida koʻpgina kurortlar joylashgan.



https://uz.wikipedia.org/wiki/Arab_bahori

Arab bahori (arab. الثورات العربية, al-Thawrāt al-ʻArabiyyah) 2010-yil oxirida
arab dunyosida boshlangan qator eʼtirozlarga berilgan nomdir. Ular Tunis, Misr,
Yaman, Jazoir, Iordaniya, Mavritaniya, Saudiya Arabistoni, Ummon, Sudan, Siriya,
Liviya hamda Marokash kabi mamlakatlarni qamrab oldi. Eʼtirozlar inqilob deya
baholanmoqda.

Eʼtirozlar 2010-yil 18-dekabrida Tunisda, Muhammad Buazizining politsiya
poraxoʻrligi va qattiqqoʻlligiga achchiq qilib oʻzini yoqib yuborishidan
boshlanib ketdi. Tunis toʻntarilishi muvaffaqiyati va mintaqadagi oʻxshash
vaziyatlar tufayli, namoyishlar toʻlqini qoʻshni mamlakatlarga oʻtdi, jumladan
eʼtirozlar Jazoir, Iordaniya, Misr va Yamanda davom etdi, nisbatan kichik
miqyosda boshqa arab mamlakatlari ham voqealar silsilasiga tushdi. Koʻpgina
vaziyatlarda eʼtirozli kunlar "jahl kunlari", deb ataldi.

Eʼtirozlar natijasida birinchi boʻlib oʻzgargan hukumat Tunisniki boʻldi: sobiq
Prezident Zayn al-Abidin ibn Ali Saudiya Arabistoniga qochdi. Keyingi katta
eʼtirozlar Misrda 2011-yil 25-yanvarida boshlandi. Toʻrt kunlik namoyishlardan
soʻng Prezident Husni Muborak islohotlar oʻtkazishga vaʼda berdi, biroq
lavozimidan kechish niyatini bildirmadi. Bundan keyin davom etgan namoyishlardan
soʻng Muborak 30 yillik mansabini boshqa egallamasligini, sentabrda boʻlib
oʻtadigan saylovlardan soʻng isteʼfoga chiqishini eʼlon qildi. Bu paytda
Iordaniya qiroli Abdulla II bosh vazirni almashtirdi, Yaman Prezident Ali
Abdulloh Solih esa keyingi saylovlarda nomzodini qoʻymaslikka vaʼda berdi.

Eʼtirozlar butun jahon eʼtiborini oʻziga qaratdi. Namoyishchilarni 2011-yilgi
tinchlik uchun Nobel mukofoti bilan taqdirlash takliflari oʻrtaga tashlandi.



https://uz.wikipedia.org/wiki/Albert_Einstein

Albert Einstein (Albert Eynshteyn; talaffuz etilishi (yordam·maʼlumot))
(14-mart, 1879 – 18-aprel, 1955) nemis va yahudi fizik-nazariyotchisi boʻlgan.
Albert Einstein yahudiy.

Einsteinning maktabda matematikadan imtihonlardan yiqilgani va ikkichi boʻlgani
haqidagi asotirlar rost emas. Aslida u 12 yoshgacha matematika maktab kursini
oʻrganib olgan, keyin ota-onasi unga boshqa, murakkabroq kitoblar berishgan. 15
yoshida Einstein differensial va integral algebrani yaxshi bilar edi. Uning
matematikadan goʻyoki oqsaganini Robert Ripley 1935-yilgi gazeta maqolasi uchun
toʻqib chiqargan.

Eynshteyn Albert (1879.14.3, Ulm, Germaniya — 1955. 18.4, Prinston, AQSH) —
yahudi, nazariyotchi fizik olim, nisbiylik nazariyasi asoschisi, maydon kvansh
nazariyasi va statistik fizika asoschilaridan biri. Syurix politexnikumini
tugatgan. Syurix universiteti (1909) va Berlin universiteti Bavariya FA fizika
instituti direk tori (1914-33). 1933 yildan to umrining oxirigacha Prinston
institutida (AQSH) ishlagan.



https://uz.wikipedia.org/wiki/Zakot

Zakot (arab. — tozalanish, sadaqa berish) — molmulk va daromaddan beriladigan
sadaqa, xayrehson. Islomning 5 asosiy talablaridan biri. Shariatta muvofiq,
muayyan boylikka ega boʻlgan katta yoshdagi musulmon 3. beradi. 3. beruvchi
kishining mablagʻi oʻzi va qaramogʻidagilarning zaruriy ehtiyojlaridan ortiqcha
boʻlishi lozim. Bu mablagʻga kishining jamgʻarmasi, doʻkonda sotiladigan
narsalari, sotaman deb olib qoʻygan narsalari, birovga bergan qarzi kiradi.
Qurʼoni karimning ayrim suralarida 3. namoz b-n yonmayon zikr etilgan. U yilda
bir marta berilishi shart boʻlgan xayrehson (sadaqa) qatoriga kiradi va ayni
vaqtda ibodat hisoblanadi. 3. miqdori mablagʻlarning 1/40 ulushi (2,5%)ga teng .
Z.ni zakot berolmaydigan musulmonlar olishga haqli. 3. avval qarindoshlar
orasidagi muxtojlarga, bunday qarindoshlar boʻlmasa, kambagal, qarzdor,
musofirlarga beriladi. Dehqonlar va chorvadorlardan olinadigan 3. miqdori bir oz
boshqacharoq belgilangan. Z.ning asl hikmati faqir va muhtojlarning hojatini
chiqarmoqdir.

Zakot (arabcha :زكاة') islomiy hayr-ehson, sadaqa tushunchasini bildiradi.
Musulmonlar o`zlarining yillik daromadlari islomda belgilangan eng kam
miqdor(Nisob)dan oshganda o`z daromadlarining 2.5%ni jamiyatning belgilangan
qatlamiga to`lash majburiyatidadirlar. Zakot o`zbek tilida "o`sish"(yahshilik
jihatidan), "o`rtish","tozalanish","tarbiyalash","tozalash" ma`nolarini
bildiradi.



https://uz.wikipedia.org/wiki/Universitet

Universitét (olmoncha Universität soʻzidan, u esa oʻz navbatida lotincha
universitas magistrorum et scholarium — «oʻqituvchilar va olimlar jamoati»
iborasidan kelib chiqqan) fundamental va amaliy fanlar oʻqitilib, mutaxassislar
tayyorlanadigan oliy taʼlim muаssаsаsidir. Odatda, ilmiy-tadqiqot ishlarini ham
olib boradi. Bugungi kundagi universitetlarning aksariyati oʻquv-ilmiy-amaliy
majmualar sifatida faoliyat yuritishadi. Universitetlar oʻz tarkiblariga bir
necha fakultetlarni oladi.

Universitet (lot. universitas — yigʻindi, majmua) — tabiiy, ijtimoiy va
gumanitar yoʻnalishda yuksak malakali mutaxassislar tayyorlashga yoʻnaltirilgan
kup tarmoqli oliy oʻquvilmiy muassasa. U. oʻz bitiruvchilarining kelajakdagi
ilmiyamaliy va pedagogik faoliyatlari uchun chuqur nazariy tayyorgarlik
kurishlarini taʼminlaydi. Oʻquv va i.t. ishlarining uzviy ravishda qoʻshib olib
borilishi U. taʼlimining asosiy oʻziga xos jihatidir. U. musulmon Sharqidagi
oliy [[Madrasa yoki madrasai oliya (q. [[Madrasa) makrmiga toʻgʻri keladi. Yaqin
Sharq mamlakatlarida dorilfunun deb ataladi.

Turkistonda U., yaʼni madrasai oliya 10-a.dayoq yuzaga kelgan boʻlsada,
zamonaviy maʼnodagi dastlabki U. Toshkentda 1918 y. 21 apr.da Turkiston xalq
universiteti nomi bilan ochilgan. Ammo bu U. rus va yevropalik aholi uchun
moʻljallangan edi. Oradan 20 kun oʻtib, oʻzbek jadidlari tashabbusi bilan 1918
y. 12 mayda Munavvarqori Abdurashidxonov rahbarligida "Turkiston musulmon xalq
dorilfununi" tashkil etildi (q. Oʻzbekiston milliy universiteti). Oʻzbekistonda
ikkinchi U. 1933 y. Samarkand shahrida ochilgan (q. Samarkand universiteti).
1976 yilda Qoraqalpogʻiston universiteti tashkil etildi. Oʻzbekiston
mustaqillikka erishgunga kadar mamlakatimizda 3 U. faoliyat koʻrsatgan. 2002 y.
Oʻzbekistonda 20 U. boʻlib, ularda 113,7 ming talaba taʼlim oldi. Respublikadagi
kup U.lar maktab, akademiklitsey va kasbhunar kollejlari singari tuzilmalarni
ham oʻz ichiga oladi. 2. U. (Oʻzbekiston milliy un-ti va Toshkent texnika un-ti)
oʻz intlariga ham ega.



https://uz.wikipedia.org/wiki/Sura

Sura (arab. سورة — tizma, qator, qoʻrgʻon, manzil va sharaf maʼnosida) — faqat
Qurʻonga xos tushuncha, uning boʻlimlari Sura deyiladi, uni shartli ravishda bob
bilan taqqoslash mumkin. Islom Ulamolari istilohida esa, Sura — Qurʼon
oyatlarining boshlanish va tugashi belgilangan mustaqil toifasidir. Boshqacha
qilib aytganda, Qurʼon oyatlarining qoʻrgʻon ila oʻralgandek bir toifasiga sura,
deyiladi. Qurʼon suralardan iboratdir, sura Qurʼonning bir boʻlagi boʻlib, uch
yoki undan koʻp oyatni oʻz ichiga oladi.

Qurʻonda 114 ta sura boʻlib, ulardan har birining oʻz nomi bor. Baʼzi
suralarning ismi suraning avvalidagi soʻzdan olingan. Baʼzilariniki esa, oʻsha
surada zikri koʻproq kelgan narsalarning nomiga qoʻyilgan. Qurʻoni karimdagi eng
qisqa Sura Kavsar surasi boʻlib, uch oyatdan, eng uzun sura Baqara surasi
boʻlib, 286 oyatdan iboratdir. Qurʻon suralari ikki qismga boʻlinadi: 1.
Hijratdan oldin tushgan suralar — „Makka suralari“ ((yoki Makkiy suralar)
Makkada tushgan) deyiladi. 2. Hijratdan keyin tushgan suralar — „Madina
suralari“ ((yoki Madaniy suralar) Madinada tushgan) deyiladi.



https://uz.wikipedia.org/wiki/Shavkat_Mirziyoyev

Mirziyoyev Shavkat Miromonovich (1957-yil 24-iyul, Zomin tumani, Jizzax
viloyati, OʻzSSR) — 2003-yil 12-dekabrdan 2016-yil 13-dekabrgacha Oʻzbekiston
Bosh vaziri, shuningdek 2016-yil 8-sentabrdan Oʻzbekiston Prezidenti vazifasini
bajaruvchi. 4-dekabr prezidentlik saylovi natijasiga koʻra Oʻzbekiston
Respublikasining prezidenti etib saylandi. 14-dekabrdagi inauguratsiya
marosimidan keyin prezidentlik vazifasini bajarishga kirishdi.

1981-yilda Toshkent irrigatsiya va melioratsiya institutini bitirgan.
Institutning komsomol tashkiloti kotibi boʻlib ishlagan, keyinchalik partiya
tashkiloti kotibi va prorektor lavozimlarida ishlagan. 1992-yilda
prorektorlikdan Toshkent shahrining Mirzo Ulugʻbek tumani (sobiq Kuybishev
tumani) hokimligiga koʻtarilgan (1996-yilgacha).

Jizzax viloyati Baxmal tumani 67-okrugidan 2-chaqiriq (1999—2004) Oliy Majlis
deputati.

2003-yil 11-dekabrdan 2016-yil 14-dekabrgacha Oʻzbekiston Bosh vaziri, ayni
vaqtda — 2016-yil 8-sentyabrdan 13-dekabrgacha — prezident vazifasini
bajaruvchi. 14-dekabrdagi Oliy Majlis palatalarining birgalikdagi majlisida
inauguratsiya marosimi boʻlib oʻtdi.

2016-yil 8-sentabrda Oliy Majlis palatalarining qoʻshma qaroriga muvofiq,
Oʻzbekiston Prezidenti vazifasini bajaruvchi etib tayinlandi. 16-sentyabrda
prezidentlikka nomzodi tasdiqlandi. 4-dekabrda boʻlib oʻtgan saylov natijalariga
koʻra, Mirziyoyev saylovchilarning 88,6 foiz ovozi bilan Prezident etib
saylandi.



https://uz.wikipedia.org/wiki/Rustam_Azimov

Rustam Sodiqovich Azimov (oʻzb. Рустам Содиқович Азимов; 20-sentabr 1958-yil,
Toshkent) — Oʻzbekiston Bosh vazirining oʻrinbosari, makroiqtisodiy
rivojlantirish, tashqi iqtisodiy aloqalar kompleksi rahbari Uning otasi — Azimov
Sodiq Azimovich — taniqli oʻzbek olimi, akademik.

1982-1988 — yillarda Jizzax viloyati va Toshkent viloyati partiya
tashkilotlarida turli ijroiya va rahbarlik lavozimlarida ishlagan. 1990-1991 —
O‘zbekiston Respublikasi „Ipak yoʻli“ banki boshqaruv raisi. 1991-1998 —
O‘zbekiston Respublikasi Tashqi iqtisodiy faoliyat milliy banki boshqaruv raisi.
1998-2000 — Oʻzbekiston Respublikasi Moliya vaziri. 2000-yilda — Oʻzbekiston
Respublikasi Bosh vazirining oʻrinbosari — Moliya vaziri. 2000-2003 —
Oʻzbekiston Respublikasi Bosh vazirining oʻrinbosari — Makroiqtisodiyot va
statistika vaziri. 2003-2005 — Oʻzbekiston Respublikasi Tashqi iqtisodiy
aloqalar vaziri. 2005-2008 — Oʻzbekiston Respublikasi Moliya vaziri. 2008-yil
22-noyabrdan 2016-yilgacha — Oʻzbekiston Respublikasi Bosh vazirining birinchi
oʻrinbosari — Moliya vaziri, makroiqtisodiy rivojlantirish majmuasi rahbari.
2016-yil 15-dekabrdan - Bosh vazir oʻrinbosari, Makroiqtisodiy rivojlantirish
majmuasi rahbari.



https://uz.wikipedia.org/wiki/Qarshi

Qarshi (1926 37 yillarda Behbudiy) — Qashqadaryo viloyatidagi shahar (1926
yildan), viloyat markazi (1943 yildan). Qashqadaryo vohasining markazida,
Qashqadaryo boʻyida, xalqaro t. yil va avtomobil yoʻllari kesishgan joyda.
Maydoni 7,5 ming ga. Aholisi 220 ming kishi (2005). Q. Oʻzbekistonning qadimiy
shaharlaridan biri. U turli davrlarda Bolo, Nashebolo, Naxshab, Nasaf, nomlari
bilan yuritilib, 14-asrdan Q. deb atala boshlagan.

Qarshi (Қарши; Moʻgʻulcha: Харш, arab. نسف - Nasaf; arab. نخشب - Naxshab,
Behbudiy) O`zbekiston janubidagi shahar va viloyat markazi. Joylashuvi: 38° 51'
48N 65° 47' 52E. 27 asrdan koʻproq tarixga ega bu shahar hozirda Oʻzbekistonning
neft va gaz sanoati markazidir. Shaharda temir yoʻli vokzali, aeroport mavjud.
Futbol klubi - "Nasaf"

Shahar aholisi oʻziga xos shevada gaplashadi. Eng sezilarli belgilaridan biri
"chi" qoʻshimchasini qoʻshishdir. Masalan, adabiy tildagi kelardi Qarshi
shevasida kelaychiydi yoki kelaychidi tarzida ishlatiladi.

Qarshi shahrining tarixi eramizdan avvalgi VIII-VII asrlarga borib taqaladi.
Yerqo`rg`onda olib borilgan arxeologik qazishmalar natijasida, ayni shu davrda
Qarshi shahar sifatida shakllanganligi va qalin devor bilan oʻralganligi maʼlum
boʻldi. Yirik savdo yoʻllariga yaqin joylashgan bu shahar So`g`diyonaning yirik
shaharlaridan biriga aylandi.

Qarshi 545-539 yillarda Kir II sharqiy Eron viloyatlari va Markaziy Osiyodagi
Xorazm, So`g`diyona, Marg`iyona viloyatlari va sak qabilalarini oʻziga
boʻysindirdi. Naxshab ham Soʻgʻdiyonaning bir qismi sifatida Ahamoniylar
hukmdorligi ostiga oʻtdi.

Naxshab eramizdan avvalgi IV asrda makedoniyalik Iskandar tomonidan ishgʻol
qilindi. Iskandar, salavkiylar va Yunon-Baqtriya davrida bu yerda ellin
madaniyati keng tarqaldi.

Naxshab soʻzi ilk bor hozirgi Afg`oniston hududidan topilgan, er.av. 328 yilda
bitilgan, oromiy tilidagi hujjatda tilga olingan. Unda Xulma Bagavand hokimining
Niksap (Naxshab) va Kish (Kesh, Shahrisabz) himoya devorlarini tuzatish uchun
oʻz askarlarini joʻnatganligi xabar qilingan.

Miloddan avvalgi II asrda Naxshab Parfiyona davlati tarkibiga kirdi. Bu davrda
Naxshab ikki qatlamli devor bilan oʻralgan. Ikkinchi himoya devori 150 gektarga
yaqin xududni tashqi xavfdan saqlab turgan. Yerqoʻrgʻon tashqi devori asosi 8
metr qalinlikda boʻlib, har 60 metrda yarim doirali minoralar boʻlgan. Devorning
tepa qismida devor ichi koridori, oʻq-yoychilar xonalari mavjud boʻlgan.

Xionitlar va eftalitlar davrida Naxshab gullab yashnadi, Soʻgʻd vohasining
savdo, hunarmandchilik markazlaridan biriga aylandi.

VIII asrning boshida Mavarounnahrning boshqa shaharlari kabi Naxshab ham fath
etildi. Shahar esa endi Nasaf deb atala boshladi. Shaharda ilk masjid qurildi.
Istaxri, Ibn Xavqal va Muqaddasiy kabi musulmon joʻgʻrofiyunlarining bergan
maʼlumotiga koʻra, Naxshab qalin devor bilan oʻralgan va toʻrt darvozaga ega
boʻlgan.

Savdo yoʻllarining xavfsizligi, tarixda birinchi chek tizimi yoʻlga qoʻyilishi,
islomdan oldingi savdogarlardan olinadigan soliqlarning bekor qilinishi butun
xalifalikda boʻlgani kabi Nasafda ham savdo-sotiq va hunarmandchilikning
rivojlanishiga olib keldi.

IX asrning boshida Nasaf Somoniylar tarkibiga kirdi. XI asrda qoraxoniylar
qoʻliga oʻtdi. Mo`g`ullar bosqini arafasida Nasaf Xorazm sultonligi tarkibiga
kirar edi.

XIII asrning 20-yillarida Nasaf Chingizxon tarafidan vayron etildi. Aholining
koʻpchiligi qirib yuborildi. Masjid va madrasalar vayron etildi.

XIV asrning boshlariga kelib Nasaf oʻzining mavqeini birmuncha tiklay boshladi.
1320 yilda Chig`atoy ulusini qoʻlga kiritgan Kebekxon Nasafni oʻzining
poytaxtiga aylantirdi. Nasafga muhabbati baland boʻlgan Kebekxon undan biroz
quyiroqda saroy qurdirdi va bu saroy el orasida "Qarshi" yani moʻgʻulcha 'saroy'
degan nom bilan mashhur boʻldi. Nasaf aholisi sekin-asta Qarshi atrofiga koʻchib
oʻta boshladi. Mana shu paytdan boshlab Qarshi Nasafning ikkinchi nomiga aylandi
va XIX asrga kelib Nasaf nomini isteʼmoldan chiqardi.

Qiziq maʼlumot: Kebekxon pul islohoti oʻtkazgan. Uning chiqargan pullari xalq
orasida "kepaki" deb atala boshlangan. Qizigʻi shundaki, rus tilidagi "kopeyka"
soʻzi bilan bu soʻz talaffuz jihatdan juda yaqin. Kebekxon davrida
moʻgʻullarning Rusya ustidagi taʼsirini hisobga oladigan boʻlsak, "kopeyka"ning
"kepaki"dan olingani unchalik ajablanarli emas.

Amir Temur strategik ahamiyatga molik bo`lgan Nasafni himoya devori bilan
o`ratdi. Ammo, Amir Temurning vatani bo`lgan Keshning mavqei ko`tarilishi
natijasida Nasaf biroz etibordan qoldi. Shuning uchun temuriylar davridan biron
ko`zga ko`rinarlik yodgorlik qolmagan.

Qarshi shayboniylar hukmronligi ostiga o`tgandan so`ng tez rivojlana boshladi.
Shayboniylar davrida Qashqadaryo daryosi ustiga ko`prik qurildi va bu inshoat
hozirgacha saqlanib qolgan. Undan tashqari Ko`kgumbaz jome' masjidi kabi
obidalarning ko`pchiligi aynan shayboniylar davrida barpo etilgan.

1785 yilda Amir Shoh Murod o`zini amir deb e'lon qildi va Buxoro xonligi
amirlikka aylantirildi. Buxoro amirligi davrida Qarshi amirlikning ikkinchi
ahamiyatga ega bo`lgan shahriga aylandi. Hatto nufuzi va hajmi jihatdan
Samarqandni ham ortda qoldirgan Qarshi, Buxoro amirligi valiahdlarining (yani
taxt vorislarining) rasmiy qarorgohi bo`lib qoldi.

Oxirgi Buxoro amiri Said Olimxon 1898 yildan 1910 yilgacha Nasaf voliysi
vazifasini bajardi.

1919 yilda Mahmudxo`ja Behbudiy Qarshida qatl etilgandan so`ng, shahar 1926
yildan 1937 yilgacha Behbudiy deb atala boshladi. Ammo, keyinchalik aholi
ko`nikkan Qarshi nomi qaytarildi.

Sho`rolar davrida Qarshi asosan qishloq xo`jaligiga asoslangan Qashqadaryo
viloyatining markaziga aylandi. Shaharda boshqa shaharlar kabi sho`rolar
arxitekturasiga oid binolar qurildi. Bir-biridan uncha farq qilmaydigan,
ko`rimsiz ko`p qavatli binolar o`zbek mahallalariga muqobil o`laroq ko`plab
qurila boshladi. Bu esa Qarshining qadimiylik ulug`vorlik siyog`ini yo`qotishiga
olib keldi. Ba'zi masjid-madrasalar omborxona hatto qiynoqlar qo`llanadigan
turmaxonalarga aylantirildi. "Toshturma" degan sovuq nomga ega boʻlgan bunday
turmalardan biri shaharning 2700 yilligi yubileyiga qadar oʻz vazifasini bajarib
keldi.

Xuddi Samarqanddagi Qusam ibn Abbos qabri singari soxta boʻlgan bu maqbara, Amir
Temur buyrugʻiga binoan barpo etilgan. Hozirda, mutaassib va sodda
qashqadaryoliklarning sigʻinadigan, Abu Ubayd ibn al-Jarrohdan madad
soʻraydigan, baʼzi mullalar uchun moʻmay daromad manbai boʻlgan makonga
aylangan.



https://uz.wikipedia.org/wiki/Nevada

Nevada — AKD1ning gʻarbiy qismidagi shtat. Maydoni 286,3 ming km². Axoliyey-2,2
mln. kishi (2002), shuning 88% shaharlarda yashaydi. Maʼmuriy markazi —
Karsonsiti shahri Yirik shaharlari: Las-Vegas va Rino. Shtat xududining aksari
qismi Katta havzada. Gʻarbida Syerra-Nevada tizmasining tarmoqlari joylashgan.
Iklimi kontinental, quruq iqlim. Yanv.ning oʻrtacha temperaturasi —G, iyulniki
23°. Yillik yogʻin 150–250 mm. Daryolari kamsuv. Chala choʻl va choʻl
oʻsimliklari oʻsadi. N.da axrli siyrak. Iqtisodiy jihatdan ham nisbatan kam
taraqqiy etgan shtat. Kon sanoati rivojlangan. N.da oltin, ku-mush, volfram,
temir, marganets, polimetall rudalari qazib olinadi. Rangli metallurgiya,
poligrafiya, ozik,-ovkat sanoati korxonalari bor. Kolorado daryosiga katta GES
qurilgan. K-x.da yaylov chorvachiligi yetakchi oʻrin-da. Koramol, qoʻy boqiladi.
Bugʻdoy, sab-zavot, beda va boshqa ekinlar ekiladi. N. hududining bir qismi
harbiy poligon. Rino shahrida Nevada universiteti bor. Turi-stlar koʻp keladi.

Nevada - Amerika Qo`shma Shtatlardan biri. Poytaxti - Carson City shahri. AQSh
ittifog`iga 31 oktabr 1864 yilda kirgan, undan oldin - Nevada Territory.



https://uz.wikipedia.org/wiki/Minsk

Minsk (bel. Мінск , 1939-yilgacha — Менск deb atalgan rus. Минск) — Belorussiya
poytaxti.

Minsk — Belorussiya Respublikasining poytaxti, Minsk viloyati markazi. Transport
yoʻli, avtomobil yoʻllari tuguni. Aeroport bor. Svisloch daryosining (Berezina
irmogʻi) har ikkala sohilida joylashgan. Yanv.ning oʻrtacha temperaturasi —6,9°,
iyulniki 17,8°. Yillik yogʻin miqdori 646 mm. Aholisi 1719 ming kishi (1998),
asosan, beloruslar, shuningdek, rus, ukrain, polyak va boshqa millat vakillari
ham yashaydi. M. birinchi marta 1067 yil yilnomalarida "Menesk" shaklida tilga
olingan. 12-asr boshlarida Minsk knyazligining maʼmuriy markazi, 14-asrda Litva
va Polsha qoʻl ostiga oʻtdi. 1569 yildan Minsk voyevodaligining markazi. 1793
yilda Rossiyaga qoʻshib olindi. 1919 yil 1 yanv.dan Belorussiya shoʻrolar
Respublikasi poytaxti. 2jahrn urushi davrida 80% tupap joy binolari, barcha f-ka
va z-dlar, elektr st-yalar, ilmiy muassasalar, teatrlar qattiq shikastlandi,
baʼzilari yoʻq boʻlib ketdi. 1944 yil 3 iyulda M. nemis-fashistlar
okkupatsi-yasidan ozod qilindi. 2-jahon urushida koʻrsatgan mardligi va
qahramonligi va shaharning ozod qilinganligi munosabati bilan M.ga qahramon
shahar unvoni berildi (1974 yil 26 iyun). M. 1991 yil dan mustaqil Belorussiya
Respublikasining poytaxti. Sanoatining yetakchi tarmogʻi — mashinasozlik va
metallsozlik. "MTZ" traktor z-di, avtomobil "Belavto "MAZ" ishlab chiqarish
birlashmasi, stanoksozlik, avtomatik liniyalar, motor, podshipnik, isitish
uskunalari, elektrotexnika, sovitkich, asbobsozlik, elektron-hisoblash
mashinalari, ressor z-dlari faoliyat koʻrsatadi. Kimyo sanoati (tibbiy
pre-paratlar, lok-boʻyoq z-dlari), mebel qurilish materiallari (gips va chinni,
kurilish materiallari va yirik blokli qurilish detallari k-tlari, uysozlik
z-dlari), yengil (kamvol va mayin movut k-tlari, koʻn, tikuvchilik, trikotaj
f-kalari), oziqovqat sanoatlari korxonalari (goʻsht, sut, un k-tlari,
qandolatpazlik, tamaki f-kalari, non, margarin, pivo z-dlari), poligrafiya k-ti
bor. 1984 yilda metropoliten ishga tushirilgan. M.ni mahalliy TETS va boshqa
elektr st-yalar elektr energiya bilan taʼminlaydi. 13 oliy oʻquv yurti, 29 ilmiy
tadqiqot in-ti, 7 teatr, 12 muzey, sanatoriylar bor.

Meʼmoriy binolardan Hukumat uyi (1930—33), sport saroyi (1966), suv sporti
saroyi majmuasi (1965—69) mashhur.



https://uz.wikipedia.org/wiki/Lyuksemburg

Luksemburg (Luxembourg, Luxemburg), Lyuksemburg Buyuk Hersogligi (Grand-Duche de
Luxembourd, Grossherzogtum Luxemburg) — Gʻarbiy Yevropadagi davlat. Maydoni
2586 km². Aholisi 443 ming kishi (2001). Poytaxti — Lyuksemburg shahri Maʼmuriy
jihatdan 3 okrugga, okruglar kantonlarga, kantonlar kommu-nalarga boʻlinadi.

Luksemburg , rasman Luksemburg Buyuk Hersogligi ( luksemb. Groussherzogtum
Lëtzebuerg, ingl. Grand Duchy of Luxembourg, frans. Grand-Duché de Luxembourg ,
nem. Großherzogtum Luxemburg) g'arbiy Yevropada joylashgan, Belgiya, Olmoniya,
Fransiya davlatlari bilan chegaradosh davlat. Poytaxti va eng yirik shahri —
Luksemburg shahri. 1957 yildan boshlab Yevropa Ittifoqi a'zosi, 1945 yildan —
BMT aʼzosi. Aholisi 1 milliondan kam davlatlardan biri (aholi zichligi 171
kishi/km²). Aholisining asosiy qismi Rim-Katoliklaridir.

Luksemburg maydoni bo'yicha Yevropa va dunyodagi eng kichik davlatlar qatoriga
kiradi — 2686 km² (maydoni Luksemburgning maydonidan kichikroq bo'lgan davlatlar
karlik-davlatlar deb ataladi, ba'zida Luksemburgni ham bu ro'yhatga
qo'shishadi). Luksemburgning maydoni Fransiyanikidan 213 marta, Belgiyanikidan
12 marta kichik, boshqa tarafdan Lixtenshteyn, San Marino, Andorra, Monako kabi
mamlakatlardan sezilarli darajada katta.

Shimoldan janubga 82 km, g'arbdan sharqqa 57 kmga cho'zilgan Luksemburg
xududlari Musel (Mozel) va Meuse (Maas, Myez) daryolari orasidan o'rin olgan.
Chegara chizig'ining uzunligi 359 km.

Adirli tekisliklar gersoglikning asosiy qismini egallaydi, shuningdek shimoliy
chegalari atrofida Ardenn past tog'ligi (eng yuqori nuqtasi Kneiff balandligi —
565 m) joylashgan. Eng past nuqta Musel daryosidagi Sauer chuqurligi — 132 m.
Luksemburgda Musel va uning burilishlari Sûre va Ourdan tashqari bir necha
kichik (Eisch, Alzette, Pétrusse) Reyn daryosi basseyniga kiruvchi daryolar
mavjud. Gersoglikning 1/5 qismi o'rmonlar bilan qoplangan.

Luksemburg uchta tumanga bo'linadi: Diekirch (Dikirsh), Grevenmacher
(Grevenmaxer) va Luxembourg. Tumanlar o'z navbatida kantonlarga (jami 12 ta),
kantonlar kommunlarga (116 ta) bo'linadi.

Luksemburgda davlat idorasining turi — Konstitutsional Rohiblik hisoblanadi.
Davlat rahbari - Buyuk Gersog. Konstitutsiyaga binoan ijro etuvchi hokimiyat
uning qo'l ostida faoliyat olib boradi. Shuningdek Buyuk Gersog hukumat
faoliyatini tartibini aniqlashdan tashqari, qonunlarni tasdiqlaydi, fuqarolik va
harbiy mansablarga tayinlaydi, xalqaro kelishuvlarni imzolaydi. Bundan tashqari
u Luksemburg qurolli kuchlari yetakchisi hisoblanadi.

Qonunlar 60 kishidan iborat bir palatalik parlament deputatlari tomonidan ishlab
chiqariladi. Ular ommaviy, ochiq saylovlar natijasida 5 yilga saylanishadi.
Saylash huquqiga 18 yoshga to'lgan fuqarolar egadir.

Sud tizimi Yarashish sudlari, Tuman sudlari, Konstitutsion sud, Administrativ
sud, va Oliy suddan iborat. Asosiy huquqni himoya qilish organi bu Luksemburg
Buyuk Gersogligining Politsiyasi. Tumanlarda rahbarlikni komissarlar,
kantonlarda - burgmistrlar tomonidan amalga oshiriladi. Kommunlarda esa
saylanadigan Kengash mahalliy hukumat hisoblanadi.



https://uz.wikipedia.org/wiki/Kredit

Kredit boʻsh turgan pul mablagʻlarini ssuda fondi shaklida toʻplash va ularni
pulga muhtoj boʻlib turgan huquqiy va jismoniy shaxslarga ishlab chiqarish va
boshqa ehtiyojlari uchun maʼlum muddatga, foiz toʻlovlari bilan qaytarish
shartida qarzga berish munosabatlarini ifodalaydi.

Kredit (lot. creditum — qarz, credo — ishonaman) — pul mablagʻlari, tovar va
xizmatlarni kelishilgan ustama (foiz) toʻlab qaytarib berish sharti bilan maʼlum
muddatlarga qarzga berish. Qarzga mablagʻ beruvchi tomon kreditor (davlat, bank,
korxona, xususiy shaxs va boshqalar), ssuda oluvchi tomon esa debitor (qarzdor)
deyiladi. Kredit kelishuvi qarzdan foydalanish shartlari kayd etilgan shartnoma
bilan rasmiylashtiriladi. K. muomalasi qarz beruvchi va qarz oluvchi oʻrtasidagi
iqtisodiy munosabatdir. Lekin har qanday qarz munosabati ham K. boʻla olmaydi.
K. munosabatida olingan mablagʻ qaytarib berilishi, foydalanilgani uchun haq
(kelishilgan foizda) toʻlanishi, muddatli, maʼlum tovar va nomoddiy aktivlar
bilan taʼminlangan boʻlishi, maqsadli ishlatilishi shart. Berilishi muddatlariga
koʻra, qisqa muddatli (1 yilga qadar), oʻrta muddatli (1yildan 5 yilgacha),
uzoq, muddatli (6 yildan ortiq) K.ga boʻlinadi.

Pul shaklidagi kapital ssuda kapitali deyilsa, uning harakati kreditning
mazmunini tashkil qiladi. Kredit munosabatlari ikki subʼekt oʻrtasida, yaʼni pul
egasi (qarz beruvchi) va qarz oluvchi oʻrtasida yuzaga keladi.

Turli xil korxonalar (firmalar), tashkilotlar, davlat va uning muassasalari
hamda aholining keng qatlami kredit munosabatlarining subʼektlari hisoblanadi.
Sanab oʻtilgan subʼektlarning aynan har biri bir vaqtning oʻzida ham qarz
oluvchi va ham qarz beruvchi oʻrnida chiqishi mumkin.

Tarixiy taraqqiyot davomida kreditning ikki — pul va tovar shakllaridan
foydalanib kelingan. Hozirgi vaqtda mamlakat ichki aylanmasida pul kreditidan
kengroq foydalanib, u bank, tijorat, davlat, isteʼmol va xalqaro kredit
shakllarini oladi.

Soʻnggi vaqtlarda kreditlashning lizing, faktoring, forfeyting, trast kabi
shakllari keng rivojlanib bormoqda.



https://uz.wikipedia.org/wiki/Hindiston_yarim_oroli

Hindiston yarim oroli -Jan. Osiyodagi yarim orol, asosan, Hindistonda. Maydoni
qariyb 2 mln. km2. Gʻar-bda Arabiston dengizi, sharqda Hind okeanining Bengaliya
qoʻltigʻi bilan chegaradosh. Shim. chegarasi shartli ravishda Hind daryosi
deltasi bilan Gang daryosi deltasi oraligʻidan oʻtkazilgan. Qirg-oqlari past,
kam parchalangan. Sohil qismi kambar allyuvial tekislik. Katta maydonni Dekan
yassitogʻligi egallaydi. Uning gʻarbiy balandroq qismi — Gʻarbiy Gat togʻlari
Arabiston dengiziga tik tushgan. Sharqida Sharqiy Gat togʻlarini tashkil etgan
alohida massivlar uchraydi. Yarim orolning eng baland qismi uning jan. dagi
Anaymudi togʻi, 2698 m. Toshkoʻmir, temir va marganets rudalari konlari bor.
Ikdimi tropik, subekvatorial iqlimga oʻtib boradi. Shim.da tropik mussonli, yozi
sernam iqlim. Oʻrtacha temperaturalar yanvarda 21—29°, mayda 30—40°. Yillik
yogʻin ichki r-nlarida 500 – 700 mm, shamolga roʻpara togʻ yon bagʻirlarida
3000 mm gacha. Asosiy daryolari — Narmada, Tapti, Mahanadi, Godavari, Krishna va
boshqa, yomgʻirdan toʻyinadi, yoz— kuz oylarida toʻlib oqadi, tez-tez toshadi.
Suvidan, asosan, sugʻorishda foydalaniladi. Gʻarbiy va Sharqiy Gat togʻlarining
dengizga qaragan yon bagʻirlarida doim yashil sernam va mussonli barg toʻkuvchi
oʻrmonlar, ichki hududlarda savanna tipidagi oʻsimliklar oʻsadi, daryolar
deltasida mangra oʻrmonlari bor. Milliy bogʻlar tashkil etilgan. Katta
maydonlarni madaniy land-shaftlar — ekin maydonlari (sholi, bugʻdoy,
paxtazorlar) va mevali bogʻlar egallagan.



https://uz.wikipedia.org/wiki/Hind_okeani

Hind Okeanı - kattaligi jihatidan dunyodagi uchinchi yirik okeandir. Yer
maydonining taxminan 20% egallagan. Gʻarbdan Afrika va Arabiston yarimoroli,
shimoldan Osiyo, sharqdan esa Hindiston yarimoroli, Zond orollari va Avstraliya
bilan oʻralgan. Yuzasi Qırmızı dengiz va Fors koʻrfazi bilan birga
73,556,000 km², hajmi 292,131,000 km³-dir.

Hind okeani — Dunyo okeanining bir qismi. Shim. tropik chizigidan deyarli
butunlay jan.da. Okeanning tabiatiga uning atrofini oʻrab olgan barcha
materiklar, ayniqsa, Yevrosiyo materigi katta taʼsir koʻrsatadi. Jan. qismida
Hind okeani Atlantika va Tinch oke-anlari bilan katta masofada tutashib turadi.
Atlantika okeani bilan chegarasi shargli ravishda Afrika jan.dagi Igna burni
meridiani (20° shq.u.), Tinch okean bilan chegarasi Tasmaniya o.dagi Janubiy
burun meridiani (147° shq.u.) orqali oʻtkaziladi. \.o.ning shim.-sharkda Tinch
okean bilan chegarasi murakkab: Malakka ya.o.dan Sumatra o. shimoliy qismiga
oʻtadi, soʻngra Sumatraning jan.-gʻarbiy, Yava, Sumbava, Timor o.larining jan.
qirgoqlari boʻylab oʻtib, Yangi Gvineyaning gʻarbiy qirgʻogiga borgach, orolning
jan. qiryugʻi boʻylab oʻtib, Avstraliyaning Iork burni meridi-aniga, keyin shu
meridian boʻylab Avstraliyaga boradi. Soʻngra Avstrali-yaning shim., gʻarbiy va
jan. qirgʻoqlari boʻylab oʻtib, Tasmaniya o.ga boradi. Shim.dan Osiyo, garbdan
Afrika va jan.dan Antarktida oʻrab turadi. Hind okeani Tinch okeandan farq qilib
Yer poʻstining barqaror materik tuzili-shiga ega boʻlgan palaxsalari —-
Gon-dvana materigi boʻlaklari bilan oʻralgan. Faqat shim.-sharqda yosh, tektonik
geosinklinal mintaqa bilan chegaralangan. Bu yerda tektonik harakatlar kuch-li,
yer qimirlashlar tez-tez boʻlib turadi.

I q. t i s o d i y g ye o g r a f i k o ch ye r k. Hind okeanining biologik
mahsuldorligi turli qismlarida turlicha. Oke-anping qirgʻoqboʻyi qismlari,
ayniqsa, shim. qirgoqboʻyi mahsuldor boʻlib, sutkasiga 250–500 mg/m:ga teng .
Eng yuqori biologik mahsuldorlik Arabiston dengizida, sutkasiga 600 mg/m2. Hind
okeanining biologik boyliklari Atlantika va Tinch okeanlarnikidai kam emas.
Biroqtoʻliqfoydalanilmaydi. Jahopda ovlanadigan baliqning 3— 5%, yaʼni 3 mlm. t
si Hind okeaniga, uning 1,5 mln. t si Hindistonga toʻgʻri keladi. Yaqin va Oʻrta
Sharq shelf zonasida neft va gazning yirik konlari topilgan. Hindiston, Sharqiy
Afrika, Gʻarbiy Avstralim shelf zonalari istiqbolli hisoblanadi. Hindiston, Shri
Lanka, Gʻarbiy Avstraliyaning sohil qismidagi qumlar ilmenit, pirkon, rutil va
monatsit sochilmalariga boy. Oksanning markaziy chuqur qismidagi temir-marganets
kon-kretsiyalar jadal ravishda qazib olinmoqda.

Dengizlari: Andaman dengizi, Arabiston dengizi, Arafur dengizi , Qırmızi dengiz,
Lakkadiv dengizi, Timor dengizii va Fors koʻrfazi.



https://uz.wikipedia.org/wiki/Geologiya

Geologiya (geo... va ...logiya) — Yer poʻsti va Yerning tuzilishi, tarkibi,
harakatlari va rivojlanish tarixi haqidagi fanlar majmui. G.ning dastlabki davri
uzoq oʻtmishdan boshlanib togʻ jinslari, minerallar, rudalar haqidagi
maʼlumotlar bilan bogʻliq. G. terminini birinchi marta norvegiyalik olim M. P.
Esholt (1657) ishlatgan. G.ning umumiy metodi qiyosiy-tarixiy metod boʻlib,
oʻtmishni bilish, zamonaviy taraqqiyotni oʻrganish orqali boʻladi
(k,.Aktualizm). 18-asr va 19-a boshlarida G. tabiatshunoslikning mustaqil
tarmogʻiga aylandi (xorijda U. Smit, A. G. Verner, J. Getton, Ch. Layel, M. V.
Lomonosov, V. M. Severgin). Hozirgi G. bir necha tarmoqlardan iborat:
stratigrafiya, tektonika, dinamik, dengiz geologiyasi, mineralogiya,
petrografiya, litologiya va geokimyo, foydali qazilmalar G.sidan iborat. G.
tabiiy geografiya, geofizika ("qattiq" Yer fizikasi), kristallografiya,
paleontologiya va boshqa fanlar bilan yaqindan bogʻliq. Amaliy ahamiyatga ega
boʻlganlari: gidrogeologiya, muhandislik geologiyasi, geokriologiya va boshqa
Shuningdek, boshqa tabiiy fanlar bilan tutashgan joyida tarkib topgan yangi
yoʻnalishlar — petrokimyo, petrofizika, tektonofizika va boshqa G.ning alohida
tarmoqlarini tashkil etadi. G.da 3 asosiy yoʻnalish mavjud: tavsifiy G. —
minerallar, togʻ jinslari, ularning tarkibi va yotish shaklini oʻrganadi;
dinamik G.— geologik jarayonlar va ular evolkshiyasini tadqiq qiladi; tarixiy G.
va geoxronologiya — Yer pusti rivojlanishining izchilligini oʻrganadi .



https://uz.wikipedia.org/wiki/Dunay

Dunay (yun. Istros — Istr; nem. Donau; vengercha Duna; bolgar va serbcha Dunav;
chexcha Dunai; rumincha Dynarea) — Yevropadagi daryo, uz. jihatidan Volgadan
keyin 2-oʻrinda. Uz. 2850 km, havzasining maydoni 817 ming km². Boshlanish joyi
quyilish joyidan 678 m baland. Shvarsvald togʻlarining (Germaniya) sharqiy yon
bagʻridan boshlanib Qora dengizga katta delta hosil qilib quyiladi. Germaniya,
Avstriya, Slovakiya, Vengriya, Xorvatiya, Serbiya, Bolgariya, Ruminiya, Ukraina
hududlaridan oqib oʻtadi. D. oqish tavsifiga koʻra yuqori, oʻrta va quyi D.ga
boʻlinadi. Yuqori D. (Vena shahrigacha) — togʻ daryosi, chuqur va tor vodiydan
oqadi. Oʻzanining kengligi 350 m gacha. Oʻrta D. (Venadan Temir Darvoza
tangisigacha) Oʻrta Dunay tekisligidan oqadi. Vodiysi keng (5–20 km). Togʻ va
tepalarni kesib oʻtgan joylarda tangilar (Vengriya Darvozasi, Vishegrad yoʻlagi,
Temir Darvoza va boshqalar) hosil qilgan. Bu joylarda oʻzani 150 m gacha
torayib, chuq. 20–70 m ga yetadi. D.ning Serbiya-Ruminiya chegarasi boʻylab
oʻtgan Jerdap deb ataluvchi 120 km uzunlikdagi vodiysi juda tor (0,6—1,5 km).
Daryoning serostona va tezokar joylaridagi oʻzani kemalar harakatini ancha
qi-yinlashtiradi. Quyi D. (Temir Darvo-zadan quyilishigacha) Quyi Dunay
tekisligidan oqadi. Vodiysining kengligi 7–20 km. Quyilish joyidan 80 km
yuqorida deltasi (maydoni 3500 km²) boshlanadi. Delta qismida 3 ta asosiy
tarmoqqa boʻlingan.

D.ning rejimi murakkab: bahorda toʻlib oqadi, yoz va kuzda toshib, qishda suvi
kamayadi. Oʻrtacha suv sarfi yuqori oqimida 420 m³/sek, oʻrta oqimida 1900
m³/sek, quyilish joyida 6430 m³/sek. Bir yilda keltirgan suvining oʻrtacha hajmi
203 km3. D. Qora dengizga yiliga 120 mln. t. oqiziq va mineral moddalar
keltiradi. Kish so-vuq kelganda 1,5 oygacha muzlaydi. D.ning 300 irmogʻi bor,
shundan 34 tasida kema qatnaydi. Eng yirik irmoqlari: oʻngdan — Inn, Drava,
Sava, Morava; chapdan — Morava, Tisa, Olt, Seret va Prut. D.ning iqtisodiy
ahamiyati katta. Daryodan transport qatnovi, gidroenergiya olish, sugʻorish,
shahar va sanoat markazlarini suv bilan taʼminlashda foydalaniladi, baliq
ovlanadi. 2 ta yirik GES (Ruminiya va Serbiya chegarasida), GESlar kaskadi
(Avstriya va Germaniyada) bor. Deltasida qamishzor koʻp. Regensburg shahridan
(Germaniya) boshlab D.da yil davomida kema qatnaydi. Dare boʻyida 100 dan ortik.
port, shahar va pristan joylashgan. Eng yiriklari: Regensburg , Vena,
Bratislava, Budapesht, Belgrad, Ruse, Galats, Izmail va boshqa



https://uz.wikipedia.org/wiki/Bola

Bola — asosiy maʼnosi — bolalik davridagi inson. Bolalikning yosh chegaralari
turli madaniyatlarda, hayotiy sikl nazariyalarida va huquqiy tizimlarda farq
qiladi. Umuman olganda, bola deb tugʻilish paytidan boshlab to jinsiy balogʻatga
yetguncha boʻlgan davrdagi insonga aytiladi. Qiz — ayol jinsidagi bola; Oʻgʻil —
erkak jinsidagi bola.

Olimlar bola haqidagi taʼlimot eramizdan oldingi IV asrda tibbiyot otasi
Gippokratning "Bola tabiati haqida" nomli kitobi bilan boshlangan deb
hisoblaydilar. Keyinchalik (I—II asrlar) bolalarni tarbiyalash va parvarishlash
haqida Sels, Galen va Soranlar yozadilar. Keyingi 15 asr davomida amalda oldin
Galen va Soran tomonidan bayon etilganlar takrorlandi. Lekin, koʻp bolalar
oʻlimi, muhtojlarga yordam beruvchi tashkilotlarning paydo boʻlishi, shuningdek
Yevropaning ayrim davlatlarida tashlandiq va boquvchisini yoʻqotgan bolalar
uchun tarbiya uylarining ochilishi XV-XVII asrlarda bolalar organizmining o‘ziga
xos xususiyatlariga qiziqish uygʻonishiga sababchi boʻldi — bolalarni
tarbiyalash va parvarishlashga bagʻishlangan koʻp sonli asarlar chop etildi.

Bola — doimo oʻsuvchi va rivojlanuvchi organizm, har bir yosh bosqichida maʼlum
morfologik, fiziologik va psixologik xususiyatlarni egallab boradi. Postnatal
(tugʻilgandan keyingi) davrda quyidagilar farqlanadi:

Bola rivojlanishi — goʻdakning ulgʻayishi jarayonida uning jismoniy va
psixologik rivojlanishi bilan kechuvchi jarayon va mexanizmlarni oʻrganishga
bagʻishlangan fan yoʻnalishi.

Bolaning jinsiy balogʻatga yetish yuz beradigan va organizm rivojlanishining
yuqoriroq darajasiga oʻtish davri — balogʻatga yetish. Oʻsmir — yoshi bolalikdan
oʻspirinlikga oʻtayotgan yigit yoki voyaga yetgan qiz. Hozirgi fan oʻsmirlik
yoshini davlat (yashash mintaqasi) va madaniy-milliy xususiyatlarga, shuningdek
jinsiga bogʻliq ravishda aniqlaydi (12-14 yoshdan 15-17 yoshgacha).



https://uz.wikipedia.org/wiki/Bayroq

Bayroq - bir mamlakatni yoki tashkilotni namoyish qiluvchi rangli mato
parchasidir. Asosan uzun choʻpning uchida boʻladi. Har bir mamlakatning
mustaqilligini bildirgan bayrogʻi bor.

Bayroq — 1) tayoq, sim va boshqa narsaga mahkamlangan muayyan rang va
oʻlchamdagi mato. Oʻrta asrlarda turkiy xalqlar orasida u tugʻa deb atalgan (q.
Harbiy bayroq). Oʻrta asrlarda Gʻarbiy Yevropa shaharlarida tabaqa, uyushma va
korxona oʻz Bayrogʻiga ega boʻlgan; 2) davlatning rasmiy ramzi (q. Davlat
bayrogʻi).

Bayroq soʻzi «botroq» soʻzidan kelib chiqgan boʻlib, botirmoq maʼnosida
keladi.[manba kerak] Qadimgi turklar tuproqga botirilgan tirgovichlarni uchiga
qabilalarini ramzi sifatida matolar yoki iplar osar edilar. Vaqt oʻtishi bilan
bu «Tuproqga botirilgan yogʻoch» «toʻlqinlangan davlat ramzi»ga aylanadi.

Avval bayroqlar faqatgina habarlashish, signal berish kabi maqsadlarda
ishlatilgan. Mamlakatlar oʻz bayroqlariga ega boʻlishlari esa, Oʻrta asrlarda
urushlarda ikki taraf bir-biridan farqlanmoq uchun bayroq ishlatilgan. Shunday
qilib har bir mamlakatning oʻz bayrogʻi paydo boʻla boshlagan.

Xristofor Kolumb davrida har bir kema qaysi mamlakatga mansub ekanligini
bildirish uchun oʻzlari bilan bayroq olib yurishlari majburiy edi. Buning
natijasida hozirgi kunimizdagi bayroq sistemasi yaralgan.



https://uz.wikipedia.org/wiki/Baliqlar

Baliqlar (Pisces) — umurtqalilar kenja tipining katta sinfi, juda keng
tarqalgan. Tuzilishi, hayot kechirishi va ekologik xususiyati suv muhitiga juda
yaxshi moslangan. Suvda tez suzadigan B.ning tanasi choʻziq suyri shaklda
boʻlganidan suvning qarshiligiga kamroq uchraydi. Sekin suzadigan B.ning tanasi
yapaloq boʻladi. Skeleti togʻaydan (togʻayli b.) yoki suyakdan (suyakli B.)
iborat. Jagʻlari yaxshi rivojlangan. B. tanasini toʻlqinsimon bukib va yozib
harakatlanadi. Juft va toq suzgichlari harakatlanayotgaida tanani boshqarish va
muvozanatini saqlash vazifasini bajaradi. Tanasi kichikroq yoki yapaloq shaklda
boʻlgan B. juft suzgich qanotlarini eshkak kabi suvga urishi yoki toʻlqinsimon
harakatlanishi tufayli suzadi. B.ning tanasini bukish xususiyati umurtqalar
soniga va terisi sirtidagi tangachalar kattakichikligiga bogʻliq. B. umurtqalari
16 tadan (oy baliqlarda) 400 tagacha (Yangi Zelandiya kamar baligʻida). Bosh
skeleti yaxshi rivojlangan, yuz skeleti til osti yoyi va beshtacha jabra yoyidan
tashkil topgan jagʻlardan iborat. Bosh miyasi har xil darajada rivojlangan.
Akulalarsa oldingi miya, miyacha va hidlov boʻlimi boʻladi. Suyakli baliqlarning
oldingi miyasi kichik, oʻrta miya va miyacha nisbatan yirikroq, ikki xil nafas
oluvchilarning miya yarim sharlari rivojlangan, miyachasi esa kichik boʻladi.
Bosh miyasidan oʻn juft nervlar chiqadi. Taʼm bilish organlari yaxshi
rivojlangan. Eshitish organlari ichki quloqdan iborat, B. har xil tovushlarni,
shu jumladan ultratovush toʻlqinlarini yaxshi eshitadi. Urchish davrida
koʻpchilik B. suzgich pufak yordamida tovush chiqarish xususiyatiga ega. Odatda
1 m gacha masofadagi narsalarni ajrata oladi. Lekin koʻzdagi oʻroqsimon
oʻsimtaning qisqarishi, koʻz gavharining oʻzgarishi tufayli 12 m gacha
uzoqlikdagi narsalarni ajrata olishi mumkin. Suvning chuqur qatlamlarida va gʻor
suvlarida yashovchi B.ning koʻzlari yoʻqolib ketgan. B. yon chiziq organlari
yordamida yaxshi oriyentatsiya qila oladi. Asosiy nafas olish organlari —
jabralari umrbod saqlanadi. Ayrim B.da (polipterus, seratod) jabra bilan bir
qatorda atmosfera havosidan qoʻshimcha nafas olish organi — oʻpka ham
rivojlangan. Anabas, gurami kabi labirintli B. birinchi jabra yoyining ustida
kichik boʻshliq mavjud. Baliq yutgan havodagi kislorod ana shu boʻshliqda
joylashgan shilimshiq parda bilan qoplangan yupqa suyak plastinkalar orqali
kapillyar tomirlarga oʻtib, qonni oksidlantiradi. B.ning yuragi ikki kamerali,
yaʼni qorincha va boʻlmadan, qon aylanish sistemasi esa bitta tutash doiradan
iborat. Ikki xil nafas oluvchi B.ning yuragi 3 kamerali, yurak boʻlmasi chala
toʻsiq yordamida chap va oʻng kameralarga boʻlingan. Koʻpchilik B.ning buyragi,
hazm sistemasi rivojlangan. Yirtqich B.ning ichagi kalta, oʻtxoʻrlariniki uzun.
Mas, oʻtxoʻr doʻng peshona baligʻining ichagi tanasiga nisbatan 13 marta
uzunroq. Jigar va meʼda osti bezlari bor. Koʻpgina B. ichagida ovqat hazm
qilishda ishtirok etadigan pilorik oʻsimtasi boʻladi. Akula va osyotrsimonlar
ichagida spiral klapani bor. Koʻpchilik B.ning alohida anal va siydiktanosil
teshiklari boʻladi. Akulalar va ikki xil nafas oluvchilarda klapani boʻladi.
Ayirish organlari — mezonefrosdan iborat. Mezonefros umurtqa pogʻonasi yoniga
oʻrnashgan. B. ayrim jinsli, baʼzi turlari (tosh olabugʻasi) germafrodit. B.
turli yoshda voyaga yetadi. Gambuziya va tezsuzar B. bir yilda, orol moʻylovdori
va bakra baliq 12— 14 yoshda, beluga 20 yoshda voyaga yetadi. Keta va gorbusha
kabi B. hayoti davomida bir marta uvildiriq tashlaydi. Koʻpchilik B. (yeles,
nozaylo) koʻp yillar davomida har yili bir martadan, boshqalari (zogʻora, oq
kumush, tovon baliq) yiliga bir necha marta uvildiriq tashlaydi. Ayrim B.
(choʻrtan, oq qayroq) bahorda, koʻpchilik B. (zogʻora, oq kumush, moʻylovdor va
boshqalar) bahor — yoz oylarida, baʼzilari (gulmoy) kuzda urchiydi. Nalim va
ripus qishda uvildiriq tashlaydi. Tuxumlari bir nechtadan (ayrim akulalar) 300
mln.gacha (oybaliq) yetadi. Bir qancha B. (gambuziya, ayrim togʻayli B.) tirik
tugʻib koʻpayadi. B. har xil kattalikda boʻladi. Filippin orollari yaqinida
tarqalgan pondako tanasining uz. 1 — 1,5 sm, ogʻirligi 1,5 g boʻlsa, eng yirik
kit akulasining uz. 15– 20 m ga, ogʻirligi 12 — 14 t ga yetadi. B.ning yoshini
tangachalari va baʼzi suyaklaridagi yillik halqachalariga qarab aniqlanadi. B. 1
— 2 yildan (tezsuzarlar) 100 — 120 yilgacha (beluga) umr koʻradi. Amudaryo va
Sirdaryoda tarqalgan laqqa baliq 50 — 60 yilga yaqin yashaydi. Oziqlanish
usuliga koʻra B.ning ogʻzi va tishlari har xil tuzilgan. B.ning faqat jagʻlarida
emas, balki til, tanglay va halqumida ham tishlari boʻladi (choʻrtan, karas).
B.ning tuxumdan chiqqan chavoqlari dastlab sariqlik xaltachasi hisobiga
oziqlanadi, keyinchalik suv oʻtlari va bir hujayrali hayvonlar bilan oziqlana
boshlaydi. Yirtqich B. (laqqa, choʻrtan, olabuga) boshqa B. hamda jonivorlarni
yeydi. Zogʻora, moy, moʻylovdor B. oʻsimlik va xayvonlardan iborat aralash
oziqlar bilan oziqlanadi. B.ning har xil rangda boʻlishi ular terisidagi
pigmentli hujayralar — xromotoforlarga bogʻliq. Xromotoforlar nerv taʼsirida
tashqi muhit rangiga mos ravishda rangini oʻzgartirish xususiyatiga ega. Bu
hodisa B.ning dushmanlardan saqlanishida katta ahamiyat kasb etadi.



https://uz.wikipedia.org/wiki/Atom_bombasi

Atom bombasi, yadro bombasi — yadro zaryadi o‘rnatilgan aviatsiya bom-basi.
Yadro ichki energiyasi kuchiga asos-lanadi. Atom bombasi portlaganda katta
miqdorda yadro energiyasi ajralib chiqadi. Birin-chi marta 2-jahon urushi
oxirida sobiq Ittifoq va AQShda tayyorlangan. 1945 y. iyunda amerikaliklar har
qaysisining trotil ekvivalenti 20 ming t dan bo‘lgan 2 ta Atom bombasini
Yaponiyaning Xirosima (1945 y. 6 avg .) va Nagasaki (1945 y. 9 avg .) shahri
lariga tashlagan. Natijada bu shaharlar vayron bo‘lgan va Xirosimada 140 ming
kishi, Nagasakida 75 ming kishi halok bo‘lgan. Keyinchalik bombalarning
port-lash oqibatlari yana bir necha yuz ming ki-shilarning yostig‘ini quritgan,
minglab kishilar nogiron bo‘lib qolgan. Hozir trotil ekvivalenti mln. t gacha
boradi-gan Atom bombasi mavjud.

Yadroviy qurol — quvvat manbasi atom yadrolarining sintez qilinishi (yadroviy
reaksiya)dan yoki boʻlinishidan hosil boʻladigan qoʻporuvchi qurol. Tor maʼnoda
tushuntirilganda, ogʻir yadrolarning boʻlinishidan hosil boʻlgan quvvatni
ishlatuvchi qoʻporuvchi qurol. Yengil yadrolarning sintez qilinishidan hosil
boʻlgan quvvatni ishlatuvchi moslamalar termoyadrolar deb ataladi. Yadroviy
qurol ham yadroviy oʻq-dori sifatida, ham ularni manzilga yetkazuvchi boshqaruv
moslamasi hisoblanadi; biologik hamda kimyoviy qurollar bilan bir qatorda
ommaviy qirgʻin qurollariga kiradi.

Yadroviy oʻq-dorini ishlatish jarayonida yadoviy portlash yuz beradi. Uning
zararlantiruvchi omillariga quyidagilar kiradi:

Zaryad xilidan qatʼiy nazar yadroviy qurol, termoyadroviy qurol va neytron
qurolni ajratish mumkin. Yadroviy qurol taktik, operativ-taktik va strategik
kabi xillarga boʻlinadi.

Yadroviy qurol butun Sovuq urush davrida ishlatish bilan qgʻrqitish uchun
shantaj qiluvchi moslama vazifasini bajargan.

Birinchi marta atomning radioktiv hususiyatlari mavjudligi haqida ingliz fizigi
Ernest Rezerford dunyoga 1898-yilda maʼlum qildi, keyinchalik 1905-yilda Albert
Eynshteynning nisbiylik nazariyasi bilan (E=mc²) yadro quroli yaratilishi uchun
birinchi poydevor qurildi.

1933-yilda Germaniya hukumatiga Gitlerni kelishi bilanoq bu qurolni yaratish
uchun maxsus loyihalar ish boshladi. Lekin yadro boʻyicha Germaniyadagi
mutaxasisslarning aksariyat qismi yahudiylardan tashkil topgan edi, irqiy
repressiyalar natijasida esa ular Germaniyani tark etishadi yoki mahsus
kontslagerlarga joʻnatiladi, bu esa loyihaning rivojini ancha oqsoqlanishiga
olib keladi. 1939-yilda Eynshteyn AQSHning oʻsha davrdagi prezidenti Franklin
Ruzveltga radioktivlashgan atom zarrachalari yordamida juda kuchli energiyani
hosil qiluvchi qurol yaratish imkoni mavjudligini va agar vaqtida oldini olmasa
Uchinchi Reyx bu qurol ustida jiddiy loyihalarni amalga oshirayotganini xat
orqali maʼlum qiladi. 1942-yildayoq Ruzvelt "Manhettan" loyihasini boshlash
haqida qaror chiqaradi. Keng moliyalashtirish va yuqori saviyali muhandis, fizik
olimlarni jalb qilish natijasida birinchi atom bombasi 1945-yil iyul oyida
tayyor boʻladi. Bu loyihaning umumiy bahosi oʻsha davrdagi narxda 2 milliard
dollardan oshib ketadi.

Yaponiyaga yadroviy hujum qilishdan oldin AQSH bu qurolning haqiqiy kuchini
bilish maqsadida, oʻzining janubida joylashgan Yangi Meksika choʻlida uni
imtihondan oʻtkazadi. Natijalar muvaffaqiyatli tugagandan soʻng Yaponiyaning
Nagosaki va Xirosima shaharlariga yadroviy bomba orqali hujum uyushtirish haqida
qaror qabul qilinadi. 1945-yil 6-avgustda tarixda birinchi marta Atom yadro
bombasi insonlarda sinab koʻriladi, AQSH harbiy kuchlariga tegishli boʻlmish
Boing B-29 samoleti orqali Xirosima shahriga tashlangan „Kichkintoy“ (Little
Boy) taxallusli atom bombasi, yerga yetmasdan 500 metr balandlikda portlaydi.
Shu kunning oʻzidayoq portlash 100 000 odamni hayotdan olib ketadi. Oradan 2 kun
oʻtib „Semiz“ (Fat man) taxallusini olgan atom bombasi Nagasaki shahrini kulini
koʻkka sovuradi, shu kunning oʻzidayoq 70 000 kishi hayotdan koʻz yumadi. Bundan
tashqari portlash oqibatida tarqalgan radiatsiya natijasida qurbonlar soni asta
sekinlik bilan koʻpayishda davom etdi. Masalan Nagasakidagi portlashdan 5 yil
keyin umumiy qurbonlar soni birinchi kundagi sondan ikki barobarga koʻpaygan
yaʼni 200 000 kishiga yetgan.

Bunday talofatdan nafaqat Yaponiya Imperiyasi balki butun dunyo esankirab
qoladi. Shu paytgacha yuz bergan urush va toʻqnashuvlarda hech qanday qurol bu
darajadagi keskin gʻalabani keltirib chiqarmagan edi. Atom bombasining amalda
qoʻllanilishi bu AQSHning dunyo gegemonligiga ochiqdan ochi daʼvosi edi.
1945-yilda na harbiy jihatdan, na iqtisodiy jihatdan dunyoda AQSH bilan
bellashishga qurbi yetadigan davlat yoʻq edi. Urushdan keyin Yevropa tamomila
vayron qilingan, Sovet Ittifoqining sanoat yuragi hisoblanmish gʻarbiy qismi
butunlay „shudgor“ qilingan va dunyoning qolgan qismi esa urushga qadar hali ham
feodallik saqlanib qolgan qoloq mamlakatlar va mustamlakalardan iborat edi.
Undan tashqari Yadro quroli mavjud davlat bilan iqtisodiy va siyosiy raqobat
qilish kulgili holatga aylandi. Qisqa qilib aytganda Yadro quroli har qanday
mamlakatga uning dushmani har jihatdan kuchli boʻlishiga qaramasdan agar unda bu
qurol boʻlmasa undan toʻlaqonli ustunlik qilish imkoniyatini berdi. Natijada
dunyoda ikki tizim hosil boʻldi, AQSH tomonida turuvchilar va unga qarshilar,
SSSR boshchiligida.

Shundan soʻng barcha dunyoning qudratli davlatlari Yadro qurolini yaratish uchun
birin ketin dasturlarni yoʻlga qoʻya boshlashdi. Lekin AQSHning asosiy dushmani
boʻlmish Sovet Ittifoqining maxfiy xizmati AQSHning ham, Germaniyaning ham Yadro
dasturlaridan boshidanoq habardor boʻlib, Sovet Ittifoqi oʻzining yadro
dasturini 1942-yildayoq yoʻlga qoʻygan edi. Undan tashqari Berlin ishgʻol
qilingan davrda AQSHning Sovet qoʻshinlarini Germaniyaning yadro dasturlarini
qoʻlga kiritmaslik uchun qilgan barcha sayi-harakatlari zoye ketib, NKVD hizmati
bir nechta tonna boyitilgan uran moddasini qoʻlga kiritishga muvaffaqt boʻladi.
Uinston Cherchillning xotirlashicha 1945-yil 24 iyuldagi Postdam
konferensiyasida AQSH prezidenti Garri Trumen Stalinga armiyasida katta
buzgʻunchi kuchga ega qurol mavjudligini shipshitib qoʻyadi, Stalin bahsga
kirmasdan bu habarni tabassum bilan qabul qiladi, Cherchill boʻlsa gap nima
haqda ketayotganligini tushunmaganini aytadi. Bu fakt AQSH SSSRni aynan yadro
quroli yordamida shantaj qilishga bel bogʻlaganini koʻrsatadi.

1949-yil Sovet Ittifoqi oʻzining birinchi atom bombasini sinovdan oʻtkazdi. Bu
esa yadro qurollari poygasi boshlanishidan dalolat edi. Birin ketin yadro
qurollari takomillashib, uning turli hil koʻrinishdagi turlari yaratildi. Shu
bilan birga bu qurol bilan hujum qilish vositalari, samoletlar, ballistik
raketalar, radarlar, raketalar, antiballestik raketa uskunalari, suniy
yoʻldoshlar va suniy yoʻldoshlarni urib tushuruvchi qurulmalarni yaratish va
ishlab chiqarish kuchayib ketdi. AQSH va SSSR oʻzlariga yaqin ittifoqchi boʻlgan
mamlakatlarga yadroviy dasturlarni rivojlantirishda katta koʻmak koʻrsatdilar,
natijada 1957-yilda Buyuk Britaniya, 1960-yilda Fransiya va 1964-yilda Xitoy
oʻzlarining Yadro qurollarini ishlab chiqardilar. Lekin ittifoqchilar orasida
diplomatik kelishmovchiliklar paydo boʻla boshlaydi. 1965-yildan boshlab Xitoy
va Sovet Ittifoqi aloqalarida batamom uzulishlik boshlanadi. Xitoydagi „Madaniy
Inqilob“ Sovetlar tomonidan sovuq qarshi olinadi, natijada Xitoy SSSR bilan
doʻstona munosabatlarini toʻhtatib oʻz qobigʻiga oʻralish siyosatini yurgiza
boshlaydi. Kapitalistik mamlakatlar ittifoqida ham boʻlinishlar yuzaga kela
boshladi, jumladan 1958-yilda Fransiya hukumati tepasiga Sharl De Gollning
kelishi bilan, Fransiya NATO tashkilotidan chiqqanligini bildirib, Fransiya
hududidagi barcha amerika harbiy bazalarini yopadi. Undan tashqari Fransiya
Yevropani birlashtirishga va uni amerikalashtirishga qarshi qattiq bel bogʻladi.
Bu siyosiy manevrda unga Buyuk Britaniya qattiq qarshilik koʻrsatadi va Yevropa
Ittifoqi mafkurasini qattiq tanqid ostiga oladi. Sovet Ittifoqi va AQSH
oʻzlarining harbiy ittifoqidagi bunday boʻlinishlar va siyosiy mustaqillikka
intilishdagi dadil qadamlarni sababini bu davlatlarning yadro quroliga
egaligidan deb hisoblab, 1968-yilda Yadro Qurollarini Tarqatmaslik Protokolini
(inglizchada NPT) taklif qilishadi. Bu protokolga dastlab yadro qurollariga ega
mamlakatlar va 40ta boshqa mamlakatlar imzo chekishadi. Protokol 1970-yildan
boshlab kuchga kiradi. NPTda koʻrsatilgan cheklashlarga qaramasdan dunyoda yadro
bombalar ishlab chiqarishi va ularning sinovlari kamaygani yoʻq.

Birinchi yadroviy qurol Ikkinchi jahon urushi oxirlarida, 1944 yilda Robert
Oppengeymer rahbarligidagi Amerikaning oʻta maxfiy „Manxetten loyihasi“
doirasida yaratilgan. Ilk ikkita bomba 1945 yil avgustida Yaponiyaning Xirosima
(6 avgust|) va Nagasaki (9 avgust) shaharlariga tashlangan.

Reaksiya oʻzini oʻzi quvvatlab turishi uchun unga zarur „yoqilgʻi“ kerak, ilk
bosqichlarda bu „yoqilgʻi“ vazifasini uran izotopi bajargan.

Tabiatda uranning ikki xil izotopi uchraydi — uran-235 va uran-238. Uran-235ni
neytronni yutish jarayonining oxirgi protsessida bittadan uchtagacha neytronlar
ajralib chiqadi:

U 235 + n 0 1 → U 236 → K r 92 + B a 141 + 3 n 0 1 {\displaystyle
U^{235}+n_{0}^{1}\to U^{236}\to Kr^{92}+Ba^{141}+3n_{0}^{1}}

Bunga qarama-qarshi ravishda, uran-238 neytronlar yutish jarayonida yangilarini
hosil qilmaydi. U uran-239 aylandi, keyin neptuniy-239 va shundan keyin barqaror
plutoniy-239ga aylanadi.

Yadroviy bombaning ishlashi uchun 80 %dan kam boʻlmagan uran-235 kerak boʻladi,
aks holda, uran-238 davomiy yadroviy reaksiyani tezda buzadi. Tabiatdagi
uranning deyarli barchasini, 99,3 %ni uran-238 tashkil etadi. Shuning uchun
sanoatda ogʻir va koʻpbosqichli uranni boyitish jarayoni olib boriladi, natijada
u uran-235 darajasiga yetkaziladi. Inson tomonidan harbiy holatlarda ishlatilgan
ilk yadroviy qurol, asosi uran boʻlgan bomba hisoblanadi (Xirosimaga tashlangan
„Kichkintoy“ bombasi). Bir qator qiyinchilikar (olish, qayta ishlash va tashish)
tufayli hozirda koʻp tarqalmagan. Uning oʻrniga boshqa zamonaviy ancha yengil
radioaktiv portlatuvchilar ishlatilmoqda.

Tajriba-tekshiruv maqsadlarida yaratilgan ilk yadroviy zaryad, „Gadget“ yadroviy
moslamasi boʻlgan (ingl. gadget — moslashuv, bekorchi) — „Semiz“ pluton
bombasining oʻxshashi. Nevada shtatida sinalgan.

boʻlimni davom ettirish kerak, tak kak v plutonievoy bombe imeyutsya
prinsipialnie otlichiya, beruщie nachalo iz bolee visokoy skorosti detonatsii
plutoniya, chto delaet nevozmojnim sozdanie bombi po sxeme „pushka“ (uranoviy
„Malish“).

„Yadroviy klub“ga yadroviy qurolga ega boʻlgan davlatlar — AQSh (1945) yildan),
Rossiya (avvalboshda Sovet Ittifoqi: 1949 yildan), Birlashgan Qirollik (1952),
Fransiya (1960), Xitoy (1964), Hindiston (1974), Pokiston (1998) va balki KXDR
(2003?) kiradi. Isroil oʻzida yadroviy qurol borligi haqidagi maʼlumotlarga
sharh bermagan, ammo ekspertlarning xulosalariga koʻra ancha katta zahiraga ega.
Uncha katta boʻlmagan yadroviy qurollar zahirasi JARda ham bor edi, ammo hamma
olti zaryadlari koʻngilli ravishda yoʻq qilingan. 1992 yildagi Lissabon
protokoliga koʻra 1990-1991 yillarda Ukraina, Belarussiya va Qozogʻiston
hududlariga joylashtirilgan sobiq Ittifoq yadroviy qurollarining bir qismi
Rossiya Federatsiyasiga qaytarilgan. Isroildan boshqa hamma yadroviy
mamlakatlar, oʻzlari yaratgan yadroviy zaryadlarni sinovdan oʻtkazganlar. Bundan
tashqari JAR Buve orolida yadroviy sinovlar olib borgan deb tahmin qilinadi.

Jaxonda 7 ta yadro qurollaridan holi yaʼni ularni ishlab chiqarish, izlanish,
transport va saqlashdan holi hudular mavjud. Bular O'rta Osiyo (Semipalatinsk
shartnomasi), Avstraliya, Okeyaniya va Tinch okeani (Rarotonga shartnomasi),
Lotin Amerikasi (Tlatelolka Shartnomasi), Antarktida (Antarktida shartnomasi),
Afrika (Pelindaba shartnomasi), Hindixitoy va Janubiy-Sharqiy Osiyo (Bankok
shartnomasi) va Mongoliya oʻz xududini yadro qurollaridan holi mamlakat deya
elon qilgan.

1- portlashning ilk sekundining millioninchi onida katta hajmdagi termik
enargiya ajralib u havoda olovsimon sharga aylanadi va bir kilometr radiusga
tarqalib shu hududdagi haroratni million selsiy darajasiga yetkazadi. Portlash
paytida yer yuzasidagi harorat bir necha ming selsiyga yetadi. Portlashdan bir
kilometr kenglikdagi barcha materiya erib kulga aylanadi, 4 kilometr kenglikdagi
barcha bino va kishilar oʻz oʻzidan oʻt olib kuyib ketadi, 8 kilometr kenglikda
joylashgan kishilarning tanasi 70 % ga kuyadi.

Issiqlikdan soʻng portlashning shok toʻlqini uning episentridan atrofga
yoyiladi. Hosil boʻlgan energiya markazdan turib yon atrofga bosim beradi, bu
esa portlashning episentridan atrofga 360°dagi „Havo devorini“ joʻnatadi. Bu
„devor“ juda ham mustahkam boʻlib yoʻlida uchragan barcha binolarni buzib
yuborish kuchiga ega, ayniqsa u borgan sari yoʻlidagi havo massalarini yigʻib
borgan sari qalinlashib va kuchayib boradi, uning tezligi soatiga 1000
kilometrga yetishi mumkin. Portlashdan 3 kilometr uzoqlikda boʻlgan binolar bu
toʻlqindan butunligicha buziladi. Nagasakidagi portlashda shahardagi 90 000
binodan 62 000 tasi butunligicha buzilgan edi.

Uchinchi taʼsir Yaponiyadagi portlash vaqtida hali insoniyatga maʼlum emas edi,
keyinchalik shu portlashdan keyingina atom bombasining eng xavfli tomoni ochildi
- bu uning radioktiv taʼsiri. Bu taʼsir oldingi ikkita taʼsirga nisbatan 10
barobar koʻproq qurbonlar keltirib chiqaradi, bomba portlash paytidagi
qurbonlardan tashqari, radioktivlik 100 yillargacha choʻzilishi mumkin boʻlgan
genetik kasalliklarni keltirib chiqaradi. Atrof muhitda yashovchi boshqa
mavjudotlar mutatsiyaga uchrab insoniyat uchun xavfli boʻlgan virus va
bakteriyalarni keltirib chiqarishi mumkin.

Yer yuzida shu davrgacha oʻtkazilgan 2404 yadroviy qurollarining sinovlarining
oqibati juda ham ogʻirdir. Insonlardagi nurlanish va boshqa radiatsiya
natijasida yuzaga keluvchi kasalliklardan tashqari, atrof-muhitning
ifloslanishida ham yadro qurollarining roli asosiy oʻrinda turadi. Yadroviy
portlashlardan ajralib chiquvchi issiqlik, gaz va chang zarrachalari
stratosferagacha koʻtarilishi mumkin. Oqibatda ular yer shari iqlimiga va
tabiatiga sezilarli taʼsir koʻrsatdilar. Ozon qatlamining yemirilishi bu
sinovlarning achinarli oqibatidir.



https://uz.wikipedia.org/wiki/Ateizm

Ateizm xudo(lar)ning mavjudligiga ishonchning yoʻqligidir. Shuningdek, teizmni
inkor etuvchi har qanday dunyoqarashga ham ateizm deyiladi, lekin bu nooʻrin,
zero bunday dunyoqarash nonteizm deb atalib, ateizmdan farqlanishi mumkin.
Barcha ateistlar dinsizdir, degan fikr ham mutlaq toʻgʻri emas, baʼzi dinlar
(buddizm kabi) „xudo“ tushunchasiga muhtoj emas, demakki shunday dinlarga mansub
shaxslar ham ateist, deyilishi mumkin.

Oʻzini ateist, deb nomlagan shaxslarning koʻpchiligi gʻayritabiiy hodisalarga
skeptik yondoshishib, xudolarning mavjudligiga empirik dalillar mavjud
emasligini urgʻulashadi. Bundan tashqari, ateizm foydasiga falsafiy, ijtimoiy
yoki tarixiy argumentlar keltiriladi. Aksar ateistlar sekulyarizm, humanizm,
ratsionalizm va naturalizm kabi falsafiy qarashlarga ega boʻlishgani bilan,
barcha ateistlar birdek boʻysinuvchi dunyoqarash mavjud emas.

Din muhim boʻlgan baʼzi jamiyatlarda ateist atamasi haqorat kabi ishlatilishi
hollari kuzatiladi. Biroq ilm-fan rivojlanishi, fikr erkinligi tarqalishi
ketidan bu atama bilan oʻzini tasvirlovchi kishilar soni oʻsib bormoqda.

Qadimgi yunon tilida atheos (ἄθεος, boʻlishsizlik qoʻshimchasi ἀ + θεός
(„xudo“)) „xudosiz“ maʼnosini anglatadi.

Ateizm atamasi 16-asrda Fransiyada kelib chiqqan boʻlsa-da, xudolarning
mavjudligiga ishonch bildirmagan dunyoqarash va falsafiy oqimlar ibtidoiy
jamiyat davrlarida ham boʻlgan. Xudo, ruh tushunchalarini oʻylab topgan va
jamiyatni bularga ishontirishga harakat qilgan shomonlar, afsungarlar va hk. din
yaratuvchilarining oʻzlari bunga ishonmagan boʻlishlari mumkin. Tarixiy
hujjatlarda koʻrsatilgan ateistik qarashdagi falsafiy maktablar mil. av. 6 asrda
Hindistonda paydo boʻla boshlagan.

Dunyodagi ateistlar sonini hisoblash qiyin ishdir, zero „ateist“ tushunchasi har
xil anglashiladi, qolaversa, xudoga ishonnmaydigan har qanday shaxs ham oʻzini
„ateist“, deb atamaydi (u yoki bu soʻzni bilmaydi, yoki jamiyat tazyiqiga
uchrashdan qoʻrqadi). Bu borada „dinsiz“ atamasi ishlatiladi. Dinsizlar nufuzi
esa dunyo aholisining 16 % (1,1 milliard) tashkil etadi.

Dinsizlar odatda olimlar orasida koʻpchilikni tashkil etadi. Masalan, Nature
jurnali tadqiqotlariga koʻra (1998) AQSh Milliy Fanlar Akademiyasi aʼzolarining
faqatgina 7.0 % ibrohimiy dinlar tasvirlagan xudoga ishonishadi (AQSh
aholisining 85 % xudoga ishongani holda).

Oʻzbekistonda ateistlar soni nihoyatda kam boʻlsa-da, yuqori darajali savod
koʻrsatkichi tufayli diniy mutaassiblik keng yoyilmagan; aholining 35 %'igina
dinni muhim, deb hisoblaydi (2002-yilga koʻra).



https://uz.wikipedia.org/wiki/Andorra

Andorra (kat. Andorra, isp. Andorra, frans. Andorre ), Andorra knyazligi —
Yevropaning janubi-g‘arbidagi davlat. Pireney yarim orolida, Fransiya bilan
Ispaniya oralig‘ida joylashgan. Maydoni 465 km2, aholisi 78 115 kishi (2011).
Poytaxti — Andorra-la-Velya shahri. Rasmiy tili — katalon tili; maʼmuriy
jihatdan 7 jamoaga bo‘lingan. Dindorlar — katoliklar.

Andorra — mustaqil suveren davlat. Fransiya qiroli Karl davridayoq mustaqillikka
erishgan. O‘sha paytdan to birinchi konstitutsiya qabul qilinguncha Andorra
1278-yil shartnomasida belgilanganidek, Fransiya va Seo-de-Urxel shahri.
(Ispaniya) yepiskopining ikki yoqlama protektoratida (izmida) bo‘ldi. 1993-yil
14-martdagi umumxalq ovoz berishi natijasida maʼqullangan mamlakat birinchi
konstitutsiyasiga binoan Andorra „parlamentli knyazlik“ hisoblanadi, unda „xalq
suvereniteti tamoyili“ qaror topdi, sobiq hukmdorlar — Fransiya prezidenti bilan
Seo-de-Ur-xel yepiskopiga aniq vakolatli „konstitutsion davlat boshliqlari“
martabasi, jumladan, ularga ichki xavfsizlik va mudofaa, hududiy va chegara
huhuqlari, yuridik sohalarda hamkorlik qilishga oid xalqaro shartnomalarni
tayyorlashda qatnashish huquqi berildi. Qonun chiqaruvchi oliy organ — Bosh
kengash — 28 deputatdan iborat bir palatali parlament. Ijroiya hokimiyat oliy
organi — Ijroiya ken-gash (hukumat).

Sharqiy pereneyda, Fransiya va Ispaniya o'rtasida joylashgan Yevropaning bu
mitti davlatining dengizga chiqish yo'li singari qurolli kuchlari xam yo'q.
Lekin tazyiqqa uchraganida, Fransiya va Ispaniyadan tashqari NATO kuchlariga xam
ishonsa bo'ladi.

Andorra Pireneyning janubiy yon bag‘rida, Valira daryosi (Ebro havzasi) va uning
irmoqlari vodiysida joylashgan. Muzliklardan hosil bo‘lgan ko‘llar bor. Iqlimi
subtropik, yiliga 1000—2000 mm yog‘in yog‘adi. Tog‘lari dub, buk va archa-pixta
o‘rmonlari bilan qoplangan, baland alp va alp o‘tloqlari bor.

Andorra xo‘jaligining asosiy tarmoqlari — qo‘ychilik va dehqonchilik. Arpa,
jav-dar, kartoshka, sabzavot, uzum, tamaki yetishtiriladi. Oziq-ovqat
sanoatining kichikroq korxonalari, GESlar, xunar-mandchilik ustaxonalari bor.
Chet el turizmi katta daromad keltiradi. Andorradan chetga jun, pista ko‘mir
chiqariladi, chetdan oziq-ovqat va sanoat mollari keltiriladi. Aholi jon boshiga
ichki yalpi mahsulot 15 ming AQSh dollariga to‘g‘ri keladi.

Maktab taʼlimi — fransuz yoki ispancha tizimda. „Diari d’Andorra“— katalon
tilidagi kundalik gazetasi, 1991-yilda asos solingan. „Poble Andorra“ („Andorra
xalqi“) — katalon tilidagi haftanoma, 1974-yilda asos solingan. „Andorra
radiosi“ 1984-yildan buyon ishlaydi. „Antenna-7“ deb nomlangan xususiy
telekompaniya ham mavjud. Muzey, kutubxona, qadimgi hujjatlar arxivi, arab
(8—10-asrlar) va roman (12— 16-asrlar) meʼmorligi obidalari bor. Muomalada —
fransuz franki va ispan peseti.

YIMning 80 %i turizm sohasiga toʻgʻri keladi. Andorraga yiliga 9 mln turist
keladi. Iqtisodiyotning boshqaruvida davlatning roʻli juda past darajada va
kichik biznes va xususiy tadbirkorlik qoʻllab quvvatlanadi. Iqtisodiyotda bank
sektori katta rol oʻynaydi. Andorrada qishloq xoʻjaligi juda past rivojlangan,
chunki, yerning atigi 2 %i qayta ishlashga yaroqlidir. Qishloq xoʻjaligi
sohasida aholining 1 %i band. Andorrada kartoshka va tamaki yetishtiriladi.
Temir rudalari koni, svinets, gidroenergetika resurslari, hamda mineral suv va
oʻrmon resurslariga ega.



https://uz.wikipedia.org/wiki/Alisher_Uzoqov

Alisher Uzoqov (1984-yil 25-avgust kuni tugʻilgan) — oʻzbek kino aktyori,
rejissori, qoʻshiqchisi va professional futbolchisi. Uzoqov 2009-yil olingan
„Mister hech kim“ filmida oʻynagan rolidan keyin Oʻzbekistonda shuhrat qozondi.
Undan keyingi yillarda aktyor bir necha kinokomediyada rol ijro etdi. Uzoqov bir
necha qoʻshiq ham ijro etgan.

Uzoqov oʻzini rejissor sifatida ham sinab koʻrdi. U hozirgacha uch filmga, yaʼni
„Mening akam boʻydoq!“ (2011), „Endi dadam boʻydoq?“ (2012) hamda „Kuzda
gullagan daraxt“ (2015) filmlariga rejissorlik qildi. 2013-yil aktyor filmlarda
boshqa rol ijro etmasligini eʼlon qildi, lekin undan keyingi yillarda bir necha
filmda rol oʻynadi.

Uzoqov 2012-yildan beri Futbol boʻyicha Oʻzbekiston birinchi ligasida
bellashuvchi Istiqlol futbol klubida oʻynab keladi. 2016-yil u Andijon viloyati
futbol federatsiyasining birinchi vitse-prezidenti etib tayinlandi.

Alisher Uzoqov 1984-yil 25-avgustda Toshkentda tugʻilgan. Uzoqov taniqli mumtoz
qoʻshiqchi Maʼmurjon Uzoqovning nevarasidir. Otasi Muhammadjon Uzoqov aktyor va
qoʻshiqchidir. Onasi Shohida Uzoqova ham aktrisa boʻlib, oʻgʻli bilan bir necha
filmda, jumladan, „Soʻnggi lahza“ (2009), „Tundan tonggacha“ (2009), „Mening
akam boʻydoq!“ (2011), „Uchrashuv“ (2011), „Soʻnggi qoʻngʻiroq“ (2012) hamda
„Tundan tonggacha davom etadi...“ (2012) filmlarida birga rol ijro etgan. Uzoqov
oilali boʻlib, bir oʻgʻli va bir qizi bor.

Uzoqov 2012-yildan beri Futbol boʻyicha Oʻzbekiston birinchi ligasida
bellashuvchi Istiqlol futbol klubida oʻynab keladi. 2016-yil u Andijon viloyati
futbol federatsiyasining birinchi vitse-prezidenti etib tayinlandi.



https://uz.wikipedia.org/wiki/Algoritm

Algoritm - berilgan natijaga erishish uchun qilinishi kerak boʻlgan aniq
koʻrsatmalar ketma-ketligi. Algoritm keng maʼnoda faqat kompyuterga oid atama
boʻlmay, balki unda berilgan koʻrsatmalarni bajara oluvchi har qanday narsaga
oiddir.

Algoritm, algorifm — maʼlum bir turga oid masalalarni yechishda ish-latiladigan
amallarning muayyan tar-tibda bajarilishi haqidagi aniq qoida (dastur).
Kibernetika va mat.ning aso-siy tushunchalaridan biri. O‘rta asrlar-da sanoqning
o‘nli tizimi bo‘yicha to‘rt arifmetik amal bajariladigan qoidani A. deb
atashgan. "Bu qoidalarni mat.ga 9-a.da al-Xorazmiy kiritgan. Yevro-pada bunday
qoidalar uning tugilgan yurtiga nisbatan lotinchalashtirilgan (Algoritmus yoki
Algorithmus shakli-da "algorizm" deyilgan), keyinchalik "algoritm"ga aylangan"
(akad. A. N. Kol-mogorov). Fanda "Yevklid algoritmi", "G‘iyosiddin Koshiy
algoritmi", "Laure algoritmi", "Markov algoritmi" deb ataluvchi A.lar maʼlum. A.
tushunchasi tobora kengayib borib, kibernetikaning nazariy va mantiqiy asosi
hisoblangan A.lar nazariyasi paydo bo‘ldi. O‘zR da bir necha i.t. muassasalari
va hisoblash mar-kazlarida A.dan foydalanish sohasida samarali ishlar olib
borilmoqda. Mas, O‘zbekiston FA "Kibernetika" ilmiy i.ch. birlashmasida,
O‘zbekistondagi bar-cha un-tlarda, Toshkent davlat texnika untida, O‘zR
Makroiqgisod va statistika vazirligi qoshidagi Hisoblash markazi va boshqa
muassasalarda olib borilayotgan ishlar bunga misol bo‘la oladi.

"Algoritm" atamasi mashhur matematik, yurtdoshimiz Al-Xorazmiy nomi bilan
bogʻliq boʻlib uni lotinlashtirilishidir. Bizga maʼlum boʻlgan eng qadimiy
algoritm bu Yevklid algoritmidir. Algoritmlar nazariyasi, ayniqsa, XX asrda juda
rivojlanib, u bilan Tyuring, Post, Chyorch, Viner, Markov, Kolmogorov kabi
yuksak olimlar shugʻullanishgan.



https://uz.wikipedia.org/wiki/Abu_Ali_ibn_Sino

Abu Ali ibn Sino (toʻliq ismi: Abū ‘Alī al-Husayn ibn ‘Abd Allāh ibn Sīnā
al-Balkhī; arabcha: أبو علي الحسین بن عبدالله بن سینا) Oʻrta Osiyolik olim,
faylasuf. 980-yilning 18-iyunida Buxoro yaqinidagi Afshona qishlogʻida tugʻilgan
va 1037-yilning 16-avgustida Hamadonda vafot etgan. Gʻarbda Avitsenna (ingl.
Avicenna) ismi bilan mashhur.

Oʻsimliklarning birinchi ilmiy tasnifini yaratgan mashhur shved botanigi Karl
Linney (1707—78) doimo yashil boʻlib turuvchi bir tropik da-raxtni I. S.
sharafiga Avitsennia deb atadi. Oʻzbekiston yerida topilgan (1956) yangi mineral
I.S. nomi bilan Avitsennit deb ataladi. Buxoro sh. va Afshona qishlogʻida I.S.ga
haykal oʻrnatildi, Belgiyaning Kortreyk sh. da ham I. S. ga qoʻyilgan (2000)
haykal bor. Afshonada I. S. muzeyi ochildi. Oʻzbekiston va Tojikistondagi tibbiy
oliy va oʻrta bilim yurtlariga, nash-riyotga (q. Ibn Sino nomidagi nashriyot),
sanatoriy, shifoxona, kutubxona, mak-tab, koʻcha, jamoa xujaliklari, turar joy
mavzelariga I. S. nomi berildi. Tojikistonda fan sohasida katta yutuklarni
taqdirlash uchun I. S. nomidagi respublika davlat mukofoti taʼsis etilgan.
Oʻzbekistonda I. S. xalqaro jamgʻarmasi tuzildi (1999 y.), "Ibn Sino" va "Sino"
nomli xalqaro jur. lar nashr qilinadi.



https://uz.wikipedia.org/wiki/Yurak

Yurak takroriy ritmik qisqarishlar orqali qonni tomirlarda yurgizuvchi organdir.
Yurak qon aylanish tizimiga ega barcha hayvonlarda mavjud.

Yurak — odam va hayvonlarning qon aylanish sistemasidagi markaziy aʼzo, u doim
bir xilda qisqarishi (sistola) tufayli qonni qon aylanish sistemasi boʻylab
haydab beradi va uni venalar orqali qaytib kelishini hamda arterial qon
tomirlardagi harakatini taʼminlaydi.

Umurtqalilar yuragi miokard va bogʻlovchi toʻqimadan iborat. Miokard faqat
yurakda bor mushak boʻlib, yurak siqilib-kengayishiga mas’uldir. Oʻrtacha odam
yuragi daqiqasiga 72, oʻrtacha (66 yillik) umr davomida 2,5 milliard marta
uradi. Ayollarda taqriban 250-300, erkaklarda esa 300-350 g tosh bosadi.

Suyuqlik aylanish tizimiga ega umurtqasizlarda yurak suv va oqsil, yogʻ va
uglevodlar kabi ozuqadan iborat suyuqlikni itaruvchi kichik qop shaklida
boʻladi. Hasharotlarda yurak vazifasini bel quvuri bajaradi; hasharotlar „qoni“
oksidlanmaydi, chunki ular toʻgʻri tanalari orqali nafas oladi.



https://uz.wikipedia.org/wiki/Voleybol

Voleybol (ingl. volleyball volley — «urib qaytarmoq» va ball — «toʻp»)toʻpli
sport oʻyini boʻlib, har biri 6 kishidan iborat ikki jamoa bilan oʻrtasidan toʻr
tortilgan maydonchada oʻynaladi.

Voleybol (ing . volley ball, volley — urib qaytarmoq va ball — koptok) — jamoa
boʻlib oʻynaladigan sport oʻyini; oʻrtasidan toʻr b-n (erkaklar musobaqasi uchun
2,43 m va ayollar musobaqasi uchun 2,24 m balandlikda) boʻlingan 9x18 m li
maydonchada oʻynaladi. Bir jamoa 6 kishidan iborat boʻlib, 2 jamoa oʻynaydi.
Oʻyinchilar toʻpni qoʻl b-n urib, raqib maydoniga tushirishga harakat qiladilar.
Koptokni uch urishda raqiblar tomoniga oʻtkazish lozim. Musobaqa 3 yoki 5 qur
oʻynaladi. V. AQShda paydo boʻlgan (1895). Xalqaro federatsiya (FIVB; 1947 y.
asos solingan) ga 180 dan ortiq mamlakat aʼzo. 1964 y.dan Olimpiya oʻyinlari
dasturiga kiritilgan, 1949 y.dan jahon birinchiliklari oʻtkaziladi.

V. Oʻzbekistonda 1920 y.dan oʻynaladi. OʻzR 1991 y. Xalqaro V. federatsiyasiga,
1992 y. Osiyo V. konfederatsiyasiga aʼzo boʻlib kirdi. Oʻzbekistonda bu sport
turi b-n 700 mingdan ortiq kishi muntazam shugʻullanadi. U maktablarda om-maviy
tus olgan, jismoniy tarbiya boʻyicha dasturning ajralmas qismi hisoblanadi.



https://uz.wikipedia.org/wiki/Vladimir_Putin

Vladimir Vladimirovich Putin (rus. Влади́мир Влади́мирович Пу́тин
(yordam·maʼlumot); (7-oktabr, 1952, hozirgi Sankt-Peterburg shahri) — Rossiya
davlat arbobi. Rossiya Federatsiyasining ikkinchi va toʻrtinchi Prezidenti,
sobiq Rossiya Bosh Vaziridir. U Boris Yelsin qaroriga binoan 1999-yilning
31-dekabridan prezident vazifasini bajaruvchi boʻlib, 2000-yil 7-mayda
prezidentlik lavozimiga oʻtirdi. 2004-yili u ikkinchi muhlatga saylandi;
2008-yilning 7-mayida prezidentlik lavozimini Dmitriy Medvedevga boʻshatdi.

Putin 2012-yilgi Rossiya prezidentlik saylovida 64% ovoz yigʻib, uchinchi
muhlatga saylandi. U prezidentlik lavozimini 2012-yil 7-mayida egallagan. Forbes
jurnali uni Dunyoning eng qudratli kishisi deb baholagan.

Sankt-Peterburg universitining yuridik fakultetini tugatgan (1975). Oʻqishni
tugatgach, Davlat xavfsizlik organlariga ishga yuborilgan. Germaniya Demokratik
Respublikasida ishlagan (1985—90).

Oilali. 1983-yil 28-iyul kuni Lyudmila Aleksandrovnaga nikohlangan. Oʻzaro
nikohdan ikki farzandi Mariya (1985-yil Sankt-Peterburgda tugʻilgan) va Katerina
(1986-yil Drezdenda tugʻilgan) ismli qizlari bor. 6-iyun kuni „Rossiy 24“
telekanaliga intervyu bera turib, Rossiya prezidenti Vladimir Putin va uning
turmush oʻrtogʻi ularning nikohi yakuniga etganini eʼlon qilishdi. Ushbu qadamni
izohlab, Vladimir Putin bu „umumiy qaror“ boʻlganini maʼlum qildi. Oʻz
navbatida, Lyudmila Putinaning qayd etishicha, soʻnggi vaqtlarda er-xotinlar
„deyarli koʻrishishayotgani yoʻq, har birining oʻz hayoti bor“.



https://uz.wikipedia.org/wiki/Vayoming

Vayoming — AKSH gʻarbidagi shtat. Mayd. 253,6 ming km2. Aholisi 470 ming kishi.
Maʼmuriy markazi — Shayenn sh. Hududining katta qismi Qoyali togʻlarda
joylashgan, shim.-sharqi esa Buyuk tekisliklarga tutashgan. Yanv. ning oʻrtacha
t-rasi —3° dan —9°gacha, iyulniki 18—22°, yiliga 300–500 mm yogʻin yogʻadi.
Tekisliklarda dasht va chala choʻl oʻsimliklari, togʻlarda igna bargli daraxtlar
oʻsadi. V. AQShning aholisi siyrak va iqtisodida q.x. yetakchi oʻrinda turadigan
shtatlaridan biri. K-x.da yaylov chorvachiligi asosiy oʻrin tutadi. Yaylov koʻp.
Dehqonchilik chorvachilik b-n bogʻliq. Sharqiy r-nlarda bugʻdoy, sugʻoriladigan
yerlarda qand lavlagi, suli va arpa ekiladi. Togʻli r-nlarda yogʻoch
tayyorlanadi. Sanoatida neft, gaz, koʻmir qazib chiqarish, elektr energiya hosil
qilish yetakchi oʻrinda turadi. Uran, temir rudalari va qurilish materiallari
qazib olinadi. Boshqa tarmoqlari mahalliy ahamiyatga ega. V. ni transkontinental
t. y. kesib oʻtgan.

Vayoming - Amerika Qo`shma Shtatlardan biri. Poytaxti - Cheyenne shahri. AQSh
ittifog`iga 10 iyul 1890 yilda kirgan, undan oldin - Wyoming Territory.



https://uz.wikipedia.org/wiki/Urush

Urush— ijtimoiy guruhlar, millat (xalq)lar, davlatlar oʻrtasidagi nizolarning
kuch, odatda, qurolli kuchlar yordamida qal qilinishi. U.da asosiy va hal
qiluvchi vosita sifatida qurolli kuchlardan, shuningdek, kurashishning
iqtisodiy, siyosiy, gʻoyaviy va boshqa vositalaridan foydalaniladi. U.lar
davlatlar olib boradigan ichki va tashqi siyosat natijasidir. U. kelib
chiqishining omillari turlicha boʻlib, bu omillar U.ning xususiyati va sodir
boʻlgan davriga bogʻliq. Har qanday krili toʻqnashuvni U. deb boʻlmaydi. U. Ol
dindan tayyorgarlik koʻrilgan, muayyan maqsad yoʻlida olib boriladigan harbiy
harakatlardir. U. holati davlatlar oʻrtasida qurolli toʻqnashuvsiz ham mavjud
boʻlishi mumkin. Mac, ikki davlat oʻrtasida U. harakatlari toʻxtatilgandan keyin
ular oʻzaro sulh tuzishmasa, U. holati davom etaveradi. Biroq, endi ular
oʻrtasida qurolli toʻqnashuvlar yuz berishi shart emas. U.larni quyidagicha
tasniflash mumkin: jahon U.lari; mahalliy U., fuqarolar urushi; milliy ozodlik
U.lari Jahon U. lari dunyoda yetakchilik daʼvosini qiladigan davlatlarni qamrab
oladigan katta harbiy kuchlarning qurolli toʻqnashuvidir. Mahalliy U.lar,
asosan, ikki yoki bir necha mamlakatlar oʻrtasida olib boriladigan U.lardir.
Bunday urushlarning kelib chiqishi ham tomonlarning olib boradigan siyosati va
uning natijalariga bogʻliq. Milliy ozodlik U.lari mamlakatni mustamlakachilik
zulmidan ozod boʻlishi uchun olib borilgan. Tarixda U.lar dunyo siyosiy
xaritasining qayta shakllanishiga, chegaralarni qaytadan belgilanishiga sababchi
boʻlgan. U.lar tufayli koʻp davlatlar oʻzin i saqlab qolmay, imperiyalarga
qoʻshilib ketgan. U.lar ayrim davlatlarning parchalanishi, boʻlinishiga olib
kelib, ularni parokanda ahvolga solib qoʻygan.



https://uz.wikipedia.org/wiki/Tovush

Tovush mexanik energiyaning materiya bo‘ylab to‘lqinlar yordamida tarqalishidir.
Tovush chastota, to‘lqin uzunligi, davr, amplituda va tezlik bilan
xarakterlanadi.

Kundalik turmushda tovush atamasini havoda tarqaluvchi va odam eshita oladigan
to‘lqinlarga nisbatan qo‘llashadi. Biroq fizikada tovush deb har qanday
materiyada tarqaluvchi mexanik to‘lqinlarga aytiladi. Tovush va u bilan bog‘liq
hodisalarni o‘rganuvchi fan bo‘limi akustika deyiladi.

Tovush (fizikada) — keng maʼnoda — gazsimon, suyuq yoki qattiq muhitda toʻlqin
shaklida tarqaladigan elastik muhit zarralarining tebranma harakati. Tor maʼnoda
— odam va hayvonlarning maxsus sezgi organlari orqali qabul qilisheshitish
hodisasi. Eshitiladigan va eshitilmaydigan T. bor. Chastotasi 16 Gs — 20 kGs
gacha boʻlgan toʻlqinlar inson qulogʻida T. sezgisini uygʻotadi. Chastotasi 16
Gs dan kichik boʻlgan elastik toʻlqinlar infratovush deb ataladi. Chastotasi
vq20 kGs Q 1 GGs boʻlgan toʻlqinlar ultratovush va chastotasi u>1GGs dan yuqori
boʻlgan toʻlqinlar gipertovush deyiladi. Infra, ultra va gipertovushlarni inson
qulogʻi eshitmaydi. Gaz va suyuqliklardagi T. toʻlqini faqat boʻylama toʻlqin,
qattiq jismlarda tarqaladigan toʻlqinlar esa ham boʻylama, ham koʻndalang
boʻlishi mumkin. T. tezligi quruq havoda 15° trada 0,34 km/s, suyukdikda
152 km/s, qattiq jismda 5Q6 km/s (olmosda 18 km/s) boʻladi.



https://uz.wikipedia.org/wiki/Suyak

Suyak — odam va umurtqali hayvonlar skeletining asosiy qismi. Suyak toʻqimasi
biriktiruvchi toʻqimaning bir xili. Suyak boʻgʻimlar, boylamlar, muskullar va
oʻziga birikkan paylar bilan birga tayanchharakat apparatini hosil qiladi. Suyak
hujayralar (osteotsitlar, osteoklastlar) va hujayralar oraligʻi mineral
moddalardan tarkib topgan. Osteotsitlar hujayralar oraligʻi moddasi bilan
oʻralgan; oʻsimtalar yordamida oʻzaro tutashgan; suyak toʻqimasida moddalar
(oqsil, suv, ion) almashinuvini, osteoblastlar esa suyaklar hosil boʻlishini,
ularning soʻrilish (rezorbsiya) jarayonini taʼminlaydi. Osteoblastlar va
osteoklastlarning birgalikda taʼsiri suyak ning oʻsishi va funksional zoʻriqishi
oʻzgarishining asosini tashkil etadi. Hujayralararo modda kollagen (ossein)
tolalar va asosiy moddadan iborat, bu moddalar suyakning pishiq va mustahkam
boʻlishini taʼminlaydi. Suya k toʻqimasi kollageni oʻziga xos polipeptidlarning
koʻpligi bilan togʻaydan farq qiladi. Asosiy modda glikoproteidlar va
proteoglikanlardan tashkil topgan. Mineral komponenta apatit, sulfat va kalsiy
karbonat kristallaridan iborat. Suyak embrional rivojlanish davrida
biriktiruvchi toʻqima — mezenximadan hosil boʻladi. Birlamchi suyak ichki togʻay
skeletning suyaklanishidan (yelka, son va boshqalar), ikkilamchi suyak teri osti
tangachalaridan (peshona, tepa va boshqa suyaklar) vujudga keladi.

Suyak — kalsiy va fosfor deposi hisoblanadi. Paratgormon va kalsiotonin
gormonlari kon plazmasida kalsiy miqdorini va osteoklastlarning soʻrilish
faolligini boshkarib turadi. Suyak toʻqimasi juda faol regeneratsiya
xususiyatiga ega boʻlib, organizmda toʻxtovsiz yangilanib turadi. Shu sababdan
suyakning mexanik xossalari ham organizmga tushadigan yukka mos ravishda
oʻzgarib boradi. Odam skeleti suyak tarkibi umr davomida yangilanib turadi (yana
q. Suyak sinishi, Suyak chiqishi, Skelet).



https://uz.wikipedia.org/wiki/Sulaymon_I

Sulton Sulaymon I (6 noyabr 1495 yil — 6 sentyabr 1566 yil) — Usmoniylar
imperiyasining 10-sultoni, 1495 yil 6 noyabrda Trabzon shahrida, sulton Salim I
va Krim xoni Mengli Gireyning qizi Oysha Hafsa sulton oylasida tavallud topgan.
1520 yilda sulton Salim I vofotidan song, 26 yoshida imperiya taxtiga utiradi.
Uning davrida Usmoniylar imperiyasi hududiy jihatdan oʻzining eng yuksak
choʻqqisiga yetgan. 1521 y. Belgrad zabt etilgan, Moxach jangi (1526)dan soʻng
Vengriyaning katta qismi, 30y.larda Iroq, Rodos o. va Egey arxipelagining boshqa
orollari, Tripolitaniya, Jazoir va boshqa xududlarni bosib olgan. C.I Q.
Zakavkazyega egalik qilish uchun Eron bilan uzoq kurash olib borgan. Uning
davrida maʼmuriy tuzilish va moliya ishlari, ayrim viloyatlarning mavqei,
harbiylen tizimini tartibga solish, yer egaligi shakllari, aqolidan olinadigan
soliklar va dehqonlarni yerga biriktirib qoʻyish gʻaqida qonunnoma joriy
etilgan. Masjid, saroy, qalʼalar va boshqa qurilishlarga katga eʼtibor bergan.
Meʼmor Sinon qurgan binolar ayniqsa mashhur. S. I Q. Vengriyaga qilingan yurish
chogʻida vafot etgan.



https://uz.wikipedia.org/wiki/So%CA%BBm

Soʻm — 1) eng qadimgi atamalardan biri boʻlib, Firdavsiyning „Shohnoma“ asarida
„S“ pul solingan qopcha (xalta) maʼnosida qoʻllanilgan. 14-a.da Oltin Oʻrda
xonligida ogʻirlik birligi boʻlib, muayyan ogʻirlikdagi kumush quyma (yombi)ni
ifodalagan. 1920y.larda, OʻzSSR tashkil etilganidan keyin sovet rubli
banknotlari va xazina biletlari nominalida ittifoqdosh respublikalarning milliy
tillaridagi pul birliklari nomlari, jumladan „soʻm“ nomi yozilgan holda
chiqarilgan rubl Oʻzbekiston hududida muomalada „Soʻm-kupon“ deb atalgan. 2)
Oʻzbekiston Respublikasining pul birligi. 1 S. q 100 tiyin. Xalqaro ifodasi UZS.
S. Oʻzbekiston Respublikasi Prezidentining „Oʻzbekiston Respublikasining millim
valyutasini muomalaga kiritish toʻgʻrisida“gi 1994 y. 16 iyundagi farmoni bilan
1994 yilning 1 iyulidan respublika hududida yagona, cheklanmagan va qonuniy
toʻlov vositasi sifatida muomalaga chiqarilgan.

Muomalaga 1994-yilda 1, 3, 5, 10, 25, 50, 100 soʻmlik, 1997-yil 1-martdan 200
soʻmlik, 2000-yil 1-iyuldan 500 soʻmlik, 2001-yil 1-sentabrdan 1000 soʻmlik
banknotlar chiqarilgan. Keyinchalik, 1, 5, 10, 25, 50, 100, 500 soʻm qiymatidagi
tangalar muomalaga kiritilgan. Qimmatbaho metallar suvi yuritilgan turli
qiymatdagi yubiley tangalar esa turli sanalar nishonlanishi munosabati bilan va
numizmatik maqsadda chiqarilgan (q. Tanga).

Soʻmning muomalaga kiritilishi Oʻzbekiston pul muomalasi va hisobkitoblar
tizimini tashkil etish hamda respublika iqtisodiyotini rivojlantirishda muhim
ahamiyatga ega boʻldi. Milliy valyuta pul belgilarini muomalaga chiqarish va
uning barqarorligini taʼminlashni Oʻzbekiston Respublikasining markaziy banki
amalga oshiradi. 1 soʻm = 100 tiyin. Oʻzbekiston Respublikasi
Konstitutsiyasining 122—moddasi va „Oʻzbekiston Respublikasi Davlat
mustaqilligining asoslari toʻgʻrisida“gi qonunning 11-moddasi, shuningdek,
Oʻzbekiston Respublikasi Oliy Majlisning 1993-yil 3-sentabrdagi 952-XII sonli
qaroriga muvofiq 1994-yil 1-iyuldan boshlab, Oʻzbekiston Respublikasi hududida
qonuniy toʻlov vositasi boʻlgan milliy valyuta — „soʻm“ muomalaga kiritildi.
Hozirgi vaqtda 1, 3, 5, 10, 25, 50, 100, 200, 500, 1000 soʻm qiymatidagi
banknotlar va 1, 3, 5, 10, 20, 50 tiyin (1tiyin = 1/100 soʻm), hamda 1, 5, 10,
25, 50, 100 soʻm qiymatidagi tangalar muomaladadir.

2013-yil iyunida 5000 soʻm qiymatlik yangi banknota chiqishi haqida xabarlar
tarqaldi. 2013-yil 27-iyunida Oʻzbekiston respublikasi markaziy banki shu
yilning 1-iyulidan boshlab qiymati 5000 soʻm boʻlgan pul chiptalarini muomalaga
chiqarishini bildirdi..

2017-yil 20-fevralda Oʻzbekiston Respublikasi Oliy Majlisi Senati kengashining
„Oʻzbekiston Respublikasi Markaziy banki tomonidan 10000 soʻmlik banknotlarning
chiqarilishi toʻgʻrisida“gi qarori qabul qilindi. Senat Markaziy bank tomonidan
taqdim etilgan oʻn ming soʻmlik banknotning namunasi va dizaynini maʼqullagan,
bankka oʻn ming soʻmlik banknotlarning muomalaga chiqarilishi toʻgʻrisidagi
axborotni, shuningdek, banknot tavsifini OAVda eʼlon qilish yuklangan.

Old tarafida bezaklar bilan pul qiymati, ort tomonida Oʻzbekistonning turli
obidalari tasvirlangan. Suv belgisi — Oʻzbekiston gerbi.



https://uz.wikipedia.org/wiki/Simob

Simob (lot. Hydrargurum), Hg — [[Mendeleyev davriy sistemasi]]ning II guruhiga
mansub kimyoviy unsur; tartib raqami 80, atom massasi 200,59. Tabiiy Simob massa
sonlari 196, 198—202 va 204 ga teng boʻlgan 7 ta barqaror izotopdan iborat;
bulardan eng koʻp tarqalganlari 2(l0Hg(23,13%) bilan 2O2Hg (29,8%). Simobning
sunʼiy radioaktiv izotoplaridan 2()3Hg(T1/2=46,9 kun) va 205Hg (T|/2=5,5 min)
amaliy ahamiyatga ega. Simob juda qadimdan maʼlum. Yer poʻstining massa jihatdan
710"6% ini tashkil etadi. Tabiatda baʼzan tugʻma holda uchraydi, asosan,
birikmalar holida boʻladi. Simobning asosiy minerali — kino var HgS. Undan
tashqari, Simobning 30 ga yaqin minerallari mavjud. Ispaniya, Kavkaz, Ukraina,
Oʻrta Osiyo, Italiya va AQShda Simob konlari bor. Simob — odatdagi trada
yaltiroq, kumush rang suyuq metall, zichligi 13,52 g/sm³, suyuqlanish
temperaturasi —38,97°, qaynash temperaturasi 357,25°. Simob oʻzida boshqa
metallar (mas, natriy, kaliy, kumush, oltinni eritib, oʻsha metallarning
amalgamasini hosil qiladi. Oʻz birikmalarida 1 yoki 2 valentli. Kimyoviy
jihatdan turgʻun modda. Asl metallar singari quruq havoda oksidlanmaydi; Simob
kislorod bilan faqat yuqori trada reaksiyaga kirishadi. Galogenlar va
oltingugurt bilan oson birikadi. Xlorid kislotada va suyultirilgan sulfat
kislotada erimaydi, lekin zar suvida, nitrat kislotada, qaynoq konsentrlangan
sulfat kislotada eriydi. Simobning ionlanish potensiali katta bulganligidan
birikmalari beqaror, qizdirilganda parchalanadi. Bir valentli Simob birikmalari
qizdirilganida Simobga va 2 valentli Simob birikmalariga parchalanadi; mas,
Hg2(NO3)2 <=* Hg+Hg(NO3)2. Simob juda koʻp asboblar (mas, barometr, termometr,
yukrri vakuum nasoslari)da, oltin va kumushni rudalardan ajratib olishda,
elektrotexnikada, radiotexnikada, portlovchi moddalar, kunduzgi, katod va kvars
lampalari, kalomel elektrodlari tayyorlashda, harbiy maqsadlarda ishlatiladi.

Kaldirok, simob Hg(ONC)2 — kristall modda, suvda oz eriydi, ammoniy gidroksidda
va spirtda yaxshi eriydi. Qaldiroq kislotaning simobli tuzi, silkitilsa
portlaydi, shu bois undan detonator sifatida foydalaniladi. Simob (P)kaliy yodid
K2[HgI2]3H2O — sariq kristall, gigroskopik, suvda eriydi, kimyoviy analizlar va
tibbiyotda qoʻllanadi.



https://uz.wikipedia.org/wiki/Shialik

Shialik (arab. شيعة — guruh, tarafdorlar) — islomdagi 2 asosiy yoʻnalishdan
biri. Oʻzining tarqalishi va tarafdorlarining miqdori jihatidan sunniylikdan
keyingi oʻrinda turadi. Jahondagi barcha musulmonlarning taxminan 7% Shialikka
mansub (2004). Sh. 7-asr oʻrtalarida islom jamoasi ichida oliy hokimiyat
masalasida paydo boʻlgan ixtilof natijasida vujudga kelgan. Shia soʻzining
toʻliq shakli "shi’at Ali" ("Ali partiyasi") boʻlib, bu nom Ali ibn Abu Tolib va
uning avlodlariga ergashganlarga nisbatan berilgan. 7-asr oxirlariga kelib Iroq
va Eronda keng tarqalgan va islomdagi mustaqil yoʻnalishga aylangan. Sh. avval
faqat siyosiy harakat sifatida shakllangan boʻlsada, keyinchalik aqidaviy va
fiqhiy masalalarda turli oʻziga xos jihatlar paydo boʻldi. Buning natijasida Sh.
ham mustaqil oqim sifatida faoliyat koʻrsata boshladi. shahrida musulmonlar
jamoasi yoki davlatida faqat Muhammad (sav) avlodi (Ali va Fotimadan tarqalgan
avlodlari) hukmron boʻlish huquqiga ega deb hisoblanadi. Ularning taʼlimotiga
koʻra, rahbar jamoa tomonidan saylanmay, rahbarlik meros sifatida oʻtadi.
Imomlik paygʻambarlik kabi ilohiy mansab hisoblanadi. Sh.ka koʻra, paygʻambar
vafotidan keyin xalifalikka haqli kishi Ali boʻlgan, Abu Bakr, Umar va Usmon esa
bu huquqni undan zoʻrlik bilan tortib olishgan. Sh. tarafdorlari (shialar)
sunniylar kabi Qurʼonni ilohiy deb eʼtirof etadi, lekin ularning ayrim oʻta
reaksion ruhdagi vakillari xalifalar davrida Qurʼonning ayrim qismlari tushirib
qoldirilgan deb hisoblaydi. Sh. ilohiyotchilari Qurʼonning mazmunini majoziy
sharhlash orqali oʻz taʼlimotlarini asoslaydi. Ular faqat Ali va uning avlodlari
tomonidan rivoyat qilingan hadislarni tan oladi. Bunday hadislardan iborat
toʻplam tuzilib, u axbor deb atalgan. shahrida 8 ta aqidaga eʼtiqod qilinadi.
Bular — tavhid (Allohning yagonaligini eʼtirof etish), adl (adolat, Allohning
odilligi, yaʼni taqdir aqidasi), nubuvvat (paygʻambarlik), imomat (imomlik —
imomlar hokimiyatini eʼtirof etish), Amri maʼruf (yaxshilikka buyurish), Nahyi
munkar (yomonlikdan qaytarish), tavallo (Alloh doʻstlarini doʻst tutish),
tabarro (Alloh dushmanlaridan uzoqlanish). shahrida Ali va uning avlodlaridan
iborat oʻn ikki imom hokimiyati tan olinadi. 874—878 yillar orasida 7—9 yoshida
bedarak yoʻqolgan 12imom Muhammad al-Mahdiyni shialar "yashiringan" hisoblaydi,
zamona oxir boʻlganda uning qaytib kelishini va adolat oʻrnatishini kutadi
(imomi Mahdiy, imomi oxir zamon). shahrida 12 imomlik (isnoashariya) Ali ibn Abu
Tolibdan boshlanib, uning Fotimadan boʻlgan oʻgʻillari Hasan va Husaynga oʻtadi
va Muhammad al-Mahdiyga borib tugaydi. Shuning uchun shahridagi isnoashariylar
firqasi "oʻn ikki imomni eʼtirof qiluvchilar", deb nomlangan. Isnoashariylarning
baʼzilari Alini Paygʻambardan afzal deb eʼtiqod qiladilar hamda Ali va uning 11
avlodi insonlarga rizq berib turadi, deb hisoblaydilar. Ular ning fikricha, Ali
va uning avlodlari Paygʻambardan keyingi Allohning hujjatlaridir. Ularning
buyruqlari, taqiqlari Paygʻambarning buyrugʻi, taqiqidir, ularga itoat qilish —
Paygʻambarga itoat qilishdir, ularga boʻysunmaslik — Paygʻambarga isyon
qilishdir. Ularning jasadlari nuroniyliklari sababli qabrlarda chirimaydi yoki
baʼzilarining eʼtiqodiga koʻra, osmonga koʻtariladi. Shialar sunniylar kabi
Makka va Madinani muqaddas hisoblash bilan birga, Karbalo, Najaf shahrilarida
joylashgan Sh. imomlari qabrlarini ham ziyorat qiladi. shahrida 1 ta
diniy-huquqiy mazhab — jaʼfariylik mavjud. Shialar imom Husaynga motam tutadi,
"shaxseyvaxsey" deb nom olgan motam yurishlari oʻtkazadi va h.k. Oʻrta asrlarda
Sh. ichida ixtiloflar yuz bergan, natijada koʻp firqalar vujudga kelgan.
Bulardan zaydiylar, ismoiliylar, ibodiylar va boshqalar hozir ham mavjud. Sh.
hozirgi vaqtda Eronda hukmron eʼtiqod hisoblandi. Iroq, Suriya, Livan,
Afgʻoniston, Hindiston va Pokistonda shialar bor. Ozarbayjon va Tojikistonda
(Pomirda ismoiliylar) aholining muayyan qismi Sh.ka eʼtiqod qiladi. Samarqand va
Buxoroda shia jamoalari mavjud.



