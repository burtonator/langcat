https://ss.wikipedia.org/wiki/ISwizalendi

iSwizalendi (de: die Schweiz, fr: Suisse, it: Svizzera, rm: Svizra). Live
laseYurophu.

I Swizalendi live lelitfolakala phakatsi kwetintsaba kanye nemawa, kantsi lilive
lelihlukaniseke katsatfu, lokuhlukaniseka loku kucuketse emawa langema ayisi,
umzila lowatiwa ngekutsi i Swiss Plateau kanye nentsaba leyatiwa ngekutsi i
Jura,lomzila udvonsa libanga lelingemakhilomitha langu 41285 km2. kutsi
letintsaba temawa lama ayisi sidle sigamu nje lesidze salelive, tibalo tebantfu
labatfolakala kulelive tibalelwa ku 8 million kantsi labanyenti babo labantfu
batfolakala kuwo lomzila wetintsaba, lapha ke ngulapho kuphindze kutfolakale
khona nenhlokodholobha yalo lelive lase Swizalendi kantsi emadholobha ase
Swizalendi advume umhlaba wonke aphindze atiwe ngekutsi ngema global cities
ngenca yemnotfo wawo, lawa ke i – Zürich kanye ne Geneva.

Lelive lase Swiss linemlandvo lomudze wekungatibandzakanyi etimpini , pheceleti
loku lokwatiwa ngekutsi i armed neutrality— kusukela ngemnyaka wango 1815—
alikaze lelive libe nempi, ngiko ke loku lokwente kutsi lingenele inhlangano
yetive muva ngemnyaka wa 2002. kusesenjalo ke lelive linebudlelwane lobuhle
nalamanye emave emhlaba kantsi budlelwane balo bakhelwe esisekelweni sekuletsa
kutfula nelucolo emaveni lamanyenti. .i Swizalendi live lakwatalwa khona
inhlangano ye Siphambano Lesibovu pheceleti i Red Cross kantsi futsi tinhlangano
letinyenti tinemahhovisi awo lamakhulu kulelive lokufaka phakatsi i second
largest UN office. Emaveni ase Yuropu leli ngilo live lelisungule inhlangano ye
European Free Trade Association loku kuphindze kube yincenye ye Schengen Area –
lokufaka phakatsi i nyonyana ye European Union, endzaweni leyatiwangekutsi yi
Eureopean Economic Area.



https://ss.wikipedia.org/wiki/IGibhithe

iGibhithe inemlandvo lomudze wemakhulukhulu eminyaka ekushintjana kwemibuso
leminyenti.IGibhithe lelugwadvule kepha-ke yona ayifani naletinye tingwadvule
ngoba kuyo kugeleta umfula iNayili lokungumfula lomudze kuyedlula yonkhe
emhlabeni[1].loku ngiko lokwaletsa emaGibhithe ekucala kulendzawo ngeminyaka
yabo-8000 BC.Nga-BC 3150 faro Menes wahlanganisa imibuso lemibili,wasenyakatfo
naseningizimu kwaba ngumbuso munye wemaGibhithe.emva kwekuhlangana kwalemibuso
kwalandzela sikhatsi semphucuko lenkhulu.Emagibhithe afundza
kubhala,kudvweba.kwakha nalokunye lokunyeti lokwenta lesive sichakate kwedlula
letinye.

Faro Ramses lowabusa kusukela ku-1279 BC kuya ku-1212 BC wakha emathempeli
lamanyenti,takhiwo letinhle kanye netindzawo tekuchakambisa lukholo
lwemaGibhithe.lomunye faro lowadvuma kwaba ngu-Akhinathoni lobekagcugcutela
kutsi emaGibhithe advumise Nkulunkulu munye.

Nga-332BC emaGibhithe ancotjwa ngu-Alexander the Great lowasungula lidolobha
i-Alexandria elugwini lwalelive ,lelidolobha laba yindzawo lebalulekile
kutekuhweba.



https://ss.wikipedia.org/wiki/Umbuso_weSwatini

Umbuso weSwatini (kaNgwane, eSwatini), live lesiseningizimu nelivekati lase
Afrika. Live lakaNgwane lincane ngebubanti, kantsi likakwe live lase Ningizimu
Afrika enyakatfo, ngentansi, nangasenshonalanga. Emphumalanga likakwe live
laseMozambique. Bukhulu belive lakaNgwane litinkhulungwane letilishumi
nesikhombisa, emakhulu lamatsatfu, emashumi lasitfupha nalamane ema km2
(17,364). Noma lingalikhulu kangako, lelive lihluka ngetigaba letine tekwakheka
kwemhlaba. Leti tatiwa ngekutsi yinkhangala, lihlandze, tintsaba telubombo,
kanye nenkhabave.

Live laseSwatini libitwa ngaleligama, ngenca yeNgwenyama Mswati II lobekalibusa
lelive kusukela nga 1840 kuze kube ngu 1868. Ekubuseni kwakhe, lelive walincoba,
wabuye walihlanganisa. Njengalamanye emave aseAfrika, live lakaNgwane labuswa
ngulabamhlophe. Kwatsi nasekwendlule impi yemaBhunu nemaNgisi eNingizimu Afrika,
live laseSwatini labuswa ngemaNgisi kwaze kwaba ngu 1968. Emvakwaloko, labese
litfola inkhululeko. Lamuhla live lakaNgwane linebukhosi, liphetfwe yiNgwenyama
Mswati III kanye neNdlovukati Ntfombi Tfwala. Hulumende welive ubukwe ngundvuna
nkhulu lobekwa Silo. Inhlokodolobha yakaNgwane kuseMbabane, kantsi sigodlo
nephalamende yelive kukaLobamba. Lidolobha lelikhulu kukaManzini.

Kwetemnotfo, laseSwatini libonywa lilive lelisatfutfuka. Nakubukwa umnotfo
wemuntfu amunye lawutfola emnyake, kubalwa imali lenganga $6,367.
Liyatimbandzakanya nalamanye emave eticuketfweni letinjenge Southern African
Customs Union(SACU) kanye neCOMESA. Liyaye litsengiselane tintfo letinyenti
nemave lanjenge Melika, emave lase Europe, kwanye neNingizimu Afrika. Empeleni,
nemali yakaNgwane, lilangeni limisane kanye nemali yaseNingizimu Afrika,
liRandi.

Kufika kwalabamhlophe evenikati leningizimu Afrika, kwalitsintsa live
lakaNgwane, nebantfu balo. EmaNgisi akuhlonipha kutiphatsa kwemaSwati ngemnyaka
wa 1881, ngesikhatsi letinye tive temaAfrika betincotjwa ngalapha nangalapha.
Loku kutiphatsa kwabuye kwagcizelelwa ngemnyaka wa 1884 emkhatsisini wemaSwati,
emaNgisi, kanye nemaBhunu. Kwatsi ngemnyaka wa 1894, live lakaNgwane labekwa
ngephansi kwelive lemaBhunu, kwodvwa abazange babe nahulumende lophelele. Loku
kwagcina ngemnyaka wa 1899 lapho khona kwabhoboka imphi emkhatsisini wemaNgisi
nemaBhunu. Naseyengcile lenamphi, nemaNgisi sekancobile, live lakaNgwane laba
ngephansi kwemaNgisi kusukela nga 1903 kuze kube ngu 1968, nalitfola
inkhululeko.

ISwatini inetifundza letine: Hhohho, Lubombo, Manzini, Shiselweni. Batehlukanisa
ngetinkhundla (55), batehlukanisa ngemiphakatsi.



https://ss.wikipedia.org/wiki/Bukhristu

BuKhristu lukholo lukholo lolulandzela tinfundziso taJesu Khristu
letitfolalakala ethestamenteni lelisha ebhayibhelini.Balandzeli balolukholo
bakholwa kutsi Jesu Khristu yindvodzana yasimakadze leyatalwa yaba yinye,munye
Nkulunkulu lowadala lizulu nemhlaba.Bakholwa kutsi jesu Khristu nguye
lokawapholofithwa ngaye kutsi utawufika atekusindzisa bantfu ababuyisele
kuNkulunkulu.

Libhayibheli lisitekela kutsi Jesu watalwa nguMariya intfombi.Ngesikhatsi
sekubalwa kwebantfu eveni lonkhe lebelibuswa ngemaRoma. Utsite naneminyaka
lelishumi nakubili wamangata labanyenti eThempelini nakakhuluma ngenshisekelo
lenkhulu ngemibhalo yemajuta.Utsite nasakhulile wacala kushumayela nekwenta
timangaliso elapha tichwala nalabagulako.ekugcineni wabetselewa
esiphambanweni,wafa wembela ,kepha emva kwemalanga lamatsatfu wavuka wabonwa
bafundzi bakhe wafundzisa tinsuku letingemashumi lamane wase unyuselwa ezulwini.

Butsatfu lobungcwele yinkholelo yemaKhristu ekutsini Nkulunkulu mtsatfu kepha
abe amunye.lobutsatfu Nguyise, indvodzana kanye nemoya loyingcwele.



https://ss.wikipedia.org/wiki/LiBhayibheli

LiBhayibheli, liyitsatsa njengencwadzi lendze lokumatima kuyicondza ngaletinye
tikhatsi.

Leligama Libhayibheli, liphindze libitwe ngekutsi Libhayibheli Lelingcwele,
lingasho linye nobe mabili kulamabhuku enkholo layinhlitiyo yenkholo yebuJuda
kanye nebuKristu - Mibhalo Lengcwele yeMahebheru kanye neBuKristu
ngekuhlonipheka.

BuJuda busebentis incenye yinye yalamabhuku leyatiwangekutsi yi-Tanakh,
Libhayibheli lemaHebheru, livamiswe kuhlukwaniswa tincenye letintsatfu: i-Torah
("infundziso" nobe "umtsetfo"), i-Nevi'im ("bapholofethi"), ne-Ketuvim
("imibhalo").

Lelibhayibheli lelifundvwa Makrestu lihlukene tigaba letibili letiliThestamente
Lelidzala neliThestamente Lelisha. Kuma kwemibhalo yeliThestamente Lelidzala
kuphikiswana ngako emkhatsini wemacembu eBukristu: ma-Protestants atsatsa onke
mabhuku siHebheru njengemabhuku lekungiwo lekufanele abe tukweliThestamente
Lelidzala. Makhatokila aseRoma kanye nema-Orthodox aseMpumalanga angeta mabhuku
e-deuterocanonical, mabhuku emaJuda, njengemibhalo lekufanele ifakwe
tukweli-Thestamente Lelidzala. LiThestamente Lelisha lakhiwe maGosbheli
("tindzaba letimnandzi"), Tento tebaPostoli, ma-Epistles (timcwadzi), kanye
neLibhuku leSambulo.

I-Nevi'im, nobe "Bapholofethi," ikhuluma ngekukhula kwebuso wemaHebheru,
kuhlukana kwawo ube tigaba letibili, nebapholofeti la, ngeligama Lasimakadze,
bacwayisa makhosi kanye nebaNtfwana bakaIsrayeli ngepanishiwa nguSimakadze.
Kugcina ngekuncotshwa kweBukhosi baka-Isirayeli ba-Assyrians, kuncotshwa
kwebukhosi bakaJuda maBhabhin, kanye nekuwa kweliThempeli laseJerusalema.
Tincenye talamabhuku alabapholofethi afundvwa maJuda ngeliSabatha (Shabbat).
Libhuku la Jonah lifundvwa nge-Yom Kippur.

Ketuvim, nobe "Imibhalo", kufanele kutsi yabhalwa ngesikhatsi nobe emva
kwekuBanjwa maBhabhlona. Ngekusho kwemasiko esi-Rabbinic tradition kanye nato
tihloko temaHubo, lamanyenti emahubo lasebhukwini lemaHubo abhalwa ngu-Davide;
kutsenjwa kutsi Inkosi Solomoni yabhala Tihlabelelo Tetihlabelelo eminyakeni
yakhe yebusha, Libhuku lemavi Lahlakaniphile eminyakeni yekhe yebudzala
yemphilo, kanye neTicclesiastes ngesikhasi sekagugile; umpholofethi Jeremiya
kukholelwa kutsi wabhala Lamentations. Libhuku la-Ruth ngilo kuphela libhuku
lasebhayibhelini lelibukene nebantfu labangasi maJuda. Lilibhuku la-Ruth
likhuluma ngendzaba yemuntfu lekangasilo liJuda (pheceleti, umMoabi lobekashade
nemJuda lekwatsi ngekufa kwalomJuda, walandzela etindleni temaJuda; ngekusho
kwelibhayibheli, lona wekunene bekangukhokhokati we-Nkosi Davide. Lasihlanu
kulamabhuku labitwa ngekutsi "Tikroli Lenhlanu" (Megilot), afundvwa ngemaholide
emaJuda: Tihlabelelo Tetihlabelelo nge Passover; Libhuku la-Ruth nge Shavuot;
Lamentations ne Ninth of Av; Macclesiastes nge Sukkot; kanye ne-Libhulu la-Esta
nge Purim. Konke nje, i-Ketuvim iphetse tinkhodlo temagama, mibono ngemphilo,
kanye netindzaba tebapholofethi nalabanye baholi bemaJuda ngesikhatsi kubhaqwe
eBhabhilona. Igcina ngemlayelo wasePheshiya lovumela maJuda kutsi abuyele
eJerusalema kuyo wakha liThempeli.

Ngekusho kwalamanye maJuda ngesikhatsi se-Hellenistic, njenge baSajusi, i-Torah
yayitfolakala ngekutolikwa lokuncane ngekwemlomo, lebekunga chubekeli
ngekwekuvisiseka kwelibhayibheli. Ngekusho kweBafarisi, Simakadze waveta i-Torah
lebeyibhaliwe kanye ne-Torah leyakhulunywa kuMosi, le-Torah leyakhulunywa
beyiphetse tindzaba kanye nemitsetfo. TukwebuJuda bebu-Rabbinic, le-Torah
leyakhulunywa ibalulekile ekuvisiseni le-Torah Lebhaliwe ngekwekukhuluma. (ngoba
lite bonkamisa, nabongwaca, kanye nesihlukasi magama) ne-exegetically. Le-Torah
leyakhulunywa inetigaba letihlukene, sicalo Halacha (imitsetfo), ne-Aggadah
(tindzaba), kanye ne-Kabbalah (lwati lolu-esoteric). Tigaba letinkhulu
taloMtsetfo Lokhulunyiwe setagcina tibhalwe phansi, sibonelo yi-Mishnah;
ne-Tosefta; Midrash, nane-Midrash Rabbah, ne-Sifre, ne-Sifra, kanye ne-Mechilta;
kanye ne-Talmud yemaBhabhilona nemaJerusalema futsi.

buJuda bebu-Orthodox buyachubeka nekwamukela i-Torah Leyakhulunywa njengoba
injalo. Masorti ne-maJuda langalamukelilushintsho batsi i-Torah Leyakhulunywa
yabusiswa moya loyingcwele, kepha bayakushaya indiva kuphikisana kwalo lapha
nalapha. BuJuda lobubuyisanako nabo bamukela i-Talmud lephetse imibhalo ye-Torah
Leyakhulunywa, kepha, njenge-Torah leyabhalwa, tindzawana letilawulwe, kepha
tingaka ndlovukelwa, nguSimakadze. BuJuda Bekwakhiwa buyabuphika kuchumana
ne-Torah, Lebhaliwe kanye naLeyakhulunywa, naSimakadze.

Lombhalo longe Mibono yemaJuda ngeLibhayibheli icoca ngekutsi alivisisa njani
Libhayibheli maJuda, kufaka ekhatsi ticephu tembono telibhayibheli takudzala
Targums kuya ku-Rabbinic literature, imibhalo ye-midrash, nemibhalo lebalulekile
ye-medieval commentators, kanye nemibono yesimanje yemaJuda ngelibhayibheli.



https://ss.wikipedia.org/wiki/S%C3%ADZulu

SíZulu. Lolu lulwimi lolukhulunywa kaZulu eningizimu nakaNgwane, bantfu
labakhuluma lolulwimi babitwa ngemaZulu. Loku kususelwa esibongweni lesibusako
sakaZulu.

Kadzeni Zulu bekusive lesincane lesingenawo nemandla, ngephasi kwaSenzangakhona
Zulu abecinelwa tive letifana naboButhelezi labebabuswa nguPhungashe, boMchunu
labebabuswa nguMacingwane naletinye tive. Ngalesikhatsi bakaZulu bebabuswa sive
sakaMtsetfwa ngephasi kwaDingiswayo.

Emlandvweni wemaZulu angeke sewuhlale ungahlangani neligama lashaka. Shaka
utalwa yinkhosi Senzangakhona kuNandi. Nawufuna kwati ngashaka mcalate khona
lapha ngoba lapha sikha etulu. Shaka-ke wesakha sive sakaZulu saba sive
lesikhulu,lesinemandla nalesesatjwako kuleli letfu. Manyenti emakhosi lalandzele
shaka.

Kubhalwa kwesizulu kwacala ngaso sikhatsi saShaka nakufika baDzeshi. Ngeminyaka
yabo 1920 kwvela babhali labansundvu labatfutfukisa sizulu ngendlela
lesimanga.kubo kubalwa boA.W.Vilakazi, Sibusiso Nyembezi kanye nalabanye.
Kusukela lapho siZulu sikhicite babhali labakhonako kusebentisa siZulu
emibhalweni yabo. SiZulu sesinayo nemdlalo yamabonakhashane ledvumile
njengabohlala kwabafileyao.

EmaZulu yalucinisa lulwimi nakhulumako futsi anaboNgwacabatfwa labanyenti
kwengca siSwati.



https://ss.wikipedia.org/wiki/KaZulu

siFundza lesiselugwini lolusemphumalanga neNingizimu Afrikha lesingumakhelwane
weMpumalanga enyakatfo, ilisutfu enshonalanga, imphumalanga Koloni eningizimu
kanye nelwandle enmphumalanga.

Bantfu bekucala kufika kaZulu batfwa.loku kubonakala etintsabeni nasemitsandzeni
takulesifundza mbamba mbamba etintsabeni telukhahlamba.batfwa laba bebasive
lesingahlali ndzawonye,indzawo labahlala kuyo bekuba yindzawo lenetinyamatane
ngoba phela bebangafuyi kepha baphila ngekutingela kanye nangetitselo nemakhambi
kwesiganga.indzawo bebahlala kuyo batfwa kusemtsandzeni.

ngelikhulunyaka lelishumi nemfica kwacala kuchamuka tivana tebenguni
lebetilichamukisa enyakatfo ne-Afrika.letive leti betifuya tilima takha imiti
lemikhulu tinemakhosi tinetindvuna kanye nemabutfo.loko batfwa bekuyinfto
bebangayenti baphoceleka kutsi babaleke bashiyele inkhundla letive . lapha
kulendzawo letive tehlukana tendlaleka kulolonkhe lelive kwabe sekuchamuka
tibongo letinyenti ,sibongo nesibongo besinenkhosi yaso nati letinye
tato :Zulu,Mchunu,Buthelezi,Zungu,Khumalo,Qwabe,Ndwandwe njlnjl. letive
betihletisene kahle titsatsana lapho nalapho kube nekucabana kusuke imphi.
Kopha-ke umlandvo walesivundza ucala kugcama kakhulu ngelikhilinyaka lelishumi
nesiphohlongo lapho sive sakaZulu besibuswa nguSenzangakhona,ngephasi kwesive
sebakaMtsetfwa lebesibuswa nguDzingiswako.ngaleso sikhatsi letinye tive
betitinkhulu bekusive semaNdwandwe sibuswa nguZidze,nesive sakaCwabe sibuswa
nguPhakatfwako kantsi futsi sive sakaMchunu nesive sakaButhelezi betitive
betingatinkhulu kepha titimele .

KaZulu kwatsi nakukhotsama Senzangakhona kwangena Shaka angena ngenkhani
elekelelwa nguDzingiswako emva kwekubulala Sigujanalobesatsatse bukhosi. Shaka
wacala indlela lensha yekulwa wahlasela tivana wakhulisa umbuso wakaZulu
lobumncane wedzelelekile futsi.Tinkhe letive Shaka watibumba taba sive sinye nge
phasi kwesive semaZulu.Emva kwekubulawa kwakhe Shaka kwalandzela Dingane
lowabulala Piet Retief kanye nalamanye emabhunu waphindza wahlasela inkambu
yawo. umbuso wemaZulu wachekeka ekhatsi ngesikhatsi Mpandze abalekela
emabhunwini kepha wabuya waba munye ngesikhatsi Deingane ehlulwa emphini
yaseMaqongqo mpandze wase ube yinkhosi yakaZulu.nakhotsama mpandze kwalandzela
Cetjwako lowelhulwa ngemaNgisi emphini yase sandlwane lase litsatfwa lonkhe live
lidzatjula tigodzi letinkhulu Cetjwako wanikwa emalungelo lalingana nalankha
alamanye emakhosi.kepha bantfu labanyenti bebasolo bati kwekutsi lusendvo
lwaZulu ngulona lubusa tonkhe letigodzi naku phela nga-1905 Bambatsa afuna
sibusiso saDinuzulu nakatawuphendvukela emangisi ngendzaba yentsela.

Nga-1910 nakuhlangna live kwentiwa inyonyana yaseningizimu afrikha lesifundza
saba yincenye yelive .ekmlandvweni sikhicite baholi nemachawe lamanyenti
njengabo langalibalele dube,t.j jabavu nenkhosi Albert luthuli.



https://ss.wikipedia.org/wiki/Indlovukazi_Elizabeth_II

Elizabeth watalwa mhla tingu-21 kuMábasa nga-1926 eLandani atalwa yinkhosiGeorge
IV lobeyinkosana ngaleso sikhatsi kanye naElizabeth Bowes-lyon. Elizabeth
wabhabhadiswa esontfweni lebekadze lisesigodlweni ibuckinham. Yena kanye
nadzadzewabo Margareth bafundela ekhaya ngephasi kweliso lamake wabo.Nga-1936
uyise watsatsa sikhundla sebukhosi bemangisi emva kwekubeka phasi kwa Edward
VIII,Elizabeth yena wabe sewuba yinkhosatane letawulandzela nakukhotsama uyise.

Ngemnyaka wa-1927 tingemashumi lamabili ku lweti inkhosatane Elizabeth washada
na Charles lobekaphuma emndenini webukhosi bemaDanishi(danish).Elizabeth
naCharles banebantfwana labane

imphilo yenkhosi George yacala kuba yimbi nga-1951.Elizabeth kwabe sekunguye
lommelako emikhosini yebukhosi.Nga -1952 tisitfupha kuNdlovana inkhosi
yakhotsama.Elizabeth lobekasekhenya kwadzingeka abuye emuva kutolungiselelwa
kutsatsa sikhundla sebukhosi. mhla titimbili kukunhlaba ngemnyaka lolanndzelako
Elizabeth wabekwa Njengembusi wemaNgisi kanye nawo onkhe emave letingaphasi
kweNgilandi kusukela lapho wabitwa ngendlovukazi Elizabeth II.



https://ss.wikipedia.org/wiki/Swatini

Umbuso weSwatini (kaNgwane, eSwatini), live lesiseningizimu nelivekati lase
Afrika. Live lakaNgwane lincane ngebubanti, kantsi likakwe live lase Ningizimu
Afrika enyakatfo, ngentansi, nangasenshonalanga. Emphumalanga likakwe live
laseMozambique. Bukhulu belive lakaNgwane litinkhulungwane letilishumi
nesikhombisa, emakhulu lamatsatfu, emashumi lasitfupha nalamane ema km2
(17,364). Noma lingalikhulu kangako, lelive lihluka ngetigaba letine tekwakheka
kwemhlaba. Leti tatiwa ngekutsi yinkhangala, lihlandze, tintsaba telubombo,
kanye nenkhabave.

Live laseSwatini libitwa ngaleligama, ngenca yeNgwenyama Mswati II lobekalibusa
lelive kusukela nga 1840 kuze kube ngu 1868. Ekubuseni kwakhe, lelive walincoba,
wabuye walihlanganisa. Njengalamanye emave aseAfrika, live lakaNgwane labuswa
ngulabamhlophe. Kwatsi nasekwendlule impi yemaBhunu nemaNgisi eNingizimu Afrika,
live laseSwatini labuswa ngemaNgisi kwaze kwaba ngu 1968. Emvakwaloko, labese
litfola inkhululeko. Lamuhla live lakaNgwane linebukhosi, liphetfwe yiNgwenyama
Mswati III kanye neNdlovukati Ntfombi Tfwala. Hulumende welive ubukwe ngundvuna
nkhulu lobekwa Silo. Inhlokodolobha yakaNgwane kuseMbabane, kantsi sigodlo
nephalamende yelive kukaLobamba. Lidolobha lelikhulu kukaManzini.

Kwetemnotfo, laseSwatini libonywa lilive lelisatfutfuka. Nakubukwa umnotfo
wemuntfu amunye lawutfola emnyake, kubalwa imali lenganga $6,367.
Liyatimbandzakanya nalamanye emave eticuketfweni letinjenge Southern African
Customs Union(SACU) kanye neCOMESA. Liyaye litsengiselane tintfo letinyenti
nemave lanjenge Melika, emave lase Europe, kwanye neNingizimu Afrika. Empeleni,
nemali yakaNgwane, lilangeni limisane kanye nemali yaseNingizimu Afrika,
liRandi.

Kufika kwalabamhlophe evenikati leningizimu Afrika, kwalitsintsa live
lakaNgwane, nebantfu balo. EmaNgisi akuhlonipha kutiphatsa kwemaSwati ngemnyaka
wa 1881, ngesikhatsi letinye tive temaAfrika betincotjwa ngalapha nangalapha.
Loku kutiphatsa kwabuye kwagcizelelwa ngemnyaka wa 1884 emkhatsisini wemaSwati,
emaNgisi, kanye nemaBhunu. Kwatsi ngemnyaka wa 1894, live lakaNgwane labekwa
ngephansi kwelive lemaBhunu, kwodvwa abazange babe nahulumende lophelele. Loku
kwagcina ngemnyaka wa 1899 lapho khona kwabhoboka imphi emkhatsisini wemaNgisi
nemaBhunu. Naseyengcile lenamphi, nemaNgisi sekancobile, live lakaNgwane laba
ngephansi kwemaNgisi kusukela nga 1903 kuze kube ngu 1968, nalitfola
inkhululeko.

ISwatini inetifundza letine: Hhohho, Lubombo, Manzini, Shiselweni. Batehlukanisa
ngetinkhundla (55), batehlukanisa ngemiphakatsi.



https://ss.wikipedia.org/wiki/Ligciwane_lesifo_se-Ebola

Ligciwane lesifo se-Ebola (EVD) nobe Imfiva yekophela ngekhatsi ye-i-Ebola/
ihemorrhagic (EHF) Isifo seluntfu lesibangelwa ligciwane le-Ebola Timphawu
tivamise kucala etinsukwini letimbili kuye emavikini lamatsatfu ngemuva
kwekutfola leligciwane, lelihambisana nemkhuhlane, umphimbo lobuhlungu,
iMyalgia/ tinhlungu temamaseli, kanye nekubulawa yinhloko. Ngalokwetayelekile
kugonyuluka, kuhlanta, kanye nensheko kubese kuyalandzela, kuhambisane nekwehla
kwekusebenta kwesibindzi kanye netinso. Kulesikhatsi lesi, labanye bantfu
bacalwa kuba netinkinga tekopha.

Leligciwane lingatfolakala ngekuchumana nengati nobe lokusamanti lokuphuma
emtimbeni wesilwane lesisulelekile (kuvamise kuba tingobiyane nobe emalilwane
ladla titselo). Kubhebhetseleka ngemoya akukashicilelwa njengendlela leyenteka
ngekwemvelo. Emalilwane ladla titselo kukholeka kwekutsi aba nalo leligciwane
abuye alibhebhetselekise nangaphandle kwekutsi abe nalo. Ngalesikhatsi
sekusuleleka kweluntfu, lesifo sisuke sesibhebhetseleka emkhatsini webantfu.
Besilisa labanaso bakwati kusibhebhetselisa lesifo ngalokusamanti kwebudvodza
lokungenani etinyangeni letimbili. Kute kube khona kwelapheka, ngalokuvamile
letinye tetifo letinetimphawu leticishe tifane naleti malalaveva, sifo sensheko/
ikholera kanye naletinye letitsatselana ngemikhuhlane yemagciwane ekophela
ngekhatsi/ ihemorrhagic letingakabalwa ekucaleni. Kucinisekisa kwelapheka kuye
kutsatfwe emasampuli engati ahlolwe leligciwane tibulalamasotja, nobe ligciwane
ngekwalo.

Kuvikeleka kufaka ekhatsi kunciphisa kubhebhetseleka kwalesifo etingobiyaneni
lesetinaso kanye nasetingulubeni kute tingangeni kubantfu. Loku kungentiwa
ngekutsi kuhlolwe tilwane letinjalo tibuye tibulawe kufake ekhatsi nekugujelwa
kwenyama yato nangabe itfolakele inalesifo. Kuphekisisa kahle inyama kanye
nekugcoka timphahla tekutivikela nako kungasita kakhulu nangabe usebenta
ngenyama, njengako kufaka timphahla tekuvikela kanye nekugeza tandla nangabe
usedvute nemuntfu lonalesifo. Emasampuli alokusamanti kwemtimba kanye neticubu
temuntfu lonalesifo kumele kusetjentiswe ngalokukhulu kucophelela.

Alikatfolakali likhambi lokungilo lalesifo; imitamo yekusita labo labasulelekile
ifaka ekhatsi kunika nanobe ngukuphi kwaloku kwelapha kwalokunatfwako (emanti
ekunatsa lanashukela nasawoti lomncane) nobe lokusamanti lokufakwa engatini nobe
emitsanjeni yengati. Lesifo sisezingeni lelisetulu lekubulala: lokungenani
emkhatsini kwema-50% ne-90% alabo labasuleleke ngaleligciwane. I-EVD yatfolakala
kwekucala-, eSudan kanye nase Democratic Rephabliki yaseCongo. Lesifo sivamise
kucubuka etifundzeni letinemswakamo loshisako tase Sub-Saharan Afrika. Kusukela
nge-1976 (ngalesikhatsi itfolakala kwekucala) kute kufike nge-2013, bantfu
laba-1, 000 ngemnyaka sebasulelekile. Kubhebhetseleka lokukhulu kute kube
ngunamuhla kungulokuchubekako 2014 yeNshonalanga ne-Afrika lebhebhetseleka nge
i-Ebola, yayedlulisela e-Gunea, Sierra Leone, Liberia kanye nalokungenani
neNigeria. Kusukela ngeNgci 2014 kube netehlakalo letitfolakele letingetulu
kwe-1600. Imitamo iyachubeka kute kutfutfukiswe imijovo: nanobe kunjalo, ayikho
letfolakele.



https://ss.wikipedia.org/wiki/UNITA

I (UNITA) (Portuguese: União Nacional para a Independência Total de Angola)
Licembu letepolitiki lesibili ngebukhulu . Lelicembu lasungulwa ngemnyaka wa
1966 lapho laba yimbumba kanye nelicembu lelinye letembangave i MPLA
lahlanganyela nekulwa nencindzetelo yemaputugezi kwaze kwatfolakala inkululeko
ngo 1975. Kwatsi kungatfolakala inkululeko kwabese kusuka impi yembango phakatsi
kwawo omabili lamacembu leyatsatsa sikhatsi lesisuka emnyakeni wa 1975 kuya ku
2002.

Lempi emkhatsini walamacembu lamabili beyiphindze ingenelelwe emave e Melika
kanye ne Russia. IMelika kanye ne Ningizimu Afrika beyichasa i Unita kutsi iMPLA
yona ichaswa yiSoviet Union. Kusukela ekusungulweni kwayo i UNITA beyiholwa ngu
Jonas Savimbi kwaze kwaba sekufeni kwakhe ngo 2002 kwaba ngulapho kutsatsa khona
Isaías Samakuva. Emuva kwekufa kwa Savimbi, lombutfo we Unita wabese uyekela
kulwa ngetempi kodvwa wangenela intsandvo yelinyenti. Emuva kwelikhetfo lango
2008 i UNITA ibenetihlalo letingu 16 kuletingu 220 ephalamende lase Angola.



https://ss.wikipedia.org/wiki/Nelson_Mandela

Nelson Mandelawatalelwa endzaweni yaseMvezo ekoloni lesibitwa ngempumalanga
koloni nyalo mhla tilishumi nesiphohlongo enyangeni yaJulayi nga 1918 atalwa
nguMphakanyiswa Mandela lobekayinkhosi ebaTsenjini amtala kuNosekeni wakaMpemvu
lobekangummfati wesitsatfu wakhe.Libito letsiwa lona ekutalweni kwakhe
nguRholihlahla nobe "Dvonsalihlahla" ngesiswati lokusho umuntfu
lonelichweba.njengoba uyise wakhe Mandela abeyinkhosi eMvezo bantfu bebaletsa
tinkhinga tabo kuye,yena abese uyatijuba ngelisiko lesintfu.loko-ke kwabanga
lenkhulu inkhinga ngobe watsi asagwebile lelinye licala lamudla lelimudlako.
Lona lelimdlile wagijimela ebelumbini labafuna kutsi Mphakanyiswa abuyisele
tinkhomo tenhlawulo talomuntfu, kepha yena wangavumi. Loko kwamenta walahlekelwa
sikhundla sakhe sebukhosi wasuswa naseMvezo wayiswa eCunu(Qunu). ECunu ngulapho
afika angena khona esikolweni,lana esikolweni Thishela wakhe wase umetsa kutsi
nguNelson.

Kwatsi Mandela naseneminyaka leyimfica babe wakhe washona adliwa sifo sesifuba
ngebuDzeshi iTubercolosis.Mandela kwafuneka kutsi esuke eCunu aye ebukhosini
bemaChosa kute atofundza kabanti ngemasiko emachosa ngobe bekungguye
lobekufanele atstse sikhundlaseyise eqoqweni lenkhos. lapho wafika wangena
sikolwa seWeseli. njengelisiko lemaChosa nakaneminyaka lelishumi nesitfupha waya
engomeni wasoka.wabuye wachubeka nesikolwa waya esikolweni iClarkeburry boarding
school lapho aphotfula khona wase wendlulela eKolishi lemaWeseli eFort Beaufort
lapho acala khona kudlala sibhakela kanye nekugijima.

ekuphotfuleni kwakhe waya kuyofundza eFort Hare enta iBachelor of
Arts.kuleNyuvesi wahlangana naOliver Tambo lowaba ngumngani lomkhulu
wakhe.lomunye latayelana naye kakhulu nguKaizer Mathanzima lobengumntfwanenkhosi
ebukhosini bebaTsembu.Ekupheleni kwemnyaka wakhe wekucala,Mandela wajoyina
bafundzi labebakhalata ngendlela bandlancane webafundzi lakhetfwe ngayo.loko
kwenta baphatsi bamcoshe esikolweni batsi angabuyi adzimate avumelane
nalolukhetfo.

Emva kwekucoshwa kwakhe esikolweni Mandela weva tindzaba tekutsi yena naJustice
umnakabo uyise labebangephasi kwelihlo lakhe Jongintaba sewubatfolele
bafati.bobabili abajabulanga ngaloku bebakutekelwa ngobe phela bona bebangafani
nebantfu bakadzeni ngobe bese batfole umtselela wemasiko aseNshonalanga,babona
kuncono babalekele eJozi.batsi nabafika ejozi lomunye babe lowati uyise
wabatamela imisebenti ,Mandela waba nguMantjingelane egedeni lasemayini kepha
kwatsi nakutfolakala kutsi babalekile ekhaya bacoshwa.Mandela watfola umsebenti
weBuBhalane ebamelini khona ejozi ngelusito lwaWalter sisulu.ngesikhatsi
asebenta Mandela waphotfula tifundvo takhe langaticedzanga eFort Hare wase wenta
tifundvo temtsetfo eNyuvesi yase-Witwatersrand.

Ngemnyaka wa-1942 Mandela wajoyina khongolose ngesikhatsi asolo afundza.emva
kwekujoyina kwakhe lenhlangano waba lilungu lelikhutsele layo ,waba sembili
futsi nakusukunyiswa luphiko lwayo lensha i-ANC Youth League nga-1944.nga-1952
khongolose wahlela lesikhulu siteleka eJozi lesasekelwa tinkhulungwane tebantfu
labamnyama labebangahambisani nembuso welucindzetelo.nga-1955 Mandela kanye
netigagayi letinyenti baboshwa babekwa emacala ekulinga kuvukela umbuso.kepha
umbuso awumange uphumelele lokwenta kutsi lamacala esulwe.

Mandela nalabanye labamalungu akhongolose bebacabanga kwekutsi akusiti
kukhulumisana nemuntfu lophendvula ngesibhamu,kungcono nabo batsatse tikhali
balwe.kepha Luthuli abengahambisani nalombono njengoba yena abelikholwa
lekucina.Ngemitamo yabo boMandela naboSisulu Luthuli wagcina avumile kutsatsa
tikhali kepha nabametsembisa kwekutsi ngete kwafa bantfu labamsulwa.Nga-1961
kwasungulwa Umkhonto Wesizwe luphiko lwemphi kuKhongolose,Mandela waba ngumholi
walo.inhloso yawo Umkhonto wesizwe kwabe kukuphakela emandla embuso ngekubhomisa
takhiwo tawo njengemaPosi,tinkantolo,ema-Ofisi netintsambo letisa Gesi
emadolobheni.nangabe loko kwehluleka bekutawuvukelwa umbuso.

Emva kwekusungulwa kwalombutfo emaphoyisa amfuna ngala nangala Mandela,kwafuneka
aphile ngekubhaca.ngawo umnyaka wa-1961 Mandela wafohla waya e-Aijeriya
(Algeria) lapho afundza khona ngebusotja kepha watsi ekubuyeni kwakhe nga-1962
waboshwa ngemacala ekuphuma eNingizimu Afrikha ngalokungekho emtsetfweni
wagwetjwa iminyaka lesihlanu ejele.



https://ss.wikipedia.org/wiki/Moses_Taiwa_Molekekwa

Moses Taiwa Molelekwa(17 Mabasa 1973—13 Indlovana 2001) bekangumculi we South
African jazz aphindze adlala ne piano. Molelekwa uphuma emndenini webatsandzi
bemculo. wakhulela endzaweni yase Tembisa, esifundzeni sase Gauteng, e South
Africa. babe wakhe bekatiwa ngekutsi ngu "Monk",leligama wanikwa ngobe bekati
kabanti ngemculi we Jazz Thelonious Monk. kukhulela enhluphekweni kanye
netindzaba telibandlululo ngito letammbambelela Moses esikolweni kutsi angatfoli
nemiphumela lemihle. Babe wakhe watama ngemandla akhe onke kutsi anikete Moses
timfundvo temculo waphindze wamtsengela ne keyboard lapho besekabona kutsi Moses
uyatimisela emculweni. lapha ngulapho Taiwa wangena khona e the Federal Union of
Black Arts, nakungulapho waphotfula timfundvo takhe ngemalengiso emnyakeni wa
1987 wabese ucala umculo ngekutimisela.

kuleminyaka lelandzelako wabese sewusebenta nebaculi belidvumo labanjengabo
Miriam Makeba, Jonas Gwangwa, kanye nalabanye labanyenti. ngemnyaka wa 1988 Hugh
Masekela wamcela kutsi abe ngulomunye wemalunga elicembu lakhe, kulapho
Molelekwa wawina tindvondvo takhe tekucala emculweni. kusebenta ayendvwa wacala
ngemnyaka wango 1994 lapho wakhipha licwecwe lalibita ngekutsi Finding Oneself.
kwatsi ngo 1996 watfola lidvumo njengemculi we Jazz lokhetsekile lapho
watiwinela khona ema FNB lamabili njengemculi lohamba yedvwa waphindze wawina i
SAMA South Africa Music Awards ngekuhlanganisa umculo wesintfu , waphindze
wahlonishwa ngempumelelo yakhe ekudlaleni i Marabi nge piano, alandzela
etinyatselweni ta Abdullah Ibrahim.

Wadlala emaveni angaphandle nasemicimbini lemikhulu lefana nabo North Sea Jazz
Festival waphindze wasebenta nebaculi base Brazil labafana nabo Flora Purim
kanye nebacondzisi bemculo labafana nabo nabo Robert Trunz ecwecweni lakhe
lesibili. waphindze wahlanganisa waphindze wacondzisa umculo wemacembu e Kwaito
lafana nabo TKZee.



https://ss.wikipedia.org/wiki/Umkhonto_weSizwe

Umkhonto we Sizwe lophindze watiwe ngekutsi i "MK" bekuliphiko letempi te
African National Congress (ANC), kantsi lomunye wesunguli balo ngu Nelson
Mandela ngemuva kwesehlakalo sekubulawa kwebantfu e Sharpeville. lenye intfo
leyenta kwasungulwa leliphiko bekungukutsi I ANC beyingasakhoni kuchubeka
netinkulumiswano tekucedza libandlululo kanye nekuyinyova ngekuthula ngaphandle
kweludlame. Injongo ye ANC bekukulwa nelubandlululo nobe ngabe kutsatsani.
Ngemuva kwekunika sicwayiso umbuso welubandlululo ngenyanga ya Lweti 1961,
umbuso awumange ubatsatsele enhloko, wachubeka ngencindzetelo yebantfu
labamnyama, ngulapho ke licembu lwe Mkhonto weSizwe lahlela laphindze lahlasela
kwekucala mhlaka 16 Ingongoni 1961. Lokuhlasela loku umbuso welubandlululo
wakubona njenge kuvukela umbuso kantsi yona I MK yabonwa njengelicembu
lwemavukela mbuso I Ningizimu Afrika kanye ne Melika.

Emahhovisi awo Umkhonto bekase Rivonia e Johannesburg sikhatsi lesidze , kwatsi
ngemnyaka wa 1963 baholi bayo labangu 19 baboshwa lokufaka phakatsi bo Arthur
Goldreich kanye na Walter Sisulu, baboshwa e ensimini yase Liliesleaf farm e
Rivonia. Umnikati walelisimu bekungu Arthur Goldreich kantsi latsengwa ngemali
ye South African Communist Party kanye ne ANC. Lokutsengwa lalindzawo yase
Liliesleaf kwenteka ngoba bantfu labamnyama bebangakavumeleki kuhlala
etindzaweni tebantfu labamhlophe ngaphansi kwemtsetfo lobewatiwa nge Group Areas
Act. Kwatsi bonke labaholi bangaboshwa babese baya gwetjwa ecaleni lebelatiwa
nge Rivonia Trial. Wilton Mkwayi wakhona kufohla ejele wabaleka kusatsetfwa
lelicala.

Kwatsi nakufika inkululeko e Ningizimu Afrika ngo 1994, I MK yafakwa ngaphansi
kweliphiko lwetekuvikela takhona e Ningizimu Afrika.



https://ss.wikipedia.org/wiki/Mpandze_ka_Senzangakhona

Mpandze (1798–1872), uMsimude owavela ngesiluba phakathi kwamaNgisi namaQadasi,
leti bekutinanatelo takhe, kantsi Mpandze bekayinkosi yesive sema Zulu kusukela
ngemnyaka wa 1840 kuya ku 1872, loku kwamenta waba yenkosi leyabusa sikhatsi
lesidze emlandvweni wemakhosi aka Zulu. bekamnakabo Shaka kanye na Dingane ngabo
make, kantsi futsi utsatsa kubo bukhosi.

Mpandze watalwa e Babanango, ka Zulu, bekabukwa njengemuntfu longenamandla futsi
angetfusi, kantsi ke bekangesatjwa kutsi angacelela phansi kumbe acumbe umbuso ,
ngiko loku lokwenta wayekelwa kube bonke banakabo lebebabonwa njengebantfu
labangacumba phansi umbuso. bekutsi lapho Dingane anika khona miyalelo endvuneni
yakhe Ndlela kaSompisi kutsi kumele abulale Mpandze Ndlela bekangatsita atsatse
sikhatsi sakhe kucabanga ngalendzaba ngobe bekabona kutsi Mpandze nguye yedvwa
umntfwana wemfana loyindla lifa kantsi longaphindza andzise lusendvo abuye
achubekise nebukhosi baka Zulu, Ndlela waphindze wabona kutsi Mpandze unengati
yebukhosi , loku kuyintfo lebalulekile ekuhlonishweni kanye nasekuletseni
kutfula esiveni kanye nasebukhosini bema Zulu. ngalesento sakhe lesi Ndlela
wabulawa ngu Dingane. Mpandze ke waba nemadvodzana lamanyenti phakatsi kwawo
bekungu Cetshwayo, lowamlandzela ebukhosini kanye nabo Mbuyazwe, Dabulamanzi,
Ndabuko, Sitheku, kubala labambalwa.

nga Bhimbidvwane wa 1840 Andries Pretorius na Gert Rudolph balekelela Mpandze
ekulweni nemfowabo Dingane, lowabulawa ngemkhambatsi lowatsatsa indzawo
enyakatfo ne Hlatikhulu Forest.

Imitsetfo ngekukhetfwa kwemakhosi esiveni semaZulu ngaleso sikhatsi
beyingakacaci kahle kodvwa bekwatiwa kutsi ngekwelisiko kumele bukhosi butsatfwe
ngumntfwana wemfana wendlovukati yecucala yenkosi. ngelishwa ke inkosi ngiyo
beyikhetsa kutsi ngubani nkosikati wayo wekucala kantsi futsi loku kungagucuka ,
lokwaba ngiyo intfo leyenteka lapha, kantsi loku kwaholela empini leyabakhona
emkhatsini wa Cetshwayo na Mbulazi, lempi beyatiwa ngekutsi i Ndodakusuka,
yatsatsa indzawo emlanjeni we Tugela River kantsi Cetshwayo watfola lusito ku
John Dunn, Cetshwayo wayingcoba lempi kantsi nanobe Mpandze amange wamnika
bukhosi tisuka nje, Cetshwayo besekwatiwa kutsi nguye lolandzelako nakuphuma
babe wakhe Mpandze, lekuyintfo leyentaka ngemuva kwemnyaka nje.

Template:S-start Template:S-reg Template:S-bef Template:S-ttl Template:S-aft
Template:S-end Template:Zulu Monarchs
Template:PersondataTemplate:SouthAfrica-bio-stub Template:Africa-royal-stub



https://ss.wikipedia.org/wiki/Inkantolo_yeMtsetfo_sisekelo

Inkantolo yemtsetfo sisekelo yase Ningizimu Afrika iyinkantolo leyasungulwa
ngumtsetfo sisekelo wase Ningizimu Afrika. Lena bekuyinkantolo yekugcina
yemtsetfo sisekelo. Kusukela ekuhlanganisweni kanye nekugugculwa kemtsetfo
ekungeneni kwenkululeko eNingizimu. Inkantolo yemtsetfo sisekelo inelilungelo
lekuva onke emacala laletfwa ngaphambi kwayo, iphindze ibe nelilungelo
lekugucula tigwebo letehliswe kuto tonke tinkantolo.

Lenkantolo yasungulwa ngesikhatsi iNingizimu Afrika itfola inkululeko ngemnyaka
wa 1993, iphalamende yekucala yembuso lomusha yenta umtsetfo sisekelo
wesikhashane yabese ihlala kwekucala ngenyanga yeNdlovana emnyakeni wa 1995.
Yabese yentiwa inkantolo lesemtsetfweni yachubeka njengenkantolo lenkulu
eNingizimu Afrika kantsi itfolakala edolobheni lase Jozi. Kusukela ngeNdlovana
2004 itfolakala entsabeni yemtsetfosisekelo khona e Jozi.

Inkantolo yemtsetfo sisekelo inemajaji lalishumi nakunye lakhetfwa ngumongameli
welive eluhlwini kuluhlu lelikhetfwe i Judicial Service Commission yaseNingizimu
Afrika. Kantsi lamajaji ahlala iminyaka lelishumi nakubili vho. Lenkantolo
iholwa ngumongameli wemajaji aseNingizimu Afrika kanye nasekela mongameli.
Kantsi umsebenti walamajaji kuciniseka kutsi umtsetfo sisekelo wahlulelwa
ngekulingana kuwo wonke umutfu ngaphandle kwekubandlulula ngekwelibala,
ngekwebulili, ngenkolo nangesimo semuntfu.



https://ss.wikipedia.org/wiki/IJohannesburg

iJohannesburg lephindze yatiwe ngekutsi iJozi, iJoburg, eJoni, eGoli kumbe
eJoeys, lebhalwa pheceleti njenge JHB, lidholobhakati lase Ningizimu Afrika.
iJohannesburg iphindze ibe inhloko dholobha yesifundza se Gauteng, kantsi inotse
kutengca tonke tifundza tase Ningizimu Afrika kanye nemadholobhakati asentasi
nelivekati lase Afrika. lelidholobha liphindze libe ngilo lelikhulukati
lelingakakhiwa eceleni nemfula kumbe lwandle. . Imibani yelitulu ivamile kakhulu
kushaya edholobheni lase Johannesburg. La kulelidholobha kuphindze kutfolakale
inkantolo yesishayamtsetfo welive lase Ningizimu Afrika, lena ke inkantolo
lenkulukati eveni lephindze ibe nelivi lekugcina etindzabeni temtsetfo welive.
Igolide ne dayimane iyagutfwa etimayini takhona eJozi kantsi tintsaba takhona
tinotsile ngawo lamatje eligugu.

i Johannesburg inetikhumulo temoya letibili letisentjetiswa tindiza kantsi
lenkulukati iphindze ibe matasa e Afrika mpuma yonke iO.R. Tambo International
Airport, kantsi yesibili kuba i Lanseria International Airport letfolakala
enshonalanga neliJozi, kantsi naso lesikhumulo siyakhona kubamba umtsamo
lomkhulu wetindiza kodvwa usetjentiselwa tindiza letincane.

Ngekwetibalo temphakatsi tango 2007, tibalo tebantfu labatfolakala e
Johannesburg betibalelwa ku 4,434,827 sekutsi bantfu labatfolakala
emaphetselweni eJozi babe ngu 7,151,447. iJohannesburg ifaka phakatsi i Soweto,
lekulilokishi lelikhulukati emhlabeni kantsi lelilokishi licale kuba yincenye ye
Jozi kusukela eminyakeni yangabo 1990.



https://ss.wikipedia.org/wiki/Steve_Kekana

Steve Kekana (watalwa ngo 1958 e Zebediela, eLimpopo) ngumculi wase Ningizimu
Afrika aphindze abe ngumbhali wetingoma. Kekana walahlekelwa kubona emehlweni
aneminyaka lesihlanu nje kuphela, ngulapho khona ke wangeniswa esikolweni
sebantfu labangaboni emehlweni ePietersburg. Lesi sikhatsi lapho waba khona
nelutsandvo nemculo kakhulu, ngulapho wacala khona emacembu emculo kanye
nebangani bakhe.

ngo 1979 nango 1980, Kekana wawina indondo lebeyatiwa ngekutsi yi SABC Black
Music Award kubantfu besilisa, lendondo wayiwina ngelivi lakhe lebelitsandzeka.
lengoma yaKekana letsi Raising My Family yaba yimpumelelo kakhulu ngoba
beyitsandvwa ngesheya kwetilwandle emaveni ase Europe ngabo 1980. sekaphelele
onke ema album a Kekana angemashumi lamane.. le album yakekana letsi "The
Bushman" kanye naleletsi "Feel So Strong" (lebeyifaka phakatsi ingoma letsi
Hotline) tadla lubhedvu Springbok Radio lena Radio beyinema charts labekafaka
baculi belizinga lelisetulu ngalesosikhatsi selibandlululo e Ningizimu Afrika,
kantsi letingoma taKekana taba ngubo nombolo #13 kanye na nombolo #6 emkhatsini
kwa 1982 kanye na 1983 ngekulandzelana.



https://ss.wikipedia.org/wiki/Radio_Studio_54_Network

Umsakato wemoya lowatiwa pheceleti nge Radio Studio 54 Network, kumbe i Studio
54 Network, ungumsakato wemoya lotfolakala eveni lase Taliyane kantsi
ungumsakato lotfolakala endzaweni yase Locri, esifundzeni sase Calabria.
Kusakata Kwalesiteshi kutfolakala etifundzeni letiyimfica etindzaweni
letisihlanu takhona eTaliyane esigodzini sase Messina. kantsi tifundza lomsakato
lofinyelela kuto tifundza tase , Vibo Valentia, Catanzaro, Cosenza, Crotone,
Lecce, Potenza kanye nase Salerno). Tinhlelo tawo tingemculo kanye nelwati
lelumenyetelwa njalo kute kube ngemahlandla langu 28.

Studio 54 Network sasungulwa nga Mabasa 6, 1985 kantsi bantfu lebadlala indzima
lebalulekile ekusungulweni kwaso bekungubo Pietro Parretta , Francesco Massara,
Enzo Gatto, Memmo Minniti kanye na Pietro Musmeci, kantsi ligama lase lekucala
lesiteshi bekuyi Radio DJ Studio Club 54.

ngo 1991, ngulapho kwacala khona luhlobo lwemisakato leyatiwa ngema Calabrian e
Taliane kantsi futsi ngulapho kwacala kusebenta khona Tinhlelo tema Data System.

Ngo 1994, misakato yabese inge ku inthanethi kantsi loku kwente kutsi misakato
ikhone kulalelwa mhlaba wonke. kantsi loku kwacalwa i khona e Taliane kwandza
umhlaba wonke.



https://ss.wikipedia.org/wiki/Mswati_III

Mswati III yiNgwenyama yeMbuso wakaNgwane (25 Mabasa 1986). Ingwenyama Mswati
yatalwa yatiwa ngekutsi ngumntfwanenkhosi Makhosetive esibhedlela sase RFM
kaManzini. Wakhulela emtini webukhosi Etjeni madvutane naseMasundvwini. Babe
weNgwenyama bekuyiNkhosi Sobhuza II, kantsi make wakhe bekuyinkhosikati
laTfwala. Imbube yemhlaba yacala imfundvo yayo esikolweni saseMasunvwini, emuva
kwaloko safundza emtini webukhosi kaLozitha. Mswati wabese uwela tilwandle
wayowufundza eNgilandi esikolweni sase Sherborne e Dorset eningizimu yelive.
Watsi nakabuya nga 1986 wabutsatsa bukhosi watiwa ngekutsi nguMswati wesitsatfu.

Makhosetive watalwa yiNkhosikati laTfwala nenkhosi Sobhuza II mhla tilishumi
nemfica enyangeni yaMabasa ngemnyaka wa-1968. Makhosetive wakhulela eTjeni
lobekungumuti wenkhosi sobhuza II wase ungena esikolweni sasemaSundvwini kwatsi
ngemuva kwaloko, wafundza esikolweni sasebukhosini kaLozitha. Kutsite nakufika
sikhatsi sekutsi angene esikolweni semabanga lasetulu, Makhosetive wawela
tilwandle wayofundza eNgilandi esikolweni saseSherborne edolobheni laseDorset.

Ngemnyaka wa-1982 ingwenyama Sobhuza II yakhotsama, Makhosetive wakhetfwa ke
kutsi abe yindlalifa yeyise nga-1983. Ngaleso sikhatsi abeneminyaka lelishumi
nakune. Nga-1983 wabese uyatfulwa esiveni Ngenyanga yeNyoni. Mhla tingemashumi
lamabili nesihlanu kumabasa nga-1986 Makhosetive wabekwa waba yiNgwenyama
yemaSwati wabe asanikwa libito laMswati wesitsatfu.

Mswati uletse tingucuko kupolitiki nasembusweni weSwatini kodvwa tingcapheli
netinhlangano letifana ne People's United Democratic Movement (PUDEMO) tikholewa
kutsi letingucuko tekucinisa bukhosi bakhe kutsi abukeke kahle esiveni
semaswati. Kuya kwakhe emcimbini wendlovukati yemangisi lebeyatiwa ngekutsi i
Diamond Jubilee yenta labanyenti bambuka ngeliso lelimbi impela ngenca yesimo
sekuhlukunyetwa kwemalungelo ebantfu esiveni sakhe.

betindzaba bamsola kakhulu Mswati ngendlela anjinge ngayo nangendlela asebentisa
ngayo timali tembuso. Loku kulandzela kutsi atsenge timoto teluhlobo
leluphambili impela letibita ngetulu kwa $500,000 loku kufaka phakatsi nalemoto
leyatiwa ngekutsi i Maybach yaka DaimlerChrysler ledvume ngekugitjelwa tingamula
kuphela , tonke timoto takhe teluhlobo loluphambili tibalelwa ku 62 , loku
kwente kutsi akwente kube semtsetfweni kuboshwa kwebantfu labatsatsa titfombe
tetimoto takhe. Ngekuya ngebakwa Forbes emnyakeni wa 2009 Mswati bekabalewa
kutsi enamali lengu $200 emadola aseMelika lokumenta kutsi abewelishumi
nesihlanu eluhlwini lwetinkosi letinjinge impela imhlabeni. NgaBhimbidvwane 2004
liphephandzaba le Times of Swaziland labika kutsi Inkosi icele umbuso kutsi
ukhiphe tigidzi letingu $15 wemadola aseMelika ekuhlobiseni tigodlo takhe
letintsatfu lapho kuhlala khona letinye tetindlovukati takhe letilishumi
nakunye. Ndvunankulu weSwatini wabese wenta sitatimende kutsi lendzaba
kuleliphepha ayakhi futsi ingemanga laluhlata , wabese uyangeta watsi lemali
lecelwe silo yekwakha tindlu tetinsita tesive letisihlanu hhayi tigodlo
tebukhosi katsi futsi nalemali lebalwa nguleliphephandzaba ingemanga. Kutse
ngekuhamba kwesikhatsi ngaloyomnyaka takhiwa tindlu tetinsita sive letabita
tigidzi letine.



https://ss.wikipedia.org/wiki/Mpandze

Mpandze (1798–1872), uMsimude owavela ngesiluba phakathi kwamaNgisi namaQadasi,
leti bekutinanatelo takhe, kantsi Mpandze bekayinkosi yesive sema Zulu kusukela
ngemnyaka wa 1840 kuya ku 1872, loku kwamenta waba yenkosi leyabusa sikhatsi
lesidze emlandvweni wemakhosi aka Zulu. bekamnakabo Shaka kanye na Dingane ngabo
make, kantsi futsi utsatsa kubo bukhosi.

Mpandze watalwa e Babanango, ka Zulu, bekabukwa njengemuntfu longenamandla futsi
angetfusi, kantsi ke bekangesatjwa kutsi angacelela phansi kumbe acumbe umbuso ,
ngiko loku lokwenta wayekelwa kube bonke banakabo lebebabonwa njengebantfu
labangacumba phansi umbuso. bekutsi lapho Dingane anika khona miyalelo endvuneni
yakhe Ndlela kaSompisi kutsi kumele abulale Mpandze Ndlela bekangatsita atsatse
sikhatsi sakhe kucabanga ngalendzaba ngobe bekabona kutsi Mpandze nguye yedvwa
umntfwana wemfana loyindla lifa kantsi longaphindza andzise lusendvo abuye
achubekise nebukhosi baka Zulu, Ndlela waphindze wabona kutsi Mpandze unengati
yebukhosi , loku kuyintfo lebalulekile ekuhlonishweni kanye nasekuletseni
kutfula esiveni kanye nasebukhosini bema Zulu. ngalesento sakhe lesi Ndlela
wabulawa ngu Dingane. Mpandze ke waba nemadvodzana lamanyenti phakatsi kwawo
bekungu Cetshwayo, lowamlandzela ebukhosini kanye nabo Mbuyazwe, Dabulamanzi,
Ndabuko, Sitheku, kubala labambalwa.

nga Bhimbidvwane wa 1840 Andries Pretorius na Gert Rudolph balekelela Mpandze
ekulweni nemfowabo Dingane, lowabulawa ngemkhambatsi lowatsatsa indzawo
enyakatfo ne Hlatikhulu Forest.

Imitsetfo ngekukhetfwa kwemakhosi esiveni semaZulu ngaleso sikhatsi
beyingakacaci kahle kodvwa bekwatiwa kutsi ngekwelisiko kumele bukhosi butsatfwe
ngumntfwana wemfana wendlovukati yecucala yenkosi. ngelishwa ke inkosi ngiyo
beyikhetsa kutsi ngubani nkosikati wayo wekucala kantsi futsi loku kungagucuka ,
lokwaba ngiyo intfo leyenteka lapha, kantsi loku kwaholela empini leyabakhona
emkhatsini wa Cetshwayo na Mbulazi, lempi beyatiwa ngekutsi i Ndodakusuka,
yatsatsa indzawo emlanjeni we Tugela River kantsi Cetshwayo watfola lusito ku
John Dunn, Cetshwayo wayingcoba lempi kantsi nanobe Mpandze amange wamnika
bukhosi tisuka nje, Cetshwayo besekwatiwa kutsi nguye lolandzelako nakuphuma
babe wakhe Mpandze, lekuyintfo leyentaka ngemuva kwemnyaka nje.

Template:S-start Template:S-reg Template:S-bef Template:S-ttl Template:S-aft
Template:S-end Template:Zulu Monarchs
Template:PersondataTemplate:SouthAfrica-bio-stub Template:Africa-royal-stub



https://ss.wikipedia.org/wiki/ISwizalandi

iSwizalendi (de: die Schweiz, fr: Suisse, it: Svizzera, rm: Svizra). Live
laseYurophu.

I Swizalendi live lelitfolakala phakatsi kwetintsaba kanye nemawa, kantsi lilive
lelihlukaniseke katsatfu, lokuhlukaniseka loku kucuketse emawa langema ayisi,
umzila lowatiwa ngekutsi i Swiss Plateau kanye nentsaba leyatiwa ngekutsi i
Jura,lomzila udvonsa libanga lelingemakhilomitha langu 41285 km2. kutsi
letintsaba temawa lama ayisi sidle sigamu nje lesidze salelive, tibalo tebantfu
labatfolakala kulelive tibalelwa ku 8 million kantsi labanyenti babo labantfu
batfolakala kuwo lomzila wetintsaba, lapha ke ngulapho kuphindze kutfolakale
khona nenhlokodholobha yalo lelive lase Swizalendi kantsi emadholobha ase
Swizalendi advume umhlaba wonke aphindze atiwe ngekutsi ngema global cities
ngenca yemnotfo wawo, lawa ke i – Zürich kanye ne Geneva.

Lelive lase Swiss linemlandvo lomudze wekungatibandzakanyi etimpini , pheceleti
loku lokwatiwa ngekutsi i armed neutrality— kusukela ngemnyaka wango 1815—
alikaze lelive libe nempi, ngiko ke loku lokwente kutsi lingenele inhlangano
yetive muva ngemnyaka wa 2002. kusesenjalo ke lelive linebudlelwane lobuhle
nalamanye emave emhlaba kantsi budlelwane balo bakhelwe esisekelweni sekuletsa
kutfula nelucolo emaveni lamanyenti. .i Swizalendi live lakwatalwa khona
inhlangano ye Siphambano Lesibovu pheceleti i Red Cross kantsi futsi tinhlangano
letinyenti tinemahhovisi awo lamakhulu kulelive lokufaka phakatsi i second
largest UN office. Emaveni ase Yuropu leli ngilo live lelisungule inhlangano ye
European Free Trade Association loku kuphindze kube yincenye ye Schengen Area –
lokufaka phakatsi i nyonyana ye European Union, endzaweni leyatiwangekutsi yi
Eureopean Economic Area.



https://ss.wikipedia.org/wiki/FRELIMO

i"Mozambican Liberation Front" kumbe "Frente de Libertação de Moçambique"
(FRELIMO)licembu letembusave laseveni lase Mozambiki.Mongameli walo wekucala ngu
Eduardo Mondlane. Lasungulwa tinhlangano letincane taseMozambiki lebetiseveni
lase Tanzania tilwela inkululeko yase Mozambiki eveni lase Portugal.

Ekucaleni kweminyaka yabo 1970 i FRELIMO beseyinemasosha langetulu kwa 7,000
kantsi beseyikhone kutsatsa letinye tincenye telive letitfolakala emkabeni
nelive kanye nasenyakatfo nelive lase Mozambiki etandleni temaputukezi. Emasosha
emaputukezi labekase Mozambiki ngaleso sikhatsi bekalinganiselwa ku 60,000
kantsi bekatfolakala ngebunyenti endzaweni yase Cahora Bassa lapho umbuso
wemaputukezi bewenta lidamu lebelitawuphehla umbani wagezi. Tingucuko letinyenti
betenteka eMozambiki kanye nase Portugal kusukela ngeminyaka yangabo 1960 kwatsi
ngemnyaka wa 1974 umbuso lobewukhona e Portugal i Estado Novo wacunjwa phansi
kwaba ngulapho licembu lelisha lebeseliphetse lanika inkululeko onke emave
langesheya labekacindzetelwa umbuso we Portugal. Inkululeko yanikwa mhlaka 25
Inhlaba 1975 eveni lase Mozambiki live lase Portugal.



https://ss.wikipedia.org/wiki/Emathuna_ase_Avalon

Emangcwaba ase Avalon ngulamanye lamakhulukati eveni lase Ningizimu Afrika.
avulwa ngo 1972, ngesikhatsi sencindzetelo yelibandlululo lweapartheid, kantsi
avulelwa kutsi atoba ebantfu labamnyama nje kuphela. bangetulu kwa 300,000
bantfu lasebangcwatjwe kulamadliza latsatsa umhlaba longema ekha langu 430
(1.7 km2), kantsi ngenca yekubabete kwendzawo, imigodzi idvutane kakhulu. ngenca
ye AIDS kutfolakala kungcwajwa bantfu labanyenti kakhulu kunalokwakulindzelwe
nakavulwa lamagcwaba.

eAfrika, kufa kuyintfo lebalulekile mbamba kantsi futsi itsatfwa
njengekwendlulela kulelitako esiveni lesimnyama. bantfu lababulewe sandvulela
ngculaza i HIV/AIDS labangazange baphila sikhatsi lesidze kutsi bangashada
basalelwa umngcwabo njengelilanga labo lelibalulekile. Imindeni yabo itowenta
imitamo yekutsi bahanjiswa ngendlela yenhlonipho kantsi futsi kuba umcimbi
losikhumbuto impela endleleni leya kulabaphansi. Etikhatsini letinyenti labafile
bahlonishwa njengabogogo labaniketa indlela kanye netinhlanhla.

Ngekwesintfu bantfu abamenywa emngcwabeni, ngiko ke kuyintfo letayelekile kutsi
imingcwabo ibe nebantfu labangaba ngetulu kwa 500. Bonke labantfu labatolila
lapho kushonwe khona akusho kutsi bahlobene kumbe babangani nemufi kanye
nemndeni, kodvwa kuba bangani bebangani nebantfu bemphakatsi labamatiko mufi
kodvwa bebangakasondzelani naye kumbe bati umuntfu emndenini, kantsi labanye
beta nobe bebangakasondzelani namutfu emndenini.

Emangcwaba ase Avalon aphindze atiwe ngekuba nebantfu labadvumile kantsi
kulabantfu kubalwa emagama lafana nabo Hector Pieterson, Joe Slovo, Lilian
Ngoyi, Helen Joseph kanye nabo Hastings Ndlovu.



https://ss.wikipedia.org/wiki/Thomas_Mopoku_Mofolo

Thomas Mokopu Mofolo (22 Ingongoni 1876 – 8 Inyoni 1948) bekangumbhali lomkhulu
wetincwadzi tesisutfu. Ubhale tincwadzi letinyenti tesiSutfu. Chaka ngulenye
incwadzi layibhala yahunyushwa elulwimini lwesiSingisi.

Thomas Mofolo watalwa e Khojane,e Lesotho, mhlaka 22 Ingongoni 1876. wafundza
esikolweni lebesidvute nalabekahlala khona, lesi sikolo lebesisesontfweni
lebelatiwa nge Paris Evangelical Missionary Society , lapha ke waphotfula
timfundvo tebuthishela watfola sitifiketi ngo 1898. watsi nakacedza kufundza
watfola umsebenti esitolo semabhuku e Morija. lapho labanye bafundisi labebama
mishinari babona imibhalo yakhe babese bayamgcugcutela kutsi acale kubhala
emabhuku, ngulapho wacala kubhala emabhuku ngesiSotho pheceleti libhuku lekucala
lewabhala lesihloko salo besitsi Moeti oa bochabela (1907; The Traveler of the
East). lelibhuku belitjela ngemlandvo wa Shifu webaSutfu lobekakhuluma aphindze
aphonse imibuto ngenkolo yemakrestu, lelibhuku libhalwe ngebuhlakani ngedlela
yekuhlanganisa tinkondlo kanye netimva batsi, ngulapho ke wacala kubhala
ngetindzaba temilandvo kanye netinganekwane netibongo. impumelelo yalelibhuku
yenta bothishela labanyenti kutsi nabo bacale kubhala amabhuku, loku ke kwacala
kulandzelwa bantfu labafundzile mbamba e Afrika lese ningizimu.



https://ss.wikipedia.org/wiki/Mbandzeni

Mbandzeni ( lophindze atiwe nga Dlamini IV, emaNgisi bekamati nga Umbandine,
Umbandeen ) (1855–1889) BekayiNkosi yesive sase Swaziland kusukela ngemnyaka wa
1875 kuya ku 1889. Ingwenyama Mbandzeni bekayindvodzana ya Mswati II kanye na
Nandzi Nkambule. Indlovukati ya Mswati yashona mbandzeni amncane. Mbandzeni
watsatsa bukhosi ngemuva kwekutsi umnakabo Ludvonga II ashone ngembi kokutsi
abekwe njengeNkosi. Kufa kwaluDvonga kwenta kutsi  inkhosikati Lamgangeni
atsatse Mbandzeni lobekete make amente indvodzana yakhe, loku ke ngiko
lokwamenta waba yiNkosi. Sigodlo sakhe besise Mbekelweni. Emkhatsini wemnyaka wa
1884 kanye na 1894  Mbandzeni, waniketa emaNgisi ngemalungelo ukulima, kanye
nekumba, waphindze waniketa ngemhlaba wase Ntilasifali  (Transvaal) lomnyenti
kakhulu. Lokuniketwa kwemihlaba (ngelusito lwa Offy sherpstone) Kwenta kutsi
live laseSwatini libe lincane kakhulu. Mbandzeni walekelela emangisi kutsi
bancobe inkosi yemaPedia Sekhukhune ngo 1879 loku kwaphindze kwasita kutsi
emaZulu angahlaseli indzawo yeNtilasifali. Ngaloko ke live laseSwatini latimela
njenge Sive. Mbandzeni wafa ngemnyaka wa 1889 . Kantsi wakhuluma lamagama ngembi
kokushona " Bukhosi BemaSwati bufa kanye nami".  Wangcwatjwa emalibeni ebukhosi
base Mbilaneni eceleni kwababe wakhe kanye namkhulu wakhe inkosi  Sobhuza
I. Mahlokohla walandzela ngemuva kwekufa kwaMbandzeni bakanye
neNdlovukati Labotsibeni Mdluli batsatsa bukhosi ngemuva kweNdlovukati Tibati
Nkambule. Takhiwo letinyenti kanye nemigwaco ibitwa nga Mbandzeni.



https://ss.wikipedia.org/wiki/Lilangeni

Umbuso weSwatini (kaNgwane, eSwatini), live lesiseningizimu nelivekati lase
Afrika. Live lakaNgwane lincane ngebubanti, kantsi likakwe live lase Ningizimu
Afrika enyakatfo, ngentansi, nangasenshonalanga. Emphumalanga likakwe live
laseMozambique. Bukhulu belive lakaNgwane litinkhulungwane letilishumi
nesikhombisa, emakhulu lamatsatfu, emashumi lasitfupha nalamane ema km2
(17,364). Noma lingalikhulu kangako, lelive lihluka ngetigaba letine tekwakheka
kwemhlaba. Leti tatiwa ngekutsi yinkhangala, lihlandze, tintsaba telubombo,
kanye nenkhabave.

Live laseSwatini libitwa ngaleligama, ngenca yeNgwenyama Mswati II lobekalibusa
lelive kusukela nga 1840 kuze kube ngu 1868. Ekubuseni kwakhe, lelive walincoba,
wabuye walihlanganisa. Njengalamanye emave aseAfrika, live lakaNgwane labuswa
ngulabamhlophe. Kwatsi nasekwendlule impi yemaBhunu nemaNgisi eNingizimu Afrika,
live laseSwatini labuswa ngemaNgisi kwaze kwaba ngu 1968. Emvakwaloko, labese
litfola inkhululeko. Lamuhla live lakaNgwane linebukhosi, liphetfwe yiNgwenyama
Mswati III kanye neNdlovukati Ntfombi Tfwala. Hulumende welive ubukwe ngundvuna
nkhulu lobekwa Silo. Inhlokodolobha yakaNgwane kuseMbabane, kantsi sigodlo
nephalamende yelive kukaLobamba. Lidolobha lelikhulu kukaManzini.

Kwetemnotfo, laseSwatini libonywa lilive lelisatfutfuka. Nakubukwa umnotfo
wemuntfu amunye lawutfola emnyake, kubalwa imali lenganga $6,367.
Liyatimbandzakanya nalamanye emave eticuketfweni letinjenge Southern African
Customs Union(SACU) kanye neCOMESA. Liyaye litsengiselane tintfo letinyenti
nemave lanjenge Melika, emave lase Europe, kwanye neNingizimu Afrika. Empeleni,
nemali yakaNgwane, lilangeni limisane kanye nemali yaseNingizimu Afrika,
liRandi.

Kufika kwalabamhlophe evenikati leningizimu Afrika, kwalitsintsa live
lakaNgwane, nebantfu balo. EmaNgisi akuhlonipha kutiphatsa kwemaSwati ngemnyaka
wa 1881, ngesikhatsi letinye tive temaAfrika betincotjwa ngalapha nangalapha.
Loku kutiphatsa kwabuye kwagcizelelwa ngemnyaka wa 1884 emkhatsisini wemaSwati,
emaNgisi, kanye nemaBhunu. Kwatsi ngemnyaka wa 1894, live lakaNgwane labekwa
ngephansi kwelive lemaBhunu, kwodvwa abazange babe nahulumende lophelele. Loku
kwagcina ngemnyaka wa 1899 lapho khona kwabhoboka imphi emkhatsisini wemaNgisi
nemaBhunu. Naseyengcile lenamphi, nemaNgisi sekancobile, live lakaNgwane laba
ngephansi kwemaNgisi kusukela nga 1903 kuze kube ngu 1968, nalitfola
inkhululeko.

ISwatini inetifundza letine: Hhohho, Lubombo, Manzini, Shiselweni. Batehlukanisa
ngetinkhundla (55), batehlukanisa ngemiphakatsi.



https://ss.wikipedia.org/wiki/John_Robert_Dunn

John Robert Dunn (1834–1895) watalwa South Africa aphinze asakhamuti, mtingeli,
kanye na sopolitiki wandzabuko yase Scotland. watalwa e Port Elizabeth kumbe e
Port Natal ngeminyaka yangabo 1834, wakhulela e Natali/ngase Durban.

ngesikhatsi asakhula Dunn ,babe wakhe wanyatselwa wabulawa yindlovu, kwatsi make
wakhe wabese ushone iminyaka lemibalwa ngemuva kwekushona kwababe wakhe. lesi
ngiso sikhatsi lapho Dunn wacala kutiphilisa ngekusebentela batfutsi betimpahla
kanye nebatingeli, futsi lesi ngiso sikhatsi lawacala kuba nelutsandvo
lekutingela. lapha ngulapho bekahamba kakhulu etindzaweni letehlukene atingela
adzabula imifula netihobodla temfula Tugela wate wafika ebukhosini baka Zulu.
loluhambo lwakhe lwambona aphindzela kanyenti kulendzawo yema Zulu waze
watakhela budlelwane nabo bukhosi njengemhumushi ngenca yekufundza nekukhuluma
lulwimi lwesi Zulu kahle. etikhatsini letinyenti lapho bukhosi bebumbonga
ngetipho ekuhumusheni kwakhwe, tipho lebetifaka phakatsi tinkomo kanye nebafati.
lena yintfo lengazange imjabulisa umka Dunn Catherine Pierce kodwa Dunn
bekachubeka abamukela bafati labephiwa bona bukhosi bema Zulu. Umka Dunn beka
yindvodzakati yabafiki labamhlophe ngelibala base Kapa. Dunn waphindze waphiwa
umhlaba nguZwane wakaMangethe eceleni nase Ngoye lapho wakha wahlala nebafati
bakhe labangu 48.

Umbango wekubusa emkhatsini wemadvodzana enkosi Mpandze bo Mbuyasi na Cetshwayo
wacindzetela Dunn kanye nalabanye belumbi kutsi babalekele e Natali. kwatsi emva
kwempi lapho khona Cetjwayo waphumelela Dunn waphindze wabuyela emuva
kuyophindze ahlale khona futsi akhe nebudlelwane nenkosi lensha Cetjwayo. lesi
ke ngiso sikhatsi la Cetjwayo wamcoka njengemeluleki wakhe kakhulukati
etindzabeni letibukene netekuchumana netive tangaphandle,temabhunu,nemangisi
kanye nebukhosi base British. buciko ba Dunn ekusebentiseni tibhamu bamenta
wabaluleka kakhulu embusweni wa Cetjwayo ngeca yekutsi waphindze waniketwa
netinkomo takhe ngebunyenti bato letatsatfwa ngesikhatsi sembangave wa Mbuyisa
na Cetjwayo , letinkomo watakhela sibaya kulendzawo lebitwa namuhla kutsi kuse
Mtunzini.

ngenyanga yenyoni 1872 , Inkosi Mpandze yakhotsama ineminyaka lengu 74 ngulapho
ke Cetjwayo watsatsa bukhosi, lesi kwaba ngiso sikhatsi Dunn wabakhula
ngekwemnotfo nangekwatiwa kanye nekubaluleka wabanemandla lamangalisako
njengemhumushi kanye nemluleki wenkosi. kwalandvwa tikhali kanye netibhamu
letinyenti ngalesikhatsi embusweni wa Cetjwayo. nanobe Mpandze bakhona kutsi
balwe nekutungulutelwa mabhunu kanye nemangisi endzaweni yabo kodwa lempi
yemabhunu kanye nemangisi i Anglo-Zulu War yacindzetela kutsi Dunn akhetse
indlubu ekhasini, lapho khona wakhetsa kuma nemangisi.

ngenyanga yamhlaka 11 Bhimbidvwane 1879 emasotja emangisi adzabula umfula i
Tugela , eceleni kwase Fort Pearson abese anika Cetjwayo imiyalela kutsi akhetse
kodvwa yena wacinisa inhloko, wakhetsa impi. lesi ke ngiso sikhatsi lapho khona
Dunn wabese utsengisa Cetjwayo emangisini kwabese kuyiwa empini lenkulukata
emlandvweni wemangisi nemabhuni leyatiwa ngekutsi i impi yesandlwana kumbe i
Battle of Isandlwana. lapho khona emaZulu ancojwa emfuleni i Tugela, kwatsi
emangisi ngenyanga ya 1 Inyoni 1879 abese atsatsa bukhosi ba Cetjwayo
abuhlanganisa kanye ne sifundza sase Natali. ngalesento Dunn waniketwa umhlaba
lumkhulu impela waba nendzawo lehlukanisa sive salamhlophe kanye nalabamnyama
lebebangatsenjwa ngulabamhlophe.



https://ss.wikipedia.org/wiki/I_HIV/AIDS_eSwatini

Ingculaza leyatiwa kabanti ngesingisi kutsi iHIV/AIDS seyifike ezingeni
lelisetulu impela eSwatini.

i HIV/AIDS iyinkinga lenkulu eveni lase Swazitini kanye nasekukhuleni kwemnotfo
walelive. lesifo sikhona kulo lonke lelamswati kusukela ekucaleni kwemibiko yaso
lesifo yangabo 1986.

Kuhlolwa njalo njalo kwalesifo kubomake labatitfwele emitfolampilo kunetinkomba
tekukhula kwelizinga lalesifo kulelakaNgwane. luhlolo kubomake labatitfwele
lolwentiwe ngemnyaka wanga 2004 lukhomba kutsi bangemaphesenti langu 42.6%
labanaleligciwane lengculaza. bantfu labatsintseke kakhulu emaphesentini langu
28% batfolaka emantfombataneni lasemkhatsini weminyaka lengu 15 kuya ku 19. bese
kutsi bafati labasemkhatsini weminyaka lengu 25 kuya ku 29, batsintseke
ngemaphesenti langu 56%.

Kukhula kwebantfu esiveni kumbe peceleti i Human Development Index ye UN
Development Programme ibika kutsi " ngenca ye HIV/AIDS, lizinga lempilo kanye
netibalo tebudze beminyaka yebantfu tehlile eSwatini tisuka kuminyaka lengu 61
ngo 2000 kuya eminyakeni lengu 32 ngo 2009.

ngemnyaka wa 2000 inhlangano ye World Health Organization WHO itse nayihlatiya
yatfola kutsi imbangela yekufa eSwatini lehlangene ne HIV/AIDS engemaphesenti
langu 64%. mgemnyaka wa 2009, bantfu lababalelwa 7,000 babulalwa ngiso lesifo
samashaya abhuce. Etibalweni tebantfu besive labalinganiselwa ku 1,185,000 loku
kuchaza kutsi i HIV/AIDS ibulala emaswati lalinganiselwa emaphesentini langu
0.6% ngemnyaka. tifo letifana nesifo senhlitiyo stroke, kanye nemdlavuta
tibulala bantfu labalinganiselwa ngaphansi kwa 5% , kantsi lesibalo
nasilinganiswa nelive lase United States of America tibalo titsi bangu 55%
bantfu lababulalwa ngito letifo tamehlala akhona.

inhlangano yetive (UN) itsi uma ngabe lesifo sengculaza singachubeka
nekubhebhetseleka ngelizinga lesibhebhetseleka ngaso, live lase Swatini ngeke
libe khona njengembuso.

Ngekwelisiko lemaswati kuya emacansini ngendlela lephephile akusiyo intfo
legcizelelwako. tivikeli letinjenge lijazi lemkhwenyane kanye nekuba nemlingani
munye utsembeke kuye akusito tintfo letisemihambweni nasemasikweni emaswati.
kunalomcabango wekutsi kumele kwandziswe sive semaswati nekutsi umfati kemele
abe nebantwana labasihlanu lokungenani. kantsi futsi nesitsembu yintfo nje
leyamukeleke mbamba emihambeni yakaNgwane... bantfwana labanyenti basele
bangenabatali ngenca yaso lesifo. emakhulukhulu ebantwana akhuliswa ngubogogo
kumbe bakhulele etihlotjeni labanye bete kwasa leto tihlobo ngobe wonke umndeni
ucedvwe ngiso sona lesifo kantsi bantwana labakhulela emndenini lona babe namake
balinganiselwa emaphesentini langu 22%.

ngemnyaka wa 2003, i National Emergency Response Committee on HIV/AIDS (NERCHA)
yasungulwa ekulweni nalesifo lesi. litiko letemphilo kanye netenhlalakahle
babuka tindlela labangatenta kuvikela kukhula kwalesifo kanye nekwatisa
umphakatsi ngengoti yaso. baphuma netimpendvulo letinyentana lebetibukune
nekwandzisa lwati ngengoti yalesifo, kunakekela labo labagulako, kuvikela kwaso,
kanye nelwati lwetinsita uma uphila nalo leligciwane lesandulela ngculaza.

lenye inkinga lebukane nekuphatfwa ngulesifo ngukutsi angete wamukeleke
emphakatsini, loku ngiko lokubangela bantfu bangafuni kwatiwa kutsi banaso
lesifo ngobe besaba kwenyatswa. kodvwa nobe kunjalo bokhona bona bantfu
labaphumela ngaphandle kutsi batiwe laba kuvame kuba bantfu labadvumile, bantfu
betenkolo kanye nebemasiko, loku ngiko lokubangela kusitakala kwebantfu
ngesikhatsi.

Sifo sesifuba siyinkinga lenkulu ebantfwini labane HIV ngenca yekutsi tigulane
letinyenti tine MDR TB loku kuchaza lesifo sesifuba lesingalashwa ngemaphilisi
latayelekili kodvwa sifuna kunakekelwa impela kantsi siphindze sifune luhlobo
lolukhetsekile lwemaphilisi esifuba. loku kuba yinkinga uma bantfu baluphisa
kunatsa emaphilisi abo ema ARV kanye newesifuba kuphindze kubhebhetseleke uma
babhema futsi bente imikhuba lenjengekunatsa tjwala. bantfu labane MDR kube
baphetfwe i HIV babalelwa emaphesentini langu 83 . bantfu labasuleleka ngesifo
se TB ye MDR kube bane HIV/AIDS bangu 14,000 ngemnyaka.



https://ss.wikipedia.org/wiki/Eduardo_Mondlane

Eduardo Chivambo Mondlane (Inhlaba 20, 1920 - Indlovana 3, 1969)
bekangumongameli wekucala welicembu letembangave le Mozambican Liberation Front
(FRELIMO) kusukela ngemnyaka wa 1962, ekusungulweni kwayo i FRELIMO e Tanzania,
kwate kwafika lapho abulawa khona ngemnyaka wa 1969. Bekaneticu te anthropology
kodvwa bekafundzisa temlandvo kanye nenhlalakahle e Syracuse University.

Mondlane uphuma esiveni semaShangane kantsi bekangumntfwana wesine kumadvodzana
lalishumi nesitfupha, babe wakhe bekayindvuna ebukhosini bakaMondlane kantsi
yena Eduardo watalwa e "Nwajahani", esigodzini sase Mandlakazi esifundzeni sase
Gaza," eMozambiki ngo 1920. Angumfana bekalusa waze waba neminyaka lengu 12.
Wangena etikolweni letinyenti telibanga leliphansi ngaphambi kwekungena e
Swiss–Presbyterian madvute nje nasse Manjacaze, Kodvwa libanga lelisitulu
ulicedzele e Ningizimu Afrika kulo lona lilunga lalesikholo eLemana eTransvaal.
Ubese wenta umnyaka munye esikolweni senhlala kahle iJan Hofmeyer School of
Social ngaphambi kwekucala timfundvo takhe eWitwatersrand University e Jozi
Kodvwa wabese uyacoshwa eNingizimu Afrika ngo 1949 ngaphansi wemtsetfo
welibandlululo lowaciniswa emacembu etembangave latsatsa umbuso ngaleso
sikhatsi. Ngenyanga yeNhlaba 1950 Mondlane wangena e University of Lisbon,
edolobheni lase Lisbon, inhloko dholobha yase Portugal, kodvwa kwatsi lapho
sekaneminyaka lengu 31 wabese uyacela Mondlane kutsi andluliselwe e Melika
wabese uchuba timfundvo takhe ngaphansi kwemfundzate wePhelps Stokes scholarship
e Oberlin College edholobheni lase Ohio. Mondlane wangena ekolishi lase Oberlin
emnyakeni wa 1951, kwatsi ngemnyaka wa 1953 waphotfula timfundvo takhe ku
anthropology kanye naku sociology. Wachubeka ke netimfundvo takhe e Northwestern
University edholobheni lase Evanston, e Illinois, ngulapha watfola khona iMA
kanye ne PhD ngulapho waphindze washada khona nankosikati welibala lelimhlophe
Janet Rae Johnson, lobekaphuma e Indiana kodvwa abehlala endzaweni yase Chicago.

Emva kwekuphotfula tifundvo takhe Eduardo Mondlane wabese usebenta Kwi Nhlangano
yeTive:United Nations. Lapha wahlangana nabo António de Oliveira Salazar
lobekangumeluleki wembuso lobalulekile was Portugal kanye na Adriano Moreira,
lebekafundzisa tifundvo tepolitiki aphindze abukene netangaphandle tembuso we
Portugal, kantsi ngekubona kukhalipha kwaMondlane, lamadvodza lamabili atama
kumheha kutsi asebentele umbuso we Portugal abukane netindzaba tase Mozambique
kodvwa Mondlane amange akhombise kutimisela ngekutsatsa lesikhundla kodvwa
wakhetsa kuyongenela emacembu labekase Tanzania alwela inkululeko yase
Mozambiki. Kwatsi ngo 1962 Mondlane wakhetfwa njenga mongameli welicembu
lebelitsandza kubunjwa i Mozambican Liberation Front (Frente de Libertação de
Moçambique kumbe FRELIMO), lebelibunjwe ticucu temacembu labekalwela inkululeko.
Ngo 1963 wahlala kanye nemndeni wakhe dvutane nemaHhovisi eFRELIMO e
Dar-es-Salaam e Tanzania. Lelicembu lelisha belitfola kuchaswa ngemave
langesheya lafana nabo Russia lebeyatiwa nge USSR, kanye nemave as Afrika
lamanyenti, ngulapha ke i FRELIMO yacala kuhlasela ngetempi ilwela inkululeka
yeMozambiki eveni lase Portugal. Licembu leFRELIMO belihlukene kabili ekucaleni
kwalo, nanobe bonke baholi balo bebalwela inkululeko yeMozambiki kodvwa
bekunelihlangotsi lebelifuna kutsi kukhishwe emaputukezi bese kuchubeka bantfu
labamnyama etikhundleni tawo, laba bekungubo Nkavandame kanye nabo Simango,
bebaphindze bafuna kutsi umbuso ucunjwe phansi kantsi bo Mondlane, Machel kanye
nabo Chissano bebafuna kutsi bantfu labahluphekako baseMozambiki babeyincenye
yekulwela inkululeko kantsi bebafuna kutsi emaputukezi acoshwe ngendlela
yekuhlwa hhayi kucumba phansi umbuso. Lokungaboni ngeliso linye kwacazululwa
ngelukhetfo lwenhlangano lelenteka nga Kholwane 1968 lapho luvo lwabo Mondlane
laphumelela kwatsi Mondlane wabuyiselwa esikhundleni sebungameli belicembu.

Ngemnyaka wa 1969 i bhomu yafakwa phakatsi kwelibhuku yabese iyatfunyelwa
emahhovisi eFRELIMO e Dar es Salaam, eTanzania. Yadubuka yambulala khona lapho
Eduardo Mondlane. Tinhlangotsi letinyenti tiyasolwa ngekufa kwa Mondlane
kusukela embusweni wetekuhlola tase Portugal kuya kulamanye emahlangotsi e
FRELIMO. Lomunye lebekayinhloli yetembuso we Portugal iPIDE Oscar Cardoso utsi
lona lowahlanyela lebhomu leyabulala Mondlane bekasebenta naye ngu Casimiro
Monteiro.

Inkonzo yemngcwabo yaMondlane beyiphetfwe ngumfundisi Edward Hawley lowafundza
naye e Oberlin baphindze babangani labebasondzelene impela , waphindze wakhuluma
lamagama watsi "Mondlane ufele liciniso kantsi futsi bekamutfu lohloniphekile
aphindze asebenta matima"

ngo 1975 i Universidade de Lourenço Marques lebeyisungulwe maputukezi kantsi
futsi leligama belisetjentiswa kubita lidholobhakati lase Mozambiki iMaputo
laguculwa labitwa ngeUniversidade Eduardo Mondlane, kumbe Eduardo Mondlane
University. Lenyuvesi itfolakala enhlokodholobha lase Mozambiki eMaputo.



https://ss.wikipedia.org/wiki/Danny_Jordaan

Daniel Alexander "Danny" Jordaan (Watalwa 3 Lweti 1951) ngumongameli we libhola
letinyawo lase Ningizimu Afrika(SAFA) kantsi futsi ngembi kwekutsi abe
ngumongameli, bekafundzisa ezingelileliphakeme aphendze alwa nencindzetelo
yelubadlululo. Jordaan bekangulomunye lowaholela live lase Ningizimu Afrika
empumelelweni ye 2010 FIFA World Cup. leli kwaba likhetfo lekucala evenikati
lase Afrika kutsi kube khona lomncintiswano we FIFA. kantsi futsi Jordaan
bekakhona kulelitsimba lekucala lelenta imitamo yekuletsa wona lomncintiswano we
2006 FIFA World Cup eveni lasi Ningizimu Afrika longazange ube yimpumelelo.
kwatsi nawuphumelela lowesibili umtamo wekuletsa lomncintiswano wabese lowa
Jordaan uba ngusihlalo we FIFA eNingizimu Afrika.

Uhleti etihlalweni letinyenti ke Jordaan lokufaka phakatsi kuba ngusihlalo kanye
nemcodzisi we Youth World Cup (now FIFA U-20 World Cup), 2001 FIFA
Confederations Cup kanye ne 2002 FIFA World Cup e Korea/Japan. uphindze waba
ngunkomishane we 2006 FIFA World Cup lapho bekaphindze alilunga lebhodi
yekuhlela khona ku 2006 FIFA World cup. lirekodi lakhe lekuhlela nekuhlala
etikhundleni tebuholi belibhola letinyawo buyimpumelelo lenkulu, ngoba watiwa
njengemuntfu lonelwati ngekuhlela nekucondzisa lemidlalo ,uphindze abe ngumpetsa
ekukhangiseni nasekutsengiseni lemidlalo loku kubonakale ngesikhatsi ahlela i
2010 FIFA World Cup kanye ne 2009 FIFA Confederations cup.

Danny Jordaan watalelwa e Port Elizabeth, leli lidholoba lelisempumalanga
ngaselugwini lelwandle, kantsi utalwa ngu Maxine kanye na Alexandre Jordaan.
ebusheni bakhe wacala kutibandzakanye ekulweni nembuso wencindzetelo , petseleti
i Apartheid lapho engenela khona tinhlangano letifana ne South African Students'
Organisation (SASO) ngeminyaka yabo 1970s, kwatsi lapho Steve Biko asungula
inhlangano leyatiwa ngekutsi i Black Consciousness Movement kutsi anike sive
lesimnyaka livi ngulapho ke lowa Jordaan naye wacala khona kutibandzakanya
netindzaba tepolitiki, waba lilunga layo lenhlangano i BCM ekuweni nencindzetelo
yebafundzi belibala. kwatsi ngekuhamba kwesikhatsi, Jordaan waba lilunga le
United Democratic Front waphindze wajoyina licembu letembangave i African
National Congress (ANC).

Wacala kufundzisa ke ngeminyaka yabo 1974 ngumva kwekuphotfula timfundvo takhe
tebuthishela, kuyo yona leminyaka yangabo 1970 kuya ku 1983 bekaphindze
atibandzakanye aphindze angumdlali we cricket kanye nelibhola letinyawo.
ebholeni letinyawo wabangumpetsa ekudlaleni kwalo nasekuhleleni imidlalo yalo,
ngulapha ke lawacala khona kulwa nekucwasana ngelibala kanye nelibandlululo
kulomdlalo.

kwatsi ngo 1983 kuya ku 1992 wabamba tikhundla letinyenti ebholweni letinyawo
lapho bekaba khona ngumcondzisi kumbe mongameli, lesi ke sikhatsi lapho waba
ngumcondzisi wema Olimpiki e Kapa Olympic.

Ngiso ke lesi sikhatsi labekamatasatasa kulo licembu le ANC lapho wakhetfwa
khona kuba ngusihlalo ngo 1990 e Port Elizabeth. ngemuva kwelikhefo lwekucala
lwentsandvo yelinyenti e Ningizimu Afrika ngo 1994, waba lilunga lephalamende
ngaphansi kwamongameli Nelson Mandela, lesi sikhatsi lowasihlala kwaze kwaba ngu
1997. kwatsi angaphuma ephalamende wabese ubangusihlalo we SAFA In 1997, futsi
lesi ngiso sikhatsi lapho wahola khona live lase Ningizimu Afrika emitameni
yekuletsa lomncintiswano we 2006 FIFA World Cup lapho kwasala kancane kutsi
iNingizimu Afrika ihlulwe i Jalimane, kodvwa nanobe yahluleka iNingizimu Afrika,
yena Jordaan wahlonishwa kakhulu emave emhlaba ngemsebenti wakhe lowawenta
ekuletseni lendzebe, kwatsi nakufika litfuba lesibili kutsi iNingizimu Afrika
incintisane wabese uyawuphumelela lomjaho wekuletsa lendzebe.

Jordaan une BA degree layitfole e University of the Western Cape aphindze abe ne
Honours degree layitfole e University of South Africa. uphindze abe
nekuhlonishwa nge me Degrees lamatsatfu ngemazinga laphakeme etemfundvo iNelson
Mandela Metropolitan University ku (D.Phil),kanye ne University of South Africa
ku (D. Admin), kuphindze kube yinyuvesi la photfula khona tifundvo takhe i
University of the Western Cape nge (D. Phil).

watfola i award yelikhetselo leyatiwangekutsi i presidential award kumongameli
Nelson Mandela ngo 1994 kantsi ngetulu kwaloko uphindze abe nalenye
lowahlonishwa ngiyo ngumongameli Thabo Mbeki ngo 2001. uphindze wawina
tekukhangisa nekutsengisa ngemnyaka wa 2000 ngemsebenti wakhe kanye nelikhono
lakhe lekukhangisa nekutsengisa temidlalo . nog 2004, wavotelwa njengalobe
ngundzabamlonyeni waphindze watfolwa i mayoral award e Los Angeles, eCalifornia
mhlaka 24 Ingci 2004. Jordaan uphindze wanikwa i freedom of the city
yelidholobha lase Maracaibo, eveni lase Venezuela. ngaphandle kwalawa , utfole
ema Award kanye nekuhlonishwa emadholobhenin lamanyenti ase Ningizimu Afrika



https://ss.wikipedia.org/wiki/Stimela_Semalahle

Stimela Semalahle Nga Bhimbidvwane ngeminyaka wango 1876 Inkapani Yetitimela
yase Natal lebeyatiwa ngekutsi i''Natal Railway Company'' yatfola sitimela sayo
sekugcina , lesitimela besiselithange senesilinganiso semasondvo langu 4-4-0 ,
besakhiwe i Kitson and Company saphindze setsiwa ligama sabitwa nge
nguMphikileli kumbe ngesingisi i Perseverance . ngembi kwekutsi tonke tinsita
temphakatsi kanye nemafa alenkapani atsatfwe mbuso weColony of Natal i Natal
Government Railways yabese iyasungulwa.

lesi sesitsatfu siphindze sibe sekugcina sitimela kutsi sisetjntiswe umbuso we
Natali besi ne Template:Nowrap selithange lenjini. sakhiwa inkapani lebitwa
ngekutsi yi Kitson and Company lebeyinetisebenti letingu 2037. lesitimela safika
e Durban mhlaka 11 Bhimbidvwane 1876 besikadze silayishwe sikebhe
Parthenia,kwatsi emhlanganweni wetikhulu betiphetse mhlaka 2 Indlovulekulu 1876
kwabese kuncunywa kutsi sitawubitwa ngekutsi ngumphikeleli kumbe
Perseverancenjengobe besatiwa ngelulwimi lwesingisi.

ngekuhamba kwesikhatsi kubese kuyatfolakala kutsi inkapani i Trinidad Government
Railway yase Trinidad nakhona bebanaso sitimela lesifana nalesi. intfo nje
lebeyibukeka imehluko kuto totibili letitimela bekubukhulu belithange lemanti. i
Perseverance beyinelithange lelincane lemanti lemtsamo longanga
Template:Convert, kutsi lesi sona sase Trinidad sibe nelithange lelikhudlwane
phambili lebekungumtsamo longu Template:Convert.

kutse ngekuhamba kweminyaka i Perseverance yabese iyafa yaba tindzala kudvwa
lesi sase Trinidad sabekwa njenge ligugu lesive e Harris Promenade e San
Fernando.

Ngemnyaka wa 25 Bhimbidvwane 1867 lesi sekucala Template:Convert sitimeala
besihamba emkhatsini wase Durban kanye nase Point station khona e Durban lapho
besisebenta nekutfwala imphala lefika ngelwandle, kantsi futsi lomzila waso
ubese uyakhuliswa wayophelela Template:Convert e Umgeni, lapho khona ematje
etinkwali bekatsatfwa ayiswe etikibheni. emva kwekungasasebenti kwaso lesitimela
, kute leminye imitamo leyentiwa kutsi tiphindze tichubekele embili letitimela
taloluhlobo.

ngaphandle kweligama laso , lesitimela asimange sisentjentiswe sikhatsi lesidze.
ngemnyaka ngembi kwekutsi siletfwe tonke tinsitancanti kanye nemafa kufaka
phakatsi naletinye titimela letintsatfu tatsatfwa enkapanini i Natal Railway
Company, ngu Hulumede we Natal Colonial Government, lobese usungula inkapani
leyabitwa ngekutsi yi Natal Government Railways nga Bhimbidvwane 1877. kusukela
lapho lohulumende ubese uncuma kucala iCape gauge, kuhambisana kanye netitimela
lebetisebenta e Cape of Good Hope, kuphindze kwandziswe nabo janji phakatsi kwe
Kapa nePietermaritzburg, kuyofinyelela e Verulam kuphindze kwehlwe kuyiwe
eSiphingo, labojanji labebakhona e Durban babese balinganiswa nelizinga
lalabaseKapa , ngulapho leti letinye titimela tase Durban tagcina khona
kusentjetiswa.

I Natal yabese itsengiselwa imlimi lotsite , kwase kutsi i Perseverance
yaguculwa yentiwa mashendisi wenkapani lencane lebeyisebenta ngashukela khona e
Durban, yabese iyakhishwa emsebentini nga 1877. lena yesibili yona yagcinwa
emsebentini, kodvwa i saddle-tank engine of 1865, yabese iyitfumela ekapa
yayosebentela khona yaphindze yafela khona .



https://ss.wikipedia.org/wiki/Solomon_Mahlangu

Solomon Kalushi Mahlangu (10 Kholwane 1956 – 6 Mabasa 1979) bekangu mfana
lobekazbalazela emalungelo eluntfu e South Africa bekaphindze alilunga le ANC
Umkhonto weSizwe (MK). Mahlangu wabandzakanya netembangave walwa nencindzetelo
eNingizimu Afrika waboshwa wabese ugwetjwa sigwebo sentsambo ngo 1979 ngemuva
kwekutfweswa emacala ebuphekula kanye nekubulala.

Mahlangu watatelwa e Pitoli mhlaka 10 Kholwane 1956. Bekangumntfwana wesibili wa
Martha Mahlangu kantsi babe wakhe wamshiya nga 1962 ngaloko ke wakhuliswa
ngumake wakhe kuphela lobekasebenta emakhishini. Wangena sikolo sase Mamelodi
High School wagcina ebangeni lesiphohlongo, lokunye futsi lokwabangela kutsi
angacedzi sikolo kwaba kutsi bekunetidlova tetembangave ngaleso sikhatsi
lokwenta kutsi tikolo tihlale tivaliwe .

Mahlangu azange ahlanganyele ku sidvumo sango 16 June 1976 kodvwa wangenena
umbutfo we ANC ngenyanga yeNyoni 1976. wabese ke uyahamba uyoceceshelwa kuba
lisotja leMkhonto weSizwe e Angola kanye nase Mozambiki kwatsi mhlaka 11 Inhlaba
1977 wabuyela eNingizimu Afrika njengelisotja ahlomile angena ngendlela
yaseSwatini. Mahlangu Bekahamba nebangani bakhe bo Mondy Johannes Motloung kanye
na George "Lucky" Mahlangu, kulapho ke babanjwa maphoyisa e titaladini tase Jozi
e Goch Street. “Lucky” Mahlangu wakhona kubaleka kodvwa Solomon kanye na
Johannes babalekela endzaweni lebeyigcwele emaphoyisa, ngulapho ke kwacala
kudutjulwana kwafa bantfu lababili kantsi labanye lababili balimala. Solomon
Mahlangu kanye na Motloung baboshwa kwatsi emuva kweminyaka lemibili Solomon
wabulawa ngekulengiswa ngentsambo emva. ngembi kwekulengiswa Solomon wakhuluma
emagama latsi "TJELA BANTFU BAMI KUTSI NGIYABATSANDZA , ABACHUBEKE NEKULWELA
INKULULEKO, INGATI YAMI IYONOTSISA LOMHLABA WESIHLAHLA SENKULULEKO, MZABALAZO
PHAMBILI."



https://ss.wikipedia.org/wiki/Ndlovukati_Labotsibeni_Gwamile_Mdluli

uLaMdluli watsatfwa yinkhosi Mbandzeni waba ngulenye yemakhosikati
akhe.Ekukhotsameni kwenkhosi Mbandzeni kwakhetfwa Mahlokohla kwekutsi atsatse
bukhosi,Labotsibeni wase uba Yindlovukati.

Kepha naye Mahlokohla akabusanga sikhatsi lesidze ngobe kwatsi asenaleyimfica
ayinkhosi wase uyakhotsama ngemnyaka wa-1899.

kwabe sekubekwa Nkhotfotjeni lobekaseliswane ngaleso sikhatsi,wabanjelwa ngiyo
indlovukati Labotsibeni.

Ngiso lesikhatsi lapho indlovukati yabonakalisa khona emandla kanye nesibindzi
sayo.Umhlaba lomkhulu wemaSwati bowusetandleni tebelumbi.indlovukati yakhipha
emajaha kutsi ayosebenta etimayini teligolide kute kutsengwe umhlaba kubelumbi.

Lesinye sinyatselo leyasitsatsa indlovukati kwaba sekucoca timali tekwakha
sikolwa lapho Umntfwanenkhosi Nkhotfotjeni abetawufundza khona emabanga
laphasi.Watsi nakacedza lapho wamedlulisela eLovedale ekolishi
kulemaChosa,lesento sahhungatelisa live kutsiwa indlovukati imusa khashane
kangaka umntfwanenkhosi kute batekwati kumbulala.

Ngemnyaka wa-1922 Labotsibeni wanikela tintsambo kuye Nkhotfotjeni lowetsiwa
laSobhuza Wesibili.Wabitwa ngulabadzala ngemnyaka wa-1925.

Labotsibeni abengumuntfu lonelulaka .ngendlela abenelulaka ngayo bekutsi
nalomisile kutsiwe uvimbe litulu ngalokuba lishobolo.kwatsi nobe iMbabane umfula
sewubovu ngenca yekumbiwa kwensimbi kwatsiwa nguye uyinyatsele yadvungana yaba
bovu.Kwesibili Labotsibeni abenesibindzi,ngesikhatsi abambele ingonyama Sobhuza
II bekusikhatsi lesibi lapho khona tive temdzabu beticindzetelwe tingenalo
livi,kepha yena wakwati kusibutsa sonkhe sive semaSwati asigcine sibumbene.



https://ss.wikipedia.org/wiki/Libhayibheli

LiBhayibheli, liyitsatsa njengencwadzi lendze lokumatima kuyicondza ngaletinye
tikhatsi.

Leligama Libhayibheli, liphindze libitwe ngekutsi Libhayibheli Lelingcwele,
lingasho linye nobe mabili kulamabhuku enkholo layinhlitiyo yenkholo yebuJuda
kanye nebuKristu - Mibhalo Lengcwele yeMahebheru kanye neBuKristu
ngekuhlonipheka.

BuJuda busebentis incenye yinye yalamabhuku leyatiwangekutsi yi-Tanakh,
Libhayibheli lemaHebheru, livamiswe kuhlukwaniswa tincenye letintsatfu: i-Torah
("infundziso" nobe "umtsetfo"), i-Nevi'im ("bapholofethi"), ne-Ketuvim
("imibhalo").

Lelibhayibheli lelifundvwa Makrestu lihlukene tigaba letibili letiliThestamente
Lelidzala neliThestamente Lelisha. Kuma kwemibhalo yeliThestamente Lelidzala
kuphikiswana ngako emkhatsini wemacembu eBukristu: ma-Protestants atsatsa onke
mabhuku siHebheru njengemabhuku lekungiwo lekufanele abe tukweliThestamente
Lelidzala. Makhatokila aseRoma kanye nema-Orthodox aseMpumalanga angeta mabhuku
e-deuterocanonical, mabhuku emaJuda, njengemibhalo lekufanele ifakwe
tukweli-Thestamente Lelidzala. LiThestamente Lelisha lakhiwe maGosbheli
("tindzaba letimnandzi"), Tento tebaPostoli, ma-Epistles (timcwadzi), kanye
neLibhuku leSambulo.

I-Nevi'im, nobe "Bapholofethi," ikhuluma ngekukhula kwebuso wemaHebheru,
kuhlukana kwawo ube tigaba letibili, nebapholofeti la, ngeligama Lasimakadze,
bacwayisa makhosi kanye nebaNtfwana bakaIsrayeli ngepanishiwa nguSimakadze.
Kugcina ngekuncotshwa kweBukhosi baka-Isirayeli ba-Assyrians, kuncotshwa
kwebukhosi bakaJuda maBhabhin, kanye nekuwa kweliThempeli laseJerusalema.
Tincenye talamabhuku alabapholofethi afundvwa maJuda ngeliSabatha (Shabbat).
Libhuku la Jonah lifundvwa nge-Yom Kippur.

Ketuvim, nobe "Imibhalo", kufanele kutsi yabhalwa ngesikhatsi nobe emva
kwekuBanjwa maBhabhlona. Ngekusho kwemasiko esi-Rabbinic tradition kanye nato
tihloko temaHubo, lamanyenti emahubo lasebhukwini lemaHubo abhalwa ngu-Davide;
kutsenjwa kutsi Inkosi Solomoni yabhala Tihlabelelo Tetihlabelelo eminyakeni
yakhe yebusha, Libhuku lemavi Lahlakaniphile eminyakeni yekhe yebudzala
yemphilo, kanye neTicclesiastes ngesikhasi sekagugile; umpholofethi Jeremiya
kukholelwa kutsi wabhala Lamentations. Libhuku la-Ruth ngilo kuphela libhuku
lasebhayibhelini lelibukene nebantfu labangasi maJuda. Lilibhuku la-Ruth
likhuluma ngendzaba yemuntfu lekangasilo liJuda (pheceleti, umMoabi lobekashade
nemJuda lekwatsi ngekufa kwalomJuda, walandzela etindleni temaJuda; ngekusho
kwelibhayibheli, lona wekunene bekangukhokhokati we-Nkosi Davide. Lasihlanu
kulamabhuku labitwa ngekutsi "Tikroli Lenhlanu" (Megilot), afundvwa ngemaholide
emaJuda: Tihlabelelo Tetihlabelelo nge Passover; Libhuku la-Ruth nge Shavuot;
Lamentations ne Ninth of Av; Macclesiastes nge Sukkot; kanye ne-Libhulu la-Esta
nge Purim. Konke nje, i-Ketuvim iphetse tinkhodlo temagama, mibono ngemphilo,
kanye netindzaba tebapholofethi nalabanye baholi bemaJuda ngesikhatsi kubhaqwe
eBhabhilona. Igcina ngemlayelo wasePheshiya lovumela maJuda kutsi abuyele
eJerusalema kuyo wakha liThempeli.

Ngekusho kwalamanye maJuda ngesikhatsi se-Hellenistic, njenge baSajusi, i-Torah
yayitfolakala ngekutolikwa lokuncane ngekwemlomo, lebekunga chubekeli
ngekwekuvisiseka kwelibhayibheli. Ngekusho kweBafarisi, Simakadze waveta i-Torah
lebeyibhaliwe kanye ne-Torah leyakhulunywa kuMosi, le-Torah leyakhulunywa
beyiphetse tindzaba kanye nemitsetfo. TukwebuJuda bebu-Rabbinic, le-Torah
leyakhulunywa ibalulekile ekuvisiseni le-Torah Lebhaliwe ngekwekukhuluma. (ngoba
lite bonkamisa, nabongwaca, kanye nesihlukasi magama) ne-exegetically. Le-Torah
leyakhulunywa inetigaba letihlukene, sicalo Halacha (imitsetfo), ne-Aggadah
(tindzaba), kanye ne-Kabbalah (lwati lolu-esoteric). Tigaba letinkhulu
taloMtsetfo Lokhulunyiwe setagcina tibhalwe phansi, sibonelo yi-Mishnah;
ne-Tosefta; Midrash, nane-Midrash Rabbah, ne-Sifre, ne-Sifra, kanye ne-Mechilta;
kanye ne-Talmud yemaBhabhilona nemaJerusalema futsi.

buJuda bebu-Orthodox buyachubeka nekwamukela i-Torah Leyakhulunywa njengoba
injalo. Masorti ne-maJuda langalamukelilushintsho batsi i-Torah Leyakhulunywa
yabusiswa moya loyingcwele, kepha bayakushaya indiva kuphikisana kwalo lapha
nalapha. BuJuda lobubuyisanako nabo bamukela i-Talmud lephetse imibhalo ye-Torah
Leyakhulunywa, kepha, njenge-Torah leyabhalwa, tindzawana letilawulwe, kepha
tingaka ndlovukelwa, nguSimakadze. BuJuda Bekwakhiwa buyabuphika kuchumana
ne-Torah, Lebhaliwe kanye naLeyakhulunywa, naSimakadze.

Lombhalo longe Mibono yemaJuda ngeLibhayibheli icoca ngekutsi alivisisa njani
Libhayibheli maJuda, kufaka ekhatsi ticephu tembono telibhayibheli takudzala
Targums kuya ku-Rabbinic literature, imibhalo ye-midrash, nemibhalo lebalulekile
ye-medieval commentators, kanye nemibono yesimanje yemaJuda ngelibhayibheli.



https://ss.wikipedia.org/wiki/K%C3%A1Ngwane

Umbuso weSwatini (kaNgwane, eSwatini), live lesiseningizimu nelivekati lase
Afrika. Live lakaNgwane lincane ngebubanti, kantsi likakwe live lase Ningizimu
Afrika enyakatfo, ngentansi, nangasenshonalanga. Emphumalanga likakwe live
laseMozambique. Bukhulu belive lakaNgwane litinkhulungwane letilishumi
nesikhombisa, emakhulu lamatsatfu, emashumi lasitfupha nalamane ema km2
(17,364). Noma lingalikhulu kangako, lelive lihluka ngetigaba letine tekwakheka
kwemhlaba. Leti tatiwa ngekutsi yinkhangala, lihlandze, tintsaba telubombo,
kanye nenkhabave.

Live laseSwatini libitwa ngaleligama, ngenca yeNgwenyama Mswati II lobekalibusa
lelive kusukela nga 1840 kuze kube ngu 1868. Ekubuseni kwakhe, lelive walincoba,
wabuye walihlanganisa. Njengalamanye emave aseAfrika, live lakaNgwane labuswa
ngulabamhlophe. Kwatsi nasekwendlule impi yemaBhunu nemaNgisi eNingizimu Afrika,
live laseSwatini labuswa ngemaNgisi kwaze kwaba ngu 1968. Emvakwaloko, labese
litfola inkhululeko. Lamuhla live lakaNgwane linebukhosi, liphetfwe yiNgwenyama
Mswati III kanye neNdlovukati Ntfombi Tfwala. Hulumende welive ubukwe ngundvuna
nkhulu lobekwa Silo. Inhlokodolobha yakaNgwane kuseMbabane, kantsi sigodlo
nephalamende yelive kukaLobamba. Lidolobha lelikhulu kukaManzini.

Kwetemnotfo, laseSwatini libonywa lilive lelisatfutfuka. Nakubukwa umnotfo
wemuntfu amunye lawutfola emnyake, kubalwa imali lenganga $6,367.
Liyatimbandzakanya nalamanye emave eticuketfweni letinjenge Southern African
Customs Union(SACU) kanye neCOMESA. Liyaye litsengiselane tintfo letinyenti
nemave lanjenge Melika, emave lase Europe, kwanye neNingizimu Afrika. Empeleni,
nemali yakaNgwane, lilangeni limisane kanye nemali yaseNingizimu Afrika,
liRandi.

Kufika kwalabamhlophe evenikati leningizimu Afrika, kwalitsintsa live
lakaNgwane, nebantfu balo. EmaNgisi akuhlonipha kutiphatsa kwemaSwati ngemnyaka
wa 1881, ngesikhatsi letinye tive temaAfrika betincotjwa ngalapha nangalapha.
Loku kutiphatsa kwabuye kwagcizelelwa ngemnyaka wa 1884 emkhatsisini wemaSwati,
emaNgisi, kanye nemaBhunu. Kwatsi ngemnyaka wa 1894, live lakaNgwane labekwa
ngephansi kwelive lemaBhunu, kwodvwa abazange babe nahulumende lophelele. Loku
kwagcina ngemnyaka wa 1899 lapho khona kwabhoboka imphi emkhatsisini wemaNgisi
nemaBhunu. Naseyengcile lenamphi, nemaNgisi sekancobile, live lakaNgwane laba
ngephansi kwemaNgisi kusukela nga 1903 kuze kube ngu 1968, nalitfola
inkhululeko.

ISwatini inetifundza letine: Hhohho, Lubombo, Manzini, Shiselweni. Batehlukanisa
ngetinkhundla (55), batehlukanisa ngemiphakatsi.



https://ss.wikipedia.org/wiki/Johannesburg

iJohannesburg lephindze yatiwe ngekutsi iJozi, iJoburg, eJoni, eGoli kumbe
eJoeys, lebhalwa pheceleti njenge JHB, lidholobhakati lase Ningizimu Afrika.
iJohannesburg iphindze ibe inhloko dholobha yesifundza se Gauteng, kantsi inotse
kutengca tonke tifundza tase Ningizimu Afrika kanye nemadholobhakati asentasi
nelivekati lase Afrika. lelidholobha liphindze libe ngilo lelikhulukati
lelingakakhiwa eceleni nemfula kumbe lwandle. . Imibani yelitulu ivamile kakhulu
kushaya edholobheni lase Johannesburg. La kulelidholobha kuphindze kutfolakale
inkantolo yesishayamtsetfo welive lase Ningizimu Afrika, lena ke inkantolo
lenkulukati eveni lephindze ibe nelivi lekugcina etindzabeni temtsetfo welive.
Igolide ne dayimane iyagutfwa etimayini takhona eJozi kantsi tintsaba takhona
tinotsile ngawo lamatje eligugu.

i Johannesburg inetikhumulo temoya letibili letisentjetiswa tindiza kantsi
lenkulukati iphindze ibe matasa e Afrika mpuma yonke iO.R. Tambo International
Airport, kantsi yesibili kuba i Lanseria International Airport letfolakala
enshonalanga neliJozi, kantsi naso lesikhumulo siyakhona kubamba umtsamo
lomkhulu wetindiza kodvwa usetjentiselwa tindiza letincane.

Ngekwetibalo temphakatsi tango 2007, tibalo tebantfu labatfolakala e
Johannesburg betibalelwa ku 4,434,827 sekutsi bantfu labatfolakala
emaphetselweni eJozi babe ngu 7,151,447. iJohannesburg ifaka phakatsi i Soweto,
lekulilokishi lelikhulukati emhlabeni kantsi lelilokishi licale kuba yincenye ye
Jozi kusukela eminyakeni yangabo 1990.



https://ss.wikipedia.org/wiki/Inkhomo

Inkhomo silwane lesifuywako lokutfolakala kuso inyama,lubisi kanye sikhumba
lokwentiwa ngaso lokunyenti lokufaka ekhatsi ticatfulo nemajobo

Inkhomo ifuywe mhlaba wonkhe, futsi kwacala ndvulondvulo kwekutsi ifuywe. bantfu
bekucala kufuya tinkhomo tive te-Afrikha lesetineminyaka letinkhulungwane
letilishumi (10 000) tacala kuyifuya. intfo yayenta bantfu bafuye tinkhomo ngiko
lokuba nelubisi kwato nanekutsi tinenyama, futsi tinjalo nje tinemandla
ekusebenta. betisetjentiswa nekulimeni nekudvonseni umtfwalo. tive temaLawu tona
betiyigibela inkhomo njengemuntfu agibele lihhashi

sive Gibhithe eminyakeni letinkhulungwane letiyimfica leyengcile besifuye
tinkhomo. bekusenga, tidvonsa nemitfwalo tiphindze tilime etindzaweni
letikhashane. loku kubonakala khona emibhalweni yemaGibhithe yakadzeni. Njengoba
iGibhithe ilugwadvule nje ngaphandle kwetindzawo letisondzelene iNayili umfula,
tinkhomo betisetjentiswa kakhulu nakuyiwa etindzaweni letikhashane.

Kulobola lisiko letive te-Afrikha lapho khona umkhwenyana nebakubo bakhipha
tinkhomo bakhiphela intfombi labafuna kuyenta umfati. lilobolo-ke libalwa
ngetinkhomo. tinkhomo kufneka letilishumi lokutsiwa emabheka bese kuba yinkhomo
yelugege kanye insulamnyembeti.

Cishe tonkhe tive te-Afrikha betincike kakhulu enkhomeni. umuntfu abebonakala
kunjinga kwakhe ngelinani letinkhomo abenalo. lonetinkhomo letinyenti bekunguye
anjingile. tinkhomo bekunguyona ndlela yekuhweba futsi, umuntfu abebhadalwa
ngetinkhomo emva kwekwenta umsebenti. nanamuhla tinyanga netangoma tisatsi
natikwelapha tibite ngenkhomo, kepha setisho imali kwekutsi inkhomo ingumalini.

Ibaluleke kakhulu inkhomo ngoba kunyenti lokutfolakala kuyo. kuphuma lubisi
lolwenta tintfo letinyenti, kuphuma sikhumba lesishukwako kuyekwentiwa tintfo
letinyenti ngaso kuphindze kuphume inyama letsengiswakho nayo.



https://ss.wikipedia.org/wiki/Gito_Baloi

Gito Baloi (Inyoni 30 ,1964 - Mabasa 4 , 2004 ) bekangumculi wesintfu,
lowatalelwa e Mozambique,wacala ngekwatiwa ngekutibandzakanya kanye nelicembu le
Tananas lebelicuketse emalunga lamatsatfu , uphindze akhombe bunyoninco nakacula
adlala sigingci kuma albums akhe lafana nabo Ekhaya 2005, Na Ku Randza (1997) ,
Herbs & Roots (2003) kanye nalena ekhishwe ngemuva kwekushona kwakhe letsi
Beyond (2008) . Gito uphindze wacula na Jason Armstrong ngo 1996 kanye nango
2000 kuma album lamabili "Desert Voices" waphindze wadlala sigingci se bass
kulicembu le Somewhere Else lapho wadlala khona na Armstrong(keyboards), George
Sunday (siginci) kanye na Gaston Goliath (tigubhu) ngo 1993 . Baloyi wacula
lengoma letsi Bush Telegraph yelicembu le Landscape Prayers , waphindze waba
nguye umhleli nemhlanganisi wayo le album . ngo 2004 Baloyi wacula kanye ne
Landscape Prayers ku album letsi "Sweet thorn " , lapho bekacula khona na Nibs
van der Spuy.

Wadutjulwa wabulawa e Johanesburg , e Ningizimu Afrika mhlaka 4 April 2004 ,
lapho bekabuya khona kuyocula e Pitori , bekaneminyaka lengu 39.ngo 2008 ngemuva
kwekushona kwakhe kwakhishwa i album yakhe letsi Beyond ,yonke imali leyentiwa
kuleyo album iyiswa kubantfwana bakhe ngekulekelelwa i Gito Baloyi Memorial
Trust. Gito besekacalile kwenta i album yakhe lenetingoma letingu 10
letacedzelelwa kuhlelwa tiphindze ticoshwe ngu Dave Reynolds kanye nebangani ba
Baloyi labanjengabo Steve Newman (we Tananas) , Paul Hanmer , Ian Herman (we
Tananas ) , McCoy Mrubata , Moses Khumalo , Pedro Da Silva Pinto (we 340ml),
Tlale Makhene, Tony Cox , Frank Paco , Nibs Van Der Spuy, Deepak Ram , Rui
Soeiro ( 340ml) , Thuli Mdlalose , Eliot Short , Vusi Maseko kanye na Graeme
Sacks



https://ss.wikipedia.org/wiki/Ashin_Wirathu

Ashin Wirathu ngu Monk aphindze abe ngumholi wenkolo yama Bhudha kantsi
ushumayela ngekuhlukana phakatsi kwenkolo yemaIslam (kakhulukati kwinkolo
yekungahlangani neba Bengali) ,emacembu emaIslam elive lelatiwa nge Burma kumbe
iMayanima ambita nga Bin Laden ngobe kukholelwa kutsi nguye lowasusa
lelutfutfuva lelatiwa ngekutsi i anti-Bengali Movement ngetintfo bekatikhuluma ,
nanobe atsi ishumayela kutfula .

Wirathu watalwa ngo 1968 ngase Mandalay . wayekela sikolo aneminyaka lengu 16
wabese uyoba ngu Monk . Ngo 2001 , wabese utibandzakanya ne 969 Movement .
ngemuva kweminyaka lemibili ngo 2003 wabese uyagwetjwa iminyaka lengu 25
ngetinshumayelo takhe , kodvwa wakhishwa ngo 2010 kanye naletinye tiboshwa
tepolitiki , kusukela tingucuko tembuso tango 2011 , beka chubeka
ngetinshumayelo takhe ku You Tube kanye nakuletinye tindzawo tekuchumana
ngabongcondvomshini ,kusukela aphume ejele Waruthi ubuyele ekushumayeleni .
labanyenti bakholelwa kutsi tinshumayelo takhe ngito letasusa lelitfutfuva
lelabakhona emkhatsini webenkolo yema Buddha kanye nema Muslim endzaweni yase
Rakhine ,lapho kwafa khona bantfu labangu 12 kwatsi labangu 500 baduka.

Wirathu wahola litsimba labo Monk e Mandalay ngo September 2012 kumkhankaso
wandvunankulu Thein Sein lovusa lusinga kutsi bantfu beluhlobo lwema Bengali
bacoshelwe eveni lesitsatfu . emva kwenyanga kwavuka litfutfuva endzaweni yase
Rakhine . Wirathu waphika letinsolo kutsi tibangwe ngulelitfutfuva lelisuke
edolobheni lase Burma endzaweni yase Meiktila . lapho khona impikiswano
ngeligolide yabese iba yinkulu yabanga kutsi bantfu batitapele baphindze bashise
titolo, tindlu kanye nema Mosque kulo lonke lidolobha.

Wirathu uphindze agagulwe ebhukwini letindzaba temhlaba lelatiwa ngekutsi i Time
Magazine njenge "Buso Benkolo yemaBuddha leletsa kwetfuka" mhlaka 20 inhlaba
2013. ucashunwa kulelibhuku atsi " ungagcwala kulunga nelutsandvo kodvwa angeke
ulale eceleni nenja lehlanyako" , asho lamagama awabhekise kuma Muslim
"ngibabita ngemahlongandlebe ngobe bavana neludlame , Wirathu wakhuluma lamagama
kwinkulumompikiswano ngemuva kwenshumayelo yakhe ." uma sibutsakatsaka, live
letfu litoba lema Muslim " waphindze washo lamagama ." labanye bantfu
abawavisisi lamagama lashiwo ngulelibhuku i Time Magazine , bawabona
njengemhlamba kwinkolo , bakholelwa kutsi inkolo yebu Buddha ihlokolota ludlame"
kusho Dkt. Yan Myo Thein losati kwetembangave .



https://ss.wikipedia.org/wiki/Zulu

SíZulu. Lolu lulwimi lolukhulunywa kaZulu eningizimu nakaNgwane, bantfu
labakhuluma lolulwimi babitwa ngemaZulu. Loku kususelwa esibongweni lesibusako
sakaZulu.

Kadzeni Zulu bekusive lesincane lesingenawo nemandla, ngephasi kwaSenzangakhona
Zulu abecinelwa tive letifana naboButhelezi labebabuswa nguPhungashe, boMchunu
labebabuswa nguMacingwane naletinye tive. Ngalesikhatsi bakaZulu bebabuswa sive
sakaMtsetfwa ngephasi kwaDingiswayo.

Emlandvweni wemaZulu angeke sewuhlale ungahlangani neligama lashaka. Shaka
utalwa yinkhosi Senzangakhona kuNandi. Nawufuna kwati ngashaka mcalate khona
lapha ngoba lapha sikha etulu. Shaka-ke wesakha sive sakaZulu saba sive
lesikhulu,lesinemandla nalesesatjwako kuleli letfu. Manyenti emakhosi lalandzele
shaka.

Kubhalwa kwesizulu kwacala ngaso sikhatsi saShaka nakufika baDzeshi. Ngeminyaka
yabo 1920 kwvela babhali labansundvu labatfutfukisa sizulu ngendlela
lesimanga.kubo kubalwa boA.W.Vilakazi, Sibusiso Nyembezi kanye nalabanye.
Kusukela lapho siZulu sikhicite babhali labakhonako kusebentisa siZulu
emibhalweni yabo. SiZulu sesinayo nemdlalo yamabonakhashane ledvumile
njengabohlala kwabafileyao.

EmaZulu yalucinisa lulwimi nakhulumako futsi anaboNgwacabatfwa labanyenti
kwengca siSwati.



https://ss.wikipedia.org/wiki/Sobhuza_II

Sobhuza wesibili watalwa mhla tingu-22 kukholwane nga-1899 yinkhosikati Lomawa
Ndwandwe. Ngawo lomnyaka ingonyama Mahlokohla yakhotsama. Emva kwekukhotsama
kwengonyama Mahlokohla Indlovukazi Labotsibeni nalomawa babambela Sobhuza.

Nasakhulakhulile Sobhuza Labotsibeni wagcogca timali wakha sikolwa kaLobamba
lapho Sobhuza afundza khona. Utsite nacedza lapho wendluliselwa eKoloni eKolishi
iLovedale lapho aphotfula khona tifundvo takhe. Konkhe loku yimitamo
yaLabotsibeni. Lapha ekolishi Sobhuza wahlangana nebaholi labanyenti base
Afrika.

Sifiso sekucala seNgonyama bekukulinga kubuyisa live lemaswati lelabe
lisetandleni tebadzeshi. Kepha-ke loko bekulukhuni ngoba belumbi bebanetincwadzi
letikhomba kutsi live balitsenga engonyameni Mbandzeni. Sobhuza wehla enyuka
awela tilwandle aya eNgilandi kundlovukazi yemaNgisi.

Sobhuza wagcina aphumelele ngoba nga-1968 emaswati atfola ndiphethe. Sobhuza
uwabusile emaSwati kwadzimate kwaba ngu-1986 lapho akhotsama khona. Emlandvweni
wetive tonkhe Sobhuza ngulenye yemakhosi lambalwa labuse sikhatsi lesidze.



https://ss.wikipedia.org/wiki/Ray_phiri

Raymond Chikapa Phiri (watalwa mhlaka 23 iNdlovu|23 iNdlovulenkhulu 1947)
ngumculi we afrofusion kanye nembaqanga lowatalelwa eMpumalanga.watalwa ngubabe
loweta ngemsebenti avela eMalawi lobekatiwa ngekutsi ngu "Just Now" Phiri.
ngulomunye wemalunga lacala licembu lema Cannibals ngeminyaka yema 1970.
ngesikhatsi emaCannibals ahlukana.

Ray wacala licembu le Stimela, lapho enta khona ema album latfola emacwecwe
eligolide kanye neplatinum lafana nabo Fire, Passion and Ecstacy (1991), Look,
Listen and Decide (1992) kanye nalevusa lusinga letsi People Don't Talk So Lets
Talk.

Ngo 1985, Paul Simon wacela Ray kanye nelicembu le Ladysmith Black Mambazo kutsi
bahlanganyele naye eluhambeni lwemhlaba lwe Graceland Tour, lelaba impumelelo
lenkhulu, laphindze lasita baculi labanyenti base Ningizimu neAfrika kutsi
batentele ligama ngesheya kwetilwandle. Ray waphindze wahlanganyela na Paul
Simon ku album yakhe Rhythm of the Saints leyenta kutsi acule e Central Park
kanye nase Madison Square Gardens waphindze wavela nakubomabonakudze e USA .



https://ss.wikipedia.org/wiki/Ray_Phiri

Raymond Chikapa Phiri (watalwa mhlaka 23 iNdlovu|23 iNdlovulenkhulu 1947)
ngumculi we afrofusion kanye nembaqanga lowatalelwa eMpumalanga.watalwa ngubabe
loweta ngemsebenti avela eMalawi lobekatiwa ngekutsi ngu "Just Now" Phiri.
ngulomunye wemalunga lacala licembu lema Cannibals ngeminyaka yema 1970.
ngesikhatsi emaCannibals ahlukana.

Ray wacala licembu le Stimela, lapho enta khona ema album latfola emacwecwe
eligolide kanye neplatinum lafana nabo Fire, Passion and Ecstacy (1991), Look,
Listen and Decide (1992) kanye nalevusa lusinga letsi People Don't Talk So Lets
Talk.

Ngo 1985, Paul Simon wacela Ray kanye nelicembu le Ladysmith Black Mambazo kutsi
bahlanganyele naye eluhambeni lwemhlaba lwe Graceland Tour, lelaba impumelelo
lenkhulu, laphindze lasita baculi labanyenti base Ningizimu neAfrika kutsi
batentele ligama ngesheya kwetilwandle. Ray waphindze wahlanganyela na Paul
Simon ku album yakhe Rhythm of the Saints leyenta kutsi acule e Central Park
kanye nase Madison Square Gardens waphindze wavela nakubomabonakudze e USA .



https://ss.wikipedia.org/wiki/Noxolo_Nogwaza

Noxolo Nogwaza (1987 – 24 April 2011) watatelwa e Ningizimu Afrika , atsandzana
ngebulili lobufanako aphindze alwela emalungelo ebantfu labatsandzana ngabo
bulili lobufanako. Nogwaza bekahlala endzaweni yase Ekurhuleni aselikomidini
lelimele wona emalungelo ebantfu labatsandzana ngebulili lobufanako. Noxolo
wadlwengulwa, wagwazwa waphindze wagandvwa ngematje wate wafa, yonke lentfo
yenteka endzaweni yaKwaThema, Gauteng. Imbangela yalesehlakalo yabangwa ngukutsi
emadvodza latsite asukele singani sakhe ashishele embi kwakhe Nogwaza, kwaba
ngulapho wetama kubabonisa khona kutsi kumele bamhloniphe ngoba nabo angete
baphatseka kahle uma umuntfu lomunye angashela tingani tabo phambi kwabo.

Emaphoyisa atfola emakhondomu lasentjetisiwe, libhodlela letjwala kanye nelitje
lelikhulu lebeligcwele ingati eceleni nemtimba wa Nogwaza, yonke lentfo yenteka
eceleni nemgwaco.

Lokuhlaselwa kwa Nogwaza kubukeka kwangatsi bekukumlungisa bulili peceleti i
corrective rape ngesingisi, lesi sento lesivame kwentiwa emadvodza latondza
bantfu labatsandzana ngebulili lobufanako bavame kuhlukubeta bafati
ngekwemacansi batsi bayabalungisa kuloku labangiko. bomake labafika ku 31
sebabulewe ngalo lona leluhlobo lekulungisa bulili e Ningizimu Afrika loku
kucashunwe ngu Luleki Sizwe lowadlwengulwa naye ngaloluhlobo, ubuye anabe atsi
timpisishaka letingu 10 tiyadlwengulwa ngeliviki nje kuphela etindzaweni tase
Cape Town. Human Rights Watch described the attack as part of a hate crime
"epidemic" against South African gays, comparing it to the rape and murder of
footballer and lesbian activist Eudy Simelane in the same township three years
before.

Umngcwabo wa Noxolo bewuhanjelwe bantfu labangetulu kwa 2,000. bonke labantfu
bebatfuswe ngulendlela lafe ngayo lowekunene, bebahaya baphindze bacule tingoma
letigama latsi "labadlwenguli kumele bajujwe emalunga abo angasese ngema razor
uma emaphoyisa atohluleka kubabamba abavalele. 170,000 people worldwide signed a
petition for authorities to crack down on corrective rape.

Noxolo ushiya bantfwana lababili. ngemuva kwekufa kwakhe ematsimba latimele ase
United States abese ahlanganisa timali tekwatisa nekufundzisa kabanti
imiphakatsi lehlukene ngebantfu labatsandzana ngebulili lobufanako, bantfwana
besikole nabo bafundziwa kutsi kumele babeketelele bangani babo labatsandzana
ngebulili lobufanako etindzaweni labahlala kuto.

be Human Rights Watch kanye ne Amnesty International babita lokubalala
ngesihluku ngekubulala ngenzondo pheceleti i hate crime. lokhulumela emaphoyisa
akamange afune kuvumelana kanye nalamagama e Human Rights Watch kanye ne Amnesty
International, yena nje bekayibuka lentfo njengebugebengu watsi "kubulala nje
kubulala" ngaphandle kokutsi inhloso yakho yini. No arrests had been made in the
case of as November 2012.

Ngo November 2012, inhlangano yeAmnesty International yafaka lendzaba kutsi
ikhankase ngemalungelo abo bantfu lababulawa ngenca yekutsandzana ngebulili
lobufanako yayibita ngekutsi yi Write for Rights campaign, injongo yalomkhankaso
kutsi lelicala livulwe liphindze liphenywe kabusha .



https://ss.wikipedia.org/wiki/Makhosetive

Mswati III yiNgwenyama yeMbuso wakaNgwane (25 Mabasa 1986). Ingwenyama Mswati
yatalwa yatiwa ngekutsi ngumntfwanenkhosi Makhosetive esibhedlela sase RFM
kaManzini. Wakhulela emtini webukhosi Etjeni madvutane naseMasundvwini. Babe
weNgwenyama bekuyiNkhosi Sobhuza II, kantsi make wakhe bekuyinkhosikati
laTfwala. Imbube yemhlaba yacala imfundvo yayo esikolweni saseMasunvwini, emuva
kwaloko safundza emtini webukhosi kaLozitha. Mswati wabese uwela tilwandle
wayowufundza eNgilandi esikolweni sase Sherborne e Dorset eningizimu yelive.
Watsi nakabuya nga 1986 wabutsatsa bukhosi watiwa ngekutsi nguMswati wesitsatfu.

Makhosetive watalwa yiNkhosikati laTfwala nenkhosi Sobhuza II mhla tilishumi
nemfica enyangeni yaMabasa ngemnyaka wa-1968. Makhosetive wakhulela eTjeni
lobekungumuti wenkhosi sobhuza II wase ungena esikolweni sasemaSundvwini kwatsi
ngemuva kwaloko, wafundza esikolweni sasebukhosini kaLozitha. Kutsite nakufika
sikhatsi sekutsi angene esikolweni semabanga lasetulu, Makhosetive wawela
tilwandle wayofundza eNgilandi esikolweni saseSherborne edolobheni laseDorset.

Ngemnyaka wa-1982 ingwenyama Sobhuza II yakhotsama, Makhosetive wakhetfwa ke
kutsi abe yindlalifa yeyise nga-1983. Ngaleso sikhatsi abeneminyaka lelishumi
nakune. Nga-1983 wabese uyatfulwa esiveni Ngenyanga yeNyoni. Mhla tingemashumi
lamabili nesihlanu kumabasa nga-1986 Makhosetive wabekwa waba yiNgwenyama
yemaSwati wabe asanikwa libito laMswati wesitsatfu.

Mswati uletse tingucuko kupolitiki nasembusweni weSwatini kodvwa tingcapheli
netinhlangano letifana ne People's United Democratic Movement (PUDEMO) tikholewa
kutsi letingucuko tekucinisa bukhosi bakhe kutsi abukeke kahle esiveni
semaswati. Kuya kwakhe emcimbini wendlovukati yemangisi lebeyatiwa ngekutsi i
Diamond Jubilee yenta labanyenti bambuka ngeliso lelimbi impela ngenca yesimo
sekuhlukunyetwa kwemalungelo ebantfu esiveni sakhe.

betindzaba bamsola kakhulu Mswati ngendlela anjinge ngayo nangendlela asebentisa
ngayo timali tembuso. Loku kulandzela kutsi atsenge timoto teluhlobo
leluphambili impela letibita ngetulu kwa $500,000 loku kufaka phakatsi nalemoto
leyatiwa ngekutsi i Maybach yaka DaimlerChrysler ledvume ngekugitjelwa tingamula
kuphela , tonke timoto takhe teluhlobo loluphambili tibalelwa ku 62 , loku
kwente kutsi akwente kube semtsetfweni kuboshwa kwebantfu labatsatsa titfombe
tetimoto takhe. Ngekuya ngebakwa Forbes emnyakeni wa 2009 Mswati bekabalewa
kutsi enamali lengu $200 emadola aseMelika lokumenta kutsi abewelishumi
nesihlanu eluhlwini lwetinkosi letinjinge impela imhlabeni. NgaBhimbidvwane 2004
liphephandzaba le Times of Swaziland labika kutsi Inkosi icele umbuso kutsi
ukhiphe tigidzi letingu $15 wemadola aseMelika ekuhlobiseni tigodlo takhe
letintsatfu lapho kuhlala khona letinye tetindlovukati takhe letilishumi
nakunye. Ndvunankulu weSwatini wabese wenta sitatimende kutsi lendzaba
kuleliphepha ayakhi futsi ingemanga laluhlata , wabese uyangeta watsi lemali
lecelwe silo yekwakha tindlu tetinsita tesive letisihlanu hhayi tigodlo
tebukhosi katsi futsi nalemali lebalwa nguleliphephandzaba ingemanga. Kutse
ngekuhamba kwesikhatsi ngaloyomnyaka takhiwa tindlu tetinsita sive letabita
tigidzi letine.



https://ss.wikipedia.org/wiki/KwaZulu_Natal

siFundza lesiselugwini lolusemphumalanga neNingizimu Afrikha lesingumakhelwane
weMpumalanga enyakatfo, ilisutfu enshonalanga, imphumalanga Koloni eningizimu
kanye nelwandle enmphumalanga.

Bantfu bekucala kufika kaZulu batfwa.loku kubonakala etintsabeni nasemitsandzeni
takulesifundza mbamba mbamba etintsabeni telukhahlamba.batfwa laba bebasive
lesingahlali ndzawonye,indzawo labahlala kuyo bekuba yindzawo lenetinyamatane
ngoba phela bebangafuyi kepha baphila ngekutingela kanye nangetitselo nemakhambi
kwesiganga.indzawo bebahlala kuyo batfwa kusemtsandzeni.

ngelikhulunyaka lelishumi nemfica kwacala kuchamuka tivana tebenguni
lebetilichamukisa enyakatfo ne-Afrika.letive leti betifuya tilima takha imiti
lemikhulu tinemakhosi tinetindvuna kanye nemabutfo.loko batfwa bekuyinfto
bebangayenti baphoceleka kutsi babaleke bashiyele inkhundla letive . lapha
kulendzawo letive tehlukana tendlaleka kulolonkhe lelive kwabe sekuchamuka
tibongo letinyenti ,sibongo nesibongo besinenkhosi yaso nati letinye
tato :Zulu,Mchunu,Buthelezi,Zungu,Khumalo,Qwabe,Ndwandwe njlnjl. letive
betihletisene kahle titsatsana lapho nalapho kube nekucabana kusuke imphi.
Kopha-ke umlandvo walesivundza ucala kugcama kakhulu ngelikhilinyaka lelishumi
nesiphohlongo lapho sive sakaZulu besibuswa nguSenzangakhona,ngephasi kwesive
sebakaMtsetfwa lebesibuswa nguDzingiswako.ngaleso sikhatsi letinye tive
betitinkhulu bekusive semaNdwandwe sibuswa nguZidze,nesive sakaCwabe sibuswa
nguPhakatfwako kantsi futsi sive sakaMchunu nesive sakaButhelezi betitive
betingatinkhulu kepha titimele .

KaZulu kwatsi nakukhotsama Senzangakhona kwangena Shaka angena ngenkhani
elekelelwa nguDzingiswako emva kwekubulala Sigujanalobesatsatse bukhosi. Shaka
wacala indlela lensha yekulwa wahlasela tivana wakhulisa umbuso wakaZulu
lobumncane wedzelelekile futsi.Tinkhe letive Shaka watibumba taba sive sinye nge
phasi kwesive semaZulu.Emva kwekubulawa kwakhe Shaka kwalandzela Dingane
lowabulala Piet Retief kanye nalamanye emabhunu waphindza wahlasela inkambu
yawo. umbuso wemaZulu wachekeka ekhatsi ngesikhatsi Mpandze abalekela
emabhunwini kepha wabuya waba munye ngesikhatsi Deingane ehlulwa emphini
yaseMaqongqo mpandze wase ube yinkhosi yakaZulu.nakhotsama mpandze kwalandzela
Cetjwako lowelhulwa ngemaNgisi emphini yase sandlwane lase litsatfwa lonkhe live
lidzatjula tigodzi letinkhulu Cetjwako wanikwa emalungelo lalingana nalankha
alamanye emakhosi.kepha bantfu labanyenti bebasolo bati kwekutsi lusendvo
lwaZulu ngulona lubusa tonkhe letigodzi naku phela nga-1905 Bambatsa afuna
sibusiso saDinuzulu nakatawuphendvukela emangisi ngendzaba yentsela.

Nga-1910 nakuhlangna live kwentiwa inyonyana yaseningizimu afrikha lesifundza
saba yincenye yelive .ekmlandvweni sikhicite baholi nemachawe lamanyenti
njengabo langalibalele dube,t.j jabavu nenkhosi Albert luthuli.



https://ss.wikipedia.org/wiki/Indlu_yeSatyagraha

Indlu yeSatyagraha, leyatiwa pheceleti ngekutsi ngumuti wa Gandhi, iyindlu
yemlandvo kantsi iphindze ibe yindlu yetivakashi. Lendlu itfolakala eJozi kantsi
ngulapho bekahlala aphindze asebentele khona Mahatma Gandhi kanye nemndeni wakhe
kusukela eminyakeni yangabo 1908 kuya ku 1909.Nyalo lendlu ibhaliswe njengalinye
lebalulekile emlandvweni kanye nakumagugu esive asendzaweni yase Jozi.
Satyagraha kuchaza kuhlala ungasuki ecinisweni. Kantsi lendlu yadvwetjwa
yaphindze yakhiwa sati ngetakhiwo umnumzane Hermann Kallenbach kantsi naye
Herman Kallenbach bekaphindze ahlala khona kulendlu kanye nabo Gandhi.

Gandhi wacitsa iminyaka lengu 21 eNingizimu Afrika kusukela ngo 1893 kuya ku
1914,kodvwa kuso sona leso sikhatsi bekavakashela eNdiya kanye nase UK. Kutsiwa
Gandhi wati ngelibandlululo uma aboshwa ngemaphoyisa estimeleni kutsi ugebele
endzaweni yalabamhlophe.

ngo 1904, Gandhi wahlanganga na Hermann Kallenbach, lijuta laseJalimane
lebelifike e Ningizimu Afrika ngo 1896. ngo 1907 Kallenbach wabese udvweba
lendlu wayihlela kutsi ibe ngemaguma lamabili,lokusakhiwo lebesifana
naletinyenti takhiwo tasemakhaya taborantabula. Naloku besifana nesakhiwo
sasemakhaya, waphindze wasebentisa tindlela tekwakha taseyurobhu. Babese
bayibita ngekutsi "Sibaya" lendlu.

Lendlu beyinetitebula kanye nendzawo yekudlala umphebeto, bobabili bebaphila
impilo yekutingcwelisa nekungahlanganyeli eminakweli yelive. Gandhi bekalala
endzaweni lesetulu lapho bekagibela khona ngesitepisi, kodvwa bobabili bana
Kallenbach bebasebentisa indzawo yekuphekela kanye kanye. lendlu beyite
iminyango leyakulamanye emagumbi kodvwa bekufanele umuntfu aphume egumbini
lelinye kuya kulelinye. Impilo ya Kallenbach yagucuka impela nakahlala na Gandhi
imali lebekayisebentisa yabayincane kakhulu ngenca yekutsi impilo yakhe
beyingasancikanga emalini. Ngaphambi kwekutsi lendlu itsengwe ngemnyaka wa 2009
inkapani i French travel company Voyageurs du Monde , lenye yetinkapani tembuso
weNdiya beyifuna kuyigucula iyente indlu yemasiko elive laseNdiya kodvwa
inkapani yaseFrance yayiwina enkantolo yabese iyayivuselela yayenta umtapo
wemagugu kanye nendlu yetivakashi ngemnyaka wa 2011. Umphatsi walendlu lokhona
nyalo ngu Lauren Segal.



https://ss.wikipedia.org/wiki/HIV/AIDS_in_Swaziland

Ingculaza leyatiwa kabanti ngesingisi kutsi iHIV/AIDS seyifike ezingeni
lelisetulu impela eSwatini.

i HIV/AIDS iyinkinga lenkulu eveni lase Swazitini kanye nasekukhuleni kwemnotfo
walelive. lesifo sikhona kulo lonke lelamswati kusukela ekucaleni kwemibiko yaso
lesifo yangabo 1986.

Kuhlolwa njalo njalo kwalesifo kubomake labatitfwele emitfolampilo kunetinkomba
tekukhula kwelizinga lalesifo kulelakaNgwane. luhlolo kubomake labatitfwele
lolwentiwe ngemnyaka wanga 2004 lukhomba kutsi bangemaphesenti langu 42.6%
labanaleligciwane lengculaza. bantfu labatsintseke kakhulu emaphesentini langu
28% batfolaka emantfombataneni lasemkhatsini weminyaka lengu 15 kuya ku 19. bese
kutsi bafati labasemkhatsini weminyaka lengu 25 kuya ku 29, batsintseke
ngemaphesenti langu 56%.

Kukhula kwebantfu esiveni kumbe peceleti i Human Development Index ye UN
Development Programme ibika kutsi " ngenca ye HIV/AIDS, lizinga lempilo kanye
netibalo tebudze beminyaka yebantfu tehlile eSwatini tisuka kuminyaka lengu 61
ngo 2000 kuya eminyakeni lengu 32 ngo 2009.

ngemnyaka wa 2000 inhlangano ye World Health Organization WHO itse nayihlatiya
yatfola kutsi imbangela yekufa eSwatini lehlangene ne HIV/AIDS engemaphesenti
langu 64%. mgemnyaka wa 2009, bantfu lababalelwa 7,000 babulalwa ngiso lesifo
samashaya abhuce. Etibalweni tebantfu besive labalinganiselwa ku 1,185,000 loku
kuchaza kutsi i HIV/AIDS ibulala emaswati lalinganiselwa emaphesentini langu
0.6% ngemnyaka. tifo letifana nesifo senhlitiyo stroke, kanye nemdlavuta
tibulala bantfu labalinganiselwa ngaphansi kwa 5% , kantsi lesibalo
nasilinganiswa nelive lase United States of America tibalo titsi bangu 55%
bantfu lababulalwa ngito letifo tamehlala akhona.

inhlangano yetive (UN) itsi uma ngabe lesifo sengculaza singachubeka
nekubhebhetseleka ngelizinga lesibhebhetseleka ngaso, live lase Swatini ngeke
libe khona njengembuso.

Ngekwelisiko lemaswati kuya emacansini ngendlela lephephile akusiyo intfo
legcizelelwako. tivikeli letinjenge lijazi lemkhwenyane kanye nekuba nemlingani
munye utsembeke kuye akusito tintfo letisemihambweni nasemasikweni emaswati.
kunalomcabango wekutsi kumele kwandziswe sive semaswati nekutsi umfati kemele
abe nebantwana labasihlanu lokungenani. kantsi futsi nesitsembu yintfo nje
leyamukeleke mbamba emihambeni yakaNgwane... bantfwana labanyenti basele
bangenabatali ngenca yaso lesifo. emakhulukhulu ebantwana akhuliswa ngubogogo
kumbe bakhulele etihlotjeni labanye bete kwasa leto tihlobo ngobe wonke umndeni
ucedvwe ngiso sona lesifo kantsi bantwana labakhulela emndenini lona babe namake
balinganiselwa emaphesentini langu 22%.

ngemnyaka wa 2003, i National Emergency Response Committee on HIV/AIDS (NERCHA)
yasungulwa ekulweni nalesifo lesi. litiko letemphilo kanye netenhlalakahle
babuka tindlela labangatenta kuvikela kukhula kwalesifo kanye nekwatisa
umphakatsi ngengoti yaso. baphuma netimpendvulo letinyentana lebetibukune
nekwandzisa lwati ngengoti yalesifo, kunakekela labo labagulako, kuvikela kwaso,
kanye nelwati lwetinsita uma uphila nalo leligciwane lesandulela ngculaza.

lenye inkinga lebukane nekuphatfwa ngulesifo ngukutsi angete wamukeleke
emphakatsini, loku ngiko lokubangela bantfu bangafuni kwatiwa kutsi banaso
lesifo ngobe besaba kwenyatswa. kodvwa nobe kunjalo bokhona bona bantfu
labaphumela ngaphandle kutsi batiwe laba kuvame kuba bantfu labadvumile, bantfu
betenkolo kanye nebemasiko, loku ngiko lokubangela kusitakala kwebantfu
ngesikhatsi.

Sifo sesifuba siyinkinga lenkulu ebantfwini labane HIV ngenca yekutsi tigulane
letinyenti tine MDR TB loku kuchaza lesifo sesifuba lesingalashwa ngemaphilisi
latayelekili kodvwa sifuna kunakekelwa impela kantsi siphindze sifune luhlobo
lolukhetsekile lwemaphilisi esifuba. loku kuba yinkinga uma bantfu baluphisa
kunatsa emaphilisi abo ema ARV kanye newesifuba kuphindze kubhebhetseleke uma
babhema futsi bente imikhuba lenjengekunatsa tjwala. bantfu labane MDR kube
baphetfwe i HIV babalelwa emaphesentini langu 83 . bantfu labasuleleka ngesifo
se TB ye MDR kube bane HIV/AIDS bangu 14,000 ngemnyaka.



https://ss.wikipedia.org/wiki/Emangcwaba_ase_Avalon

Emangcwaba ase Avalon ngulamanye lamakhulukati eveni lase Ningizimu Afrika.
avulwa ngo 1972, ngesikhatsi sencindzetelo yelibandlululo lweapartheid, kantsi
avulelwa kutsi atoba ebantfu labamnyama nje kuphela. bangetulu kwa 300,000
bantfu lasebangcwatjwe kulamadliza latsatsa umhlaba longema ekha langu 430
(1.7 km2), kantsi ngenca yekubabete kwendzawo, imigodzi idvutane kakhulu. ngenca
ye AIDS kutfolakala kungcwajwa bantfu labanyenti kakhulu kunalokwakulindzelwe
nakavulwa lamagcwaba.

eAfrika, kufa kuyintfo lebalulekile mbamba kantsi futsi itsatfwa
njengekwendlulela kulelitako esiveni lesimnyama. bantfu lababulewe sandvulela
ngculaza i HIV/AIDS labangazange baphila sikhatsi lesidze kutsi bangashada
basalelwa umngcwabo njengelilanga labo lelibalulekile. Imindeni yabo itowenta
imitamo yekutsi bahanjiswa ngendlela yenhlonipho kantsi futsi kuba umcimbi
losikhumbuto impela endleleni leya kulabaphansi. Etikhatsini letinyenti labafile
bahlonishwa njengabogogo labaniketa indlela kanye netinhlanhla.

Ngekwesintfu bantfu abamenywa emngcwabeni, ngiko ke kuyintfo letayelekile kutsi
imingcwabo ibe nebantfu labangaba ngetulu kwa 500. Bonke labantfu labatolila
lapho kushonwe khona akusho kutsi bahlobene kumbe babangani nemufi kanye
nemndeni, kodvwa kuba bangani bebangani nebantfu bemphakatsi labamatiko mufi
kodvwa bebangakasondzelani naye kumbe bati umuntfu emndenini, kantsi labanye
beta nobe bebangakasondzelani namutfu emndenini.

Emangcwaba ase Avalon aphindze atiwe ngekuba nebantfu labadvumile kantsi
kulabantfu kubalwa emagama lafana nabo Hector Pieterson, Joe Slovo, Lilian
Ngoyi, Helen Joseph kanye nabo Hastings Ndlovu.



https://ss.wikipedia.org/wiki/Ebola

Ligciwane lesifo se-Ebola (EVD) nobe Imfiva yekophela ngekhatsi ye-i-Ebola/
ihemorrhagic (EHF) Isifo seluntfu lesibangelwa ligciwane le-Ebola Timphawu
tivamise kucala etinsukwini letimbili kuye emavikini lamatsatfu ngemuva
kwekutfola leligciwane, lelihambisana nemkhuhlane, umphimbo lobuhlungu,
iMyalgia/ tinhlungu temamaseli, kanye nekubulawa yinhloko. Ngalokwetayelekile
kugonyuluka, kuhlanta, kanye nensheko kubese kuyalandzela, kuhambisane nekwehla
kwekusebenta kwesibindzi kanye netinso. Kulesikhatsi lesi, labanye bantfu
bacalwa kuba netinkinga tekopha.

Leligciwane lingatfolakala ngekuchumana nengati nobe lokusamanti lokuphuma
emtimbeni wesilwane lesisulelekile (kuvamise kuba tingobiyane nobe emalilwane
ladla titselo). Kubhebhetseleka ngemoya akukashicilelwa njengendlela leyenteka
ngekwemvelo. Emalilwane ladla titselo kukholeka kwekutsi aba nalo leligciwane
abuye alibhebhetselekise nangaphandle kwekutsi abe nalo. Ngalesikhatsi
sekusuleleka kweluntfu, lesifo sisuke sesibhebhetseleka emkhatsini webantfu.
Besilisa labanaso bakwati kusibhebhetselisa lesifo ngalokusamanti kwebudvodza
lokungenani etinyangeni letimbili. Kute kube khona kwelapheka, ngalokuvamile
letinye tetifo letinetimphawu leticishe tifane naleti malalaveva, sifo sensheko/
ikholera kanye naletinye letitsatselana ngemikhuhlane yemagciwane ekophela
ngekhatsi/ ihemorrhagic letingakabalwa ekucaleni. Kucinisekisa kwelapheka kuye
kutsatfwe emasampuli engati ahlolwe leligciwane tibulalamasotja, nobe ligciwane
ngekwalo.

Kuvikeleka kufaka ekhatsi kunciphisa kubhebhetseleka kwalesifo etingobiyaneni
lesetinaso kanye nasetingulubeni kute tingangeni kubantfu. Loku kungentiwa
ngekutsi kuhlolwe tilwane letinjalo tibuye tibulawe kufake ekhatsi nekugujelwa
kwenyama yato nangabe itfolakele inalesifo. Kuphekisisa kahle inyama kanye
nekugcoka timphahla tekutivikela nako kungasita kakhulu nangabe usebenta
ngenyama, njengako kufaka timphahla tekuvikela kanye nekugeza tandla nangabe
usedvute nemuntfu lonalesifo. Emasampuli alokusamanti kwemtimba kanye neticubu
temuntfu lonalesifo kumele kusetjentiswe ngalokukhulu kucophelela.

Alikatfolakali likhambi lokungilo lalesifo; imitamo yekusita labo labasulelekile
ifaka ekhatsi kunika nanobe ngukuphi kwaloku kwelapha kwalokunatfwako (emanti
ekunatsa lanashukela nasawoti lomncane) nobe lokusamanti lokufakwa engatini nobe
emitsanjeni yengati. Lesifo sisezingeni lelisetulu lekubulala: lokungenani
emkhatsini kwema-50% ne-90% alabo labasuleleke ngaleligciwane. I-EVD yatfolakala
kwekucala-, eSudan kanye nase Democratic Rephabliki yaseCongo. Lesifo sivamise
kucubuka etifundzeni letinemswakamo loshisako tase Sub-Saharan Afrika. Kusukela
nge-1976 (ngalesikhatsi itfolakala kwekucala) kute kufike nge-2013, bantfu
laba-1, 000 ngemnyaka sebasulelekile. Kubhebhetseleka lokukhulu kute kube
ngunamuhla kungulokuchubekako 2014 yeNshonalanga ne-Afrika lebhebhetseleka nge
i-Ebola, yayedlulisela e-Gunea, Sierra Leone, Liberia kanye nalokungenani
neNigeria. Kusukela ngeNgci 2014 kube netehlakalo letitfolakele letingetulu
kwe-1600. Imitamo iyachubeka kute kutfutfukiswe imijovo: nanobe kunjalo, ayikho
letfolakele.



https://ss.wikipedia.org/wiki/Danny_Jordan

Daniel Alexander "Danny" Jordaan (Watalwa 3 Lweti 1951) ngumongameli we libhola
letinyawo lase Ningizimu Afrika(SAFA) kantsi futsi ngembi kwekutsi abe
ngumongameli, bekafundzisa ezingelileliphakeme aphendze alwa nencindzetelo
yelubadlululo. Jordaan bekangulomunye lowaholela live lase Ningizimu Afrika
empumelelweni ye 2010 FIFA World Cup. leli kwaba likhetfo lekucala evenikati
lase Afrika kutsi kube khona lomncintiswano we FIFA. kantsi futsi Jordaan
bekakhona kulelitsimba lekucala lelenta imitamo yekuletsa wona lomncintiswano we
2006 FIFA World Cup eveni lasi Ningizimu Afrika longazange ube yimpumelelo.
kwatsi nawuphumelela lowesibili umtamo wekuletsa lomncintiswano wabese lowa
Jordaan uba ngusihlalo we FIFA eNingizimu Afrika.

Uhleti etihlalweni letinyenti ke Jordaan lokufaka phakatsi kuba ngusihlalo kanye
nemcodzisi we Youth World Cup (now FIFA U-20 World Cup), 2001 FIFA
Confederations Cup kanye ne 2002 FIFA World Cup e Korea/Japan. uphindze waba
ngunkomishane we 2006 FIFA World Cup lapho bekaphindze alilunga lebhodi
yekuhlela khona ku 2006 FIFA World cup. lirekodi lakhe lekuhlela nekuhlala
etikhundleni tebuholi belibhola letinyawo buyimpumelelo lenkulu, ngoba watiwa
njengemuntfu lonelwati ngekuhlela nekucondzisa lemidlalo ,uphindze abe ngumpetsa
ekukhangiseni nasekutsengiseni lemidlalo loku kubonakale ngesikhatsi ahlela i
2010 FIFA World Cup kanye ne 2009 FIFA Confederations cup.

Danny Jordaan watalelwa e Port Elizabeth, leli lidholoba lelisempumalanga
ngaselugwini lelwandle, kantsi utalwa ngu Maxine kanye na Alexandre Jordaan.
ebusheni bakhe wacala kutibandzakanye ekulweni nembuso wencindzetelo , petseleti
i Apartheid lapho engenela khona tinhlangano letifana ne South African Students'
Organisation (SASO) ngeminyaka yabo 1970s, kwatsi lapho Steve Biko asungula
inhlangano leyatiwa ngekutsi i Black Consciousness Movement kutsi anike sive
lesimnyaka livi ngulapho ke lowa Jordaan naye wacala khona kutibandzakanya
netindzaba tepolitiki, waba lilunga layo lenhlangano i BCM ekuweni nencindzetelo
yebafundzi belibala. kwatsi ngekuhamba kwesikhatsi, Jordaan waba lilunga le
United Democratic Front waphindze wajoyina licembu letembangave i African
National Congress (ANC).

Wacala kufundzisa ke ngeminyaka yabo 1974 ngumva kwekuphotfula timfundvo takhe
tebuthishela, kuyo yona leminyaka yangabo 1970 kuya ku 1983 bekaphindze
atibandzakanye aphindze angumdlali we cricket kanye nelibhola letinyawo.
ebholeni letinyawo wabangumpetsa ekudlaleni kwalo nasekuhleleni imidlalo yalo,
ngulapha ke lawacala khona kulwa nekucwasana ngelibala kanye nelibandlululo
kulomdlalo.

kwatsi ngo 1983 kuya ku 1992 wabamba tikhundla letinyenti ebholweni letinyawo
lapho bekaba khona ngumcondzisi kumbe mongameli, lesi ke sikhatsi lapho waba
ngumcondzisi wema Olimpiki e Kapa Olympic.

Ngiso ke lesi sikhatsi labekamatasatasa kulo licembu le ANC lapho wakhetfwa
khona kuba ngusihlalo ngo 1990 e Port Elizabeth. ngemuva kwelikhefo lwekucala
lwentsandvo yelinyenti e Ningizimu Afrika ngo 1994, waba lilunga lephalamende
ngaphansi kwamongameli Nelson Mandela, lesi sikhatsi lowasihlala kwaze kwaba ngu
1997. kwatsi angaphuma ephalamende wabese ubangusihlalo we SAFA In 1997, futsi
lesi ngiso sikhatsi lapho wahola khona live lase Ningizimu Afrika emitameni
yekuletsa lomncintiswano we 2006 FIFA World Cup lapho kwasala kancane kutsi
iNingizimu Afrika ihlulwe i Jalimane, kodvwa nanobe yahluleka iNingizimu Afrika,
yena Jordaan wahlonishwa kakhulu emave emhlaba ngemsebenti wakhe lowawenta
ekuletseni lendzebe, kwatsi nakufika litfuba lesibili kutsi iNingizimu Afrika
incintisane wabese uyawuphumelela lomjaho wekuletsa lendzebe.

Jordaan une BA degree layitfole e University of the Western Cape aphindze abe ne
Honours degree layitfole e University of South Africa. uphindze abe
nekuhlonishwa nge me Degrees lamatsatfu ngemazinga laphakeme etemfundvo iNelson
Mandela Metropolitan University ku (D.Phil),kanye ne University of South Africa
ku (D. Admin), kuphindze kube yinyuvesi la photfula khona tifundvo takhe i
University of the Western Cape nge (D. Phil).

watfola i award yelikhetselo leyatiwangekutsi i presidential award kumongameli
Nelson Mandela ngo 1994 kantsi ngetulu kwaloko uphindze abe nalenye
lowahlonishwa ngiyo ngumongameli Thabo Mbeki ngo 2001. uphindze wawina
tekukhangisa nekutsengisa ngemnyaka wa 2000 ngemsebenti wakhe kanye nelikhono
lakhe lekukhangisa nekutsengisa temidlalo . nog 2004, wavotelwa njengalobe
ngundzabamlonyeni waphindze watfolwa i mayoral award e Los Angeles, eCalifornia
mhlaka 24 Ingci 2004. Jordaan uphindze wanikwa i freedom of the city
yelidholobha lase Maracaibo, eveni lase Venezuela. ngaphandle kwalawa , utfole
ema Award kanye nekuhlonishwa emadholobhenin lamanyenti ase Ningizimu Afrika



https://ss.wikipedia.org/wiki/Daniel_Jordaan

Daniel Alexander "Danny" Jordaan (Watalwa 3 Lweti 1951) ngumongameli we libhola
letinyawo lase Ningizimu Afrika(SAFA) kantsi futsi ngembi kwekutsi abe
ngumongameli, bekafundzisa ezingelileliphakeme aphendze alwa nencindzetelo
yelubadlululo. Jordaan bekangulomunye lowaholela live lase Ningizimu Afrika
empumelelweni ye 2010 FIFA World Cup. leli kwaba likhetfo lekucala evenikati
lase Afrika kutsi kube khona lomncintiswano we FIFA. kantsi futsi Jordaan
bekakhona kulelitsimba lekucala lelenta imitamo yekuletsa wona lomncintiswano we
2006 FIFA World Cup eveni lasi Ningizimu Afrika longazange ube yimpumelelo.
kwatsi nawuphumelela lowesibili umtamo wekuletsa lomncintiswano wabese lowa
Jordaan uba ngusihlalo we FIFA eNingizimu Afrika.

Uhleti etihlalweni letinyenti ke Jordaan lokufaka phakatsi kuba ngusihlalo kanye
nemcodzisi we Youth World Cup (now FIFA U-20 World Cup), 2001 FIFA
Confederations Cup kanye ne 2002 FIFA World Cup e Korea/Japan. uphindze waba
ngunkomishane we 2006 FIFA World Cup lapho bekaphindze alilunga lebhodi
yekuhlela khona ku 2006 FIFA World cup. lirekodi lakhe lekuhlela nekuhlala
etikhundleni tebuholi belibhola letinyawo buyimpumelelo lenkulu, ngoba watiwa
njengemuntfu lonelwati ngekuhlela nekucondzisa lemidlalo ,uphindze abe ngumpetsa
ekukhangiseni nasekutsengiseni lemidlalo loku kubonakale ngesikhatsi ahlela i
2010 FIFA World Cup kanye ne 2009 FIFA Confederations cup.

Danny Jordaan watalelwa e Port Elizabeth, leli lidholoba lelisempumalanga
ngaselugwini lelwandle, kantsi utalwa ngu Maxine kanye na Alexandre Jordaan.
ebusheni bakhe wacala kutibandzakanye ekulweni nembuso wencindzetelo , petseleti
i Apartheid lapho engenela khona tinhlangano letifana ne South African Students'
Organisation (SASO) ngeminyaka yabo 1970s, kwatsi lapho Steve Biko asungula
inhlangano leyatiwa ngekutsi i Black Consciousness Movement kutsi anike sive
lesimnyaka livi ngulapho ke lowa Jordaan naye wacala khona kutibandzakanya
netindzaba tepolitiki, waba lilunga layo lenhlangano i BCM ekuweni nencindzetelo
yebafundzi belibala. kwatsi ngekuhamba kwesikhatsi, Jordaan waba lilunga le
United Democratic Front waphindze wajoyina licembu letembangave i African
National Congress (ANC).

Wacala kufundzisa ke ngeminyaka yabo 1974 ngumva kwekuphotfula timfundvo takhe
tebuthishela, kuyo yona leminyaka yangabo 1970 kuya ku 1983 bekaphindze
atibandzakanye aphindze angumdlali we cricket kanye nelibhola letinyawo.
ebholeni letinyawo wabangumpetsa ekudlaleni kwalo nasekuhleleni imidlalo yalo,
ngulapha ke lawacala khona kulwa nekucwasana ngelibala kanye nelibandlululo
kulomdlalo.

kwatsi ngo 1983 kuya ku 1992 wabamba tikhundla letinyenti ebholweni letinyawo
lapho bekaba khona ngumcondzisi kumbe mongameli, lesi ke sikhatsi lapho waba
ngumcondzisi wema Olimpiki e Kapa Olympic.

Ngiso ke lesi sikhatsi labekamatasatasa kulo licembu le ANC lapho wakhetfwa
khona kuba ngusihlalo ngo 1990 e Port Elizabeth. ngemuva kwelikhefo lwekucala
lwentsandvo yelinyenti e Ningizimu Afrika ngo 1994, waba lilunga lephalamende
ngaphansi kwamongameli Nelson Mandela, lesi sikhatsi lowasihlala kwaze kwaba ngu
1997. kwatsi angaphuma ephalamende wabese ubangusihlalo we SAFA In 1997, futsi
lesi ngiso sikhatsi lapho wahola khona live lase Ningizimu Afrika emitameni
yekuletsa lomncintiswano we 2006 FIFA World Cup lapho kwasala kancane kutsi
iNingizimu Afrika ihlulwe i Jalimane, kodvwa nanobe yahluleka iNingizimu Afrika,
yena Jordaan wahlonishwa kakhulu emave emhlaba ngemsebenti wakhe lowawenta
ekuletseni lendzebe, kwatsi nakufika litfuba lesibili kutsi iNingizimu Afrika
incintisane wabese uyawuphumelela lomjaho wekuletsa lendzebe.

Jordaan une BA degree layitfole e University of the Western Cape aphindze abe ne
Honours degree layitfole e University of South Africa. uphindze abe
nekuhlonishwa nge me Degrees lamatsatfu ngemazinga laphakeme etemfundvo iNelson
Mandela Metropolitan University ku (D.Phil),kanye ne University of South Africa
ku (D. Admin), kuphindze kube yinyuvesi la photfula khona tifundvo takhe i
University of the Western Cape nge (D. Phil).

watfola i award yelikhetselo leyatiwangekutsi i presidential award kumongameli
Nelson Mandela ngo 1994 kantsi ngetulu kwaloko uphindze abe nalenye
lowahlonishwa ngiyo ngumongameli Thabo Mbeki ngo 2001. uphindze wawina
tekukhangisa nekutsengisa ngemnyaka wa 2000 ngemsebenti wakhe kanye nelikhono
lakhe lekukhangisa nekutsengisa temidlalo . nog 2004, wavotelwa njengalobe
ngundzabamlonyeni waphindze watfolwa i mayoral award e Los Angeles, eCalifornia
mhlaka 24 Ingci 2004. Jordaan uphindze wanikwa i freedom of the city
yelidholobha lase Maracaibo, eveni lase Venezuela. ngaphandle kwalawa , utfole
ema Award kanye nekuhlonishwa emadholobhenin lamanyenti ase Ningizimu Afrika



https://ss.wikipedia.org/wiki/Cahora_Bassa

The Cahora Bassa lake—in the Portuguese colonial era (until 1974) known as
Cabora Bassa, from Nyungwe Kahoura-Bassa, meaning "finish the job"—is Africa's
fourth-largest artificial lake, situated in the Tete Province in Mozambique. In
Africa, only Lake Volta in Ghana, Lake Kariba, on the Zambezi upstream of Cahora
Bassa, and Egypt's Lake Nasser are bigger in terms of surface water.

iCahora Bassa yacala kwakhiwa eMozambiki ngumbuso wase Portugal ngo 1960s
njengencenye yekutfutfukisa kanye nekwenta imali kwelive lase Portugal. umbuso
weNingizimu Afrika nawo watibandzakanye ekwakhiweni kwalesiteshi, kwabese
kucikicwa tivumelwano kutsi umbuso wase Portugal itowakha lesiteshi semanti
sekuphehla gezi lotosentjetiswa eMozambiki kanye nase Ningizimu Afrika . Umbuso
weNingizimu Afrika wabese wakha siteshi lesincane sekuhlela lomlilo bewubuya kwi
Cahora Bassa e Midrand, kodvwa ngekuhamba kwesikhatsi iNingizimu Afrika
yacindzeteleka kutsi itsenge umlilo wagezi lebewuphehlwa ngisi lesiteshi.

Ekwakhiweni kwalesiteshi licembu le FRELIMO latama kanyenti kuhlasela lesiteshi
ngekutfumela emashosha awo kodvwa abamange baphumelele. Umbuso wemaPutukezi
wenta bantfu bayitsandza ngekwakhiwa kwalelidamu naletinyetakhiwo lebetenteka
eMozambiki. Lelidhamu lagcwaliswa ngo 1974.



