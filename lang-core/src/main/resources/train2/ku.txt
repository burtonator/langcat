https://ku.wikipedia.org/wiki/Abdusamet_Yigit

Abdusamet Yigit, di 13'ê adarê 1978'an de li gundê Xirabê Sosina yê Cizîrê hate
dinyê. Nivîskarê kurdî ye. Gundê Xirabê Sosina di neqebîna Nisêbînê û Cizîrê li
ser rêya hevîrîşimê dimîne.

Ji ber ku kurd bû, weke demeke jî di zîndanê ma. Ji 1994'an haya 2004'an di
zîndanê de ma. Li zindana Erzîromê, Êlihê û Giresunê de ma. Nivîskarê kurdî ye.
Pirtûka wî ya pêşî bi navê Feqiyê Teyran bi kurdî derketiye. Li ser wêje,
felsefeyê, dadê, civaknasîyê gelek beşên din ên felsefeyê weke vacê û hwd, wê
pirtûkên ku wî nivîsandina wê hebin. Bi rêza pirtûkên xwe yên weke yên ´feqiyê
teyran´ û ´çîrokên keçelok´ re wê temenekî mazin ê bo çand û wêjeya kurd jî wê
çê bike. Gelek mijarên felsefîkî ên weke estetîsmê, civaknasîyê, dadê û hwd jî
wê bi teorîkî û felsefîkî wê wan bînê ser ziman. Abdusamet yigit di pirtûkên xwe
de wê, mijarên civakî, zimanî, çandî, wêjeyî, dîrokî û hwd, wê bi gelek mijarên
din re wê hilde li dest.

Abdusamet Yigit, di wêjeya kurdî de awayekî hizrî bi pêş dixe. Di romana xwe ya
bi navê Feqiyê Teyran de li ser jiyanê filozofê kurd Feqiyê Teyran di sekinê.
Romana wî ya duyem ji Destana Kawayê Hesinger e. Di wê romana xwe de destana
Kawa têne ser ziman. Pirtûka wî ya sêyemin jî, pirtûka bi navê "Elî Herîrî" ye.
Ev pirtûk jî, li ser jiyangeriya fîlozofê kurd Elî Herîrî ye, li ser hizrên wî û
felsefa wî disekinê. Nêzîkatiya Elî Herîrî ji mijarên felsefîkî ên weke hebûn û
jiyan re çibûn û weke van mijarên hê gelek mijarên din, mirev nêzîkatiya wî bi
têgihiştina wî ya felsefîkî re dibîne. Pirtûka çaremin jî, pirtûka "Şahmaran" a,
ku Şahmaran weke vegotin û destanaka pirr kevn ya di temenê çanda kurdî de ya.
Pirtûka Şahmaran, çendî ku weke romanakê jî bê, lê ew roman di ancama lêkolînaka
ku di nava civaka kurd de li ser wê destanê hatiya kirin û piştre hatiya
nivîsand in.

Yigit, ji bilî pirtûkên xwe yên ku dinivîsêne, li ser zimanê kurdî jî lêkolînên
wî bûna û hatina weşandin. Zimanê Yigit, bi teybetî kurmancîya botanê ya. Ew
bixwe jî ji wê herêmê ya.

Yigit, di pirtûkên xwe de bi teybetî bi dîroka Kurdistanê re li ser pêşketina
civake wê disekinê. Ji ber vê yekê, qadrekî mazin daya ziman û pêşxistina ziman
jî. Yigit bixwe, di piçûkatîya xwe de heta ku tê 12-13 salîya xwe jî li gund
mezin dibê. Piştî vê demê ku barî bajêr dikê êdî bi zimanê tirkî re pênas dibe.
Di dema piçûkatiya xwe de ji ber ku gelek meriv bo xwandinê diçin Cizirê û li
wir li Medreseya Sor dixwênin, ew jî di wê demê de bi wan çûyin û hatinan wê nas
dike û di derbarê wê û dîroka wê dibe xwediyê agahiyê. Ji ber ku ew jî ji wê
herêmê na, êdî zor nabê di nava wê de pêde herê. Bavê wî bixwe jî yekê ku salên
xwe dabûbûn xwandinê li wê Medreseya Sor. Ji wê yekê, bandûra Alimên kurd ên
weke Melayê Cizîrî, Feqiyê Teyran û hwd, bi vegotin û hanînîya wan ya li ser
ziman re li ser wî jî xwe dîyar dike. Ev, wê ji wî û perwerdebûna wî re jî bê
temen. Piştî salên 84'an ku ji gund bi mecbûrî barî bajêr dikin jî, ku ne weke
berê jî bê wê jîyane xwe ya malbatî hewl bide ku weke wê bide domandin.

Nivîskar wê, li ser demên dîrokê ên berî zayînê ên pêşketina civake kurd wê bi
pirtûka xwe ya bi navê "li ser dîroka civake kurd a hemdem" re wê bisekinê. Di
vê pirtûkê de wê demên civake kurd ên gûtî, lolo, qasît, hûrî û mîtannîyan wê bi
civakîya wan re wê hilde li dest. Bi teybetî pirtûka ´li ser dîroka civake kurd
a hemdem´, wê weke xabeteka dîrokî a demên şariştanî û civakî ên li kurdistanê
ku ew tînê ser ziman bê. Piştre jî, wê li ser dema Medîya pirr zêde wê bisekinê.
Di pirtûkên xwe yên weke "jîyan di bin roja Mîtra de dimeşê", "qîyakser", "ji
zend avêsta heta zen bûdismê" û " Zerdeştê kal" de wê bi awayekî hûr û kûr wê li
ser van demên civakî bi pêşketinên wan ên şariştanî, civakî, felsefîkî û hwd re
wê li ser wan bisekinê. Di pirtûka ´jîyan di bin roja Mîtra de dimeşê´ de wê
nivîskar li ser jîyane mîtra û felsefeya wî bi dema wî re wê li ser bisekinê. Di
pirtûka "Qiyakser" de jî wê nivîskar wê li ser jîyane keyê kurd û ango medî
qîyakser wê bisekinê. Wê li ser jîyan wî bi dema wî re li ser bisekinê. Ev
pirtûk, weke pirtûkek û xabeta dîrokî wê di derbarê vê dema civake kurd de wê
dîmenekî berfireh wê bi zanebûna demê re wê bide mirov. Nivîskar Abdusamet Yigit
wê di pirtûka xwe ya bi navê "Zerdeştê kal" de jî wê li ser jîyan, felsefe û
zanebûna Zerdeşt wê bisekinê. Di pirtûka "ji zend avêsta heta zen bûdîsmê´ de jî
wê, li ser bandûra têgîna avêsta û civakîya wê ya li ser herêmên din ên Asya wê
bisekinê. Bi wê re felsefeyên weke bûdîsmê, reankasnasyonê, yoga û hwd, wê li
ser wan bisekinê û ji kûderê koka wan were, wê li ser wê bisekinê. Wê di dema wî
de wê zanebûnên zerdeşt ên ku wî di ´avêsta´ de hanîn ser ziman, çendî deng
vedan û çi encam derxistin li holê, wê li ser destpêka wan jî bisekinê. Di
dewama wê de pirtûka nivîskarê kurd ya bi navê ´Di xeta dîroka kurdistanê de
felsefe û pêşketina zimanê kurdî´ wê bi awayekî berfireh, wê encamên pêşketinên
zerdeşt û zanebûna wî, pêşketina dema medîya û piştre wê nivîskar di bin navê
gotina "civakên avêstayî" de wê bînê ser ziman. Di heman pirtûkê de wê ji dema
hûrî û mîtannîyan û heta dema medîya û demên piştre jî ku wê bike nava xwe de wê
li ser pêşketinên zimanî, çandî û civakî jî wê bisekinê.

Serdemên navîn wê bi çandek civakî wê pêşbikeve. Di pirtûkên nivîskar ên weke
"Destana hemê Zerê", "destana dewrêşê ewdî", "kevneşopîya hemawîyê", "Ku mirov
li kurdistanê jin bê" wê di wan de wê bînê ser ziman. Pirtûka ´kevneşopîya
hemawîyê" wê li ser wê destûra pîroz a civake kurd ku navê wê ´ kevneşopîya
hemawîyê´ bê. Pirtûka ´kevneşopîya hemawîyê´ û ya "ku mirov li kurdistanê jin
bê" wê rewşa jinê li kurdistanê û hêrîşên li ser serê wê ji ber hebûna wê ya
zayendî û civakî ku li wê dibin wê bînê ser ziman. Piştî vê pirtûka xwe ya bi
navê ´Di xeta dîroka kurdistanê de felsefe û pêşketina zimanê kurdî´ wê
nivîskar, wê giringîyê bide pêşketina felsefeyê û felsefeya ziman. Di pirtûkên
nivîskar ên weke "li ser bûna jîra jîrê", "Li ser rastî, dîrok û felsefeya
yazdan", "Li ser têgîna Estetîsmê", "aqil, zêhn û ziman", "Morfolojîya kurdîya
hemdem", "ziman, zanîna wateyê û pirsgirêka vacê" û "li ser têgîna çandê", wê
çend ji wan pirtûkên nivîskar bin ku ew di wan de felsefeya civakê bi dîrok û
zimanê wê re tînê ser ziman.

Di dewamê de wê nivîskar bi pirtûkên xwe yên weke "Newroz, ronasanse kurdistanê
ya", "di sedsale 21´ê de şoreşa kurd; rojava", "Kobanî, Stalîngrada
kurdan-Berxwedana Kobanê ya dîrokî", û her sê cildên pirtûka "Li ser jenosîda
kurd a ku di sedsale 21´min de ku hê didomê" re wê li ser rewşa civake kurd a
roja me, serkevtinên wê ên demî, hêrîşên bi armanca jenosîdkirina wê ku wê
rejimên herêmê li wê bikin û hwd wê di van pirtûkên xwe de wê bînê ser ziman. Di
dewama wê de nivîskar Abdusamet Yigit li ser rastîya roja me û asta pêşketina wê
jî bi pirtûkên xwe yên weke "dad, daraz û haqanîyet", "Li ser pêşketina
civaknasîyê", "Dîroka felsefeyê li kurdistanê", "Li ser felsefeya jîyane civakê
kurd li Kurdistanê", "Li ser dîroka civake kurd a hemdem" û hwd re wê hewl bide
ku ew dîmenekî civakî bi dîrok û felsefeya wê re bînê ser ziman. Bi wê re jî wê
li ser dîroka civak, felsefe û pêşketina civake kurd li kurdistanê û herêmê wê
li ser wê bisekinê. Di dîmenê giştî de wê nivîskar Abdusamet Yigit, wê dîroka
Mesopotamîya ji serdemên sûmer û heta roja me, bi pêşveçûnên wê yên civakî,
dîrokî, felsefîkî, wêjeyî û hwd re wê bînê ser ziman.

Mijare felsefeyê wê weke mijarek bingihîn bê ku ew dihilde li dest. Di mijare
felsefeyê de wê Abdusamet yigit di pirtûkên xwe de mijarên weke vac, îdealîsm,
hebûnîtî(eksistanisyalim), dûalism, felsefeya demên berî zayîn a kevnera û ya
piştre wê bi mijarên navaroka wê re wê hilde li dest. Bi felsefeya serdema
kevnera re wê felsefeya Mîtra, Zerdeşt, Manî û hwd wê hilde li dest. Bi wê re wê
li ser hişmendîya hebûnîtîyê re wê bînê ser ziman.

Bi felsefeya wê re wê Abdusamet Yigit wê li ser têgîna dîrokê wê pirr zêde wê
bisekinê. Fahmkirina rastîya dîrokê bo jîyane pêşarojê weke têgîneka hîmî dibînê
û tînê ser ziman. Bi vê re jîyane civakê, civaknasî, û hwd wê bi rewş û navaroka
wê re wê bike ku ew bînê ser ziman. Dîrokê di temenê fahmkirina jîyanê û
pêşketina jîyane civakî de tînê ser ziman. Di pirtûka xwe ya bi navê
"kevneşopîya hemawîyê" de wê dîrokê weke "jîyane ku mirov bi civakî jîyayî" wê
şîrove bike û wê bînê ser ziman. Dîrokê weke lingekî fahmkirin û xwe domandina
jîyane civakî tînê ser ziman.

Abdusamet Yigit di pirtûka xwe ya bi navê "li ser pêşketina civaknasîyê" wê weke
rengekî fahmkirina jîyanê wê li ser wê bisekinê. Fahmkirina civakî wê bi wê re
weke rastîya têgîna civaknasiyê wê bînê ser ziman. Bi wê re ew ´civaknasî, ew a
ku hemû rastiyên ku mirov bi civakî bi hevdû re hevbeş dijî´ ya. Beşa
civaknasîyê, weke zanîn û felsefeya civakî di hilde li dest û wê dahûr dike. Bi
wê re beşên piçûk ên civakê dike ku wan bi fahmkirinê bînê ser ziman.

Beşa estetîsmê wê nivîskar Abdusamet Yigit, weke beşek felsefîkî a li ser
´darêjka´ heyînê re ku ew şîrove dike, wê dahûr bike û bînê ser ziman. Bi wê re
têgîne estetîsmê weke nerîn û çavdêrîyek jîyanî bi nav dike û tînê ser ziman. Di
pirtûka xwe ya "li ser têgîna estetîsmê" wê bi felsefîkî wê bi nerîna li jîyanê
a bi hiş re wê bînê ser ziman. Di nava wê de wê çand û hûnerê û hwd, wê weke
têgînna zêhnî ên encama vê nerînê wê werênê ser ziman.

Felsefeya estetîzmê, di vê pirtûka ´ li ser têgîna estetîsmê´ de tê nivîsandin.
Pirtûk(pirtûka ´li ser têgîna estetîsmê´), weke pirtûk ku ast û pîvanên
estetîzmê bi felsefeya wê re tînê ser ziman. Nêzîkatîya estetîkî û felsefeya wê,
di pirtûkê de tê ser ziman. Mirov, divê ku çawa estetîsmê fahm bike û estetîsm
weke ´nirxekê´ çawa ya, pirtûk li ser wê dirawastihê. Di vê çerçoveyê de pirtûk,
xwediyê nerîneka bi têgînî a li jîyanê, hewirdor û hebûnên di jîyanê de ya.
Pîvan û nirx, darêjk û pêşnûma, aqil û felsefe, çand û hûner, ziman û jîyan,
xweşikatî û aqil, weke çend ji wan mijarên ku bi felsefîkî di pirtûkê tên ser
ziman in. Nivîskar, di pirtûkê de pirr dirêj li ser têgîn û hebûna ´xweşikatîyê´
û xweşikkirinê disekinê. Di vê çerçoveyê de jî li kevneşopî, çand û hûnerê
dinerê û tînê ser ziman. Bi aqilê estetîsmê, mirov çawa bi xweşikatîyê re
kevneşopî, çand û hûnerê fahm bike, di vê çerçoveyê de pirtûk, wê perspektifekê
bi dîrok û aqilê dîrokê re bide me.

Di pirtûka ´Morfolojîya kurdîya hemdem´ de wê ji aliyê têgîna ´gerdînî´ û ´aqil
ve wê li ziman bi hizirê û wê van gotinan li ser zimên wê bînê ser ziman: "Aqil
û ziman, weke mijaraka giring, di vê çerçoveyê de dema ku em bi têgîneka
rêzimanîya zimanî re lê dinerin, ew têgîna ´zimannasîya gerdûnî´ xwe biwê re
dihêne ser ziman. Têgîna aqil û her wusa bi gotina aqil re hewldana fahmkirina
ziman, di vê çerçoveyê de, wê me bi xwe re bibe û bigihêne têgîna ´zanîna zimanî
a gerdûnî´ jî. Ev jî, her wusa, divê ku mirov wê bi teybetî werêne ser ziman ku
bi aqil û piştre weke ku me bi felsefeyê re hanîna ser ziman bi´zêhnê´ me re ew
dihê û dibê."

Nivîskar, wê hema bêja wê hemû pirtûkên xwe wê bi nerîneka felsefîkî a ser
gotina ´ ziman´ re wê binivîsênê. Em dema ku kîjan pirtûka nivîskar dixwînîn, em
di wê de bi awayekî vekirî rastî wê giringîya ku ew dide ziman tên. Pirtûka
"aqil, zêhn û ziman", wê mijara ziman weke mijareka felsefîkî û bingihînî wê
hilde li dest. Wê di pirtûkê de wê Ji aliyê ´darêjk´ û ´morfolojîya ziman´ ve
ziman hilde li dest. Nivîskar, pirtûka xwe ya bi navê "Morfolojîya kurdîya
hemdem" di dewama wê de nivîsandîya û di vê pirtûka xwe de wê nivîskar di mijara
ziman de wê kûr bibê. Piştî wê re wê di dewama pirtûka ´morfolojîya kurdiya
hemdem´ de wê nivîskar wê pirtûka xwe ya bi navê "ziman, zanîna wateyê û
pirsgirêka vacê" wê binivîsênê û di wê de wê "ziman û aqil û felsefeyê weke du
rastiyên ku wê hevdû ji hevdû biafirênin bi pêşketina jîyanê re" wê bînê ser
ziman. Abdusamet Yigit di vê pirtûka xwe ya bi navê "ziman, zanîna wateyê û
pirsgirêka vacê" de wê giringîya pêşketina rêzimanîya zimên bo pêşxistina aqil û
felsefeyek pêşketî a civakî a hemdem wê pirr zêde wê li ser dahûrkirina
rêzimanîyê bisekinê.

Nivîskar di pirtûkên xwe de wê bigiştî dîroka civake kurd, weke mijareka giştî a
berhemên xwe wê hilde li dest. Hebûna civake kurd, dîroka wê, kurd û Kurdistan,
wê bi dîroka wê re wê mijarên ku ew di pirtûkên xwe de dahûr dike bê. Nivîskar
Abdusamet Yigit weke ku ew di pirtûka xwe ya bi navê "li ser sehêta çapameniyê"
de ku ew tînê ser ziman û xwe jî weke "nivîskarê zimanê kurdî ku ew zimanî wî
qadaxaya û ew bi zimanê xwe yê qadaxa dinivîsênê" şîrove dike û tînê ser ziman.

Weke ku nivîskar di pirtûka xwe ya bi navê "li ser dîroka civake kurd a hemdem"
de tînê ser ziman, wê bi dîroka kurdistanê re wê dîroka civake kurd bi çand,
wêje, pêşketinên wê yên olî û hwd re wê binivîsênê û bînê ser ziman. Ji aliyê
çandî ve wê pirtûka nivîskar Abdusamet yigi a bi navê "Şahmaran" wê weke
pirtûkek giring bê. Wê çanda demên bûhûrî a civake kurd wê di wê de wê bê hanîn
li ser ziman. Bi wê de di dewama wê de pirtûka "kevneşopîya hemawîyê" wê weke
pirtûkek din ya ku mirov bi wê civake kurd bi pêşketinên wê re fahm bike bê.

Nivîskar Abdusamet Yigit di pirtûkên xwe yên weke "Di sedsale 21'ê de şoreşa
kurd: rojava" de wê giringiyê bide çêkirineka fahmkirinek dîrokî a bi dîroka
civake kurd re. Bo vê yekê, dem bi dem wê di pirtûkê de wê dîroka civake kurd li
kurdistanê wê dahûr bike. Bi wê re mirov dikarê pirtûka wî ya bi navê "dîroka
civake kurd a hemdem" jî navê wê li vir hilde li dest. Rastîya dîroka civake
kurd, wê rastîya wê ya civakî û Kurdistanî wê bînê ser ziman. Bo vê yekê,
nivîskar pirr zêde li ser wê disekinê.

Abdusamet Yigit di pirtûka xwe ya bi navê "Di sedsale 21´ê de şoreşa kurd:
rojava" de tînê ser ziman ku wê tevî hemû hêrîşên xadar ên li herêmê û li ser
serê civake kurd, wê weke ku li başûr û Rojavaya Kurdistanê, wê civake kurd
karibê xwe ji nû ve derxe dika dîrokê û bivejênê. Rewşa xwe parastina civake
kurd, wê weke mijarekê di pirtûkê de wê hilde li dest. Di dewama wê de civake
kurd ku ew ji nû ve li gorî demê xwe bisazûman dike, wê li ser wê bisekinê.
Pêşveçûnên civakî ên li rojava û başûr ku hena, wê weke destpêka pêşketina
civake kurd bin. Wusa ew tînê ser ziman.

Zimanê kurdî, wê Abdusamet yigit, weke ku em di pirtûka wî ya bi navê
"morfolojîya kurdîya hemdem" û di pirtûka wî ya bi navê "ziman, zanîna wateyê û
pirsgirka vacê" de wê, ji serdemên pirr kevn wê hilde li dest û bi rêzimani û
dengzanîya wê re ji serdemên kevnera û heta roja me, wê bînê ser ziman.
Abdusamet Yigit di pirtûka xwe ya bi navê "Di xeta dîroka kurdistanê de felsefe
û pêşketina zimanê kurdî" wê di destpêka wê de bi awayekî pirr berfireh wê
kurdîya dema hûrî û mîtannîyan wê dahûr bike. Di destpêka heman pirtûkê de wê di
bin sernavê "Li ser rêzimanî û zimanê" de wê zimanê wê dahûr bike û heta ku ew
tênê dema medîya û nivîsandina Avêsta ji aliyê Zerdeşt ve. Di vê çerçoveyê de
mirov dikarê bibêjê ku wê dem bi dem wê zimanê kurdî ji serdemên şariştanîyê ên
sûmerîyan wê bê hanîn li ser ziman. Di pirtûka xwe ya bi navê ´morfolojîya
kurdîya hemdem´ de wê nivîskar li bersiva asta pêşketina zimanê roja me wê
bigerihê. Wê di vê warê de wê şîroveyê pêşbixe.

Di " di xeta dîroka kurdistanê de felsefe û pêşketina zimanê kurdî" de wê
nivîskar di roja me de rewşa ziman û zaravayên kurdî û derketina wan ya li
herêmî û li pêş wê li ser wê bisekinê. Wê rewşa zaravayên kurdî û bi wê re
bandûra wê ya li hebûna civake kurd wê li ser wê bisekinê. Ev pirtûk Pirtûk bi
giranî, di çerçoveyeka felsefîkî û zimanî de hatiye nivîsandin. Mirov, di vê
pirtûka nivîskar de wêneyekî giştî bi pêşketinên felsefekî û zimanî re a civate
kurd dibînê bi dîrokê wê ya demên wê yên bûhûrî re.

mijare jenosîdkirina civake kurd, wê nivîskar di pirtûkên xwe wê pirr zêde wê li
ser wê bisekinê. Wê Abdusamet Yigit bi pirtûka xwe ya bi navê "Li ser jenosîda
kurd a ku di sedsale 21´ê de ku hê didomê" wê bike ku rastîya jenosîdkirina
civake kurd wê bînê ser ziman. Ev pirtûka nivîskar Abdusamet Yigit ji sê cildan
pêktê û wê şerên rejimên herêmê ên weke rejima tirk a li herêmê civake kurd wê
wê bînê seer ziman. Weke pêvajoyeka şerê jenosîdkirina civake kurd, wê di
pirtûka xwe ya bi navê "Kobanî, Stalîngrada kurdan-Berxwedana Kobanê ya dîrokî"
wê bahse şerê li herêmê ku rejimên herêmê ku ew bi civake kurd re dikin.
Nivîskar di vê pirtûkê de herî dawî şerê DAÎŞê ê li hemberî civake kurd jî di vê
pirtûka xwe de weke pêvajoyeka şerê rejimên herêmê ê li hemberî civake kurd tînê
ser ziman û di dawîyê de dibêjê ku "wê heta ku hebûna civake kurd bi pirsgirêka
wê re bidomê, wê bi vê rengê şerên rejimên herêmê jî wê bi kurdan re wê bidomê.
Îro navê vê pêvajoya şer DAÎŞ a, sibe wê bi navekî din bê."

Ev pirtûka nivîskarê kurd Abdusamet yigit a bi navê "Kobanî Stalîngrada kurdan:
berxwedana Kobanî ya dîrokî" wê nêzî 600 rûpelî bê û wê di wê de ev şerên bi
civake kurd re wê di wê de wê bê hanîn li ser ziman. Di heman pirtûkê de wê
cihekî pirr zêde berfireh, wê ji jenosîdkirina kurdên êzîdî ên li şengalê jî wê
bisekinê. Weke ku nivîskar Abdusamet Yigit di pirtûka xwe ya bi navê " Li ser
jenosîda kurd: helebçê" ku di wê de helebçê tînê ser ziman û dibêjê ku "wê
jenosîdkiirna li şengalê, di dewama pêvajoya jenosîdkirina civake kurd a li
helebçê bê."

Nivîskar Abdusamet Yigit, li ser dîroka felsefeya yazdanîyê jî disekin. Bi
dîroka wê re di pirtûka xwe ya bi navê Li ser rastî, dîrok û felsefeya yazdan de
tînê ser ziman. Ev pirtûka wî, wê li ser felsefe û pêvajoyên wê yên civakî ên ku
pêşketina wê bisekinê. Bi wê re di pirtûkê de li ser pêvajoyên serwerîyê ên xate
yazdaniyê ya yek-xwûdayîyê disekinê.

Nivîskar Abdusamet Yigit di pirtûka xwe ya bi navê "Li ser pêşketin û pêşveçûna
zarokê" de wê ji destpêka bûyîna zarokê û heta balixbûna zarokê wê hilde li
dest. Di vê pirtûkê de wê nivîskar, mijara mazinkirina zarokê û rewşên ku di
mazinkirina zarokê de giring in û divê ku mirov ji aliyê pedegojîkî û zêhnî ve
ku wan li berçav bigrê wê hilde li dest. Mijara mazinkirina zarokê, wê di
pirtûkê de wê weke mijaraka giring a jîyanî bê. Di roja me de tevî wilqas
pêşketina zanebûnê û aqil jî, pirsgirêkên mazin kirina zarokê çina û çawa xwe
didina li rû, wê nivîskar bi çavek û zimanekî pedegojikî wê hilde li dest û
dahûr bike. Di vê warê de felsefeya mazinkirin û pêşxistina mejiyê zarokê bi
hevdû re di xate jîyane zarokê de wê çawa bibê, nivîskar di pirtûka xwe ya bi
navê " li ser pêşketin û pêşveçûna zarokê" re de wê li ser wê bisekinê û bi
teorîkî û felsefîkî mijarê ji aliyê pêşketina zêhn û aqilê mirov ve wê hilde li
dest. Di pirtûkê de nivîskar wê rewşa mazinkirina zarokê wê bi dîroka civake
kurd re jî wê hilde li dest. bi teybetî, wê fêr û ezmûnên dayikên kurd ên bi
mazinkirina zarokê ên bi dîrokê re ku ew hatina heta roja me, wê nivîskar cihekî
fireh ji wan re di pirtûkê ve vaqatênê û bînê ser ziman.

Nivîskar Abdusamet yigit, di pirtûkê de li ser mazinkirina zarokê a dayikên kurd
jî disekinê. Di serdemên berê de dayikên kurd, çawa zarok mazin dikirin û çawa
bingihê pêşketina zarokê bi ziman û aqilî re çê dikirin, di pirtûkê de nivîskar
pirr zêde li ser wê sekinî ya. Mijara mazinkirina zarokê a ji aliyê dayikên kurd
ve heta roja me, li ser wê lêkolîn ne hatina kirin. Ev lêkolîna nivîskarê kurd
Abdusamet Yigit ku bi kurdî jî nivîsandîya, di vê warê de weke berhemek ku ew
pêvajo bi pêvajo wan deman tînê ser ziman a. Weke lêkolîneka ku ew bi zanistî
hatîya kirin pirtûka ´li ser pêşketin û pêşveçûna zarokê´, di xale mazinkirina
zarokê de weke pirtûkek dest ya fahmkirina rastîya zarok û dayiktiyê û pêvajoyên
wê yên bi fizyolojikî, gîyanî, Derûnî û hwd ve, dihilde li dest.



https://ku.wikipedia.org/wiki/Ziman%C3%AA_kurd%C3%AE

Zimanê kurdî, zimanekî ji şaxa zimanên îranî yê bakûr rojavayê malbata zimanên
hind û ewropî ye. Piraniya gelê li Kurdistanê bi vî zimanî diaxivin û zimanê
sereke yê piraniya kurdan ev ziman e.

Çend zaravayên kurdî hene; kurmancî li bakur, başûr, rojhilat û rojavayê
Kurdistanê, soranî li başûr û rojhilat tê bikaranîn. Kurmancî bi piranî bi tîpên
latînî tê nivîsîn û soranî bi tîpên erebî. Piraniya kurdan li seranserî cîhanê
bi kurmancî diaxivin.

Koda ISO 639-1 ya kurdî KU ye. Koda ISO 639-2 ya kurdî KUR ye. Koda DIN 2335 ya
kurdî KU ye.

Li gor belavbûna erdnîgarî, zimanê Kurdî ji bilî welatên Ewropa û yên biyanî bi
taybetî li hemî erdnîgariya xwe yanî li hemî herêmên Kurdistanê tê bikaranîn.
Tevlî navçeyîbûyînê ji nifşê mirovên vî navçê, gellek gel, ji rojava heta
rojhilatê, li gellek welatan zêde û belav bûne. Lewra ye ku zimanê kurdî, yê ku
li ser axeke fireh tê axaftin, ji gelek zaravayan pêk tê.

Li gor pirtûga Şerefxanê Bedlîsî a Şerefname, zaravayên kurdî, eşîret, komên
kurd ji alî ziman, kevneşopî û rewşên civakî di nav çar beşan de ji hev cuda
dibin:

Kurmanciya bakur (kurmancî) û kurmanciya başûr (soranî) du zaravayên sereke ne.
Ev her du zarava wekî zaravayên ku xwediyê wêjeyeke nivîskî ne, têne pejirandin.
Van demên dawîn, zaravayê kirmanckî (dimilkî-zazakî) jî hêdî hêdî ber bi
nivîskîbûnê ve gavan diavêje.

Di nav zaravayên kurdî de zaravayê ku herî zêde pê tê axaftin kurmancî ye.
Kurmancî li hemû deverên ku kurd lê dijîn pê tê axaftin. Pirraniya kurdên ku
kurmancî û zazakî diaxivin li Tirkiyê dijîn. Ji bilî çend deverên mîna
Anatoliyaya Navîn û Qerejdaxê, ku şêxbizinî lê dijîn. Ev jî devoka soranî ye.
Tevliheviya di warê zaravayan de pirî caran jî, ji ber navlêkirinê tê. Wek
nimûne, ji bo kurmanciya bakur, li başûr « behdînî » û li rojhilat jî « şikakî »
tê gotin. Her wiha ji bo zaravayê kurmanciya jêrîn jî, « kurmanciya xwarû »,
« soranî » tê gotin. Heman tevlihevî di warê dimilkî de jî balê dikişîne. Navên
wekî « kirdkî », « kirmanckî », « dimilî », « dêrsimkî », « sobê » hwd têne
bikaranîn. Ji bo hewramî jî navê « goranî » tê bikaranîn. Wekî ji mînakên jorîn
jî xuya dibe, navên ku hemû lêkolîner li ser li hev dikin, navên mîna kurdî,
kurmancî, kirmanckî û kirdkî ne. Navên din tev navên herêm û êl û eşîran in.

Zaravayê kurmancî zaravayê kurdî yê ku herî zêde tê bikaranîn e. Zaravayê
kurmancî li beşeke mezin ji bakurê Kurdistanê, li başûrê rojavayê Kurdistanê, li
bakurê Herêma Kurdistanê (başûrê Kurdistanê), li bakurê rojhilatê Kurdistanê, li
Ermenistanê, li Xorasanê, li nav kurdên Qafqasyayê, li Anatoliya Navîn û li
Diyazporayê (Ewropa, Amerîka) pê tê axaftin.

Soranî, kurdî an jî kurmanciya navendî, zaravayekî zimanê kurdî ye. Di rastiya
xwe de ev navê devokekê ye ku li nêzîkî Silêmaniyê tê axaftin, lê di pêvajoya
dîrokî de navê xwe li hemû devokên zaravayê kurdiya navendî kiriye. Îro devokên
mukrî, kurdî û yên din bi navê soranî têne nasîn. Bi giştî bi tîpên kurdî-erebî
tê nivîsandin; herwiha, gotarên bi tîpên latînî jî hene. Soranî zêdetir li
Kurdistana başûr û rojhilat tê bikaranîn.

Zazakî (yan jî dimilî, kirdkî, ginî, kirmanckî) yek ji zaravayên zimanên kurdî
ye.

Gorî hin fîlologên rojavayî dimilkî ne zarava, lê zimanakî kurdî ye. Ango gorî
wan her zaraveyekî kurdî bi serê xwe zimanekî serbixwe ye û mirov ji bo zimanê
kurdî divê bêje "zimanên kurdî".

Kirmaşanî li herêmên Kirmanşan, Loristan, Gûran û Îlamê tê axaftin. Zaravayeke
kurdî ye, gelek nêzîkê hewramî û soranî ye, bi taybetî nêzîkê lekî ye.

Ehmedê Xanî (sedsala 17’an), di berhema xwe ya navdar Mem û Zînê de zaravayê
kurmancî li ser sê devokên bingehîn pareve kiriye. Em vê peyt û tespîta wî bi
malikeke ji şahesera wî nîşan bidin:

Li gorî vê, zimanê kurdî zimanekî hind-ewropî ye, dikeve nav şaxê zimanên îranî
û di vir de jî, ji desteka îraniya bakurê rojava dihêt hesabkirin. Her wekî tê
zanîn, zimannasan di encama lêkolînên li ser zimanên dinyayê de, li gor nêzîkbûn
an dûrbûna zimanan li ser esasê reh û rêçik û yên gelek aliyên din ev ziman ji
hev veqetandine. Li goreyî hin zimanan, hin zimanên din nêzî hev dîtine û ew di
malbateka zimanî de hesibandine.

Zimanê kurdî di dîroka nêzik de ji aliyê lêkolînerên biyanî ve cuda-cuda hatiye
dabeşandin. Li ser vê mijarê Minorsky wiha dibêje:

Di salên 1836-1837'an de G. Givrinli, di çend nivîsarên xwe de di babeta zimanê
Kurdî û etnografya wî de zimanê Kurdî wek Kurdiya Xwarê û ya Jor ji hev cuda
kiriye. Wî kurdiya jorîn wek; Mukrî, Hekarî, Şukakî û Bayezidî, Kurdiya xwarê jî
wek; Lûr, Kirmaşanî, Lekî û Goranî ji hev cuda kiriye.

Mele Mehmûdê Bazîdî ku ji bo konsolosê Erziromê Rûsyayê Alexsander Jaba di sala
1858'an de, ferhenga di naveroka wî de zaravaya Hekarî û ya Rewendî heye, amade
kir. Bayezidî di nav vî namilkeya amade kiribû de rêzikên rêziman û ya ewil jî
di pirtûkê de li gor cihêbûna herêm û aşîretên xwedî zaravayên cuda nivîsiye.

Peter Lerch, zimanê Kurdî wek Zaza, Kurmancî, Kirmaşanî, Goranî û Lor kiriye
pênc beş.

Soane, di sala 1913'an de di berhema xwe de zimanê Kurdî bi sê zaravayan ji hev
cuda dike: Kurmanciya Jorîn - Kurmanciya Jêrîn - Lûrî, Dimilî, Hewramî û Goranî

Herwiha, Elaeddîn Secadî di berhema xweya "destûr û ferhenga zimanê Kurdî, Erebî
û Farisî" de wusa diyar dike:

"Di zimanê Kurdî de du zaravayên Kurdî hene. Îro zaravayê Badînan ku tê gotin
zaravaya Botan ji alî Kurdên li Kurdistana Bakur, Kurdistana Başûrê biçûk û li
Başûr bi vî zaravayê tê axaftin. Soranî jî ku jê re dibên Mukri ji alî Kurdên
Başûrê Kurdistanê û rojhilatê wî û ji alî Kurdên Erdelan û Mukriyan tê axaftin.

Di zimanê hemû gel û neteweyên misilman de serdestî û bandora zimanê erebî
berbiçav e. Her wiha di zimanê gelên îsewî de jî mirov rastî hîkarî û bandora
zimanê latînî tê. Ev rewşa hanê ji ber ol û dîn e. Ji ber ku zimanê mizgeftê û
Quranê erebî û yê dêrê jî latînî ye. Ji bilî vê yekê, hemû gelên cîranên hev ji
ber sedemên cihê, ji aliyê zimên ve jî bandor li hev kirine û peyv dane hev û ji
hev stendine. Îro mirov bi awayekî zelal di zimanê tirkî, kurdî û farisî de
rastî peyvên erebî tê, her wiha van her çar zimanan ji hev û din peyv standine û
dane hev. Ji ber ku wêjeya farisî demekê gelên wekî kurd, ereb û tirk ji xwe re
hijmetkar hiştiye lewma jî peyvên wî zimanî ketine nav zimanê van gelan. Ev jî
tiştekî asayî û siruştî ye.

Ji bilî van alfabeyan, li Herêma Zêwê ya Rojhilatê Kurdistanê, çav bi cureyeke
nivîsê hatiye ketin ku li ser tepsiyeke zîvîn e. Li gor lêkolîneran, ev nivîs ji
sedsala 8'an a berî zayînê maye û ev nivîs aîdê medan e [çavkanî pêwîst e]. Ji
bilî vê belgeyê, li cihekî din kes rastî heman cureyê nivîsê nehatiye.

Ji ber ko zimanê kurdî zimanê gelekî bindesthîştî ye, îmkanên pêşdexistina sazî
yên neteweyî nebûne û ji aliyê lêkolîn, lêgerîn, pêşxistina ziman û çandê,
hebûnên civakî û dîrokî ve bêpar maye. Zimanê kurdî têra xwe nehatiye
lêkolînkirin û dewlemendiya wî nehatiye eşkerekirin.". Sazî û dezgehên ku
karibin vî zimanî pêş bixin, bi taybetî li hundurê welatî firsenda avabûnê
nedîtine. Ji aliyê lêkolîn û lêgerînê ve zimannasên pispor yên bikêrhatî
negihîştine. Hindek ronakbîrên ku bi îmkan û hewldanên xwe yên şexsî xwestine
derkevin meydanê jî hergav rastî tehdîda dewletên serdest û zordar bûne.

Ji ber vê yekê, lêkolînên li ser zimanê kurdî, heke em rewşa îstisnaî ya Başûrê
Kurdistanê negrin ber çavan, bi xebatên van çend ronakbîran hatiye kirin û jixwe
wan jî lêkolînên xwe li derveyî welatî kirine. Li Kurdistana Îraqê, ji ber vê
serbestiya nisbî ya çandî ko encama têkoşîna neteweyî ya bêwestan û bênavber
bûye û piştre jî, ji ber wê îmkana otonomiya mehdûtkirî ya berhema şerê salên
1960'an, li vê perçe ya Kurdistanê, wisa lê hatiye ko hejmara ronakbîr û saziyên
ko li ser zimanê kurdî xebat kirine, ta dereceyekê zêdetir bûne. Li vê perçeya
welatî mirov dikare behsa hin xebatên hêja bike.

Ji bilî van tiştên ku li ser zimanê kurdî hatine nivîsîn, berhemên hin
rojhilatnas, zimannas, gerrok û mîsyonerên biyanî hene. Ji xeynî vê, divê em
xebatên wan dewletên ko Kurdistan bindest kirine û yên hin derûdorên ko hin
hesabên wan li ser Kurdistanê hene jî nîşa bidin. Ev xebatên wiha yên li ser
zimanê kurdî ne bi armanca zanistî, lê bi ya siyasî, hatine kirin. Ewan ne ko
xwestine rastiyên zanistî derxin holê, lê xwestine îdîa û safseteyên ko xizmeta
mexsedên wan ên siyasî dikin li nav gelî belav bikin. Dewleta Tirk ji ber ko
heta roja îro hebûna gelê me înkar kiriye, muhawele kiriye ko kurdan wekî
perçeyekê ji qewmên tirk ên Asyaya Navîn bide nîşandan. Li ser zimanê kurdî jî
îdîa kiriye ko ev ziman, zimanê civakeka tirknîjad (tirkên çiyayî) e û di
netîceya asîmilasyonê da bûye zimanekî destkir (sunî) ko ji çend hezar peyvên
erebî, farisî û tirkî pêkhatiye.

Tevî hemû dijwarî, nezelalî û kêmasiyên lêkolînên ko li ser dengzanî (fonolojî),
peyvsazî (morfolojî) û hevoksaziya (sîntaksa) zimanê kurdî hatine kirin, nîşan
dane ku zimanê Kurdî, zimanekê serbixwe yê xwedî dîrokeka taybetî ya pêşveçûnê
ye û vê rastiyê di warê zimannasiyê de xwe daye qebûlkirin.

Îro Kurd ji ber perçebûna erdnîgariya xwe Kurdistan di nav sînorên dugelên
Sovyeta berê (Ermenistan, Azerbaycan, Nûhciwan û Gurcistan) Îran, Îraq, Tirkiye
û Sûriyê de dijîn. Ji xeynî Îraqê, zimanê fermî yê tenê yê van dewletan tirkî
(Tirkiye), erebî (Sûrî) û farisî (Îran) e. Li Îraqê jî hem erebî hem jî kurdî
fermî ne.

Bi zimanê kurdî re; li rojava Tirkî, li bakur ermenîkî, li rojhilata bakur
azerî, li rojhilat farisî û li başûr zimanê erebî cîrantî dike. Kurdî her wusa
li Ermenistan, Pakistan, Efxanistan, Hindistan, Urdun, Filistîn, Misir û Lubnanê
jî tê axaftin. Li Xorasan, Taran, Bexda, Şam, Enqere, Stenbol, Konya û bajarên
wek Îzmîrê jî ji ber ku gelheyek mezin dijîn, zimanê Kurdî li van herêman jî tê
axaftin. Bê guman ji ber ku gelê Kurd li gellek cihan bi cih bûye, Kurdî li wir
tê bikaranîn.

Zimanê tirkî ji malbata zimanê ûral-altay, erebî ji ya semîtîk (samî) û farisî
jî, ji ya hind-ewropî ye. Ji van zimanan tenê kurdî û farisî ji heman koma
zimanî ne. Hem rêveberiya ereb û hem jî ya fars hebûna kurdan wek kurd û zimanê
wan jî wek zimanekî serbixwe dipejirînin, lê nêrîna fermî ya rêveberiya
Tirkiyeyê, vê yekê red dike û dibêje ku kurd bi binyada xwe ve tirk in. Ev raman
bi taybetî piştî damezîrana komarê serdest bûye û wek bîrdoza fermî hatiye
parastin.

Hê di deme sûmeriyan de, zimanê kurdî xwediyê pêşketina xwe bi awayê civatî ye.
Gotina Gilgamiş bixwe jî, ku mirov li ser difikirê, Ji "ga" û "gir pêk tê. Bi wê
re, mirovekî ku şibandina wî ya weke gayekî tê ser ziman. Girbûna wî, bi wê re
tê ser ziman. Bo minak, ga pirr gir e. Bi wê girbûna xwe re lê tê şibandin. Di
kêvalbarên tûfane Nûh de, ji mihê re gotina "mî" û ji guh re "gû" tê gotin.

Kurd, gelekî dêrin ê herêma (Mezopotamyayê) ne û xwedî şaristaniyeke dewlemend
in. Ji pêşiyên kurdan pir bermayî mane, ku hinek jê berhemên nivîskî ne. Ji
belgeyên ku bi dest ketine, em pê dihesin ku kurdan ji berê de nivîs bi kar
anîne. Belê, ev kitêbok ne li dû aşkerakirin û peyitandina wan tiştan e ku li
cîhanê gelek pispor û mirovên sade jî pê dizanin. Lê ji ber ku di van demên
dawîn de, li ser mijara zimanê kurdî û kurdan gelek gengeşî û hewlên
berevajîkirina rastiyan pêk hatin û di van gengeşiyan de ne pisporên mijarê yên
kurd û ne jî saziyên wek enstîtuyê hebûn, ji lewre me pêwîst dît ku em bi
awayekî puxteyî ji mijarên li ser zimanê kurdî behs bikin. Em xwedî wê baweriyê
ne ku, ev kitêbok dê bi kêr bê da ku gengeşî û nîqaş li ser zemîneke rast bên
kirin. Alfabeyên ku kurdan bi kar anîne Palpişt û belgeyên di dest me de, bi me
bidin zanîn ku kurdan bi dirêjiya dîrokê re gelek alfabe bi kar anîne. Lê belê
em pê nizanin bê kurdan serê pêşîn kîjan alfabe bi kar aniye û kengê dest bi
nivîsandina nivîsê kiriye. Ji bilî alfabeyên ku em dê li jêrê bidin, kurdan xet
aramî, suryanî û grekî jî bi kar anîne.

Tê zanîn ku, beriya komarê, kurd wek qewmekî cihê û zimanê wan jî wek zimanekî
serbixwe dihate dîtin. Ji bo nimûne, Evliya Çelebî di berhema xwe ya navdar
‘Seyahatnameyê de behsa zimanê kurdî û zaravayê wê dike. Evliya Çelebi, dide
xuyakirin ku zimanê kurdî zimanekî dêrin ango qedîm e û ji zimanên mîna farisî,
dêrî û îbrî cuda ye. Her wiha, Şemsettin Sami, di pirtûka xwe ya bi navê
Kamus’ül Alâm de û Ziya Gökalp jî di gotar, daxuyanî û berhema xwe ya bi navê
"Kürt Aşiretleri Hakkında Sosyolojik Tetkikler" de, amaje dikin ku kurdî bi tu
awayî naşibe zimanên din û kurdî zimanekî dewlemend û serbixwe ye. Lê piştî
avakirina komarê, nemaze bi qanûna bingehîn a sala 1924’an, hebûna kurdan tê
redkirin, her kesê li Tirkiyeyê dijî mîna tirk tê pejirandin. Peyvên mîna kurd,
kurdî û Kurdistan, ku di gelek belgeyên fermî yên osmanî û Tirkiyeyê de dihatin
bikaranîn, têne qedexekirin.

Hemû zanyarên ku li ser zimanê kurdî lêkolînên zanistî kirine didin xuyakirin
ku, kurdî zimanekî serbixwe ye û tu têkilî û pêwendiya wê ne bi tirkî û ne jî bi
erebî re heye. Li hêla din, kurd arî ne û ew farisan lêzimên hev in, zimanên wan
jî, ji heman koma zimên e. Lê her yek jê zimanekî serbixwe ye. Ji mêj ve kurdan
bi zimanê xwe perwerde û hîndekariyê dikirin. Li medreseyan li ser mijarên wekî
matematîk, mentiq, gramer, fiqih û hwd perwerdehî bi zimanê kurdî û erebî dibû.
Ev medrese piştî avakirina komarê hatin qedexekirin. Her wiha ligel vê yekê,
weşan û nivîsandina bi kurdî jî hatin qedexekirin. Îro, rewş piçek guheriye,
wekî berê bi tundî înkara kurdan û zimanê kurdî nayê kirin. Hejmara kesên ku vê
yekê dikin, hindik e. Kesên statukoparêz, hebûna zimanê kurdî qebûl dikin, encax
zimanê kurdî wek zimanekî paşvemayî û cîgehî (mehelî) bi nav dikin û hebûna
zarava û devokên di zimanê kurdî de jî wek asteng li pêşiya perwerde, hîndekarî
û weşanê didine nîşandan. Rast e ku di kurdî de zarava û devok hene, lêbelê ev
rewş, ne tenê xweserî zimanê kurdî ye. Di hemû zimanan de zarava û devok hene.

Li ser lêgerîna zimanê kurdî hinek zimanzanên Ewropî jî xebitîne û di vî mijarê
de berhem danîne holê. Piştê salê 1960an, li Başûr dû têkoşîna Mele Mistefa
Barzanî bi damezrandina otonomiya gelê Kurd êdî rewşenbîr û zimanzan hinek be jî
bi hêsanî lêgerînên xwe pêş ve birine. Dugela tirk jî jixwe biteşeyek pêkenî
gelê kurd wek gelek ji qewmên tirk ên Asyaya Navîn dihesiband û bi vî awayê dida
naskirin. Zimanê kurdî jî wek "Ev, zimanek ji hezar peyvên wek tirkî, farisî û
erebî pêk hatiye" daye zanîn. Yanî li gor dugela tirk; kurd ji nijadê tirk in,
lê ji ber mercên erdnîgariya dijîn, zaravayê wan guheriye û navên wan jî tirkên
çiyayî ne… Bi vî awayê azîneyek li ser helandina zimanê kurdî pêk aniye. Lê
tevlî bisînor, li ser lêkolîn û lêgerîna xebata zimanê kurdî, li gor pisporên vî
babetê; zimanê kurdî, zimanek serbixwe ye û bi serê xwe xwemalî ye. Lewra li gor
nivîs, jêma û dîroka xwe encam ev e ku, di warê zimanasiyê de zimanê kurdî xwe
daye pêjirandin.

Ji bo standardkirina zimanê kurdî gelek hewldan hene. Hewldana herî fireh û
nûjên Konferansa Zimanê Kurdî ye.



https://ku.wikipedia.org/wiki/Zanist

Zanist bi awayekî giştgir tevahiya wê zanîna îroyî yan ya demekê dî yê mirovî
vedigire ko bi şêwazên weha bidest hatiye ko dikarin bihên selmandin û
îspatkirin.

Bi awayekê nemazeyî û bertesik, zanist ew dozen anko sîstema bidestanîna zanînê
ye ko li ser bingehê ezmûnbaweriyê û empîrîzmê, ceribandinan û ezmûnan, û
xweristbaweriyeka (naturalîzm) şêwaznasane bidest hatibe. Zanîn ku em bahse wê
bikin, divê ku em ta destpêka mirovatiyê herin. Bi taybetî, zanîna me, em ji
demên şariştaniyê û pêde, bi pergalî tênin ser ziman. Di demên ku weke dema aqil
jî, ev tên hesibandin. Lê di dema ku bahse zanîn û têgihiştina di hundirê wê de
tê kirin jî, pirr zêde, dîroke wê dihê dirêj kirin. Ev dîrok, di mejiyê mirov
de, di dema ku mirov bidest aqil kirinê kir û êdî hizirkirina wî pêşket, dihêne
ser ziman. Aqil ji dema sumeriyan destpêka wê pirr mazin pêşketiya, Di wê demê
de, ku weke demeka şariştanî jî ya, aqilê bi pergal heya û di temen û rengê
mitolojiyê de tê ser ziman. Lê di dema sumeriyan de, nivîsên bizmarî hena ku
hatina nivîsandin. Bi wan nivîsên bizmarî, jiyane, bawerî, hizir û têgihiştinên
xwe bi têgihiştinî nivîsandina. Dema sumeriyan, weke dema pêşî ku têde tîp
hatina kifşkirin û bi wan nivîsandin pêşketiya. Dema sumeriyan, weke destpêka wê
nivîsandina mirovatiya jî tê dîtin. Care pêşî, wan nivîsandiya. Wan bidest
nivîsandînê kiriya. Piştî wan re, êdî demên weke demên şariştanî, wê zûtir pêş
bikevin. Ji ber ku sumeriyan bi kifşkirina tîpan û bidestkirin, êdî ew
nivîsandinên wan bûna temenê pêşketinên piştre.

Li ber Diclê û Firatê şaristaniyên gutî, Hurî û mitaniyan pêşketin. Wan jî,
gelek demên pêşketinê buhurandin. Aqilê wan mazin pêşketibû. Di nivîsandin.
Gutî, hurrî û mîtaniyan, di demên xwe yên pêşketî de bidest bikarhanîna çerm jî
kiribûn. Ev wê heta dema Medîya jî wusa were.

Piştre zanistên weke Kant, Hegel, Marks û hwd wê derkevin û wê hizrên xwe bênina
ser ziman û wê bihizrên xwe re demekê bidina destpê kirin. Zanyarên weke Albert
Einstain, Sigmond Freud, û hwd, wê demekê bidina destpê kirin. Einstein bi
fizikê wê hizrên xwe bêne ser ziman Teorîya Dîtbarî û ankû 'rolatîvît' ya wî ya.
Fureud jî psikanalizê pêş dikeve. Piştre Marks Blank, wê Kuantumê, teorîya wê bi
ya fizikê çê bike.

Ev dem, weke dema sadsale 19'an jî tê binavkirin. Sadsalên 18'an û ya 19'an weke
sadsalên zanist û pêşketina wê na. Piştre jî, wê ev pêşketina van sadsalan wê
heta sadsale 20'an jî bidomê. Di êdî di sadsalan de, wê felsefe bi rengê
felsefeya zanist û ku bi tememî li ser esasê ceribandinê bi rê ve diçê û pêş
dikeve wê bi pêşve biçe. Ceribandin, êdî weke rêbazeka giring ku di de
kifşkirina. Di ancama wê de, fizîk, teknolojî, biyolojî û hwd, weke beşên ku bi
zanistî pêş dikevin in. Di ancama wê zanin û zanist û felsefe û û dîroka wê de
ev pêşketin dibêt.

Îro, li ser pêşketinên biolojiyê re, di qada beşkirin û ankû şifakirinê de û
dermankirinê de jî, gavên mazin hatina avêtin. Bi wê re jî, ji nexweşîyên weke
pênceşêrê û hwd re jî, li ser çareyên wan ku wê çawa derman were kirin û
başkirin bibe, li ser lêkolîn tên kirin. Bi wê re jî, li ser dermanan jî,
lêkolîn tên kirin. Pêşketinên weke genetik û hwd jî, ji van re derfeteka mazin
diafirêne ku werina pêşxistin. Genetîk, di salên 1960'î hwd de, ji aliyê Creg û
Biston ve hatina pêşxistin. temenê wê hat avêtin. Piştî wan re jî, li ser
lêkolînên wan re lêkolîn hatina kirin û pêşketinên hê maztir bûn. Lê ew weke
destpêkê bûn.

Civaknasî, dîroka wê bi dîroka şariştaniyê re dest pê dike. Di dema sumeriyan
de, pêşketineka wê hin bi hin tê ser ziman. Bi teybetî, di dema gutî û hurrî û
mîtaniyan de, divê ku em bahsê ve bikin. Heredot, di pirtûkaya xwe Dîrokê de,
bahse civaknasiyê dike. Bi teybetî, di dema ku bahse Medya û keyê wê Diyaqos
dike, dibêje ku "Wî gotiya ku ezê xwe bidima civakasiyê û pêşxistina
wê."[çavkanî pêwîst e] Bi vê rengê pêşketina wê heya. Bi teorîkî, pêşketina wê,
bi felsefê re êdî ji van deman û de, wê zêdetir bidest pêşketina xwe bike.

Siyeset, li ser esas û nirxên civatî ên pêşketî na tê kirin. Bi wê re tê
meşandin. Siyeset, bi teybetî, civate ku di nava wê de tê kirin, divê ku zimanê
wê hilde cidiyetê û gotin û têgihiştina xwe bi wê bêne ser ziman, da qana ew
sîyeset bibe ya wê û bi navê wê. Di temenê parastina ziman û dîrokê de û
buhurandina li demên pêş de sîyeset bi pergalî û bidestê rêveberîyê karekî
giring dike û roleka giring dileyizê. Zimanê siyesetê, bi qasî gotinên bi navê
têgihiştinê di wê de tên ser ziman û giringiya wan, her wusa, giirngiya
bikarhanîna zimanê civatê jî weke wê heya û ji wê zêdetira jî.

Tendurîstî, di destpêka jîyana mirov de pêşektina wê dibê. Di dema ku devereka
me, birindar dibe, em hewl didin ku wê baş bikin. Dema ku ji deverkê xwûn di
herikê, em pêşî dikin ku wê xwûnê bidin sekinandin. Di serdema dema sumeriyan de
wê mirovên ku êdî başkirinê bikin, wê pêş bikevin. Bi teybetî, wê vê yekê êdî
weke karekî bidina berxwe. Lê dem ku tê sadsale 6'an û hwd, êdî wê bi zanistî
pêşketina wê bibe. Tendurîst, yê ku rêgezên nêzîkatiyê bi navê "Sûnda Hîpokrat"
bû, fîlozofê dema antîkî ê Hîpokrates bû. Wî, ev pêşxist. Piştre jî, ev weke
temenekî giring, di hemû beşê tendûrîstîyê de ên ku heta roja me afirîna de
bicih bûya.

Nexweşîyên ku weke xweşiyên derûnî na, nexweşîyên depresyonê û hwd hena. Bi
teybetî, di sadsale 20'an û pêde, derûnî, weke beşek giring a tendurîst di
jiyane mirov de bicih bû. Mirovên ku derûnîya hinekî xirab bû, berê di nava
kurdan de ji wan re "dîn" dihat gotin. Ji ber vê yekê û gotinên bi vî rengî,
piştre jî, gelek mirovan, ji bo ku ev gotin ji wan re newê gotin, piştre ku
pirsgirêkên wan hebûna jî, ne hiştin ku were li berçav. Bi wê yekê, her
pirsgirêkênx we di nava xwe de dijîyan. Lê di sadsalêe dawiyê de hin bi hin di
vê warê de jî pêşketineka giring di temenê başkirin û ankû li ser derûnîyê
sekinîn pêşket. Mirovên weke Sigmund Freud, Erich Fromm û hwd, çend ji wan
derûnvanên dema me na ku gelek berhem jî nivîsandina û li şûn xwe hiştina. Hê
jî, di gelek warên derûnîyê de nîqaş tên meşandin ku werre hê pêşxistin.
Civeteka ku hemdem û pêşketî, wê hertimî pirsgirêkên derûnî pirr zêde di nav de
rûbidin. Ji ber vê yekê, weke pêwîstîya pirr giring êdî lê tê nerîn.

Di temenê ceribandinên derûnî de, bi mirovan re gelek sawalên weke meymûn, sa û
ankû kuçik û hwd jî dihên bikarhanîn, Bi teybetî, ji her aliyê ve dihê xwestin
ku were fahm kirin. Derûnî nexweşîya jîyane mirovên jîyane dema hemdem a. Ji ber
ku di dema hemdem de pirsgirêkên hizirkirinê gelek in. Ji ber vê yekê weke
Depresyon, stress û hwd, çend ji wan nexweşîyên ku dikarin bibina temenê
nexweşîyên fizîk jî diafirin. Hatîya kifşkirin ku stress dikarê bibe temenê wê
ku xwûn herê ser mejî.

Zanista mirovan, gihîştiye asteke wisa ku bikare şiroveyên grîng liser gerdûnê
bike. Gerdûna derveyî xeyalan, terikî û bêsînor. Stêrkên bêhejmar yên ku hûn li
esmanê dibînin, tenê 3 hezar ji 300 milyar stêrkên kehkeşana Kadizê ne. Di
gerdûnê da derdora 100 milyar kehkeşan hene. Mirovahî timotim jixwe pirs kiriye
ku: Gelo ev gerdûn ji berê va jî wiha buye, yan jî her tişt ji cihekê û ji
nişkava çêbuye. Têderxistin û keşfa vê yekê ku gerdûn bi derbasbûna demê ra
berfireh dibe, di destpêka sedsala derbasbuyî da, bû sedema mitalan. Ligor keşfa
fîzîkzanan, diviya ku gerdûn di dema berê da û ji mezinahiyeke pir biçûk va,
jidayik bûba. Mijara ku behsa destpêka gerdûn û sosretbûna mezinahî û çawaniya
avabûna wê dikir, mirovan xiste fikarên hûr û kûr, ku gelo destpêka gerdûnê çawa
buye. Aniha piştî gelek lêkolîn û fikarên kûr, em gihîştine bersivek ku Big Bang
jê ra tê gotin.

Ligor teoriya Big Bangê, gerdûn ji teqîna rûxar yan hecmeke pir biçûk ku
mezinahiya wê ji kunên ser postên mirov jî biçûktire, bi germahî û baristeyeke
pir pir mezin, destpê buye. Ligor vê teoriyê, pêkhatin û çêbûna fezayê, dişibe
pifkirin û mezinkirina rûbara pifildankekê û madde jî di nav û rûbara derveyî
fezaya ku berebere vedibe û berfirehtir dibe ne, wek zerreyên tozê ku li ser
rûbara pifildankê ne, ev teqîn ne wek teqîna fezayeke vala ye belke feza jî tevî
vê teqînê jidayik buye û di dema berfirebûn û vebûnê da jî, maddeya han bi xwe
ra vediguhezîne. Li gor baweriya fîzîkzanan, dem jî bi Big Bang’ê ra, destpê
buye. Piraniya zaniyaran, teoriya Big Bang’ê, pejirîne. Şirove û mînakên
zanistî, pir pir zelal û eşkere bûn, loma jî di sala 1951’an, ofîsa dêra
Katolîkan jî ragihand ku teoriya Big Bang’ê, li dijî pirtûka miqedes nîne. Heta
despêka sedsala 19’an, xelk wisa dizanîn ku gerdûn, neguherbar û sabit e. Di
sala 1915’an da dema ku Teoriya Nisbiya Einstein, behsa pêkhate û çawbûna feza,
dem û cazibeyê kir, hingî dibêtiya haletên din jî, derket holê. Bi pêşkêşbûna
teoriya nisbiyetê, îdî feza dikarî berfireh bibe yan jî were ser hev. Di sala
1917’an da, stêrnasek bi navê Willem de Sitter, teoriya nisbiyetê, esas girt û
nîşan da ku gerdûn dikare berfireh bibe. Di sala 1922’an da jî matematîkzanek bi
navê Aleksander Friedmann, ji riyên pir hêsantir, karî bigihîje heman encamê.
Encama ku Georges Lemaitre’ê feleknas, di sala 1927’an gihîşte wê jî, wek ya
berê bû. Ev pêngav, derbarê pejirandina dîtina gerdûna neguherbar da, wek
guhertineke mezin dihate dîtin. Bi baweriya Georges Lemaitre, eger em vegerine
dema rabirduya gerdûnê, divê maddeya gerdûnê di mezinahiyeke pir biçûk da,
berhevî ser hev bûbe û tê da teqînek qewimîbe. Herçend ev dibêtî û îhtîmal,
haleteke sosret ji gerdûnê radixiste ber çavan, lê ligor venêrîn û lêkolînên
dema ku em têda ne, nibû. Sedemên ku em dibêjin, Big Bang, qewimiye, çi ne?
Encamên 3 lêkolînên ku di sedsala derbasbuyî ji aliyê stêrknasan va hatine
gotin, bû sedema vê yekê ku em misoger bibin ku gerdûn bi Big Bangê despêbuye.
Ya yekem ev e ku gerdûn, bi derbasbûna demê ra, berfireh dibe, ev jî tê vê
wateyê ku fezaya navbera kehkeşanan, timotim mezin û mezintir dibe(ji despêkê
heya niha û virha jî). Berfirehbûna gerdûnê jî bû sedem ku em qebûl bikin ku
beriya berfirehbûnê, her tişt di derekê da li cem hev bûye. Ya duda jî ev e ku,
teoriya Big Bangê, dikare zêdebûn û belavbûna Helium û Dotrium(îzotopa
Hydrogenê) di gerdûnê da, pir baş şirove bike. Germahî, çigalî(bariste) û
diyaspora berfirehbar ya gerdûna despêkê, jibo berhemhatina pir zêde ya dendikên
ku aniha em dibînin, rewş û haleteke zef baş buye. Sedema sisyan jî ew e ku
estêrnasan, karîne Tîrêjên(şewqvedan yan tabişên) background’a gerdûnê û tîrêjên
piştî teqîna despêkê yên her aliyên gerdûnê, bibînin û resed bikin.
Tîrêjên(tabişên) background’a gerdûnê yan jî şewqvedana (tabişên) background’a
gerdûnê, sedema misoger ya pejirandina despêka gerdûnê bi qewimîna teqînekê va
ye. Stephen Hawking, derbarê vê yekê da dibêje: Ev keşfa nuwaze, keşfa sedsalê
ye.

Di heman dema ku teoriya berfirehbûna gerdûnê, hate ragihandin. Estêrnasek bi
navê Vesto Slipher, da zanîn ku hejmara kehkeşanên ku ji me dûr dibin, pir
zêdetir e ji yên ku nêzîkê me dibin. Feleknasan, dikarin ji wergirtina ronahiya
ku ji kehkeşanekê difûre, têderxin ka ew ji me dûr dibe yan nêzîk. Eger
têyfa(Spectrum) ronahiya kehkeşanek ber bi aliyê dirêjahiya pêlên kurtir,
veguheze, veguhestina ber bi şîn, hingî kehkeşan nêzîkî me dibe, mînaka pir
binavodeng jibo vê mijarê jî guhertina dirêjahiya pêla dengê Ambûlanseke ku
nêzîkî me dibe. Eger spectrum ronahiya kehkeşanek ber bi dirêjahiya pêlên
bilindtir, veguheze, veguhestina ber bi sor, hingî xuya ye ku kehkeşan vaye ji
me dûr dibe, her wekî zêdebûna dirêjahiya pêla dengê Ambûlansek ku vaye ji me
dûr dibe. Mezinahiya veguhestina ber bi sor yan şîn, girêdayî leza dûrbûn yan
nêzîkbûna kehkeşanê ye. Loma jî Vesto Slipher, dît ku piraniya kehkeşanan xwedî
veguhestina ber bi sor in, nek ber bi şîn. Di sala 1929’an da Edwin Hubble, keşf
kir ku kehkeşanên ku pir ji me dûrtir in, leza dûrbûna wan ji me jî, zêdetire û
leza han jî girêdayî mesafeya wan ji me ye. Bi gotineke din, kehkeşanên ku
fasileya wan ji me dûrtir in, xwedî veguhestina ber bi sora mezintir in jî.
Mesafeya Kehkeşanên pir ji me dûr, di mezinahiya milyon û milyar sala ronahiyê
ye û ev jî tê vê wateyê ku em vaye li rabirduyeke bi mezinahiya milyon û milyar
salan ronahiyê, mêze dikin. Di dema rêwîtiya ronahiya kehkeşanan ber bi me,
spectruma ronahiya wan ji dirêjahiya pêlên kurtir, ber bi yên bilindtir,
veguhestina ber bi sor, vediguheze. Ev veguhestina ber bi sor, jiber firehbûn
yan vebûna pêkhateya fezayê ye. Eger dirêjahiya pêlê, 2 caran mezintir bibe,
hingî divê gerdûn bi zerîbeya dudan, berfireh bibe. Keşfa Habel’ê ev bû ku
digot: sebeba berfirehbûnê, girêdayî mesafeya ku ronahî pîvyaye ye û vedigere
ser wê yekê, ka em çiqasî li dema derbasbuyî nihêrîne. Ev jî tê vê wateyê ku em
her çiqasî di demê da, vedigerine paş û paşdatir, hingî gerdûn, biçûk û biçûktir
e. Eger em rabirduya gerdûna berfirehbar, vekolin û lê hûr bibin, emê bibînin ku
mesafeya navbera kehkeşanan, berebere kêmtir û baristeya gerdûnê, berebere
zêdetir dibe. Ev proses heta derekê didome ku giş maddeya gerdûnê di rûxar yan
hecmeke pir pir biçûk da, tê ser hev û berhevî ser hev dibe ku encama wê prosesê
baristeyeke zev zef mezin jibo gerdûna despêkê di dema qewimîna Big Bangê ye ku
mezinahiya wê naye fehmkirinê. Bi parvekirina mesafeya kehkeşanê li ser leza wê
ya xwerû, emê karibin dirêjahiya temena gerdûnê, texmîn bikin. Bi vê yekê emê
karibin texmîn bikin, ka di çi demekê da, mesafeya me ji kehkeşanên din, sifir
buye. Muhasebeyên zaniyar û feleknasan nîşan dide ku Big Bang, derdora 10 heta
15 milyar salan beriya niha yanê 3 caran zêdetir ji temena Erdê, qewimiye. Jibo
îsbatkirina texmîna han, divê em li pey kevintirîn cisma gerdûnê bibin çimku
divê temena wê derdora 10 heta 15 milyar salan be, nek zêdetir. Metoda din jî
lêkolîna kiryarên radioactive ya îzotopên Uraniumê ye. Em zanin ku temena
kevintirîn îzotopên pêkhatî ji kiryarên dendikî ya stêrkên nû û terikî, 10
milyar salan in. Temenên ku hesav kirine, tam ligor texmînên me ne.

Jiber ku di despêka gerdûnê da dereceya germahiyê pir zêde buye, ev yek dikare
sedemek baş be jibo ku Helium û Dotrium beriya pêkhatina her stêrkek, pêkhatine.
Ev element di bihevzeliqîna dendikî(Nuclear Fusion) da, berhem tên. Bi
bihevzeliqîna Protonek û Notronek, elementa Dotrium yan heman Hydrogena Giran,
berhem tê. Ev proses, tenê di dereceyên germahiyên pir zêde wek ya germahiya
dendikên stêrkan da dikare pêkwere. Di sala 1946’an da George Gamow, şagirta
Friedman, pêşniyar kir ku fusion’a dendikî, dive di gerdûna despêkê da dema ku
germahî pir pir zêde bûbe, qewimî be. Navê vê prosesê jî senteza dendikî ye ku
dibe sedema berhemhatina Helium û Dotrium( her wisa hinek Lithium û Beryllium)
ji behra dagirtî ji gelek Proton û Notronên bi-enerjî gerdûna despêkê. Di
despêka 1960’an da, spectruma stêrkên xwecih, nîşan da ku Helium, ji sedî 20
heta 30’ê baristeya stêrkan, pêktîne. Baristeya mayî jî, piranî ji Hydrogenê
pêktê. Tenê 2 jêder di gerdûnê da dikarin Heliumê berhem bînin ku yek jê stêrkên
li esmanê û ya din jî bombeyên etomî ne. Di her 2 jêderan jî bi riya fusiona
dendikî û bihevzeliqîna dendikên(kakilên) Hydrogenan, elementa heliumê berhem
tînin ku germahiyeke zef zêde jê berhem tê. Baweriya stêrknasan ew e ku eger giş
Heliuma heyî li gerdûnê, bi destê stêrkan berhem hatibe, hingî divê ronahiya
esmanê ji ya aniha zêdetir be. Loma jî divê Heliuma heyî, beriya stêrkan berhem
hatibe. Çiqasbûna Oxygena heyî di stêrkan, mezinahiya senteza dendikiya stêrkê
nîşan dide, çimku stêrkan bi riya fusion dendikî ya Hydrogenê, elementên
girantir wek Oxygen, Nitrogen, Carbon û Heliumê berhem tînin. Eger herwek
Oxygenê, giş Heliuma heyî li gerdûnê, bi destê stêrkan berhem hatibe, hingî nabe
ku em di kehkeşanên ku Oxygen tê da tine ne da, pey hebûna Heliumê bigerin,
çimku kehkeşanan beriya berhemhatina elementên giran yên nava stêrkan,
pêkhatine. Jibo pêkhatina kehkeşanek, pêwîstî bi jisedî 24 Heliumê heye ku ev
yek jî rastbûn yan hebûna teoriya senteza dendikiya Big Bangê, erê dike. Ev jî
tê wateya ku divê di gerdûna despêkê da, Helium berhem hatibe. Encamên ku heta
niha hatine dîtin, nîşan didin ku di gerdûna despêkê da beşek ji çar beşa
baristeya gerdûnê bi riya senteza dendikî va veguherîne Heliumê. Şahida din jibo
erêkirina senteza dendikî di gerdûna despêkê, Dotrium e. Berevajî Helium,
elementa Dotrium tu carî di navenda stêrkan da, berhem nehatiye. Dotriuma
berhemhatî di stêrkan di germahiya pir zêde û pestoya zef zêde, di cîda yan
jihev bela dibe – di germahiya zêdetir ji milyonek dereceya Kelvinê, Dotriumek û
Notronek, tecziye dibin – yan jî vediguhere Heliumê. Stêrknasan di despêka
1970’an da, têderxistin ku sedemeke nexuya di gerdûna aniha, buye sebeba
berhemhatina Dotriumê. Lêkolînên ku di sala 1973’an, li ser teyfa
cezbî(Absorbtion Spectrum) ya stêrkên nêzîk da hatiye kirin, nîşan dan ku di
maddeya ku di mesafeya navbera stêrkan da heye, têda pir kêm Dotrium heye. Jiber
ku stêrkan, nikarin Dotriumê berhem bînin, loma jî Dotriuma heyî divê di despêka
pêkhatin û çêbûna kehkeşanan yan beriya wê jî, berhem hatibin. Herçend di
gerdûna despêkê da, germahî zef zef zêde buye, lê jiber berfirehbûn yan
vebûna(expansion) gerdûnê, çigalî û pesto, pir bi lez daketiye û di dema han da
jî Dotrium, firsetek jibo tecziyeyê peyda nekiriye. Mezinahiya hebûna Helium û
Dotriuma heyî di gerdûnê da, nîşaneke din ji despêkek bi germahiya zêde, jibo
gerdûnê ye û ev teqîna mezin jî tam ligor modela Big Bangê ye.

Sedema sisyan û ya dawî jibo modela Big Bangê, Ronahiya ku ji Bekgranda gerdûnê
ber bi me tê ye. Di sala 1948’an da Gamow, pêşbînî kir, ronahiya ku ji senteza
dendikên gerdûna despêkê berhemhatine, hê jî dikare were dîtin û eşkerekirinê.
Ew, germahiya pêwîst jibo pêkhatina Helium di gerdûna despêkê da, hesab kir û
ligor wê, germahiyê ronahiyên bermayî ji wê prosesê ya di gerdûna îro da, 5
dereceya Kelvinê texmîn kir. Piraniya fîzîkzanan û Gamow bixwe jî, dizanin ku ev
germahî jibo şopandinê pir pir kêm û lawaz e. Di sala 1964’an da 2 estêrnasên
radiyoyî bi navên Arno Penzias û Rabert Wilson, hewl didan sîgnalên nebaş û
mizahim yên bekgrandê ji sîgnalên wergirtî yên antena radiyoyiya xwe, jêbibin.
Ew wisa dizanîn ku sedema wan noyzên bekgrandê, zîrça kevokan e ku di antena
radiyoya wan da hêlûn çêkirine û ewê bi paqijkirina wan karibin wan noyzana
jêbibin lê salek şûnda jî, ew noyz dihatin wergirtin û ew nedikarîn wan jêbibin.
Ew têderxistin ku wan noyzana di hemû aliyan da bi şêweyeke wekhev tên wergirtin
– çi antena radiyoyiya wan ber bi Rojê bûbe, çi ber bi aliyê navenda kehkeşanê
yan ber bi aliyê cihên vala yên esmanê, tenzîm bûbin – ev yek jî nîşan dida ku
jêdera sîgnalên han, ji pişt kehkeşanê ye, çimku eger wisa nebiya, wergirtina
wekhev di hemû aliyên esmanê, ne mumkin bû. Hevgirtin û yekbûna pir bihêz ya van
sîgnalan, nîşan dida ku jêdera wan sîgnalan, pir pir ji me dûr e yan bi gotineke
din, di despêka temena gerdûnê, qewimiye. Jêdera van sîgnalan, divê pir bihêz
bin ku em aniha jî dikarin wan eşkere bikin. Di dawiyê da, fîzîkzanan
têderxistin ku jêdera ronahiyê, ji teqîna despêkê ya gerdûnê ye – tam wek
pêşbîniya Gamow – Lê ewê çawa karibin dilniya bibin ku keşfa Penzias û Wilson,
heman ronahiya bekgranda gerdûnê ye? Eger jêdera ronahiya han ji Big Bangê bûbe,
hingî divê tam ligor teyfa(spectrum) cismek binavkirî ku cisma reş jê ra tê
gotin, tevbigere. Cisma reş, cismek wisa ye ku giş ronahiya ku werdigire, di nav
xwe da xweyî dike(cezb dike). Ligor modela Big Bang, gerdûna despêkê gulokek
givaştî ji zerre û ronahiyê buye û germahiya wê pir zêde buye. Di rewş û
muhîteke wisa da, zerre timotim li ronahiyê, ketiye, wê cezb kiriye û cardin wê
zivirandiye(radiation). Ronahî di rewşeke wiha da, xwediyê teyfa cisma reş e û
ev taybetmendiya ronahî di mesafeya rêwîtiya xwe di fezaya
berfirehbar(expansion) da, neguher maye. Di teyfa cisma reş da her dirêjahiya
pêl, xwediyê şiddeteke taybet e. Ev şiddet di dirêjahiyên ciyawaz da tenê
girêdayî germahiya cismê ye û hew. Loma jî stêrknasan bi pîvandina şîddeta
ronahî di dirêjahiya pêlên ciyawaz da dikarin bigihîjin encama ku têda behsa
wekheviya vê ronahiyê û ronahiya cisma reş dibe. Di 1970’an grûpên cihê, şiddeta
ronahiyê di pêlên Macrowave û İnfrared, pîvandin. Giş encaman, wekheviya
ronahiya bekgranda gerdûn û cisma reş, erê kirin û ragihandin ku germahiya wê, 3
dereceya Kelvînê ye. Di 1991’an da resedxaneya COBE, pîvandineke misoger ji
ronahiya bekgranda gerdûnê encamda û encameke pir ecêb derkete holê. Encama 43
resedan, tam ligor teyfa cisma reş bû. Ev zanyarî hiqqas dişibya teyfa cisma reş
ku Table’a teyfa cisma reş, di pişt wan da veşartî dima. Ev yek jî mînaka dawî
ji wekhevbûna fîzîka teorîk û encama testên piratîk ya feleknasan bû. Ligor
pîvandina setelayta COBE’ê, germahiya ronahiya bekgranda gerdûnê divê
2,726+-0,010 be. Ev jimare jî, ji jimareya esliya ronahiyê, zev kêmtire û sedema
vê yekê jî berfirehbûn yan vebûna gerdûnê ye – Gerdûna ku timotim berfirehtir
dibe, dirêjahiya pêla ronahiyê bilindtir dike û enerjiya pêlê, dadixîne – ev pêl
bi qasî temena gerdûnê di rê da buye heta bigihîje me. Niha îdî stêrknasan
dizanin ku gerdûna berfirehbar, dirêjahiya pêla ronahiya bekgranda gerdûnê bi
zerîbeya 1000, radike. Şewqvedana piştî Big Bangê, di demek da qewimiye ku
temena gerdûnê, tenê 500,000 sal buye loma jî şewqvedana bekgranda gerdûnê,
kevintirîn resede ku heta niha hatiye kirin. Rastî jî ew e ku em qewimînên Big
Bangê, dibînin.

Werza, û ankû bi navê wê yê dîn matamatîk, pêşketina wê, ku mirov lê dinerê,
divê ku em herina ta dema sûmerîyan, bi teybetî, di temenê şekl û ankû awayan
de, xîzkirin kirina. Li ser sêkoşa û ankû çarkoşayan de di rastkirina wê de di
rastkiirinê de bûna xwediyê afrîner. Lê piştre, wê bi navkirina wan xîz û
afirandinan wê bibe. Minaq, hijmartina hijmaran, gaomatri û hwd wê bibe. Bi
teybetî, êdî piştre rengê gaomatrîyê pêşdikeve. Minaq, gaomatrîya Oklîd û ankû
oklîda dahûrî û hwd pêş dikeve. Li Masopotamya, pêşketina matamatikê, weke
aliyekî zanistî ê pirr giring ku pêş dikeve ya. Minaq, hasibandina bi stêran li
di dema masopotamya de pêş dikeve. Piştre jî, di dema felsefe de di dema antikî
de wê bi felsefe re pêş bikeve. Zaneyên weke Melayê Cizîrî û hwd li ser 'Cebir'
sekinî na. Ev bi gotinî jî pirr tê gotin û li ser tê sekin in.

Zaneyên weke Dînewerî, Îbn Sîna, Ibn Ruşd, Omer Xeyam û hwd, wê li ser bisekin
dihizrên xwe de. Piştre jî, bi astronomiyê re pêş dikeve. Zaneyên ku bi
kifşkirina asmanan re bi erk in wê pirr li ser matamatikê bisekin in. Descartes
wê li ser wê bisekinê û 'kartezyanî' wê bi wî re were bi nav kirin. Galileo
Galilei, Kopernik, Bruno û hwd, wê di hizrên xwe cih ji matamatiikê re
vaqatênin. Aristoteles, bi dema xwe re li ser sekiniya. Galilaî wê hinekî dîn
aristo û teoriya wî pêş ve bibe. Piştre wê di sadsale 20'an de zaneyên weke
Einstein, wê matamatikê weke rêbazekê di gelek beşên zanistiyê de weke temen
bicih bikin ku li ser wê re lêkolîn were kirin. Ji aliyê teorîkî ve li hijmaran,
gaf û geometriyê nerin û bi wê re têgihiştin hatiya afirandin. Minaq, Kepler,
weke fîlosofekî li ser tevhgerîyên gêrverkan sekinîya û bi wê re kiriya ku bi
hijmartinê re pêş bixe. Nawton wê prensibên Matamatika hemdem bi nivîskî bêne
ser ziman. Bi wê re, heta roja me, wê gelek zanyar û zanist li ser matamatikê
bisekin û her roj, roj bi roj aliyên wê ên din ên nû kifş dikin.

Mezopotamya, li wê, matamatîk pirr pêşketiya. Minaq, rêmildarên Medî, bi
astoromiyê pirr mijûl bûn. Bi wê re jî, karê hijmartinê û hwd pirr pêşxistin.
Thales, bi salan di nava wan de li Mediya dimene. Tê gotin ku Thales bixwe jî
matamatîk ji wan pirr baş fêrbûya.

Sîmya, weke beşeka zanistî ku heyîn û awayê ku lêdikolê ya. Berî jiyanê, ji bo
bahse tişta bikin û wan bênina ser ziman hizrên bi rengê ku tê gotin ku weke av,
agir, hewa ax hatîya ser ziman. Hatiya bawer kirin ku hertişt ji wê diafirê.
Sumeriyan bawer dikir ku "mirov ji axê ya". Bi wê re, piştre jî, di demên
felsefe pêşket, hêdî hizrên ku li ser wê temenê jî lê bikolin pêşket. Minaq,
Demokrîtos, tê gotin ku pêşî hizra "atom"ê avêtiya li holê weke temenê wan jî.
Ev, wê êdî bê temenê pêşketin û hizirkirinên din jî. Piştre, ev wê bê temenê
hizirandin bi filosofan re. Piştre jî wê bê temenê lêkolînê jî. Di serdema navîn
de, bi navî "sîmya" hatîya ser ziman.

Bi wê re felsefe, hertimî hatîya niqaş kirin. Minaq, hatîya niqaş kirin ku
"jiyanê, ji kîjan nûqtayê destpê kiriya. Ev pirseka ku hatîya ser ziman. Hizra,
ku hemû "jîyayê ji nûqtayekê destpêkiriya", wê piştre jî, were pêşxistin. Di
temenê fahmkirinê de, wê piştre kîmya pêş bikeve. Minaq, êdî weke beşên wê ên
din jî, ên ku wê pêş bikevin hena. Sîmya fizîkê, Sîmya Biolojiyê, Sîmya benetan
û hwd, wê pirr navên din wê derkevin. Di temenê lêkolinê de, ku ka 'tişt, ji çi
diafirê' hewl didê ku wê fahm bike. Bi vê yekê, weke pirse herî giring ya sîmya,
ew a ku "tişt, ji çi diafirê ya." Bi vê yekê, hewldane fahm kirinê pêre
pêşketîya. Sîmya, weke awayekî biolojikî ê felsefeya berîzayinê û hwd jî bûya.
Minaq, Aristo, bi aqil û mentiqê ku meşandiya xwestîya ku fahm bike ku ka
destpêka jîyane çawa bûya. Piştre wê ji çi pêşketîn bûya. Dawîya mirov çawa dibê
û hwd, weke pirsan ku hertimî li bersivan hatiya lêgerin. Hizrên ku piştre
temenê felsefeyên filosofan afirandin ên weke "guharandin" û ne guharandin" û
hwd jî ji wê nûqtê destpêkiriya. Biqasî fahm kirina ku 'tişt, ji çi diafirê'
wilqasî giringa ku simya bersiva wê bibîne ku çawa pêş dikeve û di dawiyê de wê
çi bibe jî ya[çavkanî pêwîst e].

Dîrok, weke beşeka giring divê ku mirov bibêje ku bi têgihiştinî heya. Di dema
ku em gotina dîrokê hildina li dest, ji du aliayn ve wê wê hildan li dest,
Aliyekê, ew a ku ji aliyê rûdawên dîrokî ve ya. Aliyê din ve jî, her wusa lis er
metod û awayê nêzîkatîya bihizirî û felsefî ya li wan rûdawên di dîrokê de na.
Ji vê aliyê ve, bi teybetî, di demên berê de, di dema ku dîrok hatiya hildan, di
temenê weke dîrok weke bûyarna ku rûdaye hatîya ser ziman. Lê piştre, Zanyerên
weke Platon, Aristo û heta ku tê dema Îbnî Rûst, Îbnî Sîna Îbnî Haldûn û hwd,
hizrênx we li ser dîrokê û nêzîkatîya wê hanîna ser ziman. Îbnî haldûn, di
pirtûka xwe ya bi nav "muqaddîma" de dibêje ku "dîrok bi hev ve girêdayî û li
dûvhevdû tê divê ku were ser ziman." Bi vê rengê ew nêz dibê.

Piştre wê ev nêzîkatî, weke metod û nêzîkatîya giring wê pêş bikeve. weke
metodaka zanistî wê pêş bikeve. Zanyarên ku piştre hizra xwe bi dîrokê re û di
derbarê wê re hanîna ser ziman de jî, di vê temenê de hanîna ser ziman. Marks,
bi heve girêdayî têne ser ziman û piştre wê di wê xate wî de ew awayê hanîna wî,
wê temenê hemû zanyarên di wê de de ku tênina ser ziman. her wusa, beşên din ên
zanistî û felsefîkî de jî, wusa tê ser ziman. Yê ku herî zêde ji vê aliyê ve
temenê nêzkatîya dîrokê bi gotina "dîyalektîkê" de mazin bi teorîkî pêşxist l
gorî dema hemdem ya sadsale 20'an, Hegel bû. Piştre jî, zanyar û zanistên ku
felsefe hanîna ser ziman, bi wê nêzîkatiyê û di temenê de wê hanî ser ziman..

Çapemeni, piştre di demê de pirr zêde pêşket. Çapemeni, hem temenê ragihandinê û
hem jî temenê serdestî û serwerîya desthilatdarî a hem li hundurê welêt û hem jî
car bi car dervî welêt a. Di temenê afirandina nirxên civatî bi bi civatê dane
herêkirin û pejirendin a rewş û tiştan, çapameni pirr tê bikarhanîn. Weke amûrên
çapameniyê televîzyon, rojname, kovar, radyo, înternet, pirtûk û hwd bûna û
pêşketina.

Îro, tendûrîstî û hemû beşên din ên zanistiyê, pirr mazin pêşketina. Di
tendûrîstiyê de, kifşkirina genetikê, û bikarhanîna, Kifşkirin di derbarê
teknolojiya Molekulan de, û hwd hena û bandûra wan pirr mazin a. Teknoloji, pirr
mazin pêşketîya. Kompîtûr, teleskop, mikroskopên elektronîkî û hwd, pêşketina û
bi wan ceribandin û lêkolîn û kifş tên kirin. Kompîtûrên ku qaydên ceribandinan
digrin, êdî xwediyê arşîveke mazin ku êdî di her demê de ji wan sûd tê girtin
in.

Lêkolînerên zanîngeha Illinois bi serpereştiya Scott White, karîne maddeyek
pilastîkî ku ji polymera bi navê Resin Epoxy pêktê, berhem bînin ku dema
diherişe, diqelişe yan jî beşek jê xera dibe, dikare xwexwe, xwe temîr û termîm
bike. Ev madde polymerek taybet e ku wek hemû polymerên din ji zincîrên
mulukûlên bihevzeliqyayî pêktê. Lê ciyawaziya vê polymerê, ew e ku dema di
navbera zincîrên mulukûlên wê da qelş, herişîn yan jî birrînek(jêbûnek) çêdibe,
hingî beşa xerabuyî û nuqsan vediguhere renga sor. Eger beşa xerabuyî demeke kin
li ber tîrêjên Tavê bimîne, bi şêwazek pir ecêb, cardin ew zincîrên mulukûlan
dizeliqin hev û beşa xerabuyî sedîsed jinûva termîm dibe. Ev keşfa balkêş û
girîng, dikare bibe sedema guhertinên pir mezin bi taybet di warê berhemanîna
berhemên senetî û bihdaştiyê da. Bînin ber çavê xwe ku Telefona destan, tu car
neherişe û monitora wê timitim wek berê bimîne. Yan jî erebeya ku rengê wê sîs
buye yan jî herişiye, xwexwe xwe termîm bike û hezaran mînakên din. Ev keşf
dikare bibe bersiva çawaniya pêkanîna gelek xeyalan ku meriv herdem jibo hin
tiştan dikir û dixwest ku bi wê maddeyê, alav û amûrên ku xwexwe xwe termîm
dikin, çêbikin. Derbarê çawaniya pêkhatina vê prosesê jî, yek ji lêkolîneran yê
bi navê Brett Krull, wiha dibêje: Ev yek di 2 merheleyan da pêktê di merheleya
yekem da mixtura navbirî di dema 30 saniyan da vediguhere jêleyeka nerm ku
karibe bi rehetî têkeve nava beşa herişî, qelişî yan jî xerabuyî û ev yek dibe
sedema tijîbûna beşa qelişî ji maddeya bibandor. Di merheleya duyem jî ku tê da
maddeyên kîmyayî nermiya xwe ya berê jidest didin û req dibin, ligor pêkhate û
tîrbûn yan jî renbûna maddeya navbirî, karê bihevzeliqandin û jinûvaçêbûna
polymerê pêktîne û ev yeka han dikare di jêr kontrola me da be. Maddeyên
kîmiyawî yên ku jibo termîma polymera han tê hilbijartin jî divê taybetmendiyên
wê ligor mezinahiya qelş, herişîn û xerabûna wê be, mînak eger mezinahiya qelşê
ji 8mm mezintir be, hingî pilastîk diçeme(diteve) û xilloxwar dibe, yanê xwexwe
xwe termîm dike lê forma wê îdî wek berê nabe û mehkembûn û xweragirtina wê ya
lihember germa, serma, derb û pestoyan jî ligor pilastîka saqlem, hinek
dadikeve. Lêkolînerên Amerîkî dibêjin ku hê riya me, pir dûr û dirêj e, çimku em
dixwazin pilastîkek çêbikin ku piştî xerabûn û termîma xwebixwe ya wê, ew
sedîsed wek beriya xerabûna xwe be û tu daketin di xweragirî û taybetmendiyên wê
yên di dema berhemanîna wê da pêkneyê.

Ku em bahse olê bikindivê ku em biyetê, bahse dîrokeka pirr dem dirêj bikin. Ji
dema Sûmerîyan û heta ku tê roja me, pêşketina wan bûya. Ola pêşî ya di temenê
totem û animismê de ya. Piştre mîtoloji pêş dikeve- Wê piştî wê re jî olên yek
xwûdayî pêş bikevin. Ola pêşî ya yek xwûdayî jî Zerdeştî. Ola duyemin ya
yek-xwûdayî Cihûtî ya. Ola sêyem ya yek xwûdayî Xiristiyanî ya. Û ola çarem ya
yek-xwûdayî jî Îslamiyet ye.



https://ku.wikipedia.org/wiki/Kurdistan

Kurdistan (i/kʊrdɯstɑːn/), welatekî Rojhilata Navîn e û welatê kurdan e. Welatê
Kurdistan di nav dewletên Tirkiye, Sûrî, Îraq û Îranê de hatiye perçekirin. Li
gor vê perçebûnê beşên Kurdistanê wiha tên binavkirin: Bakurê Kurdistanê, Başûrê
Kurdistanê, Rojhilata Kurdistanê û Rojavaya Kurdistanê.

Navê Kurdistanê ya qedim Kardox bû. bi yewnanî: Κορδυηνή Kordyinî, bi îbranî:
קרטיגיני, Kirtîgînî bi ermenî: Կորճայք, Korçayk li kelaka Kardoxê sumeriyan li
welatê kurdan re digotin Kur-a, Gutiyum û Welatê Karda elamîtan jî Kurdasu,
akadiyan jî Kurtey asûriyan jî Kurtî û babîliyan jî Qardo digotin Romiyan jî
Corduene bikarandin.

Dema (Misilman) Ereban erdên Ariyan feth kirûn, wan jî welatê kurdan re digotin
Ard'ul Ekrad (Axa Kurdan) û Bilad al Ekrad (Warê Kurdan) dûra dema oẍiz hatin
rojhilata navin wan jî navê erebî dewam digotin.[çavkanî pêwîst e]

Berê selcûqîyan Matthiasê Edessayî ji li dîrokname ya Ermenî ye da navê
K'rdstanac dayen hêremeke nav Amed û Siverekê.

Peyva Kurdistan tê wateya "welatê kurdan" û cara yekê ji aliye selcûqiyan ve, di
sedsala 11an de hatiye karanîn. Selcûqiyan navçêya Bahar, li başûrê Hamedan bi
Kurdistan navkiribûne. Gorî Şerefxan Herêma mîrgeha Melkişî, Dêrsim, ji aliyê
herkesî ve wek Kurdistan dihat nasîn.

Kurd yek ji gelên herî kevnare yên Mezopotamya ye. Bi kêmayî ji Împeratoriya
Medya û vir ve gelê Kurd, cihekî girîng di dîroka şaristaniyê de girtiye.
şaristaniya ku li ser riyên bazirganiyê yên girîng hatiye avakirin, bi êrîşên
helen, romî, bîzansî, ereb, farsî û paşiyê jî osmanî re rû bi rû maye. Kurdan li
hemberî van êrîşan bêwestan ji bo parastina serxwebûn û azadiyê li ber xwe dane;
tevî hemû ferman û komkujiyên xwîndar jî, kevneşopiya berxwedanê, mîna yek ji
nirxên herî girîng yê çand û toreya xwe dîtine û bi berhemên xwe yên gelî re ew
dane jiyandinê.

Eger em bixwazin bi avayekî zanistî û li gor datayên şûnwarnasiyê ji dîroka
Kurdistanê re binêrin gelek tiştên nû eşkere dibin. Li gor Projekta Şûnwarnasiya
Zagrosa Navendî (CZAP) Kevintirîn cih li rojhilata Kurdistan û Îranê gundê
Şîxawa (Sheikh-e Abad)ê ye li parêzgeha Kirmaşanê ku dîroka wî vedigere 9810±60
berî zayîn an 11825±60 sal berî niha. Lewra dîroka şaristaniyeta Kurdistanê
gelek kevintir e ji Împeratoriya Medya û hatina gelên biyanî bo Kurdistanê.

Welatê kurdan Kurdistan îro welatekî dagirkirî û parçekirî ye. Bi hezaran gundên
kurdan hatine şewitandin û bi milyona kurd ji cih û warên wan hatine derxistin,
mecbûrî koçberiya derveyî Kurdistanê hatine kirin. Di van sedsalên dawî de bi
armaca bidestxistin û kontrolkirina welat û êlên Kurdan gelek êl ji Kurdistanê
hatin durxistin û li deverên dûrî Kurdistanê hatin bicihkirin, weke mînak Kurdên
Anatoliya Navîn, Kurdên Xoresanê, Kurdên Kafkasyayê û gelekên din. Di heman demê
de bi armaca asîmîlekirina kurdan û dagirkirina cih û warên kurdan gelek êlên ne
kurd li Kurdistanê hatin bicihkirin, weke erebkirina başûrê Kurdistanê ji aliyê
rejîma Sedam, Kembera erebî li Rojavayê Kurdistanê di van dehsalên dawî de û
bicihkirina bi milyonan tirk û tirkoman li bakurê Kurdistanê. Ji ber vê rewşê
gelek nexşeyên Kurdistanê jî aliyê gelek kes û rêxistinên ne kurd hatin çêkirin
û belavkirin, bêgûman heryek bi armancên xwe ên polîtik û şaşagahdarkirina
kurdan û raya giştî. Di gelek ji van nexşeyan da, beşên mezin ji Kurdistanê ji
Kurdistanê hatine veqetandin û wiha tê nîşandan kû ne Kurdistanin. Ji aliyê
piraniya rêxistinên kurdan nexşeya Kurdistanê ku li jor hatiye bicihkirin weke
rasttirîn nexşe, kû piraniya herêmên kurdan di nav xwe de digrê, tê dîtin.

Bakurê Kurdistanê ji wî beşê Kurdistanê rê tê gotin ku di bin desthilatiya
Tirkiyê de ye. Bakurê Kurdistanê ji aliyê cografîk û hejmara kurdan ve beşê herî
mezin ê Kurdistanê ye.

Başûrê Kurdistanê ji wî beşê Kurdistanê rê tê gotin ku di bin desthilatiya Îraqê
de ye. Piştî ruxandina rejîma Sedam Huseyîn beşeke mezin ji başûrê Kurdistanê ji
aliyê Hikûmeta Herêma Kurdistanê vê tê birêvebirin.

Rojhilata Kurdistanê ji wî beşê Kurdistanê rê tê gotin ku di bin desthilatiya
Îranê de ye.

Rojavaya Kurdistanê ji wî beşê Kurdistanê rê tê gotin ku di bin desthilatiya
Sûrîyê de ye. Rojavaya Kurdistanê ji aliyê cografîk û hejmara kurdan ve beşê
herî biçûk ê Kurdistanê ye.

Li Kurdistanê gelek olên cuda jî hene. Ji xeynî misilmanan, êzîdî, zerdeşt,
xiristiyanî, cihû û çend olên din hene.

Berê Îslamiyetê piraniya kurdan li ser dînê Zerdeşt bûn navê dînê Zerdeşt Behdîn
e, piştî ku Îslam li Kurdistanê hate belakirin piraniya kurdan bawerî pê anîn û
bûn misilman.

Pirraniya neteweyî ya Kurdistanê neteweya kurd e; lê belê neteweyên din jî hene;
tirk, îranî (fars), azerî (ecem), ermen, ereb, tirkman û asûrî jî li Kurdistanê
welatî ne.

Alaya kurdan a ku îro tê bikaranîn sor, spî, kesk e û di navîna wê de jî rojek
zer heye. Ev alaye di 1920'a de ji alî Teşkîlatî Îctîmaîye Cemîyetî ya Kurdan ve
hatiye tesbîtkirin. Alaya Kurdistanê ji sê zevîyan pêk tê. Zeviya li jor sor e,
navîn spî ye û jêr jî kesk e. Dirêjî ji firehî 3/2 mezintir e. Dirêjî 90 cm
bibe, firehî jî 60 cm dibe. Sîmbola alaya Kurdistanê ji tava rojê (tav) bi rengê
zêr û zer pêk tê. Ew di zeviya hundir di navîn da ye. Nîşana rojê bi 21 tîrêjên
xwe, vejîn/nûjînê nîşan didî, hejmara 21 di Dînên kevnên Kurdan de çevenga
vejînê ye. Carcaran tê gotin ku ew 21 tîrêj nîşana 21 herêmên Kurdistanê ne an
jî Newrozê nîşan dide.

Ey Reqîb helbestek e ku ji aliyê helbestvan Dildar (1918-1948) ve di sala
1946'an de hat nivîsandin. Ey Reqîb ji aliyê Dildar ve bi zaravayê soranî hatiye
nivîsandin, lê paşê bo zaravayê kurmancî hat wergerandin. Ev helbest di sala
1946'an de di dema Komara Mehabadê hat nivîsandin, dibe sirûda (marşa) Komara
Mehabadê û heta niha jî wek marşa kurdan ya neteweyî tê naskirin û bikaranîn.



https://ku.wikipedia.org/wiki/Dewlet%C3%AAn_Yekb%C3%BBy%C3%AE_y%C3%AAn_Amer%C3%AEkay%C3%AA

Dewletên Yekbûyî yên Amerîkayê (DYA) (bi îngilîzî: The United States of America)
bi gelemperî wek Dewletên Yekbûyî (DY) an Amerîka tê balkişandin, komarekî
federal a ji 50 dewletan, ku navçeyên federalî pênc herêmên mezin a xweser
(otonom) û hebûnî cuda ye pêk tê. Çil û heşt ji pêncî dewletan û navçeyên
federal hevbend in û li dikeve Amerîkaya Bakur di navbera Kanada û Meksîkê de
ye. Dewleta Alaskayê di quncikê de heta niha li wîlayetên Amerîkaya Bakur in, ku
axa sînorê li rojhilatê bi Kanada û bi ser avtenga Rûsyayê ve ji hev veqetandin.
Dewleta Hawaî yek komgiravekî di nîvê Pasîfîkê de ye. Herêm li ser Okyanûsa
Pasîfîk û di Deryaya Karîbê hate belav kirin. Li DYA'yê neh navçeyên demjimêrê
nixumandî ne. Erdnîgariya, avûhewa û sirûştî yên welat gelek cur bi cur in.

Li 3.8 milyon km (9.8 milyon km2) û li ser 324 mîlyon kesan, ku ji aliyê herêma
giştî (ji aliyê herêma axê çaremîn herî mezintir) û di tîrbûna gelan de sêyemîn
bûye Dewletên Yekbûyî çarem-mezintirîn welatê cîhanê ye. Ev yek ji neteweyên
etnîkî ve herî cîhêreng û pirçandî ya cîhanê ye û koçberên malan ji bo xelkên
mezin di cîhanê de ye. Bajarvaniyê, di sala 2010'an de li ser 80% bejik û ber bi
megaherêm ve zêde dibe. Paytexta welat Washington D.C. ye û bajarê herî mezin a
Dewletên Yekbûyî yên Amerîkayê New York City e; li deverên metropol bajarên din
ve hemû bi derdora pênc milyonan an jî zêdetir şênî ên girîng li bajarên wekî
Los Angeles, Chicago, San Francisco, Boston, Dallas, Philadelphia, Houston,
Miami, û Atlanta ne.

Paleo-Resen herî kêm 15.000 sal berê ji Asyayê koçberî sereka welatê parzemîna
Amerîkaya Bakûr bûn. Dagîrkeriya Ewropayê di sedsala 16'an de dest pê kiribû.
Dewletên Yekbûyî yên Amerîkayê ji 13 Koloniyên Brîtanyayê li ser Deravê
Rojhilatê derketin holê. Nakokiyên gelek kesan di navbera Brîtanyaya Mezin û ji
kolonîyên piştî Cenga Heft Salan bû sedema Şoreşa Amerîkayê, ku di 1775'emîn ve
da destpêkirin. Di 4'ê Tîrmeh 1776'an de, wek koloniyalîzma şerê Brîtanyaya
Mezin ku di Şerê Şoreşgerên Amerîkayê de bûn, delegeyên ji 13 koloniyan bi
yekdengî Daxuyaniya Serxwebûnê pejirandin. Şerê di sala 1783'an de bi naskirina
fermî serxwebûna Dewletên Yekbûyî yên Amerîkayê bi Brîtanyaya Mezin re bi dawî
bû û yekemîn şerê serkeftina serxwebûnê ya li dijî Împaratoriya Koloniyal a
Ewropayê bû. Makezagona yekûn di sala 1788'an de hate qebûl kirin, piştî ku
Gotarên Konfederasyonê ya di sala 1781'an de hate pejirandin, hest pê kirin ku
hêzên federal neqbûl hatiye pêşkêş kirin. Yekem serrastkirinên deh, di sala
1791'an de bi awayekî komî bi navê Danezana Mafê hatiye pesend kirin û
dîzaynkirin, ku ji misoger gelek azadiyên bingehîn yên sivîl hatin kirin.

Dewletên Yekbûyî yên Amerîkayê bûkanîyê li ser berfirehkirina kelecanî li
seranserî Bakurê Amerîkayê li seranserê sedsala 19'an de, bi darê eşîrên
Amerîkîyên resen, ku bidestxistina erdên nû û hêdî hêdî mukirê dewletên nû
bikin, heta ku ew parzemîn ji aliyê 1848'an de belavbûn. Di nîveka duyem ya
sedsala 19'an de, Şerê Navxweyî yên Amerîkayê ji bo dawiya koletiya hiqûqî li
welatê birin. Di dawiya sedsalê de, Dewletên Yekbûyî yên Amerîkayê di nav
Okyanûsa Pasîfîk û aboriya xwe de beşek mezin ku ji aliyê Şoreşa Pîşesazî û
çolistanan destpêkirin, pir zêde bûn. Şerê Spanyol-Amerîkan û Şerê Cîhanê ya
Yekem ve rewşa welat wek gerdûnî ya hêzekî leşkerî piştrast kir. Dewletên
Yekbûyî yên Amerîkayê ji Şerê Cîhanê ya Duyem, wekî hêzekî gerdûnî de yekemîn
welatekî bo çêkirina çekên navokî ye, ku bi tenê welatekî ji bo bikaranîna di
şer de ye û di endamê daîmî yên Konseya Ewlekariyê ya Neteweyên Yekbûyî derketin
holê. Ev endamekî damezrênerê Rêxistina Dewletên Amerîkayê (UAS) ye û rêxistinên
din ên cudahî wek Pan-Amerîkan û navneteweyî ye. Di dawiya Şerê Sar û
Hilweşandina Yekîtiya Sovyetê ya di sala 1991'an de Dewletên Yekbûyî yên
Amerîkayê wek tenha hêza yekemxweş ya cîhanê de hiştin.

Dewletên Yekbûyî yên Amerîkayê welatekî pêşketî ya cîhanê de mezintir ji aliyê
aboriya TBH nominal e. Ev di rêza bilind de li çend tedbîrên performansa
sosyoekonomîk tevî ku di nav wan de meaşê navincî, pêşveçûna mirovî, ji her serî
TBH û berhemdariya her kesêkî ye. Dema ku Aboriya Amerîkayê bi Koza pîşesaziyê
tê hesibandin, bi şikilkî serdestiya xizmetan û aboriya zanînê sektora çêkirina
herî duyemîn li cîhanê dimîne. Digel ku gelê wê tenê ji sedî 4.4% dinyaya giştî
ye, Dewletên Yekbûyî yên Amerîkayê nihêrînên bo nêzikî çaryeka nesafî ya cîhanê
û hema hema ji sê paran mesrefên gerdûnî ya leşkerî, hêza leşkerî û aboriyê de
di serî de li cîhanê ye. Dewletên Yekbûyî yên Amerîkayê hêzekî siyasî û çandî
yên navdarê di warê navnetewî û serokê di lêkolîna zanistî û nûkirinên
teknolojîk e.

Axa DYA'yê ya îro berê di bin destê amerîkiyên resen de bû (ji wan re tê gotin
çermesor lê ev ne rast e). Çermesorên vir ji gellek eşîran pêk dihat in, bi
gellek zimanan diaxivîn û çandên wan cûrbecûr û ji hev cuda bûn.

Îro pir zêde tişt ji çanda wan nemaye[çavkanî pêwîst e]. Di sedsalên 16 û 17'an
de ewropî hêdî hêdî li vir bi cih bûn. Bi piranî îngilîz û frans (freng,
fransiz) li bakur bi cih bûn û çandek pir cuda anîn vir.

13 koloniyên Brîtanyayê di 4 tîrmeha 1776'an de li dijî Brîtanyaya Mezin
serxwebûniya xwe îlan kirin. Di sala 1787'an de jî DYA'yê îlan kirin. Ev herdu
tekstên îlankirinê bûye avakerê nasnama Emerîkî.

Di sedsala 20'an de DYA bû hêzeke pir mezin a cîhanê. Bi taybetî jî piştî Şerê
cîhanî yê duyem, ji aliyê leşkerî, aborî, polîtîk û çandî ve bû yek ji dewletên
herî xurt ên cîhanê. DYA hetanî belavbûna Yekitiya Komarên Sovyet ên Sosyalîst
serkêşiya Şerê Sar ê li dijî Yekitiya Sovyetan dikir. Piştî belavbûna Sovyetan
DYA bi serê xwe bû hêza herî mezin a leşkerî a Cîhanê.

Derbarê baweriya olî xelkê Dewletên Yekbûyî yên Amerîkayê de 80,5% xiristiyan
(51,3% protestanî, 23,9% katolîk û 1,7% mormon) in. 16,1% ateîst in, 1,7% cihû
0,7% budîst, 0,6% misilman û 2,1% hindû.



https://ku.wikipedia.org/wiki/Kurd

Kurd neteweyeke îranî ya kevnar a Rojhilata Navîn e, ku piraniya wan li ser axa
Kurdistanê dijîn û roja îro dewleta wan a serbixwe tine ye. Piştî hilweşandina
Împeratoriya Osmanî gelê kurd ji hêla dewletên nû wek Tirkî, Sûrî, Iraq û welatê
Îranê ve hatiye parvekirin û hikûmet û rejîmên van dewletan hebûna kurd, ziman û
çanda kurdan înkar dikirin û wan dixwastin ku kurdan asîmile bikin. Hejmara
kurdan a îro ne aşkira ye, lê belê li gor hin çavkaniyan li dor 40-50 milyonan
e.

Ji bilî herçar dewletên navborî, kurd li Qefqazê (Ermenistan, Gurcistan û
Azerbaycan), Rûsya, Tirkmenistan, Qazaxistan, Ûzbekistan, Ewropa, Amerîka û li
gelek dewletên din ên Rojhilata Navîn (Îsrael, Lubnan û hwd) jî dijîn. Li
derveyî welêt diyasporayeke mezin a kurdan heye.

Navê Qardu ya asûrî ji behsê şûneki dîcleya jorrînê dikî, mihtemelen ev nava jî
minak navê Cûdî ye kû Quranê da te nivîsandin.

Em karin ewî navê ji Korduene ye da jî bibînin, kîjan halê Xenophon hat vegotin,
kî BZ. sedsala 4em ê li Koyan dijên Deh hezeran ceng kirin.

Navê "Kurd" ji mimkineke li kwrt- da Farsiya navendiye tê. Kwrt- ji bo
Barkiriyan an çadirê runîştiyan ra dahat bikarandin.

Şerefxanê Bedlîsî di sedsalê 16an de çar qewmên Kurd jimartî: Kurmancan, Lûran,
Kelhuran, û Goran Şerefxan jî wan qewman ra digot "Kurd".

Herwaha navê Şarîkurd: Şarî Kurd li berê bajar nebû ew "Gund" bû bi farisî:
Deje, "Kurd" ji Gord bû yane gunde Palewan. Çaxa ereb hatin Êranê wan jî navên
zahfikî guherandin loma "G" bû "K", "j" bû "h" û navê xwe jî bû Deh Kord yane
Gundê Kurd, mînak wê maneyê peyveke Soranî ji heye, Gurd (گورد) ji soranî yê û
ew jî tê maneya egîd, palewan.

Fars Kurdan ra, dibêjin Kord (pirrjimar Kordha) Ereb dibêjin Kurd (Ekrad)
Tirk/Ecem dibêjin Kürt/Kürd (Kürtler/Kürdler ) Ermenî dibêjin K’urd (K'rder)
Gurcî dibêjin k’urt’i (k’urt’ebi)

Wateya peyva Kurmanc jî: Kur(d)+Man+Cî(h) = Kurdên ku di Cîhê xwe de Man =
Kurdên ku şûna xwe nelivî.

Navê Soran ji dema Mîriya Soranê tê, Mîrên soran ji keleyên rengî sorîn
çêdikirin û firoşvanan ji wan re digotin Soran. Lê soran ji xwe re dibêjin kurd
û zimanê xwe re dibêjin kurdî.

Bîrdoza din li ser navê Soran jî, dibêjin ke ew nav ji "Soren" ê tê, Soren navê
Maleke (Xanedan) Partî bû. (binêre:Heft Malên Pehlewî)

Navê Zazayan ji Kurmancan de tê, Kurmancan jî ev nav daye wan, yane daye Kirdan,
Kirmancan û Dimiliyan, û qaşo dengê zaravaya wan wek za-za-za ye.

Navê Goran ji Hind-Îranî yê tê. Ev jî belkî peyveke Avestayî ya kevn li gairi ,
kîjan maneya xwe "ko/çiya" ye. Peyva Goranî ji "Çiyayî/Koyî" tê wateyê, kesên ku
li deverên çiyayê dijîn.

Zimanê piraniya kurdan Kurdî ye. Kurdî ji şêwezarên sereke yên Kurmancî, Soranî,
Kurdí Xwarig, Zazakî û Goranî pêk tê. Roja îro Kurd xwedî alavên ragihandinê ye,
bi taybetî li herêma Kurdistana Iraqa Federal; televîzyon, radyo, înternet,
pirtûk, rojname û kovarên Kurdî gelek hene. Li Başûrê Kurdistanê jî Kurdî bûye
zimanê dibistanan.

Kurd neteweyeke kevnare ye. Li gorî hin pispor û dîrokzanan, kurd bi Med û
mediyan ve girêdayî ne, lê bi temamî ne aşkira ye. Ji mêj ve xwedî xet,
nivîsandin û çandê bûne û mil bi milê neteweyên din ji bo pêşxistina çand û
zanista xwe pêngav avêtine. Lê, piraniya cih û warên wî yên dîrokî ji ber
derbasbûna demê û guherînên li cîhanê nemaze piştî îslamiyetê bandora ereban û
dûgelên wan ji holê rabûne û têk çûne. Ev nivîs û nivîskarên ku mane jî
girîngtirîn belge ne ji bo pêşandana şanî û dirûvê çanda netewe û welatparêzên
kurd.

Hermîpos ku di sedsala sêyem a berî zayînê de jiyaye û hevçerxê hexamenişiyan e
dibêje: "Pirtûkeke îraniyan heye ku navê wê Avesta ye û bi zimanê medî hatiye
nivîsîn."[çavkanî pêwîst e]

Heredot dîroknasê bi nav û deng ê yewnanî di Dîroka xwe de nivîsiye: "Diyako
damezirînerê rêzepaşayetiya Medî berî dadpirsînê, şikala (hizirname)
xwendiye."[çavkanî pêwîst e] Kteziyasê yewnanî ku bijîşkê qesra Erdeşîrê babek
bûye, di pirtûkek mêjûyî de nivîsiye û tê de behsa rojnameyên qes û derbarên
şahan de dike.

Ev yek ji me re vê ronî dike ku di wê serdemê de jî bûyerên wê demê di
rojnameyên der barî û yên girêdayî qesrê de hatine tomarkirin. Ksenofonê yewnanî
jî di pirtûka xwe ya bi navê "Perwerdekirina Kûriş" de behs û dabaşa hebûna
dibistan, xwendin û perwerdehiyê ya li Îranê dike. Her wiha Eflatûnê zana,
Plotarîkê mêjûnûs û çend mêjûnûsên din jî der heqê vê yekê de gelek tişt
nivîsîne.

Ew beşa "Tewratê" ku bi zimanê hexamenişînî hatiye nivîsîn, dabaş û behsa yasa,
xwendin, nivîsîn û çanda medan dike. li gorî van belgeyan derdikeve holê ku li
Kurdistanê nivîsîn, xwendin, sikala, rojname, şaristaniyet, dadgeh û dadpirsîn
hebûye. Her wiha neteweya kurd xwediyê desthilatî, wêje, zanyarî û çandê bûye. Û
her wisa bûye sermeşqa pêşketin, çand û hunerê, ji hemû neteweyên ku cîhan pêk
anîne.

Her wisa piraniya cih û warên pêşiyên me, ji ber sedema derbasbûna demê têk
çûne. Ligel wê jî lat û textê kevirên Bêstûn, Serpêla Zehaw, textê Silêman û şûn
û warên din ên ku li Kurdistanê mane, girîngtirîn belgen e ji bo nîşandana jiyan
û şaristaniyeta neteweya kurdan.

Kurd neteweyeke îranî ne û dîroka wan diçe sê hezar sal berî zayînê. Li gorî
belgeyên dîrokî yên ku di destên me de hene; kurd li quntara çiyayên Zagrosê bi
navên "Gûtî", "Lolo", "Kasî", "Mîtanî", "Sobar", "Nayrî", "Manayî", "Kardox" û
"Xaldî" û bi piranî di koçberiyê de jiyane. Paşê di salên 700 heta 550'yê berî
zayînê de dewleteke bi hêz a bi navê Med damezirandine.

Li gorî hin ji dîroknasan, ariyayî di hezareya sêyem a berî zayînê de li başûrê
Rûsyayê bi ser bakurê Qefqaz û Deryaya Reş re koçbernî rojavayê Asyayê bûne. Li
wir jî ew bûna du beş. Beşek ji wan çûye Ewrûpayê û netewey; ên Ewropayî yên
niha paşmaya wê beşê ne. Beşa din jî çûye Rojavaya Navîn û bi maweyeke hezar
salî li wir mane. Paşê jî berê xwe dane bakurê Îranê. Piştî demekê ew beş jî bi
xwe bû du deste. Desteyek çû Hindê û li Pencabê bi cih bû. Gelê Hindistanê
paşmaya wê desteyê ye. Desteya din jî li Îranê belav bû. Wan bi navê "îranî"
deng veda. Ew desteya ku li Îranê niştecih bûn û wekî "pars" deng dan. Yên din
jî ku her bi awayekî koçber jiyan û li ser çiyayên Zagros û Ararat belav bûn jî,
dewleteke bi navê Med damezirandin. Faris jî pêş ketin û wan jî dewleteke bi
navê Hexamenişîn pêk anîn û wan Dewleta Medya di sala 550'yê berî zayînê de têk
birin û pûç kirin. Vêca koka farisan diçe ser hexamenişiyan û ya kurdan jî diçe
ser medan.

Ya ku diyar e, ji ber ajeldariyê jiyaneke neteweya kurdan a koçber hebûye û her
tim çûne zozanan. Jiyana wan li ser pişta çarsiman bûye û li ku cihekî xweş
dîtine li wir danîne û maweyekê li wir mane. Ji sewalên xwe havilên qenc girtine
û ji hiriya wan ji xwe re cil û ber, kepenek, gore û hwd çêkirine.

Ji şîrê wan ji xwe re penîr, mas, rûn û hwd girtine. Her karê ku ji destê wan
hatiye kirine û hêdî hêdî berhemên xwe ji bo nifşên piştî xwe bi cih hêlane.

Major Soane (Ely Bannister Soane) ku yek ji rojhilatnasan e, di geştnameya xwe
de dibêje: "Kurd zor camêr, wêrek û netirs in, pir ji nêçîr û yariyan hez dikin.
Ew dixwazin li deşt û çiyan bijîn. Ji bindestî û koletiyê hez nakin û jê aciz
in. Gotina wan yek e. Gelekî cesûr û jêrek in. Zû fêrî ziman, kar û pîşeyan
dibin. Gelekî jiax û niştimana xwe hez dikin û xwe li serî didin kuştin. Kurd
gelekî bexşende, dilovan, dilêr, camêr, lêbor, mêvandar û mêvanperwer in. dinav
kurdan de jin xwedî payeyeke berz in û zilamê kurdan gelekî rêz û hurmetê dide
jiyana xwe. Di pêkanîna karekî de jê dipirse,. Jin jî mil bi milê zilaman
dixebitin. di cotkirin, ajeldarî, maldarî, zarokxwedîkirin û xermanê de mil bi
milê zilamê xwe dixebite. Jina kurd gelek bi namûs û damenpak e ku dawa wê pîs
bibe jî wê dikujin. Keç bi dilê xwe dizewice. Dildarî reşbelek (cergûbez: di
govendê de destênhevgirtina jin û mêran) di nava kurdan de bi nav û deng e û
hemû ji şahî, dawet û govendê hez dikin. Ew vê yekê nîşan didin ku kurd diltêr,
rûxweş, bi hiş, zana û wêrek in."[çavkanî pêwîst e]

Neteweya kurdan di her serdemê de li ser ayîn û baweriyekê bûne. Wekî hemû
neteweyên din ên ariyayî di şefeqa dîrokê de baweriya kurdan jî bi Xwedê hebûye
û ew perestine. Her wiha bi perestina heyv, roj, stêrk, agir, av, ba, birûsk û
tiştên bi vî rengî mijûl kirine. Wan di destpêkê de laşên miriyên xwe binax
nekirine. Wan laşên miriyên xwe danîne ser latekî lûtkeyan da ku laşxwir wan
bixwin. Bi vî awayî wan xwestiye ku dîsa bikevin nava laşê giyaneweran. Lê paşê
ev rêbaz ji holê rakirine û laşê miriyên xwe pêçane û li çiyayan di bin axê de
veşartine.

Paşê ji malbata Espîtmanî ya Medyayê kesekî bi navê Zerdeşt peyda bûye û bangî
gel kiriye ku Xwedayê tek û teniya biparêzin û baweriyê pê bînin. Gel jî bawerî
bi wî aniye û ayîna wî qebûl kiriye. Rêz û rêçikên wî bi kar anîne.

Piştî ku ola Îslamê li Kurdistanê belav bû piraniya neteweya kurdan bawerî pê
anî û bûne Misilman.

Ew şûn û warê ku kurd lê dijîn jê re dibêjin Kurdistan. Di pirtûka Dairetûl
Mearifail Îslamî[çavkanî pêwîst e] de tê gotin ku Kurdistan parçe-erdekî biçûk e
ku ketiye başûrê Rojhilat. Ew ji Loristanê dest pê dike heta meletî dirêj dibe û
diçe bakurê Rojava. Dr. Mihemed Muîn dibêje: "Kurdistan parçe-erdek e ku ketiye
Asyaya Rojava û di navbera dewletên Îran, Iraq, Tirkiye, Sûriye û Rûsyayê de
hatiye parçekirin. Çiqas ku dilê te bixwaze dewlemend e. Xezîneyên wekî av,
petrol, sifir (mis), hesin, cîwe (ciwa) zêde tê de heye. Gotina Kurdistan di
zimanê selçûqiyan de bi nav û deng bûye. "Hemdulah Mestûfî' ev bajar wekî
bajarên Kurdistanê bi êv kirine: Alanî, Elîşter, Behar, Xeftiyan, Derbendî
Tacxatûn, Derbendî Zengî, Dibîl, Dînewer, Sultan Avay, Şarezûr, Kengwer,
Qirmîsîn, Kirind û Xoşan, Maydeşt, Hersîn û Westam."[çavkanî pêwîst e]



https://ku.wikipedia.org/wiki/Tirkiye

Tirkiye, Turkiya an jî Komara Tirkiyeyê (navê fermî bi tirkî: Türkiye
Cumhuriyeti) an jî weke ku di nav kurdan tê binavkirin Dûgela Romê an jî
Romistan, welatekî Ewropayî-Asyayî ye ku li nîvgizirta Anatoliyayê li başûrê
rohavaya Asyayê heta nîvgizirta Balkanê li başûrê rojhilata Ewropayê dikeve ye.

Tixûbên Tirkiyeyê bi heşt welatan re hene: Bulgaristan li bakurê rojavayê,
Yewnanistan li rojavayê, Gurcistan li bakurê rojhilatê, Ermenistan, Îran û
Komara Azerbaycanê li rojhilatê, Iraq û Sûriye li başûrê rojhilat û başûrê wê
dikevin. Ew bi Deryaya Navîn li başûrê, Deryaya Egeyê li rojavayê û Deryaya Reş
li bakurê tê dorpêç kirin. Deryaya Marmara jî li navbera xakên Tirkiyeyê dikeve.
Ev derya wekî sînorê parzemîna Ewropayê û Asyayê tê hesibandin û bi vî awayî
Tirkiyê welatekê du-parzemînî ye.

Xanedaniya tirkan a ewil mavîna salên 552-744 li herêma Asyaya Navendî û Çînê bi
navê xanedaniya Goktirkan (bi tirkî: Göktürk Kağanlığı) hatiye damezirandin.
Navê "Türk" bi şeklê ku hiro tê bakaranîn cara yekem li ser nivîskek a di heyna
Göktürkan de derbas dibe. Çîniyan di wê serdemê de navê tirkan wek Tūjué
bikartînin. Tarîxnas İlber Ortaylı (bixwîne: Îlber Ortayli) li nivêsarekî xwe de
diyar dike ku tucar û dîplomatên Cenevîzî û Venedîkî di sedsala 12'emîn de
Tirkiye wek Turchia û Turkmenia şayesandine. Ji bilî vê navê Tirkiye cara pêşîn
di sala 1190'î de di çavkaniyek nivêskî de, di weqayînameya Seferên Xaçperestan
derbas dibe.[çavkanî pêwîst e] Abdulhaluk Çay diyar dike ku şayesandinê Turchia
kevntir e û tebîrê Turchia cara pêşîn di sedsala 6'emîn de di çavkaniyên Bîzansê
de tê rast lê hatin û dibêje "Va tebîra di sedsalên 9'emîn û 10'emîn de seî qada
ku di mavîna çemê Volgayê heta Ewrûpaya Navendî de dimîne hatiye
bikaranîn."[çavkanî pêwîst e] Hew diyar dike ku va bikaranîna di herêma
Qefqazyayê seî Kaẍantiya Hazar wek Tirkiyeya Rohhelat, seî dûgela macar bi aliyê
Xanedaniya Arpadê hatiye damezirandin jî bi şeklê Tirkiyeya Rohava bûye û heman
tebîr ji sedsala 12'emîn pê ve seî Anadolyayê hatiye bikaranîn. Di tarîxê de di
sedsalên 13'emîn û 14'emîn de Memlûkên Misrê jî navê Tirkiye bikaranîne:
"ed-devlet üt Türkiya" (1250-1387)[çavkanî pêwîst e] Di Dewleta Osmanî de heta
sedsala 19'emîn de navê Tirkiye nedihat bikaranîn; Navên Devlet-i Âliyye
(bixwîne: Dewlet-î Alîyye), Devlet-i Osmaniye (bixwîne: Dewlet-î Osmanîye),
Memalik-i Şahane (bixwîne: Memalîk-î Şahane), Diyar-ı Rum (bixwîne: Dîyar-i Rum)
hatin bikaranîn. Feqet tê zanîn ku li derveyî welêt car caran li şûna
Împeratoriya Osmanî navê Tirkiye hatiye bakaranîn. Xerîteyên ku di wê heynê de
bi zimanên biyanî hatine çêkirin vî rewşê diyar dikin. Paşînga nav Jön Türkan
şûna Osmaniye (bixwîne: Osmanîye) navên mîna Türkistan (bixwîne: Tûrkîstan),
Türkeli (bixwîne: Tûrkelî), Türkili (bixwîne: Tûrkîlî) hatine pêşniyaz kirin lê
ji ber ku di Asyaya Nevendî de herêmekê bi navê Türkistan heye ew yek nehatiye
pejirandin. Di makezagonê de (1921) navê "Türkiye" hatiye nivêsandin û bi
îlankirina cumhûriyetê di sala 1923'î de navê dewletê wek Türkiye Cumhuriyeti
(bi kurdî: Komara Tirkiyeyê) misoger bû.

Tirkiye li ser mîrata Împeratoriya Osmanî hatiye avakirin. Mustafa Kemal Atatürk
ê ku leşkerekî Osmanî bû, piştî ku ji alî padîşahê Osmanî ve hate peywirkirin
derkete gera Anatoliya û êlên kurdan anî ser hev, bi wan re peyman li dar xist.

Komara Tirkiyeyê di 1923'an de hatiye avakirin û serekcimhûrka wê yê yekem jî
Mustafa Kemal Atatürk e.

Tirkiyeyê 70 salan qedexe kir û di makezagona xwe de destûr neda tu zimanên li
ser Anatoliya û Mezopotamyayê.

Derbarê ayîna gelê Tirkiyeyê de 96,1% misilmanên (80% suni û 20% elewî) ne; 0,6%
jî xiristiyan û 3,2% ateîst û agnostîk in.

Li Tirkiyeyê 70% Tirk, 20% Kurd, 2% Çerkez, 2% Bosnî , 1,5% Ereb, 1% Alban, 0,5%
Laz, 0,1% Gurcî û gelek gelên din wek Ermenî/Hemşînî, Bulgar/Pomak, Suryanî,
Çaçan, Yewnan/Pontî, Tirkên Cihû û Roman



https://ku.wikipedia.org/wiki/Almanya

Almanya (i/ˈɑːlˈmɑːnjɑː/; bi almanî: Deutschland, bilêvkirin: [ˈdɔʏtʃlant]), bi
fermî Komara Federal a Elmanya yê an KFA (bi almanî: Bundesrepublik Deutschland,
 Guhdar bike ? / i),, dewleteke federal e û cihê xwe di navenda Ewropayê de
girtiye. Tixûbên wê digihên Danîmarka, Polenda, Komara Çek, Awistriya, Swîsre,
Fransa, Lûksembûrg, Belçîka û Holendayê. Li bakurê Elmanyayê Deryaya Bakur û
Deryaya Baltik digihine Elmanyayê.

Paytext û cihê rûniştina hikûmetê Berlîn e, lê berê wezareta federal li Bonnê
bû. Sîstema polîtîk federalî ye û ev sîstem bi şiklê demokratiya parlemanî
hatiye organîzekirin. Li gorî benda 20em a destûra bingehîn, Almanya dewleteke
federal, demokratîk û sosyal e. Ev dewleta federal ji 16 dewletên federe
(dewletên herêmî, federedûgel) pêk tê. Dewleta Federal endamê Neteweyên Yekbûyî,
Yekîtiya Ewropayê, NATO û G8ê ye.

Wekî din derdora van bajaran herêmên avakirî (metropol) çêbûne ku bi milyonan
mirov lê dijîn. Li gor hejmara rûniştvanan herêmen herî mezin ev in:

16 Herêmên Elmanyayê hene. Ew her herêmek parlementoya bixwe heye û di hundur de
gelek aiyan de zagonên xwe hêne. Ew 16 herêm û paytextên xwe wiha ne:

Di gelên Elmanyayê 60% xwe xiristiyanên ne (30.2% Katolîk û 29.2% Protestanî).
4% en xwe misilman û 34.1% ateîst û agnostîk in.



https://ku.wikipedia.org/wiki/W%C3%AEk%C3%AEpediya

Wîkîpediya (bi îngilîzî: Wikipedia) ensîklopediyeke azad bi rengê wîkî ye.
Projeyeke vekirî ye, her kes dikare tevlê bibe. Wikipedia lasher dasti Wikimedia
ya.

Wîkîpediya projeyeke navnetewî û bi 253 zimanan ye. Taybetiya vê ensîklopediyê
ev e ku her kes dikare her gotarê biguherîne û tiştekî lê zêde bike.
Xweqeydkirin ne pêwîst e. Bi tevkariyên kesan ji hemû dinyayê komkirina zanîna
mirovahiyê pêk tê.

Logoya Wîkîpediyayê dinyayek e ku ji tîpên alfabeyên cûr bi cûr pêk hatiye. Wekî
Wîkîpediya ev dinya jî vekirî ye.

Taybetiyeke girîng ya Wîkîpediyaya kurdî ev e ku bi zimanê kurdî heta îro
ensîklopediyek tune. Carê yekemîn di înternet de ensîklopediyeke kurdî pêk tê.
Beşa kurdî ya Wîkîpediya di 07.01.2004an de ji aliyê Erdal Ronahî ve hat dan
destpêkirin. Di Wîkîpediyaya kurdî de niha 22.717 gotar heye.

Wîkîpediya di 15.01.2001 de ji aliye Wikimedia Foundation (Vaqfa Wikimedia) hat
dan destpê kirin.

Naveroka Wîkîpediyayê di bin Lîsansa Belgekirina Azada GNU (GNU Free
Documentation License)de tê weşandin. Ev tê wateyê azad e û wê her dem azad
bibe. Her kes dikare naveroka Wîkîpediyayê gora keyfa xwe belav bike. Kes nikare
Wîkîpediyayê bifroşe an bikire. Naveroka Wîkîpediyayê naveroka azad e.
Nivîsbariya Wîkîpediya bi navê MediaWiki jî nivîsbariya azad e.



https://ku.wikipedia.org/wiki/Fransa

Fransa (bi zimanê fransî: France , /fʁɑ̃s/) yan jî (République Française,
Xwendin: /ʁepyblik fʁɑ̃sɛz/), Navê welat yê fermî Komara Fransî, welatekî
Yekîtiya Ewropayê ye ku peytaxta wê Parîs e.

Dewleteke navendîparêz û yekneteweyî ye. Welatê cîranê wê li Ewropayê ev in:
Belgiya, Lûksembûrg, Almanya, Swîsre, Îtalya, Monako, Spanya, Andorra

Sînorên Fransa li bakur bi Atlantîk û li başûr bi Deryaya Spî re hene. Ji bilî
li Ewropa erda Fransa li parzemînên din jî heye. Li Karîbîkan wek mînak
Saint-Martin, li Başûrê Amerîkayê Guayanaya Fransî, li qeraxên Bakurê Amerîkayê,
li Okyanûsa Hindê û li Okyanûsyayê herêm û welatên girêdayî Fransa hene.

Fransa ji 26 herêman (bi fransî:région) pêk tê. Ji wan 21 li xakên Fransaya
parzemînî ne, yek girava Korsîka ye, û çar jî navçeyên ser deryayî ne . Régions
yên li Fransaya parzemînî jî di hundura xwe de jî gav bi gav wek département,
Arrondissement, Cantone û Commune tê parve kirina perçeyên hîn biçûk.

Nifûsê Fransayê di 1'ê rêbendanê 2008an de yên bi welatên ser deryayî ve wek
64.473.140 tê texmîn kirin. Ew ji Almanyayê şunda duyem mezintir welata Yekitiyê
Ewropayê ye. Ew ji sedî 13ê (% 13) YE bi tenê pêk tîne ye.



https://ku.wikipedia.org/wiki/Ba%C5%9F%C3%BBr%C3%AA_Kurdistan%C3%AA

Başûrê Kurdistanê ji bo ev perçeyê Kurdistanê te gotin ku di nav sinorên Iraqê
de ye. Li Başûrê Kurdistanê bajarên Hewlêr, Silêmanî, Mûsil, Kerkûk, Dihok,
Xaneqîn û Zaxo hene.

Li Başûr bi tenê riyeke hesin heye. Ew ji bajarê Hewlêr ber bi Kerkûk,
Tûzxûrmatû, Celewla, Bakûbayê ve diçe Bexdayê. Di van salên dawî de dewleta
Iraqê vê riya hesîn xirab kir. Bi wateyê coxrafî Başûrê Kurdistanê perçeya
Kurdistanê başûrê Torosan e.

Di van deman de başûrê kurdistanê bi rojhilatê kurdistanê re li pêş a. Di deme
Sasaniyan de wê başûrê kurdistanê hê bêhtir derkeve pêş. Herêmên wê, nêzî herêma
botanê ya bakûrê kurdistanê wê pêşketinê bijîn û li herêmên din jî belav bike.
Herême kurdistanê ya ´korak´ ku î ro jê re ´Kerkuk´ tê gotin jî, wê demê de
derkeve pêş. LÊ piştî hatina musulmanetiyê re wê pirr seferên araban lê bibin.
Bi wan seferan re wê pir aşîrên wan werin li wan herêman bicih bibin. LÊ wê
herêm, piştre jî, weke xwe bimêne. Wê herême başûrê kurdistanê di deme
Musulmanetiyê de bi rûveberiya îslam ya li baxdayê re pêşketinaka wê bibe. Piştî
derketina ´mezhebê şîa`, wê bi rojhilatê kurdistanê re di xatekê û wekhevîyekê
de pêşketina wê bibe. Bakûr û başûr rojava jî bi hev re ku Cizîre bota navende
wan e pêş dikevin. PIştî şerê çardiranê, wê baxtê başûrê kurdistanê bi rojhilatê
kurdistanê re di xatekê de bê. Şerê çardiranê, wê kurdan bike du qat. Piştî wî
şerî re wê hate sadsalên 17. min û 18. min, wê pêşketinna ku hin bi hin
desthilatiya kurdan li ser herêmên wan kêm dikin wê bibin. Bi wê re wê
serhildanên kurdan bibin. Serhildana, Şêx Mahmudê Rawandûzî, di vê yekê de
destpêkaka mazin ya dîrokî ya. Wê başûr û rojhilatê kurdistanê bike qada xwe ya
serhildan û wê şêx Mahmudê rawandûzî wê serî hildê. Çend ku ew hêze sefevî bi
Osmaniyan re dibe yek û piştre wê têk dibin jî, wê bandûra wî mazin bê li
pêşketinên piştre yên kurdistanê.

Şêx Mahmdê Berzencî, hate wê demê jî, li herêmê weke serok û key dijî. Di deme
ku Ingiliz hatibûbûna wir, wî serweriya xwe bi wan dabû herêkirin. Demeka Dirêj,
Şêx Mehmûdê Berzencî, ingiliz jî, serweriya wî herê dikin. Lê ku piştre li wir,
nift tê dîtin, êdî ew poltîkaya ku wê Kurdistanê pê biqat were meşîn, wê bidina
devrê de. Armanc, dest danêna ser di demên pêş de. Polîtikayên ku wê temenê roja
me rewşa roja ya î ro biafirênin dikine meriyetê de. Bi wêre êdî ew rewşa
kurdistanê ya biqat ya biçar qat wê biafirandin li Konfaransa Lozanê û wê bê
berdewam kirin.

Şêx Mehmûdê Berzencî, têkçûna wê ya li Başûrê Kurdistanê û têkçûna Şêx Seîdê
Pîranê li Bakûrê Kurdistanê têkçûna wan, baxtê kurdistanê kifş dike. têkçûna
herdûyan, wê têkçûna Kurdistanê ye demê wê biafirêne. Piştî bûna yekitiya
svoyet, wê wê bandûra wê li kurdistanê jî bibe. Piştre bi demekê re, sovyet
dikeve herêma rojhilatê kurdistanê e û li wir komara mihabadê li wir tê
avakirin. Ev rewş, wê bê destpêka avabûna rêveberiya başûrê kurdistanê ya ku wê
were hate roja me. Wê weke ku êdî ew xewne şêx Mahmûdê berzencî were li cih.Wî
xwestibû ku rêveberîyaka Kurdistanî li wir ava bike. Hate Melîk Faysal ser
rêveberiyê, wê hem di deme wî de û hem jî di demên piştî deme wî de wê li
kurdistanê rewşaka pirr nexweş diafirêne. Yek bi yek, êdî divêt ku mirov li gor
deme her rêveberêyê, nêzîkatiya wê ya li kurdistanê divêt ku mirov hildê dest.
Hatye deme Kasim, wê rewş, hertimî dem bi dem li Kurdistanê buguharê.

Îraq, ne di deme Melîk Faysal de û ne jî di demên pişt wî re de gihişt aramiya
xwe. Melîk Faysal, Sûnîyek bû. Li Îraqê ku sînorê wê hatibûbûna kifşkirin de Sîî
jî hebû. Hate ku sal tê salên 1928an de, wê şîî jî li parlamane ku hate wê demê
hatiya û ji 88 kesan pêk tê û 26 ji wan şîî bûn. Bi vê re, mirov karê bêje ku
şîî jî di wê demê de xwediyê hêzeka xwe bûn. Lê kurd, li her qadê ji rêveberiyê
hatina dûrkirin. Li herêmên wan jî ji rêveberiyê hatina dûrkirin. Di wê
parlamene Îraqê de ti nîmînêrê kurd nebûn. Piştî Melîk Feysal re yê ku navê
Hikmet Silêman derdikeve derkete pêş. Lê ew zêde namêne. Piştre ku dem tê sale
1936an, hewldanaka derbeyê li Îraqê pêk were. Yê ku wê hewldanê dike jî, ku bi
eslê Kurd bû û navê wî Bekîr Sidqî bû, bidest darbe kir û bi ser jî ket. Bakîr
Sidqî, hingî artiş, li pişta wî bû. Ew hêz û serokatiya Artêşa Îraqê di destê wî
de bû. Lê piştî derbeyê wê bi carekê re ew hêz û komên di nav artişê de jî wê
yek bi yek piştgiriya jê bikişênin. Di Bakîr Sidqî, hizir dikir ku li Îraqê, sê
herêmên bi serê xwe biafirêne û ereb jî, û şîî jî û kurd jî bigihina mafê xwe yê
desthilatdariyê. Bakîr sidqî piştgiriya kurdan hemûyan stand. Şîiyan jî piştgirî
dayê de. Ku ne hemû konên araban jî bin, wê pirraniyên araban wê piştgîrya xwe
bidinê de.

Li herêmê ahang(deng) hin bi hin diguharî. Di wê demê de di naqabîna tirkî,
Îran, û hêzên din yên herêmê û yên ku li herêmê xwedî hêz in, di nav wan de çûn
û hatinak heya. Ew çûn û hatin, wê piştre ne bi gelekî re wê li Îranê li
Sadabadê bi "Paxta Sadabadê" re biancam dibe. Berî wê jî, li ber kurdan dijtîyak
pêş dikeve. Li Ber kurdên başûrê kurdistanê jî û yên rojhilatê kurdistanê ew
dijîtî pêş dikeve. Kurd jî, wê yekê hîs dikin. Deme ku Yekîtiya sovyet piştre bi
hinekî ku dikeve Rojhilatêla Kurdistanê de û li wir "komara kurd ya Mihabadê"
ava dike, ji wê dijîtiyê fêr dike. Li başûrê kurdistanê ew dijîtî, wê li dijî,
rêveberiya nû ya Bakîr Sidqî jî, wê pêş bikeve. Îran, di pişt wê vekişîna
piştgiriya li bakîr Sidqî de ya. Ji ber piştî ku piştgirî tê kişandin jî wî, êdî
li ber Bakîr Sidqî Sûyîqastek pêk têk û bi ser dikeve û Bakîr Sidqî tê kuştin.
Piştre Melîk Feysalê Duyemin wê rêveberiya desthilatdariyê dihilde dest. Piştre
wî ji wî ku ahlê wî ya, wê Emîr Abdullah tê rêveberiyê û rêveberiya wî dide
berdewam kirin.

Şerê cihanê yê duyemin, di wê demê de bandûra wê li Îraqê jî heya. Wê pevçûnên
di nav îraqê de ne sekin in. Di wê navberê de Îsrael hate avakirin û Bertekên
ereban hatina nîşandin. Ji bo ku wan berteke bide sekinandin, dîsa kurd dibina
kurban. Wê piştre ne bi gelekî re bi navbeynkariya Amerika û Ingiliztanê re wê
di sale 1958'an de wê "Paxta baxdadê" wê were mohrkirin. Ev paxt, piştî vakirina
komara kurd ya Mihabadê û xûrîxandina wê re tê mohrkirin. Armanca wê Parxtê yê
jî ew bû, ku wê rewşa ku ji bo kurdan hatiya afirandin ji holê rakê. Tirkî jî,
Îran jî, û yekîtiya araban jî di wê paxtê de cih digirê. Di wê paxtê de, Kurd ji
her aliyê ve tûna hatina hasibandin. Piştre di Îraqê nû ya piştî paxte baxdadê
de, di temenê wê levkirina ku kurd têde nayêna hasibandin û ku piştgiriya
Emarika; Îngiliztanê jî lê heya û wan welatan jî hin komîte şandina wê paxtê ji
bo levkirinê û yekitiya sovyet jî tê xistin li wê paxtê de û bi wê yekê re ku li
herêmê tê firehkirin, li gor levkirina wê, Abdulkerîm Kasim (sale 1958) ku weke
mirovekê ku li ser tê levkirin ji bo Îraqê, tê ser serokkomariyê li Îraqê. Bi wê
paxtê re ji Amarîka û Ingiliztanê re temenekî mazin jî afirî ku li ser wî temenî
re muhadala wan ya li Libnanê bû. Piştre Partiya Baasê li gor wê paxtê bi
piştgirî tê avakirin. Hemû hêzên ku di wê paxtê de cihgirtina, piştgiriya wan ji
partiya nû ya Baasê re heya. Yekitiya Sovyet jî piştgiriya wê heya. Rojavan jî
piştgiriya wan jê re heya. Tirkî jî, piştgiriya wê jê re pir mazin heya. Derde,
tirkî ew e ku di wê partiyê û rêveberêyên wê yê serek de cih newê dayin li
kurdan. Kurd, ku têde cih ne girin bi navê xwe re. Piştre ne bi gelek re piştî
Abdulkerim Kasim re baasî û nîjadperestên arab bi hev re dikevina yektiyê de û
piştre bi piştgiriya wan re Abdulselam Arif tê ser rêveberiyê û serokkomariyê.
Abdulselam Arif, rojavavan bû. Piştgiriya amarika û Îngiliztan jê re pir mazin
bû. Wî artiş jî dibin destê wî de bû. Piştre, di deme wî de çûna bi ser mirovên
komonistan re, bi tememî û tesfîyakirina wan re rêveberiya îraqî û arab tê
avakirin. Ew rêveberî, hertimî li cem amarika û Ingliztanê ya. Bi vê yekê re,
rêveberiya bi partî ya baasê bi wê rengê êdî li Îraqê bicih dibe. Piştre wê ew
rewş, di nav şîiyan û araban de jî bê sedeme nexweşiyan, ku ew nexweşî wî werina
asta şerê ku wê piştre di nav îran û îraqê de bibe.

Rewşa herêmê ya ku li dijî kurdistan tê afirandin, bi vê xate pêşketinê re tê
afirandin. Başûrê kurdistanê, ne di deme Melik Fayselê yekem û ne jî di dem
emelik Feysalê duyem de û ne jî di demên piştre de tê başkirin. Hertimî ew rewşa
ku bi peymane Lozanê de hatiya afirandin û piştre tê berdewam kirin, li gor wê
di xatekê de tê bi pêşveçûyin. Başûrê kurdistanê, li ber vê rewaş statûqûyî
hertimî li berxwedide. Ev rewşa statûqûyê ya ku bi paxta baxdadê re tê
afirandin, tirkî ji ber beşa kurdistanê ya ku kiriya nav sînorê de di nav de ya
û di wê berdewamkirina rewşê ye bi hev re de bi hêzên din re di yekitiyekê de
ya. Piştî baxte baxdadê, wê peymane Cezayîrê bê mohrkirin. Bi wê peymane jê re
wê başûrê kurdistanê û tekoşîna wê ya azadiyê wê derbeyek amzin bixwe. Lê ev
xate pêşveçûnê, hemû jî, di xatekê tê bi rê ve birin. Kurd, bi tememî ji aliyê
xwe ve li dervî wê hatina hiştin. Mafê wan, ji ti aliyê ve nayê naskirin. Li
Başûrê kurdistanê, ku çawa ku Melik feysalê yekem, bi şîiyan re dikeve têkiliyê
de û wan di parlamenê de digihêne andaman, ti carî berê xwe nadê kurdan. Hertimî
çûna bihêzî ya bi ser kurdan de heya. Nexweşiya berê ya di deme Şêx Mehmûdê
Berzencî ku bi Ingilizan re bi şerkirina bi hev re afirî bû, piştî wê re, heman
rewş hatibû afirandin û berdewam kirin. Paxta baxdadê, çendî ku hê bi tememî ne
hatibe vekirin û hê hin ali û belgeyên wê veşartî jî bin, dii aslê xwe de ev
paxt, di wê demê de derbeye dî ya li kurdan a û di berdêla bertekên li ber
avakirina Îsrailê de firotina kurdan ya carek din a. Bi vê yekê re başûrê
kurdistanê, hate roje me jî bi pisgirêk a. Bi gîyane Peymana Lozanê, Paxta
Sadabadê, Paxte Baxdadê û Peymana Cezayirê re di xate pêşveçûnê de li ber kurdan
hatiya sekin in û mafê wan ji destê wan hatiya standin.



https://ku.wikipedia.org/wiki/Rojavaya_Kurdistan%C3%AA

Sîstema Federaliya Demokratîk a Bakûrê Sûriyê (bi erebî: النظام الاتحادي
الديمقراطي لشمال سوريا‎), navê perçeyekî Kurdistanê ye, ku dikeve nav sînorên
Sûriyê. Paytexta Federasyona Rojavayê Qamişlo ye. Navê herêmê herwiha wek
Rojavaya Kurdistanê, Rojavayê Kurdistanê an bi kurte Rojava tê zanîn. Federaliya
Demokratîk a Bakûrê Sûriyê xwediyê li gor 4,6 mîlyon şêniyan e. Piştî aloziya li
Sûriyê hemberî Rejîma Baasê ya Beşar Esadê tevgerandin, Şerê Navxweyî yên Sûrîyê
dest pê kir. Herwiha Dewleta Îslamî ya Iraq û Şamê bi tevahî Federasyona
Rojavayê Kurdistanê dagirkirin. Ji ber vê yekê Hevpeymana Yekbûyî yên Hêzên
Karûbar - Tevgera Biryara Gehîn ku Hêzên Sûriya Demokratîk di bin rêveberiya
Yekîneyên Parastina Gel û Yekîneyên Parastina Jin avakirin, bi piştgiriya
Amerîkayê ve meşîyan û yek bi yek herêmên Federaliya Demokratîka Bakûrê Sûriyê
rizgarkirin. Yekem rizgarkirin di roja 19'ê tîrmehê 2013'an de pêk hatiye.

Rojavaya Kurdistanê parçeya Kurdistanê ya herî biçûk e: 31.000 km² ye[çavkanî
pêwîst e]. Îro di bin desthilatdariya Sûriyê de ye. Taybetiyeke herêma Rojavaya
Kurdistanê heye ku axa wê piranî deşt û berrî ye. Ev herêma han ji rojava ber bi
rojhilat ve zirav û dirêj e, û her ku diçe qad û çarçova wê berfireh dibe.

Mirov dikare avhewaya Rojavaya Kurdistanê bike du beş. Beşa yekem avhewaya
herêma Efrînê ye. Avhewaya li vê derê nezîkî ya Deryaya Spî ye. Havînan germ e û
carnan baran dibare; zivistanan jî zêde ne sar e. Ji ber vê avhewayê herêma
Efrînê, şîn e, dar û ber lê zêde ne. Her cureyên daran hene[çavkanî pêwîst e].
Lê piranî darên zeytûna ne.

Beşa duyem ku Serê Kaniyê, Hesîçe, Amûdê, Qamişlo û Dêrik hildide nava xwe bi
berrî û deşt e. Çiya û daristan nîn in. Zivistan kin in. Hema hema berf nabare.
Carinan baran dibare. Di meha Çileyê de li Qamişlokê germahî digihîje +7, li
Dêrik û Amûde jî +6 pîleyan. Havîn dirêj in. Germahî pirr e. Ziwayî heye.
Havînan ji çolên Erebistan û Sûriyê bayên germ tên û bandor li avhewaya herêmê
dikin. Havînan germahî digihêje 40 pîleyî.

Rojava ji Çiyayê Gewr dest pê dike û heta herêma Efrînê û Çiyayê Kurmênc tê.
Çiyayê Kurmênc 1200 m bilind e. Ji çiyayê Kurmanc heta Kobanî, axa Kurdistanê
teng e û ereb li vê deverê dijîn. Li herêma bajarê Kobaniyê axa Kurdistanê dîsa
fireh dibe û kurd li ser axa xwe dijîn.

Qamişlo û Nisêbîn yek bajar in, lê di navbera Tirkiyeyê û Sûrî de hatine
dabeşkirin. Qamişlo di desthilatdariya Sûriyê û Nisêbîn jî di bin destê
Tirkiyeyê de maye. Hûn di wêneyê de li Nisêbînê ala tirkan û li Qamişloyê jî ala
Sûriyê dibînin.

Di 21´ê rêbendana 2014´an de Rêveberiya xweser a rojavaya Kurdistanê hat
denezendin. Rêveberiya xweseriya rojavaya kurd weke sê kantonan hat ragihandin.
Kantona pêşî ya ku di 21´ê rêbendanê de rêveberiya wê ya xweser hat ragihandin,
Rêveberiya xweser a kantona Cizîrê bû. Kantona duyem ku di 27´ê rêbendana
2014´an de rêveberiya wê ya xweser hat ragihandin, Rêveberiya xweser a kantona
Kobaniyê bû. Kantona sêyem jî, ku rê veberiya wê di 29´ê rêbendana 2014´an de
hat ragihandin in, Rêveberiya xweser a kantona Efrînê bû. Her kanton jî,
rêveberî û hikimeta xwe ya demkî ragihandin. Piştî ku ragihandina Rêveberiya
xweser a rojavayê Kurdistanê jî, êdî di nava kurdan de bi rojan bû sedema
şahiyan[çavkanî pêwîst e].

Dîroka Rojavaya Kurdistanê, pirr kevn diçê. Bi teybetî, li ser wê axa wê, ji
demên Sumeriyan ve li wir jiyane û şariştanî di pêşketinê de ya. Ev herêm
Rojavaya Kurdistanê, dikeve keviya çemê mazin û navdar ê Firatê de. Di demên
berê de, heta ku digihişt ber çiyayê kurdan û bajarên weke Efrîn, Kobanî,
Serêkaniyê çem diharikî. Ev herêm, weke herêmna şîn û pêşketî bûn. jiyane li van
herêman, di pirtûkên pîroz de jî bicih bûya. Bi teybetî, ji ber Kobanî û Efrînê
û heta ku digihijê Halebê û piştre şamê, weke herêmna ku li wan zanebûn pêş
diket bû. Birehim xelîl, çanda wî li vê herêmê bicih bûya. Mîtra, di dema
mîtaniyan de hatiya û ew bixwe jî ji Mîtaniyan bûya. Mîtanî jî kurd bûna..

Li herêmê, piştî ku rejima be'sê lê tê û serdest dibê, wê navê herêmê giştkan
biguharêne. Lê navê herêmê kevn in. Minak, navê Kobanê, ji dema Hûriyan a. Navê
Serêkaniyê bi rengê ´weşokanî´ ji dema hûrî û mîtaniyan a û di dema Mîtaniyan de
bûya paytaxt ji mîtaniyan re. Herêma Serêkaniyê, piştî ku dewletên Sûrî û
tirkiya avabûn, bû du-qat- Qatek li Sûrî ma û rejima Be'sê navê wê gûharand û
kir "Rasûlayn". Qata wê ya li aliyê tirkiya ma jî, rejima tirk navê wê guharand
û navê wê kir "Ceylanpinar". Lê ev herdû qat jî, berê yekbûn û bajarek bûn. Berê
di ber re jî û di navê de jî şaqna ji çemê Firatê diharikî.

Di dema hûrî û mîtaniyan de, pêşketina xwe di aramiyê de vê herêmê jiyan kiriya.
Lê piştre, di dema Asûriyan de, rastî hêrîşan hatiya. Di dema Îskenderê mekedonî
de jî re rastî hêrîşan hatiya. Mediya, di dema ku li herêmê bû desthilatdar
ewder di nava sînorê xwe de girt û bi wê re li ser herêmên anatolia jî karî ku
serdestiya xwe bide herêkirin. Di pirtûkên pîroz de bahse Nemrûd tê kirin ku di
dema Birehim xelîl de jiya ya. Nemrûd jî, di dema xwe de li vê herêmê xwe kiriya
hikimdar. Çanda herêmê, heta dema derketina îslemiyetê li gor çanda êzdayiyê bû.
Piştre îslemiyetê ewder jî kirina bin destê xwe de û guharand. Piştre, wê demên
desthilatdariyên kurd ên dewletên kurd Merwaniyan û Eyûbiyan li herêmê pêş
bikevin. Wê herêm, di dema Eyûbiyan de, ji sadsale 11´min û heta sadsale 16´min,
wê di bin destê desthilatdariya xanadana eyûbiyan de bimêne. . Piştî ku Osmanî
pêşketin, êdî osmaniyan, ewder weke eyeletekê desthilatdariya aşîrên kurd
herêkiriya.

Zimanê ku zêde tê axiftin zimanê kurdî zaravayê kurmancî ye. Lê zimanê erebî,
asûrî û hwd jî li herêmê dihên axiftin. Li herêmê, rojnameyên bi kurdî, TVyên bi
kurdî jî hene. Ronahî Tv, TVya kurdî ya rojavayê kurdistanê ya. Ji aliyê
çapameniyê ve, piştî ku şoreşa rojavayê kurdi bû, êdî hin bi hin pêşveçûnên di
qada çapameniyê de jî roj bi roj dibin.

Dînên ku li herêmê dijîn, weke olên sereke Îslamiyet, Êzîdîtî û Mesihî ne. Lê
mezhebên van olan, ku mirovên ji wan jî hene. Ji sedî 80îyê wêderê misilman in.
Hejmareke mezin ya êzîdiyan jî li herêmê heye û ev jî li gorî ku tê gumankirin
ser sedî 10an re ye. Lê gelekan jî, ji herêmên xwe koçberkirine. Berê, ev hejmar
pir zêde bû. Her wusa, mesihiyê li herêmê di derûdorê sadî 10´an de ne. Asûrî,
piraniyan, ola Mesihiyê ne. Lê ku ne pir zêde jî bin, Kurdên Mesihî jî hene. Her
wusa, Kurdên cihûyen jî berê li wir dijîn. Heta dema rejima Be'sê li wir dijîn
pişre, hinekan ji wan goçî Îsraîlê kirin û hinekan jî goçî welatên ewropî
kirine. Îro, her wusa zêde cihû li herêmê nemane. Lê li çend cihan, hê jî
kinîştên wan hena ji bo bergkirinê.

Li Rojava Hesîçe bi tenê wîlayet e, yên din qeza û nehiye ne. Qamişlo qezaya
Hesîçeyê ye, lê ew ji Hesîçe û hemû bajarên din mezintir e. Qamişlo wekî navend
û paytextê herêma Rojavayê Kurdistanê tê qebûlkirin. Li navenda Qamişlo nêzî
150.000 kes dijîn[çavkanî pêwîst e]. Li bajarên Sûriyê, li Heleb, Reqa û Şamê jî
gelek taxên kurdan hene[çavkanî pêwîst e].

Hêzên parastina gel´ ku bi navê wê yê kort YPGê, kar û erka wê ew a ku weke
artişa rojavayê kurdistanê li dijî hêrîşên ku ji derve ku hatina bi ser rojavayê
kurdistanê li pêşiya wan bisekinê. Her wisa, bi vî rengê YPG´ê, em dikarin weke
artişa rojavayê kurdistanê jî bi nav bikin. YPG´ê, hemû rojavayê kurdistanê
diparêzê. Hîç, cûdahiyê nakê nav de. Herkesekê, li herêmê ku kurd bê û ne kurd
bê, wan diparêzê. Aramiya wan çê dike. Her wusa, weke artişa rojavayê
kurdistanê, ji aramî û parastina rojavayê kurdistanê ew berpirsiyar a. YPG´ê, ne
hêzek siyesî ya. YPG´ê, hêzek leşkerî ya parastinê ya. Artişa rojavayê
kurdistanê ya parastinê ya.



https://ku.wikipedia.org/wiki/Spanya

Spanya an jî Qraliyeta Spanyayê (fermî bi spanî Reino de España, katalanî Regne
d'Espanya, galîsyayî Reino de España, baskî Espainiako Erresuma) dewleteke, li
başûr rojavaya Ewropa, li nîvgirava îber ye. Paytexta Spanya Madrid e.

Firehiya xakên Spanyayê li derên herî fireh bakur başûrî de 856 km û rojava
rojhelatî de jî 1.020 km e. Spanya, bi Portekîz û navçeyekê Keyîtiya Brîtanyayê
ser deryan Gîbraltar ve li ser nîvgirava îber dimê ye. Xakên Spanya yên li ser
nîvgirava Îberî, ji heftan şeşa îber digirin. Li sînora Spanya yê bakur
rojhelat, ser çîyayên Pîrenê re, Fransa û Andora dimê ye.

Giravên wek Balear, Kanarya, Ceuta û Melilla de pêk tê ye. Balearê li Deryaya
Navîn, Kanarya yê li Atlantîk û bajarên li beravên Maroko, Efrîqaya Bakur dimên
Ceuta û Melilya jî hundura xakên Spanyayê ne. Navçeyeke Spanya ya Llívia di
hundura sînorên Fransayê de dimê ye.

Li Spanya bi gelemperî zimanên spanî, katalanî, galîsyayî, baskî û aranî
(okzîtanî) tên axaftin. Spanî li welat bi tunî zimanê fermî ye û ew her sê
zimanên din jî bi tenê li hin herêman zimanê fermî ne.

Lê li hin derên din hin zimanên din jî tên peyivîn. Li Katalonya li dibistan û
zanîngehan him zimanê katalanî û him jî spanî tên bikaranîn. Wek li Valencia
zaraveke katalanî, mînak asturî zimanên dinên ji aliya hindikên Spanya tên
axaftin.

Li Spanya spora herî girîng pêgog (goga pê) e. Real Madrid û FC Barcelona yek ji
du qûlibên dinêyê pêgogê herî girîng in. Maçên navbera wan de li dinê baleke
mezin dikişînin.



https://ku.wikipedia.org/wiki/Zazak%C3%AE

Li gorî hin fîlologên rojavayî dimilkî ne zarava, lê zimanekî kurdî ye. Ango li
gorî wan her zaraveyekî kurdî bi serê xwe zimanekî serbixwe ye û mirov ji bo
zimanê kurdî divê bêje zimanên kurdî.

Zazakî bi piranî li bakurê Kurdistanê tê axaftin, lê ji aliyê hejmareke biçûk ve
li hinek herêmên başûrê Kurdistanê û Anatolyaya Navîn jî tê axaftin. Wekî din ji
ber sedemên koçberiyê di van dehsalên bihurî de, hejmareke mezin ji zazakîaxêfan
li gelek bajarên Tirkiyeyê û rojavayê Ewropayê belav bûne. Parêzgeh û bajarên ku
li wan zazakî tê axaftin ev in:

Li derdora sê-çar milyon kes hene ku xwe wek kird, kirmanc, dimilî yan jî zaza
dibînin.

Di encama xebata standardîzekirina vê lehçeyê de, ji van navan kirmanckî hatiye
tercîhkirin û niha di warê nivîsînê de bi pirranî ev nav tê bikaranîn.

Li ser cihê zazakî di nav zimanzanan de du nêrîn hene. Piraniya zimanzanan
dibêjin ku zazakî yek ji zimanên kurdî ye. Li gor Peter Lerch (1856-57),
Friedrich Müller (1864), Albert van Le Coq (1903), E. B. Soane (1913), K. R.
Ayyoubi, I. A. Smirnova (1998), M. J. Kenstowicz (2004), Gülşat Aygen (2010)
zazakî yek ji zimanên kurdî ye. Her wiha li gorî piraniya kurdan zazakî yek ji
zaravên zimanê kurdî ye. Li gor hin zimanzanan jî zazakî-goranî ne zimanên kurdî
ne. Cara yekem Oskar Mann û şagirtê wî Karl Hadankî îdîa kirine ku zazakî ne
zaraveyekî kurdî ye. Ji ber vê yekê heta îro jî hin zimanzan zazakî wekî
zimanekî cihê qebûl dikin.

Di sala 1985'an de Zanîngeha Michiganê (DYA) Terry Lynn Todd lêkolîna bi navê A
Grammar of Dimli (Also known as Zaza) pêşkêş kir; Dr. Ludwig Paul ji Zanîngeha
Giessenê (ew alman e û niha li Zanîngeha Hamburgê ye) û Dr. Zülfü Selcanî jî ji
Zanîngeha Berlînê li ser zazakîya Dêrsimê kitêb der anîne. Dîsa, zimannas û
kurdolog K. R. Ayyoubi û I. A. Smirnova jî li ser zazakîya Dêrsimê kitêbek amade
kirine. Zimannas Gülşat Aygen jî li ser zazakî kitêbek amade kiriye û ji aliyê
zimannasiyê ve zazakî analîz kiriye. Hinek zimanzanên mîna kurdolog Prof. Qanatê
Kurdo ji zanîngeha Zanîngeha Lênîngradê (Saint Petersburg), Prof. Dr. D.
MacKenzie ji zanîngeha Giessenê[çavkanî pêwîst e] û Prof. Dr. Jost Gippert ji
Zanîngeha Frankfurtê jî li ser zazakî meqale nivisandine û lêkolîn jî çêkirine.

Ji aliyê tarîxa zimên ve zazakî zêdetirîn bi zimanê partî nêzikî nişan
dide[çavkanî pêwîst e]. Ango, zazakiya wê demê bi partî re pirr nêzîk
bûye[çavkanî pêwîst e], lêbelê partiya ku hat nivîsandin, bi xwe nebûye. Lê halê
îro jî zazakî ji hêla gramer û peyvan, mînak sazkirina dema nihayîn û gelek jî
guharina dengên îraniyên kevn xwe kefş dike[çavkanî pêwîst e]. Di nav zimanên
kurdî de zazakî û goranî gelek nêzikê hev in.[çavkanî pêwîst e]

Ji bo standartkirina zazakî di sala 1996'an de li Stockholmê Grûba Xebate ya
Vateyî hat avakirin. Di sala 2004'an de li Frankfurtê Enstîtuya Zazakî hat
avakirin. Ji bo aktuelkirina zazakî di sala 2010'an de Ziwan-Kom hat avakirin.

Di zazakî de gelek devokên biçûk hene. Li gor zimannas û nivîskarên ku li ser
zazakî dixebitin, meriv dikane bi giştî zazakî bike du devokên mezin:

Hemî peyvên zazakî di halê xweser de yan nêr û yan mê ne. Di rengdêr û lêkeran
de jî ev taybetmendî wisa ye. Çend îstisna hene, lê peyvên mê bi giştî di dawiyê
de dengê "-e" digrin, peyvên pirjimar jî di dawiyê de dengê “-î” digrin. Mînak:

Ev peyv li her sê halan jî di kurmancî de mîna “golik” tê nivîsîn. Yanî, di
kurmancî de heta ku peyv di nav hevokê de neyê xebitandin, diyar nabe ku gelo ka
peyv nêr, mê yan pirjimar e. Lê di zazakî de peyv bi tena serê xwe jî taybetiya
xwe nîşan dide. Ev taybetmendî di zimanê kevnare de heye. Di rewşa tewandî de
qertafa pirjimarîyê "-an" e.

Xebata standardîzekirina zazakî di sala 1996'an de li Swêdê bi avakirina Grûba
Xebate ya Vateyî destpê kir. Vê koma xebatê serê pêşî encamên kombûnên xwe wekî
broşur belav kir, lê dû re kovareke bi navê Vate derxist. Ev koma xebatê heta
niha 22 caran bona standardîzekirina vê diyalektê kom bûye. Vê xebatê pêşî li
nivîsîna vê dîyalektê û geşbûna edebiyata wê vekiriye. Ev xebat bi awayekî
biîstîqrar her berdewam e.

Di çarçeweya xebata standardîzekirinan diyalekta zazakî de kovara Vateyê ku
dengê Grûba Xebate ya Vateyî ye û xwerû bi kirmanckî (zazakî) diweşe, heta niha
39 hejmar weşiyaye. Ferhenga tirkî-kirmanckî (zazakî) ku ji peyvên standardkirî
pêk tê û ferhenga kirmanckî (zazakî)-tirkî ku ji peyvên standardkirî û
versiyonên wan pêk tê. Grûba Xebate ya Vateyî, Ferhengê Kirmanckî
(Zazakî)-Tirkî/Kırmancca (Zazaca)-Türkçe Sözlük, Weşanxaneyê Vateyî, Îstanbul,
2009</ref> cara sisêyan wekî çapa firehkirî hatin weşandin. Dîsa, kitêba
rastnivîsa zazakî ya bi navê Rastnuştişê kirmanckî (zazakî)) ji aliyê vê komê ve
amade bû û hat weşandin. Ev xebatên hanê yên organîzekirî pêşî li geşedana
nivîsîna zazakî vekirin ku bi dehan kitêb li gor standardê Vateyî hatin
weşandin.



https://ku.wikipedia.org/wiki/UTC

Dema Gerdûnî ya Bisazûmankirî (bi îngilîzî: UTC - Universal Time Coordinated)
kurtenavê koordînasyona demê ya navneteweyî ye.

Mirovahiyê ji zû ve ye li standardkirina demê digeriya. Wekî tê zanîn di kozmozê
bi serê xwe dem nîne. Herwekî di valahiyê de cih, jor jêr hwd jî nîne. Hemî ji
şîrovekirinên, ji ceribandinên û ji nirxandinên mirovan tê. Zanîstan ji bo ku di
jiyana nûjen a bilez de alozî dernekevin Greenwich wekî xêzeke bingehîn
pejirandine û pergaleke demê avakirine.

Yekem Dema Gerdûnî ya Bisazûmankirî ya nefermî li ser 1'ê Rêbendanê 1960'an hate
qebûl kirin.

Kurdistan nakeve yek komeke demê. Bakurê Kurdistanê û Başûrê piçûk ê Kurdistanê
dikeve koma dema rojhilatê Ewropa, ango EET, GMT+2. Herêmên din ên Kurdistanê
dikeve dema Bexdayê (BT), GMT+3. Hin welat bi fermî yekkirina demê di nava
tixûbê xwe de pejirandine. Hinan jî wekî Rûsya gorî herêmî dem pejirandiye. Li
Kurdistanê hêj pergala demê nehatiye nîqaşkirin.

Pergalên çend caran hate guhartin, di nav demeke kurt de, ku dem bi zelalî
koordînasyona weşana radyoyî bi herdu UTC û "Dema Gavavêtina Atomê (SAT)" bû,
heta ku UTC ya nû di sala 1970'an de hate qebûl kirin û di sala 1972'an de
pêkanîn. Ev guhertin jî pêngaveke duyemîn pejirandin û lihevanîna pêşerojê
asankirin.



https://ku.wikipedia.org/wiki/Bakur%C3%AA_Kurdistan%C3%AA

Bakurê Kurdistanê ji wê beşa Kurdistanê re tê gotin ku dikevê nav sînorên
dewleta Tirkiyê. Gelek caran ji bo Bakurê Kurdistanê bêjeya Kurdistana Tirkiyê
jî tê bikar anîn.

Kurdistan welatekî çiyayî ye. Li çiyayên wê zozan û warên bilind hene. Dema
mirov bi jor ve, li nexşeya bakurê Kurdistanê dinerê, rêza çiyayên Toros ên
Başûr, Kurdistanê ji rojava ve, ber bi rojhilat ve dike du cîh. Toros ji
Rojavayê Kurdistanê, ji bajarê Gurgumê ve dest pê dikin û ber bi rojhilatê ve
heta herêma Colemêrgê diçin. Ji wê pê de jî, Zagros dest pê dikin. Li herêma
Colemêrgê çiya bilind, gur û tûjik in. Bilindahiya wan digêje 4000 metreyî.

Toros ji aliyê Avhewa ve, Başûrê Kurdistanê ji hevdu diqetîne. Wê dike dû cîh:
Bakur û başûrê Torosan.

Li başûrê Torosan, piraniya rûber deşt, berrî û rast e. Germiyan e. Di vê herêmê
de ji Dîlok û Rihayê heta Siwêrekê cîh bi cîh rûerd bi girik e. Piştî Sêwregê;
çiyayê Qerejdaxê dest pê dike û ew jî digihê çiyayê, Mazî û Mêrdînê. Qerecdax di
nav deşta Riha û Amedê de bi serê xwe ye. Ew 1938 m. bilind e. Kevirên wê ress
in. Di çiyayê Mazî de jî, mirov rastê hinek girikên hêtûnk tê. Li herêma Botan
çiyayên Herekol û Cûdî hene. Ev rêza çiyan gelek ase û bilind in. Ber bi
Kurdistana Başûr û ya Rojhilat ve diçin. Di vê herêmê de çûn û hatin gelek
zehmet e.

Li Rojava deşta Dîlokê û ya Tilbişarê, li dorhêla Amedê jî, deşta Gewran û ya
Amedê hene. Deşta Gewran di navber a Erxenî û Qerejdaxê de cîh digirê. Gewran
15.000 hektar berfireh e.

Toros wekî dîwarekî bilind û dirêj nahêlin ku ew bayên hênik ên bi baran dakevin
başûrê wan. Li bakurê Torosan rûerd gelekî bilind e. Piraniya rêerd çiya û zozan
in. Ji vê herêmê re Kurd dibêjin Serhed. Havîna herêma Serhedê kin e. Germayî li
zozan û çiyayên herêmê 25-30 pile ye. Piraniya xelkê Serhedê û herêma bakur
havînan bi mal û heywanên xwe ve koç dikin û diçin zozanan. Heta payizê li
zozanan dimînin. Biharan hewa nerm û bi baran e. Zivistanan jî li vê herêmê eyam
gelek sar e. Heta 24-30 pileyan dadikeve binê sifirê. Erzirom û Qers, bajarên
herî bilind û sar yên Kurdistanê ne. Bi mehan berf li erdê dimîne û caran rê tên
girtin.

Zivistanan li herêmên çiya û bilind wekî Wan, Şirnex, Sêrt, Colemêrg, Erzirom û
Qersê berf gelekî dibare û ji çiyan aşît tên xwarê. Carnan gund û bajar di bin
aşîtan de dimînin.

Li rojavayê, li herêmên bajarên Elezîz, Meledî, Semsûr û Mereşê rûerd hewqas ne
bilind e. Her çiqas çiya û girik hebin jî, rûerd navrast e. Baran zêde dibarê û
germ e.

Rêza Torosan nahêlin ku ji başûr ve jî, ji deşta Suriyê, ba û hewayê germ ber bi
bakurê Kurdistanê here. Ji ber vê yekê havîn li herêma başûrê Torosan gelek germ
û ziwa ye. Havînan li bajarên Dîlok, Riha, Amed û Mêrdînê gelekî germahî heye.
Germahî li siyê 40 - 45 pile ye. Zivistanan jî li vê herêmê baran dibarê. Lê,
berf kêm e. Sermayeke hişk û zuha heye. Ji bilî çend deşt, rast, navrast û
beriyan, Kurdistan welatekî çiyayî ye. Çiya, cih û avhewaya Kurdistanê mercên
dar û daristanan çêdikin. Berê piraniya çiya û herêmen Bakurê bi daristan bûn.
Ji ber xizanî û nezaniyê sal bi sal xelk dar û beran dibire û ji bo şewatê bi
kar tînin. Ji aliyê din ve li herêmên ku erd û zevî kêm in, daristanan dibirin û
cîhên wan dikin erd. Li wir çandiniyê dikin. Di van salên dawî de dewleta Tirk
ji bo şikandina şerê gerîlla agir berdidin daristanên Bakur û ew dişewtînin. Li
Bakur darên berû, mazî, benav, benîşt, qizwan, hevirs û merx hene. Li ber çem û
cihên avî ji darên gûz, spîndar û bih jî gelek in.

Li bakurê Torosan, ji başûr ve ji bajarên Mereş û Semsûrê û ji bakur ve jî, ji
bajarê Sêwasê heta Qers û Agiriyê tev çiya, zozan banî, gelî û di nav wan de
navrast û deşt hene. Divê herêmê de piraniya çiyan ber bi rojava û rojhilat ve
paralel in. Ji ber vê yekê ji çûn û hatin hêsan e. Herêm gelekî bilind e. Çiya
ji 3000 m. danakevin. Past û deştên herêmê jî, ji 1500 m. bilintir in. ji rojava
ber bi rojhilat ve çiyayên Munzir, Dêrsim, Mûrad, Keşîş, Pelandokan û Tendûrekê
hene. Nêzîkî gola Wanê çiyayen Sîpan, Nemrûd û ber bi jor û rojhilat ve jî,
Agiriyên Mezin û Biçûk serîhildane. Agirî, Sîpan, Nemrûd û Tendûrek volkanên
vemirî ne. Agiriyê Mezin çiyayê Kurdistanê yê herî bilind e. Bilindiya wî 5165
metre ye. Serê wî hertim bi berf, qeşa û mij e. Li ser wî kovikên volkanik hene.
Navên wan Bêçare ne. Li van çiyayên bilind havinan jî berf heye.

Ji Bajarê Colemêrgê heta Agirî, Qers, Erzîrom, Çewlîg, Xarpêt û Dêrsimê zozanên
têrcayir û mezin hene. Li dorhêla Çewlîgê Zozanê Şerefdînê bi nav û deng e.
Deştên Melediyê, Xarpêt, Mûş, Zêdikan, Ezirgan, Erzîrom, Pasîn û Îdirê di nav
van çiya û zozanên de ne.

Li rojava deşta Dîlokê (Entebê) û ya Tilbişarê, li dorhêla Amedê jî, deşta
Gewran û ya Amedê hene. Deşta Gewran di navber a Erxenî û Qerecdaxê de cîh
digirê. Gewran 15.000 hektar berfireh e.

Çemê Dicleyê deşta Amedê dike du cîh. Beşa navbera Qerecdax û Diclê, axa wê
lavên bazalt e. Ji çandinê re ne baş e. Lê, ji çêra heywanan re gelek baş e. Axa
li rojhilatê Diclê ji çandinê re gelek bi ber e. Gundên rojhilatên Diclê mezin û
gelek in. Deşta Amedê 40.000 hektar fireh e. Li herêma Rihayê berriya Heranê
heye. Heran ji aliyê tene (dan) û dirokî ve bi nav û deng e. Li herêma Mêrdînê
ji berriya Mêrdînê gelek mezin û bi ber e. Ev deşt û berriyên Kurdistanê embarên
tene ne.



https://ku.wikipedia.org/wiki/Hindistan

Hindistan an Hindûstan an jî bi fermî Komara Hindistanê (Hindî: भारत गणराज्य
Bhārat Gaṇarājya) welatek e li başûrê rojavayê Asyayê. Hindistan piştî Çînê, ji
aliyê gelheya xwe ango mirovên lê dijîn ve duyem mezintirîn welatê cîhanê ye. Ew
herwiha duyemîn welatê mezin e bi berfirehiya xwe ya zemînî ango erdî ve. Li
başûrê wê Okyanûsa Hindî, li başûr rojava Deryaya Erebî, li başûr rojhilat
Kendava Bengalê, li bakur rojhilat Bûtan, Çîn û Nepal, li rojhilat jî Bangladeş
û Myanmar hene, herwiha tixûbê wê li rojava bi Pakistan re heye. Bi tevahî
dirêjahiya peravên Hindistanê 7.517 km ne.

Şaristaniya Geliyê Hindê herêmeke dîrokî ye ku di demên berê de navenda
bazirganiyê û çandê bû. Gelek caran bûye navenda împeratoriyên dewlemend û bihêz
ên cîhanê. Hindistan dergûşa çar dînên cîhanê (Hinduîzm, Budîzm, Jainizm û
Sîhîzm) ye, herwiha Zerdeştîtî li wir jiyan kiriye. Dînên mîna Xiristiyanî û
Misilmantî heta sedsala dehan gihane axa Hindistanê.

Aboriya Hindistanê di cîhanê de ya nehemîn mezin e. Bi reformên aborî yên sala
1991'ê rewşa aboriya Hindistanê gav bi gav bi pêş ket. Hindistan welatekî
xwediyê çekên nûkleer e. Herwiha artêşa dewletê di cîhanê de artêşa mezin a
çarem e.

Di zimanê farsiya kevn de navê robara Hindî weke Hindu derbas dibe ku ev nav bi
sanskrîtî सिन्धु Sindhu ye. Peyva bi kurdî Hindistan ku weke Hindustan di farsî
de derbas dibe tê wateya welatê hindiyan ango mirovên ku li derdora robara Hîndî
dijîn. Di yewnanî de navê Hindu weke Indoi (Ινδοί) derbas dibe.

Li parêzgeha Madhya Pradeş a Hindistanê berhemên ji hunera zinarî ya ji serdema
Mezolîtîk mane hene. Bajarê çandî yê pêşîn ê Asyaya Başûr ku dîroka wê digihijê
BZ 2500–1900 li Pakistan û rojavayê Hindistanê hatiye avakirin. Di navbera salên
BZ 2000–500'î de gelek herêmên çanda serdema sifir û serdema hesin pêk hatin.
Vendayên Hinduîzmê di vê demê de hatine nivîsandin. Herwiha gelek dîrokzan
dibêjin ku ev dem, dema pêkhatina çend pêlên Hind û Ewropî yên ber bi bakur
rojava ve ne. Di vê navberê de dînên Budîzm û Jainîzm pêk tên. Li gorî nivîsên
dîrokî yên zimanê tamîlî di serdema BZ 200 – PZ 200'an de li herêma başûr
xanedana Kerayê û xanedana Pandyanê hikûmdarî dikir.

Li Hindistanê di navbera salên 600 - 1200 PZ de gelek keyaniyên herêmî û herêmên
çandî hebûn. Di dema împeratoriya Harşa de (606-647) ku paytexta wê Kannuj bû
şer bi Xanedaniya Şalukya ya li herêma Platoya Dekanê re qewimî û împeratoriya
Harşa têk çû. Herwiha serwerekî wê yê din piştre şer bi împeratoriya Pala ya
Bengalê re dike û dîsa têk diçin. Piştî sedsala dehan êlên misilman koçî deverên
Hindistanê dikin û di 1206'an de Siltaniya Delhiyê ava dikin. Ev siltanî bi
gelemperî li bakur xwediyê desthilatdariyê bû. Siltanî bi êrîşên xanedaniyên
başûr qels bû û piştre bû beşek ji împeratoriya Vijayanagarayê. Di sedsala 16'an
de li bakurê Hindistanê bi giştî desthilatiya misilmanan hebû. Împeratoriya
Mongolî di navbera sedsalên 16 û 19'an de li Hindistanê desthilatiyê dikin. Bi
destpêka sedsala 18'an, bazirganên Ewropî bi şîrketên hindî re li Hindistanê
bazirganiyê dikin. Herwiha gelek şîrketên ewropî hewl didin ku li Hindistanê
bazirganiyê bikin. Lewma ev dibe destpêka mêtingeriya Brîtanyayê ya li
Hindistanê. Dewletên ewropî pêl bi pêl Hindistan jixwe re kirin kolonî. Dewleta
Brîtanya di 1640’an de li Madrasê, 1668’an de li Bombayê û 1690’an de li
Kolkatayê navendên bazirganiyê damezrandin. Dewleta Fransayê jî di 1672’an de li
Pondicherry navenda bazirganiyê damezrand. Di sala 1803'an de ji bilî herêma
Pencabê hemû Hindistan di bin desthilatdariya Brîtanyayê de bû. Hindistan di
dema Brîtanyayê de jî, ji aliyê prensên bi navê Maharaja an jî Newab ên ku tenê
hêza wan a herêmî hebû ve dihat birêvebirin.

Di sala 1857'an de tevgereke serhildana hindiyan li gelek deverên Hindistanê pêk
hat. Di sala 1858'an de piştî bûyerên serhildanê Brîtanyayê biryar da ku bêhtir
dest biavêje rêveberiya Hindistanê û yekemîn hikûmeta brîtanî li Hindistanê hate
avakirin. Lewma Hindistan bû koloniya Brîtanyayê. Di sala 1877'an de keybanûya
Brîtanyayê weke keybanûya Hindistanê hate ragihandin. Piştî şerê cîhanî yê yekem
rêberê hindî yê efsaneyî Mahatma Gandî ji Afrîkaya Başûr hatibû û li dijî
hikûmeta Brîtanyayê têkoşîna sivîl da destpêkirin. Piştî têkoşîna 30 salî
Brîtanya neçar ma ku serxwebûna Hindistanê bipejirîne. Di sala 1947'an de
azadiya Hindistanê hate pejirandin, lê ji ber pirsgirêka misilman û hinduyan,
rêveberiya Brîtanî împeratoriya Hindistanê weke Pakistan û Hindistan kir du
dewlet. Lê pirsgirêkên her du dewletan xelas nebûn. Ji ber ku nakokî li ser
herêmên Pencab û Bengalê hebûn. Piştî hin hevdîtinan Amrîtsar bû ya Hindistanê û
Lahore jî ma ji Pakistan re. Bandora pevçûnên dînî yên di navbera misilman û
hinduyan de bû sedema êrîşa hinduyekî li hemberî Mahatma Gandî û ew di 30'ê
rêbendana 1948'an de hate kuştin. Serokwezîrê yekem ê Hindistanê bû Jawaharlal
Nehru û di sala 1962'an de ji ber sedema Nepalê di navbera Hindistan û Çînê de
şer qewimî. Piştre Jawaharlal Nehru û piştî wî re keça wî Indira Gandhi bûn
serokwezîr. Di dema Îndra Gandî de alozî rû dan lewma ji aliyê Îndra Gandî ve
rewşa awarte hate îlankirin. Di dema wê de Hindistanê ceribandina bombeya atomê
kir. Piştî vê re Hindistan pêl bi pêl hate guhertin.

Li bakurê welatê Hindistanê li rêzeçiyayên Hîmalayayê çiyayê herî bilind ê
cîhanê yê bi navê Everest heye. Derdora başûrê Hindistanê av e. Lewma 7.517 km
peravên Hindistanê hene. Çemê Ganjê ku bi 2.525 km mîna tixûbekî di navbera
Bangladeş û Hindistanê de ye. Ev rûbar ji bakurê Hîmalayayan derdikeve û ber bi
başûr ve heta Kendava Bengalê diherike.

Hindistan ji aliyê çand û dînan ve gelek dewlemend e. Gelek ayînên xweser ên
Hindistanê hene. Li ser axa Hindistanê dînên mîna Hinduîzmê, Budîzmê, Jainizmê û
Sîhîzmê derketine. Herwiha ji ber êrîşan û rewşa wan a nebaş bawermendên
zerdeştî jî koçî Hindistanê dikin ku niha civateke wan a berbiçav li Hindistanê
heye. Piştî sedsala dehan ayîna îslamê jî digihe welatê Hindistanê. Herwiha
ayîna Xiristiyanê jî li Hindistanê peyde dibe. Di sedsalên bûrî de bi saya
êrîşên êlên misilmanan baweriya îslamê pêl bi pêl li Hindistanê belav dibe. Lê
ev gelekbûna civata misilmanan li Hindistanê her tim bûye sedema pevçûnên di
navbera hîndu û misilaman de. Herwiha împeratoriya Hindistanê ku axa Pakistana
niha jî di nav de bû ji sedema nakokiyên di navbera misilman û hinduyan de
kiribû du parçe. Bi salan gelek pevçûn di navbera misilman û hinduyan de pêk
hatin û gelek mirov ji her du aliyan jiyana xwe ji dest dan. Hindistan yek ji
dewletên sereke ye ku gelheya wê ya misilman gelek e. Lê dîsa jî li gorî
hejmaran baweriya hinduîzmê dînê sereke yê Hindistanê ye.

Li Hindistanê 28 parêzgeh û heft herêmên yekbûyî hene. Her parêzgeh, herwiha
Puduçerî û Delhî xwediyê hikûmetên xwe yên xweser in. Her pênc herêmên din ji
aliyê karmendên serokkomar ve tên rêvebirin. Li gorî rêbaza "States
Reorganisation Act" a 1956'an her rêveberiya cihan li gorî zimanan hatine
avakirin. Parêzgeh û herêmên Hindistanê ji 610 navçeyan pêk tên.



https://ku.wikipedia.org/wiki/S%C3%BBr%C3%AE

Sûrî (bi erebî: سوريا ‎ Sūriyā) an jî Komara Erebî ya Sûriye (الجمهورية العربية
السورية Al-Jumhūriyyah al-'Arabiyyah as-Sūriyyah) welat û dewletek di rojhilata
navîn de e. Li wir nêzîkî 18 milyon kes hene. Serbajarê Sûriye Şam e.

Wekî ku tê zanîn, hêjmara hemwelatiyên Sûriye zêdeyî 19 milyonan ne, % 75-ên van
jî ne ereb in. Hêjmarek mezin Kurd in (li gorî sîyaseymedarên kurd yê Sûriye, sê
milyon kurd hene; hinek jî dibêjin ku sê milyon in) her wiha jî hêjmarek pir
mezin ji aramî (sûryanî), turkmen, ermenî, druzî û hîn jî hene.

Ev gelan jî di heremên xwe yên esîl de dijîn û di dîrokê de îsbatên hebûna wan
hene, lê dewleta Sûriye ya Baasîzm (Nasirîzim), van hemûyan înkar dike û ji bilî
ereban tu kesî nasnakê. Yanî dive ku her kes bibe Ereb. Ku tu nebî Ereb jî, wê
demê tu bi îxanet û ajantiya împeryalîzmê û Sehyunîzmê ve têy suçdar kirinê.

Bajarên mezin Şam, Haleb û Hims in. Bajarên ku bi piranî kurd in Efrîn, Heseke,
Qamişlo, Dêrîk, Kobanî, Serê Kaniyê, Amûdê û Tirbespî ne.

Rejîma Sûriye ya ku di bin destê hişk û reş yê partiya “El-Baas” (ya ku bi
înqîlabeke hovane derbasî ser desthilatiyê bû) de ye. Ev bû çiqas salin bi
dîktatoriyeke ku nayê wesfkirinê û bi riya girtin, zilm, zor, zext û tirsandin û
tehdîd û kuştinan re desthilatdariya xwe ya diktator bi rêve dibe û didomîne.
Desthilatiya ku di destê malbata Hafiz el-Ased û çend mirov û xulamên wan yên
hov de ye, hemû ecayib û felaket bi serê gel de anîn. Di destpêkê, di sere gelê
xwe (Ereb) de û pişt re jî, di sere hemû gel û netewên ku bi darê zorê tevlî
dewleta Sûriye kirine anîn.

Li gelî Sûriyeyê 90% xwe misilmanên ne. (74% sunî û 16% alawî/druzî). 10% en xwe
xristiyanên in.



https://ku.wikipedia.org/wiki/Holenda

Holenda dikeve ser tixûbên du welatan: li rojhilat Almanya û li başûr jî
Belçîka. Li aliyê rojava ve Holenda dikeve ser deryaya Bakur. Rûberê Holendayê
41.526 kilometreyên çargoşe ye.

Holendayê mêjûyeke dûr û dirêj heye. Ev welat di çerxên 15 ta 18'an de welatekî
dagirker bû. Holendayê bi dirêjahiya 400 salan welatê Îndonezya (welatekî li
başûrê rojhilatê kîşwerê Asyayê) dagir kiribû. Di wê serdemê de Holenda di warê
bazirganiyê de yek ji mezintirîn welatan bû. Holendiyan bi keştiyê derbasî
Îndonezya dibûn. Rêwîtiya wan bi direjahiya heyvan dikêşa.

Holenda û Belçîka bi yek welat dihatine hejmartin. Lê belê sala 1830'an ev
yekgirtin hate hilweşandin û Belçîka serxwebûna xwe ragehand. Herwisa Holenda ji
aliyê welatê Spanyayê ve bi dirêjahiya 13 salan hatiye dagirkirin. Zêdebarî vî
welatî pişikdarî di cenga cîhanê ya duyem de kiriye.

Sîstema desthilata Holendayê perlemanî ye. Herwisa welatekî Şanşîne (melikî) ye
jî. Holenda ji 12 parêzgehan pêk hatiye. Paytextê vî welatî Amsterdam e.
Herçende Amsterdam paytext be jî, lê belê Den Haag (Lahay) navenda desthilata
Holendayê ye. Herwisa hemî balyozxaneyên cîhanê jî li Den Haagê mewcûd in. Li
bajarê Den Haag baregeha Neteweyên Yekbûyî (UN) beşê dad heye.

Bajarên girîng ên Holendayê: Rotterdam (bi bendereke mezin navdar e), Utrecht
navenda hatin û çûna şemendeferên Holendayê ye. Eindhoven bi bajêrê 5ê yê mezin
tête hejmartin.

Zimanê fermî holendî ye. Zêdebarî diyalekta parêzgeheka bakur a bi navê
Frîzlenda bi zimanê frîzî dipeyvin.

Holenda yek ji welatên dewlemend tête hejmartin. Li bajarê Rotterdamê bendereke
cihanî heye. Bi sedan keştiyên bazirganî rojane têne vê benderê. Herwisa Bendera
Rotterdamê yek ji benderên mezin ên cîhanê tête hejmartin. Zêdebarî
balafirgeheka navdewletî bi nave Schiphol li Amsterdamê ye. Evê balafirgehê û
bendera Rotterdamê helbet kartêkirineke mezin ya heye ji aliyê aboriyê ve.
Holenda di warê pişesazî, kişt û kalî û teknolojiyê de jî pêşketiye.



https://ku.wikipedia.org/wiki/%C3%8Enternet

Înternet an jî tora toran, toreke kompûteran e. Bi înternetê mera kane têkev nav
World Wide Web (kurtenav:www) (kurdî: tora giştî a cihan)

Niha ji rojnamegeriyê heta teknolojiyê, ji danûstandinan bigirin heta li ser
perwerdehiyê, der barê dezgeyên Hikumeta Kurdistana Başûr de bigirin heta li ser
turîzma Kurdistanê jî bi hezaran malperên kurdî hene û roj bi roj ev hejmar
pirtir dibe û naveroka wan jî dewlemendtir û rengîntir dibe. Înternet belkî di
cîhanê de herî pir li feydeya gelê kurd bû. Ger rêjeya bikaranîna înternetê di
nav Kurdan de pirtir bibe, ev sûdwergirtin jî dê pirtir bibe. Lewre înternet
cihêkî azad e, erzan e û sînoran nas nake. Niştimana kurdan bûye 4 parçe, lê bi
saya înternetê ev sînor hinekî be jî radibin. Kurd dikarin kêmasiya ku di
rojnamegeriya kurdî de heye bi înternetê ji holê rakin, lê di heman demê de
pêwist e ku pêwendiya gelê kurd ji bo bikaranîna înternetê bêhtir be û ji
hêsaniya înternetê sûdê werbigirin. Di malperên hin dewletan de jî beşên kurdî
vebûne, wekî malpera VOA. Motora lêgerînê ya navdar GOOGLE û DMOZ û di MUSICMOZ
de jî beşên kurdî hene. Û berî niha bi demekê Pergala Xebatê Ubuntu bu kirdî
derket Windows'ê jî biryar da ku guhartoyên xwe bi kurdî belav bike. Malperên
wekî Kerkûk Kurdistan e, ku di demekê pir kurt de ev portal bû serkaniyeke xurt
a nûçe û enformasyonê ji bo xwendevanên kurd û biyanî ku her roj (li gora
statîstikên Alexa.Com ji 2 hezaran pirtir tîraja wan çêdibe, ango bi hesabekî
din her roj li dora 1500 û 2000'an serîlêderên vê malperê xweser hene, ev hejmar
jî piraniya tîraja rojname û kovarên kurdî zêdetir e. Tîrajên Malperên Kurdî
wekî Pukmedia.com, Peyamner.com, efrin.net.com, amude.com, welateme.com û roj.tv
jî li dor vê hejmarê ne. Ji ber ku reklam tune ye organên mediaya kurdî jî
nikarin weşana xwe bidomînin. Divê karsazên Kurd edî dev ji cebaniyê berdin û ji
bo pêşxistina medyaya kurdî pêşeng bin.



https://ku.wikipedia.org/wiki/Kurd%C3%AE

Zimanê kurdî, zimanekî ji şaxa zimanên îranî yê bakûr rojavayê malbata zimanên
hind û ewropî ye. Piraniya gelê li Kurdistanê bi vî zimanî diaxivin û zimanê
sereke yê piraniya kurdan ev ziman e.

Çend zaravayên kurdî hene; kurmancî li bakur, başûr, rojhilat û rojavayê
Kurdistanê, soranî li başûr û rojhilat tê bikaranîn. Kurmancî bi piranî bi tîpên
latînî tê nivîsîn û soranî bi tîpên erebî. Piraniya kurdan li seranserî cîhanê
bi kurmancî diaxivin.

Koda ISO 639-1 ya kurdî KU ye. Koda ISO 639-2 ya kurdî KUR ye. Koda DIN 2335 ya
kurdî KU ye.

Li gor belavbûna erdnîgarî, zimanê Kurdî ji bilî welatên Ewropa û yên biyanî bi
taybetî li hemî erdnîgariya xwe yanî li hemî herêmên Kurdistanê tê bikaranîn.
Tevlî navçeyîbûyînê ji nifşê mirovên vî navçê, gellek gel, ji rojava heta
rojhilatê, li gellek welatan zêde û belav bûne. Lewra ye ku zimanê kurdî, yê ku
li ser axeke fireh tê axaftin, ji gelek zaravayan pêk tê.

Li gor pirtûga Şerefxanê Bedlîsî a Şerefname, zaravayên kurdî, eşîret, komên
kurd ji alî ziman, kevneşopî û rewşên civakî di nav çar beşan de ji hev cuda
dibin:

Kurmanciya bakur (kurmancî) û kurmanciya başûr (soranî) du zaravayên sereke ne.
Ev her du zarava wekî zaravayên ku xwediyê wêjeyeke nivîskî ne, têne pejirandin.
Van demên dawîn, zaravayê kirmanckî (dimilkî-zazakî) jî hêdî hêdî ber bi
nivîskîbûnê ve gavan diavêje.

Di nav zaravayên kurdî de zaravayê ku herî zêde pê tê axaftin kurmancî ye.
Kurmancî li hemû deverên ku kurd lê dijîn pê tê axaftin. Pirraniya kurdên ku
kurmancî û zazakî diaxivin li Tirkiyê dijîn. Ji bilî çend deverên mîna
Anatoliyaya Navîn û Qerejdaxê, ku şêxbizinî lê dijîn. Ev jî devoka soranî ye.
Tevliheviya di warê zaravayan de pirî caran jî, ji ber navlêkirinê tê. Wek
nimûne, ji bo kurmanciya bakur, li başûr « behdînî » û li rojhilat jî « şikakî »
tê gotin. Her wiha ji bo zaravayê kurmanciya jêrîn jî, « kurmanciya xwarû »,
« soranî » tê gotin. Heman tevlihevî di warê dimilkî de jî balê dikişîne. Navên
wekî « kirdkî », « kirmanckî », « dimilî », « dêrsimkî », « sobê » hwd têne
bikaranîn. Ji bo hewramî jî navê « goranî » tê bikaranîn. Wekî ji mînakên jorîn
jî xuya dibe, navên ku hemû lêkolîner li ser li hev dikin, navên mîna kurdî,
kurmancî, kirmanckî û kirdkî ne. Navên din tev navên herêm û êl û eşîran in.

Zaravayê kurmancî zaravayê kurdî yê ku herî zêde tê bikaranîn e. Zaravayê
kurmancî li beşeke mezin ji bakurê Kurdistanê, li başûrê rojavayê Kurdistanê, li
bakurê Herêma Kurdistanê (başûrê Kurdistanê), li bakurê rojhilatê Kurdistanê, li
Ermenistanê, li Xorasanê, li nav kurdên Qafqasyayê, li Anatoliya Navîn û li
Diyazporayê (Ewropa, Amerîka) pê tê axaftin.

Soranî, kurdî an jî kurmanciya navendî, zaravayekî zimanê kurdî ye. Di rastiya
xwe de ev navê devokekê ye ku li nêzîkî Silêmaniyê tê axaftin, lê di pêvajoya
dîrokî de navê xwe li hemû devokên zaravayê kurdiya navendî kiriye. Îro devokên
mukrî, kurdî û yên din bi navê soranî têne nasîn. Bi giştî bi tîpên kurdî-erebî
tê nivîsandin; herwiha, gotarên bi tîpên latînî jî hene. Soranî zêdetir li
Kurdistana başûr û rojhilat tê bikaranîn.

Zazakî (yan jî dimilî, kirdkî, ginî, kirmanckî) yek ji zaravayên zimanên kurdî
ye.

Gorî hin fîlologên rojavayî dimilkî ne zarava, lê zimanakî kurdî ye. Ango gorî
wan her zaraveyekî kurdî bi serê xwe zimanekî serbixwe ye û mirov ji bo zimanê
kurdî divê bêje "zimanên kurdî".

Kirmaşanî li herêmên Kirmanşan, Loristan, Gûran û Îlamê tê axaftin. Zaravayeke
kurdî ye, gelek nêzîkê hewramî û soranî ye, bi taybetî nêzîkê lekî ye.

Ehmedê Xanî (sedsala 17’an), di berhema xwe ya navdar Mem û Zînê de zaravayê
kurmancî li ser sê devokên bingehîn pareve kiriye. Em vê peyt û tespîta wî bi
malikeke ji şahesera wî nîşan bidin:

Li gorî vê, zimanê kurdî zimanekî hind-ewropî ye, dikeve nav şaxê zimanên îranî
û di vir de jî, ji desteka îraniya bakurê rojava dihêt hesabkirin. Her wekî tê
zanîn, zimannasan di encama lêkolînên li ser zimanên dinyayê de, li gor nêzîkbûn
an dûrbûna zimanan li ser esasê reh û rêçik û yên gelek aliyên din ev ziman ji
hev veqetandine. Li goreyî hin zimanan, hin zimanên din nêzî hev dîtine û ew di
malbateka zimanî de hesibandine.

Zimanê kurdî di dîroka nêzik de ji aliyê lêkolînerên biyanî ve cuda-cuda hatiye
dabeşandin. Li ser vê mijarê Minorsky wiha dibêje:

Di salên 1836-1837'an de G. Givrinli, di çend nivîsarên xwe de di babeta zimanê
Kurdî û etnografya wî de zimanê Kurdî wek Kurdiya Xwarê û ya Jor ji hev cuda
kiriye. Wî kurdiya jorîn wek; Mukrî, Hekarî, Şukakî û Bayezidî, Kurdiya xwarê jî
wek; Lûr, Kirmaşanî, Lekî û Goranî ji hev cuda kiriye.

Mele Mehmûdê Bazîdî ku ji bo konsolosê Erziromê Rûsyayê Alexsander Jaba di sala
1858'an de, ferhenga di naveroka wî de zaravaya Hekarî û ya Rewendî heye, amade
kir. Bayezidî di nav vî namilkeya amade kiribû de rêzikên rêziman û ya ewil jî
di pirtûkê de li gor cihêbûna herêm û aşîretên xwedî zaravayên cuda nivîsiye.

Peter Lerch, zimanê Kurdî wek Zaza, Kurmancî, Kirmaşanî, Goranî û Lor kiriye
pênc beş.

Soane, di sala 1913'an de di berhema xwe de zimanê Kurdî bi sê zaravayan ji hev
cuda dike: Kurmanciya Jorîn - Kurmanciya Jêrîn - Lûrî, Dimilî, Hewramî û Goranî

Herwiha, Elaeddîn Secadî di berhema xweya "destûr û ferhenga zimanê Kurdî, Erebî
û Farisî" de wusa diyar dike:

"Di zimanê Kurdî de du zaravayên Kurdî hene. Îro zaravayê Badînan ku tê gotin
zaravaya Botan ji alî Kurdên li Kurdistana Bakur, Kurdistana Başûrê biçûk û li
Başûr bi vî zaravayê tê axaftin. Soranî jî ku jê re dibên Mukri ji alî Kurdên
Başûrê Kurdistanê û rojhilatê wî û ji alî Kurdên Erdelan û Mukriyan tê axaftin.

Di zimanê hemû gel û neteweyên misilman de serdestî û bandora zimanê erebî
berbiçav e. Her wiha di zimanê gelên îsewî de jî mirov rastî hîkarî û bandora
zimanê latînî tê. Ev rewşa hanê ji ber ol û dîn e. Ji ber ku zimanê mizgeftê û
Quranê erebî û yê dêrê jî latînî ye. Ji bilî vê yekê, hemû gelên cîranên hev ji
ber sedemên cihê, ji aliyê zimên ve jî bandor li hev kirine û peyv dane hev û ji
hev stendine. Îro mirov bi awayekî zelal di zimanê tirkî, kurdî û farisî de
rastî peyvên erebî tê, her wiha van her çar zimanan ji hev û din peyv standine û
dane hev. Ji ber ku wêjeya farisî demekê gelên wekî kurd, ereb û tirk ji xwe re
hijmetkar hiştiye lewma jî peyvên wî zimanî ketine nav zimanê van gelan. Ev jî
tiştekî asayî û siruştî ye.

Ji bilî van alfabeyan, li Herêma Zêwê ya Rojhilatê Kurdistanê, çav bi cureyeke
nivîsê hatiye ketin ku li ser tepsiyeke zîvîn e. Li gor lêkolîneran, ev nivîs ji
sedsala 8'an a berî zayînê maye û ev nivîs aîdê medan e [çavkanî pêwîst e]. Ji
bilî vê belgeyê, li cihekî din kes rastî heman cureyê nivîsê nehatiye.

Ji ber ko zimanê kurdî zimanê gelekî bindesthîştî ye, îmkanên pêşdexistina sazî
yên neteweyî nebûne û ji aliyê lêkolîn, lêgerîn, pêşxistina ziman û çandê,
hebûnên civakî û dîrokî ve bêpar maye. Zimanê kurdî têra xwe nehatiye
lêkolînkirin û dewlemendiya wî nehatiye eşkerekirin.". Sazî û dezgehên ku
karibin vî zimanî pêş bixin, bi taybetî li hundurê welatî firsenda avabûnê
nedîtine. Ji aliyê lêkolîn û lêgerînê ve zimannasên pispor yên bikêrhatî
negihîştine. Hindek ronakbîrên ku bi îmkan û hewldanên xwe yên şexsî xwestine
derkevin meydanê jî hergav rastî tehdîda dewletên serdest û zordar bûne.

Ji ber vê yekê, lêkolînên li ser zimanê kurdî, heke em rewşa îstisnaî ya Başûrê
Kurdistanê negrin ber çavan, bi xebatên van çend ronakbîran hatiye kirin û jixwe
wan jî lêkolînên xwe li derveyî welatî kirine. Li Kurdistana Îraqê, ji ber vê
serbestiya nisbî ya çandî ko encama têkoşîna neteweyî ya bêwestan û bênavber
bûye û piştre jî, ji ber wê îmkana otonomiya mehdûtkirî ya berhema şerê salên
1960'an, li vê perçe ya Kurdistanê, wisa lê hatiye ko hejmara ronakbîr û saziyên
ko li ser zimanê kurdî xebat kirine, ta dereceyekê zêdetir bûne. Li vê perçeya
welatî mirov dikare behsa hin xebatên hêja bike.

Ji bilî van tiştên ku li ser zimanê kurdî hatine nivîsîn, berhemên hin
rojhilatnas, zimannas, gerrok û mîsyonerên biyanî hene. Ji xeynî vê, divê em
xebatên wan dewletên ko Kurdistan bindest kirine û yên hin derûdorên ko hin
hesabên wan li ser Kurdistanê hene jî nîşa bidin. Ev xebatên wiha yên li ser
zimanê kurdî ne bi armanca zanistî, lê bi ya siyasî, hatine kirin. Ewan ne ko
xwestine rastiyên zanistî derxin holê, lê xwestine îdîa û safseteyên ko xizmeta
mexsedên wan ên siyasî dikin li nav gelî belav bikin. Dewleta Tirk ji ber ko
heta roja îro hebûna gelê me înkar kiriye, muhawele kiriye ko kurdan wekî
perçeyekê ji qewmên tirk ên Asyaya Navîn bide nîşandan. Li ser zimanê kurdî jî
îdîa kiriye ko ev ziman, zimanê civakeka tirknîjad (tirkên çiyayî) e û di
netîceya asîmilasyonê da bûye zimanekî destkir (sunî) ko ji çend hezar peyvên
erebî, farisî û tirkî pêkhatiye.

Tevî hemû dijwarî, nezelalî û kêmasiyên lêkolînên ko li ser dengzanî (fonolojî),
peyvsazî (morfolojî) û hevoksaziya (sîntaksa) zimanê kurdî hatine kirin, nîşan
dane ku zimanê Kurdî, zimanekê serbixwe yê xwedî dîrokeka taybetî ya pêşveçûnê
ye û vê rastiyê di warê zimannasiyê de xwe daye qebûlkirin.

Îro Kurd ji ber perçebûna erdnîgariya xwe Kurdistan di nav sînorên dugelên
Sovyeta berê (Ermenistan, Azerbaycan, Nûhciwan û Gurcistan) Îran, Îraq, Tirkiye
û Sûriyê de dijîn. Ji xeynî Îraqê, zimanê fermî yê tenê yê van dewletan tirkî
(Tirkiye), erebî (Sûrî) û farisî (Îran) e. Li Îraqê jî hem erebî hem jî kurdî
fermî ne.

Bi zimanê kurdî re; li rojava Tirkî, li bakur ermenîkî, li rojhilata bakur
azerî, li rojhilat farisî û li başûr zimanê erebî cîrantî dike. Kurdî her wusa
li Ermenistan, Pakistan, Efxanistan, Hindistan, Urdun, Filistîn, Misir û Lubnanê
jî tê axaftin. Li Xorasan, Taran, Bexda, Şam, Enqere, Stenbol, Konya û bajarên
wek Îzmîrê jî ji ber ku gelheyek mezin dijîn, zimanê Kurdî li van herêman jî tê
axaftin. Bê guman ji ber ku gelê Kurd li gellek cihan bi cih bûye, Kurdî li wir
tê bikaranîn.

Zimanê tirkî ji malbata zimanê ûral-altay, erebî ji ya semîtîk (samî) û farisî
jî, ji ya hind-ewropî ye. Ji van zimanan tenê kurdî û farisî ji heman koma
zimanî ne. Hem rêveberiya ereb û hem jî ya fars hebûna kurdan wek kurd û zimanê
wan jî wek zimanekî serbixwe dipejirînin, lê nêrîna fermî ya rêveberiya
Tirkiyeyê, vê yekê red dike û dibêje ku kurd bi binyada xwe ve tirk in. Ev raman
bi taybetî piştî damezîrana komarê serdest bûye û wek bîrdoza fermî hatiye
parastin.

Hê di deme sûmeriyan de, zimanê kurdî xwediyê pêşketina xwe bi awayê civatî ye.
Gotina Gilgamiş bixwe jî, ku mirov li ser difikirê, Ji "ga" û "gir pêk tê. Bi wê
re, mirovekî ku şibandina wî ya weke gayekî tê ser ziman. Girbûna wî, bi wê re
tê ser ziman. Bo minak, ga pirr gir e. Bi wê girbûna xwe re lê tê şibandin. Di
kêvalbarên tûfane Nûh de, ji mihê re gotina "mî" û ji guh re "gû" tê gotin.

Kurd, gelekî dêrin ê herêma (Mezopotamyayê) ne û xwedî şaristaniyeke dewlemend
in. Ji pêşiyên kurdan pir bermayî mane, ku hinek jê berhemên nivîskî ne. Ji
belgeyên ku bi dest ketine, em pê dihesin ku kurdan ji berê de nivîs bi kar
anîne. Belê, ev kitêbok ne li dû aşkerakirin û peyitandina wan tiştan e ku li
cîhanê gelek pispor û mirovên sade jî pê dizanin. Lê ji ber ku di van demên
dawîn de, li ser mijara zimanê kurdî û kurdan gelek gengeşî û hewlên
berevajîkirina rastiyan pêk hatin û di van gengeşiyan de ne pisporên mijarê yên
kurd û ne jî saziyên wek enstîtuyê hebûn, ji lewre me pêwîst dît ku em bi
awayekî puxteyî ji mijarên li ser zimanê kurdî behs bikin. Em xwedî wê baweriyê
ne ku, ev kitêbok dê bi kêr bê da ku gengeşî û nîqaş li ser zemîneke rast bên
kirin. Alfabeyên ku kurdan bi kar anîne Palpişt û belgeyên di dest me de, bi me
bidin zanîn ku kurdan bi dirêjiya dîrokê re gelek alfabe bi kar anîne. Lê belê
em pê nizanin bê kurdan serê pêşîn kîjan alfabe bi kar aniye û kengê dest bi
nivîsandina nivîsê kiriye. Ji bilî alfabeyên ku em dê li jêrê bidin, kurdan xet
aramî, suryanî û grekî jî bi kar anîne.

Tê zanîn ku, beriya komarê, kurd wek qewmekî cihê û zimanê wan jî wek zimanekî
serbixwe dihate dîtin. Ji bo nimûne, Evliya Çelebî di berhema xwe ya navdar
‘Seyahatnameyê de behsa zimanê kurdî û zaravayê wê dike. Evliya Çelebi, dide
xuyakirin ku zimanê kurdî zimanekî dêrin ango qedîm e û ji zimanên mîna farisî,
dêrî û îbrî cuda ye. Her wiha, Şemsettin Sami, di pirtûka xwe ya bi navê
Kamus’ül Alâm de û Ziya Gökalp jî di gotar, daxuyanî û berhema xwe ya bi navê
"Kürt Aşiretleri Hakkında Sosyolojik Tetkikler" de, amaje dikin ku kurdî bi tu
awayî naşibe zimanên din û kurdî zimanekî dewlemend û serbixwe ye. Lê piştî
avakirina komarê, nemaze bi qanûna bingehîn a sala 1924’an, hebûna kurdan tê
redkirin, her kesê li Tirkiyeyê dijî mîna tirk tê pejirandin. Peyvên mîna kurd,
kurdî û Kurdistan, ku di gelek belgeyên fermî yên osmanî û Tirkiyeyê de dihatin
bikaranîn, têne qedexekirin.

Hemû zanyarên ku li ser zimanê kurdî lêkolînên zanistî kirine didin xuyakirin
ku, kurdî zimanekî serbixwe ye û tu têkilî û pêwendiya wê ne bi tirkî û ne jî bi
erebî re heye. Li hêla din, kurd arî ne û ew farisan lêzimên hev in, zimanên wan
jî, ji heman koma zimên e. Lê her yek jê zimanekî serbixwe ye. Ji mêj ve kurdan
bi zimanê xwe perwerde û hîndekariyê dikirin. Li medreseyan li ser mijarên wekî
matematîk, mentiq, gramer, fiqih û hwd perwerdehî bi zimanê kurdî û erebî dibû.
Ev medrese piştî avakirina komarê hatin qedexekirin. Her wiha ligel vê yekê,
weşan û nivîsandina bi kurdî jî hatin qedexekirin. Îro, rewş piçek guheriye,
wekî berê bi tundî înkara kurdan û zimanê kurdî nayê kirin. Hejmara kesên ku vê
yekê dikin, hindik e. Kesên statukoparêz, hebûna zimanê kurdî qebûl dikin, encax
zimanê kurdî wek zimanekî paşvemayî û cîgehî (mehelî) bi nav dikin û hebûna
zarava û devokên di zimanê kurdî de jî wek asteng li pêşiya perwerde, hîndekarî
û weşanê didine nîşandan. Rast e ku di kurdî de zarava û devok hene, lêbelê ev
rewş, ne tenê xweserî zimanê kurdî ye. Di hemû zimanan de zarava û devok hene.

Li ser lêgerîna zimanê kurdî hinek zimanzanên Ewropî jî xebitîne û di vî mijarê
de berhem danîne holê. Piştê salê 1960an, li Başûr dû têkoşîna Mele Mistefa
Barzanî bi damezrandina otonomiya gelê Kurd êdî rewşenbîr û zimanzan hinek be jî
bi hêsanî lêgerînên xwe pêş ve birine. Dugela tirk jî jixwe biteşeyek pêkenî
gelê kurd wek gelek ji qewmên tirk ên Asyaya Navîn dihesiband û bi vî awayê dida
naskirin. Zimanê kurdî jî wek "Ev, zimanek ji hezar peyvên wek tirkî, farisî û
erebî pêk hatiye" daye zanîn. Yanî li gor dugela tirk; kurd ji nijadê tirk in,
lê ji ber mercên erdnîgariya dijîn, zaravayê wan guheriye û navên wan jî tirkên
çiyayî ne… Bi vî awayê azîneyek li ser helandina zimanê kurdî pêk aniye. Lê
tevlî bisînor, li ser lêkolîn û lêgerîna xebata zimanê kurdî, li gor pisporên vî
babetê; zimanê kurdî, zimanek serbixwe ye û bi serê xwe xwemalî ye. Lewra li gor
nivîs, jêma û dîroka xwe encam ev e ku, di warê zimanasiyê de zimanê kurdî xwe
daye pêjirandin.

Ji bo standardkirina zimanê kurdî gelek hewldan hene. Hewldana herî fireh û
nûjên Konferansa Zimanê Kurdî ye.



https://ku.wikipedia.org/wiki/Amed

Amed (/ˌaˈmɛd/) (1928: دياربكر / Diyarbekir; bi tirkî: Diyarbakır) bajarek e li
bakurê Kurdistanê. Amed yek ji mezintirîn bajarên Tirkiyê ye û di nav kurdan de
weke paytextê serbajarê rastî ya Kurdistanê tê binavkirin. Amed îro di qada
netewî û navnetewî de bi sûr û zebeşên xwe bi nav û deng e.

Bajar 1300 sal berî Îsa di dema asûriyan de, bi navê Amîd (Amîda) hatibû
naskirin. Piştre bi dorê Amed, Ameda Reş, Diyar-ê Bekir, Diyarbekir û wek
Diyarbakır nav hatine guhertin.

Li gorî nerînekê binyada navê bajêr, Diyarbekirê peyva sûryanî ya Deyr ul Bikr
ango Dêra Bikrê, hê jî dêreke giring e ku li nava bajarê mezin ê Amedê
ye.[çavkanî pêwîst e]

Bajar di nav paralelên 37° 30´ û 38° 43´bakûr û merîdyenên 40° 37´ û 41° 20´
rojhilat de ye. Li rojhilat bi Batmanê û Sêrtê, li başûr bi Mêrdînê, li başûrê
rojava bi Rihayê û Semsûrê û li bakûr jî bi Elezîz û Çewlîgê ve tê girêdan.

Pîvana erda herêmê 15.354 km² ye . Ji vê erdê, çiya 37,0%, deşt 30,6% û plato jî
30,4% e. Erda herêmê 95%´ê wê ji bo ziraetê bikar tê. Tene, petêx (gindor),
zebeş, titûn û pembo herî pirtir li herêmê tên çandin.

Li Amedê gelek cîhên dîrokî hene. Yen herî bi nav û deng Bedena Amedê û bircên
wê ne.

Nifûsa bajêr piranî misilman in. Wekî din êzîdî û xiristiyan jî li herêmê hene.
Civaka misilmanan ji mezhebên şafiî, henefî û elewî pêk tê. Tarîqeta Naqşîbendî
li herêmê ya herî xurt e. Turbeyên ku ji aliyê gel ve tên ziyaret kirin jî hene.
Ya herî pir gel ziyaret dike, turbeya "Siltan Şêxmûs" e. Ji bilî wê, li
Diyarbekirê turbeya "Siltan Silêman", li Pîranê turbeya "Pîr Xetab", ji alî gel
ve tê ziyaret kirin. Nifûsa bajêr piranî kurd in, ji bilî kurdan, suryanî, ereb
û ermenî jî li herêmê wek nifûsek biçûk hene.

Li Amedê xwedîkirina kevokan digihe zêdeyê 500 salî. Îro li hin qehwexaneyan tê
jiyandin û di navbera wan de pêşbaziyan li dar dixin. Ji kevokên Amedê re
dibêjin "boran".

Amed ji alî sirûştê feqîr e lê ji alî tarîxê ve pir dewlemend e. Bedena Amedê
piştî Kela Çînê ya herî dirêj e li cîhanê. Mizgeft û medreseyên bajêr bi
mîmariyek pir hostatî hatine çêkirin. Mizgefta Mezin, ya Pêxember, ya Nebî hinek
ji mizgeftên bajêr in. Gel piranî havînan diçin ser Gola Xezarê ku di hundirê
tixûbên Elezîzê de ye. Wekî din baxçeyên Ben-û-Senê jî ciyên gerê ne ji bo gel.
Germava Çirmûgê jî ciyê vehêsanê ye.



https://ku.wikipedia.org/wiki/Yek%C3%AEtiya_Komar%C3%AAn_Sovyet_%C3%AAn_Sosyal%C3%AEst

Yekîtiya Komarên Civakparêz ên Sovyetê (kurtenav: YKCS, bi rûsî: Союз Советских
Социалистических Республик (CCCP) [Soyuz Sovyetskix Sotsyalistiçeskix Ryespublik
(SSSR)]) dûgeleke Sosyalîsta federasyonê ji gelek neteweyan pêk dihat û li
ewropaya Rojhelat, Qafqasya, Asyaya Navîn û Asyaya Bakur dimabû. Ew piştî şoreşa
Bolşevîkan a cotmeha 1917 re, di 30'ê berfanbarê 1922an de hatibû saz kirin û di
26'ê berfanbarê 1991an de belavbûbû. Ew belavbû şunda wek pêmavan Federasyona
Komarên Civakparêz ên Rûsyayê hat saz kirin û ew ji pê re jî ew hat çerxa
Federasyona Rûsyayê kirin.

Ew mafên netewi yên YKCS derbazî Federasyona Rûsyayê bû û ew nevnetewî wek
dewama YKCS tê ditîn. Rûsyaya îro li ber Şoreşa Kewçêrê jî hîmiya YKCS bû û YKCS
belav bû şûnda jî Rûsya gorî rûbera xwe sedî 78ên( % 78 ) YKCS di sînorên xwe de
dihewîne.

Ew rûerda xweya mezin, ya ko îroj jî Rûsya hembera belavbûna YKSS xwediyê ye,
Şerê cîhanî yê duyemîn de fireh bûbû û welatên Baltîk (Estonya, Letonya,
Lîtvanya), hin herêmên Prûsyayê Fînlandiyayê, Polonyayê, Çekoslovakyayê û
Japonyayê di sînorên wê de diman. Ew bi sînorên xwe dewlata herî mezina dîrokî
bû.

Ji pê dawiya Şerê cîhanî yê duyemînê di 1945an re sînorên YKSS wiha bûn: li
rojava bi Romanya, Macarîstan, Çekoslovakya, Polonya, Deryaya Rojhelat,
Fînlandiya û Norweç;li bakur Deryaya Barents, Deryaya Karayê, Deryaya Laptev û
Deryaya Sîbiryaya Rojhelat; li rojgelat Deryaya Oxotsk, Deryaya Bering û
Okyanûsa Pasîfîk; li başûr Koreya Bakur, Çîn, Mongolya, Efxanistan, Iran,
Tirkiyê û Deryaya Reş.

Sînorên YKSS li ser 22,4 mîlon km² dima û nêzî şeşan yeka (1/6) erdên dinê dima.
Ew rojhelat-rojavayî ji Deryaya Reş û Deryaya Rojhelat de heta Okyanûsa Pasîfîk
heta 10.000 km dirêj dibû. Bakur-başûrî nêzî 5.000 km fireh dibû.

Bi şoreşa Şibatê yê di 1917an re Rûsyaya Çarî hat hilweşandin. Demeka kêmê ji pê
re Bolşewîkên di pêşengiya Lenîn de pê Şoreşa Kewçêrê re Komara Sovyet ên
Rûsyayê îlan kirin. Pê serfiraziya Bolşewîkan re li Rûsyayê cenga hundurî derket
û wê heta 1922 dewam kir û di wê salê de li ser axê Rûsyaya Çarî Yekîtiya
Komarên Sovyetên Sosyalîst(YKSS) hat saz kirin. Dema şoreşê de YKSS welateka
feodalê aboriya xwe bi bingehî li ser cotkariyê bû. Pê YKSS hat saz kirin re li
hemû welatê tevgereka, pêşasazî û endûstrî kirina li YKSS hat ajotin. Bi vê
tevgerê re Rûsya di dinê de gorî aborî û artêşa xwe 20 salan de bû welateke
pêşeng. Di wê demê de îdeolojiya dewletê jî bi seferberiyê xwendin û nivisandînê
re li xelkê hat belav kirin.

Paş mirina Lenînê di 21'ê rêbendanê 1924an re Josef Stalin hate serokkomariyê
YKSS. Stalîn ji 1922 de heta wê çaxê sekretarê gelemperiyê Partiya Komûnîstî bû.
Stalîn pê derbaza ser kargeriyê bû re li ser welatê avahiya bingehiyê aborî pêk
anî û li welatê tevgera endûstrî kirinê bilez kir. Li welatê Kolxoz û
Sowxoz(herdu jî têne maneyê çewlîg. Sowxoz ji hêla dewletê, Kolxoz ji hêla
koperatîfan dihat carî kirin) pêk anîn. Di wê demê de kesên xwediyên zeviyan,
yên dewlemend jî dihatin bêrûmet kirin. Li wolgayê, Ûkraynayê kêmiyê xwarinê der
ket û bi mîlonan kes ji birçîtiyê de man.

Ji 1935an şunda Stalîn dest bi deportasyona(koç kirin dan) dijên sîstema
komûnîstî kir. Di paqîjkirina Stalînê(Rûsî Çîstkî) navbera salên 1936 û 1940an
de terorek li hembera dijberên rejîmê hat didomîn. Di dema wê koç kirinê bizorî
de gelek kesên wek hindikeyên etnîk, hatin koça navenda xebatê yên bi navê Gulag
kirin. Bo wan qurbanên di wê demê de ji jiyana xwe bûnî, qala 20 mîlon kes
dikine.

Di 1'ê rezberê 1939a di bi êrîşa Almanyaya Naziyê ser Polonyayê re Şerê cîhanî
yê duyemîn destpê kir. Li ber vê êrîşê Hitler û Stalîn di 23'ê gelawêjê 1939an
de bo êrîş nekirina hev bi qasidiya Molotov û Ribbentrop Pakta
Molotov-Ribbentrop îmze kiribûn û bi vê peymanê wan dê êrîşa hev nekirinaya û
Polonya navhev de parvekiriniya. Ji pê Almanyayê re di 17'ê rezberê 1939an de
Rûsyayê jî dest bi êrîşa Polonyayê kir û wekî wan di peymana bêêrîşiyê de dîyar
kirî YKSS rojhelata Polonyayê di demeka kurt de îşxal kir. Di 28'ê rezberê
1939an de YKSS yê û Almanyayê peymanekê dinê bo hevaltiyê û sînoran îmze kir.
Rûsyayê ji pê re li welatên Fînlandiya(1939) û welatên Baltikên:Estonya, Letonya
û Lîtvanya û Besarabya yê pê re bûyî Moldoviyayê(gîşk 1940an de) dewama îşxal
kirinê xwe kir.

Di 22'ê pûşperê 1941an de Hitler peymana bêêrîşiyê xirab kir û bi artêşêkê mezin
êrîşa YKSS kir. Di 24'ê gelawêjê 1941an de YKSS bi Brîtanyayê ve heta ber axên
Îranê dewama îşxalê xwe kir. Di Konferansa Yalta û Tehranê de YKSS, Brîtanya û
DYA bo hevalbendîyê li hev hatin.

YKSS di Şerê cîhanî yê duyemîn her çiqas, bi nêzî 25 mîlon qeybên esker û siwîl
ve, dewleta herî pir hevwelatên xwe qeyb kiribû, ew jê wek lewaz bûbû der ketibû
jî, ew wek serfiraz di cengê de derket. Bi dawiya hevalbendiya navbera
hevalbendan de hat şikestin û pê şêrê re Şerê Sar dest pê kir.

YKSS di Şerê cîhanî yê duyemîn de wek serfiraz û xakên xwe fireh kirî derketibû.
YKSS rojhelata Polonyayê û welatên Baltik têxistibû nav sînorên xwe. Dewletên
bloka rojhelat Albanya, Bulgaristan, Komara Demokratîka Almanyayê, Polonya,
Romanya, Macaristan, Çekoslovakya ketine bin bandora YKSS û wek dewletên peyk bi
sîstema demokrasiya Xelkî hatin kargerger kirin.

Di 1953an de, ji pê mirina Stalîn re, Nîkîta Krûşçev derbaza serokomariyê bû. Wî
di 1956an de di axaftineka xweya sixûrî de fikrên xweyên hembera Stalînîzm
eşkera kir û bo Lîberalîze kirina dewletê daxwaza xwe dazanîn. Lê protestoyên bo
reforman li Macaristanê ji hêla Artêşa Sor gelek sert hat rawestandin.

Di wan deman de Şerê Sar her ku diçû hişk dibû û di 1962an de di Krîza Kûbayê de
dinê xwe ji Şerekê atomî encax di dawî de xwe parast. Blokên rojhelat û rojava
her tim dewama çekdariyê dikir û di vê de bi hev re diketine pêşbaziyê.

Di payîza 1957an de YKSS saroxa siftê Sputnik 1ê bi kûçikê têdeyî bi navê Laika
ve şande ezmên. Di 1961an de jî cara siftê astronotê Yurî Gagarîn li gerdûnê
firiya.

Di 1964an de Leonîd Breşnew derbaza şûna Krûşçêv bû. Ew daxwazên reformanê li
welatên din wî sert pişde xistin. Azadîxwaza li Pragê yê di bihara li
Çekoslovakyayê hatî holê bi panzêran hat pişve xistin.

Di 1979an de ketina YKSSyê Efxanistanêyê re şerê navbera YKSS û Efxanîstanê dest
pê kir. Di wê cengê de Efxanîstanê gelek zirar dît û nêzî 1,2 mîlon hevwelatên
xwe hatin kuştin. YKSS jî di 1988-1989an de wek bêserfirazî ji wir der ket.

Di 1985 Mixaîl Gorbaçow hate serokiya kargeriyê YKSS û dest bi reformên wek
Perestroyka (şunda mezrandin) û Glasnost (eşkereyî) dihat zanîn kir.

Di salên 1990an û 1991an de dewletên Yekitiyê de dest bi dazanîna azadiyên xwe
kir. Siftê welatên Baltîk serxwebûna xwe danzanîn. Bi derbeyê Borîs Yeltsîna di
gelawêjê re YKSS xirab bû dewletan yek bi yek azadiya xwe danzanîn. Bi dawî di
8'ê berfanbarê 1991an de belavbûna YKSS dawî bû. Ji YKSS 15 dewletên serbixwe
der ketin û Rûsyayê wek pêmavanê YKSS mafên wê wek mîrat hilgirtin.

YKSS bi sîstema xwe dewleteka Federasyon bû. Ji 1956 de heta 1991an 15 netewên
sosyalîst endama YKSS bûn. Her yek welatê sosyalîst xwediyê paytexta bixwe bû û
Moskova him paytexta Komara Federatîfa Rûsyayê Sovyêt ên Sosyalîst(KFRSS) bû,
him jî paytexta YKSS yê bû û xwediyê statûyeka taybetî bû.

Di hindira wan komaran de hin herêmên Komarên Otonomê Sovyetên Sosyalîst
(mînako: Naxçivan), Herêmên Otonom (mînako: Herêma Otonomê Cûyan), Nevçeyên
Otonom jî hebûn.



https://ku.wikipedia.org/wiki/Kanada

Kanada yan Keneda (bi inglîzî û frensî Canada) welatekî federal e li Amerîkaya
Bakur. Kanada bi axa xwe ve duyem mezintirîn welatê cîhanê ye. Lê gelheya wê
tenê nêzî 30 milyon e. Kanada li bakur digihşe Okyanûsa Arktîk, li başûr
Dewletên Yekbûyî yên Amerîkayê, li rojhilat Okyanûsa Atlantîk û Grînlenda, li
rojava jî Okyanûsa Mezin û Alaska. Paytexta Kanadayê Ottawa ye lê bajarê herî
navdar û mezin Toronto ye.

Navê Kanada dibe ku ji peyva kanata hatibe, ev peyv bi zimanê îrokêzên
Saint-Lawrence tê wateya gund yan wargeh.[1] Sala 1535 gava xelkên vê herêmê
riya diçe gundê Stadacona pêşkêşî kaşîfkerê frensî Jacques Cartier kir, wî navê
Kanada ne li wî gundî tenê lêbelê herêma ku di bin destê serokê eşîra gundê
Stadacona de bû jî lê kir. Ji sala 1545an pê ve di pirtûk û nexşan de herêm bû
Kanada. Jacques Cartier navê Çemê Saint-Lawrence kir Rivière de Canada, ev nav
heta destpêka sedsala 17'an de dihat bikaranîn. Lêkolîner û baziganên kurka koçî
başûr û rojava dikirin, wilo herêma bi navê Kanada mezintir dibû. Di destpêka
sedsala 18'an de navê hemû Rojavaya Navîn û Louisiana bû Kanada.

Bi rûberekî 9.984.670 km² Kanada piştî Rûsya dûyemîn dûgela herî mezin di
dinyayê de ye û hema dighêje mezinbûna Ewrûpayê. 41% ji Amerîkaya Bakur ji
Kanada pêk tê. Bi sînorên li ser erdê hew li rojava û başûr dighêje DYAyê wekî
din derdora wê deryaye. Cîranekî din Grînlenda ye ku Tengava Kennedy ye bi
frehbûna 30 kîlometre dikeve navbera wê û girava herî bakur li Kanadayê
Ellesmere. Ji xeyrî wê giravên Saint-Pierre û Miquelon (ku beşek ji Fransayê ne)
dikevin başûrê Fondlenda Nû. Ji bakur Kap Colombia li ser girava Ellesmere heta
başûr Middle Island li Gola Erie 4.634 kîlometre hene. Ji rojhelat Cape Spear li
ser Fondlenda Nû heta rojava sînorê Devera Yukon bi Alaskayê ve 5.514 kîlometre
hene. Tevahiya dirêjbûna sînorê di navbera Kanada bi DYAyê 8.890 kîlometre dike.
Berava Kanadayê 243.042 kîlometre dike û dibe dûgela ku berava wê ya herî dirêj
di dinyayê de ye.

Girava herî mezin Girava Buffinê ye ku dikeve bakur-rojhelatê vî welatî û bi
rûbera xwe ya 507.451 km² dibe pêncemîn girava herî mezin di dinayayê de.
9.093.507 km² ji Kanada erd in û 891.163 km² av in. Li Kanadayê şeş Navçeyên
demjimêrî hene.



https://ku.wikipedia.org/wiki/Maroko

Maroko, Merakeş, Meẍrib an jî bi navê xwe yê fermî Keyatiya Meẍribê (bi amazigh
ⵜⴰⴳⵍⴷⵉⵜ ⵏ ⵓⵎⵔⵕⵕⵓⴽ) (bi erebî: المملكة المغربية al-Mamlaka al-Maghribiyya)
welatekî bakurê Afrîkayê ye. Perava wê li ser Okyanûsa Atlantîk e û bi rêya
Dertenga Cebel Tariq digehit Deryaya Spî. Hevsiyên Marokoyê ev in: li rojhilatê
Alcerya, li bakur (bi rêya Dertenga Cebel Tariq) Spanya û li başûr Sehraya
Rojava (navçeya xetxetî li ser nexşeyê) û Morîtanya.

Ji tevaya welatên Afrîkayê tenê Maroko endama Yekîtiya Afrîkayê nîne. Ew ne
endama Rêkxistiya Konferansa Îslamî ye jî.

Rûniştvanên Marokoyê ereb û amazigh in, lê li welatê Marokoyê bi tenê zimanê
erebî fermî ye.

Navê welatî bi zimanê erebî el Memleket el-Mexribiye bi ramana Keyatiya Rojavayê
dihêt. Di gelek zimanan da, mîna zimanên Ewrûpayî, dibêjin vî welatî Maroko. Ev
nav ji navê bajarê Merakiş, paytextê kevin yê welatî, hatiye.

Ji çaxê Nûkevirî were mirov li Mexribê dijîn. Berber an wekî çelengên siyasî yên
wan dibêjin amazigh ji kevin da li vî welatî jiyane.

Bi bazirganiya Finîkiyan, Mexrib hêdîhêdî bû parçeyek ji herêma Deryaya Spî ya
mezin.



https://ku.wikipedia.org/wiki/%C3%87ekya

Çekya (bi çekî: Česko) welatekê endamê Yekîtiya Ewrûpayê ye (ji 1'ê gulana
2004'ê).

Çekya welatekê dorpêçdayî li nîveka parzemîna Ewrûpayê ye û li çi aliyekî
nagehit avên azad. Hevsiyên welatî li bakur Polonya, li bakurê rojava û rojavayê
Almanya, li başûr Nemsa (Austriya) û li rojhilat Slovakya ne. Bajarê dîrokî yê
Pragê (bi çekî: Praha), paytext û mezintirîn bajarê wê ye. Bajarên di Birno
(Brno) ji ber tivengên wê di nav kurdan de binavûdeng e.

Welat ji du herêmên dîrokî yên cuda pêkdihêt: Bohemya û Moravya, hindek ji
Sîlesya û pareka biçûk ji Nemsaya Jêr (Austriyaya Jêrîn).

Wezareta Karûbarên Derve ya Çekyayê li sala 1993'ê navê Çekistan ê wekî
berdêlekê fermî ji bo navê komarê diyarkir dema navê dirêjê komarê ne pêdvî bû.
Lê di zimanê îngilîzî de vî navî cihê xwe venekiriye. Malpera fermî ya komarê <
ko ji aliyê Wezareta Karûbarên Derve ya Komara çekan dihat birêvebirin, li sala
2006'ê ev nav êdî bikaraniye. Navê çekî Česko cihê gengeşê ye, lê hindekan
bikardianîn.

Kevnarnasan dirovên anko belgeyên akincîbûna mirovan li demên berîdûrokî li
herêmê vedîtine ko heta çaxê Nû-berîn (Neolithic) diçit. Li demên Kevin, hema ji
sedsala 3'ê Berî Bûna Îsayî, mişextên Kêltîk (Sêlt) û Boî (Boii) (binihêre
Bohêmyayê) û paştir li sedsala yekê eşîrên almanî yên markomanî (Marcomanni) û
Kuadî (Quadi) li wan herêman akincî bûn. Li Heyama Mişextbûnan li derdora
sedsala 5'ê, gelek ji eşîrên almanî ber bi rojava û başur çûn û ji Ewropaya
Navîn derkevtin û gelên slavî ji derdora Deryaya Reş herêma Karpatî (Carpathian)
hatin û cihê wan girt. Ev hatin bi êrîşên gelên dî yên ko bi hovîtî ji Sîberyayê
dihatin, mîna hûnan, avaran, Bulgaristan û macaran xurttir dibû.

Li sedsala 7'ê bazirganekê frankî bi navê Samoyî li dijî xûnkarên avar
piştevaniya gelên slavî kir û bû desthilatdarê hukmeta slavî ya herî pêşîn li
Ewropaya Navîn. Li sedsala 8'ê û li bin rêveberî ya Moravyaya Gewre
desthilatdarî ya Moravyan hat damezrandin.

Hikûmeta Çekî an Bohemya li sedsala 9'ê peyda bû. Şayatî ya Bohemyayê li çaxên
navîn yek ji desthilatên xwecihî yên girîng bû. Ew bi dirêjahî ya hebûna
Împeratoriya Romaya Pîroz parek ji wê konfederasyonê bû.

Şerên olî û mezhebî li sedsalên 15 heta 17'ê bandoreke gelek xirab li ser xelkê
Bohemiyayê hêla û li dawiyê ew kevtin bin destê Hapisburgê (Habsburg) û paştir
bûn parek ji Împeratoriya Nemsa-Macaristanê.

Piştî heriftina wê emperatoriyê li piştî Şerê Cîhanî yê Yekê, li sala 1918'ê
komara serbixwe ya Çekoslovakyayê hat damezrandin. Komarê gelek deverên ko
piranî ya akinciyên wan bi almanî, macarî, polonî û rûtênî jî diaxivtin anîn bin
desthilata xwe. Herçind e Komara Çekoslovakyayê komareke navendanî (sentralîst)
jî bû, gelek ji mafên kêmanî yên neteweyî ewle kiribûn. Lê di nava wan mafan da
çi mafên hebûna herêmên siyasî yên tuxûbkirî yên nîvxweser (otonom) nebûn.

Li gelî Komara Cekyayê 29,1 % xwe xiristiyanên ne. 59% en xwe ateîst û agnostîk
in.

Komara Çekî ji 13 herêman (kraj, pirhijmar kraje) û paytextek statuya wê taybet
pêk tê (hlavní město *):



https://ku.wikipedia.org/wiki/Yek%C3%AEtiya_Ewropay%C3%AA

Yekîtiya Ewropa, bi kurtasî YE (bi îngilîzî: European Union (EU), elmanî:
Europäische Union, frensî: Union européenne), rêxistina navneteweyî ya aborî û
siyasî ye di navbera 28 welatên Ewropayê de. Di sala 1992an bi Peymana
Maastrichtê ava bû ye navê YEyê pejirandiye. Bingeha zagonî ya yekîtiyê Peymana
Nice ya ku di sala 2003an de xebitî an go bû meriyet. Alaya Yekîtiya Ewropayê ji
12 stêrkên zer yên li ser zemîna şîn hatine bicîhkirin pêk tê. Ev ala di 29'ê
gulana sala 1986an de li Brukselê ber bi ezmana hatiye bilindkirin. Sirûda
Yekîtiyê, beşa 4'em a "Pesna Şadiyê" ya senfoniyaya 9em a Beethoven e. Roja
Yekîtiyê 9'ê gulanê ye. Yekitiya Ewropayê xwedî pasaport û ajonameya hevbeş e.

Parzemîna Ewropayê bi sedan salan bû şahidê şerên gelek mezin û dijwar. Di
navbera salên 1870 û 1945an Elmanya û Fransayê li hemberî hev sê caran şer
kirin. Gelek mirov di van şeran de jiyana xwe ji dest dan. Hîn serokên welatên
Ewropî ji bo ku di nav xwe de aştiyeke domdar damezrînin baweriya xwe pê anîn ku
divê yekîtiyek aborî û siyasî ava bibe. Piştî Şerê cîhanî yê duyem, welatên
ewropî ji bo birînên xwe yên şer derman bike û aştiyek pêk bîne ketin hewldana.
Di sala 1950î de ji aliyê Wezîrê karûbarên derveyî yê Fransayê Robert Schuman ve
ji bo yekkirina pîşesaziyên komir û hesinê ya welatên Ewropaya Rojava, planek
hate danîn. Piştre Peymana Parîsê hate îmzekirin û di encamê de di sala 1951an
Civata Komir û Pola ya Ewropayê (CKPE) (European Coal and Steel Community) bi
şeş endamên ku ji Belgiya, Elmanyaya Rojava, Luksemburg, Fransa, Îtalya û
Holendayê pêk dihat hate damezrandin. Di van welatan de biryarên ku derbarê
komir û polayê hatine girtin li saziyeke bilind serbixwe û serwelatî ya bi navê
Otoriteya Bilind (High Authority) hate dewirkirin. Serokê yekemîn ya vê saziyê
Jean Monnet bû. Di nava çend salan CKPE ew qas serkeftî bû ku şeş welatên endam,
di derbarê pêşvebirina hevkariya di nav xwe û ji bo yekkirina beşên an go
sektorên din yên aboriyên xwe biryar girtin.

Di sala 1957an Peymana Romayê îmze kirin. Di encamê de Civata Vejena Atomî ya
Ewropayê (European Atomic Energy Community) û Civata Aboriya Ewropayê (European
Economic Community) hate damezrandin. Welatên endam bi darxistina "Bazara
Hevbeş" ya di nav xwe de, hemû astengiyên bazirganî ji holê rakirin.

Di sala 1967an, saziyên CKPE, CVAE û CAE yê hatin yekkirin. Ji wê demê pê ve, ji
bilî Parlementa Ewropayê,tenê komisyonek û yek dîwana wezîran çêbû.

Di destpêkê de endamên Parlementa Ewropayê ji parlementên neteweyî dihatin
hilbijartin. Di sala 1979an hilbijartin hatin lidarxistin. Bi vê riyê li
hemwelatiyên welatên endam, derfeta hilbijartina li gor daxwaziyên xwe hate
dayîn. Ji wê salê şûn de ji her 5 salan carekê hilbijartin hatin li darxistin.

Peymana Maastrichtê (1992) ji bo destpêkirina hevkariya di navbera hikûmetên
welatên endam bû firsendek nû. Bi tevlîkirina mekanizmeya hevkariya navbera
hikûmetan de li sîstema civatê ve, Peymana Maastrichtê Yekîtiya Ewropayê derxist
holê.

Ji bo ku dewletên endam astengiyên bazirganî yên di navbera xwe de ji holê rakin
û ji bona avakirina bazareke ku tê de gerîna kes, xizmet, mal, sermayeyan
serbest be, gelek wext derbas bû. Di dawiya sala 1992an de "Bazara Hevbeş" bi
şêweyekê fermî hatibû darxistin.

Di salên 90î de bi rakirina kontorolên gumruk û pasaporta di nav sînorên YE yê
hindurîn, li Ewropayê hatin û çûyîn hêsantir bû. Bi vî awayî xwendina zaningehê
ya li derveyî welêt jî hêsantir bû. Yekîtiya Ewropayê, di sala 1992an de ji bo
derbasbûna li cûreyek diravê ku ev yek wê ji aliyê Banka Navendî ya Ewropayê ve
bihate birêvebirin û ji bo Yekîtiya Aborî û Diravî pêşvebixe, biryaran girt. Di
1'ê rêbendanê sala 2002an ji nav 15 endamên Yekîtiya Ewropa 12 welatên endam ji
bo bikaranîna dirava hevbeş ya Euro yê dev ji diravên xwe yên neteweyî berdan.
Ev 12 welat Belgiya, Almanya, Yewnanistan, Spanya, Fransa, Îrlenda, Îtalya,
Luksemburg, Holenda, Austriya, Portûgal û Fînlenda ne. Piştre bi endambûn
Slovenya yê hejmara van welatan gihîşt 13 yê.

Yekîtiya Ewropayê, bi endambûna gelek welatan roj bi roj fireh û mezin bû.
Almanya, Belgiya, Fransa, Holenda, Îtalya, Luksemburg di 1951ê wek damezrêner,
Danîmarka, Îrlenda û Brîtaniya Mezin di 1973an, Yewnanistan di 1981ê, Spanya û
Portûgal di 1986an, Austriya, Fînlenda û Swêd di 1995an, Komara Çek, Estonya,
Kîpros, Letonya, Lîtvanya, Macaristan, Malta, Polonya, Slovakya û Slovenya di
1'ê gulana 2004an, û Bulgaristan, Makedonya û Romanya di 2007an bûn endamê
Yekîtiya Ewropayê. Di dawiyê de di 1'ê tîrmeha 2013'an de Kroatya bû 28'êmîn
endama Yekîtiyê. Ji bilî van Tirkiyê berendamekî Yekîtiya Ewropayê ye. Ji bo bi
28 endamên xwe re pergala ku Yekîtiya Ewropayê li ser ava bûye çalaktir
bixebite, divê mekanizmeya biryargirtinê baştir bihata lidarxistin. Ji bo vê
yekê Peymana Nice li ser xebat û meşandina YE yê zagon û fermanên nû xist
xebitandinê. Ev peyman di 1'ê reşemîya sala 2003'an xebitî.

Damezrandina Yekîtiya Ewropayê bi îmzekirina Peymana Parîsê (1951) ya ji bo
avakirina Civata Komir û Pola ya Ewropayê û bi îmzekirina Peymana Romayê (1957)
ya ji bo avakirina Civata Vejena Atomî ya Ewropayê (EURATOM) û Civata Aborî ya
Ewropayê, bi îmzekirina ji aliyê şeş damezrêneran ve pêk hatibû. Hejmara welatên
endam piştî şeş welatên damezrêner yên Belgiya, Fransa, Almanya, Îtalya,
Luksemburg û Holenda bi pêkhatina 6 pêvajoyên firehbûnê gihîşte 28'ê:



https://ku.wikipedia.org/wiki/Alfabeya_kurd%C3%AE_ya_lat%C3%AEn%C3%AE

Di nivisîna zaravayê kurmancî de tîpên latînî, kîrîlî û erebî tên bikaranîn. Ji
van alfabeyan yê herî zêde tê bikaranîn û ji aliyê nivîskar, hunermend,
rojnamevan û rewşenbîran ve hatiye pejirandin tîpên latînî ye.

Alfabeya latînî, alfabeyeke fonetîk e, ango her tîpek îşareta dengekî ye û ji
alfabeyên din baştir bersiva dengên zimanê kurdî dide. Hejmara tîpên alfabeya
kurdî 31 in.

Di zimanê kurdî de 31 yek deng hene û ji bo her dengekî jî tîpek (herfek) heye.
Bi tenê dengekî taybetî di zimanê kurdî de heye ku bi du tîpan derdikeve û bi
kurdî jê re pevdeng û ewropî jî dîftong dibêjin. Ew jî tîpên Xw ne. Dengê tîpa
"x" bilind û xurt e û ya "w" jî nizim û zeyîf e. Carnan dengê "w" weha kurt û
zeyîf e ku mirov nabihîse û bi tenê dengê "x" dibîhîse. Loma jî di nivîsandina
kurdî de herî bêtir çewtî di vî dengî de tê kirin. Ev dengê kurdî ku ji du tîpan
derdikeve di zaravayê kurdî de ne wek hev e. Di zaravayê kurmancî de jî li gor
herêman tê guhartin.

Soranî, dimilî û li hinek deverên kurmancî jî bi tenê tîpa "x" bi kar tînin. Lê
di rastnivîsa kurmancî de pêwîst e ku mirov "xw" binivîse.

Alfabeya pêşîn a latînî ji aliyê Îsahak Marogûlov hatiye amadekirin. Bi
spiratina hukumeta Ermenistanê, di sala 1928'an de Erebê Şemo û Isahak Marogulov
(bi koka xwe asûrî) alfabeya kurdan ya bi tîpên latînî damezirandin. Hema wê
salê pirtûka wan e "Xwe bi Xwe Hînbûna Kurmancî" çap bû. Ev yekemîn pirtûka
kurdî bi tîpên latînî bû.

Piştre alfabeya latînî ya Mîr Celadet Bedirxan ve çêkirin. Mîr Celadet, ji sala
1919'an dest bi amadekirina xebata alfabeya latînî kirîye. Wî, di 15'ê gulana
sala 1932'an de di hejmara pêşîn ya kovara Hawarê de dest bi belavkirina
alfabeya kurdî a latînî kiriye. Loma ji alfabeya kurdî ya latînî re "alfabeya
Hawarê" yan jî "alfabeya Celadet Bedirxanî" jî tê gotin.



https://ku.wikipedia.org/wiki/Abdullah_Ocalan

Abdullah Öcalan (bi kurdî: /ɑːbdullɑːh odʒɑːlɑːn/) ("Apo", 4'ê nîsana 1949'an,
li gundê Xelfêtiyê bi navê Amara) siyasetmedarekî kurd e. Öcalan damezrênerê
PKKê bû. Di 15ê Sibata 1999an de Öcalan ji aliyê DYA ve hat teslîm kirinî
dewleta Tirkiyê. Niha li girava Îmrali di nav vederê de girtî ye.

Abdullah Öcalan, di 1949'an de li gundê Amara yê navçeya Riha Xelfetiyê ji dayik
bû ye. Dibistana seretayî li Cîbînê xwend û hê di wê demê de di lîstik, limêj û
parve kirinê de pêşengî dikir. Dibistana navîn li Nizipê dibistana navîn jî li
Enqerê li dibistana navîna Tapu Kadastro qedand. Di 1969'an de li Amedê dest bi
karmendiyê kir. Di karmendiya salekê de têkiliya dewlet û civakê û ya sazî û man
feodal û dewletê ji nêz ve dît. Di 1971ê de vebuhandina xwe deranî Stenbolê û li
wir di ber karmendiyê de xwe amade dikir ku bikeve zanîngehê jî. Heman sal
qeydiya xwe li zanîngeha dadê çê kir û dev ji karmendiyê berda.

Di wan salan de Stenbol di bin bandora bayê 1968'an de bû. Ocalan jî kete bin
bandora vî bayî û Marksîzm - Lenînîzm nas kir. Ew salana weke salên werçerxa
jiyana wî ne û her wiha ew Sosyalîzm, yeksanî û azadî pir nêzîkî xewnayên xwe
yên zarokatiyê dîtin. Ocalan bîryar da bû ku Sosyalîzm û pirsgirêka Kurd li hev
biguncîne. Bi vê armancê bîryar da ku dest bi siyaseta çalak bike û qeydiya xwe
li zanîngeha zanîngên ramyarî ya Enqerê çê kir. Li vê derê xwe di nav
atmosfereke tund a guftugoyan de dît û şeklek da ramanên xwe. Di 30yê adara
1972'an de pêşengên şoreşê Mahir Çayan û hevalên wî li Qizildereyê hatin kuştin
û vê bûyerê şopên kûr di jiyan û ramanên wî de de hiştin. Di 7'ê nîsanê de di
çalakîya şermezar kirina bûyera komkujiyê de hat binçav kirin û şandin girtîgeha
Mamakê. 7 meh di girtîgehê de ma û di wê pêvajoyê de xwe gihand ramana wî ava
kirina rêxistinekê û ji bo vê yekê gav avêt nav pêvajoyeke din a lêgerîn û
lêkolînê. Piştî 1972'an pirsgirêka kurd bi gelek derûdoran re guftugo dike û di
heman demê komela perwerdahiye bilind a demokratîk a Enqerê ava dike. Di heman
demê de ew xebatên xwe yên bîrdoziyî yên ku di nava komekê de dimeşîne, digihîne
gihaneka dawî. Koma di bin pêşengiya Ocalan de di dawîya sala 1975'an de
civînekê li dar dixe û bîryar dide ku li Kurdistanê xebatê bimeşîne.

Di 27'ê mijdara 1978'an de jî Ocalan û hevalên xwe li Amedê li gundê Fîsê yê
Lîceyê careke din li hev kom dibin û bîryara ava kirina Partiya Karkerên
Kurdistanê didin. Xebatên rêxistin kirinê yên Ocalan û Partiya ya wî PKK yên li
Kurdistanê di demeke kin de bala dewleta tirk kişand. Li ser vê şêweya nû ya
Ocalan a li hemberî pirsgirêka kurd ku zikê nerm ê Tirkiyê bû, dewleta tirk
zextên xwe zêde kirin. Dewletê bi awayekî vekirî li hemberî awa Ocalan şer dida
dest pêk kirin û ji ber vê yekê Ocalan di 1979'an de derket derve û çû Libnanê.
Bi vî awayî meşa ku wê 20 salan li rojhilata navîn berdewam bikira, dest pêk
kir. PKKê li Libanaê di 1982'yan de kongra xwe ya duyem pêk anî û bîryara vegera
nava axa welat wergirt. Milîtanên PKKê di bin pêşengiya Öcalan de perwerdehiya
xwe ya îdeolojîk û leşkerî jî qedand kirî bûn. Di encamê de di 15ê tebaxa
1984'an de li Bakurê Kurdistanê şerê çekdarî dest pêk kir. Ji wê gavê û şûn ve
êdî pirsgirêka Kurd bi hemû dijwariya xwe di rojeva cîhanê de ye.

Di encama şerê çekdarî de li ser daxwazên ku ji Tirkiyê tên, ji 1993'an û şûn ve
PKKê 3 caran agirbest danezan kir. Ev gavên ku ji bo çareser kirina pirsgirêka
Kurd hatin avêtin, rastî pênûs û astengiyên derûdorên rentxwir hatî bûn. Di 9'ê
dotmeha 1998'an de di encama hevanîyeke ku bi hevkariya hêzên navnetewî hat
amade kirin, Ocalan neçar ma ku ji Suriyê derkeve. 9ê cotmehê de Ocalan dema
dest bi rêwîtiya ber bi Ewrûpa kir wê wiha bigota: Ez ji niha û şûn ve dixwazim
rola xwe di kanala siyasî de bilîzim. Ocalan dema li Îtalya bû gelek caran
bangên ji bo aştiyê kirin lê belê ji yekîtiya ewrûpa hêviya ku dikir bi dest
nexist. Ocalan di 2yê sibata 1999an de bi zordayîna Yewnanîstanê heta Kenyayê
diçe. Di 15ê sibata heman salê de jî li paytextê Kenya Nayrobiyê li pêşiya
avahiya sefaretxana Yûnanîstanê bi hevanîyeke navnetewî ber bi Tirkiyê ve tê
revandin. Serokê giştî yê PKKê Abdullah Ocalan li girava Îmralî ya li nav derya
Marmarayê bi tenê li serê xwe di girtîgehê de hat bi cîh kirin. Ocalan li
Îmraliyê bi parêznameya xwe ya pêşî de daxwaz kir ku pirsgirêka kurd li ser
bingeha aştiyê were çareser kirin.



https://ku.wikipedia.org/wiki/Zerde%C5%9Ft

Piştvanên Zerdeşt gelek exlaq bilind û kur û giranbuha ne. Li gor lêger û
lêkolînên dîroknasan pirtûka wî ya bi navê "Avesta" di wê demê de, ji 21 beşan û
ji hezar bendî pêk dihat. Ew jî sêsed û çil û pênç hezar û hefsed gotin bûn. Û
bi awayekî helbestî hatiye nivisandin. Di ser bawerî û ramana Zerdeşt re pir
demên dîrokî bihurine...

Ew ramana civakê, ya ku xwedan çandeke pêşketî û jiyaneke nûjen û bilnind bû,
her çiqas wek maneyî olî tê bi navkirin jî, ji bona diyarkirina regezeyên wî li
ser elementên xweristiyê bûn. Ew çar elementên xwezayî, wek: ba, erd, roj û av
yên bingehîn ji jiyanê re palda bûn. Tarî û ronahî, nexweşî û xweşî, xerabî û
qencî û mîzana zaniyê û nezaniyê wekî fênomenên nakokî dihatin dîtin. Di
baweriya Zerdeşt de fênomenek heye; ew ji pîrozkirina agir e.

Yên ku li ser rêç û şopên ramana Zerdeşt meşiyan, ewan ji xwe re du xwedan
pesinandin. Ew bawerî bû bingeha jiyana gelan û ji wê demê hettanî îroj li ser
du xetên nakokî bandurkêr bû. Ew çar pirtukên bi rûmet jî ji sedî çil hizrên
Zerdeşt; ango di bin bandûra ramanên Zend-Avesta pêk hatine. Ew çar pirtûkên
nemir ku rûmet tên girtin ji bilî ramana Xwedê dijî hevin û ji mêj ve şerê hev
dikin. Her çiqas di naveroka wan pirtûkan de buhîşt û dojeh, xirabî û qencî û
ayetên wek hev hebin jî li gor mîtolojiyê sembol in û ji hizrê Zerdeşt hatine
girtin. Ji ber ku li gor regezên dîalektîk, hîç ti tişt ji tunebûnê ava nabe û
ji ava buyînê jî tine nabe. Xwe guhêrîne..

Çavkaniyên van çar olên mezin jî ji hizr û regezeyên Zerdeşt û Bûda tên. Li gor
rêvebirê ola Îsa, ola Mihemmed , ola cuhiyan civat bi desthilatiya regezeyên
ewan hatiye îdarekirin. Ji aliyê din, di zanyarî û jiyana materyalîstî de
felsefa zerdeşt li gor regezeyên dîalektîkê ku sed salan berê pisporên Marksîst
bi lêger û lêkolînan derdixin ronahiyê. Ramana Zerdeşt ji bo wan bingeha livîna
bingeha jiyanê ye.Divê di xurustê "xwezayî-natur" de her taxlîd di gel hinek
sedemên dîalektîkê xwe bi xwe hatiye afirandin. Û ev avahî xwe di guhêrîne,
pisporên matêryalîst wek Karl Marx û Friedrich Engels lêkolîn û lêgerên xwe
berbipaş heya Hegel dajon. Çaxa ku mirov hizrên Hegel agahdar dibe û ji Hegel
bihurî, dibîne ku hebuna cîhanê û huliqandina hemu texlîdan bi çar elementên
/"av-hewa-xak û roj"/ Zerdeşt ve girêdeyî ye.ev jî diyare ku bê wan mirov nikare
hebûn û tinebûnê ji hev derîne…

Hizrên Zerdeşt, bi teybetî, li ser temenê qancî û neqanciyê ava na. Hizrên wî,
bi navê Dûalîsmê tên ser ziman. Temenê vê hizrê bi felsefîk wî li gor demê
çêkiriîya û hanîya ser ziman. Bandûra wan nivîsên wî, li hemû hiizirvanên demê
bûya. Dûalîsm, hizrek ji wan hizrên wî yê navdar a. Pirtûka wî navê Avesta ya.
Jê re heta î ro jî, di nav kurdan de Zend-avesta jî tê gotin. Di avesta de, ji
wî bixwe re jî zarastra jî hatîya bi karhanîn. Zarastra, berî wê deme wî, navê
keyekî medî ê kurd jî bûya.

bandûra hizrên Zerdeşt, bi teybetî, weke pêşketinna demê û piştre ku derketina
li hemû olên mazin ên yek-xwûdayî jî bûya. Têgihiştina qancî û xirabiyê li gor
wê têgihiştina dûalîsma Zerdeşt, li wan bûya. Ji wê wirdetir jî, hizrên felsefîk
ên ku hatina û pêşketina, li wan jî, bandûraka mazin ya van hizrên Zerdeşt bûya.
Bi teybetî, Dûalîsma Zerdeşt, bandûra wê di hemûyan de heya. gelekan ji wan,
weke felefeyên demî ku î ro jî bi bandûrî navê wan heya û bahse wan tê kirin,
êdî weke Kartenyennismê û hwd heta ku tê û digihijê Kant û Hegel û hwd, li ser
hemûyan bandûra hizrên wî heya. Ji ber wê bandûrê bûya ku Mirovên weke Niczhe
rabûna û bi navî wî pirtûk nivîsandina.

Zend-avesta, li ser bi hezaran ayar(çerm)ên sawalan hatiya nivîsandin û hatiya
parastin. Lê ew parastin, heta ku Îskenderê mekedonî ku di deme ku hata
Kurdistanê û kurdan ji ber kirinên wî yên xadar paşnavê "Zerqerneyn"tiyê
pêvekirin, wê bimêne. Îskenderê mekedonî, di deme ku tê kurdistanê, talanaka
mazin dike. Hingî, çi dikeve berî wî de di şawitêne û xira dike. Di wê demê de,
zend-avesta ji aliyê wî ve tê şawitandin. Piştre, hinek beşên wê yên ku hin
oldarna piştî wî re ku di aqilê xwe de girtibûn, nivîsandibûn. Lê di wê demê de,
Îskenderê mekedonî, hemû nivîsên zend-avesta şawitand.



https://ku.wikipedia.org/wiki/Mihemed

Mihemed, Mihemmed bin Ebdullah an Pêxember Mihemed (bi erebî: محمد بن عبد الله
بن عبد المطلب بن عبد مناف بن هاشم القريشي‎, lat. Muhammed bin Abdullah bin Abd
al-Muttalib bin Hashim bin Abd Manaf al-Qurayshi), ku di sala 570î de li bajarê
Mekeyê hatiye dinê û di sala 632an de li Medîneyê çûye ser heqiya xwe, Li gorê
bawermendên misilman Mihemed pêxemberê Xwedê ye û pêxemberê dawîn e.

Mihemed li bajarê Mekeyê li Erebistana Siyûdî ê di sala Fîlî de li dû mirina
bavê xwe hatiye dinê. Navê bavê wî Ebdullah û navê diya wî jî Amîne ye. Mihemed
ji malbata haşimî û ji eşira qureyşiyan e. Di şeş saliya xwe de diya wî Emîne
dimire û Mihemed diçe ba bapîrê xwe Ebdelmutelib (bi erebî: Abd al-Muttalib). Du
salan şûnde bapîrê wî jî dimire û Mihemed diçe mala apê xwe Ebû Talib û bi tev
pismamên xwe mezin dibe. Di zarokatî û xortaniya xwe de Mihemed ji bo eşîra xwe
bi salan şivantiyê dike û dû re dibe bazirgan. Tevî zarokatiya xwe a bi zexmet û
sêwîbûn, Mihemed bi durustî û rastî ya xwe dihat naskirin. Bi vî avayî hîn di
xortiya xwe de mirovan ji wî re "Mihemedê Emîn" (bi erebî: Mûhemmed'ul Emîn)
digotin. Emîn bi kurdî tê maneya "yê ku mirov dikanî jê bawer bike, dilsoz".

Di sala 595'an da Mihemed bi jinikeke bî û dewlemend bi nav Xetice re ya ku 40
salî pê re zewicî. Xetice yek ji misilmanên yekemîn e û di sala 606-an de keçek
bi nav Fatime ji wan re dibe. Heta ku Xedîce dijiya pêxember Mihemed bi qet
jinekî din re nezewiciye.

Dema Mihemed nêzikî 40 saliya xwe dibe, di jiyana xwe de hinek guherandinan hîs
dike. Ji ber vê yekê ji gelê xwe vediqete û pirraniya dema xwe hundirê şikeftekê
de li ser çiyayê Hirayê li nêzikî Mekeyê derbaz dike. Bi rojan di wî Şikefta
Hirayê de dimine û li ser jiyana mirovan mijûl dibe. Ji ber ku li wî demê
mirovên Mekeyîyan pûtperest bûn. Di 40 saliya xwe de, li çiyayê Hirayê, wehiya
yekemîn jê re hat. Wehî ji ayetên pêşîn ên sûreya bi nav "Îqre" (Bixwîne) pêda
dibû û ji hêla Xwedê da bi wesayîta firişte Cibrayîl hatibû şandin. Cibrayîll
milê wî girt û got: “Bixwîne!”, ewî got: “Ez çi bixwînim?”. Cibrayîl cardin
pirsî, û Mihemed cardin ji serfirişteyê Bihiştê re got: “Ez çi bixwînim?”. Piştî
sê caran Cibraîl got: “Bi navê Xwedê yê ku merivî ji perçeke ‘’xwînê’’ çêdike,
bixwîne!” (bi erebî: Iqre’ bismi Rabbik alladhî khalaq, khalaqal insane min
‘alaq). Li ser vê bûyerê Mihemed bi heyecaneke mezin û bi tirs hat mala xwe û ji
Xetîceyê xwest ku wî bi cilan por bike. Dû re jî ji Xetîceyê re bûyera ku hatibû
serê wî got û ayetên ku ji wî re hatibûn şandin xwend. Êdî ji hevalên xwe Ebû
Bekir, Elî û Zeyd re jî pêxemberiya xwe eşkere kir û hemû bûn misilman.

Bûyereke mezin ku yê li ser Mihemed tê gotin jî Şeva Pîroz a Mîrac e. Di vê şevê
de Mihemed bi alîkariya Xwedê ji bajarê Mekeyê çûye bajarê Qudisê mizgefta bi
navê Mescîda Eqsa û li wê derê jî bi tev firişteyan bûye asîman çûye ba Xwedê.
Li ser vî bûyera serokên eşîra Qureyş Mihemed bi derewan tawanbar kirin û hê
dijwartir dijî wî derketin. Êdî mayîna Pêxember li bajarê Mekeyê ne mimkûn bû û
biryar da kû ji bajêr derkeve. Bi vî avayî Mihemed çû Taîfê û li wê derê
pêxemberiya xwe eşkere kir. Lê ta’ifiyan bi bin bandora serokên Mekeyê heqeret
li wî kirin û ji bajarê xwe derxistin.

Êdî Mihemed biryar da ku bi hemû misilmanan koç bike here bajarê Medîneyê, wê
demê navê bajêr Yesrib (bi erebî: Yathrib) bû. Dema Mihemed çû wir êdî ji bajar
re gotin Bajarê Pêxember (bi erebî: Madinat an-Nabi). Ew nav li Yesribê ma û
navê wê bû Medîne (“Bajar”). Ji ber vî yekî bi çend serokên eşîrên Medîneyê, yên
misilman, dizî hevdîtinek ava kir. Lê di demekî kurt de serokên eşîra Qureyş
fêrê vî hevdîtinê bûn û ji bo ku ola Îslamê li bajarên din belav û xurt nebe,
biryar dan ku Mihemed bikujin. Lêbelê Mihemed ev plana wan bihîst û bi tev heval
û apê xwe Ebû Bekir, ji bajarê Mekeyê derket. Herdu bi hev re sê rojan di
şikefta bi nav Sewr de xwe veşartin û roja 20'ê îlona sala 622'an gihîştin
nêzikê Medîneyê gundê Qubayê. Li vê derê Mihemed bi tev hevalên xwe yên ji
bajarê Medîneyê yekemîn mizgefta ola Îslamê ya bi navê Mescîda Teqwa (bi erebî:
Masjid at-Taqwa) çêkir.

Yesrib (Medîne) ewdem di civateke ji Mekeyê cûdatir bû. Eşirên "Ews" û "Xezrec"
di şerr de bûn û li wir çend malbatên cihûyan hebûn, wek Benû n-Nadir, Benû
Qureyze û Benû Qeynuqa yên bihêz. Xêncî van li bajêr kesên beriya Hicreyê bibûn
misilman jî hebûn. Ji van re digotin “alîkar” (bi erebî: ansar). Di dawiyê de jî
misilmanên Mekeyê, yên beriya Hicreyê hatibûn Medîneyê, “muhacîr”.

Berî her tiştî Pêxember eşîrên di şerr de li hev anî. Di peymana Medîneyê de her
kesên Medîne cîh girtin. Civate misilmanan “umet” û civata cihûyan hev û mafên
hev naskirin. Li Medîne Xeyber, cihûyekî dewlemend ket destê misilmanan û hemû
cihû ji Medîne hatin derxistin, ji ber ku ew neyartî bi misilmanan dikirin.

Mihemed sê caran bi pûtperestên (muşrikên) Mekeyê re ceng kir. Nêzîkê calên avê,
li Bedrê cengek qewîn çêbû. Misilman serketin û hemû qenîmeta muşrikan ket destê
wan. Di şerrê Uhudê de misilman perîşan bûn, ji ber ku ew leşkerên bi tîrkeban
ku Mihemed li sere çiya cîhkiribû û ji wan re gotibû: “Çi dibe bila bibe, ji
cihên xwe neleqin”, dîtin ku wa misilman serdikevin, cîhên xwe berdan û ber dan
leşkerên muşrikan. Lê leşkerên sîwarî muşrikan yên xwe veşarti bûn ji cîhên xwe
derketin û bi pişt ve li misilmanan xistin. Misilman di nav her duwan de man û
pirr kes brîndar û şehîd ket, wek Hemze. Diranê Mihemed jî di şerr de şikest.
Cengeke din jî li Medîneyê çêbû. Muşrik ji Mekeyê bi rê ketin û hatin Medîneyê.
Mihemed ferman da û got bile li dora bajêr çelên kûr û fireh werin kolîn ku
hespên wan nikaribin ser re bazdin. Herwaha şerekî girîng çê ne bû û muşrik ji
birçîbûn û betalbûne para zivirîn. Misilman pey wan ketin û ew heta dûr ji
Medîneyê teqîb kirin.

Piştî van cengan, 6 salan piştî hicreyê Mihemed umeta xwe komkir û ketin rê ku
biçin Mekeyê Kebeyê tewaf kin, “umre”. Li Hudeybiyeyê, gundekî nêzîkê Mekeyê
muşrikan rê li wan girtin. Pêxember Mihemed nexwest şerr çêbe û bi serokên
qureyşiyan peymanek damezirand. Herwiha qureyşiyan pêxemberiya wî nepejirand, lê
ew wek serokê kesên Medîne û misilmanan qebûl kirin:

Dema salên peymanê Mihemed çû Mekeyê leşkerên bi hêz wek Xalid ibn Welîd û Emr
ibn el-Asî (bi erebî: Amr ibn al-’Asi) û pirr kesên bi nav û deng û dewlemend
hatin der riya rast. Di riya standina Mekeyê de êdî tiştek ne mabû. Du sal pişt
peymanê Mihemed bajarê Mekeyê bê şerr ji muşrikan stand. Mihemed pûtên Kebeyê bi
destê xwe hilşand.

Di nav misilmanan de Pêxember Mihemed zêdeyî du sed navên wî hene. Çend ji wan
ev in: Evîndarê Xwedê (bi erebî: Habib Allah), Pêxember (an-Nabi), Bavê Qasim
(Abu’l-Qasim), Giyanê Heqê (Rûh al-Haqq) û gelekên din. Bi erebî, bi navê
Mihemed ve mirov pir caran gotina “sellallahu ‘eleyhî we sellem” jî dike.

Misilman dema qala Mihemed pêxember dikin ji bo ku giramiyê dibejin Hezretî
Mihemed (Hz. Mihemed) û selewat li ser tînin.

Herwiha navên wî yên din Ehmed, Mehmûd bi navê Muhemmed ra hevreh in û bi manaya
"yê ku pesnê wî hatiye dayîn" in. Navekî din jî Mistefa ye.



https://ku.wikipedia.org/wiki/Belavb%C3%BBna_%C3%8Eslam%C3%AA_li_Kurdistan%C3%AA

Belavbûna îslamê li Kurdistanê an Misilmanbûyina kurdan, piraniya kurdan berî
îslamiyetê li ser dînê zerdeştîtiyê bûn. Dinê Zerdeştî ji aliyê Zerdeşt pêxember
ve hatiye belakirin û heta dema şerê di navbera Sasaniyan û Artêşa îslamê de ku
çêbû pirraniya kurdan li ser vî dînê bûn.

Îslamiyet di sedsala 7an de derket, wê demê kurd di navbera Împeratoriya Sasanî
û Împeratoriya Bîzansê de perçekirî bûn, ji ber vê yekê hertim axa kurdan ji
Sasanî û ji Bîzansê re bûbû qada şer.

Hevnasbûna kurdan bi îslamiyetê ve digîhîje dema Mihemed pêxember, Herwiha sê
kurdên sehabe hene ku di dema Mihemed pêxember de bûne misilman, ji vana yek
Caban el-Kurdî û kurê wî Meymûn el-Kurdî û sehebeya jin Zozan e.

Li gorî nivîskar Îbrahîm Sediyanî sehabeya kurd a yekemîn ango pêşî ji nav
Kurdan de "Kelimeya Şehadetê" tîne û dibe misilman, jineke mûbarek
sehabeya Zozan e. Çawan ku misilmanê yekemîn Xetice ye û jin e, misilmanê
yekemîn ji nav kurdan ew jî Zozan e û jin e. Ji bilî van sehabeyan gelek tabîûnê
kurd jî hebûne ji vana yê herî navdar Şêx Xelîlê Kurdî ye ku di sala 750î de
wefat kiriye. Şêx Xelîlê Kurdî bi xwe zanyarê îslamê û mutesewif bû.

Pêşiya fetihkirina Kurdistanê jî hinekî bazirganên kurd ji herêma Cizîrê çûne
herêma Mekeyê bajarê Taîfê û li wê derê bûne misilman û zivirîne Cizîrê
misilmantiyê belakirine.

Wexta ku Artêşa îslamê di serdema xelifetiya Xelîfe Omer de di navbera salên
637-642an de îslamiyetê li Kurdistanê belakirin pirraniya kurdan îslamiyetê
pijirandin û bûne misilman. Lê hinek kurd jî di dema Elî de bûne misilman, Bi vî
awayî kurd li dû ereban bûn gelên misilman ên pêşîn.

Îro pirraniya gelê kurd misilmanên sunî ne, Lê hinek elewî û hêjmarekî kêm şiî
jî hene, kurdên sunî li ser mezheba Îmamê Şafiî ne. Di nav kurdan de gelek
êzidî, û pir kêmbe jî hinekî xiristiyan, cihû û zerdeştî jî hene.

Bi pijirandina misilmantiyê ve li Kurdistanê di nav kurdan de jî xwendin û
zanist pêşve çû. Li Kurdistanê gellek medrese, mizgeft û pire ava dikin.

Di Serdema Zêrîn a Îslamê de li her aliyê Kurdistanê wêjevan û helbestvanên
mezin yên weke Bassamî Kurdî, Evdilsemedê Babek, Baba Tahirê Uryan û Elî Herîrî,
alimên weke Macîd el-Kurdî, Ebû Ebdullah Mukrî, Îsa Kurdî, Qalî, Îbnî Cezerî,
Cakîr el-Kurdî, Ehmed Eşnehî, Evdilqadirê Geylanî, û Îbn Selah el-Kurdî,
stranbêj û muzîkologên weke Îbrahîm Mewsîlî, Îsheq Mewsilî, Ziryab, Sefiyedînê
Ûrmewî û Mihemed Katib Erbîlî, gerokên weke Ehmedê kurê Fedlan, bijîşkên weke
Mihemed el-Cizîrî, mîmarên weke Mûnîs, fîlozofên weke Şihabedînê Suhrewerdî, Eyn
el-Qudat, Siracedînê Ûrmewî, Emerê Suhrewerdî, Amîdî, Îbn Dînar, Îzedîn Erbîlî û
Şemsedînê Şehrezûrî, dîroknasên weke Elî îbnûl Esîr, Mubarek el-Mistewfî,
Behaedîn ibn Şedad, Îbnûl Ezraq û Îbn Xelikan, zanistvanên weke Dînewerî, Îbn
Quteybe, Îsmaîlê Cizîrî, Fexredînê Exlatî, Mûsa Kemaledîn, Îbrahîm Xelatî û
Ebûlfida derketine holê û di gellek şaxan de zanist û wêjeya kurdî pêşve
xistine.

Ji bilî van kesan di vê demê de gellekî nivîskar û zanyarên kurd ên jin jî
derdikevin ji vana yên herî nas kirî Fexrûl Nîsa, Ûm Mihemed û Esma Xatûn in.
Fexrûl Nîsa destxet (xetat), nivîskar û hedîsvana kurd a jin a herî pêşîn e, Tê
gotin ku Fexrûl Nîsayê gellekî helbestên xweş jî nîvisiye.

Îbrahîm Mewsilî (742-804) yekemîn stranbêjê kurd e, Herwiha yekemîn stranbêjê
cîhana misilmanan jî tê zanîn, Bi pirranî li Mûsilê hate naskirin ji ber wî
bernavka wî "Mewsilî" ye. Mewsilî ji 900î zêdetir berhem besterêz kiriye.

Ziryab (789-857) kesê pêşîn e ku têla pêncem li saza ûdê zêde kiriye û mizrap bi
kar aniye û weke damezrênerê kevneşopiya muzîka endulusî tê nasîn.

Dînewerî (820-896) ji zanyarên Kurdistanê yên mezin ê ewilî û zanistvanekî
pirralî ye, ne tênê li ser qadekî, di gelek qadan de vekolîn kiriye û rê daye
pêş zanyarên dû xwe. Di warê riweknasî, zoolojî, zimannasî, mentiq, dîrok,
erdnîgarî, astronomî, meteorolojî, matematîk û mekanîkê de berhem nivîsîne û ew
berhemên wî ji alî zanyarên mezin ên dû wî weke çavkaniyên herî bi bawer hatine
bikarhanîn. Li Ewrûpayê di derdora zanistî de weke “Dahiyê Kurd” tê naskirin.

Dînewerî bûye ji zanyarên yekem ku li ser dîroka kurdan û antroplojiya kurdan
lêkolîn kiriye û pirtûkek bi navê "Ensab el-Ekrad" (Jêderka Kurdan) nîvîsandiye.
Di vê berhema xwe de ji dîrokên kevnar heya roja xwe bav û kalên kurdan girtiye
dest. Dîsa di dîrokê de yekem car wî Nexşeya Kurdistanê xêz kiriye. Navê
Kurdistanê di xeriteya xwe de bi kar haniye. Dînewerî Qurana pîroz a misilmanan
jî tefsîr kiriye û bi vî awayê bûye ji tefsîrvanên kurd yê herî pêşîn.

Îbn Quteybe (828-885) zanayê bi navûdeng ji malbateke kurd a rewşenbîr hatiye.
Ji ber hindê perwerdehiyeke baş dîtiye û zanayekî îslamî yê derdemî jê
derketiye, di gelek şaxên zanistiyê de bûye pispor, xasma jî li ser zanista
dîrok, kelam, hedîs, tefsîr, wêje û fiqihê gelek pirtûk nîvîsandiye. Îbn Quteybe
di dema Ebasiyan de yekemîn rewşenbîr bûye ku di pêşveçûna zanîn û medeniyetê de
pêşikvantî kiriye.

Bassamî Kurdî di sedsala 9an de jiyaye, herî pêşîn bi kurdiya goranî helbest
nivîsandiye. Lê derbarê jiyana wî de zêde agahî tuneye.

Evdilsemedê Babek (972-1020) helbestvanê kurd ê herî pêşîn yê kurmancî nivîsiye.
Evdilsemedê Babek dîwaneke sê cild helbest bi kurmancî nivîsîne. Zimanê wî pir
xweş, geş û herikbar e û peyvên ku wî bi kar anîne, di kurmanciya îro jî niha
têne bikaranî, Helbestekî wî ev e.

Evdilsemedê Babek çendî ku wek helbestvanê pêşî yê ku bi kumancî nivîsiye jî, lê
zêde li Kurdistanê nehatiye naskirin. Ji ber wê yekê Elî Herîrî (1009-1077) wek
helbestvanê pêşîn tê zanîn. Helbestekî Elî Herîrî ev e;

Baba Tahir Hemedanî (935-1010) jî helbestvanê kurd ê pêşîn ê ku helbestên xwe bi
kurdiya lorî nivîsiye. Helbestekî Baba Tahirê Uryan;

Îsmaîlê Cizîrî (1153-1233) ji Cizîrê ye, bi xwe di medreseyên kurdî de xwendiye
û zanyarekî pir bi nav û deng e ku bingeha zanista robot û sîbernetîkê avêtiye.

El-Cizîrî pirtûkekî bi navê Kitab el-Hiyel (Pirtûka Huneran) nivîsandiye, di wê
de, digel nîgaran, behsa çêkirina 50 amûrên mekanîkî dike. Di sîbernetîk û
fizîkê de gelekî zanyarên navdar yên weke Leonardo da Vinci di bin bandora
El-Cizîrî de mane. Di dîroka cîhanê de çawa Selahedînê Eyûbî lehengê kurd tête
nasîn, di zanista cîhanê de jî El-Cezîrî bi navê "Endezyarê Mezin ê Kurd" têye
binavkirin.

Bi belavbûna îslamê, li Rojhilata Navîn û erdnîgariya Kurdistanê, şaristaniyeke
nû dest pê kir. Ev şaristanî, giraniya xwe daye ser nivîsandin û xwendinê. Ji
ber hindê kurdan jî gelek medreseyên ku perwerdehiyê bi zimanê kurdî dikirin ava
kirin.

Medreseya Kurdî a herî pêşên di sadsala 10'an de sala 950'an de li Rojhilata
Kurdistanê li bajarê Hamedanê hatiye avakirin.

Di medreseyên kurdî de pirraniya pirtûkan bi zimanê erebî bûn, lê alimên kurdan
evan pirtûkan dizivirandin zimanê kurdî û hînê telebeyan dikirin. İcar bi vê
şeklê ve zimanê kurdî pêşve diket. Di medreseyên kurdî de telebeyên kurd tevê
kurdî, erebî û farisî jî hîn dibûn.

Di medreseyê kurdî de dersên Quranê, tefsîr, siyer, fiqih, kelam, mantiq, wêje,
felsefe, astronomî, tib, fizîk, matematîk û hwd dihatin dayîn.

Zanyarê kurd herweha bavê robot û sîbernetîkê ku îro van herdu bûjenan dinyayê
li ser nigan ragirtine, projeya wan ji aliyê Îsmaîlê Cizîrî ve di Medreseya
Kurdî de hatiye çêkirin. Hin ji wan medreseyan pirî ku menşûr bûbûn, bihêsanî
navên xwe di rûpelên mêjû de jî bi cih kirine. Her waha Medreseyên kurdan zimanê
kurdî, çanda kurdî û wêjeya kurdî li ser pêya dane hîştin.

Di medreseyên Kurdistanê gelek zanistvan, alim û wêjevan derketine, her yek li
gorî hêza xwe li wêje û zimanê kurdî xwedî derketiye û bi pêş xistine. Çend
kesên ku di medreseyên Kurdistanê de perwerde dîtine û xizmeta zimanê kurdî û
zanistê kirine ev in:

Mele Mehmûdê Bazîdî di nîveka sedsala 19an de bi taybetî behsa pênc heb
(“Tesrîfa Kurmancî”, “Nûbihara Biçûkan”, “Mewlûd”, “Zurûf” û “Terkîb”) pirtûkên
kurdî kiriye û gotiye ku ev berhem di medreseyên Kurdistanê de tên xwendin.



https://ku.wikipedia.org/wiki/%C5%9E%C3%AAx_Se%C3%AEd

Şêx Seîd an jî Şêx Seîdê Pîranî (z. 1865 li Qollhêsara Xinûsê Erzîrom − m. 29
pûşper 1925 li Amedê), şêxê neqşîbendî, pêşawa û şoreşgerê Kurd bû. Di sala
1925'an de li bakurê Kurdistanê Serhildana Şêx Seîd da dest pê kirin.

Li hemberî zorbetî û îxanetên kemalîstan kalê Şêx Seîd di 13'ê reşemiyê 1925'an
de serî bilind kir. Kurdistanê bajar bi bajar ji destên dewleta romiyan (navê
niha Tirkiye) derxistin. Êrişê ser Amedê kirin û bi mehan bajar dorpêç kirin.
Berhingariyeke dirêj da nîşan ku Amed nakeve. Dagirkirin bi qerera şûrayê hat
rakirin. Têkoşer pêl bi pêl derbasî başûr û rojavayê Kurdistanê bûn. Rêberê
bizavê Şêx Seîd û 49 hevalên wî ji bo derbasî Başûr bibin, bi rojê xwe
diveşartin û bi şev dimeşiyan. Armanc berdewam kirina cenga awarte û xeyrî
nîzamî bû. Bi xiyaneta bacenaxê Şêx Seîd ê serdar Qasim (Qaso), serokên
serhildanê, Şêx Seîd û hevalên wî hatin dîlgirtin.

Di 10'ê gulana 1925'an de wan derxistin Dadgeha Serxwebûnê ya Rojhilatê (Şark
İstiklal Mahkemesi) ya Diyarbekirê. Nêzîkî pêncî rojan darizandina wan dewam
kir. Di 28'ê hezîranê 1925'an de, derbarê Şêx Seîd û 47 hevalên wî de dadgehê
biryara darvekirinê (îdam) da. Du kes bi çend salan ceza xwarin. 28 kes di heman
rojê de û yên din û Şêx Seîd di 29'ê hezîrana 1925'an de li taxa Deriyê Çiyê ya
Amedê hatin darvekirin.



https://ku.wikipedia.org/wiki/%C3%8Eran

Îran an jî Komara Îslamî ya Îranê (bi farisî: جمهوری اسلامی ایران‎,
lat. Jomhuri-ye Islāmi-ye Irān) welatekê Rojhilata Navîn e. Îran li bakur bi
Ermenistanê, Azerbaycanê û Turkmenistanê re, li rojava bi Tirkiye û Îraqê re, li
rojhilat bi Afxanistan û Pakistanê re û li başûr bi Kendava Farisî û Kendava
Omanê re û li aliyê din ê wan herduyan re bi Kuweyt, Erebistana Siûdî, Bahreyn,
Qeter, Mîrnişînên Erebî yên Yekbûyî û Ommanê re hevsî e.

Bi dirêjahiya dîrokê rola jeostratejîka Îranê giring bûye. Sedema vê giringiyê
jî cihê wê li navenda Ewroasyayê ye. Îran yek ji damezrêner û endamên Neteweyên
Yekgirtî, Welatên Alînegir û Rêxistina Welatên hilberînerê Petrolê (OPEC)ê ye.

Peyva Îranê bi koka xwe ji peyva Aryanê re nêzîk e û ramana wê welatê Aryanan e.
Hêjayê gotinê ye ku peyva Îraq anko Îrak a cîranê Îranê ye jî, bi koka xwe ve bi
heman peyvê re têkildar e.

Di dîrokê da navê Aryanan û Parsiyan bi giştî ji bo wan herêman li kar bû ku
niha Banî a Îranê pêktînin. Lê bikaranîna peyvên mîna Arî, Arya û Aryanayê li
Îranê ji bo demên berî pêxemberê Îranî Zeradeştî tê gotin. Lê Zerdeşt bi aslê
xwe kurde. Ev nav di Avestayê da (xeyîn ji parên ku dibêjinê Gat) hatine
misogerkirin. Rengê ramana Ayîryaê tiştekê nêzîkî necîb, paqij an bilind e.
Ayîrya daînhava bi ramana welatê Ariyan û Ayîryan Vaç bi raman welatê kok ê
Ariyan ve girêdayî ye, ji wê hatiye.

Welatê Îran li navberî welatên Îraq li rojava, Tirkiye, Ermenistan û Azerbaycan
li bakurê rojava, Pakistan û Afxanistan li rojhilatê, Turkmenistan li bakurê
rojhilatê ye. Herwisa li bakurê Îranê gola Kaspiyen an jî Derya Mazenderan heye.
Li başûrê Îranê jî Kendava Farisî û derya Omanê hene.

Zimanê fermî yê Îranê farisî ye, lê kurdî, azerî, beluçî, erebî, turkmen û gelek
zimanên din jî lê tên peyivîn.

98% ji akinciyên îranî misilman in; 89% şiî û 9% sunî ne. 2% mesihî, êzîdî,
bahaî, yahudî û zerdeştî ne.



https://ku.wikipedia.org/wiki/Zimannas%C3%AE

Zimannasî (carine zimanzanî û kêm car zimanvanî; bi înglîzî linguistics)
zimannasî zanista ku li zimanê mirovî vedikole. Dikare bê dabeşkirin sê beşan:
têşiya zimanî, wateya zimanî û wate di pêgehê de. Kevntirîn çalakiyên pênasîner
yên zimannasiyê vedigerin Pāṇini 500 B.M ku Sanskrîtî analîz kir di Ashtadhyayi.
Yek ji binşaxên zimannasiyê lêkolîna li pêkhatiyên zimanî an jî rêzimanî dike.
Ev jî li ser pergala rêbazên ku bikahênerên zimanî bi kar dihînin di zimanî de.
Li morfolojîyê (formasyon û avakirina peyvan), hevoksazî (çêkirin û avakirina
hevok û frazan ji van peyvan) û fonolojî(pergala dengan) Dengsazî bêtir girêdayî
beşên zimannasiyê yê ku li taybetmendiyên rasteqîn yên dengê axaftinê û dengên
ne axaftinê û şêweya ku tên derxistin û têgihiştin. Vekolîna li wateya zimanî
girêdayî çawa ziman pêkhatiyê bivac û çavkaniyê cîhana rasteqîn vediguhezîne,
diguherîne û dike ew wateya ku nediyariyan çareser û îdare bike, ye. Ev katagorî
vekolîna li watezanîyê (çawa wate tên fêmkirin ji gotin û konseptan) û
pragmatikî (peyv çawa ji naverokê tê fêmkirin) zimannasî pêgeh/naveroka her
zimanî dinere ku bi hokerên civakî, dîrokî, û siyasî bandor lê kirine an na. Ev
jî li pereseniya zimannasiyê vedikole, ku ew jî bersiva pirsyarên wek kok û
veguhestina zimanan peyda dike; zimannasiya dîrokî li guherînên zimanî; zanista
zimanê civakî, ku li pêwendiya di navbera varyasyonên zimanî û pêkhatiyên civakî
de dinere; zanistia zimanê derûnî ku li ravekirin û karê zimanî di hişî de
vedikole norolîngustîk li prosesa zimanî di mêjî de dikole zimanwergertin; bê
çawa zarok û mezin zimanan fêr dibin û analîza gotûbêjên ku pêkhatiyên nivîs û
axaftinan dihundirîne, dike Hin perwerdeyin dî jî bi zimanî ve girêdayî ne an jî
pêwendiyên wan pê re heye. Semiolojî, wek mînak: vekolîna giştî li sembol û
nişanan e, di zimanî de û li derveyî zimanî. teorîvanên nivîsên wêjeyî li
bikhanîna zimanî di wêjeyê de, dikolin Zimannasî li gel vê sûdê ji dengvedanîyê,
antropoljî, biyolojî, zanista kompûterê, anatomiya mirovî, înformatik, norolojî,
felsefe, derûnnasî, civaknasiyê û derdzêyanîya ziman-axaftinê digire û agahiyan
dide wan.



https://ku.wikipedia.org/wiki/Xiristiyan%C3%AE

Mesîhtî, kristiyanî, xiristiyanî, xaçperestî, îsewîtî, filehî an filetî ola
bawermendên mesîhî û kristiyanan e û Mesîh (Îsa, Eso) pêxamberê vê ayînê ye.
Pirtûka pîroz a mesîhiyan Încîl e. Ji bawermendên ola mesîhtiyê re mesîhî,
kristiyan, xiristiyan tê gotin. Ji bilî vê binavkirinê, bi kurmancî navên îsewî,
fileh an file jî tên bikaranîn. Ola Mesîh (Îsa, Eso) li Filistînê derket û li
her derê dinê belav bû. Nêzîke du milyar kes bawermendê vê olê hene. Ango di
dinê de ji her 6 kesên 2 bawermendên vê olê ne.

Her wiha bi Kurmancî jî wejeyeke nivîskî û devkî ya xiristiyaniyê heye: Lawija
Mesîh.

Bêja Xiristiyaniyê, ji bêja Mesîhê e yewnenî ku berbemberê wê hrîstos tê.
Beremberê bêja Xiristiyaniyê di Di Îbranî de `Maşîah`e. Di kurdî de ji beremberê
wê `fileh´ an ji ´file´ ya. Di xiristiyanî de Nebî Nûh jî ji xwediyê hebûn û
wateyeka mazina. Nebî Nûh li Cizîra Botan e. Li Kurdistanê navende wê ji
Mêrdîne. Dêre ZAHFRAN dêreke ku mesîhiyên pêşî tê gotin ku çêkirine. Ji ber ku
xiristiyanî berî îslamê derdikeve, êdî li Kurdistanê ji pêşî yanî berî
misilmantiyê gelek xisristiyan hebûn. Manî bixwe, kurdekî ji dore Mêrdînê bû. Li
ser koma pêşî ya xiristiyaniyê deme ku avadibe, bavê wî yek ji endamê wê komê
ya. Piştre ew ji wê hizrê nasdikê û dixweze bi hizre xwe Zerdeştî re û
xiristiyanî re sentezekê çêke. Çêdike ji. Lê piştre ji ber wê hizre xwe te
girtin ji aliyê keyê Sasanî ve û weke Nebî Îsa ew ji pêşî tî bixaçkirin û piştre
ser, ling û laşê wî yê dî jev tê vaqatandin û ew tê kuştin.

Di xiristiyaniyê de mirov ji pitiktiyê tê waftizkirin. Bi rohniyê li ser navê
"bav, xwedê û rihê pîroz" tê waftizkirin. Navê vê yekê ji `pergala teslîsê´.
Piştî ku mirov hata wastizkirin, êdî mirov dibe endamek ji endamê xiristiyaniyê.
Xiristiyanî bi Qatolokî dest pê dike.Lê di sadsala 15 de, li hemberê key Şarqan
deme ku xwepêşandin dest pê dikin, êdî yên ku tevlî wan xwepêşandinan dibin,
dibine bingihê bûna Protastantiyê ji. Êdî ji vê deme pêde protastanî ji bi dest
pêşketinê dike.

Încîl an ji bîbîl, pirtûka pîroz ya xiristiyaniyê ya. Weke Ahît nû ji tî bi nav
kirin. Bi rêze navê wan ji her weha tê bi nav kirin. Matta, Markos, Luka û
Yuhanna ya. Di sadsala 15. de ji aliyê Keşîşekî ku bi navê Luther ku li Almaniya
bû hata qulubandin. Ev yek, weke destpêka deme xwenûkirinê ji tê dîtin. Ev yek,
deme ku pêşî ew dike, rastî pir bertekan têt. Lê piştre bi ser dikeve.
Xiristiyanî ji bi vê yekê re demeke nû di xwe de dide dest pê kirin. Ew dem, bi
xiristiyaniya rojeme re hebûna xwe berdewam dike.

Piştre ku Misilmanatî ji derdikeve, êdî hin bi hin di nav wan de ji şerekî
serweriyê destpêdike. Hz Mihemed, di saxiya xwe de xwest ku nêzîkatiyaka baş di
naqabîne hizre xwe ya olî û xiristiyaniyê de çêke. Deme ku mirov li dîrokê wê
deme mirov dimeyîzenê, mirov wê yekê pir baş dibîne.Deme ku misilnaê pêşî
derdikevin û putperestên Mekî diçina ser wan, êdî Hz Mihemed ji aligirên xwe re
"herine habasîştanê. li wir keyekî mesîhî heye wê ew alî we bike.ew ji diçin û
ew ji alî wan dike û wan diparaze. Ew parastin dibe hîmekî mazin ji pêşketina
ola Misilmanetiyê re. Ew mirovên ku li wir xilas dibin, ew piştre ola
misilmantiyê bi pêşdixin.

Divêt ku mirov bêje ku kevneşopiyeke xiristiyaniyê li Kurdistanê heye. Li
Kurdistanê, navende wê Mêrdîne. Gelek mirovên fileh hene. Berî deme misilmantiyê
ji û piştre ji gelek fileh hebûn. Gelek dêrên wan hebûn. Li her herêmen
kurdistanê dêrên wan hene. Yên ku ji kavilkirin û xirakirinê xirabûna û gahana
roje me ne gelekin. Lê li yên ku xilasbûna û gahana roje me ji ku mirov
dimeyîzen, mirov dibîne ku xwediyê hebûneke ku mazina. mesîhiyên li Kurdistanê
axlabe wan ji qatolokîn.

Nebî Îsa deme ku dest bi derketina xwe dike, pêşî, ji nav Cihuyan dest pê dike.
Yên ku pêşî lê bi bawer dikirin ji Hinek Cihu ne. Ji wan re ji tê gotin
Mesîhiyên cihu Navê dayika wî Meryeme. Li wan di serî de Yusif xwedî derdikeve.
Ew piştre ku hinekî mazin dibe, êdî tê gotin ku ew Mesihe. Ji xwe, herkesek li
bendî hatina Mesihê. Lê Cihu, bawer nekin. Jiber ku ew bêbav e li dinyê. Ji ber
vê yekê ji deme ku tê gotin ku ew Mesihê, êdî Serî li waliyê romê ê bi navê
Pontius Pilatus dixin. Bi sedeme ku wê xalkê teşwikî raperîne kiriye. Bi vê yekê
re ew tê girtin û li xaçê tê xistin li kaşê Golgutha.



https://ku.wikipedia.org/wiki/Norw%C3%AAc

Norwêc an jî Mîrnişîna Norwêcê (bi norwêciya bokmål: Kongeriket Norge; norwêciya
nynorsk: Kongeriket Noreg) welatekî li bakurê Ewropayê di navbera deryaya Bakur,
Okyanusa Atlasê ya Bakur û li rojavayê Swêdê ye. Welatekî li rojavayê
Skandinavyayê ye. Sînorê wê bi Swêd, Fînland û Rûsyayê re heye. Welatên cîran,
Fînland 729 km, Swêd 1.619 km, Rûsya 167 km ne. Norwêc, welatekî skandînavî ye.
Di welêt de, bi taybetî, çiyayên bilind û fyord hene. Norwêc nêzî Qûtûba bakûr e
[çavkanî pêwîst e]. Welatek ji wan welatê ku lê pirr berf tê ye. Salê 8 yan jî
9´an lê berf heye. Lê ji çar bahrên wê, nêzî sê bahrên wê avî ye û bahr li ber
e.

Dirêjahiya sînorên wê, 2.515 km ye. Gelheya wê, 4,92 milyon a. Nêzî ku bibe 5
milyon. Koma etnikî ku piştî norwêciyan re û mazin a û li bakûrê wê dijî, ji wan
re sámî tê gotin. Di gotina sámî, bi norwêcî samer de, pêvoka -er ji bo zêdebûnê
bêne ser ziman e. Tişta ku pê dabara xwe dikê jî, masî, weke karekî binesazî yê
welêt tên çêkirin û firotin. Wekî din jî, li welêt, petrol heya û weke welatê
skandînavî yê herî zêde ku lê petrol derdikeve ye. Ji bilî wê jî, hin çandin qût
û zadên din û firotina wan li welêt, weke karekî mazin bi rê ve diçêt.

Norwêc, weke welatekî ku li Skandinavyayê dijî ye. Dîroka wê heta sedsala 9'an a
piştî zayînê tê qaydkirin. Dîroka wê vê ya vê demê, weke dîroka mîtolojîk e û di
norwêcî de jê re "Nørront-tid" tê gotin [çavkanî pêwîst e]. Bi vê yekê re,
dîroka wê, tê ser ziman. Ev deme dîroka wê, li ser wê pirr vegotin hene. Ji wê
demê re, wekî din jî, tê gotin "deme Vîkîngan" û an jî bi norwecî vikingtid.
Norwêcî ji bi koka xwe ve vîkîng in. Bi wê re mirov divêt ku bibêje ku welatên
skandînavî hemû jî xwediyê heman kokê ne.

Norwêcê, ev demên wê yê kevn in û weke demna ku zêde di derbarê wan de ne hatiya
nivîsandin in. Bi vegotinî, çîrokî, mîtolojikî û hwd, bi vegotinên di derbarê wê
de hene. Ji vê re jî Nørront-tid tê gotin. Norwêc, demeke xwe ya dîrêj, di bin
serdestiya Danîmarkayê de di bihurêne. Di wan demên wê de, bi Danîmarkayê ve
girêdayî ye. Tê qaydkirin ku Norwêc, ser 400 salî re bi vê rengî bi Danîmarkayê
ve girêdayî dimenêt. Piştre wê jev veqetiyê. Ji vê dema ku bi Danîmarkayê ve
girêdayî ye jî tê gotin ku "deme bi Danîmarkayê ve girêdayî". Norwêc, heta wê
demê salên 1814´an, wê bi Danîmarkayê ve bimêne. Di vê demê de, Danîmarka bi
Firansayê re tevdigeriye. Hingî, di wê demê de Napoleon li Firansayê deme wî bû.
Piştî ku ew li dijî, hêzên rojava dikeve şerekî mazin de û winda dike, êdî wê
Norwêc, ji Danîmarkayê were qûtkirin. Piştî ku Napoleon windakir, wê ev yek
bibe. Piştre, wê bi Swêdê ve were girêdan. Swêd, weke hêzeke mazin ya demê, bi
hêzên ku li dijî Napoleon di sekin in re tevdigeriya û bi wan re gava xwe
diavêt.

Di vê demê de, wê têgihiştina norwêcitiyê bi norwecîyan re çê bibe û wê bidest
xwe naskirinê bikin. Hingî, wê lêgerin bibin. Mirovên weke Henrik Wergeland
(1808-45) derdikevin û mafê Norwêcê û têgihiştina wê diafirênin. Destûra wê ya
bingihîn ku weke "Pirtûka Sor" tê nasin [çavkanî pêwîst e], temenê wê di demê de
di sale 1914´an de tê avêtin. Piştre hin bi hin wê Norwêc bi xwe û navê xwe
derkeve li holê. Parlamena wê ku bi norwêcî bi navê stortinget tê nasin di sale
1884´an de ava bû. Piştre wê di sale 1905´an de, wê bi riya hilbijartinan re ku
di wê demê de keyê Swêdê biryarê dide, serbixwebûna wê dibêt. Swêdî û norwêcî,
bi hev re şer nakin. Rêzê li biryara hevdû re didin. Piştî ku di hilbijartinên
de norwêcî, biryara vaqatînê didin, êdî Norwêc, ji Swêdê di veqetiyê û weke
welatekî serbixwe tê nasin.

Sîstema Norwêcê demokrasî ye. Lê hê jî key lê heye. Lê key, wilo zêde ti mafê wî
zêde nîne ku kifş bike. Navê wî Harald V (Haraldê Pêncan) e. Lê ew mafê wî heya
ku li parlamenê, biryaran binerê û di derbarê wan de di nava dewletê de hizrên
xwe bêne ser ziman. Norwêc, welatekî ku endamê NATO'yê jî ye. Lê bi serê xwe ye.
Û hertimî bi serê xwe tevgeriya ye. Li welêt, mafê mirovan pêşketî ye. Sîstema
hilbijartinê ya bi partiyan lê heye. Pereyên wê jî, jê re kron tê gotin.

Li ku weke roja netewî ya ku her sal roja 17 gulanê, syttende mai, tê pîroz
kirin. Ev roja, weke roja bûna destûrê ya û destpêka wê di sale 1814´an de ye.

Norwêc, welatekî ku ji aliyê binasaziyê ve pirr pêşketî ye. Binasaziya pirr
pêşxistiya. Binasaziya wê li ser bahrê, binasaziya welêt û ya teknolojiyê
pêşketî ye. Heta salên 1970'yî jî, weke welatekî xizan jiya [çavkanî pêwîst e].
Lê piştî ku kifşkir ku dibin axê de petrol heye û kifşkir, êdî hin bi hin
pêşket. Ji aliyê tenduristiyê û hwd de jî, xwediyê sîstemeke pêşketî ye. Li
welatên Skandînaviyayê, weke welatê herî ku di warê tenduristiyê de pêşketî ye
tê zanîn. Ji aliyê biyoloji û teknolojiyê ve, bi vê yekê, ji salên 1970'î û pê
de, êdî bi pêşketina xwe re şoreş li ser şoreşê da kirin.

Li welêt, ji aliyê wêje û çandê ve pêşketina wê heye. Ji salên 1800'î û pê de,
pêşketina wê ya di wan waran de heya. Mirovê ku di wan deman de mohra xwe li
wêje wê xistiya jî, Henrik Ibsen e. Bi wê re, ku ji wê demê maya Ameliya Skram
e. Weke jina rewşenbîr ya demê ya bi tenê jê tê zanîn.

Zimanê norwêcî, di wan deman de, di zarava bûn. Yek jê re riksmål dihat gotin ku
î ro jê re dibêjin bokmål û weke zimanê herî zêde tê bikarhanîn. Riksmål, berî
bokmålê ye. Lê zimanê berê yê wê demê jî jê re nynorsk yanî norweciya kevn tê
gotin [çavkanî pêwîst e]. Ev zarava, di roja me de, wilo zêde nayê bikarhanîn.
Herî zêde, bokmål tê bikarhanîn.

Di deme şerê cihanê yê duyem de, artêşa naziyan, dikeve Norwecê de û Norwecê
hemûkî dike bin destê xwe de. Artêşa Norwêcê li ber wê nikarê li ber xwe bide.
Lê xalkê Norwêcê, li ber naziyan li ber xwe didin û şerê bênîzam ê gerîla li
dijî naziyan didina dest pê kirin. Weke mînak ku heta roja me, weke sembola wê
şerê li dijî naziyan li Norwêcê heye Max Manus heye [çavkanî pêwîst e]. Max
Manus, leşkerekî ku dilê wî bi welatê wî ve bû. Li dijî naziyan, tekoşîna xwe
dide meşendin û derbeyên mazin li hêzên naziyan dixe. Ku weke bûyereke pirr bi
nav û deng li Norwêcê [çavkanî pêwîst e] û di deme wî şerê de diderdikeve li
pêş, kişta mazin ya naziyan ya şer û bi hezaran ton e, ew mirov bi çend hevalên
xwe re li keviya Norwêcê li ser behrê wê noqî avê dikin û ev bûyar weke
derbeyeke mazin li çengê artêşa naziya ya aliyê Îskandinavya [çavkanî pêwîst e]
jî ye.



https://ku.wikipedia.org/wiki/Komputer

Komputer , "xêvjimêr " an jî kompîtur amûr û hişekî elektronîk e ku gelek
xebatên arîtmetîk û mantiqî li gor bernameyeke berê lê hatiye barkirin, dike û
diqedîne.

Computer bi ingilizî, ordinateur bi fransewî, bilgisayar bi tirkî, rayane bi
farisî ye. Yek ji navên wê yên kurdî jî xêvjimêr e. Amûra xebatê ya ko mirov pê
hejmarê dike, nemaze makîneyeka elektronîkî ku bernamekirî be û bikare karên
matîmatîkî an mentiqî yên pir lezgîn pêk bîne an agahiyan (informasyonan) berhev
bike, tomar bike, berhev bide an bi awayekî din ê dilxwestî û li gorî
bernameyeke berê hatiye nivîsîn amade bike.

Komputer bi rastî pirşiyan in. Ew makîneyên cîhanî yên destwerdana zanyaran in.
Li gorî bîrdoza Çirç-Tûring (Church-Turing Theory), her komputer xwedî şiyaneka
kêmanî ya derazînkî (minimum threshold capability) di koka xwe de dikare her
karekî ku komputereke din dike bike. Lewma, komputerên xwedî şiyanên curane, ji
Arîkareka Kesokî a Dîgîtal (PDA) heta Superkomputeran dikarin heman karî bikin,
heke dem û bîr (memory) nehên liberçavgirtin. Lewma, heman cureyê komputeran
reng e ji bo gelek karên ji hev cuda yên mîna durustkirina lîsteya mûçeyê
karmendan heta ajotina Gemiyên Esmanî yên bê Mirov bihên bikaranîn. Lê ji ber
pêşveçûnên teknolojîk ên mezin ên vê dawiyê, komputerên elektronîkî yên nû gelek
ji yên kevin bikêrtir in (diyarokek ku hindek bi Qanûna Morî ango Moor's Law tê
wesifandin).

Ji bo xebitandina komputerê çend Pergalên Xebatê hene, mirov pêşî wan pergalan
di komputera xwe de saz dike.

Nivîsbarî ji zimanê bernameyên komputerê re tê gotin. Ev zimanekî gelekî cuda ye
û teknîk e. Bernameyên ku bi vî zimanî hatibin nivîsandin, wekî nivîsbarî tên
binavkirin.



https://ku.wikipedia.org/wiki/Ziman%C3%AA_frans%C3%AE

Zimanê fransî zimanekî ji malbata zimanên hind û ewropî ji şitlê zimanên romanî
ye. Ew wek zimanê zikmakî ji aliyê 77 milyon kes, bi yên wek zimanê duyem û bi
tevahî 130 milyon kesan ve tê axaftin.

Di dema Împeratoriya Romayî de zimanê kesên feqîr û biyaniyên bi taybetî yê
galiyên keltan bû. Di dema Julius Caesar de li xakên îroj Fransa li ser kelt
hebûn. Kengê Julius Caesar Galya dagir kir ew zimanên wê derê ketine bin bandora
latînî. Paş Koça Qoman re frank, gelekî german Fransa nav ji girtî bû, li şûna
xwe ya îroj bicih bûn û fransî êdî li Fransayê belav bû.

Bi zaravên zimanê fransî re "Lang d'oil" tê gotin. Belgên pêşîn ên zimanê fransî
yên ku hatine nivîsandin "Sondên Strasburgê" ne. Ev di sala 842'an de hem bi
fransiya kevn û hem jî bi almaniya kevn hatine nivîsandin.

Ji sala 1000'î de Parîs bû navenda siyasî û çandî. Dema William I (Williamê
Yekê) bû keyê înglîzan zimanê înglîzî 200 salan di bin bandûra fransiya normanî
de ma. Di wê demê de fransî bû zimanê qesra înglîzan.

Di sala 1634'an de Kardinal Richelieu "Académie Française" (anku, Akademiya
Fransî) ava kir. Armancên wê hêsankirin û paqijkirina zimanê fransî bû. Ji
sedsala 17'an wê de lingua franca zimanê fransî bû zimanê qesrên Ewropayê, berê
li navenda Ewropayê, ji sedsalên 18-19'an şûnde jî li rojhelata Ewropayê jî.

Fransî zimanê fermî yê Yekîtiya Ewropayê, Yekîtiya Afrîkayê, Saziya Komarên
Amerîkî û Neteweyên Yekbûyî ye.



https://ku.wikipedia.org/wiki/Stembol

Stembol an jî Stenbol (bi tirkî: İstanbul) mezintirîn bajarê Tirkiyeyê ye û li
ser sinorê Ewropayê û Asyayê ye. Sinorên bajêr li bakûr bi Deryaya Reş, li
rojava çiyayê Tekirdağ, li başûr bi Deryaya Marmara û li rojhilat jî bi
Adapazarı û Kocaeliyê ve tê girêdan. Li Stembolê 39 navçe hene:

Li hêla Ewropayê Avcılar, Küçükçekmece, Bakirköy, Bahçelievler, Bağcilar,
Gungoren, Esenler, Bayrampaşa, Zeytinburnu, Fatih, Beyoglu, Beşiktaş, Şişli,
Kagithane, Sariyer, Gaziosmanpaşa, Eyup, Başakşehir, Beylikdüzü, Esenyurt,
Arnavutköy, Sultangazi, Büyükçekmece, Çatalca û Silivri in[çavkanî pêwîst e].

Li hêla Asyayê jî Üsküdar, Beykoz, Kadıköy, Kartal, Pendik, Tuzla, Ümraniye,
Adalar, Maltepe, Ataşehir, Çekmeköy, Şile, Sancaktepe û Sultanbeyli in[çavkanî
pêwîst e].

Ew di sedsala 7'an berî zayînê bi navê Byzantion hat saz kirin. Di 513 b.z. de
Darius wir dagir dike. Di 330'î de împeratorê Romayê Konstantîn wê darê bi navê
Nova Roma ("Romaya Nû") dike paytexta împeratoriyê ye. Lê pê re ew bi navê
Konstantinopolis, ango "bajarê Konstantîn", tê zanîn. Ew demekê paytexta Bîzansê
bû û Justinian I dor salên 530'î de Hagia Sophia (Aya Sofya) çê dike. Ew di
1204'an de di Rêwîtiyên Xaçayê Çaram de dest leşkerên xaçperestan dikeve. Ji bo
talanan wê demê de nifusa bajêr gelek kêm bû. Di 1261'ê de împeratorê Bîzansê
Mixayîl VIII Konstantinopolis şûn da hundura Bîzansê kir.

Di 29'ê gulana 1453'an de siltanê osmanî Mehmed II bajar dagir kir û kire
paytexta împeratoriyê. Ew heta Osmanan hilwaşiyan paytexta împeratoriya Osmanî
bû.



https://ku.wikipedia.org/wiki/Riha

Riha (bi tirkî: Şanlıurfa, bi erebî الرها / ar-Ruhā, bi suryanî Urhoy, bi
yewnanî Edessa) parêzgeh, navçe û bajarekî bakurê Kurdistanê (digel Tirkiye) ye.

Riha yek ji bajarên herî qedîm û kevnare yên cîhanê ye. Her wiha di dîrokê de
Riha wekî hêlîna mirovahiyê û qada şaristaniyê tê zanîn. Heta niha gelek
şaristanî hatine li ser vê axê serwer bûne. Li ser axa Rihayê gelek şerên dijwar
pêk hatine. Dema ku navê Rihayê tê lêvkirin warê Nemrûd û Îbrahîm pêxember tê
bîra mirovan. Dema ku navê Rihayê tê lêvkirin şerê Îbrahîman ê li hemberî
Nemrûdan tê bîra mirovan.

Herêm ji alî tarix ve pir dewlemend e. Kela bajêr li navenda bajêr e. Mizgeft û
gola Halîl ul-Rehman jî ji alî gel û turîstan ve tên ziyaret kirin. Navça Xaranê
bi xaniyên xwe yên taybetî ji bo turistan ciyek gerê ye. Bendava Ataturk jî ji
bo gerê û sporên ser avê ciyek mûsaîd e.

Bajar di nav parelelên 36° 40´ û 38° 02´ bakur û merîdyenên 37° 50´ û 40° 12´
rojhilat de ne. Sînorên bajêr li bakur Semsûr û Diyarbekirê ve, li rojava bi
Dîlok ve, li başûr bi Sûrî ve û li rojhilat jî bi Mêrdînê ve tê girêdan.

Kismek ji çiyayê Qerejdaxê (1919 m) dikeve hundurê hudûdên herêmê. Çiyayê bilind
li herêmê tunene. Navên çiyayên herî girîng wiha ne:

Bajerê Riha yê wek Bajarê Pêxamberan tê naskirin. Li gor rîvayetê gava Adem û
Hewa ji bihûştê ên qewrandin, tên li Xaranê bi cih dibin. Îbrahîm pêxember, Eyûb
pêxember û Îsa pêxember jî li herêmê mane. Li herêmê Misilmantî ji elewî û sunnî
yan pêk tê. Kurd, Ereb û Tirk piranî ya serjimarê diafirandin. Gelê Rihayê
zêdetir bi çandinî û ajalkariyê ve mijûl e. Têkiliyeke mezin nîşanî bezirganiyê
nedaye û jiyana wan bi piranî li gundan domiya ye. Ji ber wê yekê ku çanda
feodaltiyê û axatiyê serdest maye. Jiyan ji bajarvaniyê û şaristaniyê wêdetir di
çanda gundan de girtî maye. Loma jî ji bilî vîn û biryara kes zêdetir bîryara
civak û eşîrtiyê li ser dest maye. Her wiha li hemberî gotina mezinên civakê an
jî eşîrê zêdetir bervêdan pêk nehatiye.



https://ku.wikipedia.org/wiki/Matemat%C3%AEk

Matematîk, werze, bîrwarî yan jî bîrkarî, (ji yewnanî μάθημα, máthēma bi wateya
"zanîn, hêmbûn"), zanîna li ser rewş û mercên çendatî kwantatîv û peywendiyan û
li ser formên gewdên jiyana objektîf e. Bîrwarî di tevahî zanistiyên pozîtîv de
tê bikaranîn. Li gora zanyaran bîrwarî 200 sal zêdetir li pêşiya fizîkê dimeşe.

Peyva matematîk ji μάθημα (máthēma) ya yewnanî tê. Wateya wê di yewnaniya kevn
de mîna zanîn û hêmbûnê bû. Di zimanê wan ê anahîn de wek ders tê bikaranîn.

Matematîka pêşdîrokî ji ber ku delîlê nivîsî tune ye, mirov kane bibêje a bi
devkî ye. Bê guman pêşve çûna pêşîn divê pêkanîna jimareyan û jimartinê be. Tête
texmîn kirin ku vê pêşveçûnê ji pêwîstîyên jîyanê derketî. Îhtîyacên komeleyan
herçî zêde bûn jê re matematîkek bilindtir jî lazim bû.

Li çar şaristanên cîhana kevn (Mezopotamya, dora çemên Nîlê, Hindûs û Ganjê,
Hwang Ho û Yangtsê) mirovan aboriya xwe bi ajotina erdan dikir. Bo bikaranîna
erdên xwe û debrên xwe kontrol bikin matematîk bikar dianîn.



https://ku.wikipedia.org/wiki/Bajar

Bajar (bajêr, sûk, şehir an şar jî dihêt gotin) cihekê akincîbûna mirovan e ko
himbizî ya akinciyên wê û avahiyan ji gundan û bajêrokan zêdetir e. Carina
bajêrbûn an nebûna akincîgehekê bi rêya qanûnê dihêt diyar kirin. Li gelek
welatên cîhanê bajêran navendeka bajêrî ya akincîbûnê ya serekî û hindek
binbajêr an herêmên bajêrî û gund hene.

Bajêran deverên akincîbûnê, pîşesaziyê, karweriyê û kargêriyê hene. Li bajêran
avahûyên akincîbûnê (xanî) û rê û cade, alavên gehandinê yên mîna qîtara bajêrî
hene. Lêkoliîna liser bajêran babetê zanistekê bi navê cihnasiya mirovî anko
erdnîgariya mirovî ye.

Cihnasiya bajêran, çi ya fîzîkî çi ya mirovî, gelek berfireh e. Bajêr li peravên
rûbaran, deryayan û okyanûsan, li cihên ko li ser rêyên bihevragirêdana deverên
corbicor in û li nihalan dihên avakirin (mîna Mûsil). Herwisa, gelek ji bajêrên
kevin li cihên wekî serê çiyayan hatine avakirin da li beranberî êrîşan
bihatiban parastin (mîna Amêdiyê. Her ji bo vê meremê, gelek ji bajêrên kevin
şûrekirî bûne (mîna Amedê.

Bi giştî, bajêrên kevin bi hevberdanana digel bajêran evro gelek bê plan dihatin
avakirin. Niha plandanana jibo bajêran tiştekê wesa pêdvî ye ko bajêrên bê plan
hema nahên berhozandin jî.



https://ku.wikipedia.org/wiki/%C5%9Eano

Şano yan jî hunera şanoyî hunereke wêjeyî ye ku şanoger (lîstikvanên şanoyê) li
ser dikê pêşan didin. Cihê ku berhemên şanoyê lê tên pêşandan şanogeh e.

Berî zayina Îsa di sedsala 5em û 4em de ramaniya şano di nav jiyana Yewnanên
Kevnare de aj da. Ew rêgeh wek şanoya xemgînî ('trajedî') hate ziman. Mijarên
xwe ji dîrok û destanan distand.

Dîsa di wan sedsalan de Yewnan û Faris şerê hevûdu dikin û Yewnan serdikevin û
pêş ve diçin. Di wê demê de pisporên Yewnan Aristoteles û Platon bi ramaniyeke
xurt şano şîrove dikin.

Dûre her ku jiyan pêşve diçe ramaniya şano û dirûşma wan salan tê
guhertin[çavkanî pêwîst e].

Di ramaniya Romê de ne ew tirs û xofên berê ne jî ew jiyana wê dinê bikêr tên.
Li ser tevgera jiyana mirov a vê dinê rawestin û hawîrdora Behra Spî bi şer
digirin û di jiyanê de peleki nû vedikin. Gelek jî di bin tesîra Şanoya Yewnanî
de dimînin û di warê exleq û civakî de şano pêşdixin. Di wê demê de pisporên
Romê Horatius Plautus û Cicero gelek keda xwe didin, lê dema ku Imperatoriya
Romê perçe dibe olperestên Romê zordestî li şano dikin, karê şano ditefînin û
nahêlin pêş ve biçe[çavkanî pêwîst e].

Di vê demê de pisporên şano dijî tawanbariya dêrê berxwe didin û bi mijarên
pêkenänê mijarên nû diafiränin û ji bo guhertina jiyanê pevçûneke xurt
lidardixin; dibêjin ku şano ji bo pêşketin û guhertina mirov haceteka
civakiye[çavkanî pêwîst e].

Piştî Şoreşa Fransayê li Ewropayê gelek netew xurt dibin. Ew dewlemendî karê
şano li rex xwe pêş ve dibe. Ji bo ku di wê demê de gelek pisporên nû bi lêkolîn
û afirandinên xwe bi nav û deng dibin, jiyanê diguherînin. Şano tê nivisandin,
êdi ne tenê teqlîdkirin, axaftin dikeve nav karê şano û rêgeh jî tê
nûjenkirin[çavkanî pêwîst e].

Pisporê Rus Stanislavski ji şano û lîstikvanên şano re qaîdeyên nû û bi hukmê
zanistî rêgehekî din datîne holê û dixwaze bila ramaniya mirov û buyerên ku
mirov dijî baş bête zanin.

Pisporê Elman Bertold Brecht ê hemdemi ramanî û rêgeha şano bi zanistiyên nû ve
diafirîne û dibêje "Di jiyana mirov a civakî de şano ne bi tenê ji bo şox û
şengê ye. Mirov dikare bi vî hacetî çanda xwe û dinê jî biguherîne."

Pisporên zanyar li Rojhilata Navîn û Kurdistan li ser çar rewtekên sereke
radiwestin[çavkanî pêwîst e].

Berî her tiştî pirtûkeke ji bo lîstika şano hatiye nivîsandin divê hebe. Di
mijara pirtukê de çend karakter hebin, li gor wan lîstikvan tên hilbijartin û
rolê her lîstikvanî tê parvekirin. Bi xwendina pirtukê lîstikvan têne
lihevkomkirin û dest bi ceribandina rolên karakterên yek bi yek têne kirin. Dibe
ku lîstik kevn be û li gor rojevê naverok ji nû ve tê guhertin. Lîstikvan tên
ceribandin û çend dewsgir (lîstikvanek tê hilbijartinê ji dewsa lîstikvanekî
din). Lîstik bi çi rêgehî tê afirandin, li ser biryar tê girtin (serkarî (rejî),
nîvîskar, nexş, ronahî, müzîk, cil û rûpuş hemû tên ceribandin).

Gelek pisporên şano li ser jêhatin û merîfeta lîstikvanan ramaniyên têkuz
derxistine holê, ji wan yek jî Anton Çexov e. Çexov dibêje ku „divê her tişt
hêsan be, hemû bi hêsanî. Tiştê herî girîng û esasî ji bo şano; ne şexs,
têkiliyên ku di nav wan de hene, bi wate ne. Xwepêşandan û lîstikek ne bi fêl û
fendan, divê bi jiyaneke jindar bête ziman.“ Serkarekî Şanoya Rus, ê bi nav û
deng Stanislavski : „Li ser avahî û şiklê şano guhertinên nû diafirîne û ji bo
hunera lîstikvaniyê rêzên nû û daîm dirust dike.““ Pisporekî din bi nav û deng
Bertolt Brecht: „Lîstikvanek dikare jiyana mirovan, a civakî bi rêgeha epîk li
ser şanogehê bi hêsan bileyze. Ew rêgaha epîk mina Lîstiknavîn [şanogeriya di
nav koma gel de ya bêperde, dik, dekor û suflor tê lîstin] (bi Tirkî dagaçlama,
ortaoyunu) ew karakterê ku lîstikvan dixwaze bileyze bi xwe re nake xem.
Destvala derdikeve meydana lîstikê, çalakiyên ku dixwaze pêk bîne bi vatiniyeke
rehet li hev tîne. Çawa ku her yek axaftin axaftina dawiyê ye wisa diaxife û
gotinên xwe bi livînên awiran û destan xweşik dike û ji ber xwe gotinan
diafirîne û ji nişka ve bê ceribandin wan gotaran derbaz dike."

Lîstikvanek dikare rolê xwe yê ku dewsa wî/wê şexsiyetê din de bi durişmê beden
bi awirên rû û tevgera destan baştirîn biguhere. (Mînderekî bi pişta xwe girêde
û xwe bul bike, dîsa bi minderê zikê xwe mezin bide pêşanîdan, bi solên bilind û
nimiz xwe wek kulekek bike. Pêwistiya herî mezin jî axaftinek zelal û tevgera rû
û dest û milan e.)

Li Kurdistanê ji ber sedemên mêtingehkirinê, karê şano pêş neketiye, di bin
desthilatiyê de sedsalên dirêj di bin bandora çanda wan de maye. Divê ronakbîr û
hunermendên Kurd bi rêz û pivanên zanyarî li ser çand û hunera Kurdan lêkolin û
lêgerînên xwe rêz bikin û sazgehên çandî bên avakirin, da ku her tişt ji nû ve
were ceribandin. Şano wek wêje, sînema û hunerê destan yên din cek û haceteke
girîng e ji bo tevgera gelê Kurd.



https://ku.wikipedia.org/wiki/Ziman

Li gorî nivîskar Abdusamet Yigit, gotina "ziman" bixwe jî ji dema hûriyan maya û
di dema hûriyan de bi rengê "za-am-ma-an" û "zamni" hebûya. Bi rengê
"za-am-ma-an-ti" û "zú-wa-i-ni" jî hebûye.

Zorahiya herî mezin ku mirovan di afirandina zimande kêşeya navên hêjmara
(reqem) ne. Di zimanê gelê daristanên Awûstralyayê de ji bilî hêjmara Yek (1) û
Dû (2) tû hêjmarê dîtir nîne. Mînak : Ji bu ku hêjmara Sê (3) bînin ziman, wiha
dibêjin “dû(2) û yek(1)”, û ku bixwazin bêjin deh (10), wê bêjin “ 2 û 2 û 2 û 2
û 2”. Ev yekajî dide xûyakirin ku çiqasî ziman pêşketiye û roj bi roj berfereh
dibe. Li rex wêjî gelek ziman ji holê tên rakirin û wek zimanê gelên Amazon û
gelek gelên ku bi komkûjiyan ji holê hatin rakirin, bi wan re jî ziman û hûnera
wan hate kûştin. Her wiha gelek milet bi zimanê xwe yê zikmakî naxifin, di vî
milî de zimanê Îngilîzî di pileya yekê daye ku bandora xwe li hemu cîhanê dike.
Niha nêzikî 4000 zimanî zindî di cîhanê de hene.

Malbata rojhilatî ku bi navê Zimanên hind û arî tên nasîn, ev perçeya di hindirê
xwedajî dibe gelek zimanên bingehên, wek Mîtanî, Sinsikirêtî, Exmînî (Farisiya
despêkê), Medî (Kurdî) ji zimanên herî kevin di Cîhanê da ye. Zimanê Kurdî
beşeke ji malbata zimanên Ariye.

Malbata Rojavayî ku gelek caran bi navê kentum tê naskirin, ev perçeya di nav
gelê Asiya, ên ji nejada hind û ewropî ne, li rex gelên Upupî ji bilî zimanê
finlendî, macarî û zimanê baskî. Her wiha zimanê rojavayî di hindir xweda dibe
gelek beş:

Beşê zimanê gelên ku di nav herdû çemande û Çola Erebistanê û Bakurê Afrikiya
cîh digrin, dibêjin peyva “Samî” ji navê Sam kurê hesretî Nûh tê.

Ew ziman bi mibesta pêwendî yên nav netevî ya gelên dinya yê bi destê mirov
hatine çê kirin. Nimûneya bi navbanga wan zimanan Esperanto û Ido ne.



https://ku.wikipedia.org/wiki/Tirk

Tirk an carina rom (bi tirkî: Türk) navê kesên tirkîaxiv ên ku bi taybetî xelkê
komara Tirkî (Tirkiye) ne. Tirk bi eslê xwe ji Asyaya Navîn in û zimanê wan bi
xelkên tirk ên din wekî azerî, tirkmen, tatar, ûzbek, ûygur, yakut û hwd ve
girêdayî ye.

Kurd di nav xwe de wana bi navê rom û roma reş jî binav dikin. Tê gotin ku ev ji
bêjeya Roma tê û ji ber ku li rojavayê kurdan bi hezaran salan romayî û dûvikên
romayiyan jiyane, kurdên ku li rojava bijiya jê rê gotine rom. Herwiha heya 100
sal berê jî peyva tirk nedihate bikaranîn û ev jî bûye sedem ku kurd bêjin rom.
Rêxistinên polîtîk ên kurdan ji ber ku di bin fîlozofiya "biratiya tirk û kurd"
têdikoşiyan xwastin binavkirina rom ji holê rabe û di hemî xebatên xwe de hewla
wê dan.

Bingeha koçerên Asyayê yên ku hatin li Anatoliya û Mezopotamyayê bicihbûn,
digihê dîroka mongol û çîniyan. Bi wan re him ji aliyê etnîk, him jî ji aliyê
ziman ve lêzim (têkildar) in. Li Tirkiyeyê bi romî wekî "Türk, Türkler" tê
binavkirin ku ev jî ji destpêka sedsala 20em e. Berê binavkirin bi vî rengî kêm
dihat bikaranîn an zanîn. Di dema Împeratoriya Osmaniyan de bêjeya "tirk" wekî
heqaretkirin jî dihate bikaranîn. Kesên bi eslê xwe tirk bûn hinde dişibiyan
mongolan û ji wan re "Etraqî bî îdraq" (ango qewmê bê fehmkirin) digotin.

Bi têkçûna Osmaniyan di dema şerê cîhanî yê yekem de, tevgerên neteweperestî xwe
dida pêş û her gel û ber li çareya serê xwe digeriyan. Di wê demê de tevgera
romiyan (bi romî: Türkçülük) jî xwe birêxistin kir û di her warê jiyanê de ji
dêvla bêjeyên wekî osmanî, misilman, yörük, Asya göçeri, Tahtacı û hwd bêjeya
"tirk" hate serdestkirin. Tê gotin ku kesên bi eslê xwe tirk in li Tirkiyê li
dora 10 milyonî ne û yên din ne tirk in lê hatine tirkandin. Tirkên xas ji aliyê
fîzîkî ve dişibin mongol û tataran. Bo mînak çavên wan hinde vekişkişîne. Porên
wan reş û rengê wan hinde tarî ne[çavkanî pêwîst e].

Bi damezrandina Komara Tirkiyeyê ve hebûna hemî gelan hate înkarkirin û herkes
kirin tirk. Li çêkirina neteweyek bi navê tirk geriyan, zimanek bi navê tirkî,
dîrokek bi navê dîroka tirkan geriyan û biserketin jî. Ji gelên Balkan û
qefqaziyan bigire heya kurd û ermenî û ereban tirkbûna mirovan pejirandin û
neteweya tirk wiha jidayîk bû[çavkanî pêwîst e].

Pirraniya tirkan misilman in û ji aliyê mezhebê sunî ve ne. Herwekî elewî jî
hene. Ji ber ki heya van nêzîkandi hejmartinan de statîstîkên etnîsîte û
baweriyan bi dizî dihate girtin, hejmarê jî sedî sed kes nizane.

Gorî gelekan hejmara romiyan li Tirkiyê li dora 10 milyon e[çavkanî pêwîst e].
Bi tevî berên din ên asyayî, qefqazî, balkanî û yên din, bi kurtî ji xeynî
kurdan hejmara wan digihê 55 milyonî[çavkanî pêwîst e]. Li Tirkiyê herwekî gelek
jî ereb dijîn. Dîsa li Ewropa, DYA, Awistralya, Qibris û hwd jî li dora 3-4
milyon kesên xwe bi navê "tirk" binavkirî dijîn.



https://ku.wikipedia.org/wiki/Sw%C3%AEsre

Swîsre an jî Konfederasyona Swîsreyî (bi almanî: Schweizerische
Eidgenossenschaft, fransî: Confédération suisse, îtalî: Confederazione Svizzera,
retoromanî: Confederaziun svizra, latînî: Confoederatio Helvetica) welatek li
navenda Ewropayê ye. Basûrê xwe dikeve herêma Alpê û sînrên xwe ber yên Almanya,
Awistriya, Liechtenstein, Îtalya û Fransa. Li gorî destûra bingehîn paytexta
Swîsreyê tune ye, lê qonaxa hikûmetê li Bernê ye.

Bi 7,8 mîlyon hemwelatî û bi rûbarê 41.285 metre çargoşe, Swîsre piçek ji
Holandê biçûktir e û yek ji welatên Ewropayê ye, yê ku xwediyê meztirîn
gurimtiya gelhe ne.

Car zimanên xwe yên fermî hene: almanî (63,7% bi vî zimanî diaxivin), fransî
(20,4%), îtalyanî (6,5%) û retoromanî (romanş) (0,5%). Da ku jêçêtirdîtina tu
zimanî nebe, danîşanê Swîsre CH ye (ji Confoederatio Helvetica, navê latînî ya
ku tê maneya Konfederasyona Swîsreyî).

Swîsre navê xwe ji kantona xwe ya bi navê Schwyz stend, kantona ku lê hatiye
damezrandin.



https://ku.wikipedia.org/wiki/R%C3%BBsya

Rûsya an jî Ûrisêt (bi rusî: Россия Rossija an jî bi fermî: Российская Федерация
Rossijskaja Federatsija, anku bi kurdî Federasyona Rûsyayê) dûgeleke li bakurê
Ewrasyayê dikeve û gorî parzemîna xwe welatê herî mezin ê cîhanê ye.

Rûsya bi belavbûna YKCS hat saz kirin û yek ji endamên NYyê yên daîmî ye. Ew yek
ji endamên G8 (Koma Heştan) e.

Sînorên Rûsyayê bi dewletên Norwêc (196 km) û Fînland (1.340km), Deryaya
Sîbiryaya Rojhelat, dewletên Baltîkên Estonya (294 km) û Letonya (217 km), li
başûr Rûsyaya Sipî (959 km) û Ukraynayê (1.576 km) re hene.

Deryaya Reş sînorên Rûsyayê Asya û Ewropa ji hev vediqtîne. Li Qafqasyayê
sînorên xwe bi Gurcistan (723 km) û Azerbaycan (284 km) re hene. Sînorê xwe bi
Deryaya Mazenderan û Qazaxistanê re didom in. (6.846 km).

Li rojhelat sînorê wê bi (nêzî 40 km) Çîn û Mongolyaê (3.485km) re hene. Pê
Mongolistanê re sînorê dorî (3.605 km) bi ÇÎnê re hene. Li Rojhelata Dûr jî
sînorê xwe bi Koreya Başûr (19 km) re hene. Li wê wêde jî sînorê xwe bi beravên
Deryaya Japon, Deryaya Oxotsk , Okyanûsa Pasîfîk û Tengava Berîng re hene. Ew bi
tengiyekê dorê 85 km û kûrahîyekê dorê 30 m de heta 50 m bi Tengava Berîngê ji
Alaskayê vediqete.

Ew li bakur bi beravên xweyên li ber Okyanûsa Arktîk tê sînor kirin. Li wir hin
giravên Rûsyayê hene. Sînorên wêyê bi dewletên din ve dorê 20.017 km, beravên wê
jî dorê 37.653 km.

Derve axên navendî, perçeyeka Rûsyayê dervayiyê ko pê ve girêdayî bi navê Oblast
Kaliningrad di navbera Poland û Lîtvanyayê de dimê. Sînorên wê bi Lîtvanya (227
km) û Polandê (206 km) re hene.

Çemekî Rûsyayê girîngî ko li ser axên wêyê Ewropayê diherike Volga ye. Ew çemê
herî dirêjê Ewropayêye û bi dirêjahiyê xweyê dorê 3.534 km pê herikîna xweyê ser
Rûsyayê bi dawî tala Deryaya Mazenderan dibe. Çemekî dinî girîng jî Dnepr e. Ew
ji nêzikên Moskowê dizê û pê herikînê ser Rûsyaya Spî Ûkraynayê re tala Deryaya
Reş dibe. Ew li ser Kanala Dnepr-Bug re bi çemê Polonî Bug û Wisla û Memel ve tê
girêdan.

Hin çemên girîngên ko tala Deryaya Mazenderan dibin wiha ne: Volga, Kama (1.805
km yek ji milên Volga), Wyatka (1.314 km), Oka (1.480 km, yek ji milên Volga),
Ûral.

Hin çemên tala Okyanûsa Atlantîk dibin wiha ne: Newa, Volxov, Duna, Pregel,
Memel, Don, Kuban

Hin çemên ko tala Okyanûsa Arktîk dibin: Petşora, Ob, Çulim, Irtiş, Tobol,
Yenîsey, Angara, Selenga, Lena, Indîgîrka.

Hin çiyayên Rûsyayê girîng wiha ne: Altay, Baykal, Şîbînen, Qefqas, Kolîma,
Putorana, Sayan, Stanowoy, Tannu-ola, Çekerskî, Ural, Werxoyansker.



https://ku.wikipedia.org/wiki/Kurmanc%C3%AE

Zaravayê kurmancî zaravayê kurdî yê ku herî zêde tê bikaranîn e. Zaravayê
kurmancî li beşeke mezin ji bakurê Kurdistanê, li başûr rojavayê Kurdistanê, li
bakurê Herêma Kurdistanê (başûrê Kurdistanê), li bakurê rojhilatê Kurdistanê, li
Ermenistanê, li Xorasanê, li nav Kurdên Qafqasyayê, li Anatoliya Navîn û li
Diyazporayê (Ewropa) pê tê axaftin.

Di roja me de Kurmancî di gelek welat û axan de ji alî gelê Kurd ve tê axaftin.
Belavbûyîna zaravayê, ji gola Urmiye dest pê dike, heta bajarên Şino sînorên
Îran û Îraqê Helgurd, Rewandiz, Zeyî, Behdînan, Qers, Erzirom, Mûş, Bedlîs,
sînorê Sêrtê Kozluk, Farqîn, Pasûr, Licê, Bismil, Amed, Erxenî, Çiyayê Qerej,
Sêwreg, Semsûr, Meledî, Gurgum, herêma Hetayê Kirikhan û herêma Helebê Afrîn, ji
herêma Dêrsimê li Pertekê, Mazgirt, bakurê Xarpêtê, Kanîreşa ku herêma Çepexçûrê
(Çewlîg) ye û li gelek herêmên Sêwazê ev zarava tê bikaranîn.

Kurmancî = kur + man + cî. Wekî tê zanîn di dema Romayê da, gelê kurd [çavkanî
pêwîst e] xeribî bûyî. Lê herkes neçûye xeribiyê, ji ber ku daxwaza gelê kurd bû
"ev axên me ne, em neherrin" [çavkanî pêwîst e]. 1. Peyva kur kurd e, lê em baş
dizanin ku diroka peyva kur gelek kevn e ji ber ku 3000 salan berê zayînê ev
peyv hebû. Bi zimanê sûmeran em dibêjin kur ji bona "welat, çiya, erd" . Bi
zimanê baskî ji bo "welat" em dibêjin herri , û ji bo "erd" em dibêjin lur (bi
ermenî çiya = lêr). Bi zimanê ermenî ji bo "erd" em dibêjin երկիր (êrkir).
Herwiha ji bo "kevir, kersaxê tîk/şefil" em jî dibêjin bi proto-kartvelî ḳarḳar.
Ji bo "perçayê axê/çamûr", bi proto-kartveli, bi gurcî û bi lazî em li peyva
ḳord dibînin. 2. Peyva man bi kurdî ye û maneya wî wek bi avestayî e "ji cihekî
neçûn, li cihekî sekinîn, li cihekî rawestîn". Herweha bi latînî ji bo man em
dibêjin manere . Bi ermenî em dibêjin mnal û bi îngilîzî remain. Yanî diroka
peyva man pirr kevn e. Herwiha bi zimanên proto-kartvelî em dibêjin men ji bo
"baregeh/jîngeh/rûniştgeh/xane". 3.Peyva cî "cih, erd" e. Lewra peyva kurmancî
tê wateya "kurd kî li cihê xwe man". Yanî kurmancên ku neçûne xeribiyê. Lê
dimilî (daylam ) çûne xeribiyê û li gora rapora "MtDNA and Y-chromosome
Variation in Kurdish Groups" dimilî ducar hatin erdên xwe li bakurê Kurdistanê.
Herweha li gora vê raporê DNA'ya kurmanc û zazayan heman/wek in.

Peyva kurmancî ji peyva kurmanc tê û weha tê vekirin: kur/d/ + man/c/ + /c/î =
kur/kurd/ = manda/med/medan/C/ + /C/cî, gorî MacKenzie tê wateya "medekî xurt".
Lê med bi zimanên xwe matai dibêjin.

Meaneya din jî Kur - manc yane "Kur- (lawik, zarok) manc (med)" wateya xwe ji
Kurên medan.

Peyvên "ghurmanchî" û "ghîrmanchî" jî peyva Kêrmānshāh hatin. Herweha peyva bi
farsî Kêrmānshāh hatiyê jî zimanê kurdî "ghêhraman-şhāhr".[çavkanî pêwîst e]



https://ku.wikipedia.org/wiki/Komara_%C3%87ek%C3%AE

Çekya (bi çekî: Česko) welatekê endamê Yekîtiya Ewrûpayê ye (ji 1'ê gulana
2004'ê).

Çekya welatekê dorpêçdayî li nîveka parzemîna Ewrûpayê ye û li çi aliyekî
nagehit avên azad. Hevsiyên welatî li bakur Polonya, li bakurê rojava û rojavayê
Almanya, li başûr Nemsa (Austriya) û li rojhilat Slovakya ne. Bajarê dîrokî yê
Pragê (bi çekî: Praha), paytext û mezintirîn bajarê wê ye. Bajarên di Birno
(Brno) ji ber tivengên wê di nav kurdan de binavûdeng e.

Welat ji du herêmên dîrokî yên cuda pêkdihêt: Bohemya û Moravya, hindek ji
Sîlesya û pareka biçûk ji Nemsaya Jêr (Austriyaya Jêrîn).

Wezareta Karûbarên Derve ya Çekyayê li sala 1993'ê navê Çekistan ê wekî
berdêlekê fermî ji bo navê komarê diyarkir dema navê dirêjê komarê ne pêdvî bû.
Lê di zimanê îngilîzî de vî navî cihê xwe venekiriye. Malpera fermî ya komarê <
ko ji aliyê Wezareta Karûbarên Derve ya Komara çekan dihat birêvebirin, li sala
2006'ê ev nav êdî bikaraniye. Navê çekî Česko cihê gengeşê ye, lê hindekan
bikardianîn.

Kevnarnasan dirovên anko belgeyên akincîbûna mirovan li demên berîdûrokî li
herêmê vedîtine ko heta çaxê Nû-berîn (Neolithic) diçit. Li demên Kevin, hema ji
sedsala 3'ê Berî Bûna Îsayî, mişextên Kêltîk (Sêlt) û Boî (Boii) (binihêre
Bohêmyayê) û paştir li sedsala yekê eşîrên almanî yên markomanî (Marcomanni) û
Kuadî (Quadi) li wan herêman akincî bûn. Li Heyama Mişextbûnan li derdora
sedsala 5'ê, gelek ji eşîrên almanî ber bi rojava û başur çûn û ji Ewropaya
Navîn derkevtin û gelên slavî ji derdora Deryaya Reş herêma Karpatî (Carpathian)
hatin û cihê wan girt. Ev hatin bi êrîşên gelên dî yên ko bi hovîtî ji Sîberyayê
dihatin, mîna hûnan, avaran, Bulgaristan û macaran xurttir dibû.

Li sedsala 7'ê bazirganekê frankî bi navê Samoyî li dijî xûnkarên avar
piştevaniya gelên slavî kir û bû desthilatdarê hukmeta slavî ya herî pêşîn li
Ewropaya Navîn. Li sedsala 8'ê û li bin rêveberî ya Moravyaya Gewre
desthilatdarî ya Moravyan hat damezrandin.

Hikûmeta Çekî an Bohemya li sedsala 9'ê peyda bû. Şayatî ya Bohemyayê li çaxên
navîn yek ji desthilatên xwecihî yên girîng bû. Ew bi dirêjahî ya hebûna
Împeratoriya Romaya Pîroz parek ji wê konfederasyonê bû.

Şerên olî û mezhebî li sedsalên 15 heta 17'ê bandoreke gelek xirab li ser xelkê
Bohemiyayê hêla û li dawiyê ew kevtin bin destê Hapisburgê (Habsburg) û paştir
bûn parek ji Împeratoriya Nemsa-Macaristanê.

Piştî heriftina wê emperatoriyê li piştî Şerê Cîhanî yê Yekê, li sala 1918'ê
komara serbixwe ya Çekoslovakyayê hat damezrandin. Komarê gelek deverên ko
piranî ya akinciyên wan bi almanî, macarî, polonî û rûtênî jî diaxivtin anîn bin
desthilata xwe. Herçind e Komara Çekoslovakyayê komareke navendanî (sentralîst)
jî bû, gelek ji mafên kêmanî yên neteweyî ewle kiribûn. Lê di nava wan mafan da
çi mafên hebûna herêmên siyasî yên tuxûbkirî yên nîvxweser (otonom) nebûn.

Li gelî Komara Cekyayê 29,1 % xwe xiristiyanên ne. 59% en xwe ateîst û agnostîk
in.

Komara Çekî ji 13 herêman (kraj, pirhijmar kraje) û paytextek statuya wê taybet
pêk tê (hlavní město *):



https://ku.wikipedia.org/wiki/D%C3%AElok

Dîlok (wekî Dilok, Diluk, Duluk û Dûluk jî tê nivîsandin; bi tirkî Gaziantep)
bajarekî li bakurê Kurdistanê ye.

Li bakurê Qeleya Dîlokê girek heye. Taxa derûdora wî girî heta demeke nêzik bi
navê Kurdepe, anko Girê Kurdan (Kürdtepe), dihat zanîn lê dewleta tirkan ew nav
guhart û kir Türktepe.

Li Dîlokê hewşa heywanet a herî mezin a Tirkiyê heye û Parka Yeşilvadi heye.
Parka Yeşilvadi parka tewr mezın a Tirkiyê ye.

Li herêmê çiyayên bilind tunene. Çiyayê Sof yê herî bilind e (1.496 m) li
herêmê. Çiyayê Duluk (1.250 m), Gureniz (1.069 m), Ganîbaba (1.100 m)

Çemê Reş ji Gola Reş dertê. Deşta Îslahiyê bi ava Çemê Reş tê avdan. Çemê Efrînê
ji çiyayê sofê dertê. Bi Çemê Reş re dibe yek û xwe valadikin Gola Amikê. Çemê
Merzîmên jî ji çiyayê Duluk û Sam dertê. Çavkaniya çemê Nîzîpê li çiyayê Sofê li
gundê Dulukê ye. Çem şaxek çemê Firatê ye.

Hesin, krom, fosfat, Kalkar û dolomît madenên herî pirin ku li herêmê ji bin
erdê dertên.

Misilmantî li herêmê xurt e. Henefîtî û Elevîtî zavên teşkîl dikin. Li herêmê
ciyên zewî û tirbeyan jî hene. Hinek ciyên zewîyên ev in: Şurahbil bin Hesen
(Kilîs), Şêx Mansûr û Duluk Baba. Civaka herêmê 55% Kurd, 35% Tirk û 10% ji
etnîkê dinin.

Şorba şêrîn: birinc bi avê tê kelandin û piştre bi dims (doşab) rê hinek din tê
kelandin û tê serwîs kirin.

Şiveydiz: goşt bi nokan re di beroşê de tê kelandin. Pîvaz û sîrên hurkirî
dikeve navê û heta nerm bibe tê kelandin. Piştre hêkek dikeve navê û hinek din
jî tê kelandin. Rûnê sorkirî û nane bi ser tê reşandin û tê xwarin.

Kutilkên dagirtî beqlewe kebab babaqenûç. Babetên boregan û patatêsên dagirtî
hinek ji xwarênên herêmê ne.

Jinên herêmê şalwarekî ku jê re dibêjin Çintiyan li xwe dikin. Bi ser şalwar de
çakêtekî milfireh û yaxevekirî ku jê re dibêjin Fermane li xwe dikin. Entarî yên
wan ji sê etegan pêk tê. Li pişta xwe kefiyeke sîm an jî qedîfe girêdidin. Keçên
ciwan xavikên sipî, yên zewcandî jî tacek ku bi serde jî kefiyekê girêdidin,
didin serê xwe. Jinên gundî çarşefek ku jê re dibêjin meshele didin serê xwe.
Kesên çarşefa reş jî li xwe dikin hene.

Zilam şalwar li xwe dikin. Li ser şalwar jî Eba li xwe dikin. Bi ser ebayê de jî
çakêtekî ku jê re dibêjin sako li xwe dikin. Li serê xwe jî kefiyên kesk
dipêçin. Lapşîn û qondere pêlavên herêmê yên zilaman e.

Navê bajêr yê kevn Dolike (Doliçe) [çavkanî pêwîst e]. Piştre ji alî ereban ve
navê Eyntab li bajêr hatiye danîn. Navê bajêr ji alî Tirkên ve jî sala 1928'an
de wek Xazî Eyntab (Ghazi-Ayntab) / Gaziantap hatiye guhertin.

Bajar ji alî şînahî û Daristanên ve belengaz e. Lê ji alî dîrok ve pir dewlemend
e. Kela Entabê, kela Tilbişar û Revanda ji alî gel û gerokên ve tên ser lêdan.
Li herêmê mizgeftên kevn jî pir in: Şirvanî, Teke û Tehtanî hinek ji wan in.



https://ku.wikipedia.org/wiki/Baba_Tahir%C3%AA_Uryan

Baba Tahir yan Baba Tahirê Uryan (z. 935 Hamedan - m.1010 Hamedan), helbestvan û
fîlozofê kurd ê lekî yê sedsala 11an e. Roja jidayikbûn û mira wî bi temamî ne
kifş e, di çavkaniyan de gelek ji hev cuda dîrok nişan didin.

Nasnavê wî Baba Tahirê Uryan bû yê ku tê wateya Baba Tahirê Xwas. Ev nasnav
nîşan û pajoya derwêşbûna wî ye[çavkanî pêwîst e].

Gelek agahdariyên li ser jiyana Baba Tahir negihiştine destê me û em bi ronakî
nizanin ku bajarê ku wî di tê de ji dayik bûye kîjane (ango Baba Tahir gelê kîj
bajarê Kurdistanê bû). Guman dibe girtûperê (derdorê) 1100 salan berê niha
hatbûye cîhan.

Baba Tahir bi salan li Hemedanê de dijî û mala wî ya herî dawî, ango gorgeha wî,
di meydanek (bi navê Meydana Baba Tahir) de li bakûrê bajarê Hemedan e.

Helbest û honraweyên Baba Tahir bêtir çarîn in û wek stiranan dihatin bikaranîn.
Îro rojhelatzan van helbestan girêdidin pehlewiyan. Bedaxewe heta îroj helbestên
wî yên bi kurdî wek helbestên bi farsî, lûrî yan têkilek ji farsî, lûrî û kurdî
hatine naskirin. Bellam bi rastî ev ne rast e çimku heta niha gelek helbestvan û
hozanên kurd, azerî, gîlek, mazenî û hwd., bûne ku bi zimanê fars helbestvanî
kirine lêbelê heta niha yek helbestvanê Fars jî nebûye ku helbest û honraweyên
xwe têkil kurdî bike yan hetan bi kurdî honrawe bibêje.

Mamoste Rehmet Mucteba Mînewî li muzeya Qonyayê de hindek parçe honrawe û çarîne
bi zimanekî kevnar peyda kiriye ku yên Baba Tahir in. Ev helbestan bi giştî bi
zaravayekî kurdî yê kevnar in ku îroj êdî nemaye[çavkanî pêwîst e]. Lê vî zarava
bi rastî pirdek e li nav ziman û zaravayên kurdî û em dikarin bêjin ku hewramî,
soranî û kirmanckî girê didine yek. Parçeyek ji wan helbestan:

Du keziyên te li ber ruwê te ne, Gul û simbil li cem te bi hev re ne; Dema tu
keziyên xwe belav dikî, Bi hemû mûyên wan dil bi dar de ne.

Tu ku qamnazenîn û dilruba yî, Tu ku bêyî kilê çav bi kila yî; Tu ku xwedyê du
keziyên siya yî Çer dipirsî ku çima awara yî.

Eger derdê min yek bûya çi dibû; Ger xema min hindik bûya çi dibû; Li kêleka min
hebîb yan tebîbek, Ji herduyan yek hebûya çi dibû.

Evîndar ew e ku herdem bi bela be; Mîna Eyûb bi kurman mubtela be; Weku Hesen
binoşe tasa jehrê Mîna Huseyn şehîdê Kerbela be.

Min bikujî b’zorê, tê j’kê bitirsî; Biqewrînî b’xorê, tê j’kê bitirsî; Ez bi vî
nîvdilî j’kesî natirsim, Ey dilê du alem, tê j’kê bitirsî.



https://ku.wikipedia.org/wiki/%C3%8Eslam

Îslam, îslamiyet an jî misilmantî (bi erebî: إسلام‎, lat. îslām) navê dîn û
ayîneke yekxwedayî ya Îbrahîmî ye, ku pirtûka wê ya pîroz Quran e. Li gorî
baweriya îslamê Quran gotina Xwedê ye û ji ber vê hindê nehatiye guherandin. Li
gorî îslamê pirtûkên Încîl, Tewrat û Zebûr jî ji hêla Xwedê ve hatine şandin, lê
ew, bi destê mirovan hatine guherandin. Sunet yanê kirin û gotinên pêxember
Mihemed jî di jiyana bawermendên misilman de rolek girîng dilîzin. Piraniya
hadîsan di pirtûkên Muslîm, Tîrmîzî û Sehîhî Buxarî de hatine komkirin.

Mihemed Pêxember di sala 570'an de li bajarê Meke li Erebistana Siyûdî ya îro
hatiye dinê. Di 40 saliya xwe ango di sala 610'an de Cebraîl ayetên yekem yên
Quranê ji wî re anî. Ji wê rojê şûn de di navbera 23 salan de ji Pêxember
Mihemed re hemû Quran ayet bi ayet tê. Îslam ola Xwedê ya dawî û neguhertî ye û
ji ber vê yekê misilman xwe mîna warîsên Mesihî û Mûseviyan dibînin. Mihemed
Pêxemberê dawî yê cîhanê ye û bi vî avayî muhira hemû pêxemberên li berî xwe ye.
Misilman hemû pêxemberên ku di Încîl û Tewrat ê de tên navdan wekî pêxemberên
Xwedê nas dikin û hurmetê nîşanê wan didin.

Misilman di rokî de pênc caran nimêja ferd dikin. Her nimêj demekî xwe heye û
bangevan di wan deman de mirovan bangê nimêj dike: nimêja sibêh, nimêja nîvro,
nimêja berê êvarê, nimêja êvarê û nimêja şevê. Li gori ve sise nimej bi şev u
dido bi rone. Di berê nimêjê de bi avê destnimêj tê girtin. Lê gava ku av nebe
an newe dîtin, mirov dikare bi ax û xaliyê jî destnimêj bigirî. Mirovên rêwî yan
jî nexweş dikanin wekî rehetiyekek çend nimêjên xwe bi hevra yan jî dûra dû
tengasiyê an bi kurtî bikin. Li roja îniyan, nimêja îniyê di mizgeftan de bi
cemaetê tê kirin û xutbe tê xwendin. Di cejnên olî de jî, wekî cejna Remezanê û
Qurbanê, nimêja cejnê tê kirin û piştî nimêjê mirov cejnên hevûdin bimbarek u
pîroz dikin. Her weha wek mînak çend nimêjên din jî hene: nimêja li ser miriyan,
nimeja diyariya mizgefte, nimêja terawiha, nimeja piştî rojhelat, nimeja
tezbîha, sineten ratibe nimêjên ferd, sunnete nimêja witir û nimêja sinneta
destnimêj.

Zekat salê de carekî di hêla mirovên bawermend de ji bona belengazan, nexweşan,
bêkesan û mirovên din yên hêwceyî tê dayin. Dayina zekatê girêdayiya
dewlemendiya mirovan e.

Li gora Îslamê rojî di meha Remezanê de tê girtin. Ji ber ku mehên erebî di gora
hîvê tên hesaw kirin, dema meha Remezan ê her sal cuda ye. Di vî meha de mirov
her roj ji berbangê hettanî roj çû ava yanê êvarê ne tiştekî dixun ne jî
vedixun. Ji bona ku di rojanê birçî nebin, pirraniya mirovan şev re dibin paşîvê
û zikê xwe têr dikin. Rojiya Remezan ê bi cejnekî mezin tê dawîkirin.

Di gora Îslam ê gerê her Misilman di jiyana xwe de carekî here hec. Hec bi
ziyaret kirina Kabe yê li bajarê Meke yê li welatê Erebistana Siyûdî ê tê şindê.
Lêbelê hec girêdayiya dewlemendî û tenduristi ya mirovan e. Ji bona mirovên
belengaz û nexweş hec ne mecbûr e. Ji mirovên ku çûne hec hecî tê gotin. Di hec
de bawermend li dor Kabê digerin, rojekî li ser tipikê Erafatê disekinin, di
navbera herdû tipikên bi nav Sefa û Merwe baz didin, qurbanan dikin û wekî
sembolekî Şeytan kevir dikin.

Di Quran a Pîroz de ji bona van şertan baweriyê re aha tê gotin: "Gellê
bawermend! Hûn bi Xwedê û Pêxemberê wî re û bi vê pirtûka re, ku wî ji Pêxemberê
xwe re şandiye û bi wî pirtûka re ku wî hina berê şandî bû, bawer bikin. Û kîjan
mirov bi Xwedê re û bi feriştên wî re û bi pirtûkên wî re û bi Pêxemberên wî re
û bi roja dawiyê bawerî neke, ew di wundabûnekî dûr de wunda buye." Sûre ya Nîsa
4/136

Ferişte yek ji qûl/bendên Xwedê ne û ji nûrê hatine afirandin. Mirov wan nikarin
bi çavan bibînin, lêbelê ew me dibînin. Vatiniya feriştan perestina û cîh anîna
fermanên Xwedê ye. Wekî hemû olên semîtîk di Îslamê de jî çar feriştên mezin
hene: Cebraîl ji hêla Xwedê de wahiyê ji pêxemberan re tîne, Mîkaîl gerdûnê
birêve dibe, Îsrafîl di roja heşir û meşirê pifê sûrê dike û feriştê mirinê bi
nav Azraîl rihê mirovan digirî.

Xwedê li her demê ji mirovan re pêxember şandine. Pêxember ê yekemîn Adem e û yê
herî dawî Mihemed Pêxember e. Di Îslam ê de pêxember jî tenê mirovin, lê hinek
pêxember bi destûra Xwedê ji bona mirovan re mucize hene. Îsa Pêxember nexweş
pak dikirin û mirî sax dikirin. Xwedê bi hezkirina xwe şiv/çoyê di destê Mûsa
Pêxember kiriye mar û behra mirî kiriye du parçe. Li gora zanayên Misilmanan
Xwedê hemû bi hevra 120 hezar pêxember şandine û pirraniya van pêxemberan di
hêla gellê xwe de hatine kuştin.

Di dirokê de ola îslam ê di çend aliyan va ji hev cihê buye. Di roja îro de 90%
ji hemû misilmanan sunî ne. Lêbelê sunî bi xwe ji di hêla çend mezheban de belav
bûne. Navê mezhebên sunî henefî, malikî, henbelî û şafî ne. Di nav vana de jî
mezheba henefî ya herî mezin e. Pirraniya kurdan xwe wekî şafî dihesibinin, lê
yên henefî jî hene. Wehabî bi xwe ji aliyekî henbeliyan re tê gotin, ji ber ku
ewna mezheba henbelî hinekî cûda şîrove dikin.

Şiî bi pirraniya piştvanên xwe di îslamê de yên duyem in. Mîna suniyan çend
aliyên şiiyan jî hene: îmamî bi piranî li welatê Îran, Iraq, Bahreyn û Libnan ê
dijin. Dûra îsmaîlî jî hene û li dewleta Hindistan, Pakistan, Afxanistan û
Tacîkistanê dijin. Zaîdî jî yek ji komala şiiyan in û tenê li welatê Yemenê tên
ditin.

Xaricî di roja îro de komala yê herî piçûk yê ola îslam ê ne. Tenê aliyekî
xariciyan bi nav îbadî hetanî roja îro hatiye. Xaricî tenê li başûrê Cezayêr ê,
Omanê û Cerbayê hene.

Navê baweriyeke olî li Kurdistan, Anatoliya û Rojhilata Navîn e. Ji navê pismamê
pêxemberê ola îslamê Mihemed ji Elî navê xwe digire.

Gerdûna ku em tê de dijîn bi sazûmaniyekî hatiye çêkirin. Di navbera hemû
tiştên, ku di vê gerdûnê de cîh digrin de, nizamek heye. Hemû tişt bi avayekî
bêkêmasî şinda xwe di vî pilana mezin de digirin. Roj, heyv, stêrk û tiştên ku
em dibînin yan jî hina nabinin ji vî destûra Xwedê re teslîm bûne.

B-ism-Illahî-r-Rehmanîr-Rehîm "Me asîman û zemîn û tiştên ku di nav wan herduyan
de ne bi dadvanî û ji bo demekî navdayî afirandiye" (Qurana Pîroz, Sûreya Ehqaf:
46/3)

Ji xêncî mirovan, hemû gerdûn ji destûra Xwedê re bi dil an jî bê dil îte'et
dikin. Bê şik ev bêkêmasiya gerdûnê ji radestiyê pêk tê. Bi vî avayî Îslam ji
mirovê yekemin Hz. Adem heta Pêxemberê dawî Hz. Mihemed navê hemû olên rast e.

B-ism-Illahî-r-Rehmanîr-Rehîm "Di roja îro de min ji we re, ola we pêk aniye û
min qenciyên xwe ji we re paşî anî û min ji bo we ola bi navê Îslam
hilbijartiye" (Quran a Pîroz, Sûreya Maîde: 5/3)

"Me ji her Pêxemberî berî te şandiye re herdem wiha wahiy kiriye: Qet xudayekî
din ji pêştirê min tunin, êdî hûn ji min re perestî bikin." (Sûreya Enbiya:
21/25)

B-ism-Illahî-r-Rehmanîr-Rehîm "Me qet welatek bê hişyardarekî tune nekiriye. Ew
hatine hişyar kirin. Bi rastî em ne sîtemkar in." (Sûreya Şûera: 26:208-209)

Hevnasbûna gelê kurd bi îslamê re digîhîje dema Mihemed pêxember. Zozan, Cabanê
Kurdî û kurê wî Meymûn el-Kurdî di dema Mihemed de bûne misilman ev hersê kurd
sehabeyên Mihemed bûn. Li gorî nivîskarê kurd Îbrahîm Sediyanî Zozan pêşiya
hemiyan bûye misilman. Ango yekemîn misilmana kurdan Zozan e.

Li gorî hin çavkaniyan ji Cizîrê jî kurd çûne Erebistana Siyûdî li wê derê bûne
misilman. Lê piraniya kurdan di dema Omer de di navbera salên 637-642an de bûne
misilman.



https://ku.wikipedia.org/wiki/Nav%C3%A7eya_demjim%C3%AAr%C3%AE

Navçeya Demjimêrî, an jî Beşên Demjimêrê, an jî bikurtî UTC (bi Îngîlîzî,
Coordinated Universal Time ) navçeyê ko li deman heman heye. Gorî we dinya bi
toziya 15° niqira, qasî ko navberê de herî pir demjmêrek bibe, hatiya par kirin
e. Gorî wê dinya li 24 navçeya demjimêra par bûya. Li Cemseran 24 demjimer jî
hêne, lê li Antarktîka tim UTC heye.

Bi rast li derekê roj gîşte xala herî bilind, li wir demjimêr 12 ne. Lê gorî
navçeya demjimêrî jî li ser naxşeke, an jî bi rast mirov aliya rojhelat de hara
demjimer kêm dibe, ku rojava da hara jî demjimêr pêş de dera. Ew demjimer kêm
bûn, an jî pir bûn e sînoraka xwe he ye. Bi wê re Xêzedema Guhertinê tê gotin.
Mirov aliya rojhelat de wê xêzê derbaz bike rojakî kar dika, aliya rojava de
derbaz bike jî rojakî winda dike.

Navçeya Demjimêrî herî pêş de li Brîtanya de, di 1 Berfanbarê, 1847an de ji bo
British Railways hat bikaranîn. Navçeya Demjimêrîyakê tevayî li cîhanê herî pêş
de endazeyarekî rêhesinî li Kanada Sandford Fleming 1879an de bi "demjimêrê
rêhesin" pêşniyarî kir. Di Kewçêrê 1884an de Washingtonê di konferanseka li ser
meridyenan(Konferansa Meridyanan Navnetewî) de hat pejirandin ku dinya bi 24
navçeye demjimêra, her yek di 15 meridyenan hatî pê, par ve bibe. Navbera her
navçeyakê de jî bila demjimêrek, 60 hûrdemin bibe. Disa di wê konferansê da hat
biryar kirin ku bila dîdexaneyê Greenwich a li London meridyena sifir be.

Li dinya niha gorî navçeya demjimêrî(UTC) hatiya par ve kirin. Ji bo wê
Greenwich Mean Time tê hilgirtina bal e. UTC gorî meridyena sifîr li Greenwich ê
li Londra tê mîheng kirin.

Her Dewletek navçeya demjimêrîyeka xwe heye. Welatê li rojhelat û rojava dirêj
dibin li yeka pir tir Navçeya Demjimêrî xwe hêne. Rûsya bi 11 DYE 6, Kanada 5,
Brezîlya 4, Awustralya û Meksîk jî bi 3 navçeya demjimêrî hatiya par ve bûn. Çi
qas Çîn jî li ser rojava û rojhalat jî welatekê gelek fireha jî navçeya
demjimêrîyeka tenê heye. Ji bo wê sînorên Afganistan û Çin de 3 demjimêr
ciyawazî heye.

Gelek welat di biharê de derbaza navçeya demjimêrîyeka din dibin, payîzê jî
şinda vedigerin. Minakî welatên ewropa; zivistanî welatên ewropa ê pir navçeya
demjimêriya UTC+1 de ne. Ji bo havînî roj hîn pir bibînin derbaza navçeya
demjimêra UTC+2 dibin. Payîzî şinda vedigerine UTC+1.



https://ku.wikipedia.org/wiki/Felsefe

Felsefe an fîlozofî an jî retkok, wekî zanisteke bingehîn a zanîna civak û
xwezayê û zagonên hişmendiyê yên bingehîn û jêderka zanistê, tê zanîn. Di kurdî
de "hiziratî" ye. Mirov bi saya zanistê dibe xwedî hiş, feraset û ramaneke
gerdûnî. Pêkhatina ramanê bêyî zanînê, ya zanînê jî bêyî felsefeyê ne pêkan e.
Bi awayekî din, mirov dikare bibêje felsefe, çavkaniya hemû beşên zanîn û
zanyariyê ye. Ango felsefe, zanista zaninê bi xwe ye.

Koka felsefeyê, ji peyva hevedudanî ya ku ji philia, anku “hez”, hezkirin” û
sophia, anku “pirzan”, “zanatî” pêk hatiye û li “philosophia” ango felsefeyê
dageriyaye. Îcar ji kesê ku bi kurahî li ser felsefeyê hûr dibe re jî
philosophos “feylesof” tê gotin. 'Philosophos' (feylesof), tê wateya kesê/a ku
li ser bastûra heyberan lêkolîn û dahûrandinê dike. Li gora çavkaniyên dîrokî,
kesê ku cara yekem ev gotin bikaranî ye feylesofê navdar Herakleîdes e.

Fîlozof an jî feylesof kesê ku bi felsefê re mijûl dibe û dixwaze ramanên
felsefê pêşve bibe ye.

Felsefe, kartêkeriya ramanê ya pêkanîna derencamên rexeneyî, yên gelşên hebûn û
wateyê ye. Ango lêgerîna nêzîkdayinên zanistî û zanyariyê ye. Felsefe, bi çanda
Yewnanî ya kevnar re derketiye holê. Di dîroka mirovahiyê de ew her gav wekî
destpêka zanîn û şarezahiyê hatiye dîtin û pejirandin.

Ferhengnasên felsefeyê yên navdar P. Yudîn û M. Rosenthal girîngiya felsefeyê
nîşan didin û wisa dibêjin: “Felsefe, navgîniyeke hêzdar ya zanîn, livbatî û
çalakiyên mirov e. Felsefe, pêkereke çalak a ku her gav zandarî û kardariyê pêş
ve dibe ye. Bi feraseteke felsefeyeke wisa re, beşên felefeyê; ango derûnnasî
(psîkolojî), civaknasî (sosyolojî), sinc û gewzîn her diçin li zanînên xweser ên
ku wekî kevneşopiyên felsefeyê tên zanîn, dadigerin. Rast e. Wekî berê jî hate
diyarkirin ; hemû beşên zanînê xwe dispêrin felsefeyê. Lewre armanca hemû beşên
zanîn û zanyariyê, dîtina pêwendiya navbera tişte û kirdeyê ye. Hin zanîn an jî
zanyariya tişteyê wekî bingeh, hin jê jî kirdeyê wekî bingeh dipejirînin. Jixwe
gengeşiya gelemşeya navbera hemû zanînan jî ji vir dest pê dike. Wekî ku tê
zanîn, jêderka hemû zanînan felesfe ye û felsefe jî bi gelek cûre, çêşn û xalên
girîn ji hev û din vediqete. Belê du herikînên felesefeyê yên bingehîn hene:
Yek, Felsefeya mengîwer (îdealîst) du; Felsefeya pêzewar (materyalîst).
Felsefeya mengîwer, ramanê (îdeyê) û ya pêzewar jî daringê wekî diyarker dibîne.
Ji roja ku felsefeyê dest pê kiriye û heta îro, gengeşiya navbera herdu
ferasetên felsefî bi hemû dijwariya xwe didome û dê bidome jî. Ji do heta îro,
pêrêzkarên herdu ferasetên felsefeyê, yek jê Hegel, yê din jî Engels e. Hegel li
gor demê ramanê, û Engels jî daringê wekî bingeh dibîne. Gengeşî jî bi gelemperî
li ser van herdu hîman didome. Engels dibêje: “Ew mirovê ku hegel seberjêrkî
daleqandibû me li ser piyên wî da rûnandin.” Marks jî dibêje:” Me tiştek li
xwezayê zêde nekir. Tenê me ew, wekî ku dixuye hilda dest û şirove kir.”
[çavkanî pêwîst e] Parêzkarên felsefeya mengîwer, Calvin û Luther jî ramanên xwe
yên perevajî felsefeya pîzewar ku li gora dogmayên olî teşe girtine, bi vî awayî
tînin zimên û dibêjin: “ Divê hest, raman, hezkirin hilberîn, behre û hêzên
veşartî yên mirov, yên civakê bêne pêpeskirin û dewisandin.” [çavkanî pêwîst e]
Lew ra ev herdu ramanwerên mengîwer, armanca hebûna mirov xwe gazîkirina
xwedawendiyê dibînin. Dîsa Calvin dibêje “Karesata tirsnaktirîn tevger û
biryardanîna mirov a bi serê xwe dide ye.” [çavkanî pêwîst e] Li gora nêrîna
Calvin, divê ku mirov hîçayiya (rebeniya) xwe dizanibe û ji bo kêmxistin û
mirandina xwe çi ji destê wî/ê bê, wê, bike. Li gora Luthe jî, sparteka
mezintirîn a mirov hêza xwedayî ye. Mirov ne xwemal e(aidê xweye). Ev feraseta
ku mirov reben û serberjêr dike û wî/ê ber bi evdîtiyê(bi taybetî evdîtiya evd û
serdestan) de didehfîne; hê ramana dêrê (kinîse) ya Serdema Navîn e.

Derbarê felsefeyê û her wiha derbarê kesên ku bi felsefeyê eleqedar dibin, gelek
tişt hatine/têne gotin. Di nava gel û civakên xeşîm de angaştên derî zanistê
têne kirin Heta behsa pêşgeriyeke wisa kenoyî tê kirin, qaşo; “Ên ku felsefeyê
dîxwînin û bi felsefeyê mijûl dibin, an dîn dibin an jî dev ji dîn (ol)
berdidin.” [çavkanî pêwîst e] Ev, ne tiştekî rast e. Carekê, mirovên ku
dixwînin, biaqiltir û hişmentir dibin. Ango ne pêkan e ku ew dîn bibin. Berevajî
wê, dibe yên ku qet naxwînin an jî dûrî xwendin û fikirînê bin dîn bibin. A din
jî, dîn (ol) bixwe bi felsefeyê re derketiye holê. Derheqa felsefeyê de,
ramanwerê navdar ê îslamî Îmamê Xezalî dibêjê “Kesên ku tenê li olê hûr dibin,
dibine şêt (maniyak) û yên ku tenê li felsefeyê hûr dibin dibine bêol (Xwedê
nenas).” [çavkanî pêwîst e]



https://ku.wikipedia.org/wiki/Coordinated_Universal_Time

Dema Gerdûnî ya Bisazûmankirî (bi îngilîzî: UTC - Universal Time Coordinated)
kurtenavê koordînasyona demê ya navneteweyî ye.

Mirovahiyê ji zû ve ye li standardkirina demê digeriya. Wekî tê zanîn di kozmozê
bi serê xwe dem nîne. Herwekî di valahiyê de cih, jor jêr hwd jî nîne. Hemî ji
şîrovekirinên, ji ceribandinên û ji nirxandinên mirovan tê. Zanîstan ji bo ku di
jiyana nûjen a bilez de alozî dernekevin Greenwich wekî xêzeke bingehîn
pejirandine û pergaleke demê avakirine.

Yekem Dema Gerdûnî ya Bisazûmankirî ya nefermî li ser 1'ê Rêbendanê 1960'an hate
qebûl kirin.

Kurdistan nakeve yek komeke demê. Bakurê Kurdistanê û Başûrê piçûk ê Kurdistanê
dikeve koma dema rojhilatê Ewropa, ango EET, GMT+2. Herêmên din ên Kurdistanê
dikeve dema Bexdayê (BT), GMT+3. Hin welat bi fermî yekkirina demê di nava
tixûbê xwe de pejirandine. Hinan jî wekî Rûsya gorî herêmî dem pejirandiye. Li
Kurdistanê hêj pergala demê nehatiye nîqaşkirin.

Pergalên çend caran hate guhartin, di nav demeke kurt de, ku dem bi zelalî
koordînasyona weşana radyoyî bi herdu UTC û "Dema Gavavêtina Atomê (SAT)" bû,
heta ku UTC ya nû di sala 1970'an de hate qebûl kirin û di sala 1972'an de
pêkanîn. Ev guhertin jî pêngaveke duyemîn pejirandin û lihevanîna pêşerojê
asankirin.



https://ku.wikipedia.org/wiki/%C3%8Emperatoriya_Osman%C3%AE

Osmanî bavikekî tirk ji Oxizan e, navê bavê ku navê xwe dayê vî bavikî Osman bû.
Di sedsala 13em û 14em de wekî mîrîtiyeke biçûk li sînorên Bîzansa ku êdî lawaz
bû de bi cîh bû. Di demeke kurt de li hemberî Bîzans xwe birêxistin kir û
serkeftinên eskerî bi dest xistin. Dîsa bi riya siyaseta xweyî bi bavikên cîran
re erdê xwe mezin kirin. Di nîşana 1453an de Stembol (Konstantînopolîs) bi dest
xistin û kirin paytexta xwe.

Bi giştî 36 siltanên osmaniyan çêbûn. Osmanî di sedsala 16em û şûn de êdî bi pêş
neketin. Di sedsala 18em û 19em êdî gelekî lawaz bûn, herçend di sedsala 19em de
hewl ji bo guhertinan hate dayîn û reform jî hate kirin êdî di dawiya sedsala
19em û di serê sedsala 20em de Osmanî bi navê Zilamê Nexweş ê Ewropayê dihate
nasîn. Ew di şerê cîhanê yê yekem de di aliyê Elmanyayê de cîh digirin. Di dema
şer de qirkirineke herî mezin ya cîhanê li dijî ermenî û mesîhiyên din tê pêk
anîn. Piştî şer bi dawî dibe osmanî têk diçin û qedera wan dikeve destê hezên
serketî yên mîna Fransa û Îngilîstanê. Piştî şerê azadîxwaz yên tirkan komara
Tirkiyeyê yê hate damezirandin û bi awayekî fermî împeratoriya osmaniyan di sala
1923an de bi dawî bû.



https://ku.wikipedia.org/wiki/Meks%C3%AEk

Meksîk (bi spanî: México, bilêvkirin: [ˈme.xi.ko] ( Guhdar bike), bi fermî
Dewletên Yekbûyî yên Meksîkê (bi spanî: Estados Unidos Mexicanos,  guhdar
bike ? / i), welatekî komara federal a Amerîkaya Bakur an Amerîkaya Navîn e.
Sînorên Meksîkê ji aliyê bakur ve Dewletên Yekbûyî yên Amerîkayê; li başûr û
rojava ji aliyê Okyanûsa Pasîfîk; li başûr ji aliyê Guatemala, Belîze û Deryaya
Karîbê; û ji aliyê rojhilat Kendava Meksîk re cîran in. Roşana nêzî du milyon
çargoşe kîlometre (li ser 760.000 sq mi), Meksîk şeşemîn afirandina welatê li
Amerîkayê ji aliyê herêma giştî û 13'ê mezintirîn neteweya serbixwe di cîhanê de
ye. Bi gelê texmînkirin yên li ser 120 milyon, ev yazdehmîn welatê gelê herî
tîrbûnê û welatê spanî-dipeyivî dinyayê de ye, di dema girtinê ya duyemîn welatê
herî tîrbûnê de li Amerîkaya Latîn e. Meksîk pêkanîna federasyonê ya ji 31
dewletan û navçeyên federal e, ku bi paytexta xwe ye û nifûsa bajarê herî mezin
e. Metrepolên din wek Guadalajara, Monterrey, Puebla, Toluca, Tijuana û León in.
Ji %60 nifûsa Meksîkê melez in, ji sedî 10 spî û yên di jî xwediyê axa Meksîkê
ne.

Berî Kolombiyayî ya Meksîkî ji gelek şaristaniyên pêşketî wek Mezoamerîkan, wek
Olmec, Toltec, Teotihuacan, Zapotec, Maya û Aztec berî têkiliya yekem bi
Ewropiyan malê bû. Di sala 1521'an de, di Împaratoriya Spanî ve bi ser ketin û
herêmê ji bingeha xwe ya li Meksîkî-Tenochtitlan, ku wekî Cîgirkeyitiya Spanyaya
Nû bi rêve kirin hate dagirkirin. Sê sedsalan paşan, ku piştî naskirina ev xaka
Meksîkê ya di sala 1821'an de, piştî koloniya Şerê Serxwebûna Meksîkê bû. Dema
koza serxwebûnê ji aliyê aboriya nearamî û gelek guhertinên siyasî yên naskirî
bû, veguhestin. Şerê Meksîkî-Amerîkî (1846-48) ya li herêmî yên sînor ên bakurê
berfireh kirin, yek ji sisyan ji erdê xwe, ji bo Dewletên Yekbûyî yên Amerîkayê
vekişî bû. Şerê Pastry, Şerê Franko-Meksîkî, yek şerê navxweyî, du împaratorî û
dîktatoriya malê ya sedsala 19'an de qewimiye. Dîktatorîya Şoreşa Meksîkê ya di
sala 1910'an de, ku bi pêşketina Makezagona 1917'an de û derketina holê ya
sîstema siyasî ya niha li sertaca welat xistin.

Meksîk ji pazdehmîn afirandina TBH nomînal e û yazdehmîn afirandina ji aliyê
parîteya hêza kirînê ye. Aboriya binkategorî bi tundî ji bo hevalbendên xwe
Peymana Bazirganîya Azad a Amerîkaya Bakur (NAFTA), bi taybetî li Dewletên
Yekbûyî yên Amerîkayê ve girêdayî ye. Meksîk cara yekem endamê Amerîkaya Latîn
ya tev di sala 1994'an de Rêxistina Aborî ya Hevkarî û Pêşxistinê (OECD) ye. Ev
jî weke welatekî asta-navîn ji aliyê Banka Cîhanê û welatekî nû ji pîşesazîya ji
alîyê çend analîstên nepenî bû. Ji aliyê sala 2050'an de, Meksîk dikarin bibin
pêncemîn an heftemîn aborî ya cîhanê. Li welatê navborî ve hem hêzekî herêmî û
hêzekî navîn, û gelek caran wek hêzekî gerdûnî ji holê diyarkirin. Ji ber ku
çanda dewlemend û di dîroka xwe de, Meksîk di rêza yekem de li Amerîkayê
heftemîn di cîhanê de ji aliyê hejmarek ji Malperên Mîrateyên Cîhanê yên UNESCO
ye. Di sala 2015'an de, ew 9'emîn welatê herî serdana di dinyayê de bi 32.1
milyon kesên nûhatî wek navnetewî bû. Meksîk endamê Neteweyên Yekbûyî, Rêxistina
Bazirganiya Cîhanê, di G8+5, di G20, di Hevparkirina Tewafiqî û bi awayekî
çavdêrên ji sala 2014'an de Rêxistina Navneteweyî ya Frankofonîayê bûye hatiye
dîtin.



https://ku.wikipedia.org/wiki/Kelh%C3%BBr%C3%AE

Kelhûrî an Kirmaşanî an jî kurdiya başûr bi kurmancî û soranî ve yek ji
serzaravayên zimanê kurdî ye. Kelhûrî herêmên Kirmanşan, Loristan, Gûran û Îlamê
û li hindek herêmên Başûrê Kurdistanê wek Xaneqîn, Mendalî, Cesan tê axavtin.
Binavkirina vê zaravayê wek 'kurdiya başûr' nebesî ye. Birastî kurdiya başûr
dibin hemî zarava û devokên kurdî yên ji tîpên devokên kelhûrî û lekî. Ev
serzarava nêzîkê hev in. Ev dûrayiya navbera xwe ya îroyî ji bandora lûrî û
farisî ya li ser lekî re deyndar in.

Kurdên kelhûrîaxiv ji zaravaya xwe re gûranî an tênê kurdî dibêjin. Gelek
zimannas vê zaravayê wek 'zarava kurdiya jêrîn' an jî kurmanciya jêrîn bi
navkirine. Şerefxan Bedlîsî di Şerefnamê de, kurdên kelhûrîaxiv ji tipa Goranan
qetandiye; li gorî wî kurd ji çar tipan pêk tên; Kurmanc, Kelhor (Kelhûr), Lor û
Goran. Lêbelê li gorî Şerefxan wê deme jî êlen Kelhûr bi navê "gûran" dahatin
nasîn - Kelhûr tenê navê torinên (begzadeyên) wan bûye.

Zaravaye kelhûrî wek zaravayen kurdî yên dinê li başûrê welat, bi tîpen erebî tê
nivîsandin. Wan salan dawîn de alfabeyeke alternatîf a latînî ji bo kelhûrî li
ser înternetê û di çend kovaran de tê bikaranîn.



https://ku.wikipedia.org/wiki/K%C3%AEmya

Kîmya yan jî kîmye, zanîna li ser struktûr, xislet, hokarî û guhertina
keresteyên xwezayî ye. Kimya, têrkera ku heyî û ankû tişta ku heyî, reng, awa, û
temenê wê yê ku jê afirî hemûyan ku fahm bike lê dikolê. Bi teybetî, li ser
esasê lêkolînkirinê bi lêkolînê re tê ser ziman. Wusa tê gotin û bawer kirin ku
gotina kîmya, ji ya Sîmya tê. Gotina sîmya jî, di wate ku rastkirin û awa dayîna
tiştan bi rêzkerî kirna û sentezkirina wan re xwediyê wateyekê bûya.

Kîmya, di temenê ceribandinê de gelek beşên pêşketina. Hemû ji bi lêkolînî,
dikin ku fahm bikin. Minaq, atom ji melokulan pêt tê. Têkiliya nava melokulên we
Notron, Proton û Elektron û hwd, çawa ya, çawa têkiliyê bi hevdû re didênin.
Çawa bi hevdû re di ahangekê de na, û hwd, ku hê gelek aliyên din jî di nav de
hena ku em rêz bikin li vir, hemûyan hewl didin ku li gorî wastîya wan fahm
bike.

Edo Makuyî, Zanist jî bi Kurdî Xweşe, 2014:
https://ku.wikipedia.org/wiki/W%C3%AEk%C3%AEpediya:D%C3%AEwan/tevl%C3%AEhev#Xeba
t.C3.AAn_Ziman.28Edo_Makuy.C3.AE.29 PDF'a pirtûka Zanist jî bi Kurdî Xweşe:
http://www.niviskar.com/ku/lekolin/big-bang-xwexwe-avabuna-gerdun-u-teoriyen-ste
phen-hawking-werger-edo-makuyi Xebatên Ziman:
http://www.niviskar.com/ku/jiyan-u-biranin/xebaten-zimanedo-makuyi



https://ku.wikipedia.org/wiki/Anatom%C3%AE

Bêjeya anatomiyê ji zimanê Yewnanî ji gotin "anatemnein"e tê û wateya wê
perçekirin e. Anatomî jî dibe ilme percekirine. Lê îro mirov ji beja anatomiye,
ilma tevhevkirina perceyen bedene ji bo avakirina organizmayeki bi fonksiyon
fêhm dike. Anatomî ilmeki gelek kevn e. Mirov berî bi hezaran salan li ser
anatomiye xebitîne. Li Mezopotamya yê mirovan mih serjedikirin û gor şikle
kezeba reş, nexweşiyan teşhîs dikirin. Dîsa li mitolojiya Yewnan da tê gotin ku,
Xwedaye mezin Zeus, ji bo cezakirine, lawe xwe Prometeus davêje ser ciyaye Qaf û
li ser zinareki da girê dide. Eylo her roj tê û parcekî ji kezaba wî ya reş jê
dike û dixwe. Lê kezeba wî heta roja dine careke din xwe ji nû ve dike, mezin
dibe. Yanî ta ji we çaxê ji mirovên him şikle organên him jî hindek fîzyolojiya
wan, wekî mezinbûna kezeba reş, nas dikirin. Ji bo vê yekê ji mirova dikare li
Mezopotamyayê berê bi hezarên salan nişdarîye çavên û yê kisika mize çebikin.
Wek tê zanîn ew nişdarîana di dîroka mirovahiyê da yên ewilî bûn.



https://ku.wikipedia.org/wiki/R%C3%BBdana_ke%C5%9Ftiya_ge%C5%9Ftyar%C3%AE_Costa_Concordia

Keştiya geştyarî ya mezin a îtalî ya bi navê Costa Concordia (bixwîne: Kosta
Konkordiya) di 13'ê rêbendana 2012'an de li ber peravê Îtalyayê gelek nêzîkî
kenarê girava Giglo (bixwîne: Cîlyo) kir û binê gemiyê gehişte erdê. Ev cihê
peravî hemû kevir û ber e. Li ber peravî rawestî û dest bi noqî avê bûnê kir. Di
dawiyê de li ser zinaran wergeryayî ma. Di encamê de keştiya geştyarî ji 4.197
rêwiyên xwe hate valakirin.

Li gorî welatîbûna rêwiyan 989 îtalyan, 569 alman, 462 fransî, 177 spanyol, 130
hindistanî, 126–129 welatiyên DYA'yê, 127 kroat, 108 rûs, 74 awistriyayî, 69
swîsreyî, 47 brazîlî, 45 ûkraynî, û 34 holandî; 26 çîn, 25 brîtanî, 21
awistralî, 17–18 arjentînî, 13 taywanî, 12 kanadayî, 12 cîniyên Komara Çînê, 12
polandî, 11 macar, 11 portugalî, 10 romanî, 10 kolombyayî, 10 şîleyî, 9 tirk, 8
bulgar, 8 perûyî, 4 îsraelî, 4 danîmarkî,, 3 makedonî 2 welatiyên Afrikaya
Başûr, 2 paraguayî, 2 fînlandî, û 1 nûzelandî ne. Hejmareke nenas a welatiyên
Korêya Başûr, Meksîk, û Îrlandê jî hebûn.

Welatîbûna personelên keştiyê ne diyar bûye, lê li gorî çavkaniyan ji welatiyên
20-24 welatên cuda pêk tê. Îtalyan (ji wan kaptan û piranya ofîserên gemiyê ne),
li dor nîvê personelan 202 hindistanî û 296 fîlîpînî ne. Welatiyên din jî hene
wekî 170 îndonesî, 12 brîtanî, 6 brazîlî, 3 rûs û welatiyên kolombyayî, perûyî,
spanyol, hondûrasî û çînî.



https://ku.wikipedia.org/wiki/Hozan_Aydin

Hozan Aydin stranbêjekî kurd e. Li alî başûr çemê erez û çîyayê Bîngolê, li
Bakur text ê kotana û çîyayê paltokan, li Rojhilat topa qulê û kaniya Vizê, li
rojava gêra bavê û di binîde avekî zirav û dirêj diherike nava pêlên erez. Di vê
çarehêlîde,di nava gul û sosinanda xemilandî, gundekî piçûk, 10 mal û şirîn,navê
gund Xindeqa ku di nava dilê wirde jî avekî sarê cemidî ku bi navê kaniya jêr ji
bin erdê dikele. Dema ku mirov zebeş ên Dîyarbekir ê davêje nav, tîş lê dikeve û
kerî dibe. Li çîyayê Bîngol ê û li paltokan heyanî derengiyê buharê belekiyên
berfê xwe nîşan didin û pêre hênûkahiya bayê Serhed ê ji kurahiya derya stranan
qêrîna Evdalê Zeynikê dihanî û digihînand Husê Pûlo, Şahê dengbêjan Reso û
hostayê deng û peyvan Şakiro ku di klasîk ên Kurdî de bûye Ekolekî.

Di nava vê ahengêde sal 1962 Aydin li ser dinyayê çavên xwe vedike. Li vir
tiştekî gelekî balkêş heyeku ew jî dayîka Aydin dibêje Dema ku Aydin di hemla
min de bû min gelek caran dengê girînên wî bihîstîye û ez cara ewilî gelekî
tirsîyam Aydin jî viya ewha şîrove û henek an dike û dibêje; Kî dizane belkî jî
min ew çax stran gotine Ew der nayê zanîn lê; tiştê ku tê zanîn Aydin di heft
saliya xwede, kanê li Serhed ê zivistan gelkî dirêje û şevên zivistanê jî
dirêjin, civat her tim hene herwiha jî ew civatana wek perwerdegehin û di
Kurdistan ê de bingeha çêbûna kesayetîya mirovane, gelekî bi rûmetin ji ber ku
civak bi her cûreyî li wir xwe nîşan dide, di tûr û bar ên kîde çi huner û çi
cewher hebe derdikeve holê. Evîn a Mem û Zîn, Sîyabend û Xecê, Kilam a Evdalê
Zeynikê di wan civatande tê pêşkêş kirin. Aydin di wan civatan de klam a kalikê
xweyê Keremê Qolaxasî ku ji dengbêj Şakiro hilgirtibû; Şakiro gelek caran hatibû
mêvandariya wan û bandoreî mezin li ser Aydin çê kirî bû û herwiha guhdarvanê
Radyoya Êrîvanê jî bû dengê Meyrem Xan û Mihemed Arif Cizrewî di wê qutika ji
sêr ê de guhdardikir lewmajî şerbet a sitranan li hemî laşê Aydin belav bibû û
di govenda dajî sitran a Bejnê ku ji Enwer ê bavê xwe hilgirtîbû digot.

1971 Aydin 9 salîye; Şerîf, Kerem, Aydin, Mihemed, Hecî, Ekrem 6 pismam bi hevre
dest bi xwendinê dikin û bi Tirkî pewerde dibin. Di gundê wande dibistan tune lê
ew havîn,zivistan di bin berfê û bahozêde di çengekîde sergîn, ji bona ku di
sobêda bişewitînin her zarok ji mal a xwe sergînekî dibir dibistanê. Û di
çengekîdejî çente, her roj 5-6 km dûr diçûn gundekî din ku navê gund Şemê ye û
dizîvirîn. Di nava wan pismamande yê herî zeîf û piçuk Ekrem bu.Ekrem gelek
caran di rêyande diqefilî û wî bi derûdorê pişt dikirin û dibirin. Çenteyekî
Aydin ê sî hebûn ku xalê wî ji Almanya jêre şandibû. Dema ku bi qîyameva
hildikişiya, wî çente hildigirt lê ku bi jor diket çente wî heyanî jêr
dişiqitand carna jî di deleva sergînde tepik dibir, tepik hem sivik bû hem jî zû
dişewitî û hem ji dema ku Aydin bi jorê diket tepik bi derbijêrve tilor dikir
tepik ê wî berê wî diçû dibistanê eger hevalan pêşî li tepik bigirtana wanê
bavêtaba sobê lê carna tepik xwe nedida dest û heyanî nava ava Şemê yek derb
diçû Aydin ji ber vê sedemê gelek caran ji mamoste yê xwe lêdan dixwe zivistanan
jî her tim her wiha derbas dibû. Aydin êdî zimanê Tirkî jî hînbîbû û di hemî
şahiyên dibistanêde her tim Aydin sitran digot. Mamostekî Aydin hebû navê wî
Dursun Çelik bû û tembûrekî baş lêdixist cara yekemîne ku Aydin tembûrekî dibîne
û dengê wî dibîhîze û ev dengajî wek sitranan li mêjiyê Aydin hikûmdike. Mamoste
ji bavê Aydin rê dibêje Ka ez Aydin bixwere biherim Enqere ê li wir bişînim
dibistanekî mûzîk ê ez bawerim ku wê hunermendekî baş jê derkeve lê bavê Aydin
dabiland nake ji ber ku nexwaze di wî temenê piçûk de bi tenê bişîne. 5 sal li
Şemê,li Işiklar Köyü İlkokulu bi wîhawî diqede.

1975 Aydin diçe Mûş ê cem apê xwe, li wir di dibistana amadehiya Mûş de dest bi
perwerdehi a navîn dike lê di serê wîde ji xeynî sitran û mûzîk ê tu tiştek
nîne. Li vir dîsa tiştekî ku nayê ji bîr kirin heye; Evdilbaqî yê bûrayê apê
Aydin tembûr lê dixist ku mamosteyê Aydin ê tembûrê ku perdên tembûrê herî ewil
pê da nasandin û strana Şu Sazıma Bir Düzen Ver nîşanî da ewe. Aydin her tim
tembûr a wî ji dest digirt û ew jî aciz dibû. Dîsa êvarekî ku li serê sibê li
dibistanê, di ders a matematik de bi nivîsî azmûn heye. Aydin ders a xwe
nexebitî, heyanî sibê li ser tembûrê sitran a Burası Muş'tur xebitî û serkeftî
jî bû lê serê sibê li dibistanê di ders a xwede jî zehf girt. Guhdarvanê radyo ê
gelekî başbû ,ji radio rê pir hezdikir û radyokî wiyê piçûk her tim hebû;
dixwest bibe hunermendekî radyo ê.

1977 Aydın navê Stembol ê nû bihîstîye, difikire,qerara xwe dide, zêrekî dayîka
xwe digire û berê xwe dide Stembol ê. Cara yekemîne ku dikeve nava jîyana
metropolekî mezin. Li wir rastê Meş a mezin, meş a 1 Gulan ê tê û tevliwî meş ê
dibe dîsa cara yekemîne ku beşdarî çalekîyekî dibe û ew qas mirovanan li cem hev
dibîne. Di wê meşêde 36 kes têne kuştin û Aydin mat manî dimîne tu maneyekî nade
wê rewşê û ew roj jî li jiyan a Aydin bandorkî mezin çê dike. Aydin êdî dibe
xweyî fikrekî ramyarî, fêrî dirûşmeya Kurdara azadî dibe, sitranên ramyarî
dibêje lê bi zimanê Tirkî distirê. Aydin li Istanbul ê di nava vê jîyanê de 2
salan dimîne. Rojekî li qada Taksim ê ye; dengekî tê guhê wî, xwe li deng
digire, diçe guh didê, dengekî bilind, zelal, bi hêz, bi Kurdî distirê dibê,
Gula baxçê we ka Li wir hîn dibe ku ew Şivan e. Aydin kasêtekî dikire û diçe her
tim wê kasêt ê guhdar dike. Her wiha hunermend ê Kurd Şivan Perwer jî; bi
taybetî bi sitranên Kurdî ên politik, di jiyan a Aydin a hunerîde xweyî
bandorekî mezine û dîsa ku bi eslê xwe Ermenî ye lê emrê xwe daye musîk a Kurdî;
dengê hunermendê mezin Aram Tîgran jî di wê demêde nasdike û gelekî di bandorê
de dimîne.

1979 Aydin vedigere welat û dîsa di dibistana amadehiye Mûş de dest bi xwendin ê
dike. Aydin di dibistana amadehiye 2.daye derbe ya 12 îlon ê çê dibe, piştre
Aydin dev ji xwendinê berdide û diçe İzmir ê cem bapîr a xwe, nêzikê salêkî li
cem bapîr a xwe disekine. Bapîr a Aydin jêre tembûrekî dikire ku ev jî di jîyana
Aydin de dîyarî yekî herî mezine ji ber ku cara yekemîne ku dibe xweyî yê
tembûrekî her wiha Aydin xwe bi xwe dixebite ku hînê tembûr ê be. Aydin ji İzmir
ê diçe Stembol ê dixwaze kasêtekî çêbike. Tişt ên ku nefikire derdikevin pêş
wekî: An tu ê bi derfet ên xwe çê bikî û bê şert radestê pardarîyekî bikî, an
4-6 kasêt bê şert û şûrt ji wan re şanenav bikî û her wiha. Aydin ev rewşa han
bi tevahî red kir û vegeriya welatê xwe lê dîsa xebat ên xweyên li ser stranên
gelêrî û beste yên xwe berdewam dike û repertuar a xwe roj bi roj berfireh dike.
Aydin strana xweya yekemîn, 1976 ande li Xindeqa di nava mêrg a wande Pir a
Mardo heye ku Aydin li ser bi ziman ê Tirkî stran çê kirîye bi navê Mardo
Köprüsü

1982 Aydin bi dilketiya xwere dizewice, 1984 ande diçe leşkeriyê, li leşkeriyê
bi 15 Tebax ê dihese û her wiha 15 Tebaxê jî di jîyana Aydin de xweyiyê
bandorekî gelekî mezine. 1986 Leşkerî diqede lê li vir jî tiştekî gelek balkêş
heye; Stranekî hebû bi navê Bağrımda Bir Ataş Yanir / Gün Geçtikçe Alavlanir
Gotinên vî stranê tenê li ba fermandarekî hebû lê roja ku Aydin teskere girt, ew
roj ew fermandara ne li wir bû Aydin ji bona ku gotinên wê stranê bigire, 2
rojan li hêviya wî fermandarê sekinî he rwiha jî piştî ew qas hisretî 2 roj
dereng vegeriya malê ku evjî evîn a Aydin a strana ye.

1987 Aydin dîsa berê xwe dide Stembol ê di dersxane a hunermend ê Tirk Yavuz Top
de demekî ders ên solfej distîne, dixwaze nota jî hîn bibe, sazî û man a bağlama
yê li wir nas dike. Aydin di wê salêde kasêtekî bi zimanê Tirkî çêdike bi navê
Sevdalim ku ji 14 stranan pêk tê. 8 stran yên Aydin bixwene, 4 stran gelêrî,
stranekî yê hozan ê Tirk Pîr Sultan Abdal û stranekî jî yê hozan ê Tirk Muhlis
Akasarsu ye. Bi Ses Plak re peywendîyekî çêdike, dide wana û dîsa vedigere
welat. Piştî çend heyva navê iflas a Ses Plak ê derdikeve her wiha kasêt belav
nabe. 1988 li Xindeqa Aydin derdikeve çemê Erez nêçîra masiyan, li vegerê zarok
direvin pêşiyê û dibêjin Mizgîn ji te rê êdî tu bûyî bavê zarokekî keça te çêbû
.Aydin gelekî şa dibe,n avê keça xwe Evîn lêdike(04.04.1988/Xindeqa)ji ber ku
Aydin bi evîna xwera zewicîbû.

1989 Aydin tevahî malbata xwe bi mêvandarî diçe Mûş ê mala xezûrê xwe û li wir
tevahî hevalên xwe yên dibistanê Mutluk û Sadullah derdikevin turekî; Edene,
Mêrsîn, Konya, Izmîr, Enqere û Mûş; dîsa mizgîniya bûyîna keçekî didinê (Şemal
15.09.1989/Mûş) Piştre malbata xwe digire û vedigere Xindeqa û diçe Erzirom ê li
wir mijûlgehekî sigorteyê vedike, demekî jî bi vî awayî derbas dike.

1990 Aydin li Tekman ê di Navenda Perwerdehiya Gel Tekman Halk Eğitim Merkezi de
dikeve nava xebatekî çandî û li wir koroyekî mûzîka gelêrî ku ji 57 kesan pêk te
avadike, qasî salekî xebatên xwe berdewam dikê, bi wê koroyê li herêmê tevli
gelekî konseran jî dibin û her wiha ji bo cîwanên herême jî xebatekî gelekî
balkêş tê nîşandan.

1991 li Xindeqa kurekî Aydin çêdibe (Zana 16.06.1991/Xindeqa) Di wê salêde li
Tekman ê navenda navçeya HEP (Partiya Keda Gel) tê damezirandin û Aydin jî dibe
endam. Dîsa di wê salêde li Tekman ê bi ser qereqol a polêsande roketekî tê
avêtin û dengê gerîla li Tekman ê belavdibe,karê Aydin ji dest tê girtin, Aydin
li Erziromê ji alî tîmên taybetîde tê biçavkirin û bi mirinê te gef kirin, piştî
fersendekî Aydin ji Erzirom ê derdikeve diçe Izmir, Bursa, Stembol, Enqere li
wan derûdera demekî disekine....

1992 Meha adar ê Aydin rêya xwe hîn dirêjtir dike, ji xwe rê jîyana wî bi tevahî
di rêyande derbasdibe ger mirov bipîve bi milyonan km dike her wiha Aydin
derdikeve Almanya û li Dortmund ê dibe penaber. Aydin li Dortmund ,Bochum
,Essen, Hagen, Hamm bi tevahî dikeve nava xebat ên çand û huner a Kurdî, li wê
herêmê Ekîbekî tê çê kirin bi navê Koma Xebat; xebatên Musîk, Folklor û Şano yê
bi hevre dimeşînin.

1994 Li bajarê Hagen ê Koma Helîm Dener avadikin û Li bajarê Dortmund ê bi navê
International Konzert Albumekî çêdibe, Aydin di vê albumê de 4 stranan dibêje ku
2 stranên xwe û 2 stran jî gelêrîne. Bivî awayî Aydin 3 salûnîv bi tenê li herêm
a Sauerland li Neheim-Hüsten dijî... 1995 Aydin bi awakî gelek zor û zehmet tenê
xanima xwe dikare bîne, êjarjî 3 zarokên wan li welat dimînin, piştî demekî
zarokên xwe jî tîne û her wiha piştî ew qas zilm û zorî, bi malbatî xwe
digihînin hev...

1999 li Berlin ê dîsa keçekî Aydin çêdibe (Dîrok 04.06.1999/Berlin) 2001 Bi navê
Şevbêrka Dengbêjan albumekî ji alî Mîr Mûzîk te tê çekirin û di vê albumêde cîh
didin 2 stranên Aydin jî.

2002 Aydin di jiyan a xwede piştî 30 salên xwe dabû stranan; cara yekemînek u ew
qas bi coşî dibû xweyiyê albumekî bi navê Bêje lê tiştek hebû, Aydin tu caran
qîmet û rûmet neda karbend û pîyas ê lewma jî pîyase nefikirî. Tenê ji stranan
heskir, ji stranan rê xebitî û her tim sitran..

2006, Di bin navê Stran Jîyane 1 de, dîsa albumekî çê dike û ji bona biranîna
Bavê xweyê Enwer ku di 15 Tebax a 1999 an de, bi êrîşavêtina leşkerên dewleta
Tirk a li ser gundê wan, li Xindeqa Şehîd ketibû; navê albumê lê dike Bavê Min .
Her weha Aydin Müzik Produksiyon vê xebatê digîhîne heskiriyên Aydin.



https://ku.wikipedia.org/wiki/Honaka_zanist%C3%AE

Honaka zanistî (an jî xeyala zanistî, aşopa zanistî, endîşeya zanistî) ji peyva
Science-Fictionê ya zimanê îngilîzî hatiye wergerandin û wekî têgih nîşanî vê
pênasê dike: Çîrokên ku li paşerojê û carinan jî pêşerojê derbas dikin û bi
hêmanên zanistî û teknolojiyan ên piranî nediyar û xeyalî ve hatiye honandin.
Honaka zanistî di heman cûreyên navgînên ragihanê de tê bikaranîn, wekî li
roman, xêzeroman, fîlm, rêzefîlm, lîstikên kompîturê, şano û hwd.

Ferqa honaka zanistî ya sereke ji berhemên fantastîk ev e ku hêmanên honaka
zanistî piranî di nav îmkanên pêşniyaz û peytên zanistî de ne. Ji ber vê ferqê,
honaka zanistî wekî “wêjeya ramanan” tê navandin û piranî li ser lêgerîna
alternatîfên zanistiyê tê afirandin.

Her çiqas berhemên wekî True History ya Lucian ê di sedsala 2an de jiyaye, çend
çîrokên li nav Hezar û yek şev, The Tale of the Bamboon Cutter (sedsala 10an),
Theologus Autodidactus a Ibn al-Nafis (sedsala 13an), Voyage de la Terre à la
Lune a Cyrano de Bergerac (sedsala 13an), Des états de la Lune et du Soleil
(sedsala 17an) honaka zanistî yên yekem têne pejirandin jî mîtolojî berî van
berheman bo fêmkirina cîhanê honandin û çîrokê bikaraniye û ev jî wê dike
çavkaniya honaka zanistî.

Mînakên rastîn a honaka zanistî yên yekem, di serdema Ronesansê de hatine
berhemandin û yek ji wan ev in: Micromégas a Voltaire, Gerrên Gulliver a
Jonathan Swift û Somnium a Kepler. Somnium ji aliyê Carl Sagan ve Isaac Asimov
ve wekî yekemîn berhema honoka zanistî tê pejirandin. Pirtûk rêwîtiya heyvê û ji
wir tevgerên cîhan çawa tê dîtin, wîya vedibêje.

Di sedsala 18an de li dû pêşketina cureya romanê, di sedsala 19an de berhemên bi
navê Frankenstein û The Last Man ên Mary Shelley alîkarî bo pênasîna forma
honaka zanistî kiriye. Dawiyê Edgar Allan Poe çîrokeke qala rêwîtiya heyvê
nivînsandiye. Di vê sedsalê de gelek çîrokên din hatine berhemandin. Piştî
geşbûna teknolojiyên elektrîk û telgrafê û navgînên gihanî yên nû wekî trênên
bûxarê, nivîskarên mîna Jules Verne û G. Wells cureyekî nû afirandine û vê
cûreyê nû li Brîtanyayê, di civata honaka zanistî de wekî “serpêhatiya zanistî”
hatiye navandin. Bi riya Flatland: A Romance of Many Dimensions (1884) a Edwin
Abbott mînakên vê cûreyê çeşîtdar bûn. Bikaranîna têgiha “serpêhatiya zanistî”
heta serê sedsala 20an ji aliyê nivîskarên wekî Olaf Stapledon ve hat domandin.

Li dora kovarên honaka zanistî yên di serê sedsala 20an de derdiketin, nifşekî
nivîskarên nû peyde bû ku piraniya wan Amerîkayî bûn û ew di bin têsîra Hugo
Gernsbackê bûn. Piştî John W. Campbell bû edîtora Astounding Science Fictionê di
dawiya salên 1930î de komek nivîskar derket holê ku bi navê Futurians dihatin
nasîn û di nav vê komê de nivîskarên wekî Isaac Asimov, Damon Knight, Donald A.
Wollheim, Frederik Pohl, James Blish û Judith Merril jî hebûn. Nivîskarên din ên
vê demê yên tê nasîn ev in: Robert A. Heinlein, Arthur C. Clarke, A. E. van Vogt
û Stanislaw Lem. Li gorî gelek kesan vê dema ku Campbell li ser Astoundingê bû,
dema zêrîn a honaka zanistî tê pejirandin. Taybetmendiya karekterîstîk a çîrokên
vê demê ev e ku pesnê pêşveçûn û serkeftinên zanistiyê didin û ev wekî honaka
zanistî ya hişk dihat navandin.

Ev dem pêşketinên teknolojiyê ya heta dawiya şerê domand, piştî wê kovarên mîna
Galaxyyê ya bin rêvebiriya Pohlê û nifşên nîvîskarên nû derî tarza Campbellê
çîrokên cuda berhemandin. Di salên 1950î de di nav nifşa Beatê de nivîskarên
wekî William S. Burroughs ê ku têkildarî honaka zanistî hebûn. Di salên 1960 û
1970î de nivîskarên wekî Frank Herbert, Samuel R. Delany, Roger Zelazny, Harlan
Ellison, meyldarî, raman û stîlên nivîsê yên nû kifşkirin. Di vê demê de li
Brîtanyayê de komek nivîskar bi navê New Wave dihat nasîn . Di salên 1970î de
Larry Niven û Poul Anderson carekî din destpê pênasandina honaka zanistî ya hişk
kirin. Ursula K. Le Guin û yên din jî rêberiya honaka zanistî ya civakî kirin.
Di salên 1980î de nivîskarên cyberpunk (sîberpunk) ên wekî William Gibson dev ji
optimizma kevneşopî berdan û piştgirî dan honaka zanistî ya kevneşopî. Star Wars
ji rastiya zanistî bêhtir girîngî da çîrok û karakteran û bal kişand li ser
tarza operaya fezayê].

Lêkolînên hûrik ên fezayiyan û li ser têkoşînên zanistî yên C. J. Cherryh,
têsîrî li komek nivîskar kir. Di salên 1990î de van temayan derketin pêşî:
pirsgirêkên hawirî, tora giloverî û têsîra zanyariyên pêşketî ya gerdûnî, pirsên
qala biyoteknolojî û nanoteknolojiyê, pêwendiyê li ser civakên xelayê ya piştî
Şerê Sar û hwd. Neal Stephenson, di berhema xwe yê bi navê The Diamond Age de
van temayan bi dorhêlî vedikolîne. Rêzefîlma televîzyonê ya bi navê Star Trek:
The Next Generation rêzefîlmên honaka zanistî populer kir.

Endîşeyên li hemberî leza pêşveçûnên teknolojiyê yekem car ji aliyê Vernor
Vingeê ve di romana Marooned in Realtime de populer bû û gelek nivîskarên din jî
sedema wê ya “tenêtiya teknolojîk” di berhemên xwe de şixulandin.

Honaka zanistî li aliyêkî pêşveçûnê û teknolojiyên paşerojê dinirxînin, aliyê
din jî ramanên nû û teknolojiyên nû diafirînin. Ev tişt ji derdorên zanistî
zêdetir ji aliyê derdorên wêjenas û civaknasan ve hat nîqaşkirin. Vivian
Sobchack a teorisyena medya û sînemayê, diyaloga li navbera fîlmê honaka zanistî
û hêza xeyalê vekolandiye.

Teknolojî bandor li ser sêwirandina mijarên hunermendan nake, lê belê cîhana
honandin hêza xeyalê xurttir dike û têkarî zanistî dibe. Wekî mînak berhemên
Arthur C. Clarke û Michael Crichton teknolojiyên ku sepandina wan bê îmkan in,
di nav çîrokên xwe de nêzîkî rastbûnê kirine.

Ev tişt di gotara bi navê Bridging the Gaps: Science Fiction in Nanotechnology a
José Lopez ê ku profesorê Zanîngeha Ottowayê ye, hatiye peyitandin. Lopez,
pêşniyarên teorik ên gerdûnên honanindinê û operasyonên nanoteknolojiyê ya
zanistî têkildarî hev kirine.

Binecûrên honaka zanistî ji nivîskar û senarîstan zêdetir ji aliyê bazarger û
rexnegiran ve têne senifandin û gelek caran jî nêrîn û kategoriyên rexnegir û
bazargeran ji hev cuda dibin.

Taybetmendiyên sereke yên honaka zanistî ya hişk (bi îngilîzî: Hard SF) ev in:
Hûrgiliyên bêkêmasî ya zanistên pîvandî yên mîna fizîk, kîmya, astrofizîk û
hwd., didin û/an jî gerdûnên ku hatiye honandin bi hûrgilî disêwirînin.
Pêşbîniyên rast ên der heqê paşerojê ya honaka zanistiyan piranî di binecûra
hişk de hatiye pêşniyarkirin. Nivîskarên honaka zanistî ya hişk ên mîna Gregory
Benford, Geoffrey A. Landis di heman demê de zanist in jî. Rudy Rucker û Vernor
Vinge jî him nivîskar in û him jî matematîkzan in. Nivîskarên hêja yên din a
binecûra honaka zanistî ya hişk ev in: Hal Clement, Larry Niven, Robert J.
Sawyer û Stephen Baxter.

Têgiha “honaka zanistî ya civakî” ji bo pênasîna xebatên li ser zanistên civakî
ya mîna derûnnasî, aborî, polîtîka, civaknasî, mirovnasî û hwd., tê bikaranîn.
Di vê warê de yên herî bal dikşînin Ursula K. Le Guin û Philip K. Dick in. Têgih
berî her tiştî ji bo çîrokên ku girîngî didin hest û karekteran, tê bikaranîn.
Ray Bradbury yê Hosteya Mezin ê SFWAyê hostayê herî navdar ê vê warê ye. Van
nivîskaran sinorên di navbera honaka zanistî ya hişk û civakî şêlo û tevlîhev
dikin. Utopya û dîstopya jî binecûrên vê cûreyê ne. Çîrokên The Handmaid’s Tale,
1984 û Brave New World mînakên honaka zanistî ya civakî ne. Gerrên Gulliver û
mînakên din mimkun e ku di hesaba honandinên afirîner bê pejirandin.

Cûreya cyberpunkê di salên 1980î de derket holê; bêje pevgihana peyvên
“sîbernetîk” (bi îngilîzî: cybernetics) û “punk”ê ye û cara yekem ji aliyê Bruce
Bethkeê ve wekî navekî çîroka wî hat bikaranîn. Di vê cûreyê de gelemperî dem,
paşeroja nêzîk e û cih jî distopia ye. Di nav temayên cyberpunkê de wekî
pêşveçûnên teknolojiyên zanyariyê û pergalên kontrolê yên civakî a bi înternet
(an jî fezaya sîber) an jî şîrketên li derî demokrasiyê henin. Bi berbelavî di
nav van berheman de nîhîlîzm, post-modernîzm û teknîkên fîlmên reş têt bikaranîn
û lehengên rêber piranî dilnexweş û îsyankar in, carinan jî antî-leheng in.
Nivîskarên hêja yên binecûrê cyberpunkê ev in: William Gibson, Bruce Sterling,
Alfred Bester û Pat Cadigan. Li gorî James O’Ehley fîlma Blade Runner a di 1982ê
de hatiye çêkirin, mînakek baş e bo cyberpunkê.

Pêşhatiyên çîrokên ku qala rêwitiya demî dikin, heta di sedsalên 18 û 19an de tê
dîtin. Lê populerbûna vê binecûrê bi saya romana H. G. Wellsê ya bi navê
Makînaya Demê ye. Çîrokên vê cûreyê ji ber pirsgirêkên mantiqî ya wekî paradoksa
bapîr, gelekî tevlihev in. Rêwîtiya demî, temayek bikaranîna wê gelek berbelaw
e. Xêndî romanan, di rêzefîlmên televîzyonan de (Doctor Who, hwd.) û tenê sere
xwe di fîlman de (The Flipside of Dominick Hide, hwd.) hatiye şuxilandin.

Çîrokên li ser dîrokên allternatîf, guherandina dîrokên rastîn in û bala xwe
didinê geşedana wê ya nû. Ev çîrok geh ji bo guherandina pêşerojê rêwîtiya demî
bikartînin geh jî ji dîroka cihana me cudatir gerdûneke din diafirînin. Yek ji
klasîkên vê binecûrê ev in: Bring the Jubilee ya Ward Moore ê ku li vê romanê
Şerê Navxweyî ya Amerîkayê Başûriyan bi ser dikevin. The Man in the High Castle
a Philip K. Dick ê ku li vê romanê jî Almanya û Japonya di Şerê Cîhanî yê Duyem
de bi ser dikevin. Harry Turtledove ji aliyê gelek kesan ve wekî “hosteya
dîrokên alternatîf” tê navandin. Xelata Dîrokên Alternatîf a Sidewiseê herî
başên vê binecûrê hildibijêre.

Vê binecûr li ser şer an jî lihevxistinên hêzên çekdar ên wekî neteweyî,
navgerstêrkan an jî navgerdûnan tê avakirin û lehengên wan ên girîng serbaz in.
Van çîrokan hûrgiliyên prosedur, merasîm, dîrok û teknolojiyên serbazî vedigrin;
çîrokên serbazî mimkun e ku nêzîkî an jî wekî lihevxistinên dîrokî bin.
Nivîskarên honaka zanistî ya serbazî yên navdar ev in: David Drake, David Weber
û S. M. Stirling. Weşanxaneya Baen Booksê ji ber xwedîkirin û gihandina
nivîskarên honaka zanistî ya serbazî, têt naskirin.

Çîrokên qala candarên derasayî û sermirovan dikin, mijarên wekî derketina holê
ya van candarên derî normal dişuxlînin. Ev mijar geh mîna Odd John a Olaf
Stapledonê bi sedemên xwezayî destpêdikin, geh jî mîna Slan a A. E. Van Vogtê
ceribandinên bi mebest derdikevin holê. Van çîrokan bi gelemperî girîngî didin
bîyanîbûna van candaran û tevgerên civakê ya li hemberî wan. Vê binecûr di
jiyana rastîn de rol li nîqaşên zêdekirina mirovan lîstiye.

Honandina mehşerê rewşa cîhanê ya piştî afetan disêwirînin an jî têkçûna
şaristaniyê ya piştî şerên nukleerê, nexweşiyên perrok û hwd vedigrin. Hin
berheman pêk hatina afetan û dawiya wî (mînak Rê-Cormac McCarthy) dişuxlînin,
hin berheman jî sedan sal piştî afetan rewşa dinyayê (mînak Riddley
Walker–Russell Hoban) nîşan didin. Yek ji klasîkên vê binecûrê ev in: Earth
Abides a George R. Stewartê û Alas, Babylon a Pat Frankê.

Operaya fezayê çîrokên romantîk in ku bi qismî an jî bi temamî li fezayê derbas
dibin, pir caran lihevxistinên li navbera rikeberên qewî yên xwediyê teknolojî û
têkiliyên melodramatîk dişuxlînin. Taybetmendiya herî mezin a vê binecûr ev e ku
girîngî didin mezinahiya leheng, şer, hêz û temayan. Aliyê din weke kevneşopî,
ev binecûr şopînerê Homeros in: “Komekî piçûk a serhatîperest, têkoşînî li
hemberî hêzekî ji wan gelek mezintirîn, didin.” Star Wars û Revelation Space
mînakên herî populer ên vê binecûr in.

Westerna fezayê dibe ku wekî binecûra operaya fezayê bê pejirandin: Di van
çîrokan de westerna DYAyê bi rûerda fezayê ya futurîstîk tên berhemandin.
Westerna fezayê li cihekoloniyên ku bi aborî pêşdikevin dikin mijarên xwe; lê li
wê deran mîna Rojavaya Kovî ya Amerîkanê bêqanûnîtî desthilatdarî dike. Mînaka
herî baş ê vê binecûr rêzefîlma televîzyonê ya bi navê Firefly a Joss Whedonê
ye.

• Honaka zanistî ya feminîst: Berhemên vê binecûrê pirsên ku qala rola mêranî yê
civakî , guherîna rolên polîtîk û civakî yên jin û mêran dipirsin. Xebatên herî
balkêş ên vê binecûrê du şikil in: utopyaya ku li wir ferqa zayendiyan ji hev
tune ne yan jî dîstopyayek li ser desthilatdariya mêranî disêwirînin.

• New Wave: Ev têgih bo xebatên honaka zanîstî yên ku van taybetiyan vedigrin:
Him li şiklê û him li naverokî xwe dispêre cerribandinekî mezin, çêjekî xweş û
hesyariyeke hunermendane.

• Şêtiya Bûxarê (Steampunk): Van berheman bi gelemperî di sedsala 19an de û pir
caran jî di serdema Vîktoryayê de derbas dibin ku di vê serdemê de bûxar bi
berbelawî dihat bikaranîn. Mîna berhemên Jules Verne û H. G. Wells ji xêndî
bûxarê, teknolojiyên ku li wê dewrê nedihat bikaranîn jî tê sêwirandin.

Ev têgih warekî gelek fireh dihewîne, mîna honaka zanistî, fantastîk û dîrokên
alternatîf, hwd. Edîtorin rastîbîniya efsûnî (magic realism) jî têdixin li bin
vê cûrê.

Pêwendiyek nêzik li navbera fantastîk û honaka zanistî heye. Gelek nivîskar bi
her du cûreyê berheman nivîsandine. Berhemin nivîskarên mîna Anne McCaffrey û
Marion Zimmer Bradleyê di horta her du cûreyê de ne. Car caran têgiha fanteziya
zanistî ji bo van berheman têne bikaranîn. Li Amerîkayê komeleyek bi navê
“Science Fiction and Fantasy Writers of America” (SFWA) heye ku xelatan didin
berhemên ku him warên honaka zanistî û him jî wêjeya fantastîk hatine
nivîsandin. Kongreyên honaka zanistî mijarên wêjeya fantastîkê birêkûpêk têdixin
rojevên xwe. Nivîskarên fantastîkê yên ku mîna J. K. Rowlingê, xelata herî mezin
a warê honaka zanistiyê bi navê Xelata Hugo histendine. Honaka zanistî bi
gelemperî tiştên mimkun in ku li paşerojê bêne çêkirin, qal dikin. Lê fantastîk
tiştên derasayî û bêîhtimal dihonînin. Sêr(efsûn) û mîtolojî mijarên herî
populer ê wêjeya fantastîkê ne.

Wêjeya erjengê yan jî tirsê li ser derî xweza û derasayî tê avakirin. Armanca vê
cûreyê xwendevanên xwe car caran bi riya pêşdariyên tundî bitirsînin û aciz
bikin. Gelek berhemên tirsê hêmanên honaka zanistî dihewînin. Di romana Mary
Shelley a bi navê Frankenstein her çiqas hêmanên tirsê ji yên din zêdetir be jî,
ji ber ku afirandina cinawer bi honandina xeyala zanistî tê kirin, tê hesibandin
ku berhema yekem a honaka zanistî ye. Ji bo pênasîna cûreyên honaka zanistî û
erjengê ji berhemên Edgar Allan Poe jî hatiye sûd wergirtin. Îro wêjeya erjengê
kategoriyek populer a fîlmên erjengê ye.

Di van berheman de temaya serdest honaka zanistî ne, lê belê çîrok xwe dispêrin
rastiyên rojane. Mîna romanên erjengê yên Tom Clancy û Michael Crichtonê û
fîlmên James Bond pir caran li nav vê cûreyê tê hesibandin. Xebatên modernîst ên
nivîskarên wekî Kurt Vonnegut, Philip K. Dick, Stanisław Lem li ser sînora
honaka zanistî û wêjeya veşartî ne. Li gorî Robert J. Sawyer “Li nav honaka
zanistî û veşartiyê lihevhatineke mezin heye. Her du jî ferisandina xaçepirsê
dilbijî dikin û ji bo wê jî çîrokên nêzikî rastiyê hewce dikin.” Isaac Asimov û
Walter Mosley di nav berhemên xwe yên honaka zanistî de hêmanên veşartî
(mystery) bicihkirine yan jî di nav berhemên xwe yên veşartî de hêmanên honaka
zanistî bicihkirine.

Li nav nivîskarên vê cûreyê de Stan Lee û Dean Wesley Smith (Spiderman, The
Fantastic Four, X-man, Hulk hwd); Marv Wolfman (Blade, The New Teen Titans),
Roger Stern û Elliot S. Maggin (Superman) hene. Weşanxaneyên Marvel Comics û DC
Comics piştgirî û girîngî didin wêjeya sûperlehengê.

Xelatên herî mezin û girîng ên cîhana honaka zanistî ev in: Xelata Hugo ku ji
aliyê World Science Fiction Convention (Worldcon) ve tê belavkirin û Xelata
Nebula ye ku ji aliyê Science Fiction and Fantasy Writers of America (SFWA) ve
tê belavkirin. Di sînemaya honaka zanistî de Xelata Saturn xelateke gelek mezin
e.



https://ku.wikipedia.org/wiki/Dad

Dad an hiqûq peyvîname nav dû mirov an mirov û dewlet an nav devletê de ya. Bi
gelemperî ev gotin, salixkirina wê bi vî rengî tê kirin. Dad, peyname di nav
mirov û mirov û an jî mirov û dewlet de, ku bi wê têkilî û hewldan û tevgerên
mirov li gor wê têna rastkirin a. Di kurdî de gotina dadê, li ser mafê mirov re
tê salixkirin. Cihên ku lê dadgehkirin têkirin jî Qasre Dadê na. Lê gotina dad,
bi teybetî di kurdî de, di temenê xwe de, kevneşopîyekê jî ku bi wê re tê ziman
dihêne ziman. Kevneşopî, di nava kurdan de, weke rêgezên civatî ên ku li gor wan
bi birastî were jîyinê têne ziman. Bi kevneşopîyê re, wateyeka din jî li vê
gotinê kirina, ew jî "li rastiyê lêgerîn a." Ev gotin kevneşopîk in.

Di dewletê de, dad, li gelek beşan tê beşkirin. Bi teybetî, di roja me, bi
pêşketinên ku dibin û bûna, ev beşkirin, bi awayekî vekirî têna ziman. Minaq,
Dada Bazirganiyê, Dada Teybet, Dada Hemdemî an dada Şariştanî Dada Destûrî ku
weke dada temenê destûrên bingihên an dewletê ya, Dada Rêvebirinê, Dada teybet a
Dewletê Dada Cezakirinê û hwd, ku hê bi gelek qadên din re were ser ziman, dad
tê ziman. Lê hemû jî bi hev re, di çerçova dewletê û rêvebbirina wê de di
ahangekê de dbin û têne ser ziman. Hevdû tememkirina wan ya di kirinê de, weke
xala herî giring ya dadî jî tê dîtin.

Rêgez û xalên destûrî ên ku bi wan tê cezakirin û rêvebirin, bi destûrî, afirîna
wan, bi Felsefe Dadê re xwediyê dîroka xwe ya teybet in. Dad, rêgezên wê wê li
ser çi werina afirandin û bilind bibin. Bi teybetî, şeklê jîyane civatê, çand,
kevneşopî, dîrok û hwd, weke xalên ku di wê de li berçav têna girtin in. Dad, bi
têgihiştin û bîra wê, bi zanîna wê re tê ziman. Di kirinê de bi rêvebirinê re tê
dîtin.



https://ku.wikipedia.org/wiki/Agir%C3%AE

Agirî (bi tirkî: Ağrı) navê parêzgeheke bakurê Kurdistanê ye. Navenda navçeyê
Qerekose ango Agirî ye

Parêzgeh navê xwe ji Çiyayê Agirî digre. Navê bajar yê herî kevn bi farisî "Kuhî
Nûr" yanî çiyayê Nûr bû. Ararat jî navek wî yê herî kevn e. Bi zimanê Ermenî "
Masîs", bi zimanê erebî jî jê re "Cebel el Haris (Agirî ya mezin) û Cebel el
Havayrîs (Agirî ya biçûk) dihat gotin. Navê bajêr bi kurdî Agirî ye (ji ber ku
çiyayê Agirî berê volkanek bû Kurdan jê re Agirî digotin). Nav ji alî tirkan ve
wek "Ağrı" hatiye guhertin.

Bajar di nav paralelên 39° - 05´ û 40°- 07´ bakûr û merîdyenên 42°-20´ û 44°-
30´ rojhilat de ye. Bajar li bakûr bi Qersê, li rojava bi Erziromê, li bakûrê
rojava bi Bîtlîs û Wan û li rojhilat jî bi hudûdê bajarê Mako ve tê girêdan.

Deşta Zêdkan û Qerekose yên herî mezin in li herêmê (341 m2), deştek din jî
Deşta Patnos û Giyadînê ye. Bilind bûna zozanên herêmê digîhîjên heta 2000 m yî.
Li wan zozanan kanî yên ku ava wan cemîdî û mêrgên şîn jî hene. Ji zozanên
Agirîyê yên herî bi nav û deng jî zozana Sînegê ye. Devîdevî sê sed û çar sed êl
lê datînin. Hewa vê zozanê pir xweş e. Li vê zozanê herî zehf pez tên xweyî
kirin, lê belê ligel wê dewarjî tên xwedî kirin. Gola sînegê jî gelekî mezin e û
gel jê giha diçine.

Çiyayê herî bilind ê Kurdistanê li Agirî yê ye. Çiyayê Hama (3243 m), Çiyayê
Kosedax (3433 m), Tendûrek (3542 m), Agiriya biçûk (3925 m), Agiriya Mezin (5137
m). Çiyayê zore(3573 m) Çiyayê Agiriya mezin, çiyayê herî bilind yê Kurdistanê
ye.

Gola Masiyan yek ji cihên turîstîk û seyranê ye. mirov dikare du rêyan xwe
bighîne golê. Riya herî kurt a diçe golê riya Avkevirê a 27 km ye. Ev riya 27 km
ye bi rêya Bazîdê a 60 km temam dibe. Li dora Golê saziyên mêvanxaneyan ên ku di
sala 1985'an de hatiye avakirin û xizmetê didin gel hene. Ava vexwarinê ya
navçeya Bazîdê ji vê golê tê.

Xwarina herî meşhûr sêleqelî ye. Kifta Evdîgor, xîngel, mirtoxe, xaşîl, savara
bigoşt, helîse, keşk û girar xwarinên mehelî ne ku li herêmê tên xwarin.



https://ku.wikipedia.org/wiki/%C5%9Eeva_Qedr%C3%AA

Şeva Qedrê an jî Leyletul Qedr (bi erebî: لیلة القدر, Laylat al-Qadr) li gor
bawermendên misilman Qurana Pîroz serê pêşî di vê şevê de hatiye şandin.
Nazîlbûna Quranê bi vê şevê dest pê kiriye. Wezîfeya Pêxamberiyê di vê şevê de
ji Mihemed Pêxember re hatiye dayin. Ji ber wan sedemên mezin, navê vê şevê Şeva
Qedrê ye.

Şeva Qedrê, li gorî mezhebê şafîiyan êvara 23yê meha remezanê ye. Li gor mezhebê
hanefiyan jî, êvara 27ê meha remezanê ye. Quran bi wî awayî behsa vê şevê dike:

“Me ew (Qûran), Şeva Qedrê nazil kir. Gelo tu dizanî Şeva Qedrê çi ye. Şeva
Qedrê ji hezar mehî bi xêrtir e. Wê şewê, bi îzna Rebê xwe, melaîket û Rih
(Cebraîl), ji bo karî tên nazilkirin. Wê şevê xweşî û aramî heye. Heta derketina
fecrê.”

“Kî ku bi fezîleta wê bawer bike û mukafata wê jî, ji Xwedê Teala bixwaze û bi
vî terhî Şeva qedrê, bi nimêj û te’etan derbas bike, gunehên wan ên berê tên
efûkirin.”



https://ku.wikipedia.org/wiki/Per%C3%BB

Perû (spanî República del Perú, fermî Komara Perûyê) yek ji dewletên Amerîkaya
Başûr e. Ew li bakur Ekuador û Kolombiya, li rojhelat Brazîl, li başûr-rojhelat
Bolîvya, li başûr Şîle û li rojava jî Pasîfîk re sînor kirî ye.

Çiyayên Perûyê herî bilind Nevado Huascarán (6.768 m), Yerupaja (6.634 m),
Coropuna (6.425 m), Ampato (6.310 m), Chachani (6.075 m) û Volcán Misti (5.822
m) ne.

Çemên Perûye herî gering Amazon û milên wê Río Apurímac, Río Urubamba, Río
Ucayali, Río Marañón, Napo, Putumayo û Huallaga ne.

Bajarê herî mezin ê Perûyê bi nifûseke 7.363.069 kes Lima ye. Ji pê Lima re jî
Trujillo (861.044), Arequipa (860.000), Callao (824.329), Chiclayo (634.600) û
Iquitos (400.000) tên.

Perû bi Bolîvya û Guatemala ve welateke bi piranî ji gelên îndiyanî pêk tê ye.
Ji sedî 45a nifûsa perûyî ji îndiyaniyan de pêk tê ye û bi gelemperî bi
kîşwa(40%) û aymara (5%) diaxafin. Ji sedî 37a nifûsê mestîzan, 15% a jî
koçgiriyê Ewropayê ne.



https://ku.wikipedia.org/wiki/Heywan

Heywan, candar, canewer, lawir, rawir, *ajal yan jî *ajel (bi latînî: Animalia)
heyînên jîndar ên pirşaneyî ne yên ku organîzmayên zindî an mirî dixwin. Bi
giştî, lawir masûlke û sîstemeke tûre hene û di laşê de valahiyek e ji bo
helandina xwarinê heye.

Bi hezaran sal in ku canewer tên kedîkirin. Xelkê ji bo fêda xwe, ajal xwedî
kirine. Dibêjin kûçik ajalê herî pêşîn e ku kedî bûye. Kûçik dikarin malê bipên,
nêçîrê bikin, kerî û garanan li hev ragirin. Wek nimûne, meriv dikare gerdûman
bavêje pey hespan, lê siwar be û pê kar bike. Meriv mange, mîh û bizinan jî ji
bo goşt, şîr, çerm û hiriyê xwedî dike. Mirîşk hêkan dikin. Merivan mêşhingiv jî
”kedî” kirine. Hin ajal jî ji bo kêf û xweşiyê hatine kedîkirin. Piştî
kedîkirinê hin ajel hatine guhartin û hin cinsên nû peyde bûne. Wek nimûne, ger
meriv kûçik û tajiyan bigêhîne hev, cewrikê ku ji wan çê dibe cinsekî nû ye, em
jê re dibêjin toltajî. An jî ger ker biçe ser hespê, hêstir ji wan çê dibe ku ew
jî dibe cinsekî (celebeke) nû.

Hesp, mih, mange, mirîşk, beraz, werdek, gamêş, bizin, qaz, hêştir û ker çend ji
ajalên navmalê ne ku li gelek welatan hene. Piraniya wan li welatên germ dijîn.

Gamêş li Hindistanê û li gelek ciyên din hene. Ew ajalên barkêş in, lê meriv wan
ji bo şîr jî xwedî dike. Li gelek welatên Asya û bakûrê Afrîkayê hêstir hene.
Hêstir ji bo kar û barkêşiyê tên xwedîkirin, lê meriv dikare li wan siwar be jî.
Ker, bêtir li derûdora Deryaya Spî û Rojhilata Navîn hene.



https://ku.wikipedia.org/wiki/Heyv

Heyv an jî hîv peyika cîhanê ya xwezaye. Nava Pergala rojê de jî pêncemîn peyika
xweza ye. dûrahiya Erd û Heyvê nêzî 384.403 km ye, ango sî qat dûrahiya eşkêla
cîhanê ye. Eşkêla heyvê jî 3.474 km ye. Ew eşkêla Heyvê jî qasî çaryeka cîhanê
ye. Loma qewereya Heyvê qasî qewereya Cîhanê %2 ye.

Turekî Cîhanê a li ser rêgehê, Heyv tenê dikare 27.7 rojan wê torê temam bike û
qasî dinyayê rêgehê de bizivire. Di nava gerstêrk û peyikên xwezayan de tenê
însan çûye li ser Heyvê. Yekemîn peyika ku li dora Heyvê derbaz bûyî jî Luna 1
peyika Yekitiya Sowyetan bû. Heyv li ser rêgeha cîhanê de ye û hevdem li dora
Cîhanê dizivire. Heyv mîna Cîhanê li dora germiçanga xwe nazivire ji aliyê wê
yekî westare û ji ber wê ji cîhanê aliyekî rûyê Heyvê tenê tê xuya. Ji Cîhanê
herdu alî nayê xuya.

NASA gelek caran Keştiya Fezayê şandiye Heyvê ji bo bawerbûna heyîna avê, lê
encam her demê wek derket li vir ti demê av nehate dîtin. Niha jî Nasa robotên
pispor dişîne gerstêrka Behramê ji lêgerîna avê.

20 Tîrmh 1969an de cara ewil ji Heyvê re DYA Keştiya Fezayê şand ji bo lêgerîna
jiyanê. Pisporên ewil ji Heyvê re pê pelandi jî Neîl Armstrong û Buzz Aldrin e.



https://ku.wikipedia.org/wiki/Erz%C3%AErom

Erzîrom an Erzirom (carina wekî Erzirum an Erzurim jî tê bilêvkirin, romî:
Erzurum) an jî Erzêrom bajarekî bakurê Kurdistanê di tixûbên Tirkiyê de ye.

Navê bajêr yê kevn wek Arze di çavkaniyên asûriyan de derbas dibe. Dema
romayiyan de kela herêmê wek Karin, Karama, Karnoi, Karantis derbas dibû. Dema
osmaniyan de nav wek Erzê Rom û Erzen Rum û Erzen ur-Rum û Erzn-i Rum hatiye
guhertin[çavkanî pêwîst e] û ew tê maneya Axa Roman, "Arz" bi erebî "Ax"a Kurdî
yê. Bi Kurdî navê Erzêrom ji tê wateya Sinorê Roman, erz(Binêre: Merz) + rom.

Bajarê Erziromê li ser riya karwan û koçberan hatiye avakirin. Di dîrokê de ji
gelek şaristaniyan re şûnwarî kiriye û bûye hêlîn. Gelek şer û ceng li ser vê
axê hatine kirin. Ji destpêka dîrokê heta niha ûrartû, kîmer, îskît, med, pers,
part, roman, bîzans, sasanî, ereb, selçûqî, mogol, sefawî, osmanî û ûris (rûs)
li vir bi cih û war bûne.

Li gorî çavkaniyên dîrokê yên Misrê berî zayînê di navbera 2000 û 1200 salan de
li Erziromê û derdorê Erziromê horî û muşkî hatine bicihbûn. Piştre, ûrartû,
berî zayînê di sedsala 7'an de hatine li Erzirome bi cih bûn. Piştre asûrî
hatine li derdorê çemê Arasê bi cih bûn û Erzirom dagirkirin. Ûrartuyên ku li
hemberî asûriyan têkoşînek dijwar dan, li hemerî îskîtan têk çûn. Serdemekê
ermenî hatine li vir bi cih bûn. Berî zayînê di sedsala 5'an med hatin li vir bi
cih bûn. Med demek dirêj li vir man û Erzirom dagir kir. Piştî medan li dijî
îskîtan şerekî dijwar meşand û îskît li ser vê axê paqij kirin, li dijî persan
têk çûn.

Paşayê persan 2'emîn Kîros berî zayînê di 555'an de hat herêma Erziromê û dawî
li serdestiya medan anî. Piştî Kîros ermenî hatin li vir bi cih bû war bûn. Her
wiha serdemekê Roma, Bîzans û piştre jî sasanî hatine vir. Sasaniyên ku ji
herema Îranê hatin demekê Erzirom ji destê bîzansiyan derxistin, lê dîsa neçar
man paşve vegerin. Di sala 572'yan de artêşa sasaniyan dîsa êrîşî vir kir û
Keleha Erziromê dagir kir. Sasaniyan piştî şerê dijwar ê 10 salan Erzirom dagir
kir. Di sala 651'an de artêşa îslamê ku ji 6 hezar leşkerî pêk dihat di bin
fermandariya Habîb ibn Mesleme bi ser bajar de girt, lê têk çû. Bajarê Erziromê
piştî 753'yan ket destê ermeniyan.

Bajar di nav parelelên 40° 57´ û 39 10´ bakûr û merîdyenên 40° 15´ û 42° 35´
rojhilat de ye. Hûdûdên bajar li bakûr bi Artvîn û Rize ve (Tirkiye), li rojava
bi Gümüşhane (Tirkiye) û Erzîngane ve, li bakur bi Bîngolê û Mûşê ve û li
rojhilat jî bi Agiriyê û Qersê ve tê girêden.

Deşta Erziromê li cî yê ku bajêr lê ava bûye ye. Mezinbûna wî 520 km² ye.
Dirêjahî nêzîkî 50 km û firehiya deshtê jî digêhîje 13 km yî. Ji behrê 1900 m
bilind e.

Deşta Pasînê li Pasînê (Hesenqele) ye. Mezinbûna wî 420 km² ye. Dirêjbûna deştê
35 km û firehbûna wî ji 5 km ye. Bilindbûna vî yê ji behrê 1700 m ye.

Zozana Tatos (Tekmanê), bilindbûna zozanê ji 1800 m dest pê dike heta 2500 m yî.

Çemê Reş milekî robarê Feratê ye. Ji çiyayê Gawir dizê. Çemê Çorix ji çiyayê
Mescîdê dizê. Çemê Erez ji çiyayê Bîngolê dizê û di hundirê hudûdê Gurcistanê de
bi çemê Kurus dibe yek û diherike behra Hezarê. Çemên din yê herêmê Xinis,
Tortim û Oltû ne. Gola herî mezin ya herêmê jî Gola Tortim e.

Hirç, beraz, kêvrûşk, rovî, gur û wordekên kovî heywanên pirtirin ku li herêmê
peyde dibin.

Ji alî tabîat û tarix ve herêm pir dewlemend e. Şelala Tortimê 108 km dûrî bajêr
e. Ava şelalê ji 50 m jor de dikeve xwarê. Çiyarêzên Palandoken ku nêzî bajar e
ji bo aktîvîtet û sporên zivistanê musaid e.

Hinik avahîhê yên dîrokî Mizgefta Mezin, Kela Erziromê, Medresa Yaqûtîye,
Mizgefta Du Minare

Nifûsa herêmê ji misilmanan (elewî û sunî) pêk tê. Civak ji kurd (zaza û
kurmanc), azerî û tirkan (dadaş) pêk tê.

Entariyên ku ji sê perçeyan pêk tê, li heremê jin pirtir li xwe dikin. Şalwar jî
carna bi sako û êlegan li xwe dikin. Carna jî fîstanên qedîfe tên li xwe kirin.
Li pishtê kemerên ji zîv tên girêdan. Di nigan de pêlavên ku jê re dibêjin
"nalin" û "potîn" hene. Li serê jinan kumek gulgulî û bi serde jî şarpeyek
"yemenî" tê girêdan. Jin serê xwe bi perê hesin dixemlînin.



https://ku.wikipedia.org/wiki/Ehmed%C3%AA_Xan%C3%AE

Ehmedê Xanî (z. 1650 Gundê Xanê, Colemêrg − m. 1707 Bazîd, Agirî), helbestvan,
dîroknas, astronom, erdnas û fîlozofê mezin ê kurd e.

Ehmedê Xanî di sala 1650 an 51'ê de li bajarê Colemêrgê li gundê Xanê hatiye
dinyayê, Di sala 1707an de li Bazîdê wefat kiriye. Navê bavê wî Şêx Îlyas e,
navê kalikê wî Eyaz e. Xanî ji eşîra "Xaniyan" e û bixwe qet ne zewicî ye.

Jiyana Xanî di nav perwerdehiyê de derbas bûye, Xanî perwerdehiya xwe ya pêşîn
Quran û fiqihê li cem bavê xwe Şêx Îlyas digire, piştî xwendina li cem bavê diçe
di medreseyên Bidlîs û Xelatê de dixwîne, xwendina xwe li Bexda, Şam, Heleb û di
medreseyên Îranê de jî pêş ve dixe. Di medreseyên Îranê de hînê felsefeya
îslamê, astronomî û fîlolojiyê dibe. Di medreseyên Sûriyê de jî hînî felsefeya
yewnanê dibe. Xanî piştî demekî diçe bajarê Mekeyê heca xwe dike ji wê şûn de
diçe Misirê jî digere û dizivire Bazîdê.

Xanî bi xwe di bin bandora fîlozofên weke Aristoteles, Farabî, Şihabedînê
Suhrewerdî, Muhyedîn ibn Erebî, Elî Herîrî, Melayê Cizîrî, Feqiyê Teyran û
gelekî fîlozofên din de dimîne û fikr û ramanê xwe ve rê li pêşiya fîlozofên dû
xwe vekiriye.

Xanî di 14 saliya xwe de dest bi nivîsandinê dike, piraniya pirtûkên xwe bi
kurdî bi zaravayê kurmancî nivîsandine, Xanî bi taybetî ji bo ku zarokên kurda
baş dîn û zimanê xwe hîn bibin pirtûkeke bi navê Nûbihara biçûkan dinivîse û
nîvê pirtûkê jî dike ferhenga kurdî-erebî û ev ferhenga wî di dîroka kurdan de
bûye ferhenga herî pêşîn û bi sed salan ve di Medreseyên Kurdistanê de hate
xwendin.

Ehmedê Xanî ji bona perwerdehiya zarokên kurdan medrese jî vekiriye û li wir
ders daye telebeyan. Di medresa Ehmedê Xanî de dersên olî fiqih û hedîs û dersên
zanistê yên weke felsefe, dîrok, wêje, erdnîgarî, astronomî û hwd. dihatin
dayin.

Helbestvanê bi nav û deng Îsmaîlê Bazîdî û gelek wêjevanên kurd di bin bandora
Xanî de mane.

Ehmedê Xanî netewperwerekî kurd bû û xwestiye ku yekitiya kurdan çêbike.
Îxtîlafên di nava kurdan de ji bo wî, pirsgirekeke mezin bûye. Ji ber hindê ye
ku wî di helbestên xwe de hertim qala yekitiya kurdan kiriye û li ser mijara
pirsgirêka perçebûna civak û erdnîgariya Kurdistanê sekiniye û di berhema xwe de
çareseriyê wisa nîşan dike;

Li gor Xanî, kêmasiya kurdan ji ereb, tirk û farsan nebûye, tenê kêmasî bêrêzanî
û neyekbûna kurdan e. Bi kurtasî Xanî xwestiye ku gelê kurd ji binê mêtingeha
ereb, tirk û farsan rizgar bikin.

Berî Ehmedê Xanî helbestvanên wek Elî Herîrî, Baba Tahir Hemedanî , Melayê
Cizîrî û Feqiyê Teyran jî bi zimanê kurdî berhemên hêja afirandine, ango Xanî ne
kesê yekemîn e ku bi kurdî helbest nivîsîne, lê ferqa wî ji wan helbestvanên
kurdî yên berî wî ev e ku wî doza azadiya gelê kurd wek mijara sereke daye ber
xwe. Berhema wî ya menzûm "Mem û Zîn" wek sertaca wêjeya kurdî ya klasîk tê
pejirandin. Ew ji bo gelê kurd bûye çavkaniyeke netewî ya giranbiha. Xanî ji bo
afrandina nasnameya netewî, ji bo bilindkirina alaya yekitî û azadiya kurdan ev
berhem nivîsiye. Herçend ew destan-çîrokeke evînî be jî, hozanê mezin xwestiye
bi riya wê çîrokê fikr û ramanên xwe, daxwaz û pêşniyazên xwe pêkêşê gelê xwe
bike.

Ehmedê Xanî di 14 saliya xwe de dest bi nivîsandinê dike, heta dawiya temenê xwe
gelek pirtûk bi zimanê kurdî nivîsand, pirtûkên wî yek a helbestan e, yek li ser
astronomî û erdnîgariyê ye, yek li ser eşqa Mem û Zînê ye, yek ji bo zarokên
kurda ye ku navê Nûbihara biçûkan lê kiriye, yek li ser felsefeyê ye, yên din jî
pirtûkên îslamîne. Lê tenê çend pirtûkên wî xwe gihandine destê me ên dinê
wendakirî ne.



https://ku.wikipedia.org/wiki/Colem%C3%AArg

Colemêrg (1928: جوله مرك / Tcheulémérque; 1946: Hakkâri; bi tirkî: Hakkari) navê
navçe û bajarekî Botanê, di parêzgeha Hekariyê de ye. Colemêrg di nav sînorên
Komara Tirkiyêyê de ye.

Bi Colemêrgê gelek cara Çolemêrg jî tê gotin. Hem Çolemêrg û hem jî Hekarî navên
gelek dîrokî ne. Çolemêrg navê bajar û navenda Hekariyê bûye, lê belê Hekarî
navê mîrgehê bûye ku li gelek herêman diçêbe. Herêm û bajarên girêdayê bi wê
mîrgehê re ewe ne: Şikeftan, Şîwelan, Masero, Siwartan, Kemerburc, Şîno
(Colemêrg), Çal,Sindî,Ertoşî, Teyara Jêr û Teyara Jor, Hemîdiye (Xoşab), Gever
(Bajêrgeh-Duz), Oramar, Şemsdînan, Elkê (Beytuşebab), Şatax, Mikis, Wan,
Karçîkan, Norduz, Ebaxa, Mehmûdiye (Saray), Xavasor, Arçak, Tîmar û Esporkan
Erdîş, Bergîrî, Duzespî, Eleşgirt, Menapert, Selmas (Selemast) û Surmelî.
Sînorên Hekariyê carcar li wan herêmêe bas lê hatiye kirî kêmtir bûn.

Navê Hekariyê ji gotina hekkar tê ya ku di sedsala dehan de navê eşîrek bû ku li
herêmê dijiyan. Navê Colemêrg navê bajarê herêma Hekariyê ye û di dema
memlûkiyan de ev nav hatiye gotin. Nav, bi zimanê ermeniyan "Ilmar" û bi zimanê
suryaniyan jî "Gularmak" e.

Şerefname dibêje damezrêner û bav û bapirê mîrên Hekariyê Şemsedîn bûye. Hekarî
li bin destê mîrê mezin ê kurdan Selahedîn Eyubî de bûye. Paşî Melik Kamilê
Eyubî, li sala 1218an a zayînî, Hekarî ketiye bin destê Melik Adili.

Yekmîn mîrê wê binemalê ku Şerfname bas lê dike Yezdan Şêre (ku bi erebî Izedîn
Şêr tê gotin), ku kelata Wanê li hember Teymuri Lengî li sala 1387an a zayînî yê
girtin.

Di navbenda sala 1460 û 1465an a zayînî de Qere Qoyûnliyan Hekarî dagîr kirin û
mîrên Hekariyê li hikum êxistên û mîretî dane malbata kurdên donbulî. Bi gotina
Ensîklopediya îslamê, dombuliyan, bi harîkariya Aqqoyûnliyan, keleha Bayê li
Şemsdînan li gel beşek Hekariyê girtine bin destê xwe.

Hinek têcirên asuriyên Hekariyê ciwab dane yek li zelamên binemala mîrên
Hekariyê bi navê Mîr Esededînê Çengzêrîn, ku hêzek ji kurdan berhev kiribû û
çûbû xizmeta hakimê Misrê. Mîr Esededîn vegeriya Hekariyê û mîretî bi şer li
Donbuliyan wergirt û carek dî mîretiya bav û bapîra bi dest îna. Ewê binemalê
paşî hingî navê Şembo girte xwe.

Li dewrê Têymur Lengî Diyarbekir girtî, ewî kesek bi navê Qere Osman kire mîrê
Hekariyê. Nikitine li wê baweriyê ye ku ewî Qere Osmanî li gel kiçe kurdekê li
binamala mîrên Hekariyê dawet kir û bû sebeba serkevta wê binemalê.

Li dewrê Şah Ismaîlê I (yêkê), serokên Şembo (mîrê Hekariyê) li keleha Bayê li
Şemsdînan, dijîn û hikum dikirin.

Ewê binemalê heta nîva sedsalên 19an zayînî li Hekarî û Elbakê hikum yê kirî.
Mîrê herê dawiyê wê binemalê Nûrula Beg bûye, ku paşî zortir basa wî tê kirin.
Nûrula Beg paşî birayê xwe dibe Mîrê Hekariyê û paytextê xwe li Colemêrgê
diguhere Elbakê.

Nûrula Beg yêk li bihêztirîn hevkar û yêkgirtiyên Mîr Bedirxan Begê Botanê bûye.
Bi gotina misiyonerên emrîkî, li wî dewrî, pêşî Mîr Bedirxan Begê Botanê mîrên
Hekariyê gelek li mîrên Botanê bi hêztir bûne.

Bajar di nav parelelên 36° 57´ û 37° 48´ bakûr û merîdyenên 42° 10´ û 44° 50´
rojhilat de ye. Sînorên bajêr li bakûr bi Wanê, li rojava bi Şernex û Sêrtê ve,
li başûr bi Dihokê ve û li rojhilat jî bi Wirmê ve tê girêdan.

Li herêmê du cureyên avhewayê hene. Ber bi aliyê çiya ve avhewayeke sar, reşahî
û li deverên geliyan jî avhewayeke Behra Spî serdest e. Herêm zivistanan pir sar
û dirêj , havînan jî hênik derbas dibe.

Reşko (Geliyê Şîn 4.135 m), Durek (4.060 m), Maunsel (3.850 m), Gelyano (3.650
m), Garê (3.460 m, Geverokê (3.356 m), Termo (3.275 m), Barêdalo (3.250 m) û
Çiyayê Reş (3.630 m).

Deşta Gewerê (li dora Çemê Nihêlê ye (175 km²), deşt 1.900 m ji behrê bilind e.
Geliyê Xabûr (di navbera çiyayê Termo û Tanîn de ye.), Geliyê Avarobaşîn (di
navbera çiyayê Cîlo û Sat de ye). Geliyê Zabê li dora çemê Zabê ye.rexê çelê ve
gelekî zomêt heyî.ew zomada êk jî zomêt li ser gûndê dizê kanîkil û şivîşk
in..Geliya Şemzînan jî li rojhilata bajêrê Çolemergê ye. Zozana Kanimahan'e li
dora gunde Çarqela ye.

Li ser çiyayên Cîlo, Sat û Reşko, golên krater hene. Gola Gelyana li çiyayê
Reşko, di 2.950 m bilindbûnê de ye. Dirêjbûn û firehbûna golê 300m û 250 m ye.
Gola Şîn, Seyidxan û Golan jî li ser çiyayê reş in. Hinek gol jî li ser çiyayên
Satê ne.

Ji çemên Avarobaşîn, Şemzdînan û Hacibegê Çemê Zêyê Mezin pêk tê. Çemê Xabûrê jî
şaxek Çemê Dîcleyê ye. Small textSmall text

Ji ber ku herêm pir bi çiya ye, heywanên ku li ser çiya dijên li herêmê pirtir
peyde dibin. Wek bizin û miyên çiya, hirç (li hêla Şemizdîna û Çelê), rûvî, gur,
keroşk, kew û werdek yên herî pirin ku li herêmê peyde dibin.

Nifûsa herêmê piranî misliman in, ji mezhebên şafî ne. Kêm xiristiyan jî li
heremê hene. Tirbên ku ji aliyê gel ve tên ziyaretkirin jî hene. Wek Tirba
Gulareş, Ibedullah Nehrî (li Şemizdînan)

Zilamên herêmê şal û şapik li xwe dikin. Du babetên şal û şapikan li herêmê hene
(diyaryane yan jî şirnexyane). Bi ser û şal şapik de kefiyek li piştê tê
girêdan. Êlegek ku jê re dibêjin kerik bi ser de tê li xwe kirin. Di bin şal de
derpiyek dirêj kiras derpê tê li xwe kirin. Milên îşlikan bi nexşe û jê re
dibêjin lewendî. Li serî bi kefî re desmalekê ku ji re dibêjin cemedanî (çefî)
tê pêçandin. Di nigê zilaman de gorên ji hirî û rengîn û pêlavên ku jê re
dibêjin reşik hene.

Jinên colemêrgî fîstanên heta nigan dirêj û carna jî çend fîstan bi ser hevde li
xwe dikin. Bi ser fîstan de êlegek (bi mil yan jî bê mil) ku jê re dibêjên qutik
li xwe dikin. Di serî de şarpeyek hewreşim yan jî kefiyên reş tê pêçandin. Carna
çarşefek ku jê re dibêjin xîzar jî ji aliyê jinan ve tê lixwekirin.



https://ku.wikipedia.org/wiki/Albanya

Albanya an jî Komara Albanyayê (bi albanî: Republika e Shqipërisë) welatekî
Balkanan ku li başûr-rojhilatê Ewropayê ye. Ji Albanyayê re Albanistan, Elbanya
û Arnewidistan jî tê gotin. Paytextê wê Tîrana ye.

Hemî kesên albanîziman alban in. Hin ji wan li derveyî Albanyayê dijîn, bi
taybetî li Kosovo ya ku ta niha parçeyek ji Komara Yûgoslavyayê bû dijîn.

Sînorên Albanyayê, li bakur bi Montênegro re, li bakur-rojhilat bi Kosova re, li
rojhilat bi Komara Makedonyayê re û li başûr jî bi Yewnanîstanê re heye. Ji
aliyê din sînorê Albanyayê bi Deryaya Adriyatîk û Deryaya Lyonê re jî heye.
Albanya ji %70 yî çiya ye û çiyayê herî bilind Çiyayê Korab (2.753 m) e.

Albanya hetanî sala 1912 di bin destê Împeratoriya Osmaniyan de bû. Piştî şerên
Balkanan di sala 1912'an de serxwebûniya xwe bi dest xist. Li di navbera salên
1916-1920 û 1939-1944'an de ji aliyê Îtalyayê ve hate dagirkirin.

Gellek dewlemendiyên xwezayî Albanyayê hene. Ji wan yên herî grîng; Petrol, gaza
xwezayî, komir, krom, paqir, êzing û nîkel in.



https://ku.wikipedia.org/wiki/Venezuela

Venezuela an jî Komara Bolîvarî ya Venezuelayê (bi spanî: República Bolivariana
de Venezuela) dewletek li beravê Karîbîk ê Amerîkaya Başûrê ye. Bi Brazîl,
Kolombiya û Guyana re sînorên wê hene.

Li ser navê Venezuelayê du teorîn hene. Yek tê diyarîkirina Amerigo Vespucci.
Kengê Amerigo Vespucci gehîşta Venezuela dibe, ji bo malên li beravên wê derê li
ser avê çê bûnî Venedîkê dixistina bîrê û ew dernan tê Venezuela, ango "Venedîka
Biçûk" nav kirin.

Yek din jî dibêje ko, erdnîgarîvan Martín Fernández de Enciso, yek ji hevalan
Amerigo Vespucci, di pirtûka xwe "Summa de Geografía" de dinivîse ko xelkê wan
deran xwe bi "Veneciuela" nav dikir. Ji bo wî navî ew dernan hat wiha navandin.

Venezuelayê li beravên Amerîkaya Başûrê ye û 2.800 km direjahiya beravên xwe
heye. Li 916.445 km² rûerda de %39an xwe daristan, %20an xwe çêregeh û %4an xwe
jî zevî ne. Çemê Orinoco bi 2574 km direjahîye çemê herî mezin û herî gering e.
Çemên li wî bêtir Caroní û Apure ne.

Gorî lêpirsîneke dawî[çavkanî pêwîst e], gelê Venezuelayê bi %60an xwe li
mestîzan pêk hatî ye. Li wan bêtir %29 koçgerê ewropayî (spanî, alman, îtalyan,
portugalî) %8 afrîkanî, %1 îndiyan, %2 asyayî jî hene.

Li Venezuelayê spanî zimanê fermî ye. Li wê derve 31 zimanên dimatiyên kevin jî
tê axaftin.

Gelê Venezuela bi piranî (dor %96) xiristiyanên katolîk ên romî, %2an xwe
protestan. Olên din li kemaviyê dimen.



https://ku.wikipedia.org/wiki/St%C3%AArnas%C3%AE

Stêrnasî an stêrzanî an esmannasî an jî astronomî ew zanist e ya ku vekolînan li
ser stêran, exteran û galaksiyan dike. Bi kurtî, stêrnasî eleqedarî hemû tiştên
di esmanan heye. Ew gerdûnê, stêrê û pergala rojê vedikole.

Kesê ku karê wî stêrnasî be, stêrnas an astronom e. Astronom û astronot ji hev
cuda ne. Astronom lêkolînan li ser stêran dikin. Astronot li esmanan digerrin.

Peyva stêrnasî ji stêr û -nasî têt. Paşgira -nasî di kurdî de têt wateya zanistê
yan pirsporiyê

Stêrnasên berê bazirgan û deryagerr bûn ku hewceyî rêberiya stêran daku rêya xwe
winda nekin. Herwiha cotkaran jî xêra stêran dizanî ka kengî zeviyên xwe
biçînin, kengî dê lehî rabin û kengî dema dirûnê xermanê ye.

Herwiha şaristaniyên berê ji ber sedemên olî çavdêriya stêran û esmanan bi giştî
dikir.

Hin çavdêrên stêran jî bawer dikir ku bi livên stêran mirov dikare pêşerojê anku
demên bên pêşbînî bike. Ji wan kesan re astrolog têt gotin. Tevî ku karê wan wek
zanistê nayêt pejirandin jî, çavdêriyên wan pirr alîkariya stêrnasan kiriye ku
agadar bikin ka pergala gerdûnê çawan e.

Stêrnasî zanistek pirr kevnare û giring e. Lê dîsan jî hema her kes dikare di
jiyana xwe ya rojane de jî bi amûrên erzan, yan jî bê ti hacet û amûran hinek
stêrnasiyê bike.

Stêrnasên amator di rastiyê de rolek pirr giring di pêşketina stêrnasiyê de
lîstiye. Bi taybetî ew gelek car yekem kes bûne ku hay ji asteroîdan yan kometan
bûne. Carine jî ew bûne govan û şahidên peydabûn yan mirina stêran.

Stêrnasên heyvê vekolînan li ser heyvê dikin. Stêrnasên gerokstêran bala xwe
dibin Pergala Rojê. Hin stêrnas dibin pisporên hin stêrên taybet. Hin jî xwe
mijûlî galaksiyên dûr dikin.

Hin stêrnas jî hene ku qet ne hewceyî nerîna li esman û stêran in. Ev stêrnasên
teorîk zagonên fîzîkî û matematîkî bi kar diînin û bi kompûterên xwe modelên
gerdûnê diafirînin û paşî wan modelan li gel çavdêriyan berhev dikin. Armanca
wan ew e ku tê bigihin ka gerdûn çawan peyda bûye û ka belkî dê çi biqewime.



https://ku.wikipedia.org/wiki/Rojhilata_Kurdistan%C3%AA

Gelhe ya vê perçe ji Kurdistan, zêde tir ji 10,000,000 kese ku nîzêka 1/500,000
kurd di herêma Xurasan ê de dijîn.

Zarava gelê Rojhilata Kurdistanê Soranî , Kelhorî , Kirmancî , Hewramî û lekî
ye.

Ev par ji Kurdistan ji 6 herêman pêk tê ku birîtîn ji: herêma Bakur , herêma
Mukriyan , herêma Erdelan , herêma Kirmaşan , herêma Hewraman û herêma Lekistan.

Rojhilata Kurdistan meko ya şoreş û serhildanê ye ku di sala 1945an de yekemîn
Partiya siyasiya kurdî di vê perçe ji kurdistan li navenda Nationalism a kurdî,
bajêra Mehabad ê ava bû û di sala 1946an de jî tenha komara kurdî bi nava Komara
Kurdistan li ser destê Qazî Muhemmed di navenda Rojhilata Kurdistan , bajara
Mehabad hat ragehandin.

Rûberê Rojhilata Kurdistanê 175.000 km2 ye. Rojhilat herêmke çiyayî ye.
Rojhilata Kurdistanê ji van navçan pêk tê: Ji bakur ber bi başûr ve navçeya
Mako, Urmiye, Somabiradost, Bêlewer, Mukriyan, Erdelan, Hewreman, Kirmanshah,
Îlam û Lekistan in. Heger mirov wekî ku di balafireke de be fi bi jor ve, li
herêma Rojhilat mêze bike, çiyayên bilind û daristanên gurr dibîne.

Di navbera van çiyan û baniyan de deştên rast û bi ber, çem û newalên bi av
hene. Çiya û deten herî girîng ên van navçeyan jin bakur ber bi başûr ve ev in:
Çiyayên Çilikan û Sarîdaş, deştên Soma û Bêlewar, Çiyayê Reş (3578 m), Deştên
Wirmiye û Mergewer. Çiyayên Mukriyan, deşta Şarwêran, zincîra çiyayê Zagrosê û
li başûr çiyayên Şaho (3390 m), Dalaxanî û Paraw, deştên Kamyaran û Mayîdeşt,
çiyayên Wuşnrankêw (4050 m), Mezin û Spî hene.

Çiyayên Zagrosê ji geliyê şîn heta geliyê Alan ji Kurdistana Rojhilat û Başûr re
dibe wekî tixûb. Zagros rêzçiyayên Kurdistanê ne. Ew ji bakur ve ber bi bashûr,
ji Agirî heta Luristanê dom dikin. Ew heta herêma shirazê diçin. Dirêjiya
Zagrosê ji 1000 km zêdetir e. Bilindiya wan li Wuştrankêw 4700 metreyî derbas
dike. Divê herêmê de, ji bakur, ber bi başûr ve çiya paralel in. Li bakur
çiyayên Sahend û Sebelan bi berf in. Berfên wan ji payîza pêşîn heta dawiya
biharê dimîne. Rêza Zagrosê ber bi Mezopotamyayê ve, di navbera geliyê Şîn û
Alan de/ bilind û tûj in. Lê, di navbera Badînan û Mûsilê de nizim dibin.
Dadikevin 450 metreyî. Li aliyê rojhilat Ji 1000 metreyî bilintir cîh hene.
Geliyê Şîn 2860 metre ye. Ji ber vê yekê di hindava Mûsilê de çemên Rojhilata
Kurdistanê dadikevin Başûrê Kurdistanê. Bi taybetî Zêyê Biçûk li herêma Mukriyan
û Bane gelek av û çemên din jî berhev dikin û di herêma Serdeştê de ji geliyê
Alan derbasê Başûr dibe.

Gola Urmiyê, dikeve rojhilatê bajarê Urmiyeyê. Qerexê rojavayê wê besşek ji
tixûbê Rojhilata Kurdistanê ye. Dirêjayiya wê nezîkî 140 km û firehiya wê jî
50 km ye. Qada wê 6.000 km2 ye. Kûriya wê 6 û hinek cîh digîhe 15 metreyî derbas
dike. Di nav golê de çend girav hene. Lê, ya herî mezin girava Şahiye ye. Gola
Zirêbarê, li nêzîkî bajarê Merîwan e. Dor û berê wê deşt û çiya ne. Bi dar û
devî ne. Dirêjiya wê 5 km û firehiya wê jî 2 km ye. 15 metre kûr e. Ava gola
Zirêbar şêrîn e û masî tê de dijîn.

Di sîstema îdariya Îranê de şûna sîstema wîlayetan de herêm hene. Herweha
Kurdistan dibe şeş herêm[çavkanî pêwîst e].

Ev herêm ji çemê Aras dest pê dike û heta Deştebêl dom dike. Di ve herêmê de
navçeyên Urmiye, Bazirgan, Mako, Soma, Biradost û Salmazê hene.

Ev herêm ji Saqiz dest pê dike û heta Kamyaran dom dike. Di vê herêmê de bajarên
Saqiz, Bane, Dîwandere, Tîkab, Bicar, Sine, Merîwan û Kamyaran hene.

Ev herêm ji Kamyaran dest pê dike û heta Şahabad diçe. Di vê herêmê de bajarên
Bêstûn, Pawa, Sonqur, Rewanser, Sahane, Serpêlzahaw, Mahîdeşt, Kirênd, Qesrê
Şîrîn, Hersîn, Gîlangerb, Şahabad û Cwanro] hene.

Ev herêm ji Sine dest pê dike û heta Kûdeşt dom dike. Di vê herêmê de bajarên
Sine, Hersîn, Kûdeşt, Nûrawa, Aliştir, Kengawer, û Dirişer hene.

Herêma Gûran ji bakurê rojavayê parêzgeha Kirmaşan û devera Xaneqînê li Başurê
Kurdistanê pêk tê. Bajarên giring ên vê herêmê Xaneqîn, Serpêlzahaw, Kirênd,
Gîlangerb û Qesrê Şîrîn in. Ev herêm bi kevneşopî warê kurdên kelhûrî, lekî û
hewramîaxiv ên yarsan e, yên ku xwe xwemalî wek "gûran" binavdikin.

Kurdên Xuresanê ku nezî 1 milyon kes hene bi fermane şah Ebasê Sefewî ji
Kurdistana bakurê hatine koç dan û niha li bajarên Bucnûr, Qûçan, Semelqan,
Şêrwan, Radkan û Kelat dijîn him jî li gor hin çavkaniyan nêzî 300.000 kes jî li
bajarê Meşhedê hene[çavkanî pêwîst e].

Mirov dikare bajarên Rojhilat ji bakur ve ber bi başûr ve weha rêz bike:
Bazirgan, Qutûr, Mako, Urmiye, Şino, Nexede, Pîranşar, Mehabad, Miyanduaw,
Shahîndij, Bokan, Tîkab, Seqiz, Serdeşt, Bane, Dîwandere, Bîcar, Merîwan, Sine,
Qurwe, Pawe, Rewanser, Kamyaran, Sonqur, Serpêlzahaw/ Kirin, Mayîdeşt,
Kirmanşah, Sehene, Kengawer, Hersîn, Şahabad, Nefteşah, Îlam, û Mêhran.



https://ku.wikipedia.org/wiki/Quran

Li gorê dînê Îslamê çar pirtukên munezzel, ango yên ji aliyê Xwedê ve hatine li
ser rûyê erdê. Her yekî ji wan ji bo pêxemberekî Xwedê ji bo rêsanedana wî ji bo
mirovan hatiye rêkirin.

Quran, li gorî bawermendên Misilman gotinên Xwedê ye û ew di sala 610an a piştî
mîladê, ji alî Xwedê de bi rêya wahîy ve ji Mihemed re gava ku ew 40 salî bû, di
şeva leylet el-qadirê hatiye rêkirin. Quran ji 114 sûretan (sûreyan), 6.236
ayetan û 77.934 (77.437) gotinan hatiye çêkirin.

Pirtûka yekê ku li gorî bawermendan ji aliyê Xwedê ve hatiye erdê Tewrat e.
Xwedê ew bo Mûsa rêkiriye. Lê ew 750 salan pistî nazilbûna xwe hate komkirin.
Dawid, texmînen, berî Mîladê, qernê (sedsalê) 10'an de jiyaye. Xwedê Zebûr ji bo
xatirê wî rêkiriye. Bo Tewrat û Zeburê, bi hevre "Ahd-î, Atîk" tê gotin. Berî
Mîladê di sala 1200‘an de dest bi nivîsandina wan hatiye kirin û ev yeke 1000
salan dewam kiriye.

Încîl jî (di Ahdî Ceddîd de) ku bo Îsa Pêxember hatiye rêkirin, jî di cih de ne
hatiye nivîsandin. Pistî Mîladê sala 110‘an de dest bi nivîsandina wê hatiye
kirin. Qur‘an di sala 610‘an, pistî Mîladê, bo Mihemed hatiye xwarê. Û ew di
çaxeke kurt de hatiye nivîsandin. Ji van her çar pirtûkên Xwedê re "pirtûkên
Îlahî)" (pirtûkên Xwedayî, tê gotin. Li gor gelek dîtinên cihê, cihê, ji van ew
her sê "kîtabên îlahî, ango Tewrat, Zebûr û Incîl, di pêvajoya dîrokê re
naveroka wan hatine guhetin, ew ji rastiya xwe hatine dûrêxistin. Lê, li gor
misilmanan, ev yeke bo Qur‘anê ne welêye, ew ya heqîqiye.

Li gorî ola Îslamê , pirtûka Qurana pîroz ji gotinên Xwedê hatiye çêkirin. Ew
kitêba dawiyê ye ku ji aliyê Xwedê ve û ji bo pêxemberê yê dawiyê, Pêxember
Mihemed, gava ku ew 40 salî bû, di sala 610, di şeva "Leylet-el Qadir" de, bi
rêya wehiya Xwedê, bi rêya melekê Xwedê, Cebraîl ve hatiye rêkirin. Qur‘an-a
Kerîm, hino-hino, ayet bi ayet, dihate rêkirin. Ji xwe jî, Xwedê, bo vê yekê jî
weha dibêjê: "(Me) Quran-a Kerîm bo insanan, çax bi çax, da ku bixwînin û
têbigihin,lê, li hino-hino belavkiriye û rêkiriye (el-Îsra: 160)". Rêkirna
Quranê, bi vî awayî ew bo parastin û jiberkirina wê hesanîtri kir .

Hersal di meha Remezanê de, Mihemed 10 rojan dikete îtîkafê, ango dirûnist û bes
îbadet dikir, Qurana ku ji Cebraîl re dixwend. Cebraîl jî Qur‘an ji wî re
dixwend û bi vî awayî wan xwendina hevdû didan li ber hev; bi awayekî din, wan
ew "kontrol" dikirin. Qîza Mihemed, Fatime, dibêjê ku bavê wê carekê bo vê yekê
weha gote wê: "Qîza min, her sal Cebraîl carekê Quran dida ber ya min, lê îsal
wî ev yeke ducar kir. (Ji vê jî) bêguman, texmîn dikim ku ecelê min nîzik bûye"
(Buharî,Tecrîd-î Sarih, Tercume, Cilt II, Hadis 1767). Ebu Hureyre jî:
"Resullullah her sal cerekê; sala wefat kirî du caran Quran da ber ya Cebraîl û
10 rojan, sala wefat kirî 20 rojan kete îktîfayê" (Buharî, Fedaîlû Quran, bab: 8
(Kane Cebrîl ya‘rîdu‘l Qur‘an) . Piştî wefata Pêxember, di çaxê Ebubekir de, di
şerrê kesên ji dîn vegerayî de, Yemamê (633) 70 hafiz şehîd bûn. Ev yeka Omer
tirsand. Wî mûracatî Ebûbekir kir û wî jî kare bo nivîsandina Quranê da Zeyd
Sabît, katibê ku Mihemed jê hez dikir. Hemû meteriyalên li ser Qur‘anê dane Zeyd
û wî jî ew û yên hafizqur‘anan da ber hev. Pistre, her sure, ayet, ku bi wehî
hatibûn xuyakirin, li gor hatina wan hatin rêzkirin û bi lehçeya Qureysiyan hate
nivîsandin. Navê wê "MUSHAF" hate danîn.

Sûre: Maneya Şeref, rutbeya mezin yan jî bingeha xanî didê. Li gor ilmê tefsîrê
Quran ji qismên sûreyan tê pêkanîn. Sûre jî, ji ayetan tê pêkanîn. 104 sûre ango
qisim yên Quranê hene.

Ayet: Maneya , elamet, îsaret, îbret, delîl , mucîze didê. Li gor ilmê tefsîrê,
ayet maneya, yan jî hukmekî îfade dikê.

Hijmara ayetan, li gor Zemahserî 6,236. Ji wan hezar ayet Imre, hezar Nehye,
hezar Wa‘de, hezar Wa‘îde (tehdîde), hezar dengûbas û qise, hezarek jî ibret;
500 Ehkam (helal û heram), 100 tesbih û dua û 66 jî di warê nesîhetê de ne.

Quran bi serê xwe mucîzekî giran e. Ji ber ku Mihemed pêxember mirovekî sêwî bû
û xwendevan nebû ku ew bikaribe Quranê ji ber xwe binvise.

Qur'anê, berê Mamoste Hejar zivirand zimanê Kurdî piştê wî ji aliyê Husein
Muhammed ve hate wergerandin. Li tirkîye ji di sala 1997an de ji alîye Abdullah
M. Varlı ve ziviri zimane kurdi. Wegereke din di malpera al-shia.com de heye.
Qur'an ji aliyê Mele Muhemmed Şirîn ve hatiye wergerandin. Bi navê Tefsîra
Şirîn.



https://ku.wikipedia.org/wiki/Nermalav

Nermalav[çavkanî pêwîst e] an nivîsbarî (bi farsî narmafzar(نرم افزار), bi
îngilîzî software, bi tirkî yazılım) bi kurtahî hindek rênumayî û firman in ko
bi zimanê makîneyê jibo kompyoterekê hatine nivîsîn û hişkalav (hardware) bi wan
karê ko jibo hatîye diyarkirin bicih dikit. Nerimalav parek ji bîrdank (memory)
a kompyoterê e. Mirov dikarit bê guhartina hişkalavî nerimalavî biguhêrit û bi
vî awayî karekê nû ji kompyoterê bixwazit bê hindê ko kompyoter bi awayekê
nemazeyî jibo hindê hat bit çêkirin. Bi berbelavî nerimalav formekê algorîtmî e
ko bi awayê zincîreka firmanên makîneyî dihêt hebûnê.

Bervajî pêkhatên fîzîkî ên kompyoterê, nerimalav bernameyek e ko kompyoterê kare
dikit erkekê nemaze bicih bikit. Hindek nerimalav Nerimalav ên Karberî in, wekî
bernameyek jibo vewijartina peyvan (anko Word Processing). Hindek nerimalav ên
dî Nerimalav ên Dozenî (sîstem) in, wekî dozen ên bicihkirinê (Operating System)
ko dibin navgînek di navbera hişkalavî û nerimalavên dî da. Peyva nerimalav bi
vê ramanê jibo cara pêşîn li sala 1957ê li aliyê Can W. Tûkî (John W. Tukey) ve
hat bikaranîn.



https://ku.wikipedia.org/wiki/M%C3%AArd%C3%AEn

Mêrdîn (bi tirkî: Mardin) bajarekî Bakurê Kurdistanê ku îro dikeve Komara
Tirkiyeyê. Bajarê Mêrdînê ji başûrê xwe ve bi Rojavayê Kurdistanê, ji rojhilatê
xwe ve bi Sêrt û Şirnexê, ji bakurê xwe ve bi Amedê û ji rojavayê xwe ve jî bi
Rihayê hatiye pêçan. Hejmara niştecihên wê 796.591 kese. Qezayê bi ser ve ev in:
Qoser, Artuklu, Nisêbîn, Midyad, Mehsert, Dêrika Çiyayê Mazî, Şemrex, Kerboran,
Stewr û Rişmil.

Mêrdînê, Mardon, Mirde an ku Marde yek ji navdartirîn û kevintirîn bajarê
Mezopotamyayê ye. Bajar li ser çiyakî ava bûye. Keleha wê ya kevn, hemû rêyên
bajêr bi xwe ve girê dide. "Mîrê Kelahan" hatiye gotin ji Keleha Mêrdînê re. Di
dîrokê de gelek qralan xwestiye wê têxe destê xwe, lê Keleha Mêrdînê rê nedaye
wan. Bajar li başûrê kelehê ava bûye. Xanî li du yên din, bi hevûdu ve hatine
girêdan. Kevirên wan yê sipî û zer ji bo avakirinê hatine peyde kirin. Bajar, bi
ava xwe ya hênik û xwezaya xwe ya balkêş bi navdar e. Bakurê wê cihê bexçe û
bostana ye.

Di dîrokê de ji bo bidestxistina bajêr şerên giran çêbûne. Berî çêbûna Mesîh,
asuriyan û farisan şerên giran kirine. Demekê Romê li vir mane. Bi hatina
îslamiyetê, di dema Omerê kurê Xettap de, hatine bi ser bajêr ve, bajar kontrol
kirine. Kurdan di dema Merwaniyan de bajar bi baştirîn şêwe îdare kiriye. Piştre
Artukî li vir bi cî bûne. Bajar, bi aqilmendiya Idrîsê Bedlîsî, di dema
Selîmxanê kurê Sultan Beyazit de ketiye kontrola Osmanliyan.

Bajar di nav parelelên 36° 54´ û 37° 47´ bakûr û merîdyenên 39° 55´ û 42° 41´
rojhilat de ye. Sînorên bajêr li bakûr bi Amedê û Êlihê ve, li rojava bi Rihayê
ve, li başûr bi Qamişloyê û Amûdê ve û li rojhilat jî bi Culemêrg û Şirnexê ve
tê girêdan.

Erda herêmê % 52,6 ji çiyan, % 24,6 ji deştan û % 22,8 jî ji platoyan pêk tê.
Erda wê 177.200 metre kare ye. Li herêmê genim, ceh, nîsk, nok, pembo, garis û
tirî tên çandin

Çiyayê bilind yê herêmê Cûdî ye (2.114 m). Alam (1.041 m), Ziyaret (1.160 m) û
Dibek(1.231 m), Tûrcel û Pozê Bîra.

Deştên Tilermen Qoser, Merdîn û Nisêbînê. Her sê deşt bi hevre girêdayî û di
geliya çemê Xabûrê de ne. Dirêjbûna deştan 35 km û firehbûna wan jî 20 km ye.

Çemê herî mezin ku di nav sînorên bajêr de diherike Çemê Dîcle ye. Buxur,
Zergan,Ava Spî, Reşan, Çaçan û Gumuş jî çemên din yên herêmê ne. Gol li herêmê
tune ne. Tenê li ser çemê Buxurê ji ber bendava Buxurê golek sûnî çêbûye.

Herêm ji alî heywanan ve ne dewlemend e, rovî, kîvroşk û balindeyên kovî kewokê
teqle ê Mêrdîn di cîhanêde deng dane.Jî sedî pêncî mirovê Mêrdîn Kewoka xwedi
dike.Kewêgozel u kevêsusik cihekî girîng digrin di zinarê Mêrdînde.Her cureyê
şahlil û bilbila li ser kelaya Mêrdin hene.Di sala 1998 de keftarik ji alyê
neçîrwanên Merdinde hate dîtin û kuştin.Li Dêrka cayêmazî cureyekê teyrêbaz heye
ku li cîhanêde tenê li cîyayê Dêrikê turcelê pêde dibi.

Li herêmê fosfat, çîmento û malzemên ji bo tûxla û kiremîdan ji bin erdê dertên.

Bajar ji ali xwezayê ve ne pir dewlemend e. Tenê şelala çaxçax ji alî gel ve wek
ciyêk seyranê tê bikaranîn. Kela Mêrdînê, mizgeftên bajêr, dêr û dêrên herêmê jî
ji alî gel û turîstan ve tên serîlêdan kirin.

Germavên Kerboranê, germav (gurmî av) carna 40° germ dibe û ji bo nexweşiyên
çerm û romatizma yê baş e.

Mêrdîn ji alî ol û civakê ve bajarekî mozaîk e. Piraniya gelheyê ji misilmanan
pêk tê, lê li herêmê xiristiyan û êzidî jî hene. Misilman ji mezhebên henêfî û
şafiyan pêk tê. Civaka herêmê jî ji kurdan, ereban, suryaniyan û ermeniyan pêk
tê. Bajarê Mêrdîn bi pirçandîbûna xwe tê nasîn. Li wir ereb, kurd, suryanî û
ermenî hene. Dêra Zehferanê di sedsala 11. pêve navendî ji petrikên suryaniyan
re kiriye. Ji bilî wê, dêrek din bi navê Şehîde Şimûnî heye. Li başurê bajêr
dêra Mar Mîxayêl Nasik, û ya Mar Bitris hatine avakirin. Li taxa Şemsiye, dêra
Meryema ji Erdemê, pir bedew hatiye lêkirin. Dêrên din ev in: Mar Banham, Mar
Tuma, Meryem, Mar Afram, Mar Osyo, Şehit Hurmiz...

Bajarê ziman û ol û çandên cewaz Mêrdînê, ji bo ku cihê xwe di programa Unescoyê
ya Mîrasa Cîhanê de bigire, serî li Unescoyê hatibû dayîn. Unescoyê, piştî
lêkolînên xwe serîlêdan pejirand. Mêrdînê wek berendam kete rêza cihên
parastinê. Piştî ku berendamtî hate pejirandin, belediya bajêr ji bo rêlêgirtina
avahiyên bê plan programek ji xwe re çêkir.

Li herêmê savar û xwarinên ji savarê bêhtir tên xwarin, wekî savara bi darçîn û
bacanreşkê. Seleteya hinaran, şorbeya mast, ecîn û kutilkên dagirtî (basmavat,
li herêmê ji yên di nav rûn û hêkan de sorkirî re dibêjin "irok"). Rişte û kibe
(hûr û rodîiyên dagirtî) jî ji alî gel ve tê xwarin. Wekî din mirîşka bi gijnîjê
birajtî, sembîsek (lehmacunê sergirtî), beloh (xwarineke weke qisirê ye), serûpê
û hûrê hîşandî jî di nav xwarinên deverê de ne. Li ber xwarinan, dew tê
vexwarin. Li herêmê qehweya tal (mirra) jî xwedî cihekî taybet e.

Keçên ciwan kefiyên rengîn, yên pîr jî yê spî didin serê xwe. Li hinek deveran
wekî li Dêrikê jin kitanên dirêj didin serê xwe. Fîstan herî pir li herêmê tê li
xwe kirin. Goreyên ji hirî û lastîkên reş di lingan de hene. Xemilandineke
taybetî jî li herêmê "deq" e. Jin deqên şîn li ser rû yan jî destê xwe dikin.
Şalwar û entariyên spî û dirêj cilên zilaman yên herêmî ne. Îşlik û êlegên bê
yaxe di ser şalwar de tê li xwe kirin. Di serê zilaman de "egal" an jî "çefî"
heye. Şewqe jî carinan tê bikaranîn. Qondere di lingan de heye.



https://ku.wikipedia.org/wiki/Enqere

Enqere an jî Ankuwaş (bi tirkî, Ankara) serbajarê ango paytextê Tirkiyeyê ye.
Navê wê yê berê Ancyra bû. Herwekî Angora jî dihate gotin. Enqere di dema
Osmaniyan de bajarokek piçûk û bêqîmet bû. Paytextê Osmaniyan Stenbol bû dema
Osmanî têk diçin û Stenbol ji aliyê Brîtaniyan ve tê dagirkirin, tevgera Kurd û
Tirkan wekî navendek vê bajarê hildibijêrin. Piştî avakirina komara nû ya
Tirkiyê Kurd tên xapandin û ew parlamenên kurdan ên ku di meclîsa Enqereyê de
cih digirin tên jiderkirin an kuştin.

Enqere piştî damezrandina Komara Tirkiyê bajarokê Enqereyê mezin û şên dibe.
Niha hejmara niştecihan 4.466.756 (2007) e û duyemîn bajarê mezin ê Komara
Tirkiyê ye. Li navçeyên wê gelek Kurd dijîn, wekî li navçeya Haymana hwd. Ji wan
kurdan re Kurdên Anatoliya Navîn tê gotin. Dîsa li navenda bajêr bi sed hezaran
Kurd dijî. Klîmaya Enqereyê reşayî ye û bi zivistanan sar e. Bilindahî ji rûyê
avê 900 m - 1.050 m ye. Li Enqereyê gelek zanîngeh hene, navdartirîn zanîngeha
li Enqereyê Zanîngeha Teknîkî ya Rojhilata Navîn e. Aboriya niştecihan pirranî
li ser karmendiyê ye. Girtîgeha navdar a Mamak Cezaevi li ser kola Samsûnê ye.
Li taxên wekî Samanpazarî, Çîncîn gelê xizan di gecekondû´yan (avahiyên bi şevê
hatina avakirin) de dijî. Di salên 2000´î de bi hezaran malbat bi darê zorê ji
gecekondû´yan hate derêxistin û bêzar man.



https://ku.wikipedia.org/wiki/D%C3%AErok

Dîrok an jî mêjû, vekolîna zanistî ya bûyer û rewşên siyasî, aborî û civakî yên
demên borî ye. Pisporên dîrokê dîroknas (dîrokzan, dîrokvan) in.

Du teorî li ser etîmolojiya peyva dîrok hene, Li gor yekê ji wan peyva dîrok ji
gotina "dûr" têt ku di hin zaravayên kurmancî de wek "dîr" yan "dwîr" têt gotin.
Teoriya din bawer e ku "dîrok" ji gotina "çîrok" hatiye[çavkanî pêwîst e].

Mêjû bi taybetî bi soranî tê bikaranîn û ji peyva "mêj" e ku tê wateya demeke
dûr berî niha[çavkanî pêwîst e].

Mirov bi nerîna li pirtûkan, rojnameyan, nameyan, nîgaran û tiştên wek wan jê
agadar bibe ka di dîrokê de çi qewimiye. Ev dîrok wek dîroka nivîskî têt nasîn.

Lê dîrok ne tenê bi berhemên nivîskî ve girêdayî ye. Di nav gelek gelan
nivîsandin pir kêm hatiye bikaranîn, loma dîroka wan bi pirranî di çîrokbêjî û
dengbêjiya wan da ye. wê demê dîrokê re dibêjin dîroka devkî.

Bi gelemperî Herodotusê yewnanî (484-425'ê berî zayînê) wek bavê dîroka nivîskî
ya cîhanê tê nasîn[çavkanî pêwîst e].

Pêşî dîrok tenê ji berhemên nivîskî û ji gotinên devkî dihat berhevkirin. Lê
piştî pêşketinên zanistî, bi taybetî di warê arkeolojiyê de, dîroknas dikarin ji
serdemên hê nivîsîn peyda nebûbû jî agahiyan wergirin. Ev yek bi taybetî bi
vedîtina gor û nîgarên serdemên kevnare gengaz e.



https://ku.wikipedia.org/wiki/Qers

Qers, bajarekî bakurê Kurdistanê ye. Qers di nav sînorên komara Tirkiye de
dimîne.

Pivana erda bajêr 18.557 km² ye. Erda herêmê % 38,2 wî ji çiyan, % 111 ji deştan
û % 50,7 wî jî ji platoyan pêk tê. Li erda herêmê tene, kartol, kixsên şekir,
pembo, genim,ceh û goringe tên çandin.

Çiyayê Sîpanê bilindahiya wî 2909 metre ye. Çiyayê Pîvaza 2808 metre, çiyayê
Ziyaretê 2838 metre ye. Li dora van çiyan bi deşt û platoyên fireh hatine
dorpêçan. Dîsa çiyayên din; Çiyayê Ala, Çiyayê Demê Avê, Çiyayê Dohnî, Çiyayê
Hecî Xelîl û Çiyayê Allah û Ekber. Di rêza Agirî de jî çiyayê Zorê û çiyayên
Xurê hene ku billindiya wan zêdetirî 3 hezar mêtroyî ne. Kismek ji Çiyayê Agirî
(5.123 m) jî dikeve hundirê sînorên herêmê.

Çiyayên din: Çiyayê Zor (3.196 m), Kisir (3.197 m), Kopîl (3.120 m) û Sibhan
(Sîpan) (2.909 m)

Geliyê Aras: Ji zozanên Tekmanê û Pasinê dest pê dike. Deşta Îdirê jî ji vê
geliyê dest pê dike. Deşt di navbera çiyayê Agirî ya biçûk û mezin de ye.
Mezinbûna wî 650 km² ye.

Deşta Qersê: Deşta herî fireh di erdnîgariya bajêr de deşta Qersê ye û jî nêzî
navçeya Sêlîmê dest pê dike, ji başûr ve heta Erdexan ji rojhilat ve jî heta
Qamîşan û sînorê Ermenistanê ve dirêj dibe. Ji çend deştan (Zarûşad, Qers,
Xançerî, Aqçaqele) pêk tê. Mezinbûna deştê 2500 km² ye.

Çemê Aras: Ji çiyayê Bingolê dertê û ji Erziromê dikeve tixûbên Qersê. Çem
diherikeBehra Hezarê. Çemê Arpa jî şaxek çemê Arasê ye. Çemê din yê herêmê jî
Qers û Kur e.

Li herêmê çend golên tabîî jî hene. Wek Çildir (120 km²), Aygir (3 km²) û
Xozapîn (27 km²)

Li herêmê ji bin erdê lînyît, asbest, perlît, xwê û malzemên tûxla û kiremîdan
dertên.

Li golên herêmê mahsî hene. Li çiyan gur, rûvî, semasî, darbir, hirç û teyrên
kovî wek werdek, kev û qaz jî hene.

Piraniya nifûsê ji Musulmanan pêk tê. Li herêmê kurden Êzdî jî hene. Wana cî û
warê xwe terk kirine, dewleta Tirkan ewana ji gundê wan derxistine. Gundên wan
giredayî navçeya Qulpê ne. 7 ji wan gundan ev in: Saribilax, Tendurek, Qeranix,
Badilî, Qazîqopran, Civanî û Heşerî. Xiristiyan jî li gundên Posofê "malakan"
hene. Ciwaka herêmê ji Kurd, Azeriyan pêk tê.

Dolmên Sêvan: Sêv tên perçekirin û hundirê sêvan bi şekirê pûdra û gûz tên
tijekirin û devê wan tên girtin. Di siniyek de tên rêz kirin, rûnê nivîşk, av bi
ser tê reşandin û tê kelandin.

Daşkifte: Kîloyek goştê hêtê çar perçe tê jêkirin û tê kutandin. Çar serî pîvaz
bi goşt re tê lihevxistin. Qedexek lepa birincê yan jî nok, xwê û îsota reş
dikeve navê. Malzeme dibe çar perçe, her perçeyek di hundirê kulmê de tê
giroverkirin û hêkek kelandî dikeve navê û bi încasên hişk (mişmişên reş) dora
goşt tê girêdan. Di avê de tê kelandin û dema servîs dibe kifte tê perçe kirin.

Herêm bi zozan, gol û hewa ya xwe yê paqij bi nav û deng e. Herêm ji bo spor û
aktivitetên zivistanê ji musaîd e. Germav jî li herêmê wek ciyên vehêsanê ne.
Kela Qersê, Xerebê Anê dêr û mizgeftên herêmê ji wek ciyên tarîxî, ji alî gel ve
tên ziyaret kirin.



https://ku.wikipedia.org/wiki/Naz%C3%AE

Nazî an jî "nazîtî, nazîsm peyveke kolanî ya bo alîgir û birêveberên Adolf
Hitler û sosyalîstên neteweperest (bi almanî: Nationalsozialist) tê bikaranîn.
Peyv ji kurtkirina peyva almanî Nationalsozialismus tê. Herwekî neonazî (anku,
"tezenazî", "nûnazî") jî tê wateya nasyonalsosyalîstên nû. Îdeologiya
nasyonalsosyalîzmê di Şerê Dinyayê yê Duwem de bo sedemê mirina nêzîki 50 milyon
mirovî û têk çû. Nazî, di deme şerê cihanê yê duyem de li Almanya hatina ser
desthilatdariyê. Avakerê bîrdoziya Naziyan Adolf Hîtler, bi aslê xwe yekî ku
Awûstaryalî bû. pênaberekî ku li Almanya bû. Piştre li wir xwe avêta nava
Siyesetê û pêde çû. Hîtler, li Almanya, hemû nirxên miorvatî bikarhanîn bi wan
bilind bû û hat û bû desthilatdar. Pêşî di partiya Almna ya ku weke partiyeka
karkeran bû "Partiya karkar û sosyalismê ya Netewî" ku bi almanî navê wê
"Nationalsozialistische Deutsche Arbeiterpartei, (kinasî; NSDAP)" Li ser wê wê
re bilind bû û hat ser desthilatdariyê.



https://ku.wikipedia.org/wiki/Heleb

Heleb (bi erebî حلب‎, Halab; ji bo ewropiyan weke Aleppo tê naskirin; bi ermenî
Հալէպ, Haleb; aramî Hadad an Halab) parêzgeh û yek ji mezintirîn bajarên Sûriyê
ye û yek ji bajarên herî kevnar e li herêmê. Ev bajar dikeve bakur-rojavayê wî
welatî, nêzîka 360 km ji Şamê bi dûr dikeve.

Ji xeynî navê Heleb, bi zimanê erebî, wek Leqeb û Heleb eş-Şehbe, ango "Heleba
gewr" jê re tê gotin. Akkadiyan jî jê re digotin Halab an Halap (û wisa jî
Hallaba, Halba, Halbi, Halpa hatî nivîsandin[çavkanî pêwîst e]. Di jêderên
kevne-misriyan de, bajar bi navê hlp dihat nasîn. Bi ûgarîtî û aramî jî wek hlb
dihat nasîn[çavkanî pêwîst e].

Yek ji cihên dîrokî, ku li Helebê herî zêde tê naskirin Kelheya Helebê ye. Ev
kelhe pir kevin e û bi şêweyê xwe yê îro ji aliyê eyubiyan ve hatiye avakirin.

Piraniya helebiyan erebên sunî ne, lê hejmareke mezin ji niştîvanên bajarê
Helebê û navçeyên wê kurd in. Her wekî din, ermeni, turkman, sûryanî, çerkez,
çêçan û ernewût jî li wir bi cî dibin. Dor 15-20% ji helebiyan mesihî ne.

Vaye demek dirêj e (ji sedsala 7'an de) ku li Helebê sabûn tê çêkirin û firotan.
Sabûna Helebê, ê ku ji zeytê zeytûnan û zeytê xarê tê kelandin, netenê li
rojhilatê, lê belê li seranserî cîhanê deng vedayî. Piraniya zeytê ji navçeya
Kurdaxê (Efrîn), a ku dor 40 km li bakur-rojavayê Helebê dikeve, tê anîn. Îro,
li Helebê nêzîka 60 sabûn-karxane yên biçûk hene û piraniya wan bi dest malbetan
de ne.



https://ku.wikipedia.org/wiki/G%C3%BClnaz_Karata%C5%9F_(B%C3%AAr%C3%AEtan)

Bêrîtan (Gülnaz Karataş) li sala 1971an Bongilan, Çewlîg - li sala 1992an
Şemdînan Gerîlayeke PKK'ê bû.

Karataş di sala 1992'a de, di dema dageriya yekem ya Başûr de ji bo nekeve destê
hêzên kevneperest, dawî li jiyana xwe anî. Gerillaya ARGK'ê Gulnaz Karataş
(Beritan) di şerê li dijî artêşa tirk û hêzên kevneperest de, jiyana xwe ji dest
da. Berîtan militanek ji Dêrsimê bû, di her dema jiyana xwe ya gerîla de, li
dijî hemû xirabiyan, qetliyam û zora li ser Dêrsim û hemû Kurdistanê de,
nûmûneyek isyanê bû. Beritan mantiqa PKK'ê ya ku dibêje: kî şer bike xweşik
dibe, heta dawiyê qebûl kiribû û di jiyana xwe de bi pêk dianî. Bêrîtan di şerê
Başûrê Kurdistanê de wek fermandarê tîmê cihê xwe girt. Beritan, di şerê Başûr
de, heta gulleya xwe ya dawî şer kir û ji bo sax nekeve destê neyarên xwe, li
ber çavên wan, bi awayek ku tu carî nayê ji bîr kirin, xwe di kendalekî de avêt.
Ev helwest û çalakiya Berîtan tesîreke mezin him li ser Gelê Kurd him-jî li ser
hêzên kevneperest kir. Serokê PKK'ê Abdullah Öcalan Bêrîtan wekî mînak nîşan da
û got: "Ev Jeanne d'Arca me ye."[çavkanî pêwîst e]

Derhênerê kurd Halîl Uysal di sala 2006'a de fîlmeke bi navê "Bêrîtan" li ser
jîyana Bêrîtan kişand.



https://ku.wikipedia.org/wiki/Ahmet_Kaya

Ahmet Kaya (z. 28'ê kewçêrê, 1957 li Meletiyê − m. 16'ê sermawezê 2000 li
Parîsê), hunermendekî kurd e ku wekî gelek hunermendên nifşa wî stranên xwe bi
tirkî digotin.

Eger mirov şert û mercên payîza 1956'an ku Ahmet Kaya ji dayîk bû bide ber çavên
xwe, texmîna ku wê ew temenê xwe hemûyî bi payîzan derbas bike, ne zehmet bû. Ne
bavê wî ye ku di karxaneya qumêş de karkerî dikir, nêtekê wî yî ku dinyayê
biguherîne hebû, ne jî li bajarê ku lê ji dayîk bûbû, li Meletiyê pencereyeke
xaniyê wan î mîna kozikekê ku tê re xweşikiyên dinyayê bibînin, hebû. Axa ku li
serê hatibû dinê, belkî jî bi her cûre nîmetên xwezayê hatibû xelatkirin, lê wan
salan li wê herêma dinyayê tu xweşiyên ku bên dîtin, tune bûn. Tirkiyeya ku bi
Şerê Cîhanî yê Duyem xizantir bûbû, piştî bûyîna Ahmet bi sê salan wê bibûya
şahidê derba leşkerî ya mezin a pêşîn ji komarê û vir ve û li sêdaran wê
serokwezîr û nûnerên xwe bidîta. Komara ciwan a 34 salî li hêviya janên xedar
bû. Bi hezaran sal e li ser dîn, li ser zêr û ta bi li ser jinan xwîna bi
milyonan ji her qewmekî ku li ser erda Anatolyayê hatiye rijandin û êş daye van
erdan, lê dîsa jî wê ev êş kî dizane heta çend salên din berdewam bikira bi vê
derbê.

Ahmet zarokê pêncem û dawî bû. Bavê wî yekî kurd bû ku ji Semsûrê bo kar bar
kiribû Meletiyê, dayîka wî jî yeke tirk bû ku hewl dida zarokên xwe bi namûs û
baş mezin bike. Yanî hinekî dişibiyan kurteya Tirkiyeya wan salan. Lihevnekirina
Ahmet a bi otorîteyê re hîn gava 4-5 salî bû û kuçe nas kir, dest pê kir. Digel
ku malbata wî bêdeng û di halê xwe de bû, ew yekî şerkirû çalak bû û nedihate
disiplînekirin. Ji bo ku biçe sînemayê carna bîhokên bapîrê xwe difirotin
fêkîfiroş, carna jî li kerê beredayî yê taxê siwar dibû û dibû Kara Muratê
lehengê xêzeromana ku di rojnameya herî navdar a wê demê de dihat weşandin, yên
nebaş dida ber şûran.

Gava temenê wî bû neh, di şevşahiya cejna karkeran de ku karkerên karxaneya ku
bavê wî jî lê kar dikir, li dar xistibûn, derket ser dikê. Wê şevê kêfa karkeran
pir ji guhdarkirina lê hatibû, kêfa Ahmet jî pir ji karkeran hatibû... Sê sal
mabûn ji derba leşkerî ya duwem ku wê dîsa jiyana bi sedhezaran mirovî û karkerî
belawela bikira. Wê şevê ne karkerên li wir, ne jî Ahmet bîr nedibirin ku demeke
nêzîk cejna karkeran li aliyekî, wê nikarîna peyva 'karker' bi xwe jî bi lêv
bikirana.

Gava Tirkiyeyê bi deh hezaran şagirdên zanîngehê û karker xistin girtîgehan bo
tê de birizin, bûyera ku mohra xwe li derba 1970'yî da ew bû ku sê xortên
sosyalîst ên nestêle ku li dijî emperyalîzma Amerîkayê bûn, digel tu kes
nekuştibûn û tu kes birîndar nekiribûn, piştî darizandineke bi lez û bez hatibûn
îdamkirin. Ahmet 13 salî bû. Xaka Anatolyayê heqê nîmetên ku dabû, dîsa distand.
Bi vê atmosfera civakî û siyasî re nifşekî din mezin dibû û hişê vî nifşî dirûv
digirt. Wê ev ne neheqiya ewil bûya ku vî nifşî şahdebûnî lê dikir.

Ahmet diçû dibistanê û demên xwe yên vala jî ligel dostekî malbata xwe, di
dikana kaset-plakfiroşekî de kar dikir. Wan demên ku li vê dikanê kar dikir,
derfeta wî çêbû ku gelek cûreyên muzîkê nas bike. Bi taybetî jî yên bala wî
dikişandin ew xort bûn ku dihatin dikanê kasetên Ruhi Su dikirîn û porên wan
dirêj û devlingê pantorên wan fireh bûn. Piştî salan di belgefîlmekî de ku
jiyana wî nîşan dida, wê bigota ku wê çaxê digote wan Sucular.

Xortên ku Ahmet digote wan, Sucular li hemû dinyayê wekî nifşê 68'an dihate
naskirin û nifşek bû ku bihîstiyariya wan acivakî hebû. Besteya ku digot, tê
bîra min a yekem e jî ji bo xortekî ji van hatibû nivîsandin; yê li ser hatî
nivîsandin Başar Abê bû ku bi mînîbûseke Volkswagen dolmîşçîtî dikir û Ahmet bi
xwe jî demekê li balê kar kiribû. Ahmetê ku gelekî pê êşiya gava rojekê li nava
kuçeyê polîs hatin ew birin, rabû besteya xwe ya ewil nivîsand ku wiha dest pê
dikir "Ezê Volkswagenekê bikirim, navê wê bikim Başar"[çavkanî pêwîst e]. Helbet
nizanîbû ku ev beste wê bibe destpêka repertuareke bi sedan stranî.

Malbat, piştî ku bavê Ahmet teqawît dibe û mehaneya ku digire têrî wan nake, bi
hêviya ku karekî nû bibînin û ji bo zarokan dahatûyeke baştir ava bikin, biryarê
digire ku Meletiyê terk bikin û barî Stenbolê bikin. Dem, li Tirkiyeyê hemûyî
dema koçberiyê ye. Bi sedan otobûs û qemyon ji Rojhilat bo bajarên Rojavayê, bi
taybetî jî bo Stenbolê hêviyan bar dike. Her roj bi hezaran zarokên biçûk, mîna
ku Ahmet jî wan rojan pê dihesiya, bi tirs û xofa ku bajarê mezin xistibû dilê
wan, dijiyan.

Êdî derve li ber çavên wî tiştekî din bû. Jiyana derve bi awayekî din nas dikir
edî. Pir dihesidî ciwanên Stenbolê ku qîz û xort bi hev re digeriyan lê pê
dihesiya ku ger mîna wan li xwe bike wê lê neyê û ji ber vê pir xemgîn dibû. Ne
dikare çanda ku pê mezin bûye, bi temamî dev jê berde û ne jî dikare Stenbolê
bike Meletî. Wan salan di gellek karan de kar dike û dev jê berdide. Li bazarê
şportakariyê dike, li ber destê gellek kesan kar dike lê dîsa jî dev ji
baxlemeya xwe bernade. Bi muzîkê radibe û bi muzîkê rûdine. Û helbet rewşa ku
welat tê de çawa tesîrê li ruhiyeta wî dike, wiha tesîrê li muzîka whi jî dike.

Xortên ku bêçareyiyê, derbederiyê, biçûkdîtin û xizaniyê ew gihandibûn hev, bi
hemû armancên xwe û hewldana ku jiyanê biguherînin, di her warî de bi rêxistin
dibûn. Mîna hemû hevalên xwe yên şoreşger wî jî êdî dest bi çûna Komeleya
Zanyariyên Gel (Halk Bilimleri Dernegi) dikir û tevî xebatên çandî yên wir dibû.
Helbet li wir jî baxlemeya wî ji destê wî neket. Hîn di rojên ewil de ecêb
hatibû dîtin baxlemelêdana Ahmet. Ji ber ku bi serê xwe fêr bûbû li gorî tu
qayde yan jî rêbazê nediçû.

Wê demê diçe konsereke Ruhi Suyê ku bengiyê wî bû li Zanîngeha Boğaziçiyê û
piştî konserê bi awayekî xwe digihîne cem Mamoste. Dixwaze nîşanî bide ku
besteyên Ruhi Su ew bi xwe çawa şirove dike. Ji berhemên Mamoste Ruhi yên ku
herî tê naskirin, strana "Mahsus Mahal" lêdide. Mamoste hîn di nîvê stranê de
baxlemeyê ji destê Ahmet digire û bi hêrs dibêjiyê, "Wilo mîna ku tu şer bikî li
baxlemeyê nayê xistin, mirov bi baxlemeyê bi hev naçe, bi baxlemeyê mirov meşkê
dike." Ahmet serê xwe ditewîne û ji wir derdikeve. Helbet Ahmet wê li ser a xwe
bûya. Gotinên Mamoste bêhtir wî tûj dikin, ew heta wê rojê li pey tiştên nehatî
ceribandin e her. Ji ber ku besteyên wî jî ne di qalibekî ku tê zanîn de bû,
ecêb dihat dîtin.

Di pîrozkirina cejna karkeran a 1'ê gulana 1977'an a li meydana Taksimê, di
gullebaranê de ku îro jî hîn diyar nebûye ka ji aliyê kê ve hatiye kirin,
hevalên li cem Ahmet hatin kuştin. Her çend bi fereke sola xwe ji wê derê bi
silametî rizgar bibûya jî êşa ewil a kuştina hevalên xwe jiya. Paşê gava afîşeke
naveroka wê masûm didaleqand, dihat girtin û êdî hîsa li "hundir"bûnê jî dijiya.

Gava şêniyên dijber û bi hêrs, di nav xirecir û amadekariyê de bûn ku ji bo xwe
"dahatû"yekê ava bikin, Ahmet ji derve lîse diqedand û diket Beşa Kemanê ya
Enstîtûya Perwedehiyê. Vê pêleyê li Komeleya Zanyariyên Gel keçeke bi navê Emine
nas dike, pir derbas nebûyî di ser naskirina wan re ev du ciwanên ku xwe nêzîkî
hev dibînin, biryarê didin ku bizewicin. Bi destgîrî (dergistî) dibin. Lê
wezîfeyeke her xortekî Tirk heye berî têkeve nav karûbarê dinyayê: Leşkerî.

Leşkeriya wî derdikeve Geliboluyê. Di demeke kurt de eleqe û qabiliyeta xwe ya
li ser muzîkê nîşanî qumandanên xwe dide û dikeve orkestra Artêşxane de. Temamê
leşkeriya xwe wekî endamê joker ê orkestrê derbas dike. Pêwendiya xwe bi gelek
amûrên muzîkê re bi pêş dixe. Di serê xwe de motîfên roavayî ku bi kemanê tevî
muzîka ku bi baxlemeyê çêkiriye, kiriye, bi çelloya ku li leşkeriyê ji mecbûrî
lêdixist bêhtir bi pêş ve diçe.

Ahmet û Emineya ku êdî hînî jiyana di nava derbê de dibûn, dizewicin. Ahmet
dixwaze muzîkê bike û yên di dilê xwe de vebêje û dengê xwe bigihîne dostên xwe
yên di girtîgehan de lê êdî maleke wî ya ku divabe debara wê jî bike, heye.
Lewre piştî demekê di tebaxa 1982'an de keçeke wan tê dinê. Navê wê dikin
Çiğdem. Ahmet radije baxlemeya xwe û straneke dinivîse, di strana xwe de ji
Çiğdem re dibêje ku li xerabiya vê dinyaya ku lê çêbûye negirî û dibêjiyê ku
hêvîdar be ji vê jiyanê: "Megrî dergûşa min, tu jî megrî, hêvî bi te re ye,
dahatû bi te re... Pir li dûr ciyekî wiha heye, li wir şadî û jiyanek heye ku
amade ye bo parvekirinê..."

Sala 1984'an Ahmet stranên wî di berîka wî de bi israr diçe devhe deriyên
şirketên muzîkê. Êdî stran jî Ahmet jî westiyane. Ji ber ku stranên wî naşibin
tu cureyên din ên muzîkê û ji ber naveroka wan a civakî tu şirket newêre xwe
bide ber çêkirina albuma wî. Lêbelê hin bi hin navê Ahmet û stranên wî li ser
zimanan digerin êdî. Bi alîkariya çend hevalên xwe li kafeyeke li Beyoğluyê
konserekê pêk tîne, navê konserê jî dike "Baxleme wiha jî tê lêxistin!", bi vî
navî bersivê dide wan gotinên Ruhi Su ku jê re kiribûn.

Li ser ku vê konserê ji ya texmîn kiribûn zêdetir bal kişand, bi pereyên ku ji
vê konserê hatî û bi piştgiriya dayîka wî û hevalên wî yekser diçe Beyoğluyê,
Studyoya Değişim a Sezer Bağcan. Wê albuma xwe ew bi xwe çêbike. Sezer Bağcan
pir ji vî xortê bi daxwaz û xwedî stranên cuda hez dike û dest bi albumê dikin.
Stranên wî bo wê demê pir xeternak in. Dev ji belavkirina wê berdin, dibe ku
guhdarkirina li wan jî bibûya sûc û girtîgeh bihata holê lê Ahmet wiha dibêje:
"Kar tuneye, em li kuçeyan birçî digerin, ez hatim terkkirin, dergûşa min nîşanî
min nadin, hevalhen min hemû jî jixwe di girtîgehê de ne, ezê stranên xwe
bibêjim û biçim cem hevalên xwe"...[çavkanî pêwîst e] Lêbelê mîna ku Ahmet jî wê
paşê li xwe mikur bihata, dixwest ku têkeve girtîgehê lê nedixwest ku pir tê de
bimîne. Digel ewqas stranên rexneyî, straneke anonîm jî dixe albumê ku ev stran
behsa lehengiya artêşa Tirk a di Şerê Rizgariyê de dike... Wê serî tevlihev
bibin!

Albûm di demeke kurt û di nav şertên giran de diqede. Ji ber ku albûmeke
qediyayî digel ku neyê firotin jî wê zêde zerareke ticarî neyîne, ne zehmet bû
ji bo ku Ahmet şirketekê bibîne. Meha [avrêl]]a sala 1985'an bi navê "Ağlama
Bebeğim" ku navê strana ku ji bo Çiğdem nivîsandibû, albûm tê belavkirin. Di pey
vê re jî li Şanê ku yek ji navdartirîn salonên wê demê ye, bi tena serê xwe
konserekê dide û salon bêyî ku ew çende texmîn bikin, bi serî ve tê dagirtin.

Albûma "Ağlama Bebeğim" nû tê belavkirin, berhev dibe û Ahmet dixin nezaretê.
Dadgeha ewil, dadger li ser gotinên di strana wî ya "Ağlama Bebeğim" de
radiweste ku wiha ye: "Pir li dûr ciyekî wiha heye, li wir şadî û bextewerî
heye." Ji Ahmet dipirsin ku ew der ku der in! Darizandin zêde dirhej nakeabelkî
jî ji ber wê strana lehengiyê ku serî tevlihev kiriye, albûm serbest dibe dîsa.
Şirket û Ahmet îlaneke didin rojnameyê ku firotina albûmê serbest e. Îlana ku bi
van gotinan belav dibe, "Albûma Ahmet Kaya ya bi navê 'Ağlama Bebeğim' ku hatibû
qedexekirin, bi biryara dadgehê êdî serbest e", dihêle ku eleqeya bo albumê
zêdetir bibe. Bi rengekî ecêb albûm pêşîn li girtîgehan, paşê jî li derve pir
balhe dikşîne. Ahmet bi albûma xwe bûye dengê bi sedhezaran mehkûmî û malbatên
wan êdî.

Yên 1980'yî ketine girtîgehê êdî hêdî hêdî jê derdikevin. Bo albuma duwem Ahmet
dîsa dikeve studyoya Değişim. Sezer Bağcanê xwediyê studyoya Değişimê, birayê
mezin ê Selda Bağcan e ku ew bi xwe hunermendeke navdar e û Selda jî bi derbê re
demekê li Girtîgeha Metrîsê girtî maye. Gava Selda di girtîgehê de ye,
hevaltiyeke wê ya nêzîk bi keçekê ji yên wir re pêk tê. Ev keç, Gülten
Hayaloğlu, piştî ku 4 salan girtî dimîne derdikeve û li ser daxwaza Selda tê li
studyoya Değişimê kar dike. Dema tomarkirina albuma duwem, Ahmet û Gülten
derfeta ku dûr û dirêj sohbet bikin, dikeve dest wan û pişthi van sohbetên dirêj
hevaltiyeke wan a xurt pêk tê, lewre her du jî bi heman hestan li dinyayê
dinihêrin.

Ji xwe Gültenê li albuma ewil a Ahmet hîn di girtîgehê de guhdar kiriye û pir
kêfa wê jê re hatiye, lê mîna gelek kesan wê jî nizaniye ka rûyê wî çawa ye,
yekî çilo ye ta ku hev nas dikin. Zêde di ser re derbas nebû albuma duwem a bi
navê "Acılara Tutunmak" belav dibe û vê pêleyê êdî hevaltiya di navbera wî û
Gültenê de vediguhere evînê. Albuma duwem jî bê reklam li ser zimanan digere,
firotineke ecêb dike. Ahmet wê vê bexteweriya xwe bi jina ku jê hez dike re
bijî.

Wan rojan Gülten, şiîreke Nevzat Çelik ku mehkûmê îdamê bû û Gültenê ew ji
girtîgehê nas kiribû ku bo dayîka xwe nivîsandibû, datîne ber Ahmet, "Şafak
Türküsü"(Strana Berbangê). Sala 1987'an e û hîn jî derbarê sedhezarên girtîgehan
de biryar nehatiye girtin, û bi salan e ev girtî li bendê ne ku dadgehên wan
biqedin. Devê deriyê girtîgehan bi dê û bavên ku digirîn, tije ye. Albuma sêyem
bi navê "Şafak Türküsü" ya ku Ahmet besteya wê çêkiriye, derdikeve. Ahmet careke
din qala birîna civakê kiriye, careke din bûye zarokê netebite yê pergalê.
Nezaret û lêpirsîn tu car naqedin, lê êdî Ahmet başe baş tê naskirin û tê
nîqaşkirin. Digel ku sala 1987'an sala "Şafak Türküsü" ye jî lêbelê dibe sala
bûyîna Melis jî ku ji Ahmet û Gülten dibe. Ahmet bi heyecana ku car din bûye
bav, dest diavêje besteyên nikûnû.

1988'an li Tirkiyeye, di rojnameyan de lîsteyên "Yên pir tên firotin" jî êdî
bûne mode. Albuma "An Gelir" a Ahmet ku whe salê derçûye, gava çû serê lîsteyê
firotana rastî û bê çiqasî lê the guhdarkirin, bi awayekî fermî jî tê
ispatkirin. Muzîka Ahmet a ku heta wê demê kesî nexistiye tu kategoriyê, belkî
jî ji hewcedariya kku rojname navê cureyekî lê bikin, navê cureyekî nû tê
afirandin ji aliyê van rojnameyan ve: "Muzîka Xweser"(Ozgûn). Êdî Ahmet kulvara
xwe vekiriye û nav lê hatiye danîn.

Birayekî mezin ê Gültenê heye; Yusuf Hayaloğlu. Yusuf wê demê di kargeha xwe ya
biçûk de karên grafîk û dîzaynê dike. Ji şiîrê hez dike û şiîrê dixwîne. Gülten
bawer dike ku wê ji şiîrên kekê wê û ji muzîka Ahmet encameke xweş derkeve. Hewl
dide ku her duyan bi afirandineke hevpar bigihîne hev. Rojekê gava hemû bi hev
re li milê Tarabya eraq vedixwarin, Yusuf ceribandina ewil a gotinên stranê
datîne ber Ahmet; "Hani Benim Gençliğim." Ahmet nû van gotinan dixwîne dest bi
girhi dike ku wê ev stran bi salan ji ser zimanan nekeve û wê li Tirkiyeyê bibe
fenomenek ku tê de qala xortaniyeke ku hemû tiştên wê ji destê wê hatiye
sitandin, dike. Bi şev nû digihe malê bi derbekê re besteya van gotinan temam
dike.

Rojên li pêş çend gotinên stranan ên din ên Yusuf beste dike û tevî stranên xwe
dike, piştî vê yekê Ahmet, sala 1987'an meha Sermawezê albuma xwe ya bi navê
"Yorgun Demokrat" çêdike. Album dîsa gelek caran tê darizandin, dîsa ji serhe
lîsteyan danakeve û tê ispatkirin ku serkeftina Ahmet, nelihevkirina wî ya bi
pergalê re û muxalifiya wî ne derbaskî ye lê mayînde ye.

Ahmet di ber afirandina xwe re, bi tembûra xwe piştgiriyê dide karkeran,
xwendekaran û mexdûrên li her aliyê Tirkiyeyê ku bo jiyaneke mafê wan e
têdikoşin û di ber van konseran re jî dîsa albumên xwe berdewam dike. Tebaxa
1988'an albuma "Başkaldırıyorum" û Avrêla 1989'an jî albuma "Resitaller" ku bi
baxlemeyekê tenê ji tomarkirinên konseran pêkhatî, derdixe piyaseyê. Her du
albûm jî careke din dibin albumên ku herî pir tên firotin wê demê. Lê bi taybetî
jî ya balkêş ew e ku "Resitaller" bi enstrumaneke tenê û bi du mîkrofonan hatiye
tomarkirin û digel vê demeke dirêj ji serê lîsteyan daneketiye; ev jî wê wekî
cara pêşîn li dîrokê bihata nivîsandin.

Ahmetê ku sala 1990'î cara yekem şansê wî çebû ku li Parka Gülhaneyê konser bide
70.000 bi bilêt, texmînî 100.000 kes tê konsera wî. Di konserê de bûyerên mezin
pêk tên, polis guleyan berdide hewayê û gelek kes jî birîndar dibin. Ahmet vê
carê jî ji bo ku temaşevan bi sergermî tevnegeriyane û bi paçê kesk, sor û zer
ku weke sembola kurdî tê nasîn xwe ber sahnê ve avêtine tê darizandin. Rastiya
girseyeke wisa mezin ku van salan xwe li dor Ahmet girtibû li Tirkiyeyê tunebûna
televizyonên taybet û bi tenê hebûna televizyon û radyoya dewletê bû. Yanî Ahmet
Kaya, ji ber ku qedexekirî bû di tu medyaya bihîzyarî û dîtbarî de ne dihate
bihîstin, dîtin û stranên wî dernediketin. Ahmet di van deman de giraniyê dide
konseran. Hezkarên wî yên ku tenê bi wêneyekî wî dinasin, her cihê ku lê konser
dide salonan têrtije dikin.

Her çiqas piştî salên 80'yan, parlemena Tirkiye'yê ku bi destûr û rênîşandina
leşkerî hatibû sazûmankirin derbasî demokrasiya pir partî bûbe jî, girtîgeh bi
kesên ku bi 12'ê Îlonê re ketine hepsan tije bû û ji demokrasiya rasteqînî hê jî
gelekî dûr bûn. Televizyonên tirkî yên taybet, cara yekem van salan ji derveyî
welat li Tirkiyeyê dest bi weşanê dikin. Ji niha û şûnde Ahmet Kaya, cara yekem
derdikeve televizyonan û bi gel re hevnas dibe. Her çendî zimanê wî yê tuj,
hevnasîna hezkarên wî ya tiştê ku dihate ber devê wî bê tirs gotina li hemberî
bêdadiyê zêdetir ew pê ve girê didan, lê ev pêşveçûn pergal dixiste nav mitalan
û astentengiyên pêşberî wî zêdetir dikirin. Li gelek bajaran albûm dihatin
berhevkirin, konser qedexe dibûn, gelek dozên ku bi salan heps jê re dihate
xwestin lê vedibûn.

Ji welatên ku Ahmet herî pir meraq dikir yek jê Kuba ye. Sala 1993'yan tevî jina
xwe Gülten, keça wan Melis û çend hevalên xwe diçin Kubayê bo pîrozbahiya 1'ê
Gulanê. Ahmet li Kubayê gelek hunermend û wezîfedarên hikûmetê nas dike. Li
vegerê beşek ji koma navdar a Kubayê, Tropicana vedixwîne Tirkiyeyê. Koma
Tropicana ku ji 9 kesan pêkhatî li ser vexwendinê tê Tirkiyeyê û Ahmet wan li
mala xwe dike mêvan û turneyeke bi 16 konseran pêk tînin ku hatina van konseran
hemû bo zarokên Kubayî ye.

Vê demê Ahmet Kaya beşdarî konserên ku bo zarokên Bosnayî, bo karkerên Denmarkî
saz bûne, dibe. Hema bibêje li her welatê Ewropayê konserên alîkariyê yên cur be
cur dide.

Salên '90'î li Tirkiyeyê bi gurbûna şerekî nû ji şerên ku li ser axa Anatolyayê
ranaweste, dest pê dike. Li bajarên rojhilat û başûrê rojhilatê Tirkiyeyê
teqandina di navbera artêşa tirk û PKK'ê de di demeke kurt de vediguhere şerekî
navxweyî ku tesîra xwe li hemû Tirkiyeyê dike. Li her çar aliyên Tirkiyeyê her
roj cinazeyeke bi bûyer û hêleman radibe. Gava dayîk li ser lawikên xwe digrîn,
ji herêmên ku kurd lê zêde ne jî hema bibêje ji her malbatekê çend kes
derdikevin serê çiyê û dest bi şer dikin û şîn tu car naqede. Her ku tê gotin,
"Tiştekî bi navê kurd tuneye, zimanekî bi navê kurdî tuneye", hemwelatiyên kurd
hîn bêhtir tevî refên PKK'ê dibin û her ku êrîşên PKK'ê zêde dibin, dewlet
tedbîrên xwe tundtir dike. Medya, di vê rewşa şerê giran de û di nava van
tedbîran de, peyva "kurd" dike peyveke tirsnak. Êdî kurd û PKK hema bibêje yek
in. Bi milyonan kurd û tirkên ku ev hezar sal e mîna dostan bi hev re jiyane li
ser vê erdnîgariyê, êdî dijiminên hev in. Gelek mirovên ku dibêjin, hewce ye
çanda kurd û zimanê kurdî bê pejirandin, digel ku qet neketine nav refên PKK'ê û
pêwendiya wan pê re tuneye, wekî xayînên welatê xwe tên îlankirin. Yek ji van
kesan jî Ahmet Kaya ye.

Ahmet Kaya di her mîkrofona ku medya dirêjî wî dike de, di her konserên xwe de,
di her bernameyeke televizyonê de vê muşkileyê tîne zimên. Di her firsendê de
dibêje ku ew naxwaze Komara Tirkiyeyê bê dabeşkirin herwiha hîn bêhtir bi hev ve
bê girêdan û li Komara Tirkiyeyeke bi temamî demokratîk, bi her mirovê ji her
qewmî re bi awayekî birayetî bijî. Lê balê dikşîne ser wê ku hewce ye dewlet
bipejirîne ku kurd jî li vî welatî dijîn, zimanê kurdî bipejirîne û şert û
mercên jiyaneweyî û perwerdehiyê li herêmên ku kurd lê dijîn baş bike. Illeh
dibêje ku tu carî piştgiriya tu rêxisitinê nekiriye û huner di ser rêxistinan re
ye û nabe ku huner bi rêxistinî bê kirin û dîsa dibêje ku wî tenê rastiyên xwe
gotine û kirine stran û ji rojhilat ta bi rojava pir ji Tirkiyeyê hez dike û
yekbûna vî welatî diparêze lêbelê gotina ku "Tiştekî bi navê kurd tuneye"
muşkileyê çareser nake. Her ku Ahmet dibêje "Kurd" nûçeyên li ser Ahmet Kaya ku
di çapemeniyê de belav dibin, tundtir dibin[çavkanî pêwîst e].

Nû ku albuma wî ya "Şarkılarım Dağlara" sala 1994'an tê belavkirin, dîsa
hildikişe serê lîsteyan. Klîbên 3 stranên di vê albumê de dibin klîbên ku herî
pir tên daxwazkirin: Saza Niye Gelmedin, Kum Gibi, Ağladıkça. Stranek ji yên di
vê albumê de ku hîn jî ji ser zimanan neketiye, "Ağladıkça" ye ku nivîskara wê
jina wî Gülten Kaya ye.

Albuma "Şarkılarım Dağlara" bi firotina xwe ya 2 milyon 800 hezar libî li gorî
hejmarên fermî, gihîştiye rekoreke ku zehmet bê şikandin. Eger em bînin ber çavê
xwe ku li Tirkiyeyê çapên neqanûnî û bêbandrol ên kaset û CD'yan ji çapên bi
bandrol zêdetir e, em dikarin bi rehetî bibêjin ku ev hejmar çend qat zêdetir e.

Ahmet Kaya hema li pey albumê bi Kanal D re peymana bernameyekê pêk tîne. Navê
bernameya ku ligel Gülten Kaya û Yusuf Hayaloğlu amade dike, "Ahmet Abi'nin
Vapuru" (Vapûra Ahmet Abê) ye. Di vê bernameyê de ligel hunermendên ku dike
mêvan, stranan dibêje û li ser rojeva welêt dipeyive. Kursiyê xwe yê bernameyê
jî piranî ji bo banga aştî, biratî û demokrasiyê bi kar tîne. Ligel hunermendên
ku ji her çar aliyên Tirkiyeyê ew vexwendine, balê dikşîne ser dewlemendiya
pirçandîtiya welêt. Ji bo her yek ji van bernameyên ku 13 hefteyan berdewam kir
jî, klîbên şiîran ên ku wî bi xwe derhêneriya wan kiriye û bi xwe lîstiye,
dikşîne.

Sala 1995'an Tirkiye wan dayîkan nas dike ku her şemî li Beyoğluyê, li ber
Lîseya Galatasarayê kom dibin û dibêjin ku ew li zarokên xwe yên winda digerin.
Pir di ser ve neçûyî ev insiyatîfa sivîl ku navê "Dayîkên Şemiyê" lê hatiye
kirin, bi astengkirina dayîkan û girtina wan dê bihata navenda rojevê. Dayîkên
Şemiyê ji wan dayîkan pêk hatiye ku bi hincetên cur be cur ên siyasî polisan ew
dane ber lêpirsînê û ji yên ku zarokên wan winda bûne û tu xeber ji wan
wernegirtine. Ahmet Kaya ku jixwe di gelek stranên xwe de têgîna dayîkê pîroz
girtiye, di cî de piştgiriya Dayîkên Şemiyê dike û strana ku navê xwe daye
albuma ku wê salê, yanî sala 1995'an derxistî, ji bo Dayîkên Şemiyê dinivîse:
"Beni Bul (Anne) -Min Bibîne (Dayê)."

Ahmet Kaya, tu caran di bin kesayetiya xwe ya serhildêrî de rûyekî madekirî xwe
nîşan ne daye. Em dikarin bi hêsanî bibêjin ku kesê ew naskiriye wî weke kesekî
bi kêf, henekçî, balkêş, hazircewab rave dikin. Ew bi aliyekî xwe, weke zarokekî
li ser kerê berdayî yê taxê ketiye pey dijminê xwe maye di hiş de. Dema piştî
konseran û karê mûzîkê firsend didît bi dost û hevalên xwe re xwarinên xweş
xwarin, xwarin çêkirin, heya sibehê sohbetkirin, bi awayê henekî ji dost û
hevalên xwe re xefkvedan ew gelekî kêfxweş dikir. Pir kêfa wî ji wextveqetana
keça xwe Melis, alavên elektronîk bikire û nava wan tev bide, bi kameraya xwe
sahneyên dixwaze bikişîne dihat. Fêhmê wî yê li pereyan kêm e. Ji bilî pêşeroja
jin û keça xwe tu razandinên wî yên pereyan tunebû. Ji gelek turneyan bêyî pênc
qirûşan vedigeriya. Organîzator pere nebûya jî derdiket konserê ango li gor wî
tu sûcê mirovên li benda wî ne, nebû, hemû pereyên berîka xwe didan kesên pêdivî
pê heye, hin caran hemû hatina pereyên konserê li muzîsyenên xwe belav dikir. Ev
helwesta xwe jî bi gotinên, "Ez kengî bixwazim jixwe dikarim pereyan qezenc
bikim" rave dikir.

Di jiyana xwe ya xerîbiyê de civata kurd bû rêhevalê wî. Herçiqas dewleta romî û
çapemeniya wê ya faşîst wî qewitandibin jî, li xerîbiyê gelê kurd xwest li Ahmet
Kaya xwedî derkeve. Kurdên Ewropayê wî bi himbêzên vekirî, bi germahiya welêt
pêşwazî kirin. Êdî gelê kurd di çarçoveya mîhrîcanên xwe de rastî Ahmet Kaya
dihatin û bi dilgermî guhdarî wî dikirin. Ahmet Kaya ji nişka ve bû sinbila
trajediya gelê kurd.

Hevpeyvîna wî ya herî dawî li ser ekranê MEDYA TV hat weşandin. Ahmet Kaya êdî
wergeriyabû ew demokratê westiyayî ku di strana xwe ya 'Yorgun Demokrat' de qalê
kiribû.

Hê salek derbas nebû, di sala 2000'an de Ahmet Kaya ji ber qrîza dilê çavên xwe
ji jiyanê re girt. Laşê wî li goristana Père Lachaise li nêzî gora Yilmaz Guney
hat defn kirin.



https://ku.wikipedia.org/wiki/%C3%8Esra%C3%AAl

Îsraêl (Îsraîl, Îsrayîl, Îzraîl) (bi îbranî:  מדינת ישראל ? / i‎, lat. Medinat
Jisra'el; bi erebî: ﺔﻟود ﻞﻴﺋاﺮﺳإ‎, lat. Daulat Isrā īl) dewleteke rojhilata
navîn a ber sînorên Libnan, Sûriye, Urdun, Urduna Rojava, Misir û Xeze ye.

Rojavayê xwe digihêje Behra Spî. Ji hemû dewletên cîhanê de tenê li wir
pirraniya gel ji gelê cihû pêk tê.

Bi saya plana UNO ya 1947'an ji bo parkirina Fîlîstînê Îsraêl piştî dawiya
bervedariya neteweyên yekbûyî ya ji bo Fîlîstînê di roja 14'ê gulanê 1948'an de
weke komara parlamenter hate avakirin. Ev plana dewletên yekbûyî ya parkirina
Fîlîstînê ji bo avakirina dewleteke îsraêlî û erebî bûyereke sereke bû ji bo
qewimandin û pêkhatina pirsgirêka rojhilata navîn, ya ku hê jî berdewam e.

Hejmara şêniyên wê 7 milyon e. Welatê Îsraêlê piştî Şerê Duyem ê Cihanê ku bû
sedema kuştina 6 milyon cihûyan li Ewrûpayê hat damezrandin.

Li gorî rêxistina NGO ya bi navê Freedom House ew tek dewleta demokrasiyê ye li
rojhilata navîn (li gorî rewşa sala 2009'an).

Herwiha, li Îsraêlê hejmareke mezin Kurd jî dijîn, ku ji wan re Kurdên cihû tê
gotin.

Kevintirîn çavkaniya ku peyva "Îsraêl" bikartîne dîreka Merenptah a ji dema
Misira kevnare ye û îro li Muzeya Misirî (Kahîre) tê parastin. Nivîsa li ser tê
texmînkirin ku di sala 1211'an B. Z. hatiye çêkirin behsa şerekê dike li dijî
geleke bi navê Îsraêl. Li gorî etîmolojiya gelan a tewratê peyva "Îsraêl" tê
wateya "şervanên Xweda". Yakûb (patrîk) vê navê wergirt piştî ku li hemberî
dijminekî nediyar biserket. Neslên piştî wî (12 eşîr) weke "zarokên Îsraêlê",
"Îsraêlît" an bi kurtasî "Îsraêl" hatin binavkirin. Wek gelek navên samî, ev nav
jî ji fîîleke dema bihûrî û navekê pêk tê. Fîîl wek 'şerkirin', nav jî weke
'Xweda' kare bê bi nav kirin. Herwiha, ev pevy kare wek hevok bê fehmkirin jî û
li gorî vê yekê tê du wateyan:

Navên din ên alternatîv ên ku di dema damezirandina dewletê de dihatin
giftûgokirin Eretz Israêl (Welatê Pîroz), Zion, Yûdea û Yûdeaya Nû bûn.

Di dawiya sala 2011'an de jimara gelheya Îsraêlê (teva herêmên îşqalkirî)
7'837'500 bû, ji wan nêzî 5'901'000 cihû (75%) û 1'611'100 jî ereb bûn.

Li ser lîsteya welatên serbixwe li gorî jimara gelheyê  Îsraêl di sala 2011'an
de raya 97'mîn digire (hema piştî Swîsreyê). Ji gelheyê nêzî 91% li herêmên
bajarî, 25% jî li bajarên mezin ên welêt dijîn. Gelhe her sal 1% meztir dibe,
nêzî 70% li herêmên derveyî bajaran jidayikbûne û 30% jî ji 14 saliyan biçûktir
in. Bi guraniya gelheyê be, li ser her metrekareyekî 300 kes dijî.

Mirov hemwelatiyê bi rêya serlêxistinê an jî bi jidayikbûnê distîne. Bi saya
yasaya vegerînê her cihû kare xwe li Îsraêlê bicihbike û mafê hemwelatiyê
bixwaze.

Li gorî daxuyaniyên wezareta hindurî ya îsraêlî heta 31'ê berfanbarê 2006'an ji
7,1 mîlyon nîştecîhanên Îsraêlê 80.01% cihû ne, ji van dîsa 94.6% wek cihûyên bi
bawer qeydkirî ne. Kesa/kesê ku bavê wê/bavê wî cihûyekî oldar e, bi xwe jî kare
xwe wek cihûyeke oldar bi nav bike. Cihûyên oldar ên ku li Urduna rojava dijîn
wek 'bê îman' tên hesibandin. Ji xeynî vê yekê, 0.5% cihûyên ku bûne xirîstiyan
jî hene û ji wan 4.9% ji aliyê olê ve ne qeydkirî ne. Herwiha, 19.7% ê gelheyê
ereb in ku ji wan 83% misilman, 8.5% erebên xirîstiyan û 8.3% drûs û yên din in
(bûdîst, hîndu, samarîtan).

Li gorî qanûna vegerandinê kesên ku dayika wan cihû ye an jî derbasî ola cihûtî
bûne weke cihû têne hesibandin û lewra karin xwe li Îsraelê bi cih bikin.
Cihûyên bê bawerî û ateîst jî dikevin nava wan, lê jimara wan ne diyar e.



https://ku.wikipedia.org/wiki/W%C3%AAje

Wêje an jî edebiyat ji hunera ku bûyeran, ramanan, hesteyan û xeyalan bi şiklekî
bedew/estetîk bi rêya ziman îfade dike re tê gotin. Edebiyat tê maneya/wateya
hewldana nêrînek berfireh û gerdûnî, bilindkirina merhamet û hezkirinê. Edebiyat
bêyî maneya her tiştên ku hatine nivisin jî, ji hinek tiştên nenivisî re jî
edebiyat tên gotin. Mîna kilamên kurdî yên bi devkî, destan û hwd. Deqên/tekstên
nivisîn û nenivisîn ên hunerî berhemên edebî ne. Di vê dema me de êdî nivisandin
pir hêsan e. Loma ji bo parastina berhemek edebî nivisandin bûye tiştek zerûrî.
Niviskar bi herfan nêrîn, hest û xeyalên xwe bi awayek hunerî dineqişîne û
digihîne xwendewanan. Her niviskar berhemên xwe bi zimanekî dinivîse, pir caran
jî bi zimanê xwe yê zikmakî.

Wêje an edebiyat an jî lîteratûr bi wateya xwe ya berteng navê hevparê yê
helbestvaniyê û pexşanê ye. Di wateya berfireh de wêje têt maneya her tiştê ku
hatiye nivîsîn.

Ev nivîsar li ser wêjeya spehî ye. Bo wêjeya zanistî, binêre nivîsara li ser
Wêjeya zanistî.

Deqa xweşik, xweş, xwediyê taybetiyeke hunerî û bi armanca têrkirina xwendevan a
bi vî rengî nivîsîn, an jî ku ne xwediyê armanceke wisa be jî ji alî teşe û
naverokê ve xwediyê van taybetiyan, wekî wêje tê binavkirin. Wêje awayekî
vegotinê ye. Wekî hunerê vegotina dilîniyan a xweşik û bi bandor jî tê
binavkirin. Ji bo deqek (tekst) wekî berhemeke wêjeyî bête pejirandin, divê
xwediyê nirxekî hunerî be.

Ji berhemên nivîskî û devkî yên mîna helbest, çîrok, roman, destan, zargotin,
zêmar, stran, şano û hwd. yên ku bi mebesta çêjeke gewzîn bide guhdar û
xwendevên û cîhana wî/ê ya nîgaşî bixemilîne, hatibe nivîsandin re “wêje” tê
gotin. Wêje, şêweya vegotinê ya herî manîdar bedew û çêjdar e.



https://ku.wikipedia.org/wiki/Pirt%C3%BBk

Pirtûk, pertûk, kitêb an jî kitab di kurdî de gotina berhem jî jê re hatiye
gotin, belgeyên bi rûpelan hatiye ser hev û yên guhêzbar in.

Gellek awayên pirtûkan hene. Pirtûkên berîkê, ferheng, ensîklopedî, roman û hwd.
Pirtûk, li ser mijarekê bê û an jî li ser gelek mijaran bê, nivîsandin e.
Pirtûkên helbestî, pirtûkên wêjeyî, pirtûkên çandî, pirtûkên zanistî, pirtûkên
felsefîk û hwd, bi mijarî nivîsandin e.

Di roja me de, pirtûk, bi rûpelên wê re ji kaxizê pêk tê. Lê di demên berê de,
kurdan, kevir jî, bikar hanîna. Ji wê re gotine kêvalbar. Piştre di dema Mediyan
de, em dizanin ku çermê sewalan ku jê re eyar dihat gotin, hatiye bikaranîn. Tê
gotin ku dar jî, bi qeşartinê re hatiye rastkirin û bikaranîn, ji bo li ser
nivîsandinê û hwd. Di nava kurdan de ku nivîsên pîroz bin, nivîsên ku bi
neqşkirinê bê li ser xalîçeyan jî hatiye nivîsandin û bi hêtan de hatiye
daleqandin. Mînak, bi wêneyê, çêkirina wêneyê Şahmaran bi neqşî hatiye çêkirin,
ev neqşîtî, mînakeke ji wê re ku ev, weke çandeke pîroz di nav kurdan de bi
sadsalan domaye û heta roja me hatiye.

Di zimanê kurdî de, her demê nivîsandin bûye. Mînak, ji demên Gûtiyan, heta ku
tê dema me, ew çand nivîsandina pirtûka bûye. Lê dem bi dem di hêrîşên ku bûne
de bin û hwd, ji holê hatine rakirin.



https://ku.wikipedia.org/wiki/NATO

NATO an jî Rêxistina Peymana Bakurê Atlantîkê, (bi îngilîzî: North Atlantic
Treaty Organisation, fransî: OTAN, Organisation du Traité de l'Atlantique Nord)
hevalbendiyeke leşkerî ye û ji bo parastina li dijî êrişên dewletên din yên ku
tê de ne endam in hate sazkirin.

Yekem car bi tevlîbûna 5 endaman di 17'ê adarê sala 1948an de hate sazkirin.
Piştî Şerê cîhanî yê duyemîn ji bo sazkirina ewlekariya welatên herêma Atlantîka
Bakur hevdîtin hatin çêkirin. Di dawiyê de di 17 adara 1948'an de li Brukselê di
navbêra 5 dewletan de "paktekek pênc alî" hate mohir kirin. Paşê ji bo
pêşxistina sîstema parastina yekgirtî dewletên din jî serî lê dan û li ser vê
yekê di 4'ê nîsanê 1949'a de "Pakta Atlantîka Bakûr" ango NATO hate sazkirin.
Welatên ku vê peymanê mohirkirine ev in: Dewletên Yekbûyî yên Amerîkayê,
Brîtaniya Mezin, Fransa, Kanada, Belgiya, Holand, Lûksembûrg, Îtalya, Portûgal,
Norwêc, Danîmarka û Îrland. Bi vî awayî dewletên mîna Portûgal û Îtalyayê ku qet
eleqeya wan bi herêma Atlantîka Bakûr re tune ye jî tevlî paktê bûn. Lewma
hukumetên Tirk û Yewnanan jî xwesti tevlî paktê bibin û serî li dewletên endamên
paktê dan. Bi tevlîbûna Tirkiye, Yewnanîstan, Almanya Rojava (wê demê Almanya du
beş bû) û Spanyayê hejmara endamên NATOyê derket 16an.

Armanca vê peymanê ew bû ku rê li ber firehbûna Sovyetê di nava Ewropayê de
bigire. Li gorî peymana Atlantîka Bakur NATOyê, „heger êrîşek li ser endamekî,
yan jî çend endamên rêxistinê werin li darxistin, ev tê wateya ku êrîş li
hemberî hemû paktê (hevgirtin) hatiye kirin û divê li hemberî êrîşê helwesteke
yekgirtî ya parastinê ji aliyê endamên allîansê werê girtin. Yekem navenda
NATOyê li nêzî Parîsê hatiye sazkirin, paşê jî li paytexta Belgiya Brukselê.
Fermdandariya Başûr-Rojhilatê NATOyê jî li bajarê Tirkiye Îzmîrê ye. Piştî ku
dawî bi şerê sar hat, NATOyê armancên xwe careke din di bin çavan de derbas kir
û di sala 1991'a de stratejiyeke nû da pêşiya xwe. Li gor vê stratejiyê NATO
xwest ku hijmara hêzên xwe yên leşkerî kêmtir bike û zêdetir hevkariyê bi
saziyên navnetewî bike, beşdarî di operasyonên parastina aştiyê bibe. NATO di
hêla kontrol kirina çekan de jî, nêrîna rojava ya ku di Peymana (INF) ya sala
1987 an de hatiye, ji xwe re weke bingeh digre. Ew peyman dibêje ku pêwîste
çekên nukleriyên navencî li holê bên rakirin.

Sergio Balanzino û Alessandro Minuto Rizzo tenê ji bo dema lêgerîna li
sekreterekî nû - yanî bi awayekî komîsarî - li ser kar bûn.



https://ku.wikipedia.org/wiki/L%C3%AEtvanya

Lîtvanya an jî Komara Lîtvanya (bi lîtvanî: Lietuvos Respublika) dewleteke
rojhilatî ya Ewropa ye an jî gelek caran mîna dewleta bakurî ya Ewrûpa tê nasîn.
Lîtvanya li rojhilatê başûrê Zeryaya Baltik dimîne û ew yek ji Welatên Baltik e.
Li bakur Letonya li rojhilatê başûr Belarûs li rojavayê başûr Polonya û Rûsya bi
tixubên xwe dorpêçkirine.

Heta sedsala 13emîn Lîtvanya welatê mezintirîn ê Ewrûpa bû. Belarûs, Ukrayna û
hin beş ji Polonya û Rûsya dibin hikûmeta Lîtvanya ya mezin de bû. Di 1569 de
Polonya û Lîtvanya bûne dewleteke hevbeş (Yekbûyîna Lublînê).Ev devleta hevbeş
di sala 1795 de ji aliyê cîranên vê dewletê va hate dagirkirin. Piraniya welatê
Lîtvanya kete bin destê împaratoriya Rûsyayê ta serxwebûna 16 ê Reşemiya 1918'a
ku vedamezrandina Lîtvanya nû hat danezanîn. Di navbera 1940 û 1945'an de
Lîtvanya ji aliyê Yekîtiya Sovyetan û Elmanya ya Naziyan ve hate dagirkirin.
Nêzîkî dawiya Şerê cîhanî yê duyemîn de (1944) Lîtvanya ket bin destê Yekîtiya
Sovyetan de. Di 11'ê Adara 1990'î de Lîtvanya bû dewleta yekemîn ku ji Yekîtiya
Sovyetan veqetiya û ve-serxwebûna xwe diyarkir. Lîtvanya di 21'ê berfanbara
2007'a de bi temamî bû endamê Yekitiya Ewropayê. Di 2009'a de Lîtvanya wê 1000
saliya navê xwe pîroz kê.

Cara pêşîn navê Lîtvanya di dest nivîseke Elmanî de, di 14'ê reşemiya 1009'a de
derbas dibe. Welatên Lîtvaniyan di sala 1236 de ji aliyê Mîndaugas ve hatin
civandin. Dîroka tac lixwe kirina Hikûmdarê Lîtvanya; 6'ê Tîrmeha 1253'ya ye. Di
dema hikûmdarî ya Gedîmîniyan (1316-1430) de, herêmên Rûsya Sipî, Ukrayna û hin
beş ji axa Polonya û Rûsya ku niha serbixwene hatin dagirkirin. Di dawiya
sedsala çardemîn de Lîtvanya dewleta herî mezin a Ewropa bû.Tixûbên welat di
dema Mîrîtiya Mezin a Lîtvanya de bi beşek a mezin a Ewropa,ji Deryaya Baltik ê
digihişt heta Deryaya Reş. Zadeganên Lîtvanya di sala 1386'a de Xirîstiyanî
qebul kirin.Di sala 1410'a de artêşa Polonya û Lîtvanya serkeftineke mezin li
dijî şovalyeyên Katolîk di Şerê Grunwald'ê de; ku şerê mezintirîn e di Çaxa
Navîn de li Ewropa hatiye kirin. Di sala 1569'a de Lîtvanya û Polonya bû yek û
komara yekbûyî ya Polonî-Lîtvanî hat damezrandin. Lîtvanî weke endamekî di vê
sîstemê de xwedî artêş, dirav û mafên xwe bi xwe yên zagonî bûn. Di sala 1795'a
de ev yekîtî ji aliyê împaratoriya Rûsan we hate hilweşandin û ji %99 axa
Lîtvanya ket bin destê Rûsan û ya mayî jî bû para Prûsya. Piştî sedsaliya
dagirkirina Lîtvanya di 16'ê reşemiya 1918'a de ji nû ve serxwebûna xwe dazanîn.
Di 1940'î de Lîtvanya dîsa hat dagirkirin di dema Şerê Cîhanî yê Duyemîn de.
Cara talî Lîtvanya ji bin desthilatiya Sovyetan di 11'ê Adara 1990 de derket û
rizgar bû. Di 4'ê Reşemiya 1991'î de îslanda wekî dewleta pêşîn serxwebûna
Lîtvanya pejirand.Lîtvanya di 17'ê rezbera 1991'î de bû endamê Neteweyên Yekbûyî
û di 1'ê Gulana 2004'a de bû endamê Yekîtiya Ewropa.

Lîtvanya di kevê bakurê Ewrûpa. Rûerda wê 65,200 km² ye û tixûbên wê bi temamî
1,273 km ye. Cîranên tixûbê Lîtvanya: Rûsya Sipî 502 km,Letonya 453 km,Polonya
91 km û Rûsya 227 km xwedî tixûbin bi Lîtvanyare. Rûbara wê ya sereke Rûbara
Neman e. Li ser cokên vê rûbarê bazirganiya bi keştiya tê kirin. Cihê herî
bilind ê Lîtvanya Girê Aukštojas e û xwediyê bilindahîyek 294 metreye. Ji %31 'ê
axa Lîtvanya daristanin û ji %39 axa wê kêrî çandiniyê te. Paytexta
Lîtvanya,Vilnius li gorî daneyên erdnîgarî tenê bi çend kîlometreyan bi başûr ve
dikeve Navrasta Erdnîgarî ya Ewropa.

Di 2005'a de ji %79 gelê Lîtvanya oldarên Dêra Katolîkên Romayê bûn. Ev civak ji
destpêka xirîstîyankirina Lîtvanya di dawiya sedsala 14'em û destpêka sede ya
15'emve xwedî hebûnekê ye li Lîtvanya. Di sedsala 16'em de bandora Lutherîzm li
cîranên wê Lîvonya û Prûsya peyde bû. Di çaryeka sedsala 20'emîn de endamên
Protestanên Lutherî nêzîkî 200.000 kesî bû. Komên biçûk ên Protestanan li beşên
bakur û rojava yê Lîtvanya belavbûn. Dêr/civak ên curbicur ên Protestanan li
Lîtvanya ji salên 1990'i ve hatin damezrandin.

Di nifûsa Lîtvanya de ji %4.9 Ortodoksên Rojhilatî, ji %1.9 Protestan û ji % 9.5
bê ol in. Li welat her wiha Cihû, Misilman û alîgirên Karaîzmê jî nêzîkî %1.6 'ê
nifûsa Lîtvanya yê ne.



https://ku.wikipedia.org/wiki/Bel%C3%A7%C3%AEka

Belçîka an jî Belcîka, Keyaniya Belçîkayê (wekî Beljîka, Beljîk û Beljîkistan jî
tê naskirin, bi flemenî: Koninkrijk België, bi fransî: Royaume de Belgique, bi
almanî: Königreich Belgien) welatek li rojavayê Ewropayê ye ku dikeve ser
sinorên çar welatan: li rojhilatê welat Almanya, Lûksembûrg dikeve
başur-rojhilat û Holenda jî dikeve bakurê vî welatî. Beşeke mezin ê Belçîkayê
dikeve ser sinorê Fransayê. Herwisa beşeke biçûk a vî welatî dikeve ser Deryaya
Bakur.

Desthilata vî welatî demokratî û federalî ye, lê şahîtî (melik) jî hêj heye.
Belçîka ji deh parêzgehan pêk hatiye. Paytextê Belçîkayê Bruksel e ku dikeve
navenda Belçîkayê. Bajarên dî yên giring ev in: Antwerpen, Gent, Charleroi, Luik
û Brugge. Zimanên fermî yên Belçîkayê flemenî (60%), fransî (40%) û almanî (<
1%) ne.

Herêmên Belçîkayê deh in. Ji van pênc flemen (holendîaxêv) û pênc jî walon
(fransîaxêv) in. Bruksel ne tevî van herêman e.

Belçîka ji dû gelên sereke pêk tê: ew jî flemen (60%) û walonî (40%) ne. Flemen
bi zimanekî (anjî dîalektek) nezîkî holendî û walonî jî bi fransî diaxifin. Li
Brukselê 80% ji rûniştvanên bajêr bi fransî û ên din jî bi flemenî diaxifin,
eger biyaniyên ku li Brukselê kar dikin li ber çavan neyên girtin. Ji aliyê
cografîk ve Bruksel li navenda Belçîkayê dikeve û bajar weke giravekê di nav
herêma flemenan de ye. Lê çiqasî bajar dikevê nav herêma flemenan jî, dîsa
piraniya niştecihên bajêr ne bi flemenî, lê bi fransî diaxifin. Sedemen vê yeke
jî dîrokî ne û bî tesîra zimanê fransî di sedsalên borî de girêdayî ye.

Belçîka di nav wan sînorên kû em îro dibînin di sala 1831ê de hat damezrandin.
Di navbera flemenan û waloniyan de hertim raqîbiyet û tengezarî hebûn, lê evyek
tucara nebû sebeba şer û bihevçûnên çekdarî, ku hêjayî gotinê bin. Piştî
pevajoyek dirêj ku Belçîka di nav de gelek caran bi parçebûne rûbirû ma û
munaqeşeyên kûr li ser pirsa Brukselê di salên şêstî de, di sala 1970î de biryar
hat girtin ku Belçîka bibê dewletek federal kû ji sê herêman pêk bê: herêma
flemenan, herêma waloniyan û bajarê Bruksel. Bruksel ji ber wê yekê kirin
herêmek otonom, ji ber ku herdû aliyan nekarîbûn li hev bikin, ka bajar bikêvê
nav herêma kijan alî: ji bo flemenan Bruksel bajarekî ji aliyê dirokî ve
bajarekî flemenî bû û herweha diket nav herêma flemenan, lê li gor waloniyan
Bruksel bajarekî fransî bû û hejmara niştecihên bajêr jî evjek nîşan dida. Û ji
aliyê din ve, sedemek herî giring jî ew bû, ku pêwistî bi baytextek ne di bin
desthilatdariya yekî ji herdû aliyan de dihat dîtin. Ji bo van sedeman dawiya
dawî -çiqasî biryar di sala 70`yî de hatibê stendin jî- di sala 1989 de Bruksel
bû herêmek otonom. Ji xeynî herêmên otonom, kû xwedî dezgehen fermî ne, her
komek civakê (flemen, walon û alman) jî xwedî statû û dezgehên fermî ne. Yanî li
hêlekê parlamena herêma Walonya heye û li aliyê din parlamena gelê walonî jî
heye. Wek nimûne parlamena herêma Walonya tenê li ser gelê di nava sînorên
herêma xwe da hukumdare, lê parlamena gelê walonî ji bo hemû mirovên walonî
berpirsyare, ew li kudera Belçîka bijîn bila bijîn.



https://ku.wikipedia.org/wiki/%C5%9Eer%C3%AA_navxwey%C3%AE_y%C3%AA_S%C3%BBriy%C3%AA

Şerê navxweyî yê Sûriyê, serhildana Sûriyê, şoreşa Sûriyê an jî şoreşa azadiyê
ya Sûriyê serhildana xelkê sûrî li dijî rejîma Beşar Esed e ku di sala 2011'an
de li Sûriyê dest pê kir û di 2012'an de berdewam e û roja îro wekî şerê
navxweyî yê Sûriyê tê zanîn. Di vî şerî de bi hezaran sivîl hatine kuştin û
gelek sûrî bûne penaber li welatên cîran.

Bûyerên ku li gorî rejîma Esed komployeke ji derveyî ye, hem "ji aliyê dîndarên
selefî ve hatiye çêkirin" û hem jî "bi destê Amerîka û Îsraelê hatiye rêxistin",
di roja 15'ê adara 2011'an de li hemberî mizgefta Umerî ya bajarê Derayê, li
başûrê Sûriyê dest pê kirin.

Xwepêşander li dijî xwarina bertîlan û ji bo reforman diqîriyan. Li ser dîwaran
Azadî hatiye nivîsandin, li ser banga rûpela Facebookê wekî The Syrian
Revolution 2011 (Şoreşa Sûriyê ya sala 2011'an) bi awayekî ku tu carî berî
nebûye li dijî rejîma Beşar Esed. Xwepêşandanên Sûriyê di bin bandora şoreşên li
welatên ereban yên ku ji destpêka sala 2011'an de dest pêkirin ("Bihara Erebî");
bi taybetî, ev şoreşa gelên Tûnis û Misirê ya dijî serokê tûnisî Zaynil Elabidîn
û yê misrî Husnî Mubarek.

Di nav netewî de, li dijî rejima Sûrîya ya beşar esad, muxalifîyeka mazin afirî.
Di serî de, ku Emerika û Firansa serê wan dikişêne, platforma muxalifên sûrîyê
hat afirand in. Emerika, di destpêka mudahaleyê de xwest ku ji NY´ê biryarnayekê
bide buhurandin û bi wê re êdî bi leşkerî mudahele lê bike. Lê di dema
biryarnamê de Rusya û Çîn li dijî wê sekinî û ne buhurt. Rûsya û Çînê xwest ku
pirsgirêk bi rêyê dîyalogê werê çareser kirin. Bi vê yekê, Kofî Annan, hat bi
erkkirin ku di asta pêşî de hikimeteka buhurînê bide afirandin û bi wê re êdî
rejima nû ya sûryê were afirandin. Lê hewldanên li ser Kofî Annan re bi ser ne
ketin. Piştre wî dest ji kar berda. Li cihê wî ku yekî ku bi aslê xwe de jî arab
bûya Agdar Îbrehim Hat bi erkkirin.



https://ku.wikipedia.org/wiki/X%C3%AAro_Abbas

Xêro Abbas Di sala 1962 an de li başurê rojavayê Kurdistanê (Kurdistana Sûrîyê)
bajarê Qamişloyê hatiye dinye. Li Sûrîyê perwerdehiya sereta, navîn û dibistana
amadehiye qedand kir. Di sala 1986 an de ji ber zextên rejîma Sûriyê û ji ber bê
delfetiyan koçberî Elmanyayê kir. Di wan salan de eleqeya wî ser muzîkê zêdetir
bû. Di 1989 an de bi tevlî bûna Koma Berxwedan dest bi xebatên xwe yên mûzîkê
kir. 1998'an de yekem albûma xwe ya bi navê '' Xerîbo '' weşand. Albûma Xerîbo
di nava Kurdan de têkiliyek mezin dît. Li Ewrûpayê di dehan konser da.

Di 2002 an de di Newroza mezin ya Amedê ku bi qasê milyoneke Kurd tevlî bû bû de
derket li ser dîkê. Piştî gelek salan cara yekem bi vê navginiyê vegeriya axa
Kurdistanê û di vê vegera xwe de maçî axa xwe kir û vê helwesta wî ji aliyeke
gel ve bi coş û hez kiriyeke mezin hate pêşwazî kirin.

Xêro Abbas şêweya klasîk a muzîka kurdî bi bingeheke modern yekxist û bi vî
avahî şêweyeke ku him girêdayî rêça xwe û heman demê de jî şêweyeke modern
derxist holê. Vê jêhatiya Xêro Abbas him cihê wî him jî berdarî ya wî zexmtir
dike.



https://ku.wikipedia.org/wiki/Sumer

Sumer navê dewleteke dîrokî ya Mezopotamyaya başûr e û navê gelê wê ye. Li gorî
dîrokzanan, Sumer, kevintirîn şaristaniya cîhanê ye . Şaristaniya sumeriyan ya
pêşî tê dîtin. Li welatê sumeran carê yekê bûyerên civakî wek bajar, koletî,
çînên civakî, şer û her wekî din pêk hatin. Bi taybetî civaka çînan li Sumerê
pêk hat[çavkanî pêwîst e].

Kurdî dîroke wan bi deme Sumeran re dest pê dike. Em dizanim kû gelê Kurd û
Sûmer 6.000 salan berê zayîn xwe nasdikin Temenê şaristaniya wan di wê demê de
dest pê dike. Ji ber ku gelekî herêmî bûn. Li herêmê dîroke wan, dîroke
pêşketine şaristantiye herêmê ya. Çend ku ew gelekî herêmê ji bûn, li herêmê
serdestiya wan ji aliyê rêzani ve kêm bû. Lê ji aliyê felsefe û çandê ve,
hertimê herêm têr kirin. Ji deme sumeriyan haya deme xuruxandina Împeratoriya
Med serdestiye wan heya û di pêşketin û deman de xwedi weyn in. Lê piştî ku
Împeratoriye Medan ye kurdan têk diçê li ber êrîşa aşîrên persan, êdî ji wan re
demeke nû dest pê dike. Persî ji wê demê pêde, nirzên wan dike dike yê xwe û
pêşdikeve. Serdestiye persan bi vê yekê, dibe weke berdewamiye pêşketine wan û
berdewam dibe, êdî [çavkanî pêwîst e].

Cihê derketina sumeran nayê zanin. Nêzîka 5000 sal berî zayînê li başûrê
Mezopotamiyayê di nav çemên Dicle û Ferat li başûrê Iraqê îro de dîroka
sumeriyan dest pê dike. Dîroka Hizrê ya kurdan ji deme sumeriyan dest pê dike.
Di vê herêmê de sumerî şaristaniyeke pir pêşketî û bi nav deng ava kiribûn. Di
hezarsala şeşemîn berî zayînê bajarên xwe damezrandin. Navên çend bajaran Erîdu,
Ur, Kurda, Nippur, Uruk û Larsa bûn. Sala 2370 bz, sumer hat dagirkirin ji aliyê
miletên samî ve bi seroktiya Sergonê Agadî (akadî) ku bav û kalên aşûrî û babilî
ne. Sala 2000 bz dewleta sumeriyan hat rûxandin bi destê Amoriyan (samî). Dîroka
hizir e kurdanji van deman û bi wan deman re mazin bi pêşdikeve [çavkanî pêwîst
e].

Hêjaye gotinê ye ku sumerî çêkerên yekemîn tîpên nivîsandinê di dîroka
mirovatiyê dene ku bi tîpên mîxî tên naskirin. Tîpên sumeriyan yên mîxî bingeha
komunîkasiyonê (ragihandin) li seran sera Rojhilata Navîn serdirêjye ya 2000 sal
bûn.

Ku mirov behsa zimanê wan bike, divêt ku mirov bêje ku gelek bêje û tilbandinên
wê di kurdiya kevne de û di ya iro de ji heye. Awayê nivîsên wan şekl bûn. Ji
paş ve pêve kirin di zimanê wan de li pêşe weke di kurdiya kevn û ya iro de
[çavkanî pêwîst e].

Mîtolojiya sumeran ji bo mirovatiyê pir girîng e. Xwedawend û xwedeyên girîng ên
sumeran Înanna, Nînhursag, En, Enlîl, û Enkî ne.

Sumeri ji mîtolojiyê dubuhurina hizre olî. Ew di xwe de hizre olî bi pêşdixin.
Di parastgehan de hizir bi pêşdikeve. Hizir dibe û bi pêşdikeve. Parastgehên wan
ji ber ku wan zêde di avakirina wan de av bikar anî ji dêla kevir, êdî ji ber
êrîş û talankirinên li ser wan ji, ta deme me ne mana. Wan digote parastgahên
xwe Ziggurat. Wan, bi xwe re gelek destpêk dana dest pê kirin.

Felsefe hîmê wê di deme wan de tê avêtin. Wan hizre olê bi pêşxist û bi pargal
kirin. Dagariyên olî û yên din yên di jiyanê de bi hizir anîna ser ziman. Bi
hizir formulkirin wan bi pêşxist. Li ser wan formulkirinên xwe re hizre dadî û
olî bi pêş xistin. Formulên xwe li ser kêvarbaran naqş ji kirin. Bi vê yekê re
şaristaniya wa pêşket. Felsefe, ji xwe, di pêvajoyên pêşketina hizir de ya deme
şaristaniyê ya. Bi vê yekê re mirov karê kifş bike û bêje ku ew xwediyê
felsefeyeke pir mazinin. Deme şaristaniyê, demeke di hizre de deme felsefê ya.
Di hizir de deme felsefê ji, deme şaristaniyê ya.

Sumeriyan hîmê matematîkê û geomatriyê avêtin. Çar cîn dîtin. Aqarê cergê
hijmartin. Rasteka çavî û hingavtin amede kirin. Sumeriyan Astronomî jî
pêşxistin. Birc ji cara pêşî wan kifş kir û ta rojeme hatiya. Rojmêr kifşkirin û
rast bikaranîn. Heyv 30 û sal ji 365 hijmartin. Seate rojê ji kifş kirin. Cara
pêş rojmêre ku heyv salê wan dît û bikaranî [çavkanî pêwîst e].

Astronomî bi pêşxistin. Birc wan dîtin û bikar anîn. Ew bikar anîna bircan ta
rojeme tê bikaranîn. Heyv 30 û sal 365 hijmartin. Seate rojê wan kifş kir. Cara
pêşî wan rojmêre bi heyv û sal wan dît û bikar anî.

Di dîrokê de cara pêşî dadiya nivîsî ji aliyê sumeriyan ve hata çêkirin. Bi vê
xoslete xwe sumerî dibine dewlete pêşî ya dadê. Ji bo parastina desthiatdarî û
serweriyê xalên dadê hatina kifşkirin. Keyê lagaşê Uruqagîna zagonên wî yên pêşî
nivîsî xwe di sipartina "Sere û berdêlê". Li ser Pêşketine hizre dadê li
Kurdistanê van pêşketinan dike hîmê xwe de.

Berhemên wan yên wêjeyî yên herî herî girîng Destana Gilgameş, Efsana Dahênin û
Efsana tufanê ya. Sumeriyan ji welatê xwe re kENGîR û zimanê ku diaxiftin ji jê
re digotin EMEGîR û ji xwe re ji SAG-GIGA digotin [çavkanî pêwîst e].

Bandora wê şaristaniyê li ser hemû aliyên jiyana rojavayê Asya yên olî, civakî,
zanistî, çandî, kultûrî û cotyarî hebû. Li gor sumerologê Samuel Noah Kramer,
"dîrok di Sumerê de dest pê dike.



https://ku.wikipedia.org/wiki/Qoser

Qoser (ji Kosor[çavkanî pêwîst e], ango çiyayê sor; 1928:  قوجحصار / "Kauje
hissare" (Qoçhisar); 1946: Kızıltepe) navçeya bajarê Mêrdînê ye. Navên weyî ê
kevn Tilermen, Dunaysir û Qoser e. Bi tirkî jê re dibên Kızıltepe. Gora sala
2008'an serjimara navçê 198.672 ye. Di sala 1973'yan de hejmara wê 21.000 bû, di
1990'î de 60.134 bû, di sala 2007'an de 127.148 hatiye hejmartin.

Qoser dema ku gundê çiyê tên şewitandin gelê gundên navçê pir bar dikin û tên
Qoserê. Di wê demê de serjimara Qoserê zêde dibê. Yê koç dikin û tên Qoserê
piranî Ewîna, Xwirsî, Baqustanî û hwd. Navê taxên Qoserê: Qoser, Xirafa...

Qoser bi qanûn vexweriya jinên tûtina revok jî bi nav û deng e. Gor nîşanan di
demên berê de sermijara Qoserê ji ya niha bêtir bû. Mizgeftek mezin bi navê ku
gel lê kiriye "Mizgefta Kevn" heye. Li vê mizgeftê bi carekê 800 mirov dikarin
nimêj bikin. Ve yeka mirov li ser demên berê yê Qoserê difikirîne ku: gor kû
mizgeftek bi vî rengî heye tê wê wateyê, ku serjimara Qoserê pir bû. Yek ji
gundê Qoserê, gundên Xursê bi tûtina xwe bi nav û denge.

Gor ku tê zanîn navê Qoserê berê Dunaysir, dûre bûye Tilermen û dûre jî bûye
Qoser. Dunaysir bi Zaravaya Kurmancî û Qoser bi Zaravaya Zazakiye û "Tilermen"
jî bi Ermenîye. Piştî dewleta Tirk tê damezrandin navê wê dibe "Kızıltepe".
Qoser navçeyek bi Mêrdînê ve girêdayîye, lê ji Mêrdînê mezintir e.

Di nava bajerê Kurdîstanê de Qoser ji aliyê Rewşenbîrê ve bajerekî serkeftî ye.
Xwendevanên wê pir û serkeftînin ne. Ji helbestvanan heya wênesazan û heya dînê
wê giştik di nava gel de ne. Dinê bajêr: Eledînê Dîn, Qomançêro, Dodo.



https://ku.wikipedia.org/wiki/Okyan%C3%BBsa_Atlant%C3%AEk

Okyanûsa Atlantîk li Okyanûsa Mezin şinda duwem mezintir Okyanûsa Cîhan e. Ewê
navberê Ewropa û Efrîka di Emerîka de ye. Bi deryayên dor hevre 106,2 milon km²
aqarê xwe heye. Xala tê de herî kûr bi 9.219 m Korta Porto Rîko ye. Ji bo
ragihandinê navbera Ewropa û Emerîka de, ew deryaya herî pir li ser tê
ragihandin e.

Navê xwe ji Mitolojiya Yewnan de tê. Di Yewnanî de navê xwe Atlantis thalassa
ango Derya Atlas bû. Ew nava herî pêş de di Dîroka Herodot de hat dîn.

Atlantîk ê pir li nîvkadiya bakurê cîhanê ye. Sînorên xwe wiha ne; li bakur
Cemsera Bakur û Okyanûsa Arktîk, li bakur rojhelat Ewropa, li başûr rojhelat
Efrîka, li başûr Antartîka, li başûr rojava Emerîkaya Başûr, li bakur rojava
Emerîkaya Bakur. Ji bo Atlantîk di bakur de derê başûr wek Atlantîka Başûr û
Atlantîka Bakur jî tê par ve kirin.

Deryaya Bakura Ewropayê (1.380.000 km²), Deryaya Bakur (575.000 km²), Deryaya
Rojhelat (413.000 km²), Deryaya Navîn (2.596.000 km²), Deryaya Reş ( 424.000
km²), Deryaya Navîn ya Emerîkayê (4.354.000 km²), kendava Hudson (1.230.000
km²), kendava Baffin û Deryaya Labrador.

Li cem wan deryayan bi kenalê çekirî jî radigîhê deryayan. Kenala Suweyşê
Deryaya Sor radigîhîne Deryaya Navîn, Kenala Panama jî Deryaya Navîn ya
Emerîkayê radigîhîne Okyanûsa Mezin.

Girava herî mezin a cîhan a di Okyanûsa Atlantîk de ye. Ew Gronland e. Hin
giravên din ê mezin wek Îslanda, Giravên Brîtanî, Îrlanda û Girava Nû. Koma
giravan yên di Atlantîk de jî Kanariya, Azor, Bahama, Antîl, Kap Verde û Giravên
Falklandê. Çend giravên biçûkê wek Saint Helena jî hene.

Heta Emerîka hat dozkirin, hin mirovan zen dikir ku di Okyanûsa Atlantîk de
parzemîneke bi navê Atlantîs heye.



https://ku.wikipedia.org/wiki/N%C3%BB_Zelenda

Nû Zelenda, Zelendaya Nû, Zelendaya Teze, (bi îngilîzî: New Zealand, bi maorî,
Aotearoa) welateke girav e. Ew li ser Okyanûsa Mezin de ye. Li 1.500 km bakura
Nû Zelendayê Kaledoniya Nû, 1600 km li bakur rojava ji Awistralya bi Deryaya
Tazmanya vediqete, li başûr jî 3000 km dûr Antarktîka heye. Nû Zelenda du
giravên mezinê, girava bakur û girava başûr, û gelek giravên biçûk de pêk
hatiya. Giravên herî mezin ew in: Girava Stewart, Girava Great Barrier û Girava
Chatham e.

Nû Zelenda welatekî Commonwealth Realm e. Keyatiya Nû Zelendayê bi Nû Zelendayê
re tev Girava Cook û Niue û Tokelau sax dike.

Gelê Nû Zelendayê bi gelemperî koçerên di Brîtanyayê de hatinî û dimatî wir
maorî ne. Gorî hejmartina gelhê di 2006an de 4.141.766 kes li Nû Zelendayê dijî
ye. Ji bo mezinahî rûerda welat pira xewle, serî km² 15 mirov dikeve. Li gel
kêmzêde %75 yê di ewropa de hatine. Wan re Pakeha tê gotin. Li wan şunda
bi %14,7 maoriyên polînesî ne.

Li Nû Zelendayê bi piranî xristiyan hêne. Liwan bêtir bi 24% kes ateîst û bi
kêmaviyê budîst, hindû, misilman û cihû hene.

Li Nû Zelendayê de sê zimanên fermî hêne: îngilîzî, maorî û zimanê ker û lalan
(New Zealand Sign Language-NZSL). 96,1% ji gelê wir îngilîzî diaxive. Zimanê
maorî bi 4,5% kesî tê axaftin. Zimanê ker û lalan jî di 10 nîsana 2006an û vir
de zimanê fermî ye. NZSL bi 0,8% kesî tê bikaranîn.

Bi gumani Nû Zelenda di sedsala vevbara 11an û 13an de ji aliya Polynesiyan hat
doz kirin.

Mirovê ji Ewropayê de gehîştiya Nû Zelendayê Deryavanê holandî Abel Tasman bû.
Dûv wî re 1769/70 de James Cook çû Nû Zelendayê. Paş James Cook de koçer di
Ewropayê de çûna wan giravan. Di 1840 de jî Împeratoriya Brîtanyayê ew bendiya
xwe kir. 1907an de jî ew bû koloniya Brîtanyayê.



https://ku.wikipedia.org/wiki/Kanza

Lajwerd, kanza an jî metal, bûjenên ku bi awayekî baş germî û elektrîkê
radiguhezînin, biriqandineke wan a xwemalî heye, dibin têl û lewhe û bi vî awayê
tên kêsimandin, di navbera xwe de yekbûn çênakin, dema bi elementên nelajwerd re
yekbûnê çêdikin elektronan didin der, ji bilî cîvayê hemû kanza di mercên odê de
di rewşa hişk de ne, xala helandin û kelandina wan bilind e, bi piranî di
yekbûnên oksîjenî de oksîtên bazîk didin. Di nava elementan de koma herî mezin
koma kanzayan e. 80% ji elementan kanzan.

Lîtyûm - Sodyûm - Qelye - Rubîdyûm - Sezyûm - Fransiyûm - Berîlyûm - Magnezyûm -
Kalsiyûm - Stronsiyûm - Baryûm - Radyûm - Skandiyûm - Îtrîyûm - Lutesyûm -
Lawrensiyûm - Tîtanyûm - Zîrkonyûm - Hafnîyûm - Rûtherfordiyûm - Vanadyûm-
Niyobyûm- Tantal- Dubniyûm- Krom- Molîbden- Wolfram- Seaborgiyûm- Teknesyûm-
Renyûm- Bohriyûm - Hesin - Rutenyûm- Osmiyûm- Hasiyûm- Kobalt- Rodyûm - Îrîdyûm-
Meitneryûm- Nîkel- Paladyûm- Platîn- Sifir - Zîv - Zêr - Çînko - Kadmiyûm -
Zîbeq - Bafûn - Galyûm - Îndiyûm - Talyûm - Germanyûm - Pîl - Sirb - Stîbyûm -
Bîzmût- Polonyûm -Ûnunîlyûm - Ûnununyûm - Ûnunbiyûm - Ûnunquadyûm - Ûnunheksiyûm



https://ku.wikipedia.org/wiki/IBM

IBM kurtnav jibo International Business Machines Corporation anko Şerîkeya
Navneteweyî ya Makîneyên Karweriyê, şerîkeyeka pirneteweyî ya teknolojî ya
kompiyoter û rabêjiyê ye ko binkeyê wê yê serekî li bajarê Armonk li welatê Nû
Yorkê li Welatên Yekgirtî yên Emrîkayê ye. Ev şerîke yek ji wan şerîkeyên
tekolojiya pêzanînan e ko ji sedsala 19ê were berdewam kardikit. IBM hişkalav û
nermalavên kompiyoterê difiroşit û xizmetkariyên rabêjiyê û mêhvandarîtiyê
pêşkêşdikit.

Di dîroka hevçerix da, IBM wekî mezintirîn şerîkeya kompiyoterê li cîhanê dihêt
niyasîn. Şerîkeyê zêdetir ji 350,000 karmendan li seranserî cîhanê hene. IBMê
zêdetir ji her şerîkeyeka dî ya Emrîkayî mafên pawankirî yên berheman anko
patent hene. Wê li zêdetir ji 170 welatên cîhanê endezyar û rabêj hene.
Karmendên IBMê 3 Nobel Xelat, 4 Turîng Xelat, 5 Nîşanên Neteweyî yên Teknolojiyê
û 5 Nîşanên Neteweyî yên Zanistî wergirtine.

Li 1ê Gulana 2005ê şerîkeya Çînî ya Lenovo pişka Kompiyoterên Kesokî (PC) ya
IBMê kirî.

Şerîkeya IBMê li sala 1888ê wekî Herman Hollerith and the Tabulating Machine
Company anko Şerîkeya Herman Hollerith û Makîneyên Xişteyandinê hat
damezirandin. Şerîke li sala 1911ê bû Computing Tabulating Recording Corporation
(CTR) Şerîkeya Tomarkirina Xiştandin a berisandinê. Li sala 1916ê ew çû lîsteya
Sûka Pişkan ya Nû Yorkê û dema li sala 1924ê bûye yek ji şerîkeyên Fortune 500,
navê IBMê ji xwe ra hilbijart.



https://ku.wikipedia.org/wiki/Helbest

Helbest an jî şiîr di edebiyatê de beşek girîng e; ku di edebiyata kurdî de beşa
herî girîng e. Gor fikrên ekseriyetê li serê erdê destpêka edebiyatê bi helbestê
bûye; ango berhema edebiyatê ya yekem helbest e.

Helbest, hunera derbirîna tecrûbeya dilînî û hiş, bi lêhûrbûn û ji dervê awayên
ji rêzê, wateyên ziman, deng û lêdanan bi pergaleke belî dixebitîne ye. Bi
corekî din helbest şêweyek vegotina wêjeyî[Nîşe 1] ye ku bi sembolên dewlemend,
bi peyvên birîtm û bi dengên ahangdar tê hûnandin. Lê dîsa jî tarîfeka ku herkes
li ser ittîfak bike tune ye.

Di helbestê de bibîrxistin, nîgaş[Nîşe 2], sehek, feraset cihên girîng digirin.
Vegotin[Nîşe 3] zêdetir porkirî ye, bilêvkirin zêdetir bi muzîkî û bi tesîr e,
hest zêdetir li pêş û hêzdar e. Hesteyên derûnî, rindîyek bandorker, nagihaniyek
bi sir heye. Pêwendîyên di navbera peyiv û deng de bi awazî[Nîşe 4] e. Helbest
heqîqetê bi tehayûlan bilêv dike û li ba her xwendevanekî curecur bandor, întîba
û bibîrxistanan derdixe holê. Di helbestan de ruhek heye ku xwendewanên xwe
curecur dorpeç dike. Di navbera helbest, stran, muzîk û govend de pêwendîyek
zexm heye.

Di pêșketina ziman de helbest xwedî rolek girîng e. Di helbestê de peyîv dikare
bi çend wateyan were fêmkirin. Bi vê șiklê her xwendewan û guhdar gor xwe ji
helbestê maneyan hildigire, hestgerm dibe, ango helbestê di xeyala xwe de
dineqșîne û ji nû ve watedar dike. Helbestvanê Tirk (eslê xwe ereb e) Ahmet
Hașîm helbestê lîsana di navbera peyîv û mûzîkê de, zêdetir nêzikî mûzîkê ye
dihesibîne. Gor wî maneya helbestê ya herî baș, ê ku di xeyalên xwendewan û
guhdar de tê neqișandin e.

Nivisa kek Berken Bereh a di Kovara Nûbihar de bi navê “Helbest cihê sitarê ye".
"hat weșandin di derheqê helbestê de zaf agahîyên balkêș dihewîne. Beșek nivisê
erkên helbestê wusa tîne ziman:

Helbestên ku mijara wan qehremanî û serborî, dikevin beşa helbesta epîk. Minaka
helbesta epîk ya herî pêşî Destana Gilgamêş e. Der birina hesta xwe bi ziman an
ku bi nivîs jê re dibêjin helbest. Her neteweyek ji xwe xwediyê helbestan e.
Helbestên sê xişte anku sê qadeyên xasmaniu û taybei ye kurdan in[çavkanî pêwîst
e].

Helbestên ku hestên gel ên hevpar weke kêf û êşê yan jî hestên takekesî weke
evîn, cudahî û bêrîkirinê digirin nava xwe, helbestên lîrîk in. Ji ber ku
helbestên bi vî rengî dema Yewnana kevin bi sazamûreke bi navê lîr dihatin
xwendin, navê vî cureyê helbestê bûye helbesta lîrîk[çavkanî pêwîst e].

Ev cureyê helbestê bi armanca dersdayînekê tên nivîsandin. Herwiha ji hestyariyê
dûr in. Di helbesta dîdaktîk de, armanc ew e ku ramanekî, an jî pend, şîret û
zanînekê bidin mirov. Helbesta dîdaktîk hînker e[çavkanî pêwîst e].

Helbestên bi têgînên felsefî hatine hûnandin ku wateyeke xwe ya kûr hene, bi
navê helbestên felsefî tên bi navkirin[çavkanî pêwîst e].

Mijarên ku heyecan û xemgîniyê didin mirov bi şêweya şano ango bi şêweya dram,
trajedî û komedî tên nivîsîn, ev jî bi navê helbestên dramatîk tên bi
navkirin[çavkanî pêwîst e].



https://ku.wikipedia.org/wiki/Cih%C3%BBt%C3%AE

Cihûtî, cihûdîtîyan jî mûsewîtî ola cihûyan e. Cihûtî oleke kevn e, berî zêdeyî
3000 salan destpêkiriye. Cihûtî li ser bingehên Peymana Kevin tê avakirin, bi
taybetî, Kitêbên Mûsa, yên ku ji pênc kitêbên pêşîn pêk tên: kitêba Destpêkirinê
(Genesîs), kitêba Derketina Îsraêl ji Misrê (Eksodus), kitêba Lêwiyan
(Levîtîkus), kitêba Hijmartinê (Numerî) û kitêba Vegerandin li Qanûnê
(Deuteronom). Pirtûka pîroz a cihûyan Tewrat e. Zebûr an Zebûrên Dawid jî wek
pirtûkeke pîroz tê qabûlkirin. Di cihûtiyê de Talmûd û şirovekirinên maliman jî
giring in.

Li Kurdistanê heta salên 1950-1951-ê gelek cihû hebûn. Dibêjin ku cihûyên pêşîn
di sedsala 8-em de b.z. gihiştine Kurdistanê, piştî ku asuriyan Îsraêlê dagîr
kiribû. Mala keyên Adiabeneyê, ya ku serbajarê wê Hewlêr bû, cihûyî bû.

Li gorî Vital Cuinet di sala 1891-ê de hijmara rûniştvanên Elbakê (Başqelayê)
7.000 kes bû, ji wan 1.600 cihû bûn. Li bajarê Amêdiyê jî, hijmara akinciyan
5.000 kes bû û ji wan 1.900 cihû bûn. Kinîşta Amêdiyê yek ji kevintirîn kinîştên
Kurdistanê bû, di sala 1228-an de hatibû avakirin.

Rêxistina Alliance Israélite Universelle di salên 1900 û 1906-an de li Mûsilê
dibistan vekirin, pişt re di sala 1912-an de li Kerkûkê jî xwendegehek sazbû.

Li gorî Encyclopaedia Judaica, di sala 1947-an de hijmara cihûyên ku li bajarên
mezin dijiya wisa bû:

Li gelek bajarên biçûk jî rûniştvanên cihûyî hebûn, bi taybetî li van bajaran:
Sindur, Riwandiz, Til-Kabar, Zaxo, Barazan (Barzan), Dihok, Akrê, Şanduxa,
Bitanura, Elbak, Koye, Mirawa, Karada, Girzengal û li gelekî cihên din.

Li cîhanê di sala 1939-an de hijmara cihûyan li derûdora 17 milyon bû; di 1951-ê
de piştî kuştara bi destê rejîma Hitler, 10 milyon cihû diman. Di sala 2007-an
de hijmara cihûyan 13,2 milyon e, ji wan 41% li dewleta Îsraelê dijîn.



https://ku.wikipedia.org/wiki/Salnameya_gregor%C3%AE

Salnameya gregorî (wekì salnameya gregoriyen û salnameya mìladî û salnameya
zayinî jî tê naskirin), bi navê Papa Gregor XIII hatiye navkirin û ew salnameya
îroj li dinê herî belavkerbûyî tê bikaranîn e. Ew di sedsala 16'an hat
peresandin û babetaka Salnameya julianî e. Ew ji 12 mehan pêk tê û dirêjahiya
wan mehan wiha ye:

Konsûla yekem a Nîkeyê, di 325 de, ji bo roja pîroz kirina cejna Hêkesorê wek
yekşema pê hîva tijîya pêşîna pê biharê destpêkir (Newroz, Ekinoksa pêşin) şunda
hat dîtîn re hat bîryar dan. Di 325an de biharê di 21'ê adarê de destpê kir. Wê
demê salnameya julianî dihat bikaranîn û ew salên normal ji 12 mehan û 365 rojan
pêk hatî bû. Lê bi rastî salak wek 365,25 rojan, 365 rojan 6 saet, hatî bû
hejmartin. Ji bo wê sedemê li çar salan rojek serve salên normal dikirin û ew
sala 366 rojan dajot. Bi wan salên 366 rojan dajot re sala bermayî dihat gotin.
Lê bi rastî salek 365,242190517 rojan dajo. Ew 365 rojan, 5 saetan, 48 hûrdeman
û 45,25 çirkan ve yek e.

Gorî salnameya julianî salek ji 365,25 rojan pêk dihat. Navbera salên salnameya
julianî û rastî de nêzi 11 hûrdeman ferq he bû. Ji bo wê ferqê 11 hûrdeman 128
salan de rojek pir dihat hejmartin. Di sedsala 16'an ew ferqa 11 hûrdeman wiqas
mezin bû ko, biharê 1582'an êdî 11'ê adarê de dest pê dikir.

Ji bo bihar di dema rast de di 21'ê adarê dest pê bike û cejna Hêkesorê di dema
rast de were pîroz kirin di 1582an de berwara 4'ê kewçêrê hat wergera 5'ê
kewçêrê ye kirin û roja hefte hat neguhertin. Pê wê saz kirine re di 1583an de
biharê şunda di 21'ê adarê dest pê kir. Êdî gorî salnameya gregorî sal wek
365,2425 dihat hejmartin û li 400 salan de 303 sal normal 97 sal wek salên
bermayî dihat hejmartin. Gorî sala julian li 4 salan salek sala bermayî bû. Gorî
salnameya gregorî dîsa 4 salan de salek sala bermayî ye, lê salên bi 100 î par
dibin û 400 î par nabin (wekok 2100, 2200) wek sala bermayî nehejmartin û 29'ê
reşemiyê tune ye. Lê salên bi hem 100î hem jî 400î tê par kirin (wekok 2000,
2400) dîsa sala Bermayî tê hejmertin û di wan salan de 29'ê reşemiyê he ye.
Yanê,

Lê gorî hejmertinên astronomî, yanê bi rastî, sala gregorî jî 0,000310 (= 27
çirkan) roj li rastî zêdetir e. Ji bo wê sedemê li 3230 rojan şunda ekînoks
pêşin, ango destpêka biharê, dîsa dikê rojekê pêş de pê bike.



https://ku.wikipedia.org/wiki/Partiya_Karker%C3%AAn_Kurdistan%C3%AA

Partiya Karkerên Kurdistanê yan jî bi kurtî PKK (Pekeke), di 27'ê sermawezê
1978'an de li gundê Fîs (Lîce/Amed) bi beşdarbûna 23 kesî kongreya damezirandinê
pêk anî. PKK wekî partiyeke marksîst-lenînîst hat damezrandin. Navê PKK'ê ji
aliyê Ferhat Kurtay ve hatibû pêşniyarkirin. Sekreterê giştî (piştre seroke
giştî) yê PKK'ê Abdullah Öcalan bû.

Berî ku PKK were avakirin PKK'yî mîna Apocî dihatin naskirin. Abdullah Ocalan û
hevalên xwe li 1'ê gulanê sala 1973'an li Bendava Çûbûk a Enqerê civînek çêkirin
û biryara komê dan. Piştî vê civînê li 1'ê rêbendanê sala 1977'an de li Dîkmen û
Tûzlûçayir 2 civînên din hatin lidarxistin û biryara vegera welêt hat dayin.

PKK di navbera salên 1977 û 1979'an de li Curnê Reş û Sêwrekê li dijî axa û
hevkarên dewletê (mîna; bûcak û Sulêmaniyan) şerê çekdarî meşand. Di tekoşîna
Curnê Reş û Sêwrekê de gellek kadroyên PKK'ê mîna Cûma Tak, Salîh Kandal, Halîl
Çavgûn, Mehmet Sevgat jiyana xwe ji dest dan.

Di Kongreya Yekem de PKK li gundê Fîsê hat damezrandin. Roja damezrandinê 27'ê
sermaweza 1978'an e. Wekî komîteya navendi (MK) heft kes hatin hilbijartin:
Abdullah Öcalan, Cemil Bayık, Şahîn Dönmez, Mehmet Karasungur, Bakî Karer,
Mazlum Dogan û Mehmet Xeyrî Durmuş.

Berî Darbeya leşkerî ya 12'ê îlonê PKK'ê biryara derketina ji welêt da û li
Libnanê li Newala Beqayê bi cih bû. Li vir di kampeke leşkerî û siyasî de
kadroyên xwe perwerde kir. Piştî ku Mahsum Korkmaz li 28 adar a sala 1986'an li
çiyayê Gabarê jiyana xwe ji dest da navê vê kampê bû: Akademiya Mahsum Korkmaz.

PKK di kongreya xwe ya 2'em de (1982) biryara vegera welat û şerê çekdarî da. Di
15'ê gelawêja sala 1984'ê de bi çalakiyên Dih û Şemzînanê PKK'ê dest bi têkoşîna
çekdarî kir. Û bi van çalakiyan îlana rêxistina xwe ya çekdarî, Hêzên Rizgariya
Kurdistan (HRK) kir. Fermandarê giştî ê HRK'ê Mahsum Korkmaz bû. Rêxistina PKK'ê
a eniyê û siyasî Eniya Rizgariya Netewa Kurdistan, ERNK di Newroza sala 1985'an
de hat avakirin.

Di sala 1986'an di 3'emîn kongreya PKK'ê de li dewsa HRK'ê ARGK-Artêşa Rizgariya
Gelê Kurdistan hat ava kirin. Armanca PKK'ê avakirina artêşek ji gerîlla bû.

Di sala 2001'an de di konferansa 1emîn a HPG'ê de, dewsa ARGK de HPG hate ava
kirin. Vêga fermandarê giştî yê HPG'ê Dr. Bahoz Erdal e.

PKK'ê di sala 1993'an de cara yekem agirbesta yekalî îlan kir. Ji vê demê û pê
de PKK'ê xwest pirsgirêka kurd bi awayekî siyasî û aşitiyê çareser bike. Bi vê
armancê gellek caran agirbest îlan kirin. Serokê giştî yê PKK'ê Abdullah Ocalan
di sala 1998'an de ji Sûriyê derket. 12 sermawez 1998'an de hate Romayê û 15
sibat 1999'an de jî bi komployek navnetewî hate girtin û radestî Tirkiyê hate
kirin. PKK'ê di kongreya xwe ya 8'em de xwe fesih kir (4 avrêl 2002). Di vê
kongreyê de KADEK Kongreya Azadî û Demokrasiya Kurdistanê, hat ava kirin. KADEK
li cotmeha 2003'an hate feshkirin û di dewsa wê de KONGRA-GEL hate damezirandin.

Piştre Koma Komalên Kurdistan an KKK di 20'ê adara 2005'an de wekî sîstemeke
konferderalîst hate îlankirin. Li 4 nîsana sala 2004'an de ji nû ve
damezirandina PKK'ê hate îlankirin.

Di 19'ê adara sala 1993'an de serokê giştî ê PKK'ê li Bekaa civînek çapemeniyê
li dar xist. Bi beşdarbûna Serokê YNK'ê Celal Talabanî, PKK'ê di dîroka xwe de
ji bona cara yekemîn agirbestek yek alî îlan kir. Li ser daxwazên sergirtî ên
rayedarên dewleta tirk PKK'ê biryarek wisa stend. Agirbest wê hetanî 15 nîsana
1993'an dewam bikira. Piştre gorî hin daxuyanî û nûçeyên rojnameyan, li ser
daxwaza kevneserokkomarê Tirkiyê Turgut Özal, Celal Talabanî ji bona vê
agirbestê navbertiyê kiriye.

Roja 15 nîsana 2003'an PKK'ê agirbestê ji bona meheke din drêj kir. Lê hê
agirbest xilas nebûbû, Turgut Özal bi awakî nezelal jiyana xwe ji dest da. Ji
aliyê PKK'ê jî êrîşek çêbû û di encamê de 33 leşker jiyana xwe ji dest dan.
Piştî vê êrîşê agirbesta yekem a yekalî bidawî bû.

Di sala 1995'an de hate îlankirin. Lê belê ji ber operasyonên leşkerî û sûîkasta
ku di dema Tansu Çiller, Dogan Gureş û Mehmet Agar li dijî serokê PKK'ê Abdullah
Ocalan hate kirin, ev agirbest bi dawî bû.

Di sala 1998'an de hate îlankirin. Ev agirbest jî mîna yên berê bê encam ma. Li
gorî daxuyaniyên PKK'ê daxwaza vê agirbestê ji aliyê serokwezîrê wê demê ê
Tirkiyê Necmettin Erbekan hatiye kirin. Lê belê piştî ku li 1'ê îlona 1998'an
agirbest hat îlankirin Tirkiyê DYA'yê gef li Tirkiyê xwarin û mecbûr kirin ku
serokê giştiyê PKK'ê ji Sûriyê derkeve. Piştî vê bûyerê jî agirbest demekê dewam
kir. Bi radestkirina Serokê PKK'ê a Tirkiyê ev agirbest bidawî bû.

Di sala 1999'an de hate îlankirin. li 2 tebax 1999'an de PKK'ê biryara
derxistina hêzên xwe yên çekdarî a ji sînorên bakurê Kurdistanê (Tirkiye) da. Li
1'ê meha îlonê jî cara çarem agirbesta yekalî îlan kir. Ev agirbest 5 sala ajot.
Lê ji ber ku ji aliyê dewleta irk ve ti gavên erênî nehatin avêtin û operasyon
hatin domandin, ev agirbest li 1 pûşper sala 2004'an bi dawî bû.

Agirbesta 5'em li ser daxwaza rewşenbîrên kurd û tirk ên Tirkiyê, DTP, DYE, YE,
ji aliyê KKK'ê hate îlankirin. Agirbest li 1'ê cotmeha 2006'an dest pê kir. Li
gorî daxuyaniyên rêvebirên PKK'ê û KKK'ê heger ti gavên erênî neyên avêtin ev
agirbest li gulana 2007'an bidawî bû.



https://ku.wikipedia.org/wiki/P%C3%BB%C5%9Fper

Hevedudaniya ji peyva "pûş" û "per" e. Ji giyayê ne diriyê hişkolek re "pûş" tê
gotin. Di vê demê de giyayê çiyan wisa hişk dibe her wekî bi per in, ba lê dixe
û difirîne. Lewra bi navê "pûşper" hatiye binavkirin[çavkanî pêwîst e]. Pûş,
bixwe jî, navê şînatîya ku zûwa û hişk bûya ya. Gaye, di dema ku hişk dibe zer
dibe. Malbatên ku sawalên wan hene, wî pûşî lev didina li hevdû didina sawalên
xwe. Pûş, weke Kaya ku ji genim û nîskan derdikeve ya. Lê ferqîya wê ew a ku
gaye hişk û zûwa ya. Pûş, kengi dibêt? Pûş, di dema ku palayî tê kirin de
derdikeve. Lê pûş, pirr cûreyên ku dibin hene. Pûşê ku hinekî stûr a, ew ji
aliyê jinan tê levdayîn li hevdû û ji bo pêxistina tanûran û şîncirandina wê tê
bikarhanîn. Lê pûş pirr hûr jî, weke kaya sawêl tê levdayîn li hevdû û tê kirin
li Kadîna Kayan de û piştre weke Rêsîyan tê dayin li sawalan. Di vê mehê de gaye
hişk û zûwa dibêt û dibêt pûş.



https://ku.wikipedia.org/wiki/Mezopotamya

Mezopotamya (an jî Navçeman[çavkanî pêwîst e], Miyanduaw[çavkanî pêwîst e],
Nêvduav[çavkanî pêwîst e]), navê welatê nav çemên Ferat û Dicle ye. Mezopotamya
bi zimanê yewnanî tê wateyê nav du çeman. Navê Mezopotamya bi zimanê farsî
Miyanrudan û bi zimanê arami (suryanî) Beth Nahrin e. Kurdistan jî li bakûrê
Mezopotamyayê ye.

Di dîrokê de li Mezopotamyayê ya kevn împeratoriyên Sumer, Akad, Babîl, Asûran û
Îranan hebûn. Mezopotamya çavkaniya olên herî mezin di cîhanê de ye.

Mezopotamya, di naqabîna Dicle û Firatê de Kurdistanê bi sînorê wê hemûkî di
nava xwe de. Navenda wê Amed e. Dema ku mirov li dîroke û li dokumentan ji
dimeyîzenê, mirov vê yekê pir baş û qanc dibîne. Deme ku deme şaristaniyan dest
pê kir pêde, li vê herême gelek şaristan û pêşketinên weha derketin. Navende wan
hemûkan Kurdistan bû. Di deme sumeriyan de ji û di dema aqad û babilan de ji
weke Navende wê amed bû. Cizîra Botan ku wê demê navê wê gerzûbaqartan, ji deme
hurî - mîtaniyan pêde mazin bi pêşket. Weke pirtûkxanaya Kurdistanê pêşket û
weyne xwe di dîrokê de leyist.

Mezopotamya ji dîrokê ve gelek gelê jev cûda yên ku bi hevre jîn dibûn cihê wan
bû. Di dîrokê de pir koçber lê bûna. Ji ber wan koçberan her timî di rêveberiya
wê û pêşketinê wê de asteng derketina. Wan koçber û hatinan, ne hiştiya ku ew
xatakê rastûrast di xwe de berdewam bike. Ev ji ji aliyê çandî ve ji wilo ya. Lê
çanda wê ya ku pêşketi ji, bi hizre xwe re pêşkeşî ji dîrok û mirovahiyê re
kiriya. Gelek şaristanên mezin û bi nav û deng lê jîn bûna. Bi vê yekê re ji
dievêt ku mirov ji bîr neke û bêje ku di cihanê ji bi van xosletên xwe re cihê
herî ku tê nasîna. Demên şaristaniyan yên weke yên sumeriyan, aqadan, babilan,
Gûtîyan, hurî û mîtaniyan, asuran, naîriyan medan û hwd jîn bûna. Ji xaynî van
hê hele gelê û şaristanan li mezopotamya li kok dana.

Di deme dawi ya qaşayê de hê ku dinye wilo zêde cemidi û mirovan ji ji wê
cemidibinê di ravîn û dihatin, xwe di sipartina wir. Ji bo vê yekê hinek cihê ku
mirov weke cihên bi cih bûna demên neolotikê ji bi navkê, li Başûrê Kurdistanê
li ber çav dikevin. Piştre hin bi hin ku zûwabûn di axê de ji dibe, êdî hin bi
hin li vê herême Kurdistanê çandin û bi herême Botanê re bi pêşdikeve. Li Bakûrê
Kurdistanê ji bi zêdeyî Li derûdorê Amedê, li dore Rihayê weke cihên ku jê re
Xirabreşkê li wan de li Mezopotamya dii deme neolotikê de bi cih bûn dibe. Bi vê
yekê re li başûrê kurditanê li ber çiyê Çemalû hê li gelek deverên din şûnpê ji
bo vê yekê têne xuyakirin.

Ta deme ku cotkirin pêşkeve, ahlkirin û çêrandin bibe, jiyana gundîtiyê pêşkeve
û nivîs were kifşkirin û were bi karanîn li ber dijlê, firatê li ber keviyên
Amede û li hin deverên başûrê kurdistanê bi cîh bûn dibe. Di wan deman de jiyana
bajartiyê bi pêşketina gunditiyê re bi pêşdikeve. Hin bi hin ew ji dibin. Awayê
bajaran derdikeve hole. Bajar hin bi hin şîn di bin. Bi pêşketina gundan re deme
pêşketina bajaran dest pê dike. Pêşketina bajaran ji bi çêkirina xanî û malên
weke ku li Govan têne çêkirin derdikeve hole. Derketin û pêşketina bajaran li
kurdistanê berî zayînê di naqabîna 6000 û 5500 wan de dibe. Di vê pêşketinê de
bi qasî ku tê gotin to çanda bi awa derdikevin pêş çanda Abaîd û xalaf e.

Li Mezopotamya, deme şaristaniyê ya pêşî, ku berî şaristaniyên din hemûkana û
hîmê wan afirandinya Şaristaniya sumeriyana. Hem di nivîs, tendûrîstî,
astronomî, matamatikê û hem olê, falê, afsûnê û di mîtolojiyê de yên derketina
pêş û pergala civakê afirandina sumerin. Li afirandin û tufanê pêşî mirov di wan
de rastî wê têt. Di deme sûmeriyan de nêzikî 35 bajar hene. Ji wan nêzîkî 17an
yên herî mazinin. Minaq; Kîş, Nîppur, kurda, Zabalam, Umma,Lagaş, Erîdû û Ur yên
mazinin. Navê wan heya. Xwûdanan wan mazinin û bi nav û dengin.

Li Lagaşê keyê hati ser rêveberêyê Ur-nanşe bi çêkirina malan û xaniyan nav
daya. Uruqagîna bi xwenûkirin(reformên ku wî pêşî nivîsandina derdikeve pêş. Lê
di demên 2400 û 2350 ku hin bi hin bi br ketinê ve diçê, êdî hin bi hin li
mezopotamya Aqadî derdikevine pêş û serwer dibin.

Tê gotin ku bi koka xwe re Samî ne. Çand û hizre sumeriyan di xwe de bicih kirin
û rûnandin. Piştî sumeriyan re yên ku bûna serwerê mezopotamya Aqadî bûn. Ji
deme hizre hemde girtin û bûna pêşavaniyê deme hemdem. Aqadiyan her weha xurt
dibin û ku weke wan bi koka xwe tê gotin ku Samî ne, bingihê mazinbûna babiliyan
û Asuriyan dikin. Hizre sumeriyan pêş xistin. Ji wan zêdetir wan hizre keyitiye
GERDÛN û DINYÊ afirand û bicih kir. Rêveberiya navendî cara pêşî di deme wan de
di bin destekî de digihê hevdû. Lê di berî zayînê di 2150 de ku careke dî sumerî
bi hêz dibin û mazin di bin û serwer dibin, êdî dawiyê li dewlete wan tênin.

Damazranê xanadana Aqadiyan Sargona. Sargon ketiya 34 şeran de li gor qeydan.
Peytaxta xwe ya bi navê Agade avakiriya. Zanebûnên di derbarê wî de bi
mîtilojiyê re tevlîhevin. ê di derbarê wî de têgihiştineke didine mirov. Neviyê
wî Naram-Sîn dişopa wî de meşiya û wî gelek şer qizinc kirina. Şervanekî mazin
bûya. Piştî deme Naram-Sîn re yên ku dawiyî aqadan ji tênin Gûtî ne. Gûtî, weke
cara sêyemîn rabûna sumeriyan ji mirov bêne ser ziman. Hizre wan pêşketi bû. Di
hizre xwe de û têgihiştine xwe de ew xwediyê têgihiştineke ku Hegel bi navê
diyelektikê bi pêşxistiya bûn. Pişt wan re yên ku ew hizir û şopa wan berdewam
kir ji, Naîrî bûn.



https://ku.wikipedia.org/wiki/Leyla_%C3%8E%C5%9Fxan

Leyla Îşxan eslê xwe ji malbatek Êzidî tê û eslê vê malbatê jî digihê Bazîd'a
navçeya Agiriyê. Malbata wê piştî buyerên 1912'an tevî refên reyayên Osmaniyan
koçberî Rusyayê dikin û li herêma Elegezê a Ermenistanê bi cîh dibin. Herêma
Elegezê dikeve li pişt çiyayê Agiriyê, ji %95 gelheya vê herêmê kurd e û navenda
beşa dengê Elegezê a Radyoya Êrîvanê ye. Leyla Îşxan li vê herêmê cavê xwe li
dinyayê vedikê. Malbata wê niha li Gurcistan û Moskow'ê jîyana xwe didomînin.

Dengbêjiya ku di çanda kurdî de cihek gelek girîng digirê li vê herêmê û li
herêma serhedê gelek xurt û bihêz e. Kurdên Êzidî yên li vê herêmê dijîyin çand
û kevneşopên xwe baş parastine û xizmetên gelek hêja li çanda kurdî zêde kirin
e. Leyla Îşxan li vê herêmê bi kilam û awazên dengbêjên wekê Şakiro, Karapetê
Xaço, Meryem Xan, Şeroyê Biro mezin bûye...

Leyla Îşxan a xwediyê dengê zîz û zelal mûzîka kurd a otantîk bi şêweya muzîka
klasîk a rojavayê rave kiriye. Demekî li gel xwîşke xwe nazê a pîyanojen tevlî
hin bernameyên Roj TV'yê dibû. Bi rengê dengê xwe û teşeya xwe hunermendek tama
dengbêjekî deye. Dengê wê dengê dengbêjên berê yên jin tînê bîra guhdarên xwe.
Dengek şîfonî, hilû û hestîyar.

Tu albûmên orijînal ên Leyla Îşxanê tunînin lê kesên dixwezin dikarin li
malperên mp3'an nêzîkî 5-6 sitranên ji bernameyên roj tv'yê hatîn tomar kirin
peyda bikin. Nemaze strana bi navê were dotmam - Ayşe Şanê jî ev sitran xwendibû
- û wey malîno li hemû kesên ji muzîkê fêhm dikin pend dibe. Dawiya dawî em
dikarin bibêjin ku Leyla Îşxan çendî li pîyasê peyda nebe jî yek ji xwêştirîn
sitranbêjên deng xwêş a kilam û sitranên kurdî ye...



https://ku.wikipedia.org/wiki/Jin

Jin, berevajiya mêr e, ango ji mirova mê re tê gotin. Ku mirov behsa mêr jî kir,
hingî, wê mirovê were ser ziman. Mêr, weke ku di kurdî de tê ser ziman nêr e.
Jin jî, mê ye. Jin, ku mirov ji aliyê kesatî û zayendîtiya xwe ve were ser
ziman, mirov karê bêje ku xwediyê xat û pêşketina xwe ya bi demê re ya teybet ku
xwediyê teybetmendiyên xwe yên taybet a. Hin mirov bawer dikin ku peyva "jin" ji
peyva jiyanê tê, lê ew ne 100% rast e.

Gotina jin di kurdî de pir kevn e. Weke navên jinê di zimanê kurdî de "hermet",
"pîrek", "jin", "xatûn" û hwd hene. Xatûn, di wateya bakirina li jinekê bi
zimanekî rêzdar û bi dîtina wê weke rêzdar e. Navê pîrekê, navê jineka zewicî
ye. Hermet (bermalî, kevanî) jî, ji jina malê re tê gotin. Di Avesta de jî navê
jinê weke navê jinê ê roja me ye. Lê di dema hûriyan de bi navê ašti-i-nna ye.

Jin berdewamiya jiyanê ye. Jin xwedî taybetmendiya zan/zayînê ye. Zarok di
malzaroka jinê de dest bi jiyanê dike. Bi vî awayî jin zarokê neh mehan di zikê
xwe de hildigre û piştî neh mehan wê tîne dinyayê.



https://ku.wikipedia.org/wiki/Hesp

Hesp an astor (Equus ferus caballus), binecureyekî guhandarê gihaxwer ji cureyê
hespê kovî (Equus ferus), ji cinsê Equus û ji famîleya hespan an Equidae ye.
Hesp ji ker mestir e, bo siwarbûn û barhilgirtin û cotajotinê têt bikaranîn. Ta
ku simên wan nêşînin, tên nalkirin.

Ji hespên mê re mehîn tê gotin. Yên ciwan jî canî an canîk in. Ji yên berî
siwarbûnê re li hin deveran hesptor tê gotin. Cureyekî hespên yê pir mezin heye
pê ra dibêjin qedene. Bi hespên çê ra dibêjin kihêl.

Dirêjiyê hespê gor cureyên wî qasî 76 ta 175 cm û giraniyê wî digihîje 54 ta 998
kg.

Hesp pir zexm û hêzdar e. Ew girseya xwe ku çi qas bi kar e jî li hêlekê mixeter
ye jî. Ajalên mina ker û hespan zîtan davên, yanê simên xwe yên paş li merivan
dixin. Ku hepsek zîtekê rasta berjorî zikî merivan bîne dikan merivan bikuje.
Hespên çê bi rehwanî direvin. Reva rehwanî ew reva ku her du nigên pêşiyê bi hev
ra davên e. Mehnê ku hespan hubiki rehwaniyê sindifê davên nigên pêşiyê. Reveka
din ya hespan heye ku pê ra dibêjin liq. Liq revê hêdî ya ku hesp nigên bi hev
ra navên e.



https://ku.wikipedia.org/wiki/Gabon

Gabon welatekî li ser xêza ekvatorê, parzemîna Afrîkayê ber peravê Okyanûsa
Atlantîk e.

Tê gumankirin ku piştî sedsala 15an herêma Gabonê hatiye vedîtin. Wê demê Gabon
wekî navenda Koleyan di hat hesibandin û li vir keştivanên portekîzan kole
difirptin. Fransa sedsala 19an de bi wê hincetê herêmê bi cih bû. Mebesta
Fransayê rizgar kirina koleyan bêhtir mêtingerî bû. 1849an de azadiya koleyan
radest kirin û koleyan li rexê Çemê Gabonê gundê Librevilleyê bi cih kirin.
Fransa digel qewimên Gabonî peyman mohr kirin û li vir derê serdestiyê
wergirtin. Gabon 1888an de girêdayî Kongoya firansan bû. 1910an de welata Çadê
Kongoyê yekîtiyeke bi navê "Afrikaya Ekvator ya Fransan" hate damezirandin.
Gabon jî girêdayî wê yekîtiyê bû. 1958an de beşdarî "Cîvaka Navneteweyî yên
Fransan" bû û bû dewletekê xweser. 17ê Tebaxa 1960an de jî gihîşt azadiya xwe û
serxwebûna xwe îlan kir.

Beşeke mezin ya welatê rast û pan e. Niqteyên wê ya herî bilind Mont Iboundji ye
980 metre ye. Piçûk mezin hinek çem û colên wê diherike Okyanûsa Atlantîk. Nava
van çeman de yê herî mezin Çemê Gabonê ye.

Avûhewaya Ekvatorê li vir serdeste. Barîn demsala payîz û zivistanê pêk tê,
navbera Îlon û Adarê de, kêmzêde barîn dibe. Pir zêde li vir herêmê daristan
heye.

Nifûsa welêt 1.475.000 e. Paytextê welêt ber perava ya kendava Gabonê ye û
bajarê Libreville ye. Piraniya gelên Gabonî li gundan dujîn.

Gabon û gelek welatên Afrîkayê her tim bin mêtingeriyan de mane. Ji ber vê
zimanê wan Fransî ye. Xwendin, nivîsandina wî welatî %40 e ango di radeyekê herê
nizim de ye. Çand, kevneşopî, ziman û pêşeroja wan ji ber mêtingeriya dewletên
dagirker veguheriye Fransî. Ol û baweriya van bi giştî Îslam û Xiristiyan e.

Gabon li gor dewletên din ên Afrîkayê pi dewlemande. Dirava ku li ser jimaran
dikeve herî zêde ya wê dewletê ye. Sedema wê jî Gabon ji aliyê Lajwerd, kanza û
petrolê pir dewlemende. Çandyarî li wê herêmê zêde pêş neketiye. Her çi qas
dewletekê serbixwe be jî ber awirên cîhanê, her warê jiyanê de girêdayê Fransayê
ye. Fransa li vir derê nebe jî rejîm û pergala xwe li vir bi cih kiriye û hê jî
tê domandin.

Welatên Afrîkayê li gor welatên rojavayî pir û zêde dewlemendin, lê her tim
rastî mêtingeriyekê hatine û hê jî tên, ew yeke ne hiştiye ku welat û herêm pêş
keve. Afrîka navenda gencîne û kevirên dewlemandin.



https://ku.wikipedia.org/wiki/Dewleta_%C3%8Eslam%C3%AE_ya_Iraq_%C3%BB_%C5%9Eam%C3%AA

Dewleta Îslamî ya Iraq û Şamê (DAIŞ, an jî DÎIŞ; bi erebî: الدولة الاسلامية في
العراق والشام‎, lat. ad-Dawlat al-Islāmiyya fi al-'Irāq wa ash-Shām), roja îro
(2014) jî bi navê Dewleta Îslamî (DÎ; bi erebî: الدولة الإسلامية‎,
lat. ad-Dawlah al-ʾIslāmiyyah) tê naskirin, rêxistineke tundîxwazên îslamî a ku
bi taybetî li Iraq û Sûriyê şerê çekdarî li dijî gelê nefêrma dike. Rêxistin, di
sala 2004an de li Iraqê di bin banê Elqaîdeyê de hate avakirin. Rêxistin, ji
Elqaîdeya selefî, Jaysh El-Fatiheen, Jund El-Sahaba, Katbiyan Ansar El-Tevhid
Vel Sunnah û Jeish El-Taiifa El-Mansoura ve pêk tên[çavkanî pêwîst e].

Daiş li ser navê dînê Îslamê rû berdidin çekên reş li xwe dikin serçavê xwe
vedişêrin û destdavên jinê misilman û êzidîyan, serê zarokên piçûk û mêrê mezin
jê dikin, destdirêjiyê jina dikin, tiştên dîrokî xirab dikin, mizgeft û cihên
bawermendan hildişînin, gorên pêxemberan û aliman bombe dikin, gora Yûnis
pêxember û Weysel Qaranîbombe kirinê xirab kirin. Nêzikî 300 jinên êzdiyan û
nêzikî 100 jinên misilmanan destdirêjî kirine, 50 zarok û 500 mêr serjêkirine û
dane ber gula, Qurana pîroz a misilmanan şewitandin. Bûn sedemê mirina 211 hezar
merivan. Her cîhên girtine xirab kirine îjar jî dest bi kurdistana başûr kirine
û dixwazin bigrin lê pêşmerge bi wan re şer dikin nahêlin kes bikeve axa kurdan.

Edward Snowden (ku berê di CIA (îstîxbarata DYE) dişixwilî) dibêje ku DAIŞ bi
destê îstîxbarata Îngilîz, Îsraîl û Emerîkayê ve hatiye çêkirin.

Armanca DAIŞê jî dewleteke erebî ya li ser tixûbê Iraq û Sûriyê ava bikin. Lê
belê ji armanca dewletê bêtir êrîşî gelê nefêrma dikin û bê guman vê rêxistinê
gelek kurdên Rojavaya Kurdistanê jî kuştine. Armanca sereka ya DAIŞê ew a ku
derbeyekê li kurdan bixin. DAIŞê, hemû hêrîşên xwe di nava sînorê Kurdistanê de
li civata kurd kirine. Wekî din, li ti kesekî û li ti deverên din ew hêrîşên wê
nebûna. Alikariya rejîma tirk ji wê re heya. Cemaeta Gulan, ji temen ve
alikariyê di çarçoveya dîtina endaman ji wê re û dane hêrîşkirina wê ya li ser
herêmên kurdan de heye. Herêmên Kurdistanê, ên Rojavayê Kurdistanê, Başûrê
Kurdistanê û hwd bûna armanc ji hêrîşên DAIŞê re, hevdû herêmên Kurdistanê jî,
herêmên Kurdistanê ên ku li wan rêveberiyên kurdan biava hene ne. Yanî, herêmên
Kurdistanê ên weke Başûrê Kurdistanê û Rojavayê Kurdistanê ku li wan rêveberîyên
kurd hene, bi taybetî dikina armanca hêrîşên DAIŞê. Ji vê yekê, tê fahm kirin ku
DAIŞ, şer li dijî statûya kurdan ya ku pêşiya û bi rêveber bûye dike.

Çeteya DAIŞê êrîşên cara sê ye Kantona Kobaniyê. Ev êrîş, ji aliyê YPGê ve li
cara sê li pijikandinên.

Ji Erebistana Siyûdî, Urdun, Filistin, Misir, Tûnis, Îraq, Sudan, Yemen,
Tirkiye, Îngilistan, Fransa, DYA, Swed, Bosna Hersek, Îtalya, Belçika,
Bulgaristan, Arjantîn, Kanada, Hindistan, Çîn, Malezya, Endonezya û Nîjeryayê
126 alimên Îslamê gotin ku ew tiştên DAIŞ dike di dînê Îslamê de tuneye û
qedexeye.

Di gotinên aliman de: Li ser navê navê dîn Mirov kuştin, Zilum kirin, Destavtina
jinê û mafê wî ji standin, Li gorî xwe kesan bike kafir, Kesê ku li ser dînekî
dinbe zordestî lê were kirin hemî tiştên wisa di Îslamê de qedexe ne.



https://ku.wikipedia.org/wiki/Afr%C3%AEkaya_Ba%C5%9F%C3%BBr

Afrîkaya Başûr an jî Komara Afrîkaya Başûr (bi afrîkans: Republiek van
Suid-Afrika; bi înglîzî: Republic of South Africa) dewletek li başûrê Afrîkayê
ye. Li wir nêzîkî 47.000.000 kes (sal: 2006) hene. Paytextê xwe Pretoria ye.

Rûberê Afrîkaya Başûr 1.219.912 km² ye. Li ser çargoşê kîlomitirekî dora 38 kes
hene. Bilindtirin cih çiyayek bi 3.446 m ye. Afrîkaya Başûr digê Atlantîk û
Okyanosa Hindê. Hên Afrîkaya Başûr li bakûrê digihije van dewletan:

Di rojê 31'ê Gulanê 1910 Afrîkaya Başûr serbixwe bû. Lê mirovên çermespî bêtir
mafên xwe hên hebûn û tim yekî sipî dibû serokî Afrîkaya. Di salê 1994an da
Nelson Mandela û Frederik Willem de Klerk hevdira peymanek îmsekirin manê kesên
reş û sipî hevdira bijîn û însanên sipî mafên xwe wekî mafên reşa bibin. Di wê
salê de mirovekî çermereş bû serok, navî xwe Nelson Mandela ye.

Li Afrîkaya Başûr 80% xiristiyantî ne. 2% dînê xwe yê ola aşîretan ne, 2%
îslamin û 1,5% hindûyî ne. Nêzîkî 15% dînê xwe tune.

Xêr û bêrên erdê pirr in. Li Afrîkaya Başûr pir zêr, almas, rijî, platîn, krom û
hesin hene.

Afrîkaya Başûr pir, wekî dewletên din di Efrîqa da, di futbolê da rind e. Ew du
caran da kete di nav Serdariya cîhanî ya futbolê, salê 1998 û 2002. Di sala
2010'an da Serdariya cîhanî ya futbolê dê li Afrîkaya Başûr çêkin.



https://ku.wikipedia.org/wiki/%C3%8Esa

Îsa (z. 8-1 BZ – m. 24–36 PZ[çavkanî pêwîst e]); bi yewnaniya kevn: Ιησούς
Χριστός; bi asûrî: Yeşu‎ an Îşo; bi erebî: يسوع‎‎; bi fransî: Jésus Christ;
bi îngilîzî: Jesus Christ), li bajarê Dawid Beytlehemê hatiye dinyayê[çavkanî
pêwîst e] û ji aliyê dûgela Romayê ve hatiye kuştin[çavkanî pêwîst e]. Li gora
hinekî xiristiyanan, Îsa kurrê Xwedê ye. Jê re Îsa Mesîh dibêjin. Lê li gorê
Qur'an û misilmanan, jî Îsa pêxemberekî Xwedê ye û pêxemberekî girîng e.

Mana peyva "Îsa" (bi Îbranî: ישו , Yêşûya) ev e: "Xudan xilas dike"[çavkanî
pêwîst e]. Mana peyva "Mesîh", bi Îbranî ev e: "yê rûnkirî / yê dohnkirî / yê
meshkirî"[çavkanî pêwîst e].

Quran qebûl dike ku Îsa ji Meryema keçik çêbû (19:16-33) û dibêje ku wî
kerametên nedîtî kirin (5:110). Ew Mesîh e (3:45) û Tewratê erê dike (3:50).
Navê wî "Peyv ya ji Xwedê" û "Ruh yê ji Xwedê" tê gotin (4:171). Yên ku baweriya
xwe bi wî nayînin, dîwana wan wê bê kirin (4:159). Li gor Quranê Îsa Mesîh
pêxemberekî mezin e, lê Mihemed gotinên pêxemberan û nivîsarên Peymana Kevin û
Peymana Nû yên li ser Mesîh rast hesab nekirin. Hin dibêjin nivîsar bi xwe
hatine guhertin (îspata vê yekê tune), an jî ew xelet tên şîrovekirin (5:47/51;
4:169/171; Tabarî, Ibn Xaldûn).

Îsa Mesîh li welatê Îsraêl, li Beythlemê (bajarê Dawid) ji Meryema keçik çêbû
(Metta 1) û li bajarê Nisretê mezin bû. Çaxê Yûhennayê imadkar derket û xelk
imad dikir, Îsa jî hat ba wî û ji aliyê wî ve hat imadkirin (Metta 3). Di wê
gavê de Ruhê Xwedê li ber çavê hemûyan hat ser Îsa û li ser wî ma. Piştî vê yekê
Îsa ji aliyê Îblîs ve hat ceribandin, lê bi ser ket û ma bê guneh (Metta 4).

Çaxê ew hat Orşelîmê (Qudsê), ew li gor daxwaza serwerên Cihûyan ji aliyê
Romayiyan ve hat xaçkirin (Metta 27). Wek ku wî berê gotibû, piştî sê rojan ew
ji nav miriyan rabû (Metta 28), xwe nîşanî şagirtên xwe da û piştî çil rojan
vegeriya ezmên (Karên Şandiyan 1). Wî soz da ku ewê li dawiya demê vegere û wan
ên ku li pey wî diçîn, bibe ba xwe (Yûhenna 14:1-4). Di Roja Dawî de ewê dîwana
hemû mirovan bike (Metta 24-25).

Di Tewratê de emrê herî mezin ev e: «Ji Xudan Xwedayê xwe bi hemû dilê xwe, bi
hemû canê xwe û bi hemû hişê xwe hez bike» û: «Wek ku tu ji xwe hez dikî, ji
cîranê xwe hez bike.» Îsa ev tam qebûl kir û mana vê hê bêtir şîrove kir (Metta
5:17-48). Xelkê li gotinên wî yên li ser hezkirina rast şaş ma: Wî ne bi tenê
got ku mirov ji dijminê xwe hez bike (Metta 5:44), wî bi xwe jî weha kir (Lûqa
23:33-43).



https://ku.wikipedia.org/wiki/%C3%87ewl%C3%AEg

Çewlîg, Çolîg an Çebexçûr (bi tirkî, Bingöl) bajarekî li parêzgeha Bîngolê ya
bakurê Kurdistanê ye.

Navê herî kevn yê bajar "Srmanc" e ku di çavkaniyên ermeniyan û ereban de ev nav
derbas dibe. Nawek din yê bajêr jî Çebexçûr e, di Încîlê de maneya wî tê "ava
paqij" yan jî ava cennet (bihuşt) ê. Nahrî jî navek din yê bajêr e. Çewlîg û
Bîngol jî navê wî yê vê demê ye.

Bajar di nav parelelên 41° 20´ û 39° 54´ bakûr û merîdyenên 38° 27´ û 40° 27´
rojhilat de ye. Sînorên bajêr li bakur bi Erzirom û Erzînganê re, li rojava bi
Dêrsim û Mezrayê re, li başûr bi Amedê re û li rojhilat jî bi Mûşê ve tê
giradan.

Karîr (2.373 m), Şeytan (2.906 m), Çavreş (2.246 m), Serçelîk (2.900 m), Cotela
(2.940 m)

Ji ber ku herêm bi piranî çiya ye, deşt û zozan kêm in li herêmê. Bilindbûna
zozanan digihîje heta 1.500 m yî, zozanên herî naskirî, wekî Bazirgan, Qandîl,
Mirgemir û Masla ne. Deştên herî naskirî jî, deşta Darehênê (60 km²) û deşta
Bîngolê (80 km²) ye.

Çemê herî mezin Çemê Miradê ye. Çemê Perî jî çemekî din ê herêmê ye. Li herêmê
pir golên biçûk jî li ser çiyayan hene. Bajar navê "Bîngol (hezargol)" ê ji van
golan digire. Hinek ji van ev in: Golbehrî, Zirlir, Gola Sar, Haren û hwd.

Herêm ji alî nêçira heywanan ve pir dewlemend e. Heywanên wekî kuze, darbir
(semasî), rovî, kîvroşk û kew û qaz ên herî pir in ku li herêmê peyde dibin.
Herêm ji alî heywanên kedî ve jî dewlemend e. Piraniya gel bi xwedîkirina
heywanan mijûl dibe.

Herêm ji alî tarîx ve ne pir dewlemend e, li ji alî tebîatê ve çiyên gerê û
turîstîk pir in. wek; Mendo, Soğuksu, li Kox, Temaşekirina Rojê tema. Li çiyayên
herêmê îmkanên sporên zivistanê jî hene.

Piraniya gel misilman e. Elewî û sunnî civaka misilmanan teşkîl dike. Piraniya
nifusê ji zaza û kurmancan pêk tê.

Nan li herêmê ji genim, lê carinan jî ji garis çêdibe. Gel bi piranî "nanê sêlê"
dixwe. Li gundan bi piranî dew, mast, şorbe, bilxur û toraq tê xwarin. "Avsîrk"
û "keşkeh" xwarinên naskirî yên herêmê ne.

Li gundan jin, şalwarek gulgulî li xwe dikin û bi serde jî kefiyek sipî lê
girêdidin. Bi ser şalwar de îşlik û êlek li xwe dikin. Kitanên bi gulan nexşkirî
û sipî jî didin serê xwe. Li hinek deveran jî jin "kofî" (ku bi perên hesin
xemilkirî ne)" didin serê xwe. Qondere û gorên ji hirî, yên rengîn li nigê xwe
dikin.



https://ku.wikipedia.org/wiki/Wan

Mirov ji Wanê ji ser rêya Payîzava û Elbakê re xwe digihine Gever û Colemêrgê.
Her wiha ji ser rêya Geverê ya dewletê re jî mirov dikare xwe bigihîne Îranê.
Termînala otobûsan bi qasî 4 km’yan dûrî navendê ye. Çûyîn û hatin bi rêya
mînîbûsan pêk tê.

Îstgeha trênê bi qasî 5 km’yan ji bajêr dûr e. Çûyîn û hatina ji bo trênê bi
mînîbusan pêk tê. Balafirgeh jî 7 km’yan ji navenda bajêr dûr e. Çûyîn û hatin
bi mînîbûsan û serwîsa saziya THY’ê pêk tê.

Evliya Çelebî di seyahatnameya xwe de diyar dike ku Îskenderê Mezin navê
mabedeke di Kela Wanê Vankê li bajêr dike. Li gorî rîwayeteke din: Ji ber ku Wan
bajarekî gelekî kevn e di salên 1900’an ên berî zayînê de Semîramîsa keybanûya
asûrî bi navê Kurd Meryem Şah bi nav kiriye. Piştre di dema dawiya keyaniyan
waliyekî bi navê Wan ji ber ku bajar fireh û xweş kiriye ji vê rêveberî pê ve
navê bajar wek Wan hatiye binavkirin. Di derheqê navê Wanê de nêrîna ku nêzî
zanistê bî ûrartûyî Biane an jî Viane derketiye. Di hemû çavkaniyên dîrokê de
ûrartûyan ji xwe re Bianî gotine û di dema ûrartûyan ya xurt de di bin navê
Biate de gelek bajar û civak di herême Wanê de civiyan e.

Li gorî rîwayeteke din bajarê Wanê di salên 1800’an ên berî zayînê de ji aliyê
keybanûya asûrî Semîramîs ve hatiye avakirin. Semîramîs, li herêma Mezrabotana
jor jiyaye û keybanûya asûran e. Semîramîs desthilatdara welatekî mezin û gelekî
hêzdar û bedew e. Semîramîs heta wê demê ji xwe re dildarekî li gorî dilê xwe
nedîtiye. Dema ku derdikeve sefera xwe ya li ser Bargiriya navçeya Wanê dil dide
desthilatdarê vê herêmê yê bi navê Ara. Semîramîsa bedew û bihêz nikare vê raza
xwe ji kesî re bibêje. Şer didome. Hêzên Semîramîsê bi êrişeke dawî herêmê
dikine bin destê xwe. Lê belê di vê êrişê de desthilatdar Ara jî tê kuştin. Dema
Semîramîs xebera kuştina Ara dibihîse evîna xwe ya ji bo Ara di dilê xwe de
vedişêre û fermana vegerê dide.

Semîramîs û artêşa wê di vegerê de têne Wanê. Semîramîs gola Wanê zehf
diecibîne. Herî dawî hêşinahiya Wanê xweşa Semîramîsê tê. Bala Semîramîsê
zinarekî li dora gola Wanê dikişîne û Semîranîs biryar dide ji bo bîranîna Arayî
li ser vî zinarî keleyekî ava dike. Di demeke nêz de kele tê avakirin û li dora
kelê jî bajarekî mezin tê avakirin. Navê bajêr jî Şamrangerd tê danîn. Di ser de
gelek dem derbas dibe Semîramîs ji ber êşa dil a Arayî zêde nikare li ber xwe
bide. Biryar dide ku vegere welatê xwe. Keybanû Semîramîs kel û bajarê ku
avakiriye ji fermandarekî xwe yê bi navê Wan re dihêle û vedigere welatê xwe. Tê
gotin ku navê Wanê ji vî fermandarî tê.

Bajarê Wanê ji ûrartûyên kalikên kurdan maye. Wan paytexta ûrartûyan bû û di wê
demê de navê wê Tuşpa bû. Dîroka Wanê heta sala 7000'î ya beriya zayînê diçe. Di
kolanên Girê Rovî (bi tirkî: Tilkitepe) yên 6 km dûrî kela Wanê de gorên Ernîsê
de bermahiyên serdema neolîtîk û serdemên bronz û hesinî hatine dîtin.

Hûrî di salên 2000’an ên berî zayînê de ji Gola Wanê heta Rûbarê Sor, Rûbarê
Kesk (Yeşilirmakê) û heta Deryaya Reş di vê herêmê de desthilatdarî kirine. Di
sedsala 13’an a berî zayînê de hevkariya siyasî ya hûrî û mîtaniyan lewaz bûye û
mîrekî pêk hatine. Keyên asûriyan xwestine van mîrekiyan bikine bin destên xwe û
di vê navberê de jî derdora Gola Wanê heta rojavaya Îranê di navbera dewletên
Nairî û ûrartû û asûriyan de têkoşînan dest pê kiriye. Têkoşîna ûrartû û
asûriyan heta nîveka sedsala nehan ajotiye. Asûriyan ev herêma çiyayî û asê
kirine bin desthilatdariya xwe.

Kesa ku bajarê ewil ava kiriye keybanûya asûrî Semîramîs e. Di wê herêmê de cara
ewil hûrî bi cih bûne. Piştre ûrartû, medî, persî, makedonî (Îskenderê Mezin),
partî, sasanî, bizansî, selçûqî û paşê jî îlhanî, celahîroglû, qereqoyunî,
aqoyunî û sefewiyan li vê herêmê desthilatdarî kirine.

Navê kevn yê bajar di dema ûrartûyan de Tûşpa bû. Piştre ûrartûyan navê herêmê
Bianî (Wainî), asuriyan jî Nairi kirin. Li gorî çend çavkaniyan navê Wanê ji
gotina Wainî tê [çavkanî pêwîst e]. Li gorî gotinek din jî navê bajar ji kesekê
bi navê Wan tê, yê ku li gorî vê gotinê bajar ava kiriye [çavkanî pêwîst e].

Di sala 1534 û 1535'an sefera Îranê de navendên girîng yên mîna Bexda, Tewrêz û
Wanê dikeve bin rêveberiya osmaniyan. Lê belê dema tekoşîna navbera osmanî û
macaran dest pê dike gelek cihên ku osmaniyan feth kiriye dîsa dikeve destê
safewiyan.

Di 25’ê tebaxa 1548’an de Kela Wanê dikeve destê osmaniyan. Piştî fetihkirinê
Kela Wanê rêvebiriya herêmê Defterdarê Anatoliyayê Îskender Paşa dike. Di vê
navberê de Westan, Erçîş, Elcewaz û Xelat dîsa dikeve destê osmaniyan.

Di rêveberiya osmaniyan de bajarê Wanê bi statûta Eyaletê hatiye rêvebirin. Di
navbera salên 1568-1574'an de Wan bi navê lîwa xwediyê 12 senceqan bû. Ev senceq
ji Wan (senceqa Paşa), Elcewaz, Bedlîs, Mûş, Bêrgirî, Erdîş, Kerger, Kesan,
Ispayrid, Agakîs, Nisfî, Şirvî, Vadî-î Kotur in [çavkanî pêwîst e].

Di şerê cîhanê yê yekem de bajarekî ku bi qasî Wanê bibe xirbe û gelekî ku bi
qasî gelê Wanê êş û elem kişan dibe pir kêm e. Beriya şerê cîhanê gelheya Wanê
dora 70.000'an bûye û piştî şer ev ev gelhe di nîsana 1919'an de daketiye
10.000-15.000'an. Bajar jî bi serdanpê bûye xirbe û ev tek jî bûye sedem ku cihê
navenda bajar bê guhertin.

Piştî şerê cîhanê yê yekem bajarê Wanê hêdî hêdî bi ser xwe de hatiye û niha 11
navçeyên Wanê hene. Navçeyên Wanê ji Qerqelî, Bêrgirî, Mehmûdî, Erdîş, Elbak,
Miks, Bazîdaxa, Westan, Ertemêtan, Payizava û Şaxê pêk tên.

Ji bermahiyên ûrartûyan ya herî sereke Kelheya Wanê ye. Kela Wanê piştî
Arzaşkûnê serbajariya duyem ya ûrartûyan kiriye. Kelhe ji aliyê Sardûrê kurê
Lûtîprî ve di salên 840-825'an ên berî zayînê de hatiye çêkirin.

Kelhe ji du beşan pêk tê. Ji van yek kelheya hundirîn a din jî kelheya ji der ve
ye. Di kelheya hundirîn de berhemên herî girîng Birca Sardûr, dîwarên sûrê,
gorên keyên ûrartûyan, pêpelûka hezaryekê ya ku digihîje sarinca sûrê,
perestgeha li derve û du nîşên perestgehê cih digire. Berhemeke kelê ya girîng
jî gora kevirî ya Key Manû û Argiştê Yekem e. Li ber vê gorê nivîska bi navê
Nivîskên Horhor yên ku herî dirêj ên ûrartûyan cih digire.

Ji bilî van mizgeftan em dikarin behsa van mizgeftan jî bikin: Mizgefta
Sînaniyê, Mizgefta Sor, Mizgefta Ebas Axa, Mizgefta Leşkerî, Mizgefta Îskeleyê û
Mizgefta Qazî Evdirehmanî.

Gola Wanê an jî Behra Wanê, gola herî mezin ya Kurdistanê ye (3.713 km²). Golê
din yê herêmê Erçek, Qazgol, Sorgol, Siphan, Keşîş û Xidirmenteş in.

Ev gola ku navê xwe jî dide bajarê Wanê gola sodayî ya herî mezin ya Tirkiye û
cîhanê ye. Di nava golê de çar girav hene. Navên van giravan ev in: Girava
Axtamarê, Girava Lîmê, Girava Çarpanaxê û Girava Artiyê. Gola Wanê di demên
dîrokê de bi navên wek Behra Bilind, Behra Nari, Behra Jorîn û Deryaçe (bi
wateya "deryaya biçûk", "gol") hildigire. Ava golê pir şor û sodayî ye. Bê sebûn
kef dide û bêyî madeyên paqijiyê ji her tişt di nav de tê şûştin û paqijkirin.
Tê gotin ku ava şor û sodayî ya gola Wanê ji bo nexweşiyên çermî baş e. Gol her
demsal û her saet, rojhilat û rojavayê de rengekî cuda digire. Qeraxên wê hêşîn
in û plajên xwezayî li derdora golê hene. Bi van hemû taybetmediyên xwe Gola
Wanê hêjayî dîtinêye.

Rêwitiya di navbera Wan û Tetwanê ya bi trênê, di navbera îstgeha Wan û Tetwanê
de bi riya ferîbotê çêdibe. Di navbera van her du lengergehan de seferên vagon,
bar, erebe û rêwiyan tê kirin. Ev rêwitiya bi ferîbotê bi qasî çar seatan
didome. Di heman demê de li ser Gola Wanê bi armanca geştiyariyê rêwitiya ji bo
giravan jî çêdibe.

Ji bo werzîşên avî Gola Wanê pir kêr hatiye. Pêşbirka keştiyên bixêlî, spora
berik kişandinê, kano, pêlsiwarî (sorf) û kaşûna avê yek ji şaxên spora avî ne.

Derdora golê di mehên biharê de bi rengên pir xweş ve tê niximîn. Gulebûk,
leylank, baxên laleyan û berfa spî ya çiyayan dîmeneke xweş derdixe holê. Di
herême de gulmexîn çîçeka endemîk a herî girîng e.

Li herêmê heywanên wek kewroşk, bizinên ser çiya, gur, û beraz, teyrên kovî jî
wek qertel, baz û werdek hene. Pisîka Wanê li cîhanê bi nav û deng e. Çavên
pisîkê yek şîn, yê din jî kesk in.



https://ku.wikipedia.org/wiki/Sems%C3%BBr

Semsûr (bi tirkî: Adıyaman) navçe û serbajarê parêzgeha Adiyemanê ye ku dikeve
Bakurê Kurdistanê. Semsûr di nav sinorên komara Tirkiyê de ye. Çaxa osmaniyan
navê xwe Hisnê Mensûr (tr: Hısn-ı Mansur Sancağı) bû.

Hisn Mensûr (Kela Mensûrê) navê herî kevn ê bajêr e. Piştî avabûna Cumhuriyeta
Tirkiyê navê bajar bû Adiyaman. Bi kurdî jê re dibêjin Semsûr. Wekî din çend
navê wê yên ku pir nayên zanîn hene weke: Kor Semsûr, Wadî leman, Yadîyeman. Ji
gor balekê jî di mehna welatê dayîkê de tê gotin ku "Ya-dê-ya-min".

Dema Hûrrî û Mîtanniyan: (BZ 1340-1000) Hûrriyan BZ sedsala XIV’an de Hûrriyan
desthilatdariya herêma Semsûrê bi dest xistin. Tê îdîakirin ku şikeftên li
Çiyayê Nemrûd bermayiyên Hûrriyan in. Mîttaniyan desthilatiya Hûrriyan têk bir û
serweriya herêmê bi dest xist. Tê zanîn ku BZ di navîna sedsala 15’emîn de,
Mîttanî li herêma Meletiyê desthilatdar bûn.

Dema Persan: (BZ 553-333) BZ 553’an de hikumdarê Îranê Keyxusrew sînorên
Anatoliyê yên heya Qizilirmakê bi dest xistin. Bi vê yekê re Semsûr jî tevî
sînorên Persan bû.

Dema Komara Tirkiye: Semsûr di 1’ê Berfanbarê 1954’an de ligel navçeyên Besnî,
Gerger û Kolikê ji bajarê Meletiyê veqetî û bû bajar.

Bajar di nav parelelên 37° 25' û 38° 10' bakur û merîdiyenên 37° 25' û 39° 15'
rojhilat de ye. Sînorên bajêr li bakûr bi Melediyê, li rojava bi Meraşê, li
başûr bi Ruhayê, li rojhilat bi Amedê u rojavayê başûr ji Eyntawê ra tê girêdan.

Pîvana erda bajêr 7.614 km² ye. Belavbûna erdê li gora şeklê ser erdê wiha ye:
deşt ji % 10,7, zozan ji % 3, plato ji % 34,1 û çiya ji %52,2. Ji % 88 yê gel bi
çandinîyê re mijûl dibe. Li herêmê genim, fistiqên şamî, tirî û titûn herî
pirtir tên çandin.

Li bajêr avhewa (îklîm) Behra Sipî serdest e. Havînan hewa germ û ziha û
zivistanan jî sar û bi şilî û şepelî derbas dibe.

Çiyayê Bezar (1.050 m) Çiyayê Reş (1.115 m), Çiyayê Boz (1.200 m), Çiyayê Borik
(2.110 m), Çiyayê Nemrûd (2.150 m), Gordik (2.206 m), Dîbek (2.549 m), Çiyayê
Spî (2.551 m)

Ferat, Sofraz, Kaxta û Aqsû çemên herî mezin in ku li herêmê diherikin. Li
herêmê tenê çar golên biçûk hene. Di wan golan de mehsî jî tên girtin. Golbaşî
an Sergol (5 km²), Azaplî (4 km²), Îneklî (3 km²), Abdulherap (2,5 km²).

Nifûsek mezin li bajêr haywanan xwedî dikin. Ji bilî heywanên kedî, di nava
hudûdên herêmê de berazên kovî, werdekên kovî, û qazên kovî jî li dora golan
peyde dibin. Ji bo nêçîra kewan herêm pir musaîd e.

Madenên herî pir ku li herêmê ji bin erdê dertên; sifir û krom in. Van salên
dawiyê li herêmê damarên petrolê jî hatine dîtin. Dewlemendiyên Binerdê:

Ji alî tarîxê ve bajar pir dewlemend e. Çiyayê Nemrûdê ciyê herî pir naskirî ye
ku turîst ji her deverên dinyayê tên û çiya ziyaret dikin. Ciyên wek Golbaşî,
Orenli û Başpinar jî ji bo ger û seyranan musaîd in. Wekî din; Girê Qereqûş,
kelha Kolikê, Arsemiya, Perre (bajarekî antîk ku di demê Komeganyan de mayî ye,
5 km dûrî bajêr li aliyê bakûr ve), Dêrik (kelheyek li Gergerê) Şikefta
Palaniyê, Goristana Turişê (di demê Roma yê de maye, goristan hemû li berên
qewirî pêkhatine.) Kelha Hisni mansûr ê, Pira Cender ê, Kaniya zerban ê, ava
sipî û hwd.

Piraniya nifûsê misilman e , pir kêm xiristiyan jî hene. Kurd (zaza û kurmanc)
piraniya gelheyê (nufûs) tînin pê. Wekî din tirk jî li herêmê pir kêm hene.

Bi taybetî gelê Semsûr ê nûfûsa wê sedî re 15 Elewî ne, siniyên wan jî henefî
ne.

Kutilkên dagirtî, Çîgê goşt(çiğ köfte), nahna kifte, kifta bi mast xwarinên
herêmî e ku yên herî pir tên xwarin li herêmê.



https://ku.wikipedia.org/wiki/Selahed%C3%AEn%C3%AA_Ey%C3%BBb%C3%AE

Selahedînê Eyûbî (wek Selahedîn, Selaheddîn, Silhedîn, Selahedînê Kurdî û Simko
(bi erebî: صلاح الدين يوسف بن أيوب‎, lat. Selah el-Dîn Yusif îbn Eyûb) jî tê
naskirin; li Rojavayê jê re Saladîn dibêjin) (z. 1138 – m. 4'ê adarê, 1193)
serleşkerekî kurd î misilman bû ku di destpêkê de li dijî fatimiyan û pişt re li
dijî xaçperestan (mesîhiyên ku çûbûn xakên pîroz li Filistînê ji bo ola xwe
biparêzin) derketîbû û bajarê Qudsê (Orşelîm) dorê sedsalekê şunda bidest
misilmanan xist û qewirandina xaçperestên ewropî ji Rojhilata Navîn de serkeftî
bûbû.

Piştî ku Selahedînê Eyûbî di 4'ê adara 1193'an de li Şamê wefat kir,
Împeratoriya Eyûbî, ya kurdan ku Selahedîn di sala 1175'an de damezrandibû, di
navbera zarokên Selahedîn de parve bû û hêza xweya demê Selahedîn de winda kir.

Siltan Selahedîn, di sala 1138'an de li Tikrîtê hatiye dinê[çavkanî pêwîst e].
Navê wî yê zayînê "Yûsiv" an "Ûsiv" bû û gorî gotinan navê Selahedîn pê re ji
hêla Nûredînê Zengî hatibû dane wî. Navê bavê wî Necmedîn Eyûbê kurê Şadiyê kurê
Merwan bûye. Malbata wî bi eslê xwe ji eşîreta Rewadî bûye û Rewadî jî
digihîjtine Hezbaniyan ye.. Kalê Selahedîn, Şadî, di dorê salên 1130an de ji
Dvînê, ji pê xanedaniya Şedadîyan hilweşiya re, siftê çûbû Bexdayê, pê re jî
hatibû Tikrîtê. Li Tikrîtê Bîhrûz, emîrê wê herêmê, Şadî dike emîrê Tikrîtê. Pê
bavê Necmedîn wefat dike re ew derbaza şûna wî dibe. Lê wextê ku Şêrko, apê
Selahedîn, li wir bi xristiyanekî ve li hev dixin û Şêrko wî dikuje re malbata
Şadiyan tê sirgûn kirin. Gorî rivayetan Ûsiv, ango Selahedîn jî di vê şevê de tê
dinê . Wê çaxê Necmedîn û Şêrko diherine cem Îmadedînê Zengî. Di 1132'an de
wextê ku Zengî, bavê Nûredînê Zengî, nêzî Tikrîtê bi el-Musterşid re cengekê
dike û Zengî dikeve zorê bavê Selahedîn, Necmedînê Eyûbî, Zengî ji wa halê zor
de difilitîne û pê wê ve Zengî deyndarê Necmedîn dimê. Wextê ku Eyûbî têne cem
Zengî, Zengî jî wan li cem xwe erkdar dike û wextê ku di sala 1140'î de Belbekê
zeft dike Eyûb dike emîrê Belbekê. Bavî Ûsiv heta sala 1146'an Zengî wefat dike
û lawî xwe Nûredîn derbaza şûna wî dibe, li Balbêkê dewama emirîtiyê dike û
wextê ku di wê salê de Muînedîn Nûr, emîrê Şamê, Balbêkê dorpêç dike Necmedîn
bêçare bajêr teslîma wî dike û Necmedîn ji xizmetê Nûredîn derdikeve û malbatê
xwe radike û dihere Şamê. Wextê Sefera Xaçiyayê duyem de di parastinê dorpeçê
bajarê Şamê de bavê Selahedîn, Necmedîn jî pardar dibe.

Wextê ku di sala 1154'an de Nûredîn bi serkeftî, hema bêketina tu cengan, Şamê
destxwe dixe. Di vê serfiraziyê de faydeyê Şêrko û Nûredîn jî pir lê dibe û
Nûredîn bavî Ûsiv dike waliyê xweyê Şamê. Şêrko jî di wê wextê de qumandarê
Nûredînê herî girîng bû.

Selahedîn di derheqa leşkeriyê de li cem apê xwe mezin bû. Wextê ku di sala
1163'an Şêrko dihere Misirê Selahedîn jî bi wî re dihere wê derê. Şêrko û
Selahedîn bi daxwaza Şawerî ku, bi Zirxam re bo textê Fatimîyanê Misirê
lihevnehatibûn û Şawêr ji dest dirive û bo canî xwe bifilitîne tê Şamê. Li wir
Şawêr bo ku textê şûnda dest xwe bixwe ji Nûredîn alîkariyê dixwaze û bo vê
alîkariyê jî sozê dayînekê ji sêya yekê (1/3) hatiniyê dewletê Misirê dide. Ew
ger ku hikumdariyê dest xwe xwe girêdayî yê bi Şam û Helabê ve jî soz dide. Li
ser van sozan ve Nûredîn şandina ordiyekê ser Misirê qebûl dike û Şêrko dişîne
Misirê. Şêrko û Ûsiv bi Şawer ve diherine Misirê û di 1'ê gulana 1164'an de
Qahîreyê dorpêç dikin. Dîrxam nikare serî xwe li hembera wê dorpeçê hilde û li
bajêr direve wextê ku direve di receba 559'ê koçî, gulana 1164'an de tê kuştin û
Şawêr bi vê alikariyê ser dikeve û Xelîfe el-Adîl wî şunda vedibuhize textê
Misirê. Lê pê ku ew Dirxam bin dixe şûn de ve, vê gavê jî li hembera Şerko û
Selahedîn bi emîre xaçperestanê Qudisê bi Amalric re hevgirtin çêdike. Lê Şêrko
pê vê xapandinê re sor dibe û li Misirê der nakeve û Amalric û Şawer, Şêrko û
Selahedîn li Bilbîsê dorpêç dikin. Di wê wextê de Nûredîn jî li Sûriyê êrişa
bajarên xaçparestên li Sûriyê dike û Enteqyayê heman heman bi dest xwe dixe.
Amalric bêçare bi Şêrko ve peymanekê dike û herdu tev di eyni wextê de ji Misirê
derdikevin û Şêrko û Selahedîn di 24'ê zîlhecceya 559'ê koçî/12'ê kewçêra
1164'an vedigerine Şamê.

Lê Şêrko wa xapandinê Şawer jibîr nake û di sala 1167’an de bi Selahedîn ve
şunda derdikeve sefereka ser Misirê. Lê bo ku Şawêr jî dizanî ku Şêrko wê
xapandinê jibîr nake û tirsa wê timê di pişta wî de bû ew bi destedarê xweyê
berê bi Amorî ve êttêfaqê dike. Wextê ku Selahedîn û Şêrko derdikevine ser
sefera Misirê ew jî ji Qudisê de derdikeve û li ber ordiyê Şamê tê Qehîre û li
wir bi Şawer ve li bendiya wê ordiyê dimê. Lê Selahedîn û Şêrko bo ku wan şaş
bikin narine ser Qahîreyê û ku di rebîelevvela sala 562'ê koçî/sermaweza 1166'an
de dikevine Misirê şunde şûna ku here wir, dihere rojavaya Qehîre yê û dixwaze
ku Şawer û Amorî werine ser wî ew li wir cengê bike. Herwiha ewna ji Qehîreyê
der dikevin û wek ku Şêrko xwestî ewna têne ser Şêrko û ewna di 18'ê adara
1167'an de li nêzî gundê el-Babeyn bi cengê dikevin. Şêrko li wir wan bin dixe û
hema berva bakur dihere û bajarî Îskenderiyeyê dest xwe dixe. Lê Amorî û Şawer
jî şunda serxwe didin û Şerko li Îskenderiyeyê dorpêç dikin. Lê Şêrko nasekine
parastinê kelayê wir dide dest birazî xwe, Selahedîn û berve başûr ji bajêr di
tariyê şevê de derdikeve. Wextê ku êdî li bajarê Îskenderiyeyê Selahedîn dikeve
zorê Şêrko li jorên Nîlê raperinan pêk tîne û Şawer dixe zorê. Di wê wextê de
Amorî dixwaze ku dorpêçê ra ke û dorpêç tê rakirin şunda jî Selahedîn û Şêrko
şunda vedigerine Şamê.

Piştî nêzî saleke vegera Selahedîn û Şêrkoya Şamê re, ordiya Amorî, ya Qudsê
dîsa dikeve Misrê û li bajarên misilmana zilm û talanên mezin pêk tîne. Ew vê
gavê ne bi daxwaza Şawêr re, tenê bo ku Misir û Qehîre yê dest xwe xe û
misilmanan bikuje dikeve Misirê. Herweha wextê ku ew bajarî Bîlbêsê dest xwe
dixe dimatiyên bajêr bitunî qirr dike û dikuje. Ne tenê misilmanan, dimatiyên
bajarên xiristiyanê Kiptî jî dikujin. Wextê ku ew tê ser Qahîre Şawer emrê
şewitandinê bajarê Qahîreyê berê dide û xelkê bara bajarê ku nûyî ku El-Ezher tê
de dike. Ew şewatê bajêr 54 rojan dajo. Her çiqas Şawer bo peymaneke pêk bîne bi
Amorî ve beraftinan dike jî, Xelîfe Adid el-Fatimî ji Nûreddîn re bo piştgiriyê
xeberê dişîne. Bo ku Nûredîn bersivê qaziyê xwe pê de jî çend perçem por jî dike
nav nameyê xwe û wek >>Van perçemê kulfetên min in û bo ku tu wan ji zilmê
neyaran bifilitînî li bendiya te ne << dinivîse. Nûredîn Selahedîn dişîne Ximsê
ku bo seferê xeberê bi Şêrko de, lê ew hîn li derê Şamê rasta Şêrko tê û hema di
cih de vedigerine Şamê û bo seferê haziriyê dikin. Şêrko çiqas ji Selahedîn
dixwaze ku ew jî bi wî re were jî Selahedîn pir dil nake ku pê re here. Lê Şêrko
daxwazê xwe bi Nûredîn re dibêje şunda Selahedîn bêçare dîsa bi Şêrko re dikeve
rêyên Misirê. Di wê demê de Amorî jî dibîne ku xelkî Qehîre şûnê ku bajêr bi wî
din Selahedîn ku bişewitînin û talan bikin, Misirê terk dike û vedigere
Filistînê. Şêrko dikeve bi Selahedîn ve dikeve Misirê û şeş rojan pê derketinê
Şamê re digihê Qahîreyê û bi coş û kefxweşiyê li bajêr tên pergînî kirin. Çiqas
Şawer jî wan pergînî dike jî di 19'ê rêbendana 1169'an de Selahedîn bi destûrê
Xelîfe el-Adil re wî bi destên xwe dikuje . Di hevşêwe rojê de Xelîfe Şêrko dike
wezîrê xwe. Lê hîn çend meha bûn ku ew bûbû wezîr, di roja yekşemê ya duduyê
mehayê cemaziyelaxîrê( 25'ê adara) 564'ê koçî de (di 1169'ê miladî de) ew pê
ziyafetekê re ji xwe dere û wefat dike. Pê wefata Şêrko re el-Adîl Ûsiv, ango
Selahedîn di 32 salî de dike wezîrê xwe û navê wî bi tûnî dibe Melik en-Nasir
Ebu'l-Muzefer Selah ed-Dunye we ed-Dîn. Selahadîn derbaza wezîritiyê dibe şunda
bo ku bavê xwe were ba wî ji Şamê re xeberê dişîne û bavê xwe jî di 24'ê mehê
recebê 565'ê de (1170'ê) de digiêhê Misirê û tê ba Selahadîn.

Wextê ku di sala 1171'ê de xelîfeyên Fatimî, yê şiayan wefat dike şûn da
Selahedîn, xutbeyê êdî bi navê xelîfeyî ebasî el-Mustadî xwendî dide û dawiyê
xelîfetiyê şiayan dide. Di sala 1173'a de bavî Selahedîn di hespê de gêrd dibe û
wefat dike. Di dawiya imrê Nûredîn de Selahedîn êdî bi wî ve li hev nên jî tu
caran nêne hemebera hev. Wextê ku di 1174'an de Nûredîn wefat dike şunda
Selahedîn Dewleta Eyûbî saz dike û li Misirê hikumdariyê sunitiyê pêk tîne, lê
ew çiqas ku dere Şam, Hama, Ximsê dest xwe dixe jî xwe girêdayiyê paşewarê
Nûredîn, hikumdar Melik el-Salih Îsmaîl bin Nûredîn dihesibîne. Melik el-Salih
Îsmaîl bin Nûredîn vedikişe Helabê, Selahedîn li wir dorpêç dike jî paşê re
dorpêçê radike. Melik el-Salih Îsmaîl bin Nuredîn ji heşhaşiyan alîkariyê
dixwaze û emîrî Xaşxaşiyanî bi leqaba Şêx el-Cebel Reşîdedîn Sînan li hembera
Selahedîn di sûîqestekê dimeşîne. Di destpêka 1175'a de sûîqestek li hembera
Selahedîn tê kirin, sîqestvan heta ber çadirê Selahedîn tê jî Selahedîn ji wê
sûîqestê difilite. Di 22'ê gulanê 1176'a de wextê ku ew dihere ser Helabê seferê
sûîqesteka din li wî tê kirin, sûîqestvan dikeve çadirê Selahedîn û bi xençerê
xwe li serê dixwe jî, bo ku zirxê li seri bûye ew ji vê sûîqestê jî filitiyaye.

Ji pê van bûyeran re Selahedîn bo ku Xaşxaşiyan li ortê rake di gelawêjê 1176'a
de qerargahê wan Kelayê Masyafê dorpêç dike. Lê bo ku Reşîdeddîn bi kuştinê
malbatê wî Selahedîn tehdît dike, Selahedîn dorpêçê radike. Gorî riwayetê
Xeşxaşiyan jî Reşîdedîn Sînan di şavê tarî de heta çadirê Selahedîn tê û bi
xetekê nîşekê ber dide û şunda vedigere, Selahedîn xetê dibîne û li ser xetê "Tu
yî di destên me de yî" dixûne û li ser vê ve dorpêçê ra dike.

Wextê ku Selahedîn serweriyê xwe li ser Sûriyê didîne bi Xaçperestan re jî
carbicar tê hembera hev. Ew bi gelemperî wan bi bin dixe jî di 25'ê kewçerê sala
1177'a de ji hêla Keyatiya Qudisê û Şovalyeyên Peresgehê, yên ku di fermanderiyê
Baldwin IV û Raynald of Chatillon de bûn, tê bin xistin.

Selahedîn li vê binketinê şunda bo êrîşeka dinê ser wan re xwe amade dike û di
sala 1178'a de Xaçperestan di Şerê Jacob's Ford de bin dixe. Lê êrîşên
Xaçperestanê ser misilmanan xelas nabin û Raynald of Chatillon êrîşa kerwanên
misilmanan dike. Selahedîn jî li hemberî vê di 1182'a de Bêrûtê dorpêç dike.
Raynald jî diceribîne ku êrîşa bajarên misilmananê pîroz Mekke û Medîneyê bike.
Selahedîn dîsa li hemberî vê bajar û kelaya Kerakê ku Raynald tê de di 1183 û
1184'a de dorpêç dike. Raynald jî vê gavê kerwaneka ku dere Hecê talan dike.

Brînsê Arnatê (Reynaud de Chatillon) Nûredîn di sala 1175'an de ji girtixaneya
Helabê de serbest berda bû şunda vedigere Filistînê û hin bajarên wir dest xwe
dixe û dibe Hukumdarê el-Kerk e. Her çiqas navbera misilman û xaçperestan de
peymanek çêbûbû jî ew vê peymanê pê dike û êrişa ser kerwanê misilmanan dike. Ew
yên di kerwanê de çêkdar dikuje û yên din jî wek dîl dibe bajarê Kerekê.
Selahedîn çiqas qasidan dişîne wî re û dibêje ku wan girtiyan serbest berde jî
ew qebûl nake û Selahedîn jî êdî bo ku wî ji holê rake dest bi seferberiyê
seferê dike.

Salek şunda, sala 1187'an de li Hutînê ordiya frenk ji hev bela dike û qralê
Qudus û prensê el-Kerk êsîr digre. Alaya xwe xêncî Qudus û Surê li hemû
Filistînê dardixe. Meha recebê sala 1187 Qudusê jî bi hukumdariya xwe girê dide
û digihîjê miradê xwe.

Di bin hukumdariya wî da cihuyên ku di Filistînê de dijiyan, bê tade û bê eziyet
jiyana xwe didomînin. Ji bo wê yekê hemû dirokvanên frenkan jî, derheqê Siltan
Selahadîn da gelek tiştên baş dinivîsînin[çavkanî pêwîst e].

Ordiya frenk, serî de tê Akkayê û wir işgal dike. Ordiya siltan jî, alîkî de
dijî wan berwe dide, aliyê din jî hêdî hêdî şunda dikişe. Dawiya şer da Akka
dikeve destê frenkan. Frenkan li wir bi tade û zilma xwe gelek mirovên sivîl
qetildikin[çavkanî pêwîst e]. Ser vê yekê hemu dinê da ferqa siltan û ya frenka
jî eşkere tê xuyakirin.

Şerê nevbera Ordiya siltan û frenkan da derdikeve, pênc sal berdewamdike.
Siltan, bi planek mezin wan ji Qudusê durdixe. Di 2'ê îlona 1192'an de di
navbera wan de peyman çêbdibe, gorî wê peymanê siltan Selahedîn ji şer serkeftî
derdikeve û vedigere Şamê. Ser hatina Hacac ya Şamê, siltan diçe pêşiya wî, lê
di rê da nexweş dikeve. Selahedînê Eyûbî di 4'ê adara 1193'an de diçe ser heqiya
xwe. Gora qumandar û siltanê kurd li Şamê, li Camiya Umeyê de tê definkirin.
Siltan Selahedînê Eyûbî (Ji Wefayat el-E‘yana Îbn Xellîkan)

Siltan Selahedîn, bavê 18 zarokan bû, ji van 17'ê wan kur yek jî qîz bû[çavkanî
pêwîst e].



https://ku.wikipedia.org/wiki/Roman

Roman, têgîneke wêjeyî ya ku koka wê ji peyva “Romanus” ya latînî, ku tê wateya
“çîroka bûyera rastîn an jî nîgaşî ya pexşan” tê ye.

Wekî cureyeke wêjeyê, pênasa û watedayina romanê ne tiştekî hêsan e. Lew ra
roman jî wekî hemû cureyên wêjeyê, wate û raveya wê li gora dem û rêbazên wêjeyî
an jî hunermendên demê tê guhertin. Mirov dikare bi kurtayî an di di wateyeke
teng de bibêje roman, nivîsên dûvdirêj yên ku bûyeran bi awayekî rastîn û bi
zerengiyeke berfireh hildide dest û lêkolîna xislet, civak, nêrît, hest û
dahûrandina azweriyên mirov vedibêje ye. Armanca romanê, nasandina xisletan û
ragihandina sêwirandina bêsiûdî û hejaniyan ya ku bi alaviya bûyeran tê vegotin
e. Romana xurt û sergewer dikare xwe bi her awayî bikirmişîne, bikeve her dirûvî
û cihê cihê ji her mêjiyî, ji her bedewiyê û her mezinahiyê re bibe navgîn.
Dikare bang li her nîgaşbaziyê û rastîbîniyê/ê bike û gelek deriyên nepenî yên
gerdûnê li mirov veke.



https://ku.wikipedia.org/wiki/Roj_(st%C3%AArk)

Roj, Ro, Roh, Hetav, Tav, Xor, (bi zazakî û farsî: roz; bi soranî: xor an hetaw;
hewramî ruçiyar), stêreke ji agir e ku gelek gerstêrkên din û Erd li dora wê
digerin. Her wiha, her ko Erd dorekê li dora xwe dizivire, rojek diqede û ji wan
24 saetan ra jî rojek dihê gotin.

Eger bîyanîyên pêšketî, bikaribin teorîya nisbîyeta taybet( Einstein) neqz
bikin, hingî werin em wisa bidin ber çavan ku ew rabihorîya me biguherin, wek
mînak di 10 hezar salan berîya dema me ya niha da, hêrišî me bikin lê bê guman
ew nabe çimku ew jî li hember leza ronahîyê teslîm in û çok danîne.

Enerjîya pir pir mezin ku Tav di sanîyekê da, berhem tîne, têra berhemanîna
elekterîsîteya pêwîst ya hemû dewletên cîhanê xwejî bi qasî 1 milyon salan,
dike.

Sedema pir pir terikîbûna( mezinbûna zêde) Tav û stêrkan vedigere ser lawazî û
bêhêzbûna herî zêde ya hêza kašê( gravity).

Eger çirîya Tavê, 70%'ê çigalîya wê ya niha ba û di okyanûsa Aram da jî cî biba,
hingî dê li ser avê bima, dê tê ra neçûya û noqî avê nebûya.

18-Çigalî( çirî yan baristeya) Tava ku pir pir terikî ye, tenê 30% baristeya
Erdê ye!

Ev yek jî pir ecêb nîne çimku Goga Erdê, cismek req û berk e lêbelê Tav
dagirtîye ji gazên sivik yên wek Hydrogen û Helium!



https://ku.wikipedia.org/wiki/PHP

PHP, an jî bi navê xwe yê fermî "PHP: Hypertext Preprocessor" (PHP: Pêşxebatkarê
Hipernivîs), di nav HTML'ê de dikare were nixumandin. Mirov dikare bi alîkariya
wê kod ên ku ji aliyê pêşkêşker ve tên xebitantin binivîse. Zimanekî bi tevahî
kod ên eşkere bi kar tîne ye. Wate, ji bo çêkirina naverokeke çalak mirov dikare
vî zimanê bernamekariyê bi kar bîne.

PHP zimanek ji zimanên bernamekirina webê ye. Her wiha, cihê ku herî pir lê tê
bikaranîn jî web a herî mezin, ango înternet e. Di înternetê de daneyên rûpelan,
bi bikaranîna protokolên belî ji deriyekî komputerê dihere yê din.

PHP wekî Linuxê xwedî zagonên "Pergala Vekirî" ye. Ango bi van zagonan ve
girêdayî ye. Her kesê ku dixwaze, dikare guhertinan li gor zanebûna xwe lê zêde
bike. Lê nikare ji vê guhertinê pereyan qezenc bike. Divê guhertinên xwe ji her
kesê ku dixwaze re eşkere jî bike.

Rasmus Lerdorf, di destpêka dîroka înternetê de, wate di wan salên 1990'î de ku
hîn înternet nû belav dibû de, ji xwe re li karekî digeriya. Fikirî ku
kurtejiyana xwe di rûpelekê de binivîse û dema çû ji bo kar serî li derekê da,
vê navnîşanê bide wan. Lê wan deman, bi taybetî jî di tora Unix a zanîngehan de
ku pêşkêşkerên web hatibûn sazkirin, çêkirina rûpeleke şexsî ne karekîhêsan bû.

Di 1997an de Zeev Suraski û Andi Gutmans motorê berhevkar bi tevahî ji serî de
nivîsandin û ji bo PHP V3 bingehek çêbû. Dû re jî PHP V4 ji serî ve hate
nivîsandin. PHP Hypertext Processor ji bo serkeftinan amade bû.

Standina daneyên formê, çêkirina rûpeleke naveroka wê çalak an jî di pêkanîna
bicihanîna nasyaran de, her tiştê ku bernameyeke wekî CGI pêk tîne, dikare bîne
cih. Di PHP'ê de tişta ku herî pir bal dikişîne jî desteka fireh a ku ji bo
karên danegirê dike ye. Çêkirina dokumaneke têkildarî danegirê, bi PHP'ê pir
hêsan e. Niha hemû danegirên ku navên wan li jêr hatine nivîsîn tên destekirin:

Digel van jî, PHP bi servîsên din re protokolên wekî IMAP, SNMP, NNTP, POP3 û
HTTP bi kar tîne û têkiliyê ava dike.



https://ku.wikipedia.org/wiki/Mabuk

Minbic, Mimbic an jî Mabuk (bi erebî: منبج‎, bi asûrî: ܡܒܘܓ‎, bi yewnanî:
Hierapolis/Bambyce), bajarekî girêdana Kantona Şehbayê ya li Rojavayê Kurdistanê
ye.

Di sala 2004'an de serjimartina ji aliyê Buroya Navendî ya Statîstîkan (CBS)
hate daxuyandin, ku Minbic bûye nifûsek nêzîkî 100,000 kes. Niştecihên wê bêhtir
ji Misilmanên sunî ye û ji neteweyên Kurd, Ereb û Çerkes in.

Zêrên li bajarê bi navê Opozisyona Sûrî yên li bajêr wek Mnbg xist berî qeydên
Fethê Alexanderê da. Ji bo Asûriyan wek Nappigu (Nanpigi) hat naskirin. Cihê bi
yewnanî wek Bambyce û Pliny xuya dike (v. 23) ji me re dibêje ku ev de navê
Sûriyê Mabog (jî wek Mabbog, Mabbogh) bû. Wek di navenda îbadetê ya ji xwedaya
Atargatisê Sûriyê de, ew bi yewnanî wek Ἱερόπολις (Hieropolis) li bajarê
perestgeha 'naskirin, û di dawiyê de weke Ἱεράπολις (Hierapolis)' Bajarê pîroz
dihat naskirin'.

Ev îbadetê ya ji Atargatisên li De Dea ya li Sûriyê bi awayekî kevneşopî ji bo
Lucianê Samosata bi jîder bû, ku danasîna temamî ya beherin olî yên mezargeha û
tankên ji masiyekî pîroz ên Atargatisê, yên ku Aelian jî tebareke û ecêb mirin
bû.

Li gor De Dea ya Sûriyê, peristina li karaktera Penisê bû, kesayitên mal ên
tesadufên sihik ji dar û ji sifir bûn. Ew jî penisên mezin bûn wek li ser danîna
hûrîyên berî yên perestgehê, ku merasîmî salê carekê bejik û hatibûn xemilandin.



https://ku.wikipedia.org/wiki/Katalonya

Katalonya an jî Katalanistan, (bi katalonî Catalunya, bi aranî Catalonha, bi
spanî Cataluña, bi fransî Catalogne) herêmeke otonom û xwedî statuya herêma
dîrokî ye. Serbajarê vê herêmê Barselona ye.

Katalonya ji dagerkirina Şarlmany (801) ve di sedsala 9'an de bi mîrektiya
Karolîn dest pê dike. Afirênerê wê Guifré el Pelós (Gifrêyê Pirçoyî) di sala
878'an de ji aliyê konseya Troyes ve wek Mirekê Barselonayê hatiye bijartin. Bi
birêvabirina sarrasînan û bi anîna katolîktiyê wî herêm bi cî kiriye. Katalonya
ji aliyê împaratorên Alman û keyên Fransayê ve hatibû terikandin. Piştre bi
Keyatiya Aragonê re dibin ve tê girêdan (ji bona ku Katalonya ava bikin 1283).
Di sedsala 15'an de bi tevlî Keyatiya Spanya yê dibe gelek teybetiyên xwe
diparêze (di sedsala 18'an de li hember hêza navendî serî hil dide.)

Bi gelemperî xwedî aboriyek dînamik, di sedsala 19'an de bilez endustriya xwe bi
pêş ve dibe û otonomiya xwe di sala 1932'an de bi dest dixe (otonomiya wan ji
sala 1939'an hetanî sala 1975'an ji destê wan tê girtin. Katalonya herêma herî
dawî ya ku di şerê Spanya de xwe li ber vî şerî girtiye, ye).

Katalonya li bakûr rojhilatê Spanyayê ji nîv gravî pêk tê. Rûerda wê 31 950 km²
û di sala 2006 de xwedî 7 miliyon gelhe bû. Li hawîrdorê herêma katalonî,
parêzgeha otonom Valensiya û Aragon, Fransa, Andorra û Deryaya Sipî hene.

Bajarên Mezin ên Katalonyayê: Barselona, Badalona û L'Hospitalet de Llobregat
in.

Ji xeynî katalonî, spanî û zimanê aranî li Katalonyayê fermî ne. Spanî jî zimanê
fermî yê hemû Spanyayê ye.

Madeya 6ê ya sêyemîn Statuyên Otonomiya Katalonyayê yên ku li sala 2006an hatine
erêkirin wesa dibêje: "Zimanê Katalonyayê katalonî ye. Katalonî li Katalonyayê
zimanê fermî ye. Zimanê kastîlî jî fermî ye, wek zimanê fermî li hemû dewleta
Spanî. Herkesî maf û erka zanîna her du zimanan hene." Madeya 6ê berdewam dibe:
"Zimanê okzîtanî, yê binavê aranî zimanê niwala Aranê ye û li Katalonyayê fermî
ye."

Katalonî, (bi katalonî: català) zimanekî romanî ji koma hind û ewropî ye. Zimanê
katalonî ji aliyê 9 milyon kesan ve li Katalonyayê, li herêma otonom Valensiya,
li giravên Balear, li Andorrayê (li Andorrayê zimanê fermî tenê katalonî ye, lê
li vir bi fransî û spanî jî dipeyivin), li Roussillon, û li Alghero jî tê
peyvîn. Zimanê katalonî ji zimanê latînî tê. Ji sedsala XV han û vêde ew di bin
bandora spanî ango kastîlî de maye. Her çiqas ev ziman biser spanî de here jî
(mînak: cercar / buscar, restar / quedar, vós / vostè, û her wiha). Gerek mirov
wî wek zaravayekî spanî nebîne, ji ber ku ew zimanek serbixwe ye.

Li hember kastîlî (spanî) a ku bû zimanê resmî yê dewleta spanî, katalon bi
daxwazeke xort bi zimanê xwe axivîn û li hember spanî sekinîn. Ji bo ku zimanê
wan bibe zimanê fermî yê herêma katalon daxwazeke wan a xurt hebû. Ev daxwaza
wan bi mirina diktatorê Franco (Franko) re hat cih. Parlementoya spanî di sala
2004'an de ev daxwaz li komisiyona ewropayê kir, bi seba ku 9 milyon kes li
Ewropayê bi katalonî dipeyivin (zêdeyî maltayî û estonî).

Îro hîn ev daxwaz ne hatiye pejirandin. Têkiliyên zaravayên katalonî ji % 95 in
(ji % 95 hev fam dikin). Du zaravayên sereke yên vî zimanî hene. Zaravayê yekem
kataloniya rojhilat (oriyental) e ku li Barselona, li Girona (bixwîne: Jîrona),
li giravên Balear (Illes Balears) û li Roussillon (bi katalanî: Rosselló,
bixwîne: Ruselyo) tê axaftin. Yê diyêm jî kataloniya rojava ye e ku li bakur
rojava, li Lleida (bixwîne: Lyêyde) û Valensiya tê axaftin.



https://ku.wikipedia.org/wiki/Hesin

Hesin an jî Asin (bi latînî: Ferrum) metaleke kîmyewî ye ku hejmara wê ya atomî
26 e. Sembola wê Fe ye. Hesin yek ji metalên koma lajwerdên derbasiyê ye. Hesin
lajwerda herî pirr li cîhanê tê dîtin e. Herwiha di qafika erdê de lajwerda herî
zêde ya çarem e. Ji ber ku di navenda erdê de wilqas gelek hesin heye, tê
texmînkirin ku rola hesin li ser qada manyetîk a cîhanê gelek e.

Lajwerda hesin, ji cewherên hesin tê çêkirin û li xwezayê bi awayê elementî ne
gelek e. Ji ber ku mirov hesinê lajwerdî bi dest bixe pêwîst e reaksiyonên
lêvegerker (îng: reducer) di nava cewherên hesin de pêk werin. Hesin bi pirranî
ji bo çêkirina, amêjena (îng: alloy) bi karbon ango polayê tê bikaranîn.

Hinga hesin bi karbonê re heta germahiya 1420–1470K tê kelandin di hundirê
şileya helînek a ku pêk tê de, 96,5% hesin û 3,5% karbon heye ku av amêjen weke
hesinê darêjtî tê binavkirin. Lê berî ku ev amêjen were bikaranîn divê
reaksiyona dekarburasyonê pêk were, ji ber ku ev amêje hê jî gelekî qurfok e.

Bikaranîna hesin a pêşin ji bo serikê rim, kêr û tiştên xemlê re pêk hatiye.
Dîroka bikaranîna pêşîn a hesin digihe serdema Misiriyên kevn ku di dema berî
zayînê 3500'î de bû. Bikaranîna hesin li ser serdema bronzê bandoreke mezin
kiriye ku alavên şer ên qewîn bi hesin hatine çêkirin. Lê dîsa jî ji ber ku
hesin bi bandora korozyonê xera dibe gelek mînakên berê yên ji hesin çêkirine
nîn in. Mînakên alavên ji hesin çêkirine hene ku li herêma Mezopotamya hatine
dîtin û dîroka wan digihîje 2000'ê berî zayînê. Herwiha di dîrokê de ku ji ber
dîtin û bikaranîna hesin bi navê Serdema hesin tê bilêvkirin, li cîhanê di
navbera salên cur bi cur pêk hatiye. Mînak serdema hesin li Mezopotamya di
navbera sedsalên 13 û 6'ên berî zayînê de pêk hatiye.

Berhemên helandî yên hesinî ku li Hindistanê hatine dîtin digihine salên 1800 û
1200'ên berî zayînê. Herwiha berhemên hesinî yên ji herêma Levante digihine
salên 1500'ê berî zayînê. Bikaranîna hesina a li Ewropa hinekî dereng çêbûye. Li
Ewropa hesinê darêjtî yê pêşî li Swêdê pêk hatiye. Di dema pêşketina sanayî ya
Ewropa de rola hesin pir girîng bû. Piştî vê re li cîhanê heta roja me hertim bi
awayekî payebilind hatiye bikaranîn. Hesinê darêjtî cara pêşî li Çînê di sala
550'ê berî zayînê de hatiye bikaranîn.

Di serdema kevnare de sembola yezdanê şer Mars herwiha ji bo hesin jî dihate
bikaranîn.

Hesin di nav hemû lajwerdan de ya herî pirr tê bikaranîn e. Metalên ku li cîhanê
tên çêkirin 95% hesin in. Ji ber bihayê wê yê erzan û bikaranîna hêsan; di qadên
mîna tirimbêlçêkirin, keştîçêkirin, avahî û hwd de gelekî tê bikaranîn.

Antoine Lavoisier ji bo bidestxistina hîdrojen ê, reaksiyona hilma avê ya ku di
hundirê wê de hesina lajwerdî hebû, di nava tûpekî birqokî de ji bo îspatkirina
parastina gomlatê pêk anî. Oksîdasyona anaerobîk a bi hesin a di bin tîna bilind
de dikare weke reaksiyonên jêr werin nivîsandin:



https://ku.wikipedia.org/wiki/Gey

Bêjeya gey' di ferhenga îngilîzî ya Oxfordê de “kesê/î hevzayend (gelemperî
mêr)” hatiye ravekirin. Gey, berê ji ber ku kêmasiya bêjeyeke pênaskirina
hevzayendên mêr tunebû, hatiye bikaranîn û bere bere destpê nîşandana “kesê/î
hevzayend”ê jî kiriye.

Jêderka bêjeya “gey” “gai” a fransî ye. Bi eslê xwe ev peyv dihat wateyên
“kêfxweş, xemok” û “bi rengê rojen, mirêsdar”ê. Lê piştî salên 1960ê ji aliyê
hevzayendên mêr ve ji bo nîşanî xwe hat bikaranîn. Di Ingilizî de wateya din a
bêjeya gey ber bi hişk bûnê ve çûye. Lezbiyen ji salên 1800î û vir ve ji bo
nîşanî jinên hevzayend tê bikaranîn. Piştî derketina peyva gay, jinên hevzayend
ji bo xwe jî destpê bikaranîna vê peyvê kirine.

Di îngilîzî de cudahiyek li peyvên homosexual û gay heye. Homosexual piranî
taybetiya berpêbûniya kesan dike ango têgînek bijîşkî ye; gay jî nasnameya kesan
dike. Wekî mînak her homosexual ne gay e, lê her gay homosexual e. Di gelek çand
û civakan de kesên homosexual tê fedîkar û biçûkxistin û ew kes piranî dibin
qûrbanên cudakeriyê. Ji bo rastî tundiya devkî û fizîkî, homofobîyê nebin,
berpêbûniya xwe vedişêrin. Lê kesên gay, homosexualbûna/hevzayendîtiya xwe
venaşêrin û wekî nasnameyekî eqliyetan diparêzin û pir caran tevlî têkoşînên
mafên LGBT dibin an jî derî têkoşîn bin jî ji civaka LGBT tê hesibandin.

Bi kurdî piranî wergerên peyva homosexual wekî homoseksûel, hevzayend,
hevzayendbaz, hemzayendbaz, hemcinsbaz, havregezbaz, nêrbaz(ji bo mêr), mêbaz
(ji bo jin) û herî wekî din ji bo gay hatiye bikaranîn. Li çapemeniyê de
bikaranîneke hevpar tuneye. Ji bilî van peyvan ji bo biçûkxistin û pênaskirina
mêrên hevzayend gelek peyvên homofobîk hene mîna qûnde, qûnder, qûnek, hîz,
ulan, qûnfiroş û gelek caran li hin malperên kurdî tên bikaranîn. Ji bo jinên
hevzayend jî wekî peyvên panik û panpanok tên bikaranîn

Berî sedsala 20an ji bo kesên hevzayend têgînek nedihat bikaranîn. Ev rewş van
kesan derî ji misogeriya qanûnî dikir. Ji van kesan re li nav xelkê nav û
navlêkên cuda dihat bikaranîn û têkiliyên hevzayendî yek ji çalakiyên tawanî,
êrîşekî li dijî civak dihat pejirandin û homofobî her tim dihat dilbijîkirin.
Piştî şoreşa zayendî ya li salên 1960an de despêkir, pêvajoya pêşketin û
daxwazkirina mafên qanûnî ya der heqê ferden hevzayendan re qewimand.

Li gorî baweriya Sigmund Freud, hevzayendî di zarokatî de yekgirtina zarok bi
dêûbavê re ku bi bandora yê xwediyê dijî zayendê wê/wî, pêkbûye û ew wekî encama
lihevxistina geşedana psîkoseksuel pênaskiriye.

Daxuyaniya American Psychological Association (Yekîtiya Derûnnasî ya Amerîkan),
American Psychiatric Association (Yekîtîya Psîkyatrîk a Amerîkan) û National
Association of Social Workersê (Saziya Karkerên Civakî ya Netewî) wanî ye:

Rêxistina Tenduristiyê ya Cîhanê hevzayendiyê ku di sala 1977an de di ICD-9ê de
wekî nexweşiyeke derûnî senifandibû, bi pesendkirina Kongreya Tenduristîyê ya
Cîhanê a 43. ve (17 Gulana 1990) ji ICD-10ê derxist.

Saziya Psîkiyatrî ya Çînê, piştî xebat û lêkolînên 5 sal dewamkiriye, di sala
2001ê de hevzayendî ji senifandina nexweşiyên derûnî derxist.

Daxuyaniya Komela Psîkiyatrên Brîtanyayê wanî ye: “Vekolîn rêdidin ku gey,
lezbîyen an jî bîseksuel bûn ahengdarî tenduristiya derûnî ya normal e. Ji ber
ku lezbîyen, gey û bîseksuel ji aliyên civak, malbat û heval tên vederkirin û
dûrxistin, li nav wan rêjeya pirsgirêkên derûnî bilind derdikeve. Her çiqas
komên kevneşopên Amerîkayê îdîa dikin ku ev pirsgirêkên derûnî ji ber
hevzayendiyê pêk tê, delîl û îspata wan tune ne.”

Mimkûn e ku lezbîyen, gey û bîseksuel rûbirû bi xetera anti-gay bimînin. Ev
tevgerên derûnnas çavkaniya xwe ji agahiyên pirtûkên ku di sedsala 19. Û 20. de
hatiye nivîsandin, distîne. Wekî mînak Richard von Krafft-Ebing û Sigmund Freud.

Li Kurdistana Tirkiyê di sala 2006an de Ahmet Yildiz ku di çapemenîyê de wekî
cinayeta namûsê ya yekem tê pênaskirin û di sala 2014an de Roşîn Çîçek ji aliye
malbatên xwe ve ji ber ku hevzayend in, hatin kuştin.



https://ku.wikipedia.org/wiki/Farq%C3%AEn

Farqîn an Silîvan (1928: فارقين / Farqine (Farqîn, navend), Sîlvan (qeza); 1946:
Silvan) bajêr û navçeya Amedê ye. Navê wê yê Tirkî Silvan e.

Farqîn Kurtkirina Meyafarqîn an Mafarqîn an jî Mayyafarqîn e ku navê bajarê di
nav kelê de ye. li Rojhilat gundê Qulfayê, li nîvroyê Rojhilat Gundê Reşo an li
Bakurê Rojava Şifqet ji alîyê îdarî ve girêdayê Farqînê bin jî Farqîn nîn in.

Di çaryeka dawîn a 1800'î de ku Farqîn bû baregehê qeymeqamiyê, bi Tirkî navê
Silvan lê hate danîn. Silvan dejenere bûyiya navê Silîvan e ku îro bi tenê Tirk
bi kar tînin û di nivîsên Tirkî an fermî de bi kar tê.

Di nav gel de bi piranî "n" ya dawî dikeve û wek Silîva tê bikar anîn; herwekî
Botan, Xerzan û Şikakan. Silîvan navê yek ji sê federasyonên eşîrên Kurmancên e:
Xelîkan, Milan, Zîlan û Silîvan. ji zozanên xwe yên li Sîpana Xelatê heta
germiyanên xwe yên li Rojhilat û Bakurê rêzeçiyayên Qerejdax-Mêrdîn-Torê wek
bergeh dane ber xwe, lê wanderên danîne û dêmanî bûne. Di danîna alayên Hemîdiyê
de seltenet vê taybetiyê daye berçavê xwe û li wê gorê ji Milan Brahîm Paşa, ji
Zîlan Kor Huseyn Paşa, ji Silîvan jî Seyfedîn Paşa (Sêvdîn/Sêrdîn) kiriye paşayê
wan herêmên. Di wê demê de Farqîn hem biye baregeha qeymeqamiyê û hem jî ya
Sêfedîn Paşa ku li navçê bi navê Sêrdîn Paşa tê nasîn.

Farqîn di çavkanîyan de bi çend navên cuda tê naskirin. Di dîrokê de navê wê yê
ewil Sophanene bû. An navê herêmê ye. Ev nav paşê diguhere. Demek jî derûdora
Xarpûtê bi navê Sophanene dihat naskirin[çavkanî pêwîst e].

Farqîn berîya zayînê bi navê Tîgranocerta hatiye avakirin. Tîgranê Mezin di sala
80'ê berîya zayînê de Farqînê avakirîye û navê xwe daye vê bajarê. Bajar bi navê
Tigranokerta (Tigranocerta) hatiye naskirin. Di vê demê de hejmara niştecihên
Farqînê digihije derûdora 300.000'î. Farqîn dibe navenda siyasî û
aboriyê[çavkanî pêwîst e].

li sala 410'an a piştî zayînê de metranê Farqînê Mar Marutha, ji Îranê 40
şehîdên Xiristiyan tîne û li Farqînê bi derindêzekî mazin niştin dike. Ji bunî
van şehîdan nave bajar dibe Martîropolîs, anku Bajarê Şehîdan. Farqîn di vê demê
da dibe garnîzoneke leşgerî yê herêmê[çavkanî pêwîst e].

Împeratorê Bîzansê Justîniyanê yekê di 527'an a piştî zayînê de dertê ser text.
Kela Farqînê tamîr dike û tîne şeklê iro. Navê bajêr tê guherandin û dibe
Justîniyanopolîs[çavkanî pêwîst e].

Evliya Çelebî ji bo navê Farqînê û avakirina Farqînê ewe dinîvîse: "Bajar di
navbera çemê Farqînê û cemê Êlihê de hatiye avakirin. An ku Farqîn bi daxweza
Hz. Cercîs, bi alîyê Hindîk ve hatiye avakirin."[çavkanî pêwîst e]

ji bo ku li ber çemê Farqînê hatiye avakirin. Jê ra gotine Kelheya Farqînê.
Derûdora wî bi av û ber biye navê wê dane Meyafarqîn[çavkanî pêwîst e].

Meyafarqîn, li ser rêya Amedê û Sêrtê ye. li qontara Çiyayê Elbatê de hatiye
avakirin ku ev çiya heta 1500 mêtroyî bilind dibe. ji hemû herême re Silîvan tê
gotin. Lêbelê Tirk ji bajêr re Sîlvan dibêjin. Derûdora bajêr bi kêlekê hatiye
girtin. ji Rojavayê bajêr Amed û navçeya Hezroyê, ji başûr navçeya Bismil, ji
Bakûr navçeyên Licê û Pasûrê, ji rojhilat ve jî bajarê Êlihê cîranên Farqînê ne.
Rûberê Farqînê nêzîkî 1400 km çarçik e. Erazî bi giranî bi kurtik û mesîl e.
Çiyayên Elbatê ji seranserê deştê ve bajêr ji rojhilat ber bi rojava ve dibire.
Deşta Farqînê bi giranî bê şênayî û dar û ber in lê di aliyê çiyan de, cî bi cî
darên maz, berû û yên fêkiyan hene. Avhewaya herêmê havînan germ û ziwa,
zivistanan jî serma, şilî û şepelî ye.

Niha bi giştî 75 gund û 82 mezra li ser Farqînê ne û bajar bi xwe ji 11 Taxan
pêk tê.

Her çiqas di derbarê avakirina bajarê Farqînê de hin texmîn û dîtin hebin jî, di
rastiya xwe de baş nayê zanîn ku ev bajar kengî û ji aliyê kîjan qewmî ve hatiye
avakirin. Li gor çavkaniyekê, Farqîn di dema asûriyan de hatiye avakirin û mîna
Miferket an Mifirkert hatiye bi navkirin. Li gor efsaneyekê jî, bajar di dema
urartuyan de ji aliyê Marusu Layuta ve hatiye avakirin. Îdîayeke din jî ku ev
bajar ji aliyê dewleta Tîgran ve hatiye avakirin û yek ji bajarên herî mezin û
girîng a dema helenîstîkî bûye û navê bajêr Kerta bûye. Dewleta Tîgran a
Ermeniyan berîya zayinê di sala 77'an de hatiye avakirin. Li gor Moltke jî,
bajarê bi navê Tîgranokerta ku ji aliyê Tîgranê Mezin ve beriya zayinê di salên
80'yî de hatiye avakirin û Meyafarqîn heman bajar e. Ev bajarê bi navê
Tîgranokerta cara yekem ji aliyê kumandarê romayî Lukulus (Lucullus) ve, paşê jî
di dema kumandarê Neron, Korbulo (Corbulo, 7-67 p.z.) ve tê dagîrkirin û bajar
heta dawiya sedsala VII an jî girîngiya xwe diparêze. li gor dîrokzan Ibn
el-Ezreqê Farqînî jî, piştî şerê navbera [Rromî]] û Sasaniyan (387 p.z.)
Pîskoposekî Farqînî bi navê Mar Maruthan, bi destûra împeratorê Bîzansê û zoranê
Îranê Yezdîgirt, şehîdên Xiristiyan li vê herêmê vedişêre û bajarek li ser ava
dike û navê Martyropolis an ku, Bajarê Şehîdan lê dike. Bajar, di sedsala VIan
de, yek ji wargehên leşkerî yên herî girîng ê Împeratorê Bîzansî Justinianus
bûye.

Di serdema Îslamiyetê de, bajar cara yekem ji aliyê kumandarên Xelîfe Omer Îyaz
bin Ganem ve hatiye girtin. Di wê demê de bajar bi navê Meyafarqîn hatiye bi
navkirin.

Dewleta Merwaniyan ji aliyê Badê kurê Dostik ve tê damezirandin. Di pey mirina
Edudedewle de 983 p.z. (372ê koçî), Bad (carina wek Baz jî tê naskirin)
Meyafarqînê dike bin desthilatdarîya xwe û ev xanedaniya Kurdan ji sed salî
bêtir li ser piyan dimîne. Xanedanê duyem ê Merwaniyan Mumehidedewle (997-1011
p.z.) ye. Mumehidedewle dîwarên kela Meyafarqînê tamîr dike û navê xwe li ser
dide nivîsandin. li dema Merwaniyan de demeke dûr û dirêj Amed bi xwe bi
Meyafarqînê ve hatiye girêdan ango paytêx Meyafarqîn bûye. li serdema Merwaniyan
de çand û huner li Meyafarqînê gelek bi pêş dikeve. Bi taybetî Nesredewle
(1011-1061 p.z.), ji her deverên ku destên wî digihîjinê, hunermend û nivîskaran
tîne û dike bin xizmeta xanedaniya xwe. li vê dewletê de her çendî bandor û
motîvên Îslamî zêdebin jî, dewleta Kurdan a herî temendirêj e. Lewra Kurd wê
demê bi giranî Misilman bûne û ew dem serdema pêşketina Misilmaniyê bûye.

Bajarên li derûdora Amedê û Amed bi xwe jî, di sala 1085'an an de dikeve destê
Selçûqiyan.

Di pey de Meyafarqîn di destê Merwaniyan de ma heta ku bajar û deverên mayî yên
Amed di 1085'an de ketin destê Selçûqiyan. Êrîşa bi ser Merwaniyan ve, ji aliyê
Fexredewle Ibn Cehîr ve tê birêvebirin. Ibn Cehîr, yek ji wezîrên kevin ê
dewleta Merwaniyan e. ji bo zêr û dewlemendiyên dewleta Merwaniyan a mezin bi
dest bixe, siltanê Selçûqiyan Melik Şah îqna dike û li gel hêzên Selçûqiyan êrîş
dibe bi ser Meyafarqînê.

Piştî mirina sultanê Selçûqiyan Mihemed bin Melik Şah 1118 Necmedîn Îl-Xaziyê
Ertuqî, di 19'ê sala 1118'an de dikeve bajarê Meyafarqînê û bajar dike bin
desthilatdariya xwe.

Piştî ku Îl-Xazî di sala 1122'yan de dimre, kurê wî Temurtaş dikeve dewsa wî û
li ser bajarên Mêrdîn û Meyafarqînê sî sal desthilatdariya xwe didomîne. Piştî
mirina Temurtaş jî, di 1152'an de, Meyafarqîn demeke kurt di bin destê Ertuqiyan
de dimîne.

Selahedîn, Meyafarqînê di 1195'an de dispêre birayê xwe Seyfedîn û bajar 165 sal
ji aliyê Eyûbiyan ve tê birêvebirin, ta ku di sala 1260'an de bajar dikeve bin
dagîrkeriya Mongolan.

Di sala 1257'an de zoranê Meyafarqînê Melik Kamil, bîryara dagîrkirina bajarê
Amedê digire, lewra ew sal Mongolan Anatoliyayê dagîr kirine, artêşa sultan
Izedîn Key Kawûsê Duyem di şer de têk çûye û artêşa ku bajarê Amedê diparêze jî
derketiye seferê.

Melik Kamil, pismamê xwe wî Melik Musammir û ji pêgirtiyên xwe Necmedîn Mûxter
dide ser artêşa xwe û heman salê bi ser Amedê ve dişîne. Piştî ku bajar tê
girtin, Melik Kamil Sefyedîn bin Mucelî mîna Subaşî (karê ewlekariyê dike û di
dema aştiyê de jî bac berhev dike) dişîne Amedê.

Hulagûyê Mongol, ango Tirkê Îlxanî bi vê yekê dihise û daxwez dike ku bajar
paşve bidine sultanê Selçûqiyan Qiliç Arslanê Çarem û ew bi xwe jî bê û li gel
wî bi ser Bexdayê ve bigire. lê Melik Kamil li vê daxweziya Hulagû guhdarî nake.
Hulagû jî, piştî ku di sala 1258'an de Bexdayê dagîr dike, kurê xwe Yeşmût bi
ser Meyafarqînê ve dişîne.

Paşê, bajêr di dema sefera artêşên Tîmur Leng a bi ser Amedê ve, ev bajarê
xirabe dikeve bin desthilatdariya Tîmur. Piştî şerê Çaldêranê jî bajar dikeve
bin destê Osmaniyan.

Eslê mîrên Meyafarqînê jî digihêje Mîr Şêx Ehmedê kurê Emîr Izedîn. Ew pismamên
mîrê Pasûrê ne. Yekemîn kesê ji vê malbata han ê wezîfeya mîrektiyê girtiye,
Behlûl Begê kurê Elwend Begê kurê Mîr Şêx Ehmed e. Behlûl Beg gelek mêrxas,
destvekirî û merd bû. Berê ew û birayê xwe Omer Beg bi hev re di bin xizmeta
Îskender Paşayê Mîrêmîran ê Amedê de bûn.

Piştî kuştina Behlûl Beg, kurê wî Emîr Xan Beg kar û barên welêt bi rê ve birin.
Piştî kuştina Emir Xan Beg jî, birayê wî Omer Begê kurê Behlûl Beg bû
desthilatdarê Meyafarqînê. Lê karê desthilatdariyê jê nedihat û di vî karî de
kêm ket. Ji ber vî qasî, li ser daxweza Mîrêmîran ê Amedê û defterdarê wî,
Dîwana sultan Mihemed Xan (1595-1603) rêvebiriya kar û barên mîrektiya eşîretên
Kurdan û Meyafarqînê da Îbrahîm Begê Aqsaqê kurê Cîhangîr Beg.

Dîroka avakirina kela Farqînê nayê zanîn. Lê li gor Ewliya Çelebî, bi kêmayî bi
qasî kela Amedê kevn e.

Kevirên ku pê kelê avakirine, dirûvê kevirê Maltayê dide, spî û hişk in. Kevir
bi hostatiyeke mezin hatine şekirin, ango birîn.

Li gor çavkaniyan neh dergehên kelê hebûne. Çar ji van li başûr, du li bakûr, du
li rojava û yek jê jî li rojhilatê bajêr bûye. Ji van dergehan ên ku neha têne
zanîn ev in: Dergehê Meyxanê, Dergehê Boşatê, Dergehê Qulfayê, Dergehê Taxa
Jêrîn û Dergehê Amedê.

Li ser dîwarên kelê nivîstekên ji dema eyûbî, ertuqî û merwaniyan hene. Herî
zêde di dema Hulagû de, kela Farqînê hatiye rûxandin. Di sala 532'yan de jî ji
aliyê împeratorê bîzansî Justîniyenê Yekem ve hatiye restore û qewîkirin.

Şikeftên Hesûnê ber bi rojavayê bajêr ve, nêzîkî 8 km li derveyê bajêr e. Li ser
rêya di navbera Farqînê û Batmanê de, dema mirov ber bi Batmanê ve diçe, li ser
mile çepê dikeve. Ev di rastiya xwe de bajarekî ji şikeftan e. Wisa xuya ye ku
bi kolana zinaran ev şikeft hatine avakirin. Di qontra çiyê de, beriya ku mirov
bigihêje şikeftan xirabeyên hemamekê hene. Ev avahî ji kirêc û tûxlayan hatiye
avakirin û di rengê mîmariya romayiyan de ye. Hinek li seriya vê avahiyê, çalek
heye ku av lê kom dibe û dibe gol ango hewiz. Hinek li jortir jî dêrek heye.
Bilindahiya vê dêrê heft mêtro ye. Mîhraba dêrê mina nîvdaîreyekê ye. Dêr li ser
sê kemberan hatiye avakirin.

Temtemburk navê sê şikeftan e. Ev şikeft li ser çiyayên Elbatê, li ser rast û
çepê rêya Boşatê ne û her yek ji wan odeyek e.

Kela Boşatê li bakûrê Farqînê ye û ew herêm xwedî gelek berhemên dîrokî ye. Di
demên berê de ev kele mîna zîndan hatiye bikaranîn. Taybetiya vê kelê ew e ku li
ser zinarekî hatiye avakirin û dagîrkirina kelê pir dijwar û zehmet e.

Ev minare 400-500 m li başûrê rojavayê bajêr e. Ji dema eyûbiyan maye û ji aliyê
sê birayan (Melik Ewhed Eyûb, Melik Eşref Mûsa û Melik Muzefer Xazî) ve hatiye
avakirin. Minare pênc qat e. Di demên berê de mîna rasatxane jî hatiye
bikaranîn. Herweha demek zingila dêrê jî lê hatiye daleqandin. Sedema ku dibêjin
minareya qot, li gor tê gotin, ev minare ji pênc qatan hîn bilindtir bûye û paşê
xerabûye. Lê di demên dawî de hatiye restorekirin û neha nayê dîtin ku ev minare
berê xerabûye.

Îbn'ul Ezrak dibêje ku temîra mizgeftê di dema Artuqiyan de bîye. Avakirina
mizgeftê di dema Merwanî'yan da ye. Her çendî mizgeft bi vî navî tê nasîn jî,
mizgeft ji dema ertuqiyan (1152-1157) maye. Lê di dema eyûbiyan de jî hin tişt
li ser hatine zêdekirin. Di nav gel de Camiya Ecem jî tê gotin lê nayê zanîn ku
ji ber çi sedemê weha tê gotin.

Kela Zembîlfroş, kela herî kevn a Farqînê ye. Tê gotin ku di dema Tîgranê Mezin
de hatiye restorekirin û mezinkirin. Pişt re Marûta (Marûsa) kela mezin
avakiriye.

Kela Zembîlfiroş navê xwe ji destana Gulxatûn û kurê mîrê Hekarê Zembîlfroş
digre. Ji ber vê destanê, yek ji cihên ku herî zêde li Farqînê navdar e û li
seranserê Kurdistanê hatiye nasîn û bûye malê hemû gelê kurd jî, ev kele û ev
destan e. Lê mixabin ku neha ji wê ezameta kela bi nav û deng zêde tiştek li paş
nemaye.

Ev kele, di dema Selîmê Duyem padîşahê osmaniyan de, ji aliyê Behlûl Beg ve tê
avakirin. Behlûl Beg ev kele, ji bo parastina xwe ya li dij piştgiriyên
sefewiyan bi milê xelkê ava dike. Di nava bajêr de, girek çargoşe û ji axa ku bi
pişta gelê Farqînê hatiye kişandin, ava dike. Derdora vî girî bi dîwaran
diparêze. Girek wisa bilind ava dike ku ji ser banê koşka mîr ku ew jî li ser vî
girî tê avakirin, dema mirov li derdorê dinêre, çaraliyê bajêr û derveyê bajêr
tê dîtin. Parastina vî girî û kelê hêsan, dagîrkirin û bidestxistina gir jî ew
çend dijwar e. Lewra hevraziya gir nêzî 45 dereceyî ye. Gir hîn heye û hin xanî
û avahî jî li ser hene lê ew jî her wekî kela Zembîlfroş ji bêxwedîtiyê, wê
mezinahî û ezameta xwe wenda kiriye.

Tê gotin ku ew kesê li wir hatiye veşartin û mezelê wî bûye mîna zîyaret, kesekî
bi navê Bahedîn e û mezinek ji mala merwaniyan e.

Li gundê Mêreniyê ye. Gund navê xwe ji vê ziyaretê girtiye. Tê gotin ku kesên
felc dibin, dev û rûyên wan xwar dibin, şimikek heye li ziyaretê, wê şimikê di
dev û rûyên ew kesên nexweş didin û nexweş pê baş dibin. Tê gotin ku kesê mezelê
wî li vir e û bûye ziyaret, ne şêx e lê mîrekî kurd e.

Ev ziyaret li gundê Boşatê ye. Erqenîs bi xwe kaniyeke pir cemidî ye. Zarokên ku
bi sorikan dikevin an kesên zerikî ne diçin ser wê kaniyê xwe bi wê avê dişon û
jê vedixwin û pê re baş dibin.

Li çiyayê Hafa Zerbiya, li kêleka Hesûnê ye. Ji vir tiştên antîk û hin dîwar û
bermayên bajarekî derdikevin. Xuya ye ciyê bajarekî kevn e ku di bin erdê de
maye.

Du-sê kîlometre li dervayî Farqînê, li ser rêya Diyarbekirê ye. Darek e û kesek
li wir hatiye veşartin. Paşê ew bûye ziyaret û bêtir bi wî darî hatiye nasîn. Lê
li gor tê gotin ew kes jî ne şêx bûye. Kesekî bi navê Hesnewî bûye û
kumandarekî, lehengekî kurd bûye.

Di navbera Tîrkevankê û Dêrika Miqûrê de ye. Kesên ku tawî û bawî dibin, diçin
ser vî ziyaretî û pişta xwe di kêlika mezel didin.

Ev ziyaret li herêma Badika, di navbera Kemûkê û Aliya de ye. Bêtir bi navê “Ser
Hivde” tê nasîn. Dibêjin ku ev kes Sehabî bûye û bi navê “Kurê Pîrê” hatiye
nasîn. Di şerê sehabiyan de, di 17ê adarê de şehîd ketiye. Loma jî her sal di
17ê adarê de, bi hezaran kes diçûne ser vê ziyaretê û ziyaret dibû mîna
festîvalek. Kesên diçûn Ser Hivde, piştî serdana mezelê Şêx, şahî dikin, govend
û lîstikên curbecur dilîzin, qurban serjê dikin û keç û xort li wir hevûdu
dibînin, bi hev şa dibin û gelek keç û xort wê rojê ji ser ziyaretê bi hev re
direvin. Paşê dibe qiyamet, heytehol lê mîna agirê kayê, zû vedimire û şahî
didome, ta ku deng û hewara reva keç û xortekî din were bibe.

Li gundê Herşenê ye. Gora Mele Xelîlê Teraşî li wir e. 1ê gulana mîladî (ku
dibêjin hesabê kurmancî) û dibe 14ê gulana mîladî, gel diçe ser ziyareta Mele
Xelîlê Teraşî û qurban serjê dikin û daxwaziyên xwe jê dikin.

Nêzî gundê Babina ye. Li hêla Licê gundek heye ku ji wan re dibêjin sinî. Ev ne
kurd in û ne jî misilman in. Kes nizane ji kîjan dînî ne û ew ziyareta çi ye ku
her dema biharê ji Sinê tên û tewaf dikin?

Şêxelîl navê mezela ye. Cîyê ku kaba wî xerabiye tê gotin ku mezelê sahabe tê
daye. Farqîn berîya Amedê ket destê îslamê. Di 639'an de wexta ku Farqîn tê
sendin. Ewil li vir limêj tê kirin. Li Anadolê da mescîda yekem vira ye. Piştê
Farqînê Amed dikeve destê îslamê[çavkanî pêwîst e].

Mirov bi hêsanî dikare bêje ku 60% ji farqîniyan li kaniya Mezin hînê avjeniyê
bûne. Ava ku ji çiya diherikî û ya ku ji axê bi xwe diza, li wir golek çekiribû.
Ev gol bi dîwarên beton û keviran ji hev hatibûne veqetandin û yek jê ne zêde
mezin û kûr bû, ya din hinek mezintir û kûrtir bû. Zarokên ku melevaniyê
nizanibûn, pêşî xwe di ya piçûk de hîn dikirin û paşê diketine hemza kûrtir û
mezintir.

Li ser rêya Korît e. Berê xwe bide aşê Nebo, bexçê ziretê li milê rastê dimîne û
ew jî li milê çepê nêzîkî aşê Nebo ye.

Nêzîkî 450 sal berê du birayên bi navên Feqe Elî û Mele Feyat ji ber nexweşiya
ku di navbera wan û pismamê wan de rû dide, ji Culemêrgê tên Farqînê û xwe li
mîrê merwanan digrin. Ew jî mîrekên aliyê Culemêrgê bûne û girêdayê mîrê
merwanan bûne. Wê demê eşqiyayek hebûye bi navê Grûzê Şeblerî û wî bînê li mala
mîra çikandiye. Ji ber ku pir cengawer û jêhatiye bûye, tu kes nikaribûye Grûz
bigire. Rojek tê ku pez û dewarên mala mîra ji xwe re bibe, Feqe Elî jî li wir e
û bi Grûz re şer dike. Feqe Elî şûr davêjê û goşê kirasê Grûz dibire. Li ser vê
yekê Grûzê Şevlerî dibêje: “Heta neha şûrê tu kesî nêzî min nebûye, çawa vî kesî
kirasê min birî?” Dibêje: “Pismam bisekine, ez bi te re şer nakim, xuyaye ez
extiyar bûme” û diçe malê tobe dike û li ser postê xwe rûdinê û berê xwe dide
Xwedê. Mala mîr jî vê yekê sah dikin û radibin ji herdu birayan re dibêjin: “Ên
ku divê mal û milkên me biparêzin hûn in” û yekî dişînine Ferhendê û ê din jî
dişînine Boşatê. Piştî ku mala mîr êdî bê hêz dibin, ev gund û gelek gundên din
ji mala Ezîzan û zarokên wan re dimîne.

Mala Ezîzan bi sê navan têne naskirin: Mala Elî Axa, Mala Yumnî Beg û Mala
Huseyn Axa. Ev her sê jî ji nesla Mele Feyat û Feqe Elî ne. Pismamê wan jî hene
li Mîranga, Mala Mecîdkeyayê Herşenî, hinek ji wan li Tilmînê ne û hinek ji wan
jî li Bilbilê ne. Lê ji van ên ku pêş ketine Mala Elî Axa, Mala Huseyn Axa û
Mala Mehrem Beg bavê Yumnî beg in.

Mezinê eşîra Şêxdoda ne. Bavê Mahmud Kepolî Mehemed axa di sala 1925 an di
tevgera Şêx Seîd de, li Amedê hatebi darvekirin. Ew bineciyê Farqînê yên herî
kevn in. Niha ew xwedî ax in û çend gunden wan hene.

Wisa tê texmînkirin ku Sîyahpoş bi eslê xwe ji Rojhilatê Kurdistanê bûye.
230-240 sal berê miriye. Li Farqînê mezin bûye û li Farqînê rehmet kiriye. Hemû
berhemên wî li Farqînê ne. Pir feqîr û perîşan bûye. Du - sê tûtikê (mirîşkên)
wî hebûne xelkê Narikê ew dizîne. Sîyapoş ji gundiyên Narikê hez nekiriye. Di
sala 1963 yan de gora Siyapoş ku li gundekî Farqînê Kurbeytê ye, ji aliyê Mele
Ebdilkerîm Ceyhan û Şêx Mîsbahê Silîvî ve ji nû ve hatiye çêkirin û navê wî bi
tîpên erebî li ser kêlika gora wî hatiye nivîsîn. Sîyapoş li ser bûyera gundiyên
herêma Narikê û mirîşkên xwe van çarînan dinivîse.

Destaneke evînî ya hêla Farqînê ye. "Siyamendê Silîvî xwediyê tîr û kevanê zîv
î". Biraziyê keyayê gundekî Farqînê ye û gurî ye. Lê mîna cinan e. Jêhatî û
çavvekirî. Ji ber evîna xwe Xecê, bi çiyayê Sîpana Xelatê ve direvîne. Dawiya vê
destanê jî, mîna gelek destanên evînî yên din, bi mirina her du evîndaran bi
dawî dibe. Bi giranî Siyabend tê gotin û wisa tê zanîn. Mîna nav ne şaş e lê
rastiya navê ku di destan de derbas dibe Siyamend e. Lewra di nav gel de ev nav
xera jî dibe. Mîna Siyahmed, Siyamet û hwd jî têne gotin. Ev destan mîna pirtûk
hatiye çapkirin û wergerandine tirkî jî. Herweha fîlmek wî jî bi tirkî hatiye
çêkirin. Di fîlmê de Tarik Akan rola Siyamend, Mine Çayiroglu jî ya Xecê dilîze.



https://ku.wikipedia.org/wiki/Alfabey%C3%AAn_kurd%C3%AE

Kurd sê alfabeyên kurdî yên cuda bi kar tînin: alfabeya latînî, erebî û ya
kirîlî. Kurdên Kurdistana Bakur û "Kurdistana binxetê" (Bakurê Rojava) alfabeya
latînî, kurdên Kurdistana Rojhelat û Başûr alfabeya erebî, kurdên li Komarên
Sovyetistana kevn jî alfabeya kirîlî bi kar tînin. Piştî belavbûna sîstema
sovyetî, hin kurdên Sovyetistana kevn jî dest bi bikaranîna alfabeya latînî
kirine.

Celadet û Kamûran Alî Berdixan alfabeya kurdî ya bi tipên latînî, ya bi navê
alfabeya Hawarê, amade kiriye. Ev alfabe alfabeyeke rihet/hêsan e , ji ber ku
herkes bikaribe bi hêsanî hînî nivîsandina kurdî bibe. Lêbelê zimanê kurdan
gelek dewlemend e , ji ber ku pirr deng/fonem hene. Lewma li gor çend zimannasan
wek Dr. Bahîzê Omerî (di gotarên wî li kovarên Peyv û Karwanê) ev tîpên nû, yên
ku heta îro (2011) bi giştî nehatin pejirandin, pêşniyaz kirine:

Jixwe Celadet Alî Bedirxan jî di kovara Hawarê da qala van dengên ç, k, p, t yên
cuda dike, lê wisan dibêje ku hewce nîne ku ji bo her dengekî tîpek di alfabeyê
da hebe. Ji bilî van çar dengan dîsa behsa dengên ku di alfabeya klasîk a Kurdî
da derbas dibin (û di alfabeya Erebî ya Soranî da jî hene) herfên hê ح, 'eyn ع û
xeyn غ dike. Bona van dengan jî pêşniyar dike ku işareta ¨ bikarbînin, her wiha
ev wek ḧ, ë (ä, ï) û ẍ werin nivîsandin.

Di alfabeya Kurdî ya bi tîpên erebî (alfabeya soranî) da, ji bilî dengên ḧê ح,
ëyn ع, ẍeyn غ du deng dîsa hene ku di alfabeya Kurdî ya bi tîpên latînî da tune.
Ew jî tîpên ڕ û ڵ ne ku em dikarin bi rr û ll binivîsin.

Herweha di zaravayên zazakî de ev dengên enfatîk jî hene çh, kh, ph û th û
dengên rr û é. Lê ev deng li hêmû zimanên îranî tune ne, bes tenê bi kurmanjkî û
dimilî hene

Ev dengên cuda ku di Zazakî/Kirmanckî da hinek bi çh, kh, ph, th nîşan didin
mîna dengên Kurmancî têne bilêvkirin. Ev nivîsandina bi du herfan jî hinekî bi
pirsgrêke. Lewra gava ku tîpa h tê ber tîpeke din ew boyê ku dengekî hişk bide
tê bikarhanîn û di sîstema Alfabeya Fonetîk da jî dengên hişk bi lêzêdekirina
tîpa h têne nîşandan. Mînak: [t͡ʃʰ], [kʰ], [pʰ], [tʰ]. Lêbelê hinek vê di Zazakî
da boyê dengên ç, k, p, t, yên nerm bikartînin ku ev jî problemekî derdixe holê
bona başfehmkirina xebitandina van tîpan.

Kirmaşanî zarava sereke ya Kurdiya Başûrî ye. Kirmaşanî ji bilî çend guhertinek
heman alfabeya Hawarê bi kar tîne. Di alfabeya Kirmaşanî de 33 deng hene. Sedema
cudahiya navbera tîpên alfbaya Hawar û Kirmaşanî ew e ku li zarava Kirmaşanî
dengên ł, ň, ř, ü weke fonem hene lê dengên ê&o nîne. [1]



https://ku.wikipedia.org/wiki/%C5%9Eivan_Perwer

Ciyê lê xwedêdayî herêmeke xwedî giyaneke (rûh) felsefî ya pir kûr e, mîna
dirûvê erdnîgariya xwe. Ev dorhêl bi muzîkê tije ya û vê kûrahiya felsefi
kabiliyeteke mezin ya mûzikê jî daye mirovan. Bapîrê Şivan Perwer, bîlûrvan û
dengbêjeki mezin bû. Eywaneke aidê (xweserê) wî li gund hebû. Bê dost, bê mêvan,
bê heval nedikariya bimîne. Li wan derhêlên nîzik kesên xwedi kabîliyetên
çandeyî (mîna mûzîk, destan, çîrok û cûr be cûrên wêjeyê) mûheqeq dibûn mêvanê
wi. Sohbetên wanên civakiyên bi muzîkê heya derengiya şevê domdikir. Dengbêj
rûdiniştin bi saetan klasikên gelêriyên diroki bi dengên bilind dixwendin û
dijiyandin. Mesela; Siyabend û Xecê, Evdalê Zeynikê, Eyşana Îbê, Evdî, Erebê,
Bêmal, Delalê Qerejdaxi, Lawkê Metînî, Şêxa Delal, stranên govend û dîlan. Bi vî
awayî ji êvarî heya derengiya şevê ji aliyekê bilûr, ji aliyê din keman, an jî
dengê dengbêjan li kûrahiya rûhê insanan tesîr dikir, bi sedsalan ew paş de
dibirin û ew mirovên bi van guhdarkirinan radizan gelek caran di xewnên xwe de
jî ev bûyêr diditan. Ji aliyê din ve zordariya li Kurdistanê, zulma li ser
ziman, çande û şexsiyeta mirovan hêj bêhtir jan (êş) dida mirovan û di pêşberê
van tehdayiyan de kîn û nefreta di hûndirê wan de berhev dibû, hest (hiş) û
evîna di hûndirê wan de veşartî digeriya ev qêrîn ji dikir kû bi ruhî, bi
mirovînî xwe bi tayê jiyanê ve girêbide û dirûvekê muzîkî distand, dibû muzîk.
Va ye di vî atmosferî de gelek caran di her bergehi de lehengên (qehreman) bênav
digiheştin. Ango di têkoşîna li hemberê zordariyê de, di bûyerên çandeyiyên ji
vê dirûvê jiyanê derdayî kes (şexis) derketine nêvengê (holê).

Şivan Perwer di vî atmosferi de giheştiye. Tû kesî xisûsî ew perwerde nekiriye,
dijê vê ew bûyereke kû dirûvê jiyanê derxistî nêvengê ye. Wî di biçûkatiyê de
dest bi stran gotinê kir. Di tim bûyerên jiyayî û bîhîstî de ew dijiyan û bi
stran ji hundirê xwe derdixist. Mirovên guhdarî Şivan dikirin, ji vî zarokê weha
biçûk kû buyerên mezin dijî mat (şaş) dibûn. Buyerên dijiya, an ji xeyal dikir.
dikire stran û carinan bi seatan digot. Vêca li dorhêlên xwe caran ne bi çavê
zarokan lê dinêrîn. Di civatê de giraniya wi hebû. Lewra, weko hêviyek ya civatê
ji wi hebe pê re muamele dikirin her demî. Şivan'ê biçûk li dora xwe de
şexsiyeteke fîlozofîk yê muzîkal dihate naskirin û jê heskirin. Lêbelê li gor
Şivan, ev civata, paşdemayî, berteng lê xwediyê xususiyetinê rind bû, ji aliyê
civakî û ccedil;andeyî ve gerek bihata guhartin. Bi wi ser û dinya xwe ya bicûk
evên he dê çawa pêk banîna. Van tiştên he gişan riyek ya çareyê bi wi didan
lêgerinê. Ji nêv vê civatê derketin, ango bi der ve çûyîn fîkra li hinek tiştên
teorîk geran, hin bûn û dûv re jî li civata xwe vegerîn di temenên biçûk de ew
kûr kûr diamand. Ji ber kû gelê kurd ji her ali ve hatibû rapêçan û di bin tehdê
(tûndiyê) de bû, di ser de polîtîkaya bihûjtin (asimilasyon) ê ya tîr hebû, riya
wî ya dî hûndirê, çandiya xwe de bi civakî, teorîk, teknîk û kirdarî (pratîk)
pêşveçûna wi hatibû birîn (girtin).

Şivan Perwer bi profesyonelî 1975'ê dest bi hunermendiyê kiriye, li gor bûyerên
li dinyayê hatin guhartin her sal berhem afirandine, bi klasîkên gelêrî mijûl
bûye, di vî bergehî de rê şanî gelek hunermendan kiriye û bûye mînak ji wan re.



https://ku.wikipedia.org/wiki/%C3%8Azd%C3%AEt%C3%AE

Êzdîtî yan êzidîtî, navê ku êzdî ji dînê xwe re dibêjin, ol û dînekî Rojhilata
Navîn e û li gor gelek çavkaniyan yek ji ayînên berê yên kurdan e û yek ji
kevintirîn dînên yekxwedayî ye. Mijara ku peyva êzidî li kû zayiye, ciyawaz
e.Hin lêkoleran diyar dikin ku wateya wê di zimanên hind û ewropî ya kevn de
"Xweda" ye. Li gorî dîroknasan jî peyva "Yezidî" gelek kevn e. Êzdîtî ne ji ola
zerdeştîyê tê.

Bi gelemperî wateya êzidî li gor neteweyên misilman an jî cînarên wan û kêmzêde
gelên di bandora îslamê de mane ne erênî ye. Di derbarê wan de pênîsên wekî
"şeytanperest", "gawir", "dijminên elî", "zindîq", "kurdên bi porr", "bi heşt
simbêlan" bikartînin. Pirtûkên pîroz ên êzdîtiyê Mishefa Reş û Cilwe ne. Li gor
çavkaniyan herdu pirtûk bi zimanê kurdî ne.[çavkanî pêwîst e] Lê heta roja îro
dînê êzdiyan bê nivîsar û bi awayekî devkî nifş bi nifş ji hêla dê û bavan ve
dihate veguhastin bo zarokan. Wekî din, di ayîna êzdîtiyê de, qewl û beyt jî
giring in.

Baweriya Êzdiyên bi hebûna yek xwedêyî tê. Ew monoteyîst in. Rehkûrbûn û koka
ol'a wan dighîje heya 2000 salî berî çêbûna pêxember Îsa. Ol'a Êzdîtiyê ne weke
ol'ên rojhilata navîn, mîna Cihûtî, Xiristiyanî û Îslamê, bi yekcarê re peyda
bûye, guhertin, pêşketin pêre çêbûye. Di dest pêkê de Êzîdiyên her çar elêmentên
jîyanê, ax, av, ba û agir diparastin. Ol wisa pêşket, heya parastina rojê
(Şêşims mefer e mêrê Êzdî ye) derkete holê. Ew jî di dîrokê de bi navê
Mitrayîzimê tê naskirin. Ol'a Êzdiyên ol'ekê êkane ye li hemû cîhanê. Bawerîya
Êzdiyên bi melekê Tawis heye. Perestgeha pîroz Lalişa Nûranî, li Başûrê
Kurdistanê ye, Mîrê wan Tehsîn Beg e û serokê olî Bavê Şêx-Extiyarê Mergehê ye,
li Ba'adrê û Lalişê dimîne[çavkanî pêwîst e].

Dîroka derketiya êzdiyan heya 2000 sal beriya hatina Hîsa Pêxember diçe.[çavkanî
pêwîst e]

Êzdiyatî, yek ji kevintirîn dînên kurdan û Rojhilatê ye, ku hina gelek aliyan de
bi efsûn û ne eşkerabûyî (ne eyanbûyî) ye ku metelmayîbûna xwe diparêze. Heta
hatina dînê îslamê, li ser erdê Kurdistanê, piraniyê kurdan şopenderê (duketî)
êzdiyatî û zerdeştiya klasîk bûne[çavkanî pêwîst e].

Tê diyarkirinê ku bingehê dînê êzdatiyê divê di nav dînê civaka hind û îranî
(hindo-îranî) de bê lêkolînkirinê. Ji ber ku di êzdatiyê de tomeriya fikirên
hind û îranî yên kevin esas in, ku bi fikrên hind û arî ve nêzîkê hev in. Gotina
"êzd", kifş e, ku ji gotina Avêstayê ya yazata tê[çavkanî pêwîst e]. Gotina
yazat jî ji koka gotinên îraniya kevin *yaz- tê[çavkanî pêwîst e], ku fêlnîşê
gereke ye (–a + ta- → yazata-), ew, ku gere bê hebandinê.

Carina bi êzdiyatî dibêjin "dînê polîteyistîk" (pirxwedêtî), lê sebeb nîne, wekî
êzdatiyê wisa bê navkirinê. Êzdiyatî yek ji dînên monotêîzmî ye.

Sîstêma ola êzdiyan de, cihekî gelek girîng Tawusî Melek digire, ku bi şikilê
tawûs nîşan dikin. Wextê berê çend nivîskaran Tawusî Melek wek „nîşanê xirabî“
bi nav dikirin û êzdî jî wek "xirabîperest" hesab dikirin. Gore fikirên dînî yên
êzdiya bi xwe, Tawusî Melek yek ji heft melekan bû, ku Xwedê ew afirandin. Xwedê
Tawusî Melek roja yekşemê, ewilê afirand. Ew ciyê here mezin di kozmolojiya
êzdiyan de digire.

Bona êzdiyatîyê di dîrokê de faktorek gelek ferz û giring Şêx Adî û ulmê wî bû,
ku navbera salên 1073 û 1162an dijiya. Di wextê wî de êzdiyatî ji gelek aliyan
ve hatiye rêformkirinê. Bi fikrên êzdiyan Şêx Adî ne tenê merivêk dîrokî bû ku
di êzdatiyê de rêform çê kiribû, lê belê ew heman wext de wek merivek bi
keremat, gelek xwedênas û merîyê biçîrok bû jî.

Heta heyama me, tenê du pirtûkên muqedes gihîştine, ku navê wan Meshefa Reş û
Cilvê ne. Ew pirtûk bi herfên mexsûs bi zimanê kurdî hatine nivîsînê. Nivîsandin
li gorî fikrê êzdîya û wisa jî qaîdê fikrên zerdeştî, aqilbendîya (zandarîya)
mexfî ye. Lema divê qedir li dogmayên dînî û fikrên xwedênasan bê girtinê û ew,
ji merîyên ku dînê din dihebînin bêne parastinê. Carina jî wisa vedişartin, ku
îzin nedidan wekî mirid jî, ji şêx û pîran ulmê dîn bizanbin.

Koka ulmê ayînê êzdiyan, ne ewqas di du pirtûkên muqedes de hatiye beyankirinê,
lê ferzî û qîmetî bona lêkolîn û şirovekirina êzdîyatî qewil û beyt û çîrokên
êzdîya ne. Bê wan bi ulmê dînî yê êzdîya û duakirina wan guman nabe. Bi qaîdê
qewl û beyt disitirên bi dûçûyîna def û şibab.

Hemû civata êzdiyan û praktîka dînî ya wan li ser qesd-têokratîk tê parvekirinê.
Êzdî tên parevekirinê li ser rûhanî (dunav) û mirîdan. Rûhanî, li sirîya xwe de,
têne parevekirinê li ser şêx û pîran. Wezîfe û borcên şêx, pîr û mirîda her ber
bo ber (wirase) ye. Zewac orta van sê qesda qedexbûyî ye.

Taybetiyên mîna hev, ji aliyê baweriyan de gelek in û her wisa dogmayên mîna hev
jî herdu dînan de gelek in. Bo nimûne; duayên her rojê pênc cara, ku di îslamê
de heye, ji zerdeştîyê hatiye. Edetê înîtîatîon û nîşanê firqekirinê jî di herdu
sîstêmê dînan de anagorî hev in: kirasê sipî yê binî di herdu dînan de û cem
êzdîya pêsîra gulover ser kirasê de, ku dibêjinê "girêban" û cem zerdeştiyan jî
ser kirasê de cêbek, ku dibêjinê "girêvan".

Objeyên eslî yên hebandinê di êzdîyatî û zerdeştiyê de ev in: agir û av.
Êzdiyatîyê de ji wextê qedîm ve û heta niha jî hebandina agir hatiye
xwedîkirinê. Kêmtir be jî eyan e ku av tê hebandinê.

Êzdîtî ne ji ola zerdeştîyê tê. Celadet Bedirxan ola êzidiyan sixte dikir û vê
sixtekirinê di kovarên wî û yê PKKê de hatiye belav kirin.

Misilmana pir Êzidiyan kuştin û dixwastin ew jî bibin Misilman. Gelek Êzidiyan
loma misilmana ji welatê xwe derketin. Kurd û tirkên Misilman Êzidî hiz nekirin
û tiştê pîs bi Êzidiyan çêkirin. Roja bîranîna miriyên xwe de êzdî, vê cenosîdê
wekî Roja Xezebê nav dikin[çavkanî pêwîst e].

Paşê jî wextê Enfalan de (navê Sûra 8'an a Quranê ye) êzdî carekî din bi
qirkirinekî kokanî re rû bi rû dimînin. Enfal navê cêrgeya hucûmkirina cengîyê,
ku li sala 1988'an ji aliyê rejîma Sedam Hisên ve hatiye pêşxistinê. Armanca
(meremê) vê cêrgeya hucûmkirina cengiyê, ew bû ku li Îraqê tevayê kurdan
qirbikin[çavkanî pêwîst e].

Di 3ê tebaxê sala 2014an DAIŞê di bin maskeya dînê Islamê de êriş anî ser êzîdî
Şingalê komkujî çêbû[çavkanî pêwîst e].

Piranîya Êzdîyên li Başûrê Kurdistanê li deverên Şengal û Şêxan dijîn, lê li
beşên din ên Kurdistanê jî li cihên cûr be cûr weke li Mêrdînê, Êlihê, Rihayê,
Efrînê û Serhedê û herwiha Êzdîyên ku li welatên Qefqasan, Sovyeta Berê û Îranê
dijîn jî hene. Hejmara wan ji ber dijwara Kurdên Misilman û Misilmankirîna wan
di sedsalên bihurdî de êdî kêm buye. Hejmara Êzdîyên di navbera 800 hezar û
derûdora milyonekê tê texmînkirin. Dîsa di serî de li Elmanya (60.000) li
welatên Rojavayê Ewrûpa jî êdî diyasporayeke Millete Êzdî heye.

Piranîya Êzdîyên Bakûrê Kurdistanê di salên 90'î û şûn de ji ber pevçûnên di
navbera dewlata tirk û PKK'ê cîh û warên xwe berdan û koçber bûn. Ew bi taybetî
li Elmanya û Belçîkayê bi cîh bûn. Êzdiyên welatên Sovyeta Berê terqiyan welatên
din, hindek ji wan li Ermenistanê dimînin, hindek li Gurcistanê û yên din
rewîyên Ûkrayna, Rûsya û welatên din li Ewropayê. Di dema dawî de, piştî kû
rejîma Sedam Huseyîn têk çû û dijminahîya di navbera ol û komên etnîkî li Îraqê
mezintir bû, êdî gelêk Êzdî ji Başûrê Kurdistanê jî koçberî Ewropayê dikin.



https://ku.wikipedia.org/wiki/%C3%87%C3%AErok

Çîrok, vegotina bûyerek bi devkî an jî bi niviskî re çîrok tê gotin. Berhem
bûyeren bi rastîn, nêzikî rastiyê, an jî mîtolojî bi kurtayî û bi islûbek xweş
pêşkeşî xwendewanan an jî guhdaran dike.

Çîrok yek ji şaxên girîng ên wêjeya gelêrî û wêjeya devkî ye. Bûyer û
kesayetiyên mîtosî bi şêweyên curbecur radigihîne mirovan. Hin caran behsa bûyer
û kesayetiyên demên panteîstîk, serdema desthilatdariya jinan hwd jî dike. Dîsa
çîrok behsa kesayetî û bûyerên rastegîn jî dikin. Çîrok him bi devkî û him jî bi
nivîskî dibe. Çîrok di ragihandina çanda Kurdî de roleke girîng leyîstiye.
Herwekî Kurdan bi hezaran salan bi çîrokan jiyan bi zarokên xwe ve dane nasîn,
ew perwerde kirine.

Çîrokên Kurdî hin caran bi wezin û awaz, hin caran wekî axavtin tên gotin. Li
her herêmekê Kurdistanê çîrokbêjên navdar hebûn, mixabin êdî nînin. Çîrok, di
şevên dirêj ên zivistanê de hezkiriya dilê zarokan bû. Zarok ji têkoşîna Mîrza
yan Şivanê deryayê fêrî jiyana rastegîn dibûn ku têjî xetere û xirabiye. Dilê
zarokan bi dilê Keçbehrîyan, bi dilê Keçelokê Pîrê re diavêt.

Wekî tê zanîn Kurd xwedî wêjeyeke devkî ya mezin in. Kurd bi dewlemendiya xwe ya
çandî tên nasîn. Mixabin pirraniya çanda Kurdan ji aliyê gelên din ve tên
talankirin, bikaranîn. Herwekî çîrokên Kurdan jî heya Ewropa belav bûne. Di van
salên dawî de berhevkirina çanda gelêrî ya Kurdan hinek pêşketiye.

Hin çîrokên Kurdan behsa bûyer û kesayetiyên bi hezar salan berê dikin. Piştî
belav bûna ola Îslamê li Kurdistanê di çîrokên Kurdan de navê lehengan hinek
guhertine. Bo mînak "mîrza" bûye "Mîrza Mihemed".



https://ku.wikipedia.org/wiki/Slovakya

Slovakya (bi zimanê slovakî: Slovensko) an jî Komara Slovakyayê (bi slovakî:
Slovenská republika) welatekî parzemîna Ewropayê ye ko ji welatên Ewropaya
Navendî tê hesibandin. Li bakur hevsiya Polandê, li bakurê rojava hevsiya Komara
Çêkî û li başûr hevsiya Macaristanê ye.

Rûberê wê 49.035 km² ne. Paytexta wê bajêrê Bratîslava ye ko mezintirîn bajarê
welat e.

Eşîretên slovakî li sedsala 6ê li welatê Slovakyayê akincîbûn. Li sedsala 10ê
piraniya deverên wan kevtin bin destê macariyan û ev rewş heta nêzî 1000 salan
berdewam bû. Dema li sala 1526ê Macaristan bi tivavî kevt bin destê Împeratoriya
Osmanî, Slovakya her di destê macariyan da ma û Bratîslava (ko hingî navê wê
Pozsonî bû) bû paytextê nû yê Împeratoriya Habsburgê. Zordariya Mecariyan ji
Slovakyan dixwest ko dest ji ziman û hebûna xwe ya neteweyî berbidin. Serhildana
netewî ya slovakiyan lidijî wê zordariyê dest pêkir û li tevaya sedsala 18 û 19ê
berdewam bû. Piştî Şerê Cîhanî yê Yekê, dema li sala 1918ê çêkiyan xweseriya xwe
ragihandî, slovakiyan jî xwe da gel wan û herduan bi hevra Komara Çêkoslovakyayê
pêkanî. Di komara nû pêkhatî da jordestiya çêkiyan hebû û ev li dilê slovakiyan
giran bû. Wan li sala 1939ê, hema berî destpêbûna Şerê Cîhanî yê Duyê bi
seroktiya Yusêf Tîso xweseriya xwe ragihand. Tîsoî bixêrhatina leşkirê Hitlerî
kir. Li sala 1945ê Komara Çêkoslovakyayê vejîve. Heta sala 1993ê ko her du gelên
slovakî û çêkî bi awayekê gelek aştiyane û bê xwînrêhtin jihev cida bûn, wan
herduan li ser pirsên aborî û siyasî hev nedigirt û Komara Çêkoslovakyayê her
wekî du komarên xweser bû.

Slovakya bi welatekê kûstanî û çiyayî hatiye niyasîn. Çiyayê bilind ê Tatra ko
yek ji çiyayên Zincîra Çiyayên Karpatî ye, li kopîtka Gerlachovsky nêzî 2.655 m
bilind e. Lê başurê rojhava ya welatî deştên nevî yên rûbarê Danûb pêkdiînin. Ev
rûbar parek ji sînorê digel welatê Macaristanê ye.

Rêl û daristan 40 ji sedê ji rûberê welatî vedigirin û hêlîna rûvî, gurg, kûşik
û kêrvoşikan e.

Hêşeta Slovakyayê li goreyê berisandin (texmînandin) a sala 2004ê, nêzî
5.423.567 kesan e. 17 ji sedê ji hêşeta welatî zaroyên ji 15 saliyê biçûktir in.

Zimanê fermî yê Slovakyayê zimanê slovakî ye ko ji bo 85% ji xelkî zimanê
zikmakî ye. Ev ziman gelek ji zimanê çêkî nêzîk e. Macarî deh ji sedê ji hêşeta
Slovakyayê pêkdiînin.



https://ku.wikipedia.org/wiki/Pop

Meriv kare bibêje ku li Kurdistana bakur, muzîka populer a bi kurmancî di salên
1990'iyan de digel serxwebûnên civakî yên gelê kurd derket holê. Ji ber
giranbûna şer a li Kurdistana bakur (valakirin û şewitandina gundên kurd,
kuştinên ne diyar û hwd.) piştgiriya gelê kurd a ji PKK'ê re her ku çû meztir
bû. Ev piştgirî bi taybetî di guhertina muzîka kurdî de xwe da nasîn, ji ber ku
giranbûna şer bû sedema siyasîkirina muzîka kurdî jî. Bi vî rengî, gelek stranên
nûjên ên siyasî hatin belawkirin û rastî eleqeyeke mezin a gelê kurd hatin. Di
heman demê de stranbêjên navdar ên muzîka kurmancî (wek Şiwan Perwer, Nizamettin
Ariç û Ciwan Haco) dest bi ji nû ve şîrovekirina kilamên kevin kirin û ew
kilamên ku bi awayeke nûjên/cûda xwendin xistin nava albumên xwe.

Wek hate gotin, PKK'ê ji bo guhertin, nûjênbûn û belawbûna muzîka kurd roleke
mezin lîst û muzîka kurdî (kurmancî) gihande asteke populer. Bi xortbûna
hereketa PKK'ê, gotinên stran û kilamên kurdî yên populer jî guherîn: peyvên nû
yên wek Apo, azadî, gerîlla û hwd. ketin nava muzîka kurdî û bûn perçeyeke
girîng a muzîka kurdî ya nûjên. Herwiha, ev guhertin bû sedema xortbûna muzîka
kurdî ya protestokirinê jî: Bi rêya ciwanên kurd ên ku di çarçoveya navend û
komeleyên kurdan de dest bi xebatên hunerî kirin, ev beşa nûjên a muzîka kurdî
gihîşte bajar û metropolên mezin ên Tirkiyê. Gelek komên navdar di salên
1990'iyan de hatin avakirin û bi repertuwarên xwe bandorên elemantên muzîka
rojavayî ji muzîka kurd re qezenc kirin.



https://ku.wikipedia.org/wiki/Kemal_Sunal

Kemal Sunal (z. 11'ê sermawezê 1944 li Küçükpazar, Stenbol − m. 3'ê tîrmehê 2000
li Stenbol) yek ji aktorên sînemê yên Tirkiyeyê ye.

Bi eslê xwe kurd e û ji Keferdîz a girêdayî Meletîyê ye. Ji ber kû malbata wî di
dawiya salên 30´î de koçberî Stenbolê bûbû, bi kurdî nedizanî. Piştî
bidawîkirina dibistana amadeyî, Vefa Lisesi, bi lîstika şanoyê "Zoraki Takip -
Şopandina bi zorê" dest bi jiyana xwe ya aktoriyê dike. Di şanoya Devekuşu
Kabare Tiyatrosu de dixebite û sala 1973'î de dest bi sînemê dike.

Di sala 1974'î de dizewice û du zarokên wî çêdibin. 1995'î de zanîngeha
Marmarayê fakûlteya çapkirin-weşan, beşa radyo, têlevîzyon û sînemê bidawîdike.
Bi giştî di 82 fîlmê de rol digire. Karakterên nû di komediya Tirkiyê de vedike
û bi serkeftî wan pêşkêş dike. Di jiyana xwe ya taybetî de gelek cidî tevdigere.
Di hîç bernameyeke TVan de cihnagire û hevpeyvîn çênake. Di nav gel de piranî bi
navê "Înek Şaban tê naskirin" Ji sala 1990'î di TVan de weşana fîlmên wî tên
kirin lê ew ti sûdwergirtineka aborî jê nagire.



https://ku.wikipedia.org/wiki/Hevzayend%C3%AEt%C3%AE

Hevzayendîtî yan jî homoseksuelî tevgereke romantîk an jî nêzîkbûneke zayendî di
navbera mirovên heman zayendê ne. Hevzayendî wekî berpêbûniyeke wisa tê
pênaskirin: Çawaniya ku ew kesê/î ya bi piranî yan jî bi gişî bi riyên romantîzm
an jî nêzîkbûna zayendî beraliyî kesên ku di heman zayendê ne dike. Di heman
demê de van helwest an jî rewşa jî dihewîne: Endamên civaka ku bingehê xwe li
ser van tevgeran pêk aniye yan jî kesên ku nasnameyeke têkilîyî van hestên xwe
ava kirine.

Hevzayendî, ligel heteroseksuelî û bîseksuelî yek ji nav çeşîtdariya sê hêmanên
berpêbûniya zayendî ye. Nerînekê hevpar a zanyaran tuneye ku ka çima mirov
berpêbûniyeke taybetî pêşdixin. Li ser jêderka berpêbûniya zayendî çend teorîya
biyolojîk ku ji aliyê zanyaran hatine pejirandin, hatine berhemandin; wekî
faktorên genetîk, hawira malzaro ya demên zû yan jî kombînasyona her du teoriyê.
Piştrastên xurt li ser bandorkirina şiklên mezinkirinên malbatan an jî
serpêhatiyên zarokatî ya yekem tune ye. Li gorî hin kesan çalakiya hevzayendî ya
dijî xwezayê ye yan jî xerabûyîtiyeke fonksiyonî ye lê belê vekolîn nîşan didin
ku hevzayendî çavkaniya xwe ne ji bandorên psîkolojîk a neyînî dibe, ew
varyasyoneke erênî û normal a zayendiya mirov e. Hindik caran mirov hestên
hilbijartina berpêbûna zayendî ya xwe diceribînin an jî qet naceribînin.
Piştrastên destekariya psîkolojîk a ji bo guhertina berpêbûna zayendî tune ne.

Ji bo pênasiya hevzayendan çend têgîn tên bikaranîn. Ji bo pênasî hevzayendên
jinan ji salên 1800an û vir ve peyva lezbiyen û ji bo zilaman (piştî demekî ji
bo jinan jî) ji salên 1960an û vir ve bi jêderka fransî, peyva gey tên
bikaranîn. Peyva gey (kurdî: gey an jî gêy, fransî: gai, îngilîzî: gay) piştî
çend salan ji bo hevzayendên jin û mêr hatiye bikaranîn. Ji ber berpêbûniya
zayendî bi riya devkî yan fizîkî bi tundî çûna ser hevzayendan, gotinên bi
wateya hevzayend bikaranîna bi mebesta xeberdanê an jî ji bo biçûkxistinê li
çend dewletên pêşveçûyî de di nav tawanên nefretê tê hesibandin û van tawan bi
danekirina cazayî tê muamelekirin.

Pîvandina hejmarên kesên ji nasnameya gey û lezbîyen an jî serpêhatiya
hevzayendî ceribandiye, ji bo lêkolîneran bi çend sedeman gelek zor e. Yek ji
van sedeman ev e ku kesên hevzayend ji ber cudakeriyên homofobîk û heteroseksîst
nasnameyên xwe eşkere nakin/nikarin bikin. Tevgerên hevzayendî di heman demê de
di nav gelek cureyên ajalan de hatiye çavderî kirin.

Her çiqas tenê serjimarî yan jî şert û mercên polîtîkayê ya xuyanîtiya wan hêsan
bike jî gelek gey û lezbîyen hevratiyên giran avadikin. Di navbera van pêwendî û
têkiliyên heteroseksuelan de tu cudatî ji hêla kespê psikolojîk a kesên ku li
nav pêwendî de tune ye. Bizav û pêwendiyên hevzayendan, di nav dîroka bi
qeydkirî de, li gorî şeklê wan a li nav ew çandê de, carinan hatine pîrozkirin û
carinan jî hatine darizandin. Ji sedsala 19. vir ve xêndî zêdekirina naskirin û
xûyanîtiyên wan, ji bo biserketina mafên zagonî têkoşînekî mezin tê dan: wekî
zewac û pêwendiyên şarmend, ewlad ji xwe re kirin û dêûbavitî; pesendkirina
leşkerî û ewlehiya karê û gihaniya xizmetên tenduristiyê.

Hevzayendî yê ku mîna tiştekî dibe başkirin, bi metodên dûrî aqil ku ji berê ve
tê bikaranîn û di bijîşkî de rê dan/dide nîqaşan, di zemanê modern de ji aliyên
zanyaran ve ji nexweşiyan nayê hesibandin. Ev 35 sal e ku psîkolog û psîkîyatr
pesend kirine ku hevzayendî ne nexweşî yan xerabûyîtîya rûhî yan jî pirsgirêkeke
dilînî ye. Cara yekem di sala 1973ê de Heyeta Rêveberiyê ya American Psychiatric
Association (Yekîtîya Psîkyatrîk a Amerîkan)n derxistina hevzayendî ji
kategorîya nexweşiyê pesendkir. Li komcivîna ku di sala 1974ê de hat
lidarxistin, ji aliyên piraniya endamên komelê ve jî hat pesendkirin. Komel li
komcivîna ku di sala 2006an de hat lidarxistin, vê biryara xwe carekî din bi
raya giştî re parvekir. Rêxistina Tenduristiyê ya Cîhanê (WHO) jî di 17 gulana
1990ê de mîna Komela Psikiyatrî ya Amerîkan, hevzayendî ji kîsta nexweşiyan
derxist. Ev biryar di sala 1992ê de bi raya fermî li lîsta ICD-10ê (Senifandina
Nexweşiyan a Navnetewîyê) hat qeydkirin.

Di 1ê kanûna paşîn a 1993ê de Rêxistina Tenduristiyê ya Cîhanê (WHO) hevzayendî
ji “Senifandina Nexweşiyan a Navnetewîyê” derxist. Ji 1994ê û vir ve dewletên ku
endama WHOyê destpê bikaranîna vê lîstê kirin. Ji hêla zanyarên bijîşkê ve
hatiye zeftkirin ku hevzayendî ne nexweşî, ne xerabûyîtî û ne kêmasî ye.
Hevzayendî yek ji nav çeşîtdariya sê hêmanên berpêbûna zayendî ye û mirov nikare
vê taybetî hilbijêrin, ji ber ku ev çawanî ji zayînê heta 3-4 salî diyar dibe.
Piştî vê qebûlê piraniya welatên pêşveçûyî mafên hevzayendan -heta ku zewacê-
wekhevî kirine mafên heteroseksuelan.

Yekîtiya Psikiyatrî ya Amerikan (APA) jî, di sala 1973ê de hevzayendî ji “Rênîşa
Istatîstîk û Teşxîs a Nexweşiyên Hişî”yê derxist. Pozîsyona APAyê îroyîn ev e:
xebatên zanyariyê ku bi objektîf û baş hatine plankirin û lîteratura klînikê rê
dide ku hevzayendî cureyeke zayendiya mirovan a “erênî û pozîtîf” e. Li gorî
APAyê sedema ku di paşerojê de hevzayendî yek ji nexweşiyên hişiyê hatibû
qebûlkirin, ev e ku hişyarkirina xelkê ji aliyê paşdarazîbûn û alîgirbûna
profesyonelên ku li beşa nexweşiyên hişê de dixebitîbûn. Benda ICD-10ê bi vî
rengê ye: Berpêbûniya zayendî, nayê qebûlkirin ku bi serê xwe nexweşî ye.

Li pêlingên civakî de jin wekî pasîf û negatîf aliyê din zilam aktîf û pozîtîf
tê watedarkirin. Peyvên aktîf û pasîf ji ber vê yekê rewşekî biçûkxistî yan jî
mezinahî dide fikirîn, ji sedema vê ev peyvan di van çendan de nayê xwestin ku
bê bikaranîn.

Pîvanga Kinsey ku bi navê Heterosexual–Homosexual Rating Scale (Pîvanga
Bipelkirina Heteroseksuelî-Hevzayendî) jî tê zanîn, dixwaze ku paşeroja yan jî
beşên paşeroja çalakiya zayendiyê ya kesan pênas û şîrove bike. Bipelkirin ji 0
(sifir)ê heta 6ê ye. 0 bi temamî tê wateya heteroseksuelî, dijî wê 6 jî bi
temamî tê wateya hevzayendî. Li pîvangê ji bo aseksuelan terîfbike, nîşana “X”
hatiye bikaranîn.

Berpêbûniya zayendî ji aliyê American Psychological Association (Yekîtiya
Derûnnasî ya Amerîkan), American Psychiatric Association (Yekîtîya Psîkyatrîk a
Amerîka) û National Association of Social Workersê (Saziya Karkerên Civakî ya
Netewî) ve ne tenê taybetiyeke cihêbûyî, ji xêndî wê wekî gerdûna kesên ku
dixwazin bi kesên din re ji bo tetmînbûnê têkilîya zayendî avabikin, pênasdikin.

Coming Out ("Derketin"), daxuyaniya kesî/ê ji bo berpêbûniya zayendiya xwe an jî
nasnameya zayendê xwe ye û bi şeklên cuda wekî pêvajo yan jî rêwîtiya psîkolojîk
tê pênaskirin an jî tê ceribandin. Coming out, bi gelemperî ji sê qonaxê pêk tê.
Qonaxa yekem xwe naskirin û fêmkirina/pejirandina xwe ya ji bo avakirina/ketina
têkiliyên hevzayendî ye. Ev qonax bi gelemperî wekî coming out’a navxweyî tê
pênaskirin. Qonaxa duyem biryardana ravekirina berpêbûna xwe ya zayendî ya
kesî/ê ku ji bo kesên din(wekî mînak ji malbat, heval û hemkarên xwe) e. Qonaxa
sêyem bi gelemperî jîyîna kêsî/ê ku wekî ferdeke LGBT, dihewîne. Mirov, di van
rojan de li Amerîkayê bi gelemperî di temenên lîseyê yan jî zankoyê de berpêbûna
zayendiya xwe vedibêjin. Lezbiyen (mêbaz), gay (nêrbaz) û bîseksuel, dema
bepêbûna wan a zayendî ji aliyê civakê ve neyê pejirandin, di be ku ji kesên din
re bawernekin an jî alîkarî nexwezin.

Li gori Rosario, Schrimshaw, Hunter û Braun (2006) nasnameyên zayendî ya kesên
lezbîyen, gay û bîseksuel(LGB) kompleks e û ew ji pêvajoyên zehmetî derbas
dibin. Li dijî eqliyetên din (wekî mînak eliyetên etnîk û nijadî) piraniya LGB,
li nav civakên ku qala nasnameyên xwe ji wan agahî an jî alikarî bistînin, mezin
nabin. Loma li nav civatên ku ya dijminê hevzayendî yan jî ji hêla agahî ve
nezan mezin dibin.

Outing ("Derxistin"), bêdilî eşkerekirina berpêbûna zayendiya keseke ye.
Berpêbûna zayendiya gelek siyasetmedar, navdar, kesên li xizmeta leşkeriyê
dixebitin û alimên dînî bê dilê wan bi nêtên xerabî, rewiştî an jî siyasî hatiye
eşkerekirin.

Li berê berpêbûniya hevzayendî bi zayenda kesî/ê re hatiye girêdan. Wekî mînak
hatiye fikirîn ku taybetiyên jinê ku têkilî nîşan dide jinekê, mêrokî(maskulen)
ye; an jî taybetiyên zilamê ku têkilî nîşan dide zilamekî din jî jinokî(femînen)
ye. Lê belê di nav sedsala 20. de nasnameya zayendê ji berpêbûniya zayendî ve
hat qetandin û wekî diyardeyekî azad hat pejirandin.

Her çiqas belavbûna rêjeya berpêbûna zayendî li nav kesên ku bi nasnameya
zayendê û transgender re ahengdar in, ji hev du cudabin jî ew kes dikarin/dibe
ku têkilî bi jin, mêr an jî ji her du zayendê re nîşan bidin. Kesên
heteroseksuel, hevzayend û bîseksuel mumkûn e ku bibin mêrokî yan jinokî yan jî
ew dikarin her du taybetî rêbidin. Xêndî vê, sterotipên “hevzayendê/a bêahengî
zayendê xwe” û “hevzayendê/a ahengdarî zayendê xwe” di endamên civatên gey û
lezbîyen de hene. Lêbelê vekolîn ê ku ji aliyê J. Michael Bailey û K.J. Zucker
hatiye çêkirin, dîtine ku gelek gey û lezbîyen di zaroktiya xwe de bi zayendê
xwe re demên bêahengî jiyîne.

Bêjeya gey di ferhenga îngilîzî ya Oxfordê de bi pênasa “kesê/î
hevzayend(gelemperî mêr)” hatiye ravekirin. Gey, berê ji ber ku kêmasiya
bêjeyeke pênaskirina hevzayendên mêr tunebû, hatiye bikaranîn û bere bere destpê
nîşandana “kesê/î hevzayend”ê jî kiriye.

Jêderka bêjeya “gey” “gai” a fransî ye. Bi eslê xwe ev peyv dihat wateyên
“kêfxweş, xemok” û “bi rengê rojen, mirêsdar”ê. Lê piştî salên 1960ê ji aliyê
hevzayendên mêr ve ji bo nîşanî xwe hat bikaranîn. Di Ingilizî de wateya din a
bêjeya gey ber bi hişk bûnê ve çûye.

Jêderka vê bêjeyê ji navê welatê Sapphoyê, Lesbosê tê. Sappho di helbestên xwe
de qala hestên xwe yê ji bo jinan kiriye. Bi hêla zimannasî ve wateya lezbiyen
ji Lezbosî ye.

Li gorî daneyên pirsnameyan li Amerîkayê hevbera gey li navbera %18 û %28 û
hevbera lezbîyen li navbera %8 û %21, deh sal zêdetir pev re dijîn. Vekolîn
dîtine ku hevberên hevzayendan mîna hevberên heteroseksuelan hev du têrdikin û
pêwendiyên giran avadikin. Giraniya pêwendî û ji têkiliyê têrbûn, baştir
îstatîstîk ji temen û zayendê û berpêbûna zayendiyê didin. Hêla din
heteroseksuel û hevzayend ji hêvî û bendewariyê hevpar dibin ku ev hevparî bi
hêsanî tê ber hev du.

Ji bo polîtîkayên raya giştî daneyên ewlemendî ya qala gelheya gey û lezbîyen
gelek girîng e. Wekî mînak demografî alî biryardana hevpariya xwecihî,
zagonîkirina mafê hevzayendan a ji xwe re ewlad kirinê, hesibandina maliyet û
kêrhatîbûna polîtîkaya Nepirse-Nebêje ya li artêşa Amerikan, dike. Agahiyên li
ser gelheya gey û lezbîyen alî fêmkirin û biryardana pirsgirêk û mijarên
bijartina bazarên karkeran a zanyarên civaknasan, koma sermaye ya mirov,
pisporbûna li ser gelê malbat, cudakerî û rewşa erdnîgarî jî dike.

Pîvandina belavbûna hevzayendan gelek zehmet e. Gelek mirov xwediyê tevger û
taybetmendiyên hevzayendiyê bibin jî pêkan e ku ew xwe wekî hevzayend an jî
bîseksuel nebînin.

Alfred Kinsey piştî vekolînên ku di navbera salên 1948 û 1953an de çêkirîbû,
ragihandibû ku ji % 46 kobayên mêr reaksiyon nîşanî her du zayendê daye; ji %
37ê wan jî herî kêm carekî ketiye têkiliyeke hevzayendî. John Turkey, ji ber ku
Kinsey kobayên ne rasthatî, bi yên pêketî bikaranîye, wî rexnekiribû. Vekolîna
dawiyê, bi tunebûna alîgira mînakê ve gihiştibû encamên hev. LeVay ragihandiye
ku divê encamên Kinsey ji bo ravekirina vekolînên demografiyê bên.

Vekolînên girîngî rê didin ku ji % 2 heta ji % 11a mirov, di paşerojên xwe de
ketine çalakiyeke hevzayendî.

Pirsnameyek di sala 2008an de hatiye çêkirin, dîtiye ku ji % 13ê Brîtanyayî
ketiye têkiliyeke hevzayendî lêbelê yên ku xwe bi nasnameya hevzayend an jî
bîseksuel dibînin ji % 6 in. Pirsnameya ku ji aliyê Ofîsa Statîstîk a Netewî
(ONS) gihiştiye ku ji % 1.5ê Brîtanyayî xwe bi nasnameya hevzayend an jî
bîseksuel dihesibînin.

ONS îdîa kiriye ku ev encam bi encamên vekolînên din re ahengdar e ku ew di
navbera % 0.3 û % 3ê de ne.

Pirsnameyê ku di sala 2008an de li Amerîkayê di roja hilbijartina serokî de
hatiye çêkirin rêdide ku ji % 4ê hilbijêrên Amerîkayî xwe wekî gay, lezbiyen û
bîseksuel dibînin. Ev rêje wek rêjeya 2004ê ye.

Li gorî statîstîkên serjimariya 2000ê di Amerîkayê de, 601.209 hevparên
hevzayend li heman malê de bê mehr dijîn.

Li gorî baweriya Sigmund Freud, hevzayendî di zarokatî de yekgirtina zarok bi
dêûbavê re ku bi bandora yê xwediyê dijî zayendê wê/wî, pêkbûye û ew wekî encama
lihevxistina geşedana psîkoseksuel pênaskiriye.

Daxuyaniya American Psychological Association (Yekîtiya Derûnnasî ya Amerîkan),
American Psychiatric Association (Yekîtîya Psîkyatrîk a Amerîkan) û National
Association of Social Workersê (Saziya Karkerên Civakî ya Netewî) wanî ye:

Rêxistina Tenduristiyê ya Cîhanê hevzayendiyê ku di sala 1977an de di ICD-9ê de
wekî nexweşiyeke derûnî senifandibû, bi pesendkirina Kongreya Tenduristîyê ya
Cîhanê a 43. ve (17 Gulana 1990) ji ICD-10ê derxist.

Saziya Psîkiyatrî ya Çînê, piştî xebat û lêkolînên 5 sal dewamkiriye, di sala
2001ê de hevzayendî ji senifandina nexweşiyên derûnî derxist.

Daxuyaniya Komela Psîkiyatrên Brîtanyayê wanî ye: “Vekolîn rêdidin ku gey,
lezbîyen an jî bîseksuel bûn ahengdarî tenduristiya derûnî ya normal e. Ji ber
ku lezbîyen, gey û bîseksuel ji aliyên civak, malbat û heval tên vederkirin û
dûrxistin, li nav wan rêjeya pirsgirêkên derûnî bilind derdikeve. Her çiqas
komên kevneşopên Amerîkayê îdîa dikin ku ev pirsgirêkên derûnî ji ber
hevzayendiyê pêk tê, delîl û îspata wan tune ne.”

Mimkûn e ku lezbîyen, gey û bîseksuel rûbirû bi xetera anti-gay bimînin. Ev
tevgerên derûnnas çavkaniya xwe ji agahiyên pirtûkên ku di sedsala 19. Û 20. de
hatiye nivîsandin, distîne. Wekî mînak Richard von Krafft-Ebing û Sigmund Freud.

Zanyar fikirîne ku berpêbûna zayendî bi ne tenê faktorek hema bi hevpariya
faktorên genetîk, hormonal û hawirî diyar dibe û ew bawerkirine ku berpêbûna
zayendî girêdayî di dema malzarokê de hevbandora kompleksê ya faktorên bîyolojîk
û genetîkê ye û ji yên din zêdetir van teorî pejirandine.

Lê belê bandora ramanên dêûbav a qala berpêbûna zayendî li ser ecibandina
tevgerên berpêbûna zayendî ya zarokê heye ku zanyar ev tişt bi encamên vekolînên
xwe dîtine.

Ramanên berê ya bi qala berpêbûna zayendî ya mirov, mîna serpêhatiyên xerabî ya
zarokatî û geşedana çewtî ya psîkolojîk, piranî xwe dispêrin agahiyên çewt û
pêşbiryaran.

Bailey û Pillard bi encamên vekolînên xwe yê di sala 1991ê de çêkirin, gihaştin
ku ahengiya hevzayendî di cêwiyên lawikên a monozygotic de rêjeya ji % 52 ye û
di cêwiyên lawikên a fraternal de ji % 22 ye. Vekolîna Bailey, Dunne û Martinê
jî ku di sala 2000ê de li ser 4901 cêwiyên Awistiryayî hat çêkirin, heman encam
da. Ew dîtin ku di cêwiyên lawikên a monozygotic de rêjeya ji % 52 û di cêwiyên
keçikên a fraternal de rêjeya ji % 24 ahengî hene.

Hershberger (2001) di vekolîna xwe de 8 vekolînên ku li ser cêwiyan hatiye
çêkirin, berawird kiriye. Di nav 6 vekolîn de li gorî cêwiyên fraternal,
ahengiyeke mezin di cêwiyên monozygotic de hatiye dîtin. Ev daneyan piştgirî
didin bandora faktorên genetîk a li ser pêkhatina berpêbûna zayendî.

Vekolînên berê ya Bearman û Brücknerê (2002) ji ber ku hejmarên kobayan(100)
hindik bûn, hatine rexnekirin. Bearman û Brückner, vekolîna xwe ya li ser 289
cêwiyên monozygotic û 495 cêwiyên fraternal çêkirine, di cêwiyên monozygotic de
tenê ji % 7.7 û di cêwiyên keçikan a fraternal de % 5.3 ahengiya hevzayendî
dîtine.

Di encama daneyan hatiye îdîa kirin ku bêyî hawira civakî bandora genetîk
tuneye. Di vekolîneke ku di sala 2010an de li Swêdê hatiye çêkirin, hatiye dîtin
ku tevgerên hevzayendî mimkûn e ku him bi faktorên genetîk û him jî bi faktorên
hawirî ya ji kesê/î re xweser (hawira malzaro ya demên zû, nexweşî û tramva,
komên heval û serpêhatiyên zayendî) bê diyarkirin. Di heman demê de ev vekolîn
dîtiye ku faktorên hawirî wekî hawira malbatî û helwesta civakî jî her çiqas
hindik be jî bandor dikin.

Faktorên genetîk pir hindik bandorî berpêbûna zayendiya jin dikin ya mêr qet
bandor nakin. Li gorî daneyên modela bîyometrîk, faktorên genetîk di nav mêran
ji % 34-39, faktorên hawirî ya parvekirinê ji % 0, faktorên hawirî ya ji kesê/î
re xweser ji % 61-66 bandorî li ser berpêbûna zayendî dikin; dîsa faktorên
genetîk di nav jinan ji %18-19, faktorên hawirî ya parvekirinê ji %16- 17,
faktorên hawirî ya ji kesê/î re xweser ji %64-66 bandorî li ser berpêbûna
zayendî dikin.

Xebatên pêwendiya kromozom û berpêbûniya zayendî hebûna faktorên genetîk rê
didin Dean Hamer û hemkarên wî di sala 1993an de daneyên analîza li ser 76
gay’ên bira hev du û malbata wan weşandiye. Hamer û hemkarên wî dîtine ku mêrên
hevzayend li gorî aliya bavê, ji aliya dayik ve xwediyê gelek xalê/n gey û
zarokên xalê ya gey in. Bi van birayên gey ên binemala dayikî nîşan didin,
pêwendiya kromozom a X bi bikaranîna genên nîşankirî hatiye testkirin.

Di vekolîneke din de (li ser 40 birayên cêwî hatiye çêkirin) di 33 birayên cêwî
de alelên wek hev du di herêmên dûrî Xq28ê, hatiye dîtin. Ev rêje ji bo birayên
lawik gelek bilind e. Ev encam ji aliyê gelek kesan ve wekî “gena gey” hatiye bi
nav kirin û bû sedema nîqaşan. Her çiqas daneyên li ser pêwendiya kromozom
encamên girîng rê didin jî ji bo diyarkirina faktorên genetîk a bi tenê serê xwe
bandorî pêkhatina berpêbûna zayendî dike, divê genên din jî bê kifşkirin.

Di vekolîneke de (li ser 894 heteroseksuel û 694 mêrên hevzayend hatiye çêkirin)
pêwendiya kromozom nehatiye dîtin.

Ji % 4ê dayikên ku ne xwediyên lawikeke hevzayend in, di înaktîvasyonên
kromozoma xwe ya X’ê de asîmetrî rêdidin. Aliyê din asîmetrî rêdan di dayikên ku
xwedîyê lawikekê hevzayend in, ji % 13 ye û ev rêje di dayikên ku xwediyê
zêdetir lawikên hevzayend in, dibe ji % 23.

Di dema avisî û piştî zayîn, kontrola epi-marksên li ser derbirinên gen, bi
demeke diguhere. Epi-marks, modîfikasyona komên metil û asetil in ku ew xwe bi
histonên DNA û proteînên histon grêdidin. Ew peywira proteîn diguherin û bandorî
li derbirina gen dikin.

Epi-marks ji bo fetus têkeve geşedaneke zayendî, alî wê dikin. Lê dema mitosis
pêka e ku ev derbasî zarok bibin. Eger ev epi-marks ji dê derbasî lawik an jî ji
bav derbasî keç bibe, pêkan e ku taybetmendinên jin maskulen; yên jin jî feminen
bibin. Çepgerîna feminenbûn û maskulenbûn dibe ku bibe sedema çepgerîna
berpêbûna zayendî jî.

Teoriya hormonal a berê zarokanîn, dibêje ku hormonên binîşan mîna bandorkirina
fetus li cudabûna zayendê, bandorî berpêbûniya zayendiyê jî dikin. Hormonên berê
zarokanînê pêkan in ku diyarkerên yekemîn a eşkerebûna berpêbûna zayendê ne yan
jî ligel gen, faktorên bîyolojîk, helwestên hawirî û civakî faktoreke alîkar in.

Tê bawerkirin ku hormonên ligel şaneyên mejiyê ya pêşdikevin re hevbandorî ne û
cudatiyên li bastûra mejiyê ya gen bandorî wan dikin, bingehên tevgerên bêjimar
mîna berpêbûna zayendî ne. Hormonên berê zarokanînê, dibe ku bandorî tevgerên li
zayendên zarokan tê (sex-typed behaivor), bikin. Ev hîpotez, piştî bi encamên
xebatên ku li ser ajalên şîrdaran hatiye çêkirin, hatiye darpêşkirin.

Di sala 1991ê de Simon LeVay, 4 komên neuronan ku bi navê INAH1, INAH2, INAH3 û
INAH4 in, vekolandiye. Ev beşa mejiyê girîng e. Ji ber ku hatiye peyitandin ku
ev beş li darxistina tevgerên zayendî yên ajalan roleke dilîze û hatiye rapordan
ku li jin û mêran cudatî rêdide. Simon LeVay, dîtiye ku mezinahiya INAH3 ya
mêrên heteroseksuel du qet ji yên mêrên hevzayend û jinên heteroseksuel mezin
in.

Lêkolînerin dibêjine ku faktorên hawirî ji faktorên hormonal cuda ne û hinek jî
dibêjine faktorên bîyolojîk mîna hormonên berê zarokanîn yek ji beşên faktorên
hawirî ne. Vekolîn nîşan didin ku pêkan e ku berpêbûna zayendî kombînasyona
faktorên genetîk, hormonal û hawirî ne.

Fikra yekem di sala 1932an de ji aliyê J.B.S. Haldane hatiye derpêşkirin. Piştî
jî ji aliyên John Maynard Smith, W.D. Hamilton û Mary Jane West-Eberhard ve hat
biteferuatkirin. Vekolîn îdîa dikin ku genên nêzîkî hevzayendî avantaj ji bo
gayîn a heteroseksuelan didin. Ev jî werara hevzayendî û domandina wan li
populasyonê ravedike.

Vekeolîneke di sala 2008an de hatiye çêkirin, rê daye ku zarokanîna jinên ku ji
aliyê dayik merivên hevzayend in gelek bilin in.

Xebatên guhertina berpêbûna zayendî (SOCE), metodên ku dixwazin kesên hevzayend
û bîseksuel biguherînin heterosksuelî.

Ev xebat pêkan in ku teknîkên tevgerî (mîna terapiya rastkirinê), teknîkên
psychoanalytic, rêbazên bijîşkî û amûrên olî û derûnî bikarbînin. Li hin cihên
cîhanê mîna “tecawiza rastkirinê” (tecawiza ku ji bo jinên lezbîyen bibin
heteroseksuel) tundiya zayendî jî tên bikaranîn.

Li ser hevzayendî nêrîna hevpar a beşên tevgerîtî û zanyariyên civakî û
derûnnasî ev e ku tevgerên hevzayendî û hestên romantîk a li hemberî hemcinsên
mirov, varyasyoneke normal û erênî ya zayendiya mirov in.

Kesin û komin hene ku hevzayendî wekî xerabûyîtiyeke werarî yan jî mehf û
xelasbûna olî didin naskirin û îdîa dikin ku tevger û hestên hevzayendî bi riya
psychotherapy û xebatên olî dikarin biguherînin. Tê dîtin ku ev kes û kom, ji
bizav û rêbazên olî û polîtîk tên ku ew hevzayendî mîna tiştekî biçûkxistî û
şermdêr dihesibînin.

Royal College of Psychiatrists, daxuyaniyeke li ser van kom û kesan daye. Li
gorî wan ev komel, pêşbiryarî û cudakerî li hemberî hevzayendî zêde dikin û divê
ji aliyên komelên zanyarî ve neyê alîkirin.

Vekolîneke di sala 2004an de hatiye çêkirin, encam daye ku hestên zayendî ya
jinên heteroseksuel û lezbîyen a piştî temaşekirina fîlmên erotîk a jin-mêr,
jin-jin, mêr-mêr, ji hev du ne pir cuda nin. Lê hestên zayendî ya mêrên
heteroseksuel piranî ji fîlmên jin-jin, mêrên hevzayend jî ji filmên mêr-mêr,
zêde bilind bûne. Vekolîner dîtine ku jin ne wek mêran in ku hestên zayendî ya
wan ew bi işq naşîne zayendeke. Hestên zayendî ya wan li nav demê de diguhere.

Vekolînên zanyarî rê didin ku zarokên hevparên gey û lezbîyen qasî zarokên
hevparên heteroseksuel ji hêla derûnnasî nojdar in û ahengdar û jêhatî ne.
Vekolîneke beravajiya vê vekolînê rêdide, tune ye.

Bi vê encamên vekolînê hatiye dîtin û îdîakirin ku zarokên hevparên hevzayendan
her çiqas bi rêjeyeke mezin heteroseksel bin jî hinek ji ber faktorên genetîk
(Li Amerîka ji % 80ê zarokên hevzayendan, zarokên bi xwe yê bîyolojîk in) û ji
ber pêvajoya sosyalîzasyona malbatê (xwendina zarokan di dibîstanên bi tolerans,
hawirên ne heteroseksîst ) tevgerên zayendên kevneşopî pir hindik rê û tevdidin
û ew ji bo têkiliyên homoerotîk ji yên din pir tir vekirî ne.

Di 2005an de Charlotte J. Patterson ji bo American Psychiatric Association
vekolîneke li ser zaokên hevzayendan çêkiriye. Di encamê vê vekolînê de hatiye
dîtin ku zarên hevzayendan rêjeyeke mezin hevzayendîtî rê nadin.

Pêkan e ku mîna li welatên Îran û hin herêmên Nîjeryayê ji aliyên misilmanên
kevneperest ve cezayên giran wekî kuştin, ji kesên ketine têkiliyên hevzayendî
re bê dayîn. Lê bi gelemperî di navbera rêzikên fermî û peyitandina cezayan
hinek cudatî hene.

Tevgerên hevzayendî, her çiqas li hin welatên rojavayê de ji nav sûcbûnê hatiye
derxistin jî (wekî mînak Polonya di 1932ê, Danmarka di 1934ê, Swêd di 1944ê,
Brîtanya di 1967ê de) bi destxistina mafinên sînorkirî ji bo hevzayendan piştî
di navbera salên 1970ê de destpê kiriye.

Ji vê mijarê xala werçerxê, biryara American Psychiatric Associationê ye ku
hevzayendî di sala 1973ê de ji nav lîsteyên nexweşiyan derxistiye.

Îro hevzayendî li piraniya welatên Rojhilata Navîn û Afrîka û hin welatên Asya û
Pasîfîka Başûrê de sûc e. Tevgerên hevzayendî di nav şeş dewletê de bi cezaya
zindanê ya heta mirinê û di deh dewletê de jî bi kuştinê tê cezakirin.

Îro şanzdeh dewlet û sêzdeh parêzgeha Dewletên Yekbûyî yên Amerîkayê destûrî
zewaca hevzayendan (bi ingîlîzî same-sex marriage an jî gay marriage) didin.

Zewaca hevzayendan a nuha di tevayiya dinyê de di 17 dewletan de, di tevayiya
Ewropa de di 12 dewletan de qanûnî ye. Holanda di 2001an de bû dewleta ewil ku
zewaca hevzayendan disepîne. Pişt re Belçîka, Spanya, Denmark, Norwêc, Swêd,
Portûgal, Îzlanda, Fransa, Keyaniya Yekbûyî, Lûksembûrg qanûnî kir. A dawî li
Îrlendayê cara yekem bû ku zewaca hevzayendan rêya referandûmê bû qanûnî. Piştî
li Îrlenda hat qebûlkirin Almanyayê jî zewaca hevzayendan qebûl kir.

Di 26ê hezîranê ya 2015an de Dadgeha Bilind a Dewletên Yekbûyî yên Amerîkayê bi
biryara Obergefell v. Hodges zewaca hevzayendan li tevayiya welêt qanûnî kir.
Kanada di 2005an de li dinyê de bû 4. dewletê ku di nav qanûnên medenî de zewaca
hevzayendan dipejirîne.Ji 2010an vir ve li Arjentîna zewaca hevzayendan qanûnî
ye. Uruguay di parzemîna Amerîkaya Başûr de bû dewleta yekem ku vê zewacê
pejirand.Li Brezîlyayê di 2013an de hikûmeta navendî li tevayiya welêt zewaca
hevzayendan qanûnîkir. Li Mexico, herêma federal a Meksîkayê ye, zewaca
hevzayendî fermî ye.

Îsraîl zewacên hevzayendan a dewletên biyanî li beşa qanûnî nasdike lê li nav
welêt destûrî zewaca hevzyendan nake. Di 2006an de li Komara Afrîkaya Başûrê
zewaca hevzayendan hat pejirandin ku ev li Afrîkayê cara ewil û yekem e. Li
Zelanda Nû ji 17ê Avrêla 2013an vir ve zewaca hevzayendan qanûnî ye.

Welatin qanûnên ku pevratiya welatî (bi ingilîzî "civil union", "civil
partnership" an jî "registered partnership”) dipejirînin, dipeyitin.

Welatên Skandînavya, Awistralya, Brîtanya, Swîsre , Awistriya û Almanya yekem
dewlet in ku hevratiya welatî pejirandine.

Parêzgehên Dewletên Yekbûyî yên Amerîka ku berî yên din hevratiya welatî
pejirandin e ev in: di sala 2000an de California û Vermont, di sala 2005an de
Connecticut, di sala 2006an de New Jersey, di 2007an de Oregon û di 2008an de
New Hampshire.

Rêjeya pejra xêndî heteroseksuelî berpêbêbûniya zayendî li gorî yên din li
welatên Asya û Afrîka yê herî kêm in, li welatên Ewrûpa, Awistralya û Amerîka ji
yên din herî bilind in.

Di nav civaka Rojava de rêjeya pejirandina hevzayendîtî piştî 20-30 salan vir ve
bilind dibe.

Olên herî mezin, bi gelemperî xwediyê nêrînên negatîf in bo hevzayendî . Olin
nîşandidin ku berpêbûniya hevzayendî guneh e û hin jî dibêjin tenê aktîvîteyên
hevzayendî guneh in.

Di sala 2003an de kitêba binavê "The trouble with Islam" ya nivîskara Canadayî
Irshad Manji derket.

Di sala 2007an de fîlma dokumenterî ya binavê "A Jihad for Love" ya Parvez
Sharma tê pêşkêşkirin. Ev fîlm li ser hevgirtina Îslam û hevzayendîtiyê ye.

Zorkeriya [li dijî] hevzayendan ev e ku bi riya devkî an jî fîzîkî tacizkirina
mêrêhevzayend an jî jinê hevzayend ji aliyê kesê/a ku heteroseksuel an jî
berpêbûniya wê/wî nayê zanîn. Li gorî vekolîneke li Amerîkayê di sala 1998an de
hatiye lidarxistin, di 14 deqîqeyeke carekî ciwan tevger û peyvên anti-gay mîna
“homo”, “qûnde” û “serjinik” dibihîzin.

Li gorî vekolîneke di sala 2011an de li Holandayê hatiye lidarxistin, ji % 49ê
ciwan û ji % 58ê ciwanên ku pêgirî nijadê din a li Holendayê ji hevzayendîtî ne
razî ne.

Stereotipiyên ku li qala LGB’yan bi gelmperî ev in: Ew nikarin pêwendiyên giran
avabikin, ew bi her mirov re dikevin têkiliya zayendî, ew meyldarî tecawiza
zarokan in û hwd. Lê daneyên zanyarî li ser van stereotipiyan tune ne.

Îro xebateke zanyarî ya têrkirî kêrhatiya li ser selihandin û guhertina
hevzayendan tune ne. Di sala 1998an de ji ber ku Matthew Shepard gey bû, ji
aliyên Aaron McKinney û Russell Henderson ve hatibû bi sêncê girêdan û ji dawiya
lêxistina bi armanca kuştinê ve canê xwe dabû. Piştî vê bûyerê, berpêbûniya
zayendî ketibû li navbera tawanên nefretê.

Li gorî raporên FBI, ji % 24ê cinayetên nefretê ji ber berpêbûniya zayendiyên
kesan tê kirin.

Lê belê zanyarî diparêze ku nasnameya zayendî, bandorî li ser armanca bingehîn a
mirovan nake. Aliyên din, hatiye peyitandin ku normên kevneşopî û arişî mîna li
çandên Yewnan a Kevn û Romayê ku ew bixwe civakên pederşahî bûn, her dem ne li
hemberî hevzayendî nin.

Rêjeya xwekûjiya girêdayî homofobî jî piranî li nav hevzayendên ciwan de gelek
bilind e. Li gorî pirsnameya ku li Brîtanyayê ji aliyê komela mafên hevzayendan,
Stonewallê hatiye lidarxistin, ji % 17ya hevzayendên ciwan gef lê hatiye xwarin
û ji % 12ya wan îstismara zayendî dîtine.

Li gorî vekolînin, li Îrlendayê yek ji sê hevzayendên ciwan ketine keda
xwekuştinê; li Skoçyayê nîvê hevzayendên di navbera temenê 15 û 26, xwekûştinê
fikirîne; li Fransayê ji % 27ê hevzayendên mêr ên temenê wan li binî 20ê ne û li
Îtalyayê ji % 13ê hevzayendan ketine keda xwekûştinê. Li Belçîkayê rêjeya rîska
xwekuştinê ya hevzayendên di navbera temenê 15 û 20ê, li gorî kesên din pênç car
mezintir in.

Li Almanyayê ji % 18 ya hevzayendên di navbera temenê 15 û 27ê, herî kêm carekî
xwekuştinê fikirîne; ji % 66ê wan ji aliyê malbata xwe ve bedkariyê fizîkî û/yan
jî bidevkî dîtine; ji % 27ê wan ji aliyê mamosteyên xwe ve tade dîtine.

Li gorî vekolîneke di sala 2007an de hatiye lidarxistin, ji % 30yê hevzayendan
di dawiya 12 mehê de herî kêm carekî xeber xwarîne, gef lê hatiye xwarin an jî
bûye qurbana êrîşeke. [202] Hin welat di dibîstanan de li dijî homofobiyê
xebatan lidardixin. Wekî mînak, Li Spanyayê koma bi navê DecideT ku komeke mafên
LGBT ye, ji bo ku astengî li zilm û zordariyê bike, broşureke weşandiye.

Di Ewrûpaya Rojava de homofobî, di beşa werzîşê de jî gelek belav e. Bi taybetî
di civakên rugby û futbolê ku ev wekî maço tê dîtin, pir hindik wezîşvan
wêrekiya berpêbuniya hevzayendiya xwe bi raya giştî re parve kirine.

Justin Fashanu, piştî coming outa xwe ku di sala 1990an de kiribû, ji aliyên
malbat û heval û hejmetkarên xwe ve vederkirin û xeber ji wan xwar. Birayê John
Fashanu, wî bi eşkere ji birayîtî redkir.

Justin Fashanu di 3. 05.1998ê de întihar kiriye û li paş xwe vê notê hiştiye: “
(…) Qey ez tawanbar im. Ez naxwazim ku îde heval û malbata xwe fedîkar derxînim…
Ez hêvîdarim ku Îsa Mesîhê ku ez wî pir hezdikim, ewê dilnazikî nêzîkî min be û
ezê aram bim. “

Menajerê Tîma Futbol a Neteweyî ya Albanyayê, Otto Barić, bi raya giştî re
parvekriye ku ew qet nahêle hevzayendek têkeve tîma wî. Di 31ê Tîrmeha 2007an
de, ji aliyê UEFA ve ji ber homofobiyê 3000 euro ceza hatiye dan wî.

Homofobiya li nav sporê ne tenê li futbolê ye. Seroka Şaredariya Berlînê ya
hevzayend, Klaus Wowereit, dema ew çûbû temaşeyî tîma hokeya ser qeşayê ya
şarederiyê, aligirên tîma din dirûşmên mîna “Hauptstadt der Schwulen, wir sind
die Hauptstadt der Schwulen” (‘[…]Paytexta Qûnekan’) gotibûn.

Di gelek welatan de hevzayendîtî yan jî têkilî û seksa di navbera mêr bi mêr re,
mîna tawaneke tê hesibandin. Lê belê di van salan de hejmarên van welatan kêm
dibin.

Li gorî Rêxistina Efûyê ya Navneteweyî ji sala 2007an vir ve ji aliyê 70 welat
hevzayendîtî tê cezakirin.

Hevzayendîtî li hin heremên Afrîkayê, Guyana, Jamaika, Koreya Bakur, Malezya,
Papua Gîneya Nû, hin dewletên Asyaya Navîn û piraniya dewletên Misilman ên
Rojhilata Navîn û Afrîkaya Bakur, bi qanûnî qedexe ye.

Dewletên ku ji kesên hevzayend an jî ketine têkiliya hevzayendî re cezaya
kuştinê didin, ev in: Erebistana Siyûdî, Mîrnişînên Erebî yên Yekbûyî, Îran,
Morîtanya, hin parêzgehên bakur a Nîjeryayê, Somalî, Sudan û Yemen.

Buyera ewil a AIDSê di sala 1981ê de li New Yorkê û Kalîfornyayê hatiye
qeydkirin. [208] Kesên ku nav li AIDSê dan piranî hevzayendên ku bi riya zayendî
girtibûn û kesên bendeyên narkotîkê bûn ku şiringaya hevpar bikaranîbûn. Îro
belavbûna HIVê ku riya herî pir tê dîtin, têkiliyên heteroseksuel in.

Li nav cîhana ajalan de candarên ku tevgerên hevzayendî nîşan didin an jî
têkiliya hevzayendî dikin, hene. Ev helwesta ku li nav cureyên civakî de gelek
belav e, bi taybetî di nav guhandar û çûkên bahrê , meymûnan û apeyan de tê
dîtin. Tevgerên hevzayendî bi nêzîkî di 1500 cureyê de hatiye dîtin û 500ê wan
bi rindî hatiye vekolandin û dosyakirin.

Di sala 2004an de karmendên Bexçeyê Ajalan a Central Park ê DYA, hêka bi kevir
ên cotepenguenên nêr bi hêka rast guherandine û piştî derketina çêlik, ev
cotepenguen ew çêlika wekî yên xwe xwedîkirine. Ev penguen dikevin têkiliya
zayendî, ji hev du re stranan dibêjin û penguenên mê bi rundî red dikin.

Xebatin li ser mêşa Drosophila melanogasterê ji bo genetîka hevzayendiya ajalan
hatiye kirin.

Hatiye gihaştin ku di ajalan de pêkan e pevrebûna hevzayendî û ketina têkiliya
hevzayendî ji ber du genê derkeve holê.

Tê fikirîn ku ev gen bi riya feromonan û guhertina binyata mejiyê tevger kontrol
dikin. Bi vê xebatê bandora faktorên hawirî ya li ser hevzayendiya mêşan jî
vekolandiye.

Li gorî teoriya profesor Janet Mann ku li Zankoya Georgetown dixebite, şiklê
tevgerên hevzayendî - bi gelemperî li delfînan- avantajeke werarî ye ku di nav
cureyê de agresyonê kêm dike, bi taybetî di nav ferdên nêr/mêr de. Li gorî hin
daneyan, hevzayendî di hin cureyên ajalan de berî zarokanînê heye. Ev dane ji bo
mafên hevzayendan çend encamên polîtîk û civakî derxistiye.



https://ku.wikipedia.org/wiki/Fiz%C3%AEk

Fizîk (grekî φυσική, fyziké "a xwezayî") zanistek siruştî ye, ku zagonên
bingehînên xwezayî, her tiştên ku xweza bi wan ve ava bûye û bandorgewrînên wan
li ser hev lêdikole. Fizîk hem bi gewşîn û helwestên bûjen û zeviyan ve, di dem
û cîh de, û hem jî bi avahiya dem û cîh ve dikeve. Fizîk xwezayê bi awayê
jimarî, bi modelên siruştzanistî, ango teoriyan şîrove dike. Herwiha dikare
texmînan li ser gewşînên pergalên tên temaşekirin, bi dest bike. Ji bo vê yekê
zimanê matematîkê bikartîne.

Wek ji navê wê tê têgihîştin, di navenda fizîka ceribandinê de ezmûn heye.
Bingeha emzûneka fizîkî nirxandina gewşînên pergaleka hatiye amadekirin bi
jimaran e. Ev nirxandina jimarî bi pîvanê tê darxistin.Di pergalên emzûnan de
gewşînên dembende (dînamîk) an yên demazad (statîk) tên pîvan.

Şewitandina germa-dendikiya Hydrogen di nava Tavê da dibe ku bi riya proseseke 6
merheleyî ku jê ra çerxeya Karbon, tê gotin, pêkwere.

Erka fizîka teorîk zivirandina modelên emzûnî, yên fizîka ceribandinê, li ser
teroriyên bingehîn ên nas, an li ser gumanên bingehîn (hipotez), yên herjimareka
dengaz-hindiktirîn bi matematîkê ye. Ji wir wê de, ji modelên êdî nas jî rawêj,
ên dikarin werin nirxandin, dardixe.

Fizîka matematîkî dikare wek şitleka fizîka teorîk were dîtin. Tenê di
bikaranîna modelan de ji hev cihê ne. Fizîka teorîk matematîkê wek zimanê fizîkê
bikartîne, a matematîkî ji modelên fizîka teorîk pergalên matematîkî dardixe.

Encamên lêkolînên fizîka bikaranînê jî di qadên nefizîkî de cîh digrin, wek
teknîk, elektronîk.

Bi pêşveçûna zanista kompûterî û, bi wê bende, bi xurtbûna pergalên kompûterî
bikaranîna kompûteran bû rêbazeka girîng a fizîkê. Fizîkzanên komputerî ne bi
tenê teorîvan, ji ber ku ew bi simulasyonan teoriyan diceribînin û ne jî bi tenê
emzûnvan in, ji ber ku ceribandinên wan tenê di xwejimêran de dimeşin. Di her
herêmên fizîkê de simûlasyon cîhekî pirr mezin digire.

Werger ji Ingilîziyê: Edo Makuyî, Muhendisê Şîmî, sala 2000 ji zanîngeha dewletê

http://www.felsefevan.org/mezintirin-navenda-lekolina-fizika-dendikiya-cihane.ht
ml

http://www.niviskar.com/ku/lekolin/cern-mezintirin-navenda-lekolina-fizika-dendi
kiya-cihane-edo-makuyi

Teoriya relatîvî ji Albert Einstein (wek Albert Aynştayn bixwîne) hat avakirin.
Têgihîştinek bi bingeh ve nû ji bo dem û cîh anî. Dem û cîh ne tiştên gerdûnî
ne. Ji bo her temaşevanek navberên demî û cîhî ji hev cûda tên dadkirin. Sê
dîmenziyonên cîh û dem bi hev re dihelin û dibin çar dîmenziyonên "cîhdem". Hêza
giraniyê ji xwarbûna demcîh peydah dibe. Sedema xwarbûna demcîh jî hebûna laş û
hêz e. Bi dîtina Einstein laş û hêz yek tişt in.

http://www.felsefevan.org/teoriyen-nisbiyeta-taybet-u-gisti-yen-albert-einstein.
html

Armanceka fizîkê ew e, ku formuleke gelerî, ku bikari be ev her çar hêzan di
formulekî de yek bike, (formula cîhanê) were dîtin. Heta niha tenê hêza karebar
û hêza magnetî hatin yekkirin. Her du hêzên dendikî (ên atomê), a jar û a xurt,
û a karebar (elektro-magentî) jî di formula "super symetry" de hatine yekkirin.
Lê di raya giştî a fizîkzanan de hîn bi tevahî nehatiye pejirandin. Serêşa herî
mezin, di vî warî de, hêza giranî derixe holê. Ji ber ku, li hember hêzên din,
hêza giranî zaf nimiz e û di derdora laboratorkî de nikare were pîvan û herwiha
yekkirina wê bi hêzên din ve pirr dijwar e. Di "teoriya string" (string = ta,
bend) de, bi taybetî jî "teoriya M" de, tê gotin, ku bûjen ji stringan, ango ta,
cêkirî ye. Ev string ji perçên atomî ên nas zaf piçûktir in (10-35 m) û yek
dîmenî ne. Teoriya (super-)string gerdûneka yazdeh dîmenan dipejirîne.

Edo Makuyî, Zanist jî bi Kurdî Xweşe, 2014:
https://ku.wikipedia.org/wiki/W%C3%AEk%C3%AEpediya:D%C3%AEwan/tevl%C3%AEhev#Xeba
t.C3.AAn_Ziman.28Edo_Makuy.C3.AE.29 PDF'a pirtûka Zanist jî bi Kurdî Xweşe:
http://www.niviskar.com/ku/lekolin/big-bang-xwexwe-avabuna-gerdun-u-teoriyen-ste
phen-hawking-werger-edo-makuyi Xebatên Ziman:
http://www.niviskar.com/ku/jiyan-u-biranin/xebaten-zimanedo-makuyi



https://ku.wikipedia.org/wiki/Ebas%C3%AE

Ebasî xanêdana di 750an de xelîfetî ji umeyeyan standî bû û xelifetî heta 1258an
di destên xwe de girtî bûn. Navê ebasî ji Ebas bin Ebdulmutelib, yek ji apên
Mihemed pexember, de hat girtî bû.

Ebû Muslim di 747an li Merw/Xorasan Ebû'l-Ebas, yek ji mîrovên apê Mihemed
pexember Ebas, wek Xelîfeye nû d zanîn. Ew tevgera ji aliya xelkên îranî ji bo
arîstokrasiyan Umeyeyan hatî bû der xistin. Di kargera umeyeyan de li kêleka
Ereb xelkên îranî wek sinifa dûyem diman. Bi dawî 750an de Ebasiyan di 750an de
Umeyeyên di serdariya xelîfe Merwan II de li nêzî çemê Zapê bin xistin û
xelîfetî dest xwe xistin.

Ji pê vê bin ketinê re yek ji mîrzayên Umeyeyan û gel rêviya Endulus, Spanya,
kuder ku wî di 756an de Ebdurehman I Emîrata Kordobayê sazandî bû.

Ebû l-Ebas di 754an de mir. Birayê wî el-Mensûr, kî ku gorî hinan wek
damezrênerê Ebasiyan tê dîtîn, Ebû Mûslim di 755an de hat kuştin da û dewlet wek
keyatiya îraniyan demezrand. Di çar salan de wî di 762an de Bexdad şunda ava kir
û paytext ji Şamê de bira wê der.

Dema Harûn Reşîd de (786-809) Ebasiyan dema xweya herî rind dî bûn. Di wê demê
de Harûn Reşîd wezîrên xwe ji eşîreteke îranî Bermakiyan de hilbijartî bûn. Lê
di hevşêwe wextê de Endulus, Maxrêb di destên Ebasiyan de der ket. Hembera van
berzaxan Ebasiyan di sedsala 9'an û 8'an de rewşeke nuwazeya aborî û çendayî
dîdî bûn dîdî bûn. Klasîka mezin Hezar û yek şev di wan deman de hat nivisandî
bû.

Ji pê mirina Harûn Reşîd re 809 kargerî navbera du lawên wî el-Emîn (Bexdad) û
el-Memûn (Merw) hat parva kirin. Lê di 813an de el-Memûn bi tenê derbaza
xelifetîye bû. Wî encax di 819an de paytexta xwe bira Bexdad û heta mirina xwe
833an li wir ma.

Ji pê el-Memûn re el-Mutesim (833-842) xelifetî dewam kir. Di sedsala 9'an de
Ebasiyan artêşeke ji dîlan de pêk dihatî, Memlûkan, saz kirî bûn. Dema
el-Mutesim de paytext hat ji Bexdadê de birîna Semerqend. Lê ji pê vê bûyere re
li Bexdadê Bûwayhîdan karger dest xwe xist. Êdî di wê demê şunda Bûwayhîdan
xelifetî bi temamî qontrol dikir û wan ku kî dixast ew vebuhta xelifetîye
dikirin. Heta Selçûqîyan di 1055an de bi serdariya Tûxrûl Beg Bexdad dagir kir
kargeriya Ebbasiya di destên wan de ma. El-Muqtefî (1136-1160) û en-Nesir
(1180-1225) otorîteya Ebasiyan peyda kir jî, vê carê jî dagirkirina Moxolan dest
pê kir.

Di 1258an de Moxolan bi destên Hûlagû Bexdad dagir kir û xelîfe el-Mustesim îdam
kirin da û xelifetiya Ebasiyan hilweşandin. Lê el-Mustensir, apê xelifeyî paşîn
el-Mustesim, rêviya Qehîre û li wir bi piştgirtiya siltanê Memlûkan, Baybars,
wek xelîfeye nû da zanîn. Lê êdî li ser kargerîye tu bandora Xelîfe tune bû.
Tenê el-Musteîn (1406-1414) demeke kut 1412an de dijeke polîtîk stand.

Xelîfeye paşîn el-Mutewekil III (1508-1516 ji pê dagir kirina împaratorê Osmanan
Selim I re ji Qehîre de hat birina Stenbol e û xelîfetî derbaza Osmanan bû.



https://ku.wikipedia.org/wiki/DYA

Dewletên Yekbûyî yên Amerîkayê (DYA) (bi îngilîzî: The United States of America)
bi gelemperî wek Dewletên Yekbûyî (DY) an Amerîka tê balkişandin, komarekî
federal a ji 50 dewletan, ku navçeyên federalî pênc herêmên mezin a xweser
(otonom) û hebûnî cuda ye pêk tê. Çil û heşt ji pêncî dewletan û navçeyên
federal hevbend in û li dikeve Amerîkaya Bakur di navbera Kanada û Meksîkê de
ye. Dewleta Alaskayê di quncikê de heta niha li wîlayetên Amerîkaya Bakur in, ku
axa sînorê li rojhilatê bi Kanada û bi ser avtenga Rûsyayê ve ji hev veqetandin.
Dewleta Hawaî yek komgiravekî di nîvê Pasîfîkê de ye. Herêm li ser Okyanûsa
Pasîfîk û di Deryaya Karîbê hate belav kirin. Li DYA'yê neh navçeyên demjimêrê
nixumandî ne. Erdnîgariya, avûhewa û sirûştî yên welat gelek cur bi cur in.

Li 3.8 milyon km (9.8 milyon km2) û li ser 324 mîlyon kesan, ku ji aliyê herêma
giştî (ji aliyê herêma axê çaremîn herî mezintir) û di tîrbûna gelan de sêyemîn
bûye Dewletên Yekbûyî çarem-mezintirîn welatê cîhanê ye. Ev yek ji neteweyên
etnîkî ve herî cîhêreng û pirçandî ya cîhanê ye û koçberên malan ji bo xelkên
mezin di cîhanê de ye. Bajarvaniyê, di sala 2010'an de li ser 80% bejik û ber bi
megaherêm ve zêde dibe. Paytexta welat Washington D.C. ye û bajarê herî mezin a
Dewletên Yekbûyî yên Amerîkayê New York City e; li deverên metropol bajarên din
ve hemû bi derdora pênc milyonan an jî zêdetir şênî ên girîng li bajarên wekî
Los Angeles, Chicago, San Francisco, Boston, Dallas, Philadelphia, Houston,
Miami, û Atlanta ne.

Paleo-Resen herî kêm 15.000 sal berê ji Asyayê koçberî sereka welatê parzemîna
Amerîkaya Bakûr bûn. Dagîrkeriya Ewropayê di sedsala 16'an de dest pê kiribû.
Dewletên Yekbûyî yên Amerîkayê ji 13 Koloniyên Brîtanyayê li ser Deravê
Rojhilatê derketin holê. Nakokiyên gelek kesan di navbera Brîtanyaya Mezin û ji
kolonîyên piştî Cenga Heft Salan bû sedema Şoreşa Amerîkayê, ku di 1775'emîn ve
da destpêkirin. Di 4'ê Tîrmeh 1776'an de, wek koloniyalîzma şerê Brîtanyaya
Mezin ku di Şerê Şoreşgerên Amerîkayê de bûn, delegeyên ji 13 koloniyan bi
yekdengî Daxuyaniya Serxwebûnê pejirandin. Şerê di sala 1783'an de bi naskirina
fermî serxwebûna Dewletên Yekbûyî yên Amerîkayê bi Brîtanyaya Mezin re bi dawî
bû û yekemîn şerê serkeftina serxwebûnê ya li dijî Împaratoriya Koloniyal a
Ewropayê bû. Makezagona yekûn di sala 1788'an de hate qebûl kirin, piştî ku
Gotarên Konfederasyonê ya di sala 1781'an de hate pejirandin, hest pê kirin ku
hêzên federal neqbûl hatiye pêşkêş kirin. Yekem serrastkirinên deh, di sala
1791'an de bi awayekî komî bi navê Danezana Mafê hatiye pesend kirin û
dîzaynkirin, ku ji misoger gelek azadiyên bingehîn yên sivîl hatin kirin.

Dewletên Yekbûyî yên Amerîkayê bûkanîyê li ser berfirehkirina kelecanî li
seranserî Bakurê Amerîkayê li seranserê sedsala 19'an de, bi darê eşîrên
Amerîkîyên resen, ku bidestxistina erdên nû û hêdî hêdî mukirê dewletên nû
bikin, heta ku ew parzemîn ji aliyê 1848'an de belavbûn. Di nîveka duyem ya
sedsala 19'an de, Şerê Navxweyî yên Amerîkayê ji bo dawiya koletiya hiqûqî li
welatê birin. Di dawiya sedsalê de, Dewletên Yekbûyî yên Amerîkayê di nav
Okyanûsa Pasîfîk û aboriya xwe de beşek mezin ku ji aliyê Şoreşa Pîşesazî û
çolistanan destpêkirin, pir zêde bûn. Şerê Spanyol-Amerîkan û Şerê Cîhanê ya
Yekem ve rewşa welat wek gerdûnî ya hêzekî leşkerî piştrast kir. Dewletên
Yekbûyî yên Amerîkayê ji Şerê Cîhanê ya Duyem, wekî hêzekî gerdûnî de yekemîn
welatekî bo çêkirina çekên navokî ye, ku bi tenê welatekî ji bo bikaranîna di
şer de ye û di endamê daîmî yên Konseya Ewlekariyê ya Neteweyên Yekbûyî derketin
holê. Ev endamekî damezrênerê Rêxistina Dewletên Amerîkayê (UAS) ye û rêxistinên
din ên cudahî wek Pan-Amerîkan û navneteweyî ye. Di dawiya Şerê Sar û
Hilweşandina Yekîtiya Sovyetê ya di sala 1991'an de Dewletên Yekbûyî yên
Amerîkayê wek tenha hêza yekemxweş ya cîhanê de hiştin.

Dewletên Yekbûyî yên Amerîkayê welatekî pêşketî ya cîhanê de mezintir ji aliyê
aboriya TBH nominal e. Ev di rêza bilind de li çend tedbîrên performansa
sosyoekonomîk tevî ku di nav wan de meaşê navincî, pêşveçûna mirovî, ji her serî
TBH û berhemdariya her kesêkî ye. Dema ku Aboriya Amerîkayê bi Koza pîşesaziyê
tê hesibandin, bi şikilkî serdestiya xizmetan û aboriya zanînê sektora çêkirina
herî duyemîn li cîhanê dimîne. Digel ku gelê wê tenê ji sedî 4.4% dinyaya giştî
ye, Dewletên Yekbûyî yên Amerîkayê nihêrînên bo nêzikî çaryeka nesafî ya cîhanê
û hema hema ji sê paran mesrefên gerdûnî ya leşkerî, hêza leşkerî û aboriyê de
di serî de li cîhanê ye. Dewletên Yekbûyî yên Amerîkayê hêzekî siyasî û çandî
yên navdarê di warê navnetewî û serokê di lêkolîna zanistî û nûkirinên
teknolojîk e.

Axa DYA'yê ya îro berê di bin destê amerîkiyên resen de bû (ji wan re tê gotin
çermesor lê ev ne rast e). Çermesorên vir ji gellek eşîran pêk dihat in, bi
gellek zimanan diaxivîn û çandên wan cûrbecûr û ji hev cuda bûn.

Îro pir zêde tişt ji çanda wan nemaye[çavkanî pêwîst e]. Di sedsalên 16 û 17'an
de ewropî hêdî hêdî li vir bi cih bûn. Bi piranî îngilîz û frans (freng,
fransiz) li bakur bi cih bûn û çandek pir cuda anîn vir.

13 koloniyên Brîtanyayê di 4 tîrmeha 1776'an de li dijî Brîtanyaya Mezin
serxwebûniya xwe îlan kirin. Di sala 1787'an de jî DYA'yê îlan kirin. Ev herdu
tekstên îlankirinê bûye avakerê nasnama Emerîkî.

Di sedsala 20'an de DYA bû hêzeke pir mezin a cîhanê. Bi taybetî jî piştî Şerê
cîhanî yê duyem, ji aliyê leşkerî, aborî, polîtîk û çandî ve bû yek ji dewletên
herî xurt ên cîhanê. DYA hetanî belavbûna Yekitiya Komarên Sovyet ên Sosyalîst
serkêşiya Şerê Sar ê li dijî Yekitiya Sovyetan dikir. Piştî belavbûna Sovyetan
DYA bi serê xwe bû hêza herî mezin a leşkerî a Cîhanê.

Derbarê baweriya olî xelkê Dewletên Yekbûyî yên Amerîkayê de 80,5% xiristiyan
(51,3% protestanî, 23,9% katolîk û 1,7% mormon) in. 16,1% ateîst in, 1,7% cihû
0,7% budîst, 0,6% misilman û 2,1% hindû.



https://ku.wikipedia.org/wiki/Behram_(gerst%C3%AArk)

Behram an Mars an jî Merîx yek ji her neh gerstêrkên (exterên, planêtên) pergala
(sîstêma) Rojê ye. Behram bi nêzîkbûna xwe ji Rojê piştî gerstêrkên Tîr (Merkur,
Ettarid), Gelawêj (Venus, Zuhre) û Cîhanê (Dinyayê, Erdê) gerstêrka çaran e. Ew
jî 227,9 milyon km ji rojê dûr e.

Behram gelekî ji dineyê piçûktir e, du gerstêrk jî li dora Behramê digerin, navê
yekê Phobos (fobos) e û ya din Deimos e.

Eger hûn li ser Merîxê bijîn hingî dê jiber tinebûna Hêza Kaš ( gravity),
welidandin û zarokanîn pir pir dijwar be.

Li wûr jî hûnê karibin Telegram'ê bikar bînin lê jibo šandina peyama we ya ber
bi Erdê ra, 20 deqe pêwîst e.

Behrem gerstêreke ji berê de ji mirovên li ser rûyê Zemînê dijîn re nas e, ew jî
ji ber rengê wê yê sorî geş ê di asîmên de ye . Dibe ku ji vî rengê sor jî
Behram li cem Babîlan û Yewnaniyên kevin bûbe sembola Xwedayê şer û cengê bi
navê Nergal (Babîl) û Ares (Yewnan). Di Romayê de navê Mars stand. Di sedsalên
dawî de piştî Galileo Galilei sala 1564-1642 û çêkirina teleskopan gelek zana bi
gerstêrka Behram mijûl bûn. Wan guman dikir, ku bajarvaniyeke pir bilind lê
heye, nemaze piştî ku çîrokên zanistiya leylanî li ser hatine nivîsandin, êdî
gerstêrka Behram kiribû ser her zimanî. Pir fîlmên sînema yên fantastîk li ser
mirovên kesk ji gerstêrka sor hatine çêkirin, ên ku dihatin serdana dinyayê,
carinan bi aşîtî û carinan jî bi şer ji bo kolekirina mirovan.

Li gor zanînên dawî Behram hişk û hola û bê av e. Bi axeke rengê zer an ber bi
sor ve rûgirtî ye, yan ji asîdên hesinî bi hev ketiye. Dema li ser rûyê Behram
ba radibe, ew axê bi xwe re radike û bablîsokên tozê çêdike, yên bi teleskopê
wekî ewrên zer tên dîtin ew e. Sala 1956 li ser planêtê ewrekî zerî pir mezin
hate dîtin. Hêdî hêdî aliyê polê başûr tev girt û piştî neh rojan ji ber çavan
winda bû. Berî niha bûyerek halo tu caran nehatibû dîtin. Bablîsokên tozane
bêhtirên caran di destpêka havînê de peyde dibin. Ji bilî van ewrên zer carinan
ewrên spî jî tên dîtin. Ew jî yan ji ewrên bilind in, ên ji krîstalên qeşayê bi
hev ketine û yan jî mija nizm e, nêzîkî rûyê gerstêrkê di ser berfê re ne.

Ne hemû rûyên Behramê çola hişk û hola ye. Li gelek cihan, nemaze nêzîkî nîvê
başûr em dikarin cihên tarî bibînin, ên ku navên derya, cezîre, çem û yên din li
wan hatine kirin. Li gor baweriya hin zanayan ew cih hewa ne û giha û şînî lê
heye. Di zivistanê de ew cihên tarî gewr dibin, bê reng dibin û pir ji wan di wê
saldemê de nayên dîtin. Lê ku bihar tê, berfa serê her du kumên polî dibişive,
ji ava wan çem diherikin û ji nişka ve ew deqên tarî dîsa bel dibin û xuya
dikin. Wekî ku şîn bibin. Di destpêka havînê de pir xweşik diyar dibin. Piştre
dîsa gewr dibin ta ku zivistan tê careke din winda dibin.



https://ku.wikipedia.org/wiki/W%C3%AAjeya_kurd%C3%AE

Wêjeya Kurdî ew wêje ye ku ji pirtûkên bi kurdî nivîsandî pêk tê. Wêjeya kurdî
bi zaravayên goranî, dimilî, hewramî, kurmancî, soranî û hwd hatiye nivîsandin.
Bi zaravayên kurdî yên din jî wêjeya kurdî hatiye nivîsandin. Di roja me de
wêjeya kurdî xwe ji nû ve diafirîne. Lê ku mirov li dîroka wê binêre, ji dema
sûmerîyan ve heta ku tê dema Gûtî û hwd û ji wê demê jî, heta ku tê dema ku
misilmantî derdikeve heya. Çanda ola êzîdî, bi pergalî, di temenê pêşketina
demên wê yên berî misilmentiyê de heya. Lê di dema derketina misilmentiyê de,
êdî weke ku ew pêşketina berê ya ku bi wêjeya kurdî bûya, êdî ji holê were
rakirin bi ji holê rakirina pergela civakî ya êzîdîtiyê re dibêt.

Wêja kurdî, demê wê yên berî zayinê, demê pêşketinê yên pirr mezin û dirêj hene.
Kurdî, hê di wan de, bi awayekî pêşketî, weke zimanê helbestî tê bikarthanîn.
Weke naveneka çandî ya wêjeya kurdî jî, Cizîra bota heya. Li dora nivîsêbinê
Mîtanî û li Dora Cizîrê jî Gûtiyan demên xwe yên zêr jîn kirin. Ku di wêjeya
kurdî de xwediyê giringîyeka bêhempa ya, destana Şahmaran jî, wê ne kêmî oleka
yek xwûdayî, wê weyn û rol bileyizê. Li ser Şahmaran û dîroka wê re dahûrkirina
çanda kurd û kurdî û bi wê re dahûrkirina civaktîya kurdî, wê aliyekî wê yê pirr
giring bêne li holê.

Ji dema sumeriyan heta ku demên din yên piştre, wê pêşketineka mezin biafire.
Salixkirina, jîyanê û tiştên di jîyanê de bi ziman û têgihiştinê, wê pêşî bibe.
Minaq, Bêja "ga". ku î ro jî kurd wê bikardihênin, wê hê di wan deman de di
wateyên weke yên "hêzbûn", "mêrbûn", "girbûnê" di xwe de bi têgihiştinî wê salix
bike. Gotina "gilgamêş" jî ji wir têt. Ji wê tê afirandin. Ji bêja "ga", mirov
fahm dike, bi bêjeyên bi vî rengî ku bi kasî hevokekê giring in di hanîna li ser
ziman re, wê demeka zimanê kurdî û pêşketina wê ya bi pêşvajoyî jî tê dîtin.
Gotina "gilgamêş jî, her wisa, demeka din ya pêşketî ya di zimên de tîne ser
ziman.

Dema gûtî û mîtanîyan, wê ne tenê ji aliyê rêveberîyê ve mazinê bê, bi demê re
wê bi aqilê xwe yê ku di afireêne re jî, wê mazin bê. Ji van deman de, Ola
Êzîdîtiyê çêbûya. Hin bin, ew jî, mazin dibê û pêşdikeve. Êlîtî û aşîrîtiya. ku
di nava kurdan de hebû, wê bi nirxên ku bi çanda weke ya şahmaran û ola
êzîdîtîyê re wê ji holê hin bi hin rabê û wê pergaleka civakî ya pêşketina
rêvengê derxe li holê. Şahmaran,. wê bi awayeê oleka ku di demeka bi vî rengî de
derkeve û bijî, wê awa û şekil bistêne û mazin bibe û bandûra xwe bide nîşandin.
Malbatîtî, wê li ser temenê xwe pirr mazin rûnihê. Hin bi hin, her bûyerên ku di
qawimin, wê bi devkî, werina gotin û vegotin. Di civatên ku di wan de lev tê
rûniştin de wê ew vegotin bi zimanekî xweş jevre werina vegotin.

Heta ku dem tê deme Medîya, wê dem bi vî rengî, weke ku Gûtyan jîn, wê bê jiyîn.
Lê dema Mediya, weke demeka zêr li ser nirx û pêşketina waqas demên ku berê
jiyîna wê derkeve û bijî. Wêjeya kurdî ya dema Mediya, wê bi aqil bê. Mirovên
weke Mîtra û Zerdeşt û hwd, wê derbikevin û pêşavanîyê ji wê dema xwe re bi aqil
bikin. Wê hizrên civatê, bi aqil bişon. Jiyaneka pêşketî, di wê demê de bi wan
re afirîbû. Medî, piştre ku rêveberîya wan, ji dest diçê jî, wê ji ber wê çand û
hunera wan ya xort, wê desthildarîya wan ya çandî û hunerî û aqilî bidomê. Li
ser wan demên pêşketinê yên ku bi aqil bê û çandî û civatî û hwd bê, wê êzîdîtî
jî, dem bi dem karibê xwe bi awayekî pêşketî bijî. Piştî Zerdeşt re, wê Mirovên
weke Manî û hwd wê derkevin. Bi aqilê xwe re, ew jî, wê bina temenê serdemeka nû
ya di wê wêjayê de. Du tişt, hertimî di wêjeya kurd der derdiketa li pêş. Nirx û
rêzîtîya li dijî mirovên kal û di kesetîya wan de ya ku li civakê bû. Bi vê yekê
re, wê Ahlaq, hertimî, weke xalak pirr mazin li pêş bê. Bi vê yekê re, mirov
karê bibêje ku her mirovê ku hizra xwe hanîna li ser ziman, weke yekî pîroz jî
hatîya dîtin ji ber wê ahlaqîyê. Bi wê re, hizrên wan, hizrên olî jî, ji temen
rastûrast kifşkirina. Di çanda kurd û wêjeya wê de, Nebî Nuh´ê ku hê tirba wê li
Cizira botan ya, û Birehimê xalîlê ku ji rehayê bû, bandûra wan mazin a.

Li ser wê re, piştî medîya re, wê Şadadî, welatê xwe ava bikin, û bi demeka ku
ne bin dusadsalî re wê çandaka xwe ya demî li gor demê wê bi afirênin.
Misilmanetî, di dema wan de derdikeve û wê bi wan re, wê di dema wan de li
kurdistanê bicih bibe. Misilmentê, ji ber ku nirxên li ber diclê û Firatê ji xwe
re dike pêşeng ên weke Nebî Nûh û Birehim (Îbrahîm) Xalîl, wê li ser wan re zor
nebê ku li Kurdistanê pêş bikeve.

Ev dem, wê weke demeka nû bê. Çend ku wan nirxên berdiclê û firatê misilmantîyê
esas digirê jî, wê piştî çûna ber dilovanîya xwe ya Mihemed re, wê êdî bi hêzî û
artişî hatina li Kurdistanê di bin şêrkêşîya Xalid bin Welîd û hwd de wê bibe.
Navên din yên olî, yên ku misilmenetiyê ne hildana nava xwe, wê werina
qadaxakirin. Ola Êzîdîtî, ji wê demê û pêde, êdî hin bi hin ji pergaltîya civatî
dikeve. Lê çanda wê, hebûna xwe dide jîyîn û berdewam kirin. Mirovên weke
Dînewerî, Îbn Quteybe, Evdilsemedê Babek û Şihabedînê Suhrewerdî û hwd wê
derkevin.

Kurd, wê bi Şedadiyan re, misilmantiyê nas bikin. Lê di demak kin de wê bi wê re
pêşketina mazin bi xwe re bdiina jîn kirin. Dergahên olî di afirin û di wan de
ol, li herêmê pêş dikeve. Şêx, weke serokê olî derdikevin. Ji devê wan, bi
awayekî wêjeyî, wê ol were vegotin. Qasîde, wê ji wan derkevin. Qasîde, mirov
divêt ku bibêje ku weke binaterna olî na, lê wêjeyî na jî. Minaq, ji devê
zanistekî ku kurd bû Baba Tahirê Uryanî, wê wêjeyaka mazin ya kurdî ya dema ola
misilmnetiyê wê were kirin. Rengê jîyanê, ew wê bi gotina xwe ya wêjeyî, wê di
nav xalkê de bicih bikin. Di demên gelê piştre de, wê mirovên ku hem oldar û hem
jî bi hizra xwe ya ku tênin ser ziman re fîlozof ên weke Elî Herîrî wê derkevin.

Piştî Şadadiyan.. re, wê dema Merwaniyan, wê li Kurdistanê, derikeve. Merwanî,
wê serweriya desthiladarîya xwe ji kurdistanê bi buhurênin. Li herêmê, weke
rêveberîya misilman ya xurt wû pêş bikeve. Piştre Selahedînê Eyûbî, wê li ser wê
serwerîyê re bibe xwedî hêz û qûdret. Wê hêzeka herêmî bide afirandin. Dema
Merwaniyan û Salahedînê Eyûbî, dide nîşandin ku kurd, di pêşketina çand û gotina
xwe ya wêjeyî de xwediyê pêşketinaka hemdem in. Bi wê re, mirov karê bibêje ku
xwediyê temenekî pirr mazin ku karin li ser mazin bibin. Herêmê botanê, di heta
demî wî jî, wê ewder wê navendîtîya xwe ya çandî bidomêne.



https://ku.wikipedia.org/wiki/T%C3%AArb%C3%BBna_Berhem%C3%AAn_Hundur%C3%AEn

Têrbûna berhemên hundirî[çavkanî pêwîst e] (kinbûn: TBH[çavkanî pêwîst e];
înglîzî Gross Domestic Product, GDP) hemû mal, berhem û xizmetan bihayê giştî yê
bar dike, ên di nava salekî de di nava sînorên neteweyî yên aboriya neteweyî
dikin. Bi vî awayî tenê dikarî hemû mal ên dawî ango mal ên li ser asta
bikaranîna-dawî, wek encama aborî tomar bikin. Di nav bikaranîna hesaba malên ne
bi rasterastî de, lê hema di Wargehê de danînê dikin, wek guherandinên di Pişkên
hesibandin.

Li hember Têrbûna Hatina Salê ya Neteweyî hesaba TBH'ê bi tenê ji bo alîkariyên
alîyê Nîştecîhan de pêk tîne, ku di bin navê prensîba navxweyî serî ye. Têrbûna
Hatina Salê ya Neteweyî li aliyê din jî li ser rêgezên prensîba navxweyî dadmend
e. Eger ji TBH'ê amortîsman were dabirîn, wê ji Berhemên Net Neteweyî (BNN) were
dayîn.

Têrbûna berhemên hundirî dikare ji bo Dewletan û bi Yekîneyên Îdarî yên cografîk
de were wergirtin. Bi qismî warê Têrbûna Berhemên Herêmî, Têrbûna Berhemên
Bajar, Têrbûna Berhemên Cîhanê û yên din jî têne bikaranîn.

Têrbûna Hatina Salê ya Neteweyî li aliyê din jî li ser rêgezên prensîba navxweyî
dadmend e. Eger ji TBH'ê Amortîsman were dabirîn, wê ji Berhemên Net Neteweyî
(BNN) were dayîn.



https://ku.wikipedia.org/wiki/Serokkomar

Serokkomar, serokê komarekê ye. Bi piranî serokkomar an ji aliyê Parlamena
dewletekî ve an jî ji aliyê gel ve tê hilbijartin. Lê serokkomar, di parlamenê
de jî tê bijartin. Serokkomar, serokê komarê ya. Di welatên ku bi awayê komar
ava na de, ew û pergala wî heya. Lê li welatên weke Fransa û hwd serokkomar
heya. Li welatên weke Emerika û Îngilistan ku xwediyê Pergale serokwezîrtiyê
hena, li wan serokwezîr li cihê wî, xwediyê hemû erk û berpirsîyaran a.

Serokkomar, çend ku pergale komarê ya jî, li welatên ku ne komar û weke komar
nayêna dîtin ên weke Elmanya û hwd jî tê dîtin. Di rejimên ku di wan de Pergale
serokwezîrtîyê heya, di wan de serokkomar manêne. Hemû erk û berpirsîyar di
destê serokwezîr de tê li hevkirin. Ji ber vê yekê, pergale serokwezîrtiyê, ne
di temenê pergale komariyê de xwediyê awayê pêşveçûnê ya. Li welatekî ku pergale
serokwezîrtiyê hat ava kirin, wê bi destûrî ji bingihînî ve bê guharîn û wê
serokkomar ji holê were rakirin û an jî ku divê ku were guharîn. Li welatên weke
Elmanya jî, sazîya serokkomariyê, ne bi navê serokkomarîyê lê bi navê
Serokwelatîyê tê binav kirin. Weke ku li welatên îskandînav jê re gotin jê re
"Statsminister" tê gotin. Serokwelatî, yê li ser serê welêt ku ji hemû kar û
erkên destûrî bi berpirsîyar a re tê gotin.



https://ku.wikipedia.org/wiki/S%C3%AArt

Navê bajar yê kevn Keert e ( bi zimanê keldanî)[çavkanî pêwîst e]. Di çavkaniyên
îslamê de nav wek Esard, Saîrd û Siirt derbas dibe[çavkanî pêwîst e]. Bi kurdî
jê re "Sêrt" tê gotin.

Wate u mauaya navê bajarê "Sêrt/Sîrt/Esard" erdê avîn u warê avîn-e. Si u su
peîvên kurdîne, u ne tirkî ne. Mînak pirin: Mesîn = me/mekan + sî/av + in/tê,
masî = ma/jîn u ruh + sî/av, sêlav, sulav, sîpan=(ava pan, berferhe u berîn),
Suberî = av berî u melavan, Sumêr = avdel u yên ku cutyarî bi avê dikin, misugir
= cihê av gir u bend av....

Sêrt beriya zayînê ji bo demeke kurt di bin serweriya hîtîtan de ma. Piştre
beriya zayinê di salên 2000’ê de samiyan, babîliyan û asuriyan serwerî lê
kiriye. Ji bo demekê jî qralên hurî-mîtaniyan jî serwerî lê kiriye. Piştî
hurî-mîtaniyan şahên urartuyan lê serwer bûne paşê careke din Sêrt ketiye bin
destê asuran. Di sedsala 7’an a beriya zayînê de medan, di sedsala 6’an de
persan jî serwerî lê kiriye. Di sedsala 4’an a beriya zayînê de şahê Makedonyayê
Îskender farsî têk birin û piştî împeratoriya Îskender di nava fermandarên wî de
parve bû Sêrt di nav sînorên dewleta selevkosan de ma.

Partên ku wekî dewama farsan têne zanîn Sêrt careke din ji destê selevkosan
girtiye. Derebegên ermenî yên ku girêdayî Îranê bûn car caran hatine heta vir û
ev herêm jî girtiye bin serweriya xwe.

Di sedsala 1’ê û 2’yan a piştî zayînê de di navbera Împeratoriya Romayê û partan
de li herêmê şer pêk hatine, lê dîsa jî partan serweriya xwe ya herêmê
domandiye. Di sedsala 3’yan de sasanî hatine herêmê. Di sala 395’an de piştî ku
Împeratoriya Romayê bûye du parçe bakurê Kurdistanê di bin serweriya Bîzansan de
ma.

Ji sedsala 11’an û pê ve ji bo demekê bîzansiyan careke din herêm zept û rept
kiriye lê vê yekê zêde dem negirtiye. Sêrt di dema osmaniyan de ji bo demekê bi
ser derebegên Amedê bûye. Wê demê li Bakurê Kurdistanê 24 derebeg hebûne û li
gorî daneyên dîrokzan didin ev derebeg di karên navxweyî de serbixwe wekî din
girêdayî Împeratoriya Osmaniyan bûne[çavkanî pêwîst e].

Li rojhilat bi Çolemêrg û Wanê ve, li bakûr bi Wan, Bîdlîsê ve, li bashûr bi
Mêrdînê ve û li rojava jî bi Batmanê ve tê girêdan.

Erda herêmê 75,7% wî ji çiyan pêk tê, pîvana zozan û deshtan jî 24,3% e. Ji vî
erdî 91,7% wî ji bo zîraetê bikar tê. Li herêmê tene, nîsk, tutûn, fisteq, bitim
û hinar tên çandin.

Li herêmê seqayeke reşayî hukum dike. Havînan germ û zuha, zivistanan jî sar û
bi şilî û şilopî derbas dibe.

Çend çiyayên herêma Sêrtê ew in: Herekol (2838 m), Cûdî (2114 m), Xerzan (1530
m), Mirgomar (1807 m), Çirav (2280 m).

Li herêmê deşt û zozan ji ber çiyabûna heremê kêm in, wek zozanên Berwarî, Sindî
Şêrvan, Meleto, bilindbûna wan digihêjin heta 2000 m'yî. Lê ji bela ku li herêmê
pir çiya hene, geliyên mezin li herêmê hene. Wekî geliya Dîcle, geliya Xerza,
geliya Botan û hwd.

Botan, Xerzan, Dîcle, Kêzer, Başur û Behranca çemên herî girîng in ku li herêmê
diherikin. Gol li herêmê tune ne.

Li herêmê babetên teyrên kovî yên li çiya dijên pirin; qertel, baz û qajik hinek
ji wan in. Kew û kewroşk jî li heremê peyde dibin.

Sêrt di dema komarê de bûye bajar. Heta Êlih ji Sêrtê hatiye veqetandin petrola
çiyayê Ramanê bandoreke erênî li ser jiyana aborî ya bajêr dikir.

Wekî din ji bo aboriya bajar mirov dikare bêje çandinî, ajalkarî û hunerên
destan û demên dawî hindik jî be senayiya biçûk derdikevin pêş. Li gorî daneyên
Saziya Statîstîkan a Dewletê (bi tirkî DİE) yên sala 2001ê serê kesî hezar 111
dolar dahatuya salî heye û Sêrt di nav bajarên Tirkiyeyê de di rêza 61ê de bûye.
Lê li gorî daneyên îroyîn ev rewş hê xirabtir bûye. Nifûsa bêkariyê di
statîstîkên fermî de wekî ji sedî 10,7 derbas dibe. Lê li gorî daneyên ku
neketine fermiyetê ev rêje ji sedî 20an zêdetir e.

Li herêmê sifir, krom, asfalt, rijiya kevir û malzemên ji bo tuxla û kiremîdan
ji bin erdê derdikevin.

Nifûsa herêmê ji alî dîn û civakê ve parwekirî ye. Musluman piranî ya nifûsê
teşkîl dikin; xiristiyan û êzdî ji li herêmê hene. Civak ji kurd, ereb, suryanî
û ji ermeniyan ve pêk tê.

Derbarê misilmana de li herêmê terîqeta neqşebendiyan ya xurt e. Tirbeya Weysel
Qaranî ku li Hewêlê li gundê Bayîkan e, ne tenê ji alî mislimanên herêmê ve, lê
ji pir deverên Kurdistanê jî tê ziyaretkirin.

Keşkek û penêrê sîrîk xwarênên naskirî yên herêmê ne. Li herêmê li ber her
xwarinê dew û şorbe tê xwarin û wexwarin. Şîraniya Rayoş meketip li herêmê di
nav gel de pir tê xwarin[çavkanî pêwîst e].

Şal û şapik cilên herî naskirî ne ku li herêmê ji alî zilaman ve tên lixwekirin.
Bi ser de jî îşligek ku milê vî dirêj û nexşkirî (celehu) tê li xwe kirin. Di
nigan de gorên ji hirî çêkirî û pêlavên ku ji re dibijin reşik tê lixwekirin.

Li heremê şeyxani , govent û reşkıştanî tên dilîzîn. Ev lîstikên herêmê ji nava
xwe de bilav dibin: miranî-şeyhanî, giranî, botanî, garzanî, çaçanî, hirpanî,
roşkî û hwd.

Ismaîl Feqîrullah, Birahîm Heqî, Weysel Qaranî, Şêx Mûsa, Şêx Ebu-l Wefa, Şêx
ut-Turkî, Şêx Halef, Şêx ul-Horanî, Şêx Îlyas, Şêx ul-Sibre, Şêx ul-Hazin, Şêx
Saad, Şêx Cerrah, Şêx Mihemed Tarmilî, Şêx Micahîd, Şêx Hemza, Xevs ul-Memduh,
Şêx Şerafedîn, Mela Xelîl, Şêx Hattap, Şêx Celaledîn û hwd[çavkanî pêwîst e].

Tirbeya Weysel Qaranî, Keleha Derzîn a Hewêlê, Mizgefta Mezin, Asakir, Pira
Nasredîn, Germava Bilolsê, Germava Xista û Germava Lîfê ciyên herî naskirî ne ku
ji aliyê gel ve tên ziyaretkirin.



https://ku.wikipedia.org/wiki/Rojname

Rojname weşana rojane ya bûyeran e ku li ser kaxiz tê çapkirin û dû re tê
firotin. Rojnameyên hefteyî û mehane jî hene. Rojnameya pêşîn a bi zimanê kurdî
Kurdistan bû ku di sala 1898'an de li serbajarê misrî Qahîreyê derketiye. Roja
îro jî gelek rojname li ser înternetê derdikevin.

Ragihandin bi destpêbûna mejûya mirovan destpêkiriye. Pêwîstiya ragihandinê bi
amûr û şêwazên cûda berdewam kiriye. Lê di nava amurên ragihandinê de herî
bibandor ku hîma wî dema romayiyan hatîye avetin û di sedsala 17'an de bi awayê
rojnemegerîye derketiye holê û her berdewame. Ber çemê Nîlê tabletên 3500 sal
berê hatiye dîtin ku ser wan de buyerên rojane hatiye nivîsandin[çavkanî pêwîst
e] û her wiha tabletên ku ji dema imperatoriya Roma hatiye çêkirin ku ser wan de
jî wekî rojnameyek bûyerên rojane heye jî[çavkanî pêwîst e] em nekin nava hesabê
rojnameyên bi navê "The weekly News From Italy and German", "La Gazette",
"Avisa", "Gedenck Wurdige Zeitung" û çend rojnameyên din rojnameyên pêşîn a
cîhanê ne[çavkanî pêwîst e].

Rojnamevaniya kurdî bi rojnameya Kurdistan ku di 22'ê nîsana 1898'an de dest bi
weşanê kiriye. 22'ê nîsanê lewma wekî salvegera rojnamegeriya kurdî tê pîroz
kirin û li Kurdistana Başûr jî ev roj bi awayekî fermî wekî "Roja Rojnamegeriya
Kurdî" tê qebûl kirin[çavkanî pêwîst e].

Rojnameyên me piranî ne rojane ye û hinek wan jî ne vedorî derdikevin. Piraniya
wan wekî rewşekê xwezayî li Başurê Kurdistanê derdikevin, wekî rojnameyên Evro û
War (2012) li Duhokê. Rojnamegeriya kurdî her çi qas li bakur pêşketî be jî ji
ber rewşa ziman a xirab rojnameyek rojane tûneye. Rojnameyên ku derdikevin jî ji
ber polîtîkayên înkarê yên dewletê zêde nayên firotin. Ev rewş jî bi girêdayê
rewşa sîyasî û perwerdehiya bakurê Kurdistanê ye.



https://ku.wikipedia.org/wiki/Newroz

Newroz an jî Cejna Kurdan, cejna kurd û xelkên Îranê û gelek gelên din a buharê
ye. Kurd her sal, şeva ku 20ê adarê bi 21'ê adarê ve girê dide, agir dadidin û
hatina buharê pîroz dikin. Di dîroka kurdan de jî, Newroz weke çîroka vejînê cîh
digire. Li gorî rîvayetê, Kawayê Hesinker, li dijî serdarê zordest Dehaq serî
hil dide û agir dadide. Ji wê rojê ve ye her gelê vê xakê, agir dadidin û vê
rojê pîroz dikin.

“Nava Roaca” li gor zimanê qedîm yê avestayî Newroz e. Lê di kitêba Avestayê de
ev tabîr “Nava Roaca” derbas nabe. Lê li gor zimanzanan ku guherîbe, ew jî wiha
çêbûye: Nava>new: nû û Roaca>roz: roj

Di zaravayê kirdkî de bi vî awayî “Nava>Newe û Roaaca>Ruec” hatiye guherîn. Di
zaravayê kurmancî û soranî de bi vî awayî “Nava>Nû û Roaca>Roc(j)” hatiye
guherîn. Lewra di zimanê hînd-ewropî de dengên “z-c-j” bi hev diguherin. Bi
maneya xwe jî ev peyv wiha tê watedarkirin: “Roja nû”. Hin gel vî wek “sala nû”
watedar dikin lê dibe ku tenê ev li gor nirxandina teqwîmî be.

Di demeke kevn de, li welatê bapîrên kurdan, pedişek hebû, navê wî Dehak bû.
Dehak, keyekî pir zalim bû. Wî welatê kurdan wêran kir. Di gund û bajaran de
mirov nehiştin. Zîndanên wî, ji girtiyan tim dagirtî bûn û celadên wî ji
serîbirrînê nediwestiyan. Dehak bi awayekî ji xwe bawer, tim rûdinişt, zêr û zîv
û kevirên buhadar, morîk û mircanên xizna xwe dijmartin, bi hespên xwe yên rewan
û esîl serbilind bû û tu kes ji xwe mezintir û di ser xwe re nedidît. Ji kuştin
û wêrankirinê têr nedibû, dixwest deverên hîn firehtir werbigire û talan bike.
şevekê, Dehak xewneke xirab dît. Nîvê şevê, ji ber êşeke dijwar ji xewê şiyar
bû. Gazî zana û bijîşkên li qesrê kir û ji wan re got: – Ji ber vê êşa dijwar
xew nakeve çavên min. Zû ji min re dermanekî peyda bikin; yan na ez ê serê we
tevan jê bikim! Hekim û bijîşkên qesrê, li laşê Dehak nêrîn ew pelandin. Çavên
wan li du birînên ku li ser her du milên wî bûn ketin. Tev bi hev re mat man.
Gotinek ji devên yekî derneket. Ji ber, heta wê gavê tu kulên bi wî rengî
nedîtibûn û ne jî êşek bi wî awayî bihîstibûn. Lê Dehak ji ber êşa xwe her bi
ser wan de dikir qêrîn: – Hûn çi bêçare li ser min rawestiyane! Zû dermanekî
bidin min. Ez peritîm, şewitîm! Hûn tebîb û bijîjkên herî baş û şahreza ne. Ma
hûn derman peyda nekin dê kî peyda bike? Hekîmekî ji wan, dest da ber xwe û got:
– Heta niha birîneke weha min ne dîtiye û ne jî bihîstiye. Lê wa diyare ku
mêjiyê teze dikare bibe melhema van birînan. Belkî hekîm dixwest xwe ji
berpirsiyariyê xelas bike. Lê belê ev pêşniyar ji Dehak re bû sebeb ku ji
“mêjiyên teze”, mejiyê zarokan bide ser birîna xwe. Wî emir da ku her roj
mejiyên du zarokan bînin, bikin qurbana birînên ser milên wî ku bibûn wek du
marên qelişî û dev vekiri. Bi vî awayî, rojê bi mêjiyên du zarokên nûhatî, kulên
ser milên Dehak dihatin dermankirin. Lê carna zarok ji vê belayê dihatin
xelas-kirin. Zarokên ku dihatin xelaskirin li şênaya nedihiştin, rêdikirin
çiyan, di şikeftan de vedişartin. Her ku diçû çiya bi mirovên reviyayî tijî
dibû. Jiyan di şikeftan de berdewam bû. Ava kanî, dar û ber û fêkiyên çiyan têra
jiyana wan dikir. Demeke dirêj derbas bû. Lê kulên ser milên Dehak bi hev ve
nekeliyan. Her ku diçû xerabtir dibûn. Agir ji devê Dehak dibariya. Tirs ketibû
dilê her kesî. Dayik û bav, ji tirsa ku kengê dê dor were zarokên wan xew
nediket çavên wan. Tu hêzeke ku tiştekî ji Dehak re bibêje tunebû. Ji tirsa
zarokên xwe gelek malbatan berê xwe dabûn çiyayên asê. Lê gel nema êdî di
şikeftan hildihat. Kawa, kurdekî hesinvan bû. Zarokên wî jî ji kulên Dehak re
bûbûn qurban. Edî kêr gihabû hestî. Kawa ji tirsa qurbankirina zarokê xwe yê
dawî, heval û hogirên xwe yên pêbawer kom kirin û ji wan re behsa zulm û
zordariya Dehak kir. Plana kuştina Dehak ji wan re eşkere kir. Her kesî fikir û
planên Kawa pejirandin û li benda îşareta wî man. Kawa gotibû gava ku ez Dehak
bikujim, ez ê herim ser banê qesra wî agir vêxim. Ku we agir dît, bizanin ku min
Dehak kuştiye. Kawa, ji heval û hogirên xwe re dest bi çêkirina çekan kir û bi
dizî li wan belav kirin. Ji xwe re çakûçekî ku mirov pê hesin dikute, çêkir.
Gava leşkerên Dehak hatin ku lawê Kawa yê dawî jî bibin, Kawa ji leşkeran re
got: – Hûn herin, ez ê niha, bi destê lawê xwe bigirim û bînim. Ez dixwazim ji
bo saxiya padîşahê xwe lawê xwe bi destê xwe bikim qurban û li ber lingên
padîşahê xwe deynim. Gava leşkeran ev xeber gihandin Dehak, kêfa wî hat, şa bû û
çavên wî ma li riya Kawa. Kawa, çakûçê xwe kir destê xwe, lawê xwe girt û berê
xwe da qesrê. Gava gihaşt ber derî, leşkeran dergeh jê re vekir. Kawa, raste
rast berê xwe da şahnişînê ku text lê vegirtî û Dehak li ser rûniştî bû. Dehak
ji Kawa re got: – Tu qehremanekî bê hempa yî, tu nîşana fedakariyê yî. Bijî!
Kawa, piştî gotinên Dehak, bêtir nêzîkî wî bû. Bi çengê lawê xwe girt û bir li
ber piyên wî dirêj kir. Kawa çakûçê xwe bilind kir. Lê li şûna ku li serê lawê
xwe bide, bi hemû hêz û hêla xwe daweşand serê Dehak. Taca serê wî gindirî.
Piraniya leşker û xizmetkarên wî gava dîtin ku Dehak bi rastî mir, kêfa wan hat
û yên mayî, ji desthilanînê ketin, teslîm bûn. Kawa bi destê lawê xwe girt û
hilkişiya ser banê qesrê û agirekî gurr li wir dada. Dema heval û hogirên Kawa
çav li êgir ketin, wan jî dest pê kir û êrîş anîn ser qesrê, leşker û
hevalbendên Dehak yên mayî dîl girtin, yên teslîm nebûn jî kuştin. Gava gelê li
çiyê jî agirê azadiyê dîtin, fêm kirin ku plana Kawa bi ser ketiye. Dehak hate
kuştin û dawiya zordariyê hat. Wan jî li ser çiyan agirê azadiyê pêxist. Belê wê
êvarê ne tenê li çiyan, li her aliyê welêt agir hate dadan. Gel ji deverên asê
daket û bi meşaleyan berê xwe da gund û bajarên xwe. Li her aliyên welêt
jiyaneke nuh û azad dest pê kir. Roja din, her kesî xemla xwe girêda û li
meydanan govend gerandin. Û bi xwarinên xweş li seyrangehan civiyan, kêf û şahî
kirin. Ew roj, roja 21ê adarê bû.

Ji wê rojê û bi vir de ye, bi taybetî di nav kurdan de ku her sal roja 21ê adarê
wek Newroz, ango wek cejna yekitî, berxwedan û azadiyê tê pîrozkirin.



https://ku.wikipedia.org/wiki/Nasname

Nasname, ew e ku dide nîşandin ku mirov hemwelatiyê welatekî ye û di derbarê
mirov de zanînên mirov têde cih digirin. Bi wê yekê re, weke karetekê ya. Lê di
sedsale me de bi elektronîkî jî hatina pêşxistin. Bi vê yekê, nasnameyên
elektronîkî jî hatine pêşxistin. Di hundirê wan de çîpeke elektronîkî bi cih
dikin û ew çîp, hemû zanînên mirov di xwe de diparêzê. Her wusa, dema ku mirov
dervî welat jî be, ew çîp, dikare sinyalê bide şandin ku mirov dervî welat e.

Di nasnameyê de, pêşî nav, paşnav, ol, hijmar û hwd tên nivîsandin. Mîkroçîpa ku
têde hatî bicihkirin jî, di wê de hemû zanîn di derbarê de tên bicih kirin. Di
derbarê, zanîn fizîkî, rêçtilî û hwd, hemû tişt di wê de tê bicihkirin. Ji kîjan
herêmê ye û ji kîjan olê ya ew jî têde tên nivîsîn. Nasname, bi hemû rewşên xwe
yên ku bi wê re, tenê weke belgeyeke (binatereke) neteweyî ye. Tenê di hundirê
welêt de dibuhure.

Pasport, piştî şerê cîhanî yê yekem, di jiyane mirov de bicih dibin. Pasport,
herî zêde ne tenê weke binetareke weke nasname ye. Ji wê zêdetir, pasport weke
nasnema navneteweyî ya. Bi wê dikarê rêwîtîyê nav welatan were kirin. Pasport
jî, weke nasnameyê, xwediyê heman awayê, hemû zanîn ku di nasnameyê de bicih in,
di wê de jî tên bicih kirin. Ew jî, bi mîkroçîp e.

Weke kart nasname, di jiyane mirov de, bi pêşketina teknolojiyê re bicih bû. Bi
wê re bi çîpên di hundirê wê de, xwediyê hemû zanîna mirov e. Bi wê re jî, kart
bi rengê xwe jî zêlde bûn. Gelek awayê wê derketin li holê. Karta bankê, karta
nasname, û hwd, weke van awayê wê gelek cûre û awayên wê di jiyanê de zêde bûn.
Weke ku çawa, nasname ji welatekî heta welatê din guharîn li gorî welatan di wan
de heya, bi heman rengê di kartan de jî cudabûn û cihêrengiya wan heye. Kart jî
û nasname jî, yên hemû welatan ne tijbihina hevdû.



https://ku.wikipedia.org/wiki/Mir%C3%AE%C5%9Fk

Mirîşk ajaleka pînê ye. Mirîşk bi xwe ji başûr-rojhilatê Asya tên. Ew hêka
dîdinin. Hêkên wan bi rengên sipî, mor, kesk û sor hene. Mirîşk kanin 5 - 6 sala
dijin, eger ew berî wê wextê netên şerjêkirin.

Peyv "mirîşk" bi ihtimaleka mezin ji zimanê avesta ji peyva merekha (çûkek) tê.
Di zimanî sanskrîtî da jî ew peyva viskira ye.

Bi mirîşkên nêr ra dibêjin dîk. Bi giştî dîk ji mirîşkan girtir dibin. Dîk bi
awaza û bang kirina xwe yî sibehê navdar e. Ji bo ewê, wexta ber rojhiltê ra
dibêjin berbang an jî wextê dîkan an jî qut dîkan. Bi yên ku nûbûyî re dibêjin
çêlik. Ku kurkek li ser hêkan radikeve dorê deh çêlikan derdixe. Mirîşk ti dikin
ku i derekê hêkan bikin. Li ew derê tim hêkek dixwaze ku bimîne. Bi ew hêkê ra
dibêjin pîngal an mod. Yek caran ku hêk tunnene pîvazêka gewr dikin pînê. Yanê
pîngal naxwaze ku ti hêk be. Ku mirîşk pîngalê nabînin diherin li derê din hêkan
dikin.

Derdên mîrişkan pir in. Xurî derdekî mirîşkan e û zû belav dibe. Mirîşk xuriyê
ji hev vedigirin. Mirîkê ku bi huriyê dikevin serçavên xwe kul dibin. Hin
dimirin hin jî kûr dibin. Nexwaşîyeke wek vê nexweşiyê li mirovan jî tê. Mirov
kor dibin an jî dimirin. Bi wê nexweşiyê ra jî dibêjin xurî lê ne diyar e ku
mirov ji mirîşkan vedigirîye an jî ew nexweşiyeke din e. Nexweşiyeke din jî heye
pê ra dibêjin derdê mirîşkan. Ew jî nexweşiyekê ku zû belav dibiyê. Mirîşkê ku
bi vî derdî dikevin virikê berdidin û dimirin. Derdekî din jî ev salinan derket
ku pê ra dibêjin sitama çûkan. Sitama çûkan nav mirovan jî belav dibe û derdekî
mirinê ye. Ew nexweşî ji vîrûseke bi navî H5N1 çêdibe.



https://ku.wikipedia.org/wiki/Linux

Linux (wekî Lînuks tê gotin) pergala xebatê ya kompûter'ê ye. Sembola Linux'ê
pengûenek bi navê Tux e.

Lînux (an jî GNU/Linux) bernameyeke xebitandina (şixulandina) kompûterê ya bê
xwedî û bê pere ye. Xwediyekî Lînux'ê tune ye. Ev bername ji bo her kesî vekirî
ye. Cara yekem xwendekarekî Fînlandî bi navê Linus Torvalds di sala 1990'î de
sûde ji Minix'ê wergirt û bi pêş xist. Ji dendika vê pergala xebatê û guhertoyên
wê yên hatine belavkirin re bi tevahî linux tê gotin. Torvalds, ji bo dersa xwe
ya mastirê siwêrandiye û li ser vê malperê xebitiye û pişt re xwestiye ku vê
bernameyê mezin bike. Bi vê baweriyê bernameya xwe ji her kesê ku xwestiye re
şandiye û alîkarî xwestiye. Di demek kin de bi alîkariya gelek kesan bûye
bernameyek ku îro hevrikiya Windowsê dike.

Bernameyek ji her kesî re vekirî ye, ango her kes dikare ji bo mezinkirina wê
beşdarî xebatan bibe. Ji ber vê yekê jî wekî bernameyeke azad û bê sînor tê
binavkirin. Kesên ku di hêla teknîka kompûterê de jêhatî bin, dikarin hin tiştan
lê zêde bikin û wê bi pêşdetir bixin. Ev pergal bi awayekî kolektîf derketiye
holê. Bi lîsansa GPL tê belavkirin. Guhertoya wê ya herî dawî 2.6'e.

Gelek belavkirinên ku dendika "GNU/Linux" (GNU + Linux) wekî bingeh girtine
hene. Yên herî girîng:

Niha, gelek xebatên ku nivîsbariyên GNU û nivîsbariyên din ên azad tînin cem hev
û van bi dendikeke Linuxê, biawayekî sererastbûyî belav dikin hene. Debian,
Fedora, Gentoo, Mandriva, Pardus, Redhat, Slackware, SuSE û Ubuntu, tenê çend
hebek ji wan in ku zêde tên nasîn in. Hemû bi awayekî ku hemû bikarhênerên
komputeran dikarin bi awayekî hêsan saz bikin, tên belavkirin. Ev nivîsbarî,
arşîvên nivîsbariyê yên endezyariyên komputeran û ji malperên ku belavkirina van
nivîsbariyan dikin, peyda dibin

Niha, nêzî tevahiya navendên agahî û kiryariyan ên zanîngehan û dezgehên wekî
NASA, IBM, HP, Boeing, HSBC, SonyEricsson, Nokia, Siemens, Samsung, General
Motors, Hyundai, Oracle, EToys Linuxê bi kar tînin û bi awayekî piştgiriyê
didinê.

Ji bo Ubuntu GNU/Linux a kurdî jî Komeleya Karger piştgiriyê di warê werger û
danasînê de dike.



https://ku.wikipedia.org/wiki/Komara_Kor%C3%AAy%C3%AA

Komara Korêyê (bi korêyî:대한민국; Hanja:大韓民國, bi inglîzî: Republic of Korea)
welatekê Asyaya Rojhilat e û li nîvî ya başûrî ya nîvgizirta Korêyê hilkevtîye.
Li bakur hevsî ya Korêya Bakur (Komara Gelêrî ya Demokratîk a Korêyê) ye. Li
rojhilatê Deryaya Japonyayê ye ko dikevit navbera vî welatî û Japonyayê û li
rojava jî Deryaya Zer dikevit navbera wê û Çînê. Nêzî nîvî ya hêşeta Korêya
Başûr li an li derdora paytexta we Sêûlê dijîn. Sêûl bajerê duyemîn mezintirîn ê
cîhanê ye.

Ev komar piştî Şerê Cîhanê yê Duyem û nemana dagîrkarî ya 35 salî ya Japonyayê,
li sala 1948'ê hat damezrandin. Serkevtî yên Şerî nîvgizirta Korêyê dinavbera
xwe da vebeşî. Welatên Yekbûyî yên Emrîkayê piştî şerekê ko bi Şerê Korêyê
hatîye niyasîn, ev par ji xwe ra misoger kir. Para bakurî ya nîvgizirtê ji
Yekîtiya Komar ên Sosyalîst ên Şêwirdar ra ma.

Aborîya Korêyê yek ji aborî yên herî lezgîn bûye di warê pêşkevtinê da. Li dema
damezrandina Komarê da, Korêya Başûr yek ji hejartirîn û xizantirîn welatên
cîhanê bû û niha aborî ya 10ê ye. Ev welat di warê teknolojî û bikaranîna
teknolojiyê jî da yek ji welatên herî li pêş e. Korêya Başûr bi hebûna karxane
yên mîna Samsung, Hyundai, Kia, Daewo û LGyê li seranserî cîhanê bi karsaziya
kompyoter, gemî û têlefonên beriyê navdar e.

Korêya Başûr yek ji wan welatan e ko li paş Şerê Iraqê li sala 2003'ê pişikdarî
ya hêzên pirnejad li Iraqê kirîye. Niha tîpeka leşkirî Komara Korêyê binavê Tîpa
Zeytûnê li derveyî Hevlêra paytexta Herêma Kurdistana Iraqê li başûrê Kurdistanê
ye. Ev hêz piranî bi karên civakî ve mijûl e. Nexweşxane ya vê tîpê çaresera
nesaxên Kurdistanî dikit. Pişkên dî yên Tîpê arîkarî ya avakirina dibistanan û
bingehên saxlemiyê û rahînan karmendan didin.



https://ku.wikipedia.org/wiki/Kom

Kom berhevokek ji tiştên ji hev cuda ye ku bi xwe mîna tişteka serxwe tê
ferizkirin. Koman yek ji bingehîntirîn çemkên matematîk in.

Georg Cantor, bingehdanerê bîrdoza komê, di destpêka berhema xwe ya bi navê
Beiträge zur Begründung der transfiniten Mengenlehre wisa dibêje:

Koma A û koma B yeksan in eger û tenê eger her du ne kêmtir ne zêdetir xwedî
heman endaman bin.

Rêya duyem lîstekirina endamên komê ye. Lîsteya endaman dikevin nava du kevanan:

Ji bo komên ku xwedî gelek endamin, lîsteya endaman dikare were kurtkirin. Ji bo
nimûne, dibe ku şayesandina koma hezar tamjimarên yekem a pozîtîf wisa be:

Pêwendiya serekî navbera koman de endamêtî ye - dema ku komek endamê komek din
e. Eger A endamekî B ye, em dê binivîsin A ∈ B. Û eger C ne endamekî B ye wê
demê C ∉ B. Ji bo nimûne:

Eger hemû endamên koma A endamên koma B jî bin, wê demê tê gotin "A binkomeka B
ye" û wisa tê nivîsîn: A ⊆ B.

Du koman dikarin ser hev bên zêdekirin. Hevgirtin a A û B ku bi "A ∪ B" tê
nîşandan, koma hemû ew tiştan e ku endamê A yan jî B ne.

Herwiha, komeka nû dikare bi destnîşankirin û cudakirina endamên hevbeş di du
koman da bêt avakirin. Hevbirîna A û B, ku bi A ∩ B tê nîşandan, koma hemû ew
tiştan e ku hem endamê A ne û hem jî endamê B ne.



https://ku.wikipedia.org/wiki/K%C3%BBba

Kûba, navê fermî, Komara Kûbayê (bi spanî:  República de Cuba ? / i),, welatekî
girava Kûba ye û herwiha ji Isla de la Juventud û çend archipelagos ên biçûk e.
Dewleta Kûbayê di bakurê deryaya Karîbê, ku dikeve Kendava Meksîkê û hev
Okyanûsa Atlantîk e. Ev li başûrê parêzgeha D.Y.A ya Florida û Bahamas, rojavayê
Haîtî, û bakurê Jamaîka ye. La Habana bajarê mezin û paytext e ku; bajarên din
ên mezin de Santiago de Cuba û Camagûey ye. Kûba li girava Karîbê bi herêmekî
109,884 square kilometres (42,426 sq mi) e, û di heman deme de piştî
duyemîn-herî Hîspanyola ye, ku şênîyên bi zêdeyî ser 11 mîlyon e.

Berî ku dagirkeriya Spaniyan di dawiya sedsala 15'emîn de bû, Kûba ji aliyê
Amerindian eşîrên niştevan bû. Ev koloniyeke mayî ji Spanî heta Şerê
Spanî-Amerîkan ya di sala 1898'an, ku ji bo Guherîna Plattê wek parastina de
facto ya Dewletên Yekbûyî di sala 1902 dibirin. Wek komareke xeydok, Kûba ji bo
Hewldana Destûra Kubayê 1940, di heman katî de bi heybet wek radîkal ên siyasî û
pevçûnên civakî de, di sala 1952'an de sertaca dîktatoriya Fulgencio Batista
bûn. Serhildanên din û bêîstîkrariyên din ji aliyê Tevgera 26'ê Tîrmehê hatin
derxistin, ku piştî Şoreşa Kûbayê hikûmeta di bin serokatiya Fidel Castro
avakirin. Ji sala 1965'an de dewlet ji aliyê Partiya Komunîst a Kûbayê hatiye
îdarekirin. Bicîhkirina dema Şerê Sar de, di navbera Yekîtiya Sovyetan û
Dewletên Yekbûyî yên Amerîkayê wek şerekî navokî di dema Krîza Muşekên Kûbayî ya
di sala 1962'an de şikandin, derketin.

Di Çandî de, Kûba beşek ji Amerîkaya Latîn tê hesibandin. Ev welatekî
manîfestoya kûbayî ne, Çanda Kûbayê û gumrikê ji koka cihêreng, di nav gel de
aborjîn Gelên Taino û Gelên Ciboney, ku di heyama dirêj ya Îmrapatoriya Spanî de
danasîna Koletiya kolonîyên Nû Cihana Spanî û nêzî têkiliyên Kûba-Sovyetê ya di
Şerê Sar de.

Kûba dewletekî Marksîst-Lenînîst komara yek-partî, ku di rola Partiya Komunîst a
Pêşengên Destûra Kûbayê de hatine bicîhkirin. Çavdêrên serbixwe yên hikûmeta
Kûbayê gelek kes di binpêkirina mafên mirovan de, di nav wan de cezayê girtîgehê
keyfî û îşkence tawanbar kirin. Ev di cihanê de yek ji aborîya plankirî ye û
aboriya wî ji aliyê îxracata ji şekir, cixare, qehwe û kar kalîfîye cara serdest
in. Li gorî Endeksa Pêşveçûna Mirovî, Kûba wek welatekî bi pêşketina mirovan de
bilind kir û li Amerîkaya Bakur de heştêmîn bilind birêzkirin. Ev wek jî di rêza
bilind li hin metrîkên performansa netewî, di nav de lênêrîna nexweşan û
perwerdeyan e.

Navê Kûba ji Zimanên Taíno tê. Ku wateya rastîn bi navê lê dibe wek wergerandî
'cihê ku erdên bi bereket bi firawanî ye' (cubao), or 'great place' (coabana).
Nivîskar bawer dikin ku Christopher Columbus Portûgalîbûye û dewletekî bi navê
Kûba ji aliyê Columbus ji bo bajarê Kûbayê li navçeya Beja li Portûgal bû.

Berî hatina Spaniyan, Kûba ji aliyê sê eşîrên cuda ya gelê Hindî Amerîkan ve
niştevan bû. Taíno (ku gelên Arawak), Guanajatabey, û Gelên Ciboney in.

Bav û kalên Ciboney koçberî parzemîna Amerîkaya Başûr bûn, ku bi kurtirîn
malperên heta 5,000 BP digihêje.

Taino ji Hispanyola yên di wextekî sedsala 3'emîn ya A.D de hat, dema ku
Columbus hat ew sedestên çanda bi hejmara 150,000 hezar li Kûbayê bûn.

Navê "Kûba" ji rastiyên zimanê Taíno tê. Ev navdêr ji wateya coabana wek "cihekî
mezin," an jî wateya cubao wek "cihê ku erdên bi bereket bi firawanî ye" tê.

Cotkarên Taino di dema cotkarên Ciboney herwiha nêçîrvan û ravkerê civyariyê
bûn.



https://ku.wikipedia.org/wiki/Got

Got, qewmeke german a skandînavî bi gumanî li Gotlandê, îroj di xakên Swêdê de,
dijî bûn. Di sedsala 2'an de wan dest bi koçê kir û ji Skandînavyayê de derketin
û li Scythia, Dakya û Pannonia, ango bakura Deryaya Reş bicih bûn. Di sedsala
3'an de got wek gotên rojhelat (ostrogot) û gotên rojava (vîzîgot) bûn du paran.
Di sedsala 3'an de vîzîgotan êrîşên mezin li ser Împaratoriya Roma kirin. Lê
ewna ji aliya Aurelius Claudius û Gallienus hatin rawestandin. Di sedsala 4'an
de him vîzîgot him jî ostrogot çendayî bin bandora Romayan de man. Di wê demê de
ewna bi çendayî wergera aryanîzmê bûn.

Di 370an de ji rojhelat de êrîşên hûn dest pê kir. Van êrîşan li ser qewmên
german bandora domîno kir û wan jî rojava de koç û êrîşa romayiyan kirin. Di wê
demê de di 376an de keyê vîzîgotan Fritigern ji Împaratorê Împaratoriya Romaya
Rojava Valens ji bo li başûra Tuna bicih bûnê destûr xwest. Valens destûr da
ewna li başûra Tuna bicih bûn. Lê sal venegeriya di 377an xela peyda bû û
navbera Împaratoriya Romaya Rojava û gotan de Cengên Gotî derketin û heta 382
dewam kirin û bi peyamaneke navbera Roma û gotan re xelas bû. Çiqas bi dawî
Romayê got bin xistin jî di wan cengan de di 378an de di Cenga Adrianapolisê de
împarator Valens hat kuştin.

Vîzîgotan di serdariya Alarik I de di 410an de bajarê Romayê dagîr kir. Honorius
vîzîgot li Galiyayê bicih kirin û wan di 475an de vandal li wir bin xistin û li
Nîvgirava Îberî serwerî ajotin. Ji pê re ew keyîtiyê li îber ji aliya
Justinianus I hat hilweşandin. Got bi xwe jî di nav qewmên din de heliyan û
zimanê xwe gotî ji bîr kir.



https://ku.wikipedia.org/wiki/Cure

Cure, çeşîd ji bo riwek û ajalên hevpar, hevşêwe û heman kana genetîkî, heman
famîleyê de cih digirin re tê gotin,

Ji ber ku zimanê zanistiyê latînî ye, di kurdî de, navên latînî jî tên
bikaranîn. Heger ajal an riwekeke nû bê vedîtin an bi rêbaza durehîkirinê
(melezî) riwekek nû derkeve holê, bi latînî navê cins û cureyê lê tê kirin.

Ajalnas û riweknas pirranî riwek jiku belav bûye navê wê herêmê pêve dikin. Hin
cure hene, di nava xwe de gelek varyasyonan dihewînin. Ji wan re riwekên
pirrcure yan polîtîpîk, heger nebin jî yekcure yan monotîpîk dibêjin.

Di jînewerzanistîyê de, toxim, bizir an tuxûm jî di wateya cureyê de tê
bikaranîn lê ne di zanistiyê de. Her tuxmek ji jîneweran endamwerên weha bi xve
ve digire ku ji ber hindê bavkalikekê hevpişkê nêzîk heye ji aliyê ruxsar,
laşkelêşî, erkzanistî, û bûmayîkzanistîyê ve xwediyên saloxetên wekhev in.

Pirr caran, navên lawiran di zimanê axavtinê da ne wekî navên wan di sinfandina
jînewerzanistî de ne. Ji bo mînak, navê se bin-tuxmekê gurgan in.

Di dabeşandina zanistî yê de, navên du parçeyî û wekî peyveka Latînî ji bo
navkirina cureyan tên bikaranîn. Navê nivşê li destpêkê tê û tîpa (pîta)
destpêkê ji navê nivşî jî bi awayê kapîtal e. Navê cureyê bi awayê tîpên tewandî
(îtalîk) li paş navê nivşê tê. Ji bo mînak gurên boz wekî Canis lupus dihên
navkirin.



https://ku.wikipedia.org/wiki/%C5%9Eer%C3%AA_Sar

Şerê Sar (bi înglîzî: Cold War) binavkirina têkiliyên di nabera bloka rojavayê û
bloka rojhilatê yên di salên 1945 - 1990'ê ye. Herwiha Şerê Sar, heyama pevçûn,
lihevnehatin, rikeberî û girjî ya navbera Welatên Yekgirtî yên Emrîkayê û
Yekîtiya Komarên Sovyetên Sosyalîst û hevalbendên herduan ji salên nivî ya
dehsala 40an heta destpêka dehsalên 90an ji sedsala 20ê ye. Hevalbendên WYEyê
Ewrûpaya Rojava, Japon û Kanada bûn û yên YKSS jî Ewrûpaya Rojhilat û heyamekê
jî Çîn bûn. Wekî tê zanîn bloka rojava di bin pêşengiya DYE û NATO'yê li dijî
bloka Sovyetê di pêşbirk û têkoşîne de bû û bi hilweşîna Sowyetê ev nakokî û
pêşbirk bi dawî bû. Bloka rojhilatê di bin pêşengiya Yekîtiya Komarên Sosyalîst
ên Sowyetê (YKSS) û Pakta Warşova li dijî bloka rojava xwe parast û têkoşiya.

Bavê yan pêşengê vê polîtîkayê serokwezîrê DYE Harry S. Truman tê zanîn. Herdu
blokan bi hev re rûbirû nediketin şer, lê bi metodên taybet bi hev re
şerdikirin. Wekî bikaranîna welatên û rêxistinên neserbixwe, pêşbirk û şerê
aborî, şerê psîkologîk, şerê îdeologîk hwd. Li ser şerê sar gelek fîlm, roman
hatine holê. Dawiya şerê sar bi serkeftina bloka rojavayê hat û bloka rojhilatê
hilweşiya.

Di Şerê cîhanî yê duyem de Emerîka û Yekbûna Sovyet bi hev re hevkariyê dikirin
da ku dewletên faşîst (ên wek Almanyaya Nazî, Îtalya û Japonya) bişkînin,
hevkariya her du welatan, bi dawî bûna şerê di sala 1945an de qediyabû. Di
mijara ji nu ve avakirina Ewrûpa de, di nava her du hêzan de gelek bêahengî
cêbûbû.

Şerê Koreyê navê şerê Emerîka û Sovyetan e, yên ku di Şerê Sar de li Koreyê şer
kiribûn.

Di sala 1950'an de Şerê Koreyê diqewime. Pêwîst bû Kore ya ku ji 1910'an pê ve
koloniyeke japon bû, êdî bibe welateke serbixwe. Lê di sala 1950'an de leşkerên
Sovyetê bakûrê Kore îşgal kirin û xwestin Kore bixin bin destê xwe. Li hemberî
vê yekê Emerîka naxwest bêdeng bimîne, lê nikariû bê destûra UNO yê bice Kore.
Emerîka piştrev li ser navê UNO dikeve hundirê Kore û ji başûrê Kore ve êrîşî
leşkerên sovyet dike.

Şer heta sala 1953'an didome û bi mirina Stalîn bi dawî dibe, lê aşitiyeke
mayinde pêk naye. Kore jî wek Elmanya di nav her du hêzên mezin tê parve kirin:
Koreya başûr dibe rejîmeke kapîtalîst (alîgirê Emerîka) û ya bakûr dibe komunîst
(alîgirê Sovyetan).



https://ku.wikipedia.org/wiki/%C3%8Alih

Bajar di nav parelelên 42° 54´ û 40° 59´ bakûr û merîdiyenên 38° 34´ û 37° 22´
rojhilat de ye. Bajar li bakûr bi Bidlîs û Mûşê, li rojhilat bi Sêrtê, li başûr
bi Mêrdînê û li rojava jî bi Amedê hatiye dorpêçkirin.

Gol li herêmê tune ne. Çemê Batmane û Dicle yên herî mezin ên ku li herêmê
diherikin in. Çemê Xerzan jî dikeve nav sînorên bajêr.

Xwedîkirina heywanên kedî mijûliyeteke mezin e li herêmê. Li herêmê heywanên
kovî, wekî rovî, kew, kîvroşk û gur jî peyde dibin.

Li Qubînê, li Çiyayê Ramanê petrol derdikeve. Wekî din li herêmê xwê, krom,
asfalt û sifir jî ji bin erdê derdikeve.

Piranîya serjimarê ji Misilmanan pêk tê. Li gundên li derûdora Qubînê Êzîdî Kurd
gelheyeke mezin dinimînin. Xiristiyan pir kêm li herêmê peyde dibin. Piranîya
gelheyê ji Kurdên pêk tê. Van salên dawî bi saya Rafînera Petrolê Tirk jî li
herêmê bi cih bûne. Ereb û Suryanî jî civakên din ên herêmê ne.

Keşkek, biryan, kifta bi mast û "Kitel" xwarinên herî naskirîne ku li herêmê tên
xwarin.

Şelwar ji alî zilaman ve tê li xwe kirin. Bi ser de îşligek ku milê wî dirêj û
nexş kirî (celehu) tê li xwe kirin. Di nigan de gorên ji hirî çêkirî û pêlavên
ku ji re dibêjin "reşik" hene.



https://ku.wikipedia.org/wiki/Ziman%C3%AA_kor%C3%AAy%C3%AE

Zimanê Korêyî ((한국어/조선말) zimanê fermî yê Komara Korêyê û Komara Gelêrî ya
Demokratîk a Korêyê ye. Bi giştî nêzî 80 milyon kesan li cîhanê bi vî zimanî
diaxivin.

Zimanzanistvan di diyarkirina riha zimanê Korêyî da negehiştine ti lihevhatinan.
Hindek bawerin ko ev ziman ji zimanên Altayî ye û hidikek jî dibêjin ko zimanekê
xweser e. Ev ziman zimanekê pevgirêdayî (agglutinative) e.

Elfûbêya Korêyî ko bi navê Hangulê dihêt niyasîn di gotareka dî da hatîye
behskirin.

Zimanê Korêyî gelek nav hene. Li Korêya Bakur û istana Yanbiyana Çînê dibêjin
Çosonmal (조선말) an bi awayekê gelek fermîtir: Çosono (조선어). Li Korêya Başur
piranî ya xelkî dibêjin zimanê Korêyî Hangungmal (한국말), an gelek fermîtir:
Hangugu (한국어) an Gugo (국어). Di axivtina xelkî da hidek caran dibêjin zimanê xwe
Ûrîmal (우리말) anko Zimanê Me.

Li alîyekê dî, xelkên Korêyî yên ko li Sîberyayê dijîn dibêjin xwe Koryo-saram
anko Goryoîn û dibêjin zimanê xwe jî Goryoînmal.

Piştî belavbîna gotara Ramstedtî li sala 1926'ê, gelek zimanzanistvan gehiştin
wê baweriyê ko zimanê Korêyî zimanek ji malbata zimanên Altayî an nêzîkî
zimanekê Pêş-Altayî ye. Zimanê Korêyî gelek saloxetên hevpişik digel zimanên
Altayî hene. Korêyî li hindek zimanên Tirkî gelek nêzîk e.

Hindek lêkolan wekhevî dinavbera Korêyî û zimanê Japonî da dîtine. Hidek ji wan
berdanaye (proposed) ko ev herdu ziman wekî zimanên malbata Altayî an zimanekê
cida yê girêdayî hev bin.



https://ku.wikipedia.org/wiki/Zaxo

Zaxo qeza û bajarekî Başûrê Kurdistanê ye û bi bernavên xwe Zaxoka Delal an
Zaxoka Rengîn an jî Bûka Behdînan navdar e.

Zaxoyî devoka xwe wek şêweyek ji şêweyên devoka behdînî dihesibînin ku li Duhokê
û bajarrên din jî yên behdînîaxêv yên Başûrê Kurdistanê têt axiftin. Lê di
rastiyê de devoka Zaxoyê zêdetir nêzîkî devoka botî ye ku li Cizîrê û derdorên
wê serdest e[çavkanî pêwîst e].

Zaxo, yek ji qezayên Herêma Kurdistanê ye û dihête hijmartin yek ji dergehên
welatî. Navenda qezayê bajêrê Zaxo ye, ku dikeve başur-xoravayê deşta Sindiya ya
navdar bi axa xwe ya bi bereket. Zaxo bajêrekî cuwan e, bi ava xwe ya zelal û
hewayê xweş dihêt nas kirin. Ava Xabûrî di nîva bajêrî de diburit, di nav bajarî
de dibite du çek, û bajêrî dikit du qet û hinek ji bajêrî weke giravekê di nav
xwe de digire. Li ser rûbarê Xabîrî, ji aliyê xorhelatê ve pirek ji keviran
hatiye avakirin, ku dibêjinê Pira Delal, tê texmînkirin ku li ser demê Mîrgeha
Behdînan hatiye nijinandin, welê dîrokzan dîroka avakirina wê pirê vedigerînin
bû serdemên kevnar.

Mêjûvan pêk ne hatîne li ser dîroka navê bajarî, gelek gotin li ser vê meselê
hene, di hindek kitêbên aramiyan de[çavkanî pêwîst e] navê bajarî hatiye gotin û
dibêjin ya qetbiye ji tîpa Zaxota ew a ramana "serkevtin" didît[çavkanî pêwîst
e], ew hizir dikin ko ev nave ji şerek navbera romî û farisan li dorên vê deverê
çêbibû û bi serkeftina Roma bi dawî hatibû, ji ber vê çende navê vê deverê bûye
Zaxota' yan Serkeftin.

Di gotinekî din de, dibêjin[çavkanî pêwîst e] navê Zaxo ji tipa kurdî Zê-XûN yan
"Xabûrê Xûnê" hatiye, dibêjin ko ev nave jî, ji şerek li deverê qewmî bû û di wî
şerî de gelek xûn hatbû riştin. Ev gotine nîzîktir e bû gotina yekem û çêdibe ew
şerê di navbera romî û farisan de bit. Gotina siyê dibêjit, ko navê Zaxo ji vê
tîpê hatiye Zê yan Xabîr û Xowek yan ew devera wek nihala ne û av lê disekine.
Herçewa bit navê Zaxo li gelek stiran û qesîdên kevin de hatîye vegotin, bû
nimûne Zaxoka Delal.

Dîroka bajêrî bi duristî ne hatîye danan, belê Mîr Celadet Bedirxan
dibêje[çavkanî pêwîst e], ku bajêrê Zaxo bajêrkekî giring bû li ser demê
kutiyan, ya giring ew e ko sabitekî yewnanî Zînfon li sala 104 berî zayìnê di
bajêrî re buriye wekî ew zivirî bû welatê xwe û wî behsê Xelkê deverê
kiriye[çavkanî pêwîst e].

Bajarê Zaxo hatîye berfireh kirin li wî cihî ew cihê bajêrê Hisêniya lê, ew a
behsê wê li gelek kitêban de hatiye kirin û ereban navê Xabîrî kirbûn Xabîrê
Hisêniya û heta nihe taxek bi navê Hisênîkê heye.

Dîrokzanê kurd Bedirxanê Bidlîsî gotîye, ku bajêrê Zaxo digehite Mîrgeha
Behdînan li ser demê Mîr Hesen Beg Korê Mîr Seyfedîn û yekemîn mîr li ser hatîye
danan ji layê wan ve li sala 98h[çavkanî pêwîst e]. Yek ji wan kinîseyekî
cihûyan li Zaxoyê ava kiribû û niha şûnwarên wê diyar in.

Karê xelkê bajarî li ser çandinê ye bi taybetî jî çandina zivistanê wekî ceh,
genim, noka, baqil û fêqiyên rengareng. Herwesa çandina havînê wek bacan, birinc
û tûtin û hemî curên keskatiyê. Devera Zaxo bi nav û deng e bi darên spîndaran,
gûzan û hinaran. Egera vê çendê ew e, ku Zaxo avekî zelal, û axekî ter û bi
bereket heye.

Li Zaxoyê gelek şûnwarên dîrokî hene, rêveberiya şûnwaran li Duhokê dorê 51
cihên şûnwarî li Zaxoyê nivîsîne, yên giring ev in:

Kelha Zaxoyê dikevit li nîva bajarî li layê xoravayê Xabûrî û heta niha ya li
ber çav e. Li ser demê Mîrxaneya Behdînan, di demê Mîr Elî Xan de, ev kelhe hate
nû kirin û berfireh kirin. Ev kelhe li ser kel û pelên kelhek ji wê kevintir
hatiye avakirin û bi berên mezin hatiye avakirin û heta nihe li ber çav e.

Kelha Qubad Paşa, ew qube dikevit di Mezarxaneya Zaxoyê de, ew qube şeş kojî ye
û şeş pencer hene û dergehek ji fixarî hatiye avakirin û çend nexşek li ser
dîwarên wê hene.

Şûnwarên Kêste bajêrek gelek kevin e, mêjûya wê diçe ser demê aşûriyan û gelek
kel û pelên aşûrî û yewnanî û îslamî têde hatine dîtin. Herwesa rehmetî Şemdîn
li ser şûnwarên Kêste nivîsîye li govara al-Exaa li nîsana sala 1933'an. Bajêrê
Zaxoyê dorê 58 km ji melbendê parêzgehê dûr dikevit û pehnatiya wê 8731 km û sê
deverên giring hene:

Devera Rizgarî navenda wê Îbrahîm Xelîl e, wekî dergehê bajêrî dihête hijmartin
bû derveyî cîhanê. Li wê derê rêka navneteweyî ya cîhanî bo Tirkiye diburit.
Navenda wê dikevit wî cihî ku Xabûr û Hîzil digehin yek û li wê derê Pira Cihanî
navbera Kurdistan û Tirkiyeyê de heyî.

Navê wê ji mezarê wê hatiye ew a tirba Îbrahîm Xelîl Pêxember û herwesa dihête
hijmartin yek ji havîngehên bajarê Zaxo taybetî û parêzgeha Duhokê bi giştî.

Karê xelkê wê deverê li ser çandinê ye, bi taybetî çandina zivistanê wekî ceh,
genim, nok, nîsk û hwd. Herwesa çandina havînê wek bacan û birinc û hemî corên
sebzî. Ev devere bi nav û deng e bi bîstanan bi taybetî li gunde Lêhfê bîstanên
xox, sêv û zeytûnan yên heyîn. Herwesa bîstanên hinar û hirmîkan yên lê heyîn.

Çiyayê Spî yê ji başurê devera Doskiya dihêt û berev rojava diçit û dikevite li
başurê deverê. Herweha cada cîhanî di wir de diburit bû Zaxo li Geliyê Spî yan
jî geliyê Zaxo. Ew zincîreya dikevit li xoravayê cadê dibêjinê; Dijwar heta
Zûrên dikevin hindavî Pêşabîrî li sinorê sê kojî yê sinoran.

Li vê deverê gelek şûnwarên kevin lê hene û heta niha dorê cihên lê nivîsîn, yên
giring eve ne: Kelha Ermiştê, şûnwarên Dêrebînê, Pêşabîrê, şûnwarên Bêtasê,
şûnwarên Dornexê û şûnwarên Brahîm Xelîl.

Çiyayê Xamtûr dikeve bakurê deşta Sindiya û bajêrê Zaxo. Ev çiyaye dikeve nêzîk
hêla tuxûbê bakur û yek ji bilindtirîn çiyayên vê deverê ye.

Geliyê Hefttenînê ku dikeve xorhelatê zincîreya çiyayê Xamtûrî û her beşeke ji
wî çiyayî.

Pehnatiya wê dorê 59 km û hijmara gundên wê dorê 34 gunda ne, hemî hatine
xirabkirin. Belê ji layê Hikûmeta Kurdistanê ve careke dî gundên deverê hatine
avakirin.

Devera Sindiya dikevit bakur-rojhelata bajêrî, berî niha ev devere li gel devera
Guliya yek bû û navê wê devera Sindî-Guliya bû û navenda wê gundê Bêrsivê bû.
Belê li sala 1934'an de hatine ji hev vekirin û melbendê wê bû gundê Şeranişê,
ya dikevit di nîva devera Sindiya û piştî hîngê melbendê wê bû gundê Derkarê.

Em di şên erdê deverê bikin du qet û çiyayê Şikêrr e, ku dikeve di nevbera herdu
qetan. Ew qeta dikevit aliyê bakur gelek çiya, zûr û nihal lê hene herwesa gele
kanî û rûbarok wên lê heyîn wekî:

Şeraniş - Stevlan -Bihêrê- Perex - Behnûne - Qesrok û Hîzil, Kelok- Marsîs -
Sindî û Hîzil.

Qetê duwê jî devera deşta Sindiyan, ya bajêrê Zaxo ji aliyê başur ve dikevitê û
cadeyek ber bi xorhelatê ve di nav deştê re ji Zaxo diçe bo bajêrokê Batûfa û
hevraztir diçe bo nav Berwariya.

Deşta Sindiya bi bîstanên xwe yên xox, sêv, hirmîk û hinar bi nav û deng e.
Herwesa bi genimê xwe û heywanên xwe namdar e. Li aliyên bakurê deverê gelek
havîngehên xweş hene taybetî li Şeranişê û çiyayên deverê Nixamtîne ji dar û
dirextî, bi taybetî li Şeranişê û geliyê Pisaxa û rêkên Sindiyan. Giringtirîn
çiyayên wê, Şikêrre, Hefttenîn, Deriyê Dawetiyan, Hişkal, Serkê Reşûnê, Siwara
Stewrê û Xamtûr in.

Pira Rebenka Bîşok, pira Şêx Ûsiv, kelhên Sinahtê, kelhên geliyê Perexê, kelha
Selmanê Sindî û şikefta Stevlanê, Bihêrê û hwd.

Pehnatiya wê dorê 135 km û hijmara gundên wê dorê 111 gunda ne, hemî hatine
xirabkirin. Li devera Sindiya gelek komelgehên Qesrî hatine avakirin weki
Derkar, Bandro, Hîzava, Bêrsivê û gundê Darhozanê.

Zaxo di warê çandeyî û kulturî û Siyasetê de bajarekî giring e di Kurdistanê de.

Wekî din Mihemed Arif Cizîrî û Tehsîn Taha û Eyşe Şan ji gelek ji jiyana xwe li
Zaxoyê borandine.

Helbestvanê navdar yê Zaxoyê Bedirxan Sindî ye. Helbesta wî "Ey Felek"
hunermendên Kurd Mihemed Şêxoyî û Şivan Perwer kirine stran.

Helbestvanê navdar yê Zaxoyê Naîf Boselî ye. Helbesta wî "Wenekin lawê kurd
dujmin hêlîna çêkin" hunermendên kurd Erdewan Zaxoyî, kire stran û hindekên din
"Navê Pertûka wî ya helbestan" jiderdên Awarebonê ye.



https://ku.wikipedia.org/wiki/Zarok

Zarok bi awayekê gelek giştî ji dûnde anko têşikê mirovan ra dihêt gotin. Lê
reng e bi ramaneka dî ji her mirovekî ra ko hêşta negehiştbit jiyê (temenê)
gehiştinê anko balixbûnê bihêt gotin. Zaro di zimanê Kurdî da bi ramaneka dî jî
dihêt bikaranîn: li beranberî peyva daybaban. Bi vê ramanê mirovên balix û
gehiştî jî her zaroyên daybabên xwe dimînin.

Rêkkevtina Mafên Zaroyan wiha pênaseya zaroyî dikit: “her mirovekê/a jiyê wî/ê
ji 18 salan kêmtir bit, meger li goreyê qanûnê zelamînî berî hingî dest pêbikit,
zaro ye”.

Werara Zaroyî xwîndin an sehkirina pêşdaçûn û mêkanîzmên eleqedar bi wê pêvajoyê
ne ko zaroyek pêda diçit heta dibit zelamek. Zaropizişkî anko pediatrics tayekê
pizişkiyê ye ko xemê ji saxlemî ya zaroan dixwerit. Kesên ko zaropizişkî
sexbêriya wan dikit ew in yên ko hêşta di malzarî ya dayka xwe da ne heta jiyê
piştî sinêleyiyê (jiyên 0-20 salîyê).

Zaravên anko termên ko jibo qonaxên werara zaroyan dihên bikaranîn li xwarê
hatine rêzkirin. Jiyên ko hatine diyarkirin tenê jiyên bi teqrîb in û sînorên
dinavbera qonaxên cidacida da li goreyê kultur û deman dihêt guhartin.



https://ku.wikipedia.org/wiki/Xel%C3%AEfet%C3%AE

Xelîfet an Xelîfetî (bi erebî: خليفة رسول الله‎, lat. Xelîfet er-resûlallah an
xelîfeyê pexamberê Xwedê) bi peyvik tê manê paşwerê pexemberekî. Lê ji pê
Ûmeyyeyan re ew êdî wek kargerekî olî, siyasî û dadî hat bikaranîn û ew kargerî
li cîha Xelîfetî de wek Xelîfe dihat navandin.

Xîlefet di Erebî ji peyva halfê tê manê "ew kesî ji pê keî din re tê" an
"paşder" de afirandî ye.

Kênge mihemed pexember di 632an de wefat kir, ji bo paşweriyê xwe kes diyar
nakirî bû. Ji pê Mihemed pexember re xewasên misilman ji bo pêşeng, an go
xelîfekî, diyar bikin kom bûn û bavê yek ji xanimên Mihemden pexember Eîşe Ebû
Bekîr wek xelîfe hilbijartin. Ebû Bekîr unvana Xelîfet er-resûlallah girt û heta
wefat kirî xelîfetî kir. Di dema wî de bi pexemberên sexte re têkoşîn kir û li
hundura dewleta îslamî de yekitî pêk anî bû. Ji pê di hundur de yekitî pêk anî
re berê artêşên xwe çerxe ser Bîzans û Sasanîyan kir û misilmanan bi armanca
cîhad ango cenga pîroz dest bi dagir kirina xakên dor Erebistanê kirin.

Di 634an de Ûmer wek xelîfe hat hilbijartin. Ji pê xelîfe hat hilbijartin re
xelîfe ûmer dewama cengên dema Ebû Bekîr de hat dest pê kirinî kir. Di dema wî
de Sûrî (635-636), Iraq, Kurdistan, Mezopotamya (636) û Misir (639-642) hat
dagir kirin. Bi gumanî Kurd bi gelemperî di wê demê de derbaza ola îslam bûn. Di
642an de Sasanîyan li nêzi Hamadan hat bin xistin û împaratoriya Sasaniyan dawî
bû.

Di 644an de Ûsman hat xelîfe hilbijartin. Di dema xelîfe Ûsman de cara pêşin
Quran wek nivisarî hat kom birin. Di dema Xelîfe ûsman de dagir kirin û
belavbûna îslamê dewam kir. Di 647an Iran, Lîbya hat dagir kirin û dagir kirina
Anatoliya jî dest pê kir. Lê hundura dewletê de ji bo hin kesan bawer dikir ku
Ûsman ji qabîleya xwe, Ûmeyyeyan re, cîyawazî dike, li hundura dewletê de
toximên cûdahî hat avêtin. Di encamê vê de Ûsman di 656an de li Medîne hat
kuştin.

Ji pê vê bûyerê re Şîyan Elî wek xelîfe diyar kirin. Lê hin misilmanan got ku
heta ku kujtarê Ûsman neditîn em Xelifetiyê Elî nepejiraninî. Mûawiye I jî,
parêzgerê Sûrî û ji malbata Ûmeyyeyan yek ji merivên Ûsman, xwe wek pêmevanê
xelîfetîye dît û navbera wan de lihevnehatin der ket û misilman wek aliya Elî
yek jî aliya Mûawiya bûn du paran. Di wê demê di hundura dewletê de gelek
tevlîhevî der ketin. Ji wan yekê de Elî bi xanima Mihemed pexember Eîşe ve 656an
de li Basra Bûyera Cemel de hatine hembera hev. Lihevnehatina Elî û Mûawiya bi
dawî çerxa cengê bû û di 661an de navbera wan de Cenga Siffîn der ket û di
dawiya wê cengê de Bûyera Kizîr hat bîryar kirin. Wê cengê 1,5 dewam kir û Elî
wê cengê de artêşa mûawîye bin xist. Elî li Nehrevan bi Xaricîyan re ceng kir û
ewna bin xistin. Lê Ebdûrrehman bîn Mulcem, yek ji xariciyan de bû, di 19'ê
Remezan de Elî li Kûfe hat şehîd kirin.

Elî hat kuştin şunda lawî xwe Hasan ji doza xelîfetîye de gerî ye û xelîfetî ji
Ûmeyyeyan, Mûawîye, re ma. Lê di hundur de serîhildan hembera Mûwîye de dewam
dikirin. Di 680an de Cenga Kerbela de birayê Hasanê biçûk Hûseyîn di Cenga
Kerbela de hat kuştin.

Di dema Mûawîye de dest bi diyar kirina xelîfetî bi verasetîye kirin. Û xelîfetî
êdî çerxa Siltanatîye bû. Dîsa di wê demê de xelîfetî êdî wek cîha siyasî jî hat
dîtîn. Di dema Ûmeyyeyan de dîsa jî dagir kirina xakên der dewam kir. Di
destpêka Sedsala 8'an de Maxrêb, Endulus, Mawer û Nehr û Indus hat dagir kirin.
Bi dawiya tevliheviya hundurî de di 744an de Ebû Muslîm Ûmeyyeyan bin xistin û
di 749an de Xelîfetî derbaza Ebbasîyan bû.

Dema Ebbasîyan Bexdad navenda xelîfetîye bû. Di demên wek Harûn Reşîd de
xelîfetî demên xweya herî rind dîtî bûn. Sedsala 9'an de Xelîfetî demên xweya
baş didîn û ji siltanan pirtir wek pêşengê Olî dihat dîtin.

Di wê demê de dinêya Îslamî ji gelek mirnişiyan de pêk dihat. Di wê demê de
Xelîfe li Bexdad dima û pêşenga misilmanan bû û doza xweya siyasî pir tune bû.
Di sedsala 9'an û sedsala 11'an hin deman bin bandorên wek Bûyînan an Selçûqîan
de dima. Ji pê îstîlaya Moxolan serdariya Xûlagû di 1251an re Xelîfetî li Bexdad
hilweşî bû. Di 1261an de li Qehîre siltanê Memlûkan Baybars wek Xelîfe da zanîn.
Xelîfetî di destên Memlûkan de heta di 1517an de derbaza Osmanan bû ma.

Di 909an de Fatimî li Tûnis xelifetîyeke cîyawazî da bû zanîn û Misir, Sûrî û
heta Sîcîlya belav bû bû. Ew ji pê dagir kirina Silhedînê Eyûbîya di 1171an re
hilweşî bû.

Dema di 750an de Ebbasiyan xelîfetî dest xwe xistî bû, xelîfeye Ûmeyyeyan rêvî
bû Endulus û li wir di 929an de Xelîfetiya Cordoba da bû zanîn. Lê ew di 1031an
de hilweşî bû.

Di sedsala 12'an û 13'an de li Maxrêb Mûwahhîdan û Hafsîdiyan jî li ser xelîfetî
doz da bûn.

Di 1517an xelîfetî ji Memlûkan de derbaza Osmaniyan bû û heta di 1924an ji aliya
Ataturk de hat feşkilandin dest wan de ma.

Ji pê Li Tirkîye xelîfet hat feşkiland li Erebîsitan Hûseyîn bîn Elî xwe wek
xelîfe da zanîn jî ji pê Ebdûlazîz Erebistan dagir kir re va betal bû. Îroj tu
xelîfe tu ne.



https://ku.wikipedia.org/wiki/Sil%C3%AAman%C3%AE

Silêmanî yekêk ji bajare mezinekanî Başûrî Kurdistane. Jimarey danîştuwanî şarî
Silêmanî ziyatire le 800 000 kes û zorbay zorian kurdin. 1918 legell kotayî
hatin î Cengî Cihan î yekem û hatinî Berrîtanya bo nawçeke yekem hukumet î kurdî
damezra be serokayetî Şêx Mehmûd Berzincî we Silêmanî bû be Paytext î em
hukumete le Başûr î Kurdistan da. Gellêk piaw î kurd î roşinbîr lem şare da
hellkewtûn ke xizmetyan be Kurdistan û kurd kirduwe we herweha her le konewe
Paytext î Mîrnişînî Baban bû le Kurdistan da bo yekem car le sallî 1784 da
dirûst kirawe lelayen diwa mîrî Baban. Silêmanî hêmîşe cêgay raperrînekan buwe
le Kurdistan we be roşinbîrtirîn û kurdistanîtirîn şar da enrê le Kurdistan da.
1991 gel î kurd le başûr î kurdistan da raperrî û raperrîneke le parêzga y
Silêmanîyewe destî pêkird diway şar î Ranye xellk î şar î Silêmanîş raperrîn we
lewkatewe em şare azad e û bote şar î hemû kurdan î Kurdistan.

Silêmanî şarêkî kurdîyi başûrî kurdistan û nawendî parêzgayi silêmanîye.
Silêmanî be sinûrî wllatî êraneweye û dekewête 130 kîlometir rojellatî şarî
kerkûkewe.



https://ku.wikipedia.org/wiki/Sherif_Omeri

Şerîf Omerî an jî Sherif Omeri (zayîn. (*) 1987 li Qamişlo, Rojavayê Kurdistanê
hate dinyayê), hunermendekî bi nav û denge û bi cureyên stranên Reggîton, Hip
hop, Pop, Dance û Metalica ye.

Şerîf Omerî weke yekemîn rapperê Rojavayê Kurdistanê tê qebûlkirin û kilamên xwe
bi zaravayê kurmancî dixwîne. Ew bi rapên xwe yên balkêş mijarên rojane yên
Rojavayê Kurdistanê tîne ziman, wek pêşketinên dawî yên şoreşa Sûriyê. Omerî
yekemîn konsera xwe ya mezin di çarçoveya xwepêşandineke kurdan de pêk anî û
gelek rastî ecibandinan hat. Meriv kare bibêje ku Omerî êdî bûye dengê ciwanên
şoreşa rojavayê Kurdistanê, ji ber ku bi dengê xwe yê dilêş û gotinên xwe yên
otantîk bandorekê bêhempa dide guhdarvanan û pirsgirêk, hêvî û daxwazên ciwanên
rojavayî bi awayeke bêsansur tîne ziman.

Hunermendê Hîp Hopê Şerîf Omerî di sala 1987'an de li bajarê Qamişlo hatiye dinê
û xwendina xwe li Zanîngeha Helebê di beşa Civaknasiyê (Sosyolojiyê) dewam dike.

Tevahiya stranên wî bi şêweya rojhilatî ne. Di sala 2006'an de berhema xweyî
yekemîn ya bi navê (Bavê Gemar) derxist. Gotin û mûzîka vê albûmê tev yên
hunermend Şerîf Omerî ne û bi alîkariya hunermendê navdar Şiyar Agirî hatine
amade kirin.

Dengê Şerîf Omerî hinkî zirav be jî, mijarên gotinên wî giran û kûr in.[çavkanî
pêwîst e] Ji hêla xwendinê ve gelek jêhatî ye û lewra stranên xwe pir hişkî
(lezgîn) dixwîne.



https://ku.wikipedia.org/wiki/Rih

Rih, ruh an giyan gorî dîtinê gelek ol û felsefeyan beşa mirovê bêbûjen e. Dibe
ku gor dîn, bawerî û nêrînan curecur bê fêmkirin. Di îlahîyatê de rih alîyê
mirov, yê îlahî temsîl dike; pişt mirina beden hebûna mirov bi rihê wî berdewam
e. Di warê zanistnî de rih pir caran bi maneya psikolojî jî tê bilêvkirin.

Gorî her sê olên semîtîk, rihê mirov heye û ew namire. Gorî îslamê rihê mirov
dikalûbela de hatiye afirandin. Ew di kardanka/hemla dayikê de dikeve bedena
mirov û mirinê re jê vediqete û ewê di axretê de jî şunda pêgêhê.

Fîlozof jî bi piranî hebûna giyanê mirov qebûl dikin. Hebûna rih li girêdayî
bedena mirov nîne û bi mirina beden re namir e, rih nemir e. Beden tenê ji bo
rih cîhek e, cîhe ku di tê de hatîye girtin. Dema beden mir rih jê derdikeve,
diçe. Gor pir bawerîyan rih li pêş afirandina bedenan hatîye afirandin.
Çavkanîya jîyanê rih e.

Her çiqas pirayîya mirovan hebûna rih qebûl bikin jî yên qebûl nekin jî ene.
Materyalîst mirov tenê ji bedena fîzîkî dibînin. Gor hinek bawerîyan jî rih bi
mirina bedenekî derbazî bedenek din dibe. Ji wê bawerîyê re dibêjin tenasux
/reinkarnation. Hinek bawer û nêrîn rih û can ji hev cuda dibînin, hinek jî
nabînin. Di axavtina rojane de pir caran herdu peyîv di cîhên hevûdin de tên
karanîn. Rih bi xwe peyîvek erebîye û derbazî zimanên dinên gelên misilman bûye.
Di maneya rih de di dînê Îslamê de du peyîv hene. Ji wan yek “nefs” yek jî “ruh”
e. Her çiqas di zimanê rojane de herdu peyîv pir caran cîhên hevûdin de bên
karanîn jî cudabûnek jî navbera wan de he ye.

Di Qur’anê de ayetên di derheqê rih de zêde nînin û pir jî malûmat nadin. Di
sûreya îsra de wusa dibêje: “Ew yê pisyara ruhê ji te dikin, tu bêje wa: Ruh ji
emrê Rebê min e (ji wî pêvetir qet kesekî dî nuzanît kanê ew çî ye û ya çewaye)
Ne ji îlîm û zanînê hema kêmek bo hewe ya hatîye dan (Îsra 85).” Di hinek ayetan
de mîna Ruh-ul Quds derbaz bûye û bi cîhê ferişte Cebraîl de hatîye karanîn.
Zêdetir di tesewûf li ser mijara rih sekinî ye.

Rih: Can, nefs, Cebraîl. Di tesewûfê de: a) Têgihîna însan a muceret (Kaşanî).
b) Di însan de têgihîna bi zana û bi îdraq. Di elema fermanî de hatîye û di
însanan de li ser rihê heywanî danîye, jê fêm kirin nemumkîn e. c) Rihê heywanî
a di însan de ye. Maddeyek muceret e ku çavkanîya wî dil e. d) Rihê cemadî û
nebatî ye ku hêza zindîtîyê dide. Di însan de rihê, maddi, rihê nebatî, rihê
heywanî hene, yek jî rihê însanî ye. Rihê însanî ji alîyê Xwedê ve hatîye
pifkirin û însanîyetê dide însan. Rihê di beden de mîna agirê di êzing de û rûnê
di şîr de ye. Dî mirina mirov re jî dije. Mukellefetîya mirov ji wî rihê ye.



https://ku.wikipedia.org/wiki/P%C3%AE%C5%9Fesaz%C3%AE

Pîşesazî an îndustrî an jî endustrî (ji latînî Industria), ji hemû kargeh û
karxaneyan, kû bi alîkariya mekîneyan, kala, xardemenî, ebzar yan jî, madeyên
xav berhev û saz dikin, pêk tê.

Bi giştî, ji her desteyeka karweriyê ra ko bi şêwaz û metodên wekhev û hevpişk
ji bo bidestveanîna fayîde an qezancê di xebitin pîşesazî dihêt gotin, mîna
pîşesaziya muzîkê, pîşesaziya tirompêlan ango otomobîlan. Bêjeyên hemmehne
(sînonîm) endustrî an îndustrî, senayî ne.

Bi ramaneka dî, pîşesazî ew tişt bû ko wekî bingehê peydebûna Ewropa ya nû piştî
Şoreşa Pîşesaziyê dihêt hesibandin. Di vê ramana nû da, pîşesaziyê wekî metodekê
nû yê berhemanîn û aboriyê cihê berhemanîna bazirganane û feudalane girt.
Destpêka wan guhartinan bi afirandina makîneya helmê û pêşkevtinên zanistî û
teknolocîkî yên dî bû.

Îndustrî di aboriya her welatekê, rolekê gelek giring dibîne. Endezyariya
endustrî, karê pilan û sazkirina van kargeh û karxaneyan dike û prosêsa
avakirinê heta bi Dawî hatin û karkirinê jî kontrol dike.

Pîşesazî di aboriyê da dabêşî pîşesaziya destpêk, pîşesaziya duyê û pîşesaziya
sêyê dibêt. Pîşesaziya duyê bi xwe dabêşî pîşesaziya sivik û pîşesaziya giran
dibit.



https://ku.wikipedia.org/wiki/Niv%C3%AEskar

Nivîskar, an jî bi zazakî û goranî: nûsker[çavkanî pêwîst e], di zimanê kurdî
de, bi zaravayê kurmancî nivîskar ji wan kesana re tê gotin ku nivîsandin ji wan
re bûye pîşe, herweha nivîsên wan çap bûne û hatine weşandin, yan jî meqale û
gotar di kovar û rojnameyanm de dane weşandin. Di kurdî de ji van kesan re
nivîsevan, nivîser û nûser jî tê gotin. Kesê kû berhemên xwe yên nivîskî, wekî
pirtûkekê, gotar û nivîsên xwe her wek dirêj an jî bi kurtasî bi awayî wêjeyî an
teknîkî, ava dike.gorî zagona mafên berhemên nivîskaran û her wekî din wênesaz,
peykervan û hunermendên din parastî ye.

Nivîskar dikarin çîroknivîs, helbestvan, romannivîs yan şanonivîs bin. Hin kes
jî nivîskarên zanistî ne anku berhemên zanistî anku agader dinivîsin.

Nivîskarî, di roja me de bi beşî pêk tê. Yanî, minaq, nivîskarîya wêjeyî,
Nivîskarîya Felsefî, Nivîskarîya zanistî û hwd, beş bi beş pêşketîya. Mirovên ku
pirtûkan di nivîsênin in. Nivîskarî, bi gotinî bingihê xwe ji nivîsînê dihilde.
Yanî, li Pênûs dan û hwd. Gotina nivîskarîyê bi serê bi tenê nin a. di temenê wê
de gotina rewşenbîr weke kirdeyeka veşartî heya. rewşenbîrî, mirovê bizane û bi
zanebûna xwe re li pêş a, ku karê bi zanebûn û gotinên xwe re rê şanî mirov bide
na. Nivîskarî, ku mirov di qadakê de xwe birewşên kir yanî bibîr û zanebûn kir,
hingî, li ser wê re nivîsandin a.

Li gorî zagona mafên berhemên nivîskaran û her wekî din wênesaz, peykervan û
hunermendên din parastî ye.



https://ku.wikipedia.org/wiki/Julius_Caesar

Julius Caesar (Sezar), bi tûnî Gaius Julius Caesar, (12'ê tîrmehê, 100 b.z. -
15'ê adarê, 44 b.z.), yek ji împeratorên Romê bû. Wî Galiya teva împeratoriyê
kir û dema wî de dema komarê di dîroka Romê de xelas kir û bi tenê dewlet bi
dikatoriyê kargêr kir. Navê wî Caesar (anku, Sezar) ji pê wî re di împeratoriya
Romê de wek navê împeratoran hat bikaranîn. Dîsa navên wek qeyser û çar ji
Caesar hatin afirandin, di Împeratoriya Romê ya Pîroz û împeratoriyên Rûs û
Bulgaran de jî hat bikaranîn.

Bavê Julius Caesar, bi hevşêwe navî, li Roma preator bû. Ew jî di 62 b.z. de wek
preator hat hilbijartin.

Di 60 b.z. de Caesar bi du kesên din Gnaeus Pompeius Magnus û Marcus Licinius
Crassus va triumvîrat (Kargêra Sêkesan) saz kir. Di wê demê de Caesar bû hem
konsul hem jî kargêrê Galiya (îroj bakurê Îtalya, Swîsre û Fransayê ye). Wî li
wir bi germanan û brîtaniyan re gelek ceng kirin. Caesar di Şerê Galî de dijî
germanan fermandarê galiyan bû. Hin dibêjin ku di wê cengê de nêzî 1 milyon
german hatin kuştin û nêzî 0,5 milyon kes jî hatin dîl kirin. Caesar ji pê re li
ser wê cengê pirtûkeke bi latinî bi navê De Bello Galico ("Li ser Şerê Galî")
nivisandî bû. Hin dîroknas wê pirtûkê wek pirtûka herî pêşiya li ser erdnîgariya
Fransayê dibînin. Wî di 54 b.z. şûnda çend caran êrîşa girava Brîtanya kir.

Di 53 b.z. Crassus, yek ji triumvîratê, bi destê sasaniyan di cengê de hat
kuştin.

Di 49 b.z. de triumvîrat êdî hat feşkilandin û Pompeius û senato Caeser re got
ku were Romê û artêşê xwe bifeşkilîne. Li ser vê re Julius Caesar li dijî senato
û Pompeius serhilda û êrîşa Romê kir. Senato û Pompeius reviyane Yewnanistanê.
Wî di 48 b.z. Pompeius û senato li Yewnanistanê bin xistin û li Romê bi tenê
dîktatoriya xwe da zanîn. Ji pê wê re jî di cengên çend salan de li Yewnanistan
û Misir û Afrîka bi dawî wî Pompeius di 45 b.z. li Hispaniayê bin xist.

Caesar di jiyana xwe de du jinên Romê re zewicî jî tu zarokên wî nehebûn. Caesar
demekê çû Misirê li dijî Pompeius şerấ bike, li wir bi Kleopatra VII re jî
hevdît. Ewna evîndarên hev bûn û pê re lawek wan ê bi navê Caesarion çêbûye. Lê
ji bo qentûrên Romê ewna nadikanîn bizewicîn. Caesarion ji Caesar şûnda derbazî
textê nebû şûna wî pê Şerê Hundir re Octavianus yê ku pê re wek Caesar Augustus
tê zanîn, derbazî textê bû û ew dibe împeratorê Romê yê herî pêşîn.

Di dema xwe ya împeratoriyê de wî salnameya xwe ya bi navê Salnameya Julî
(Salnameya Juliyen) amade kir. Sosigenesê Misirî bi fermana Julius Caesar
Salnameya Hîveyê ya Romaya berê ji Yewnanistan standî bûn çerxa Salnameya Rojê
ya Misirê kir. Ew heta sedsala 16'an li Romê hat bikaranîn. Piştî mirina Julius
Caeser navê meha yê ku ew lê hatî bû dinê çerxa navê wî Julius (ango niha bi
zimanên ewropî wek îngilîzî July) kirin.

Julius Caesar ji bo dijwareke xwe ya mezin he bû, gelek kesan, hinên di senato
de jî, lê hez nedikirin. Di 15'ê adarê 44 b.z. de banga wî ji bo were senato
kirin. Ew di têketina senato da bi destên 15 an zêde senatoran hat kuştin. Di
nav bedkujiyan de, lawê xwe yê arîşenî Brutus jî hebû. Li pirtûka Shakespeare bi
navê Julius Caesar ew gotinên xwe yên dawî wiha hatiye nivisandîn: "Brutus, tu
jî?" û Caeser dikeve erd e...



https://ku.wikipedia.org/wiki/Gur

Gur an gurg an jî gurê boz (Canis lupus), cureyekî di famîleya kûçikan (Canidae)
de ye.

Bi pirranî li bakurê Amerîka, Ewropa û Asyayê dijîn. Li cihên darî, hezekî û asê
dijîn.

Di nava guran de têkiliyên taybet hene. Mê û nêr heya dawiya temenê xwe bi hev
re dijîn û hevûdu diparêzin. Lê di nava komê de hevgirtin nîne.

Gur bi zûrîna xwe tên nasîn. 6 cureyên zûrîna gur hene. Her yek ji wan tê
wateyekê. Gur bi mîza xwe tixûbên nêçîra xwe kivşe dikin. Dema gureke biyan kete
tixûbekê hemî bi hev re gef lê dikin.

Gur goştxwere ku xwarina wî ji: mih, pezkovî, bizina kovî, asik,gakoviyê sor,
gakoviyê mûs, gakoviyê dûvikspî, berazê kovî, gayê misk, karîbo, beran, berxê
Dal, gayê bejî, xezal, gakoviyê misk, gayê bîsonê Amerîkayê, gakoviyê qantir û
hinek cureyên din çêdibin, lê gur dikanê guhandarên din bixwe wekî: rovî, kûz,
kurebeşk, sihorê erdê, mişk, hamestir, marmût, mişkê zevî, kerguh û kojerên din.
Gur carinan mîravî û hêkên wê jî dixwe. Çaxê ku xwarinên gur hindik û tewrende
bin, qirtîş, mar, beq, beqê celbê û mêş û mûr dixwe.Lê hin caran zebeş û
tirîreşkan jî dixwin. Gur dema têr dixwin, goştê mayî di bin axê de vedişêrin.



https://ku.wikipedia.org/wiki/Gerst%C3%AArk

Gerstêrk, gerestêrk, hesare, rojger, rojgerk, rojgeran, rojgêran, seyare,
exter[çavkanî pêwîst e] cîsimên esmanî yên Rojbendê ne ku li dor Rojê dizivirin.

Li goreyî Yekîtiya Navneteweyî ya Stêrnasiyê, desteka fermî jibo navlênanên
stêrnasî, gerstêrk ji bo dozena Rojêa me wiha dihêt pênaskirin: gerstêrk
keristeyekê esmanî ye ko (a) têra giranhêza (gravity) xwe bariste hebit da
bikaribit li rastî sertûyê req bin dest bikit û awayekê hevseng ji hevsengiya
Hîdrostatîk anko nêzîkî groveriyê bi xwe ve bigrit, (b) li ser dewseka diyarkirî
li dor rojê bizivrit û (c) derdora dewsa xwe pakij kir bit.

Dema mirov bi çavan li stêrkan dinihêre, li asîmanan diçûrisin, ronahiya wan
vêdikeve û vedimire. Ji ber ku ew gelekî dûr in û ronahiya wan lawaz e, ew
ronahî di rê de dişikê. Ji ber vê jî mirov dibêje qey stêrk vêdikevin û
vedimirin. Lê gerstêrk ne wisa ne. Ronahiya wan sabît e, ronîtir xuya dikin.

Li goreyî vê pênaskirinê, dozena Roja me 8 gerstêrk hene: Tîr, Gelawêj, Dinya,
Behram, Bercîs, Keywan, Uranûs û Neptûn.



https://ku.wikipedia.org/wiki/Fars

Farisî an Farsî an Parsî an jî Îraniyên Farsê/Parsê navê gelekî li Rojhilata
navîn e. Gelekî hind û ewropî ne û zimanê wan farsî ye.

Di dîroka Rojhilata navîn de roleke mezin lîstiye û gellek dewlet û
împeratoriyên mîna ya sasanî û ya sefewî ava kirine. Zimanê wan, zimanê farsî,
zimanekî hind û ewropî ye.

Navê Farsiya bi rastî Parsî ye, lê dema Misilman Îran feth kirûn di zimanê erebî
de "p" tuneye di dewsa "p"yê de "f" nivîsandin û ji wan re weke "Fars"-"Faris"
gotin û ket nav gel. Ji xwe sebehabê navdar Selmanê Farisî jî di dema Mihemed de
bû misilman ji wî re jî Selmanê Farisî digotin

Şûna Farisï rûdinin, Farsistan an jî tenê Fars tê gotin, li Rojavayê ev bi navê
Parsya, bi yewnanî Persis bi îngilîzî Persia bi almanî Persien bi frensî la
Perse, tê zanîn, ew hemû navana ji yonanî, latînî û bi farsiya kevn hatine
girtin, û Osmaniyan vê derê re digot Ecem an Ecemistan û Ereban jî dogotin
al-Acam an al-furs, welatê farisiyên îrohîn (nexşe: Farsiyên îranê) jî eynî deme
merkeza welatê ariyanê, yane em karin bejin Îrana navendî.



https://ku.wikipedia.org/wiki/Erd%C3%AAxan

Erdêxan an jî Erdêhan (bi romî: Ardahan) bajarekî li Tirkiyeyê ye. E bajareki
Tirkiyey ye.

Dîroka Erdêxanê heya 753 berî zayînê aşkera ye. Keyserê ûrartûyan Sartûr ev
herêm kiriye bin desthilatdariya xwe. Herêm nêzîkî Qefqazê ye. Ji ber wê gelekî
car Erdêxan tûşî êrîşan hatiye. Gurcî, îranî, ûris hwd gelek caran herêm xistine
bin kontrola xwe. Beriya avabûna Komara Tirkiyeyê niştecihên herêmê 90% kurd
bûn. Herêm di sala 1479'an de cara yekem ji aliyê osmaniyan ve hatiye
dagirkirin. Osmaniyan misilman û tirkên Asyaya Navîn anîne li vir bi cih kirine.
Lê herdem hejmara kurdan zêdetir bûye. Di sala 1855'an de dewleta Osmanî zagonek
derxistiye û dest daye ser hemî milkên ermeniyan. Gelê ermenî herdem li dijî
barbarîzma tirkan serî hildaye. Di Terteleya Filehan de, bi tevayî ermeniyên
herême hatine qirkirin û koçberkirin. Herêm gelekî caran bûye qada şerê ermenî û
tirkan, osmanî û ûrisan, osmanî û gurciyan, osmanî û îraniyan û kurd û tirkan.
Di Serhildana Agiriyê de kurdên herêmê alîkariyeke mezin dane Îhsan Nûrî Paşa.
Heya sala 1923'an Erdêxan herdem bûye kelema pêş çavên tirkan. Piştî şikestina
serhildanên Kurdistanê dûgela Tirk polîtîka pişavtinê (asîmîlasyon) bi xurtî
meşandin û Erdêxanê jî ji vê polîtîkayê para xwe girt.

Nifûsa navenda Erdêxanê 40.875 e[çavkanî pêwîst e]. Bi tevî navçe û gundên xwe
hejmara niştecihên Erdêxanê 137.300 e[çavkanî pêwîst e]. Aborî li ser çandiniyê
ye. Hilberîna penêr, xwedîkirina mozhingiv navdar e. 70% ji gel li gundan dijî û
radeya pirrbûna nifûsê pirr kêm e. Niştecihên herêmê bi kurmancî diaxivin.
Herwekî terekeme, azerî û pirr hindik gurcî û ecem jî hene.

Erdêxan xwedî gelekî bermahiyên dîrokî ne. Dêrên filehan ên ku hatine rûxandin,
kelheyên ûrartûyan, pire, kanî hwd gelek in.



https://ku.wikipedia.org/wiki/Efr%C3%AEn

Efrîn, Afrîn an jî Avarîn (bi erebî: عفرين‎, lat. Afrīn), bajarek li Başûrê
Rojavaya Kurdistanê (Sûriye) ye.

Efrîn hin caran li ba kurdên Urfadê Arfîn yan Erfîn; bi arabî عفرين, مدينة عفرين
، مركز منطقة عفرين û bi zimanên europayî Afrin, navê deverekê ye li Çiyayê
Kurmênc‎ e جبل الاكراد, îro bi wîlayeta Halabê ve li Suriyê girêda ye. Afrîn
navê bajarê navendiya eyn deverê ye jî.

Herêma Çiyayê Kurmênc (Efrîn) beşê herî rojava ji Başurê Biçûk e. Ew li
rojhilatê Çiyayê Gewr (Amanos) yanê senceqa Îskenderûnê (xetay) dikeve. Ferehiya
vê herêmê ji rojhilat heya rojava dora 55 km e û ji bakur heya başur dora 75 km
e. Xeta tirênê, ku ji Stenbolê diçe Helebê , di vir re derbas dibe.

Firehiya devera Afrînê bi tev 366 gundên xwe ve dighîne 2.033 km çiwarkuşe e. Di
bajarê Afrînê de nezîkî 80.000 niştîvan dijîn. Li devera Afrînê bi giştî nizîkî
490.000 kesan dijîn. Bi navenda Afrînê ya fermî ve 7 deverok yan nahiyên din
girêdayî ne: Efrîn(navend), Cindirês, Mabeta, Reco, Şiyê, Bilbilê û Şera.Wateya
peyva Afrînê (afirandin, afirîn) cihê çêbûna pîrozî ye. Di 20´ê temûza 2012´an
de gelê kurd, ev bajarê kurd bi bajarê dî ê kurd bi Cindirêsê re kira destê xwe
de.

Çiyayê herî bilind li vê herêmê, Çiyayê Hawarê ye, ku 1200 m ji rûyê deryayê
bilind e. Ew li bakur e; û ji rojhilat ber bi rojava ve dirêj dibe. Di bakur û
rojavayê vî çiyayî re sînorê navbera Bakurê Kurdistanê û Başurê Biçûk derbas
dibe. Çiyayê Hawarê, ber bi başur ve, herku diçe nizim dibe. Ew li rojhilat
digihîne bilindcihên Şikakan û li rojava digihîne Çiyayên Amkan û Xastiyan. Li
hembera van hersiyan, li başurê vê herêmê, Çiyayê Lêlûn (Bêlus) rawestiyaye.
Çiyayê Lêlûn jî, ji rojhilat ber bi rojava ve diçe û, li der û piştên vî çiyayî,
axa Kurdan digihîne axa Ereban. Di navbera Çiyayê Lêlûn û Çiyayê Xastiyan de,
Deşta Cûmê heye. Deşta Cûme gelek bi xêr û bêr e. Ew li rojava digihîne Deşta
Hemqê û li rojhilat, li ber bajarê Efrîn, ber bi bakur ve diçe û teng dibe. Ew,
bi vî awayî, navçeya Şikakan ji Çiyayê Xastiyan cuda dike. Çemê Efrîn, ku ji
Bakurê Kurdistanê, ji navbera Meraşê û Dilokê (Entabê) hildavêje, li nêziya Kela
Horî dikeve herêma Çiyayê Kurmênc. Çem, di navçeya Şikakan re, tê heya ber
bajarê Efrîn û di Deşta Cûmê re derbas dibe û diçe Deşta Hemqê, ku ew tevî Çemê
Asê û Çemê Reş dibe; û gişt bi hevre, li nêziya Entekê (Hetayê) dikevin Derya
Sipî.

Herêma Çiyayê Kurmênc (Efrîn) ji aliyê Çandiniyê ve, gelek dewlemend e. Ev
herêm, berî her tiştî, bi zeytûnên xwe gelek bi nav û deng e. Bi milyonan darên
zeytûnan li vir hene û hema tu kûda binêrî her zeytûn xuyadikin. Darên zeytûnan,
ku hatine rêzkirin, axa vê herêmê pir rind û xweşik xemilandine. Kurd ji
zeytûnan zeytê derdixin û difiroşin, yan jî zeytûnan wisa difiroşin. Zeytûn ji
bo zeytê ne, yan jî ew tên şêrînkirin û xwarin. Meywên tirî, berê li vê herêmê,
ji niha bêtir bûn, lê dîsan jî, li gelek navçeyan hên tirî pir heye. Li bajarê
Efrîn hên mîrxana ereqê jî heye. Darên fêkiyan li vir gelek hene; wek: Henar,
sêv, hulûk, kerez (gîlaz) ciftele, mişmiş (qeysî) hejîr, tû, hirmî û bihûk. Li
hin navçeyan gûz û behîv (badem) jî pir in. Ji bilî van, genim, ceh, şofan,
garis, kuncî, berbero, nîsk, nok, çolban, titûn û bembi jî pir tê çandin. Li
hêla din, zebeş (şûtî) qawîn, şimam, behcan sor (firingî) behcan reş, pîvaz,
sîr, kundir, tirûzî (xetî) xeyar (aro) encûr, qernebît, îsot, tirp (tivir) bamî,
fasîle, lopik û hwd. Gelek peyda dibin. Hin berhemên siruştî wek simaq, zehter û
ridar, ji berê de, ji Çiyayê Kurmênc dertên.

Navê vê herêmê, ji berê û paşê de, bi navê Kurdan ve girêdayî ye. Hên di dema
Yûnaniyan û Romaniyan de jêre hin caran KARDIYA û hin caran jî KURDÎKA hatiye
gotin. Ereban jêre gotine: Cebel-ûl Ekrad; û Osmaniyan jî jêre gotine: Kürd-Dağ
(yanê dîsa Çiyayê Kurdan). Kurdan jî hergav gotine: Çiyayê Kurmênc. Herêma
Çiyayê Kurmênc beşek e ji herêma Mîrîtiya Kurdan ya Kilisê. Ji Mîrîtiya Kilisê
re, li gor mîrên vê herêmê, Mîrgeha Mend yan jî Mîrîtiya Canpolatan hatiye
gotin. Lê belê, ev mîrîtiya Kurdan, di dema geşbûna xwe de, ji herêma Çiyayê
Kurmênc gelek firehtir bû. Di dema mîrê mezin de, Mîrê Mend, ji bakurê bajarê
Hemayê heyanî bi başurê Meraşê; û ji Derya Sipî heya bi rojhilatê Kilisê û Ezazê
axa vê mîrîtiyê bû. Mîrê Mand, di dema şerê Xaçeperestan(Selîbiyan) de,
arîkariya Kurdên Eyûbî kiribû û wan jî, wek spasî, herêma Qusêrê diyarî dabûn
wî.

Di dema malbata Canbolat de, kursiya serdariyê ji bajarê Kilisê çûbû bajarê
Helebê; û mîrên Canpolatî li Helebê jî serdarî dikirin. Di sala 1606an de, ku
Mîr Husênê Canpolatî nexwestibû bi Osmaniyan re biçe şerê Eceman, Sedir El-Ehzem
Qiwîcî Mûrad Paşa Mîr Husên vexwend ba xwe û ew bi xinizî(îxanetî) kuşt. Ji
lewre, birayê wî Mîr Elî Canpolat, li dijî dewleta Osmanî, serhildan pêkanî. Wî,
ji bilî mîrîtiya xwe, heya nêzîkî Şamê û Libnanê jî xiste bin destê xwe û
serxwebûna xwe ji Dewleta Osmanî diyarkir. Mîr Elî Canpolat pêwendiyên
dîplomatîk li gel Mîrîtiya Toskana ya îtalî (Mîr Fêrdînand) li darxistin. Wî,
pere jî li ser navê xwe çapkirin û, di mizgeftan de, bi navê wî xutbe hate
xwendin.

Dewleta Osmanî ji vê yekê gelek enirî (tore bû) û leşker kişand ser Mîr Elî
Canpolat. Ji bilî leşkerê osmanî 40.000 Kurdên Zulqadirî jî, bi serdariya
Zûlfiqar Paşa, ji herêma Albistanê(Elbistan) bi ser Mîr Elî de hatin. Mîr Elî
20.000 siwar û 20.000 peya amade kiribûn û li Deşta Orûcê bi wan re ket şer. Di
vî şerê newekhev de, nîvê leşkerê Mîr Elî Canpolat hate kuştin û nema karîbû li
Helebê jî raweste. Bi vî awayî, ev mîrîtiya dewlemend, mîrîtiya Mîrê Mand û
Canpolatan bi dawî bû, perdeya reş bi ser de hate berdan; û ew kete bin
serdariya waliyên osmanî ya yekser(dîrekt). Mîr Elî Canpolat di şer de nemir, wî
xwe da aliyekî û piştî demekê, ew çû ba Siltan Ehmedê Yekemîn û baxşandina
xwe(yanê efûkirina xwe) ji wî xwast. Siltan Ehmed ew pejirand, ew kir Beglerbeg
û şande Romaniya, ku bibe waliyê bajarê Tîmîşwara. Birayê wî, yê biçûk jî xiste
Dibistana Siltaniyê. Mîr Elî ji Stenbolê bi rê ket û gihîşt bajarê Bêlgirad
(paytextê Sirbiya). Lê Sedir El-Ehzem Qiwîcî Mûrad Paşa kîna xwe ji bîr
nekiribû. Wî, bi nehînî (bi dizî) peyayên xwe li pey Mîr Elî şandin, û wan, li
bajarê Bêlgirad, di Kela Kalîmêkdan de, bi îxanetî, Mîr Elî Canpolat kuşt. Di vê
navberê de, divêt bête gotin, ku ew malbata niha li Libnanê, li Çiyayê Şûf, bi
navê Cumbilat Kemal Canpolat , kurê wî Welîd Canpolat , pêşengiya Durizan dike,
ji nifşên malbata mîrên Canpolat in.

Piştî şerê cîhanê yî yekemîn û avakirina Dewleta Sûriyê, herêma Îskenderûnê
(Hetayê) û herêma Çiyayê Kurmênc li aliyê Sûriyê man. Lê belê bajarê Kilisê, ku
serdariya Çiyayê Kurmênc ji wir de dihate kirin, li aliyê bakur ma. Ji lewre,
serdarî (yanê hukûmet) di destpêkê de hat gundê Mabetan. Piştî demekê, ku bajarê
Efrîn nû hatibû avakirin, serdarî (hukûmet) çû bajarê Efrîn. Bi awayekî fermî
Efrîn bû herêm (qeza) û sê navçeyên wê hatin çespandin (tesbît kirin). Ew navçe
jî ev bûn: Hemam, Bilbil û Reco. Lê belê, sala 1938an, Frensa wilayeta
Îskenderûnê (Hetayê) diyarî da Tirkiyê, daku ew piştgiriya Almaniya di şerê
cîhanê yî duwemîn de neke. Bi vê dozê re bajarê Hemamê bi xêza(xeta) sînor hate
perçekirin. Ji bona vê yekê, navçe (wek nawend) ji Hemamê hat gundê Cindirêsê.
Cindirês êdî bû navçe (nahiye). Di salên 60î de, sê navçeyên din, bi awayekî
fermî, hatin çespandin. Ew jî ev in: Mabetan, Şeran û Şiyê. Ji ber wilo, niha
navçeyên Efrînê şeş in (Cindirês, Bilbil, Reco, Mabetan, Şeran û Şiyê). Herêma
Çiyayê Kurmênc bi giştî ji 366 gund û nawendan pêktê û hema hemî jî Kurd in. Di
destpêka salên 60î de, ku dewletê rêforma axê pêkanî (belavkirina erdê axan li
ser cotkaran) bi vê sedemê, hin erd dan Ereban jî. Lê hejmara wan gelek kêm e û
heya ew jî hînî zimanê kurdî bûne.

Hinek ji êla Rojkî, ku warê wan ê bingehîn li herêma Bedlîsê ya Bakurê
Kurdistanê ye, li gundê Şêxorzê û derûdorên wî hene. Hin kes jî, bi taybetî ji
gundên Coqê û Maratê û hin gundên din dibêjin, ku ew Çeqelî ne (êla Çeqeliyan).
Hin malbat ji êlên herêmên Kurdistanê yên din jî li Çiyayê Kurmênc peyda dibin
wek: Dinî, Hevêdî(Hevêrkî) Zagî û hwd.. Gundên bi navê Xerzan, Xaltan, Dimilîyên
û Behdînan xweş didin xuyakirin, ku pêwendiya wan bi kîjan êl û herêmên
Kurdistanê re heye.

Cilên folklorî yên herêma Çiyayê Kurmênc, yên mêran, mîna cilên Partên kevnare
ne (kumê sipî, şehra bi rêşî, eba bi surme û şelwerê qezmîrî yê devlingteng).
Govend û semayên folklorî yên vê herêmê gelek navdar in û komikên vir yên
folklorî, pir caran, li ser tenga Sûriyayê, xelatên pêşîn wergirtine. Ji berku
vê herêmê zimanê xwe parastiye, wisa jî, çand û folklora gelêrî jî, bi
taybetiyên xwe ve, li vir hatiye parastin. Pir dengbêjên navdar yên vê herêmê,
ku navê wan hatiye naskirin, hene; wek: Hemûş Korik, Ibramê Bêsnî (Îbramê Tirko)
Cemîlê Kerê, Cemîl Horo, Omerê Cemlo, Evdê Şehrê, Hesnazî, Reşîdê Memcûcanê,
Adîk Necar, Beytaz, Eliyê Kabê, Elî Tico û hwd.

Herêma Çiyayê Kurmênc ji aliyê arxêyologî û torîstîkî ve jî herêmeke gelek xweş
e. Wek hemû aliyên Kurdistanê, di bin axa vê herêmê de jî, li her cihekî şopa
çand û civakên kevnar heye. Lê tenê hin tişt ji wan li ber çavan tên xuyakirin.
Li Çiyayê Lêlûn gelek avahiyên kevnar aşkere û diyar in. Li vî çiyayî, ya here
bi nav û deng Kela Semanê ye, ku ewropayî jêre „San Sîmon“ dibêjin. Her sal, bi
lekan û qeflan torîst tên li vê kelayê temaşe û mêze dikin. Li bakurê-rojhilatê
herêma Efrîn Kela Nebî Hurî heye, ku ji wê re ewropayî „Sîrûs“ dibêjin. Li
nêziya vê kelayê, Pira Kevnare heye. Pire li ser Çemê Efrîn hatiye avakirin û
hên jî tê bikaranîn. Li Deşta Cûmê, ji aliyê Hemqê de heya Kela Horî, gelek
girên kevnare yên avakirî hene. Her girek ji wan, ji her aliyekî ve, ji du girên
din ve tê xuyakirin. Gava van giran dikolin, gelek tiştên bi nirx ji wan
derdikevin. Girê Endarê jî cihek pêwist e.

Ji aliyê din ve, seyrangeh û cihên bihinvedanê jî gelek hene. Ewên bi nav û deng
ev in: Kefircenê: Bi av, dar û berên xwe tê naskirin. Li vir gelek aşxane û
cihên şahiyan hene, ku ew her roj dagirtî ne. Basûtê: Bi darên henaran û kaniya
xwe navdar e. Dibêjin ku xwarina aşxana vir bê kêmasî ye. Meydankê û Gemrûkê bi
sîlavên avê tên naskirin. Ava Sarisabûnê, li binaniya Kela Horî, gelek
seyrangeran ber bi xwe ve dikişîne û wisa jî Kitix û Tislor. Kaniya Batmanê jî
wek seyrangeh li ber Ava Reş e, lê ji ber ku ew li ber sînor e, pir mirov naçin
wir.

Navên gund û bajerokan li herêma (mentiqa) Efrînê (Kurdaxê) bi kurdî û 'arabî bi
tev hejmara niştîvanan (sala 2007) û navên deverên (naĥiyayên) wana.

75. 'Ereba ('Ereb Uşaxî, 'Ereban) عرب أوشاغي / أولاد العرب 3409 Mobetan
(Me’betlî)

142. Kurkê Jêrin (Kurrkan Jêrîn) كوركان تحتاني/ الظاهرة الدنيا 970 Mobetan
(Me’betlî)

143. Kurkê Jorin (Kurrkan Jorîn) ) كوركان فوقاني / الظاهرة العليا 1446 Mobetan
(Me’betlî)

161. Mîrkan (Gundê Ĥusê, Ĥemtato, Mîrka) ميركان / الأميرية 3142 Mobetan
(Me’betlî)

213. Şêxorzê (Cyrrhus, Sêxorzê, Nebî Horî) شيخ خروز / ( خوروس) 2854 Bilbilê
(Bulbul)



https://ku.wikipedia.org/wiki/Bern

Bern (bi fransî Berne; îtalî Berna; retoromanî Berna; almaniya swîsreyî ya Bernê
Bärn) paytexta Swîsreyê û serbajarê herêma Bernê ye. Bi 128.000 niştecihan Bern
li pişt bajarên Zürich, Genf û Basel çaremîn bajarê Swîsre yê mezin e.

Bajar di sala 1191ê de ji aliyê Zähringeran ve hat damezirandin û digel ziqaqên
xwe yên girtî (wek korîdoran) rewşa xwe ya dîrokî parastiye. Bern di sala 1218an
dê bajardewleteke serbixwe bû, di sala 1353an de tevlî komara Swîsreyê bû û heta
sedsala 16an ewqas pêşket ku wergeriya meztirîn bajarê li bakurê çiyayên Alp. Di
sala 1983an de bajarê kevin ya Bernê derbasî lîsteya mîrasên cîhanî ya UNESCOyê.

Bajarê Bernê navenda aborî ya herêma Bern-Mittelland e: Jimara rûniştvanên wê
nêzî 350.000an û 240.000 kes tê de dixebitin.

Bajarê Bernê li ser bilindahiya 542 m jorî behrê hatiye avakirin û ji aliyê
erdnigariyê ve dikeve nava erda navîn a Swîsreyê (ew beşa mezin a duz a
Swîsreyê). Bajar xwe li her aliyê çemê Aare dirêj kiriye û di nava qotên Gurten
(li başur) û Bantiger (li rojhilat) disekine. Çemê Aare li dora bajarê kevn ê
Bernê bi şekla girêkeka ber bi rojhilatê viz dibe. Lewra çem li kenarên bajarê
kevin ji bajêr 30 m heta 50 m jêrtir e.



https://ku.wikipedia.org/wiki/Albert_Einstein

Albert Einstein (b. 1879, Ulm, - m.1955 DYA) zanyarê fizîkê ye. Wekî
damezrandinêrê Teoriya îzafiyetê tê nas kirin.

Einstein di 14'ê adara 1879'an de li Ulmê wekî zarokekî malbateke cihûyên
Almanya ji dayik dibe. Bavê wî endezyar e, lê belê mirovekî dewlemend nîne.
Albert zarokatiya xwe li Münchenê diborîne û tevî ku li malê gelekî jîr û
hişmend tê dîtin jî, li dibistanê serkeftinên mezin bidest naxe. Di dibistana
navîn de ji pergala (sîstem) hîndekariyê ya almanî hez nake, tewer bi mamosteyên
ku berovajî wî tevdigerin, dikeve nav pevçûnê. Ji ber van azmûnên pêşwext,
Albert dibe dijmin û neyarê meqamên fermî yên almanî. Di sala 1894'an de şert û
mercên aborî malbata Einstein'î ber bi koçberiyê ve dibe û berê malbata wî dide
Mîlanoyê. Lê Eistein li Münchenê tê hiştin da ku hîndekariya xwe temam bike.
Einstein bi hinceta nexweşiyê piştre tevî malbata xwe ya li Îtalyayê dibe.
Einstein gelekî ji Îtalyayê hez dike û li wê derê, di nava demeke kin de, ji
Mîlanoyê heta Cenoveyê 160 km rê bi armanca gerê peyatî dibihûrîne.

Einstein piştre serî li dibistanaPolîteknîk a li Zurihê dide. Bi tevî ku di
fizîk û matematîkê de xwedî serkeftineke serdest be jî, ji ber ku bawernameya wî
ya têr a Dibistana Amadehiyê tune ye, nekare azmûna destpêkê derbas bike û
serlêdana wî nayê pejirandin. Ji bo qezenckirina azmûnê, ji bo wergirtina
hîndekariyê diçe cîmnazyûma li Aarauyê. Li wê derê gelekî bextiyar dibe. Ew êdî
evîndarê Swîsreyê ye; piştre xwe dike hemwelatiya Swîsreyê û di dûmahîka jiyana
xwe de careke din qet ji wê derê venaqete. Paşê, dema ku dikeve dibistana
Polîteknîkê, profesorên matematîkê H. Minkowski û A. Huntwitz dibin. Her du jî
zanyarên pola yekemîn in. Lê belê ne Einstein zêde tiştek ji wan werdigire û ne
jî ew li Einsteinî hay dibin.

Dema ku dibe destûrdar ango mezûn dibe, ji bo ku debara xwe bike pêdiviya wî bi
karekî çê dibe û wî zorî û zehmetî dikişîne ku karekî peyda bike. Di destpêkê de
weke mamosteyê yêdek kar dike û dersên taybet ên fîzîkê dide. Di 1902’an de, li
Daîreya Patentê ya li Kantona Bernê karekî dilnizm dibîne. Di wan deman de mehra
xwe bi Mileva Mariç re dibirre. Ji malbata Einstein du zarok çêdibin. Piştre yek
ji van zarokan, di paşerojê de, di Zanîngeha Kalîforniya a li Berkleyê de, dibe
profesorekî pir bi bandor yê muhendisiyê.

Karê li ofîsa Patentê gelekî li gorî Einstein bû. Dema ku li ofîsa xwe îcadên
dihatin şandin lêkolîn dikir, di nav karê xwe de bêyî zêde xûya bike, ji xwe re
wext peyda dikir. Wê demê, dest bi nivîsandina gotarên fîzîkê kir. Nivîsên xwe
ji Annalen der Physik a di rêveberiya W. Wien ku bi cismên reş namdar bû re,
dişand. Di 1901an lêkolînek, di 1902’an de du, û di 1903`an de û 1904`an de
lêkolînek pêşkêş kir. Hemû jî di warên dînamîkzanî û dînamîka germ de, lêkolînên
kûr bûn.

Weke rewşa Planck a salên berê, heman mijar berê ji aliyê Gibbs ve dihate
nîrxandin, lê belê Einstein vê yekê dizanî. Di sala 1905an de dehaya Einstein bi
awayekî bêhempa çirisî, di adar, gulan û hezîranê de 3 xebatên xwe weşand ku
evana bi tena serê xwe dikarîbû wê bike keseke bê mirin. Xebata yekemîn
”Pêkhatina roniyê û derbarê gîhandina wê de xala awireke zimanê xweser” ku ev
xebat kifşa pakêtokên roniyê û weke pêkanîneke mezin daxûyandina bandora
ronayî-elektrîkê di hundirand. Ya duyemîn jî Li ser tevgera pirtikên şileyên
meyîbûyî ku ji aliyê teoriya kînetîk a roniyê ve tê diyarkirin ku ev yek teoriya
libatê ya Browncil di hundirand û careke din hebûna rastîn a atoman nîşan da û
sabîtiya Boltzman bi rêyek din tespît dikir. Ya sêyemîn jî `Li ser
elektromagnetîka cîsmên dilebitin` bû. Ev xebat jî teoriya îzafiyeta taybet
dihewand. Ji vê derê jî îzafet ango pêwendiya E=mc2 hat kifşkirin ku bû sedem ku
herkes Einstein nas bike.

Tevî ku piraniya cîhana fîzîkê bi guman Einstein pêşwazî dikir jî, encamên ku
Einstein bi dest xistin ku qet nedihat hêvîkirin, di demeke kin de hate
piştrastkirin. Einstein di 1913'an de li Berlînê dest bi xebatê kir. Teoriya
gumlatkêşiyê ji qonaxa ku Newton beriya du sedsalî hiştibû rahiştê û di 1916`an
de weke Teoriya Îzafiyeta Giştî danî holê. Encamên weke xwarbûna zeman-mekanê ku
Îzafiyeta Giştî datanî holê, bi ceribandinên ku hatin kirin, çend sal şûn de
hate piştrastkirin. Piştre bi dîtina teorî, bi dîtina Firehbûna Gerdûna re
ahengî çêkir.

Einstein ku li hemû cîhanê gîhîşt namdariyekê, bi desthilatdariya Naziyan re, di
sala 1933`an de Almanya terk kir. Emrê mayî li DYEyê derbas kir. Einstein salên
dawî yên jiyana xwe, bi lêgerîna gumlatkêşî û teoriya elektro-magnetîk derbas
kir. Lê belê di vê yekê de bi serneket. Hîn jî ev problem li benda çareseriyê
ye. Einstein di sala 1955'an de li Princetonê çû ser dilovaniya xwe. Li gorî
anketên kovara Timeyê, weke kesê herî mezin ê sedsala 20emîn hate hilbijartin.

Biçûkbûn û serhevdahatina Lorentzê ku heman daketina dirêjahiya cism di riya ku
diherike da ye.

Edo Makuyî, Zanist jî bi Kurdî Xweşe, 2014:
https://ku.wikipedia.org/wiki/W%C3%AEk%C3%AEpediya:D%C3%AEwan/tevl%C3%AEhev#Xeba
t.C3.AAn_Ziman.28Edo_Makuy.C3.AE.29 PDF'a pirtûka Zanist jî bi Kurdî Xweşe:
http://www.niviskar.com/ku/lekolin/big-bang-xwexwe-avabuna-gerdun-u-teoriyen-ste
phen-hawking-werger-edo-makuyi Xebatên Ziman:
http://www.niviskar.com/ku/jiyan-u-biranin/xebaten-zimanedo-makuyi



https://ku.wikipedia.org/wiki/%C3%87em%C3%AA_Dunay%C3%AA

Çemê Dunayê piştî çemê Volga, li Ewropa çemê duyem mezin e. Ew weke rêava
navneteweyî ye. Duna ji başûrê Almanya, herêma Daristana Reş (Schwarzwald), bi
yekbûna çemên Breg û Brigach ên li navçeya Donaueschingenê destpê dike. Piştî vê
navçeyê weke Duna tê binavkirin. Bi dirêjbûna 2860 kîlometre , di nava Ewropa re
(Almanya (7.5%), Awistriya (10.3%), Slovakya (5.8%), Macaristan (11.7%), Kroatya
(4.5%), Serbistan (10.3%), Bulgaristan (5.2%), Moldova (1.6%), Ûkrayna (3.8%) û
Romanya (28.9%) ) ber bi Deryaya Reş ve diherike. Deltaya Dunayê ku berî Duna
tevlî Deryaya Reş bibe, di navbera Romanya û Ûkrayna de pêk tê.

Hewzeya çemê Dunayê 817.000 çargoşe kîlometre ye û heta ku ji jêderka xwe ber bi
Deryaya Reş ve diherike 120 robarên bi dirêjbûnên cuda tevlî Dunayê dibin. Ji
van çeman yên dirêj ev in: Drava (707 km), Tisa (965 km), Sava (947 km), Morava
(354 km), Olt (615 km), Siret (706 km) û Prut (953 km).

Navê Duna di çavkaniyên latînî de weke Danubius, Danuvius, Ister û di dema
Yewnanistana kevnare de weke Ἴστρος (Istros) tê zanîn. Bi trakî peyva Donaris ji
bo Dunaya jor û Istros ji bo Dunaya jêr dihate bikaranîn.

Tê gotin ku peyva Dānuvius ji zimanên keltî an jî îranî tê. Di zimanên proto
Hind û Ewropî de peyva dānu ji dêla robarê dihate bikaranîn. Mîna vê peyve gelek
peyvên ji hev du (Don, Donets, Dnieper û Dniestr) ji bo robarê tên bikaranîn. Di
zimanê gelê îranî, îskîtan, de *Dānu apara "rûbara paş" û *Dānu nazdya- "rûbara
pêş" dihate bikaranîn.



https://ku.wikipedia.org/wiki/Zan%C3%AEn

Zanîn (di zimanê hûriyan de ; "za-an-ni-in" di zimanê Kurdî da bi herdu awayên
kar û navê karî anko karnav dihêt bikaranîn. Zanîn wekî karnav bi ramana hemî
wan tiştan e yên ko hatine zanîn û mirov pêhesyaye. Di vê ramana berfireh da
zanist û felsefe jî dibin parek ji zanînê. Pênasekirina zanînê ne karekê wesa
sanahî ye û yek ji babetên gelek gengeşebar yên felsefeyê ye. Pênaseya kevn a
peyva zanînê ew e ya Eflatûnî û dibêjit ko ji bo destenerbûna zanînê dibê sê
saloxet hebin: her axivtinek hingî pişkek ji zanînê ye ko bihêt berhozandin,
rast bit û bibit bawerî. Hindek kes hene ko dibêjin ev sê saloxet tenê têra
hindê nakin ko gotinek bibit zanîn. Pênaseyên berdêl hene: Robert Nozick dibêjit
ko zanîn li pey rastiyê ye, Simon Blackburn dibêjit ko nabit desteberbûna van
saloxetan bi rêyên şaş bihên kirin, Richard Kirkham pêdivî dibînit ko belgeyên
bawerî ya axivtinkerî dibê bi rêya mentiqî rastî ya wê baweriyê bikin tiştekê
fer û pêdivî.

Lê Wittgenstein bervajî van pênaseyan, piştî hevdijiya Morî, dibêjit ko mirov
dikarit bibêjit Filan bawere ko wesa ye, lê wesa nîne., lê mirov nikarit bibêjit
Filan kes filan tiştî dizanit, lê wesa nîne. Vîtginiştayn pêve diçit û dibêjit
ko ev herdu mînak du rewşên jihevcida yên hizirê nîşa nadin, ew du awayên cida
yên axivtina li ser hindek tiştên wesa ne ko em li ser wan rêkkevtine. Tiştê ko
di wan du mînakan da jihev cida ye ne rewşa hizirî ya axivtinkeran, lê coreyê wî
karî ye ko ew dikin. Ji bo mînak, dema kesek dizanit ko ava kitrî di kelê daye
ramana wê ne ew e ko rewşeka hizirî ya taybet heye. Raman ew e ko ew dibê bi wê
gotinê karekî derheqa wê kelîna kitrî da bikit. Vîtginiştaynî bizav kir ko bi
rêya lêkolîna li ser bikaranîna zanînê di zimanê xweriskî da xwe ji pênasekirina
zanînê bidit paş. Wî zanîn wekî rewşeka wekheviya malbatî didît.

Jiber ko her zanînek çemik û têgehan bi xwe ve digirit û bi rêya zaravan anko
terman dihêt derbirîn, hevbendî û hevhavildarî ya ziman û zanînê jibo
pênasekirinê tiştekê gelek pêdivî û bingehîn e. Li vê dawiyê jî Jonathan Hey ev
bi başî berçav kirîye.



https://ku.wikipedia.org/wiki/Serdema_Nav%C3%AEn

Serdema Navîn çaxeke di dîroka Ewropayê de ye. Dîrokzanên ewropî dîrokê Ewropayê
wiha parve sê çaxan dikin: Serdema Kevnare, ji destpêka mirovahiyê de heta
Împeratoriya Romê ya Rojava 476an de dawî dibe diajo. Serdema Navîn dest bi
Serdema Kevnare dike û bi vedîtina Krîstofor Kolumbus a Amerîkayê di 1492an re
jî dawî dibe. Serdema Nû an jî Serdema Modern jî ji pê Serdema Navîn re dest pê
dike û heta îroj dewam dike ye. Ji bo Ewropayê di wê demê Serdema Navîn de di
tevliheviyê de bû, Serdema Navîn wek Serdema Tarî ya Ewropayê jî tê navandin.

Di dema Serdema Navîn de Ewropa ji Împeratoriya Romê de bû gelek par û dewletên
biçûk ên wek Brîtanya, Fransa (ya frankan), Almanya (ya germaniyan) û
Macaristan.

Împeratoriya Romê ya Rojhilat bi dûv Împeratoriya Romê ya Rojava dawî dibe re
êdî wek Împeratoriya Bîzansê tê navandin. Împeratoriya Bîzansê hin deman gelek
lawaz bû jî, ji bo Konstantînopolîs, paytexta Bîzansê, sûrên xwe ya tendurist
hebûn heta dawiya Serdema Navîn li piya ma. Ew bi dagirkirina Konstantînopolîsê
ya di 1453an de, ji aliyê osmananan ve dawî bû.

Xiristiyanî di wê demê de pêşanî li Romê, ji pê re jî li tevahî Ewropayê belav
bû. Lê di sedsala 13'an de wek katolîkên romî û ortodoksên yewnanî bû du paran.

Îslamiyet di Serdema Navîn de derket û vajiya Ewropayê, misilmanan di wê demê de
him belavbûna ser xakan, him çandeyî, him aborî dema xweya zêrî dijî dibûn.
Afrîka, Asya, Anatoliya, Endulus (nîvgirava Îberî) dest xwe xistî bûn û ji bo
dagirkirinê re gefa didana Konstantînopolîs û Ewropayê. Xiristiyanan di wê çaxê
de bi pêşenga dêra katolîk ji bo misilmanan ji wan xakan, bi taybetî ji xakên
pîroz derxin seferên Xaçiyan derxistin. Ya pêşin di 1095an de, ya paşin jî di
1291an de ji bo Orşelîmê ji misilmanan bistînin neh sefera xaçiyan hat sazkirin.



https://ku.wikipedia.org/wiki/Salnameya_ko%C3%A7%C3%AE

Salnameya koçî an jî teqwîma hîcrî, salnameyeke demê ye. Ji bo bi gelemperî gorî
hîve tê hejmertin salnameya heyvê jî tê navkirin. Ew bi koçkirina Mihemed
pêxember a ji Mekeyê bo Medîneyê dest pê dike. Mihemed pêxember ji bo koç bike
27'ê seferê de ji Mekeyê de derket, di 20'ê rezberê de gehîşte Quba û 24'ê
rezberê 622an de jî, hîcrî 12 Rebî el-ewel de, gehîşte Medîneyê.

1. Salnameya roja ku Mihemed pêxember hatî Qubayê, 20'ê rezbera 622'an, wek
destpêk tê dibîne û gorî tevgerê dinêyê dor roj re tê hejmertin û wek salnameya
hicrî ya şemsî tê nav kirin.

2. Dema xelîfe Hz. Omer de ji bo di salnameyan de tevlîhevî ra kin sala Mihemed
pêxember hicret kirî, sala salnameya koçî ya yekem hat helgirtin. Roja sal dest
pê dike jî 1'ê muherema wê salê, gorî salnameya gregorî (miladî) de 16'ê tîrmeha
622'an, hat pejirandin. Hejmeriya salên wê gorî tevgera heyvê dor dinê re tê
hejmartin. Kengê hîv dor dinê re 12 caran çerx dibe sala hicrî jî temam dibe.

Gorî salnameya koçî sal 1'ê muheremê de dest pê dike. Lê ji bo salnameya koçî
gorî salnameyê roj nêzî 10 rojan hindik dajo, navbera wê û salnameya gregorî sal
bi sal ciyawazî dibe. Ji bo wê sedeme meha remezan gorî salnameya gregorî her
sal gorî salê pêşanî nêzî 10 rojan peş de dest pê dike. Li wê salê her meha
kengê hîvik tê dîtin dest pê dike. Mehak 29 rojan an jî 30 rojan pêk tê. Sal bi
tunî ji 354 an jî 355 rojan pêk tê.

Îroj li welatên misilmanan bi piranî salnameya gregorî tê bikaranîn. Lê ji bo
meh û rojên pîroz, wek Remezan, cejna Boraqê, gorî salnameya hicrî dest pê dikin
dîsa jî tê peyçûn kirin. Meha remezan, hec di meha Zûl Hice de, cejna Boraqê di
10'ê ye Zûl Hice de gorî salnameya hicrî tê diyarkirin.

10 rojên pêşinên di muherem de gorî Şîyan ji bo şehîdbûna sehebe Huseyîn, nevîke
Mihemed pêxember, pîroz tê dîtîn. Ew roja Aşûreye jî.

Sala gregorî 2006, sala 1427'an a salnameya koçî ye. Salvegara salnameya koçî
19'ê rêbandana 2007'an e. 1428 kengê roj dera ava dest pê dike.



https://ku.wikipedia.org/wiki/Salname

Rojên salê li gora sîstemen cur be cur tên hesîbandin. Ji van sîsteman re
salname an teqwîm tê gotin.

Sersala Kurdan her 21ê adarê ye. Salnameya Kurdan ji salan 612 berî zayîn tê, û
ev gelek kevn. yanî 31ê adarê 2014'ê = 1emin newroza 2628'ê Newroz (li başûrê
Kurdistan ji meha Adarê re Newroz dibêjin) rojeke kifşe û di salnama Kurdî de bi
"Sersalî" hatiye edilandin. Kurdan bi vê rewşê bi cîranên xwe daye nasîn jî. Ji
xwe navê wê her karî ronahî dike û bi Kurdî ye: new= nû, roz= roj, newroz= nû
roj yanê roja nû, ne ku meha nû ye.

Gelek navên curbecur ji bo mehan tê bikaranîn. Navên mehên Kurdî yên ji alê
Enstîtuya Kurdî (Stenbol) ve hatine pejirandindin û di salnama Enstîtuyê de
hatine weşandin ev in: Adar, Avrêl, Gulan, Pûşper, Tîrmeh, Gelawêj, Rezber,
Kewçêr, Sermawez, Berfanbar, Rêbendan û Reşemî.

Piraniya mirovan heta dema Împaratorê împaratoriya Roma Gajus Julius Caesar b.z.
100-44, dem bi Salnameya hîvê dihejmartin. Gava hîv difitilî û dîsa dibû wek
bilindbûna xwe ya cara çûyî, ew wext, wek “hîvekê” dihat dîtin û qebûlkirin. Ji
ber wilo ye ko hîna jî di gelek zimanan de ”hîv”, meh e.

Lê Misiriyan hîna berî wî çaxî bi gelekî, wext li gora ”gera” royê û gera
stêrika bi navê Sîrîus dihejmartin. Sîrîus, gava sala xwe dikir, dîsa av û merdî
dida Nîlê. Ew dem û cîh jî kifş û pîvayî bû. Ew bêtir nêzîkî rastiyê bû.

Yûnaniyekî bi navê Ptolemaios ew zaniyarî baştir organîze kirin, li ser nexşeyan
raxistin û ragihandin Yûnaniyan. Ptolemaios li Aleksandria dima û ji Misiriyan
fêr bûbû. Ew fêrbûna Yûnaniyan, îro hîna bingehê astrolojiya dinyayê ye. Romî jî
ji Yûnaniyan fêr bûbûn.

Her çi Gajus Julius Caesar bû mîrekî xwende bû, astronomiya Yûnaniyan zanîbû û
wilo a Misiriyan zû ji hev derxist û sîstema nû ava kir.

Caesar, sala 46 b.z. hejmartina demê bi salnameya rojê, sal kir dozeh meh, 365
roj û her ji çar salan jî rojeke zêde wek sala bermayî ditîn. Ew tê digihije ko
saleke rast, wilo ye. Û her wilo wî nav li mehan kir. Ji ber ko Caesar wî çaxî
li Misirê bû, Kleopatra VII. ji xwe re anîbû û bi nîvê Misrê re hîna di şer de
bû, sîstema xwe ya nû pêşî salekê li Misirê ceriband û piştî wê li Roma bikar
anî.

Demjimara Julius Caesar ko jê re Salnameya Julianî tê gotin, dor 1550 salan rast
hat qebûlkirin. Lê saleke royê, di rastiya xwe de ji demjimara wî dirêjtir e.
Her ji çend salan dor saniyeyekê wenda dibû. Wî çaxî Pop û Vatikanê biryar da ko
komîsyoneke nû bê avakirin û demjimareke nû bê hesabkirin. Tiştê ko wê komîsyonê
derxist, wek a niha ye. Lê dîsa jî saet û demjimar, rastiya dirêjbûna sala royê
dernaxin. Her ji sedsalekî çend saniye wenda dibin. Carê rêxistinên demjimariya
dinyê li hev dikin û wext rast dikin.

1. Januari, îngilizî. january: (Çileya Paşîn, Rêbendan) ji navê xweda Janus tê.
Janus, xwedayê Romiyan ê mezin e û li Îtalya dimîne. Ew, xwedayê pêşî û destpêka
jiyanê ye. Gotina pêşî, di maneya deriyê destpêka jiyanê yê pêşî de fam bikin.
Mezinatiya Janus carê dema meha januarî tê pîrozkirin. Navê wî ji gotina ko navê
derî ye tê. Bi latînî ji derî re janua tê gotin. Ji ber wilo heta niha jî li
Emerîka ji nobedarê deriyan re janitor tê gotin. Janus bi piranî bi du rûyan tê
sûretkirin. Her rûyekî wî li aliyekî dinere. Yek li pêşerojê, yek jî li
paşerojê. Navê rûyê Janus ji wir tê. Tê mana duhêli.

2. Februari, ingl. february: (Sibat, Reşemî) ji gotina latînî februare tê.
Februare tê mana pakkirinê, xwe pakkirinê. Li Roma kevn, ji bo rûmeta hatina
sala nû, cejna pakkirinê dest pê dikir. Romî hemû diketin karê pîrozkirina wê
cejnê; xwe, mala xwe, kuça xwe û bajarê xwe pak dikirin. Xweda Lupercus, xwedayê
şînkayiyê, wî çaxî dest pê dikir û bihar diyarî mirovan dikir. Sala nû wilo dest
pê dikir. Ji şahiyên pakkirinê yên ko ji bo spaskirin û rûmetgirtina xelatên
xweda Lupercus ko dibûn sedema hatina sala nû re, Februus dihat gotin. Februus
heta gava nav li mehan hat kirin, hêdî hêdî bûbû wek navê Lupercus ê din. Bi wî
awayî gava navê meha salê a dawî kirin februari, him navê wî û him navê cejna
biharê lê hat kirin.

3. Mars, ingl. march: (Adar) ji navê xwedayê Romiyan Mars tê. Mars, navê Ares ê
bi latînî ye. Ares, bi esil xwedayekî Yûnanî ye, ew lawê Zeus û Hera ye, xwedayê
şeran û şervanan e. Li ba Yûnaniyan ne xwedayekî gelekî birêz û qedirbilind e,
pir jê nayê hezkirin. Lê li ba Romiyan mezin e, dihat bawerkirin ko ew parêzgerê
bajarê Roma ye, sitara wî li ser bajêr heye. Ji ber wilo Ares ew rûmeta taybet
girtiye û navê wî li meha pêşî ya salê hatiye kirin. Ji ber ko di demhejmariya
Romiyan de Mars meha salê a yekem bû.

4. Aprîl, ingl. april: (Nîsan, Avrêl) ji gotina latînî aporos tê, tê mana bi dû
re, a bi dû re. Yanî Aprîl meha bi dû a yekem de bû, aporos bû. Hinên din
dibêjin ko ji gorina aperiere tê. Ew jî tê mana vekirinê.

5. Maj, ingl. may: (Gulan) ji navê xweda Maja tê. Maja, Yûnanî ye, ew xweda
bereketê ye. Li ba Romiyan xweda şînkayiyê jî ye. Maja yek ji Pleîadan e, keça
Atlas e, dotmama Zeus e. Zeus ji wê hez dike, wê ji xwe re tîne. Maja jê re
xwedayê rêber, xweda Hermes tîne. Hermes yek ji xwedayên Olympos e.

6. Juni, ingl. june: (Hezîran, Pûşber), ji navê xweda Juno tê. Juno, navê xweda
Hera yê bi Romî, latînî ye. Romî jê re Matrona jî dibêjin. Juno, keça Kronos û
Rhea ye, yek ji xwedayên Olympos ên mezin e, banûya gerdûnê ye, xuşk û jina Zeus
e.

7. Juli, ingl. july: (Tirmeh, Temmûz) ji navê Julius Caesar tê. Ji ber ko wî, ya
jî pêşevaniya karîna dewleta Romî a di dema wî de nav li mehan kiriye, navê xwe
li vê mehê kiriye.

8. Augusti, ingl. august: (Tebax, Gelawêj) ji navê qeyserê dewleta Romî ê pêşî
Augustus tê. Ew xwarzêyê Caesar bû û mîratxurê wî bû. Augustus, wilo piştî
Caesar hat ser text. Gotina qeyser a bi formên guherti ko îro di zimanên Ewropî
de heye, ji Caesar tê. Ji xwe ew gotin li ba Romiyan jî nevê mezinbûnekê bû. Wek
gotina mîr, siltan û şah. Ew gotin bi Augustus re bû navê serokê dewletê.

9. September-september- ( Îlon. ) Navê vê mehê, ji gotina latînî septem, yanî
heft tê.

10. Oktober-october- ( Cotmeh. ) Ocktober wek navê mehê, ji gotina latînî octo,
yanî heşt tê.

12. December-december- ( Çileya Pêşîn-Rezber. ) Ji gotina latînî decem, yanî deh
tê.



https://ku.wikipedia.org/wiki/Ronesans

Ronesans, ronêsans demek e ku di navbera sedsalên 15'an û 16'an de ajot. Ev dem,
weke dema "ji nû ve bûyîn" û ankû weke dema reformasyonê jî tê zanîn. Berî
zayinê di dema antikê dema Atena de, bi felsefê re demeka pêşketî jîya bû.
Piştre ku dem tê serdema navîn, wê bandûr û afirînerîya wê demê, wê weke ku ji
holê ra bibe. Bi wê re, serdema navîn, ku ji sadsala 5'an û heta sadsala 13'an û
ankû sadsala 14'an ku tê hasibandin, wê tenê bixwandin û fêrbûna li ser pirtûk,
nivîsar û hwd ên wê dema antikî re bi buhurê. Di wê demê de awandanî û ankû
mîmarîtî, felsefe, zanist û çand û hwd wê pêş bikeve. Lê piştre, ku ev dema
serdema navîn b uhurt, êdî wê demeka nû destpêkê bike û jêre were gotin
Ronesans. Ev dem, wê bi teybetî, wê di destpêekê de weke ku wan demên berê bibîr
dike, pirtûkên wan dixwêne û ji nû ve dike ku weke wê demê bi zanebûn jî, ji ber
vê yekê, jê re tê gotin ronesans û ankû bi wate gotinê vejiyan an jî
jinûvebûyîn.

Destpêka Ronesansê, li bajarên wê demê ên ku di rêye xwe ya pêşketinê de bûn, ên
weke Floransê, Venedîgê û hwd de destpê dike û piştre hin bi hin li hemû rojava
belav dike. Piştî ku paytaxta Bîzansê Konstantînopolîs hat fetih kirin, êdî hemû
zanist û zaynariyên wir jî, barî rojava dikin, wê bandûra vê jî di wê pêşketina
ronesansê de bibe. Ji ber ku piştî fetihkirina Konstantînopolîsê êdî ti zanist
li vir ji xwe re mafê xwe hanîna ser ziman û pêşketinê nabînê.

Pirtûkên Aristo, Platon, wê weke ku ji nû ve werina kifşkirin û xwandin. Wê
dibistanên bi navê wan di wê demê de ji nû ve werina vekirin. Zanyarin weke
Aresmus wê derkevin. Avadanî, û ankû mîmarî, çand û huner û hwd wê ji nû ve
bidest pêşketina xwe bide. Mirov, wê weke ku ji nû ve ji xewê rabê wê lê were.

Bi olê re jî, oldarên weke Martin Luther, wê destpêka protastantiyê ku weke
mezhebê xiristiyanîtiyê re û li dijî keyê Şarkhan bi xwepêşandinê dest pê dike,
û êdî bi wê re wê navê protastan li xwe bike wê pêş bikeve. Li ser wê re ol, wê
êdî bikeve pêvajoya xwe re raformê de. Şerên Sihsalî, wê di wê demê de destpêkê
bikin û mirovên weke Thomaz Munzer, wê di wê demê de weyneke xwe bileyizin. Ev
hemû, wê bina temenê raformê. Piştre, êdî felsefe pêşketina xwe dike û êdî
pêşşengtiya wê rewşê dike. Êdî bi aqil û mentiq, wê ji nû ve bêne ser ziman. Li
ser wê re, weke ast û pîvana mirov, wê mentiq, were derxistin li holê û bi wê
werênin ser ziman. Bi vê re, êdî pêşketina zanistê hin bi hin wê destpê bike.
Dem, ji nû ve weke ku aqil kifş dike û bi kifşkirina wê û nivîsandina wê re, êdî
xwe ji nû ve weke ku di afirêne ji her aliyê ve.

Mirovên weke Ibn Ruşd bixwe jî, ji wê pêşketina ronesansê re kedaka wan ya mazin
heya. Ji ber ku Ibn Ruşd li rojava derdikeve li pêş ew li wir bi navê Averroes
tê nasîn.



https://ku.wikipedia.org/wiki/Platon

Platon (Grekî ya kevn: Πλάτων Pláton, Grekî ya îro: Πλάτονας Plátonas, latînî:
Plato) firmesunek (fîlosof) navdar ê Grekî ya Antîk e. Di navbera salên 427 b.z.
û 347 b.z. de li Yewnanîstanê jiya ye.

Navê wî yê rastî Aristokles e. Ji ber milên wî yên fireh û laşê wî yê "atletîk"
jê re gotine "Sing fireh" û bi vî navî hatiye naskirin. Di nav misilmanan de jê
re Eflatûn jî tê gotin. Ramanên wî bandorek mezin daye ser Felsefeya îslamê û
xiristiyantî.

Ji 20 saliya xwe hetanî mirinê Şagirtiya Sokrates û mamostetiya Aristoteles
kiriye. Avakerê Akademiya Atînayê ye. Li ser ramanên Platon ên felsefîk hê jî
nîqaş tên kirin. Platon destpêk û yekemîn fîlozofê girîng ê felsefa rojava ye.
Di felsefa Yunana Antîk de Firmesunên berî Sokrates ( firmesunên yekemîn an jî
firmesunên xwezayê) bêhtir li ser felsefa materyalîst sekinîne. Di felsefa Antîk
de ramana materyalîst bi Demokrîtosê Atomî re gihiştiye qada herî bilind. Li
hemberî vê, ramana Îdealîst jî bi Platon re gihiştiye merhala herî bilind.
Platon mîna wêjevan û hunermendekî hatiye perwerdekirin. Bi vî awayî, wî
berhemên xwe yên fikrî mîna hostekî bi helbestan xemilandiye û bi sedsalan
bandorê li mirovahiyê kiriye.

Platon berhemên xwe bi awayên diyalogan nivisandiye. Di diyalogên wî de piranî
Sokrates cih digre. Sokrates bi mirovan re ramanên wan nîqaş dike û bi vî awayî
nakokiyên ramanên wan derdixe holê. Platon piranî ramanên xwe bi axaftinên
Sokrates daxuyakiriye.

Platon, gotiye ku giyana mirov piştî mirinê digihije cîhana ebedî a ramanan.
Ramanên wî di Çaxa Navîn de ji aliyê fîlozofên Ereb ve hatiye veşartin û Piştî
Ronesansê ji Yunaniya Antîk hatiye wergerandin.

Beriya Platon pirranî fîlozofên materyalîst navdar bûn, wekî Demokrîtos. Lê
Platon riya îdealîzmê hilbijartiye û bingeha îdealîzma Rojavayî avêtiye. Zimanê
wî zimaneke helbestî ye û bi hezaran salan e bandora xwe li mirovan dike.

Platon wekî armanc "baş" ê dide ber xwe û bi qasî kamiliya mirov, civakek kamil
dike armanc. A herî rast û kamil "îdea" ye, em û rastiyên me wekî kopiyek
rastiyê ne. Bi riya zanîn û başiyê mirov nêzîkî rastiya kamil dibe. Gerdûn
bêdawî û berdewam e. Ne beriya wê heye, ne jî dawiya wê. Gerdûn digere û di
dirûvê girseyê de ye.



https://ku.wikipedia.org/wiki/Napoleon_Bonaparte

Napoleon Bonaparte, (1769-1821) yek ji mezintirîn serokên Fransayê yên piştî
şoreşa sala 1789'an û yê ku tamar û çemikên wê di civaka Fransayê de bi cîh kir
bû. Napoleon di 15'ê gelawêja 1769'an ji malbateke îtalî ya xwenedan li girava
Korsîkayê hat cîhanê, ligel ku ji mala Bonaparte tu kesî karê leşkeriyê ne kirî
bû jî Napoleon di şanzdeh salîya xwe de bû serbaz (ango, lieutenant). Bavê wî
Carlo parêzer bû, û bi doza serxwebûna Korsîkayê re le bikî bû. lê piştî
dagirkirina Korsîkayê ji alî Fransayê ve sala 1768'an û ji ber ku ew bi xwe ji
malbateke xwenedan bû, bavê wî tevle arîstokrasiya (torîna) Fransayê bû, û bi
bandora wî lawê xwe Napoleon di bin saya qralê Fransayê Louisê XVI'an de li
amojgeha leşkerî ya Brienne-le-Château û li École Militaire ya Parîsê xwendin.

Xwendina Napoleon ya supa di sala 1785'an de hêviş bu, û bû serbaz II di beşê
gulebaranê di sobara Fransayê de. Piştî ku Şoreşa Fransayê dest pê kir, Napoleon
di sala 1791 an de di parêzerên netewî yên Korsîkayê de bû serheng (kolonî), lê
piştî ku Korsîkayê serxwebûna xwe leşkere kir, Napoleon ligel malbata xwe revî
Fransayê û li wir bû kaptanê hêzeke Fransewî ya ku bajarê Toulonê dorpêç kirî
bû, ji ber ku Toulon bi alîkariya gemiyên Brîtanyayê li dijî Komara Fransayê û
şoreşa wê derketibû, li wir Napoleon bu şongirê serokê beşê gulebaranê yê ku
birîndar ketibû, û karî alîkariya Brîtanyayê bişikanda û herweha karî Toulonê ji
nû ve vegerînê bin axatiya Fransayê.

li encama vê serkeftinê de Napoleon hat xelatkirin û diyaroka wî ya leşkerî
bilind bû, ango di 24 salîya xwe de bû serheng. Di sala 1795'an de Napoleon
serpêçîk li hember desthilata şoreşî li Parîsê talankir, û pê re ji Joséphine de
Beauharnais zewicî, ya ku yek ji jinebiyên qinareyê (giyotîn) û diya do zarokan
bû.

Di sala 1796'an de Napoleon bû serokê sobara Fransayê li Îtalyayê, û gelek
generalên austrî ligel hijmareke mezin ji leşkerên wan şikandin, heya Austriya
mecbûr ma ku aşitiyê ji Napoleon bixwaze, lewra peymana Campo Formio hat
morkirin, ya ku ji mercên wê hemî herêmên ji aliyê Fransayê ve hatibûn dagirtin
bidest wê de bimînin.

Li bakurê Îtalyayê Napoleon qiraliya Cisalpine ya ku paşê bi navê Îtalyan hat
naskirin afirand, û ji bo xurtkirina cihê xwe li Fransayê Napoleon bi milyonan
gencîneyên şer şandin Parîsê.

Di sala 1798'an de, û di gavekê armanca xwe asteng û larkirina bazirganiya
Brîtaniyayê ya bi rojhilat re, Napoleon bargeyeke derî rêkir Misirê, ya ku wê
demê di bin destê Osmaniyan de bû û karî ew dagirta; lê serkeftina Napoleon pir
dirêj nekir, çimkî piştî demeke kurt gemiyên brîtanî di bin serokatîya Nelson de
tengava Ebû Qîr dorpêçkirin û karîn gemiyên Fransa tev bişewitandana; lê
arîşanên (meneviyên) Nalopeon hîç nizim nebûn ligel ku têkiliyên wî bi hikûmeta
navendî re li Fransa qutbûn. Napoleon bi rêya zana û yasanas û lêkolînerên ku bi
xwe re anîbûn Misirê pir ezgerî li wir çêkirin, berî her tiştî benîtî û
Feudalîzm rakir û dîroka Misira Kevin vekoland, herweha ji cîhanê re yek ji
dewlemendtirîn û kevintirîn şaristaniyên mirovantiyê pêşkêşkir.

Pê re Napoleon bargeyek şand Sûriyê ta rê li êrîşên osmaniyan bigire, lê ligel
ku bargeya wî binkeftî bu; Napoleon riswatîk mezin gihand Osmaniyan dema ku
leşkerên wan bi şêweyekî şermî şikandin, di vê navberê de qompileyek (polt) ji
alî Rûsya, Austriya û Brîtaniya li dijî Fransa dihat çêkirin.

Piştî Napoleon nûçeya hevpeymana dijbertiya Fransa bihîst, wî biryar da ku
vegere Fransa û general Kléber bû şongirê wî li Misirê. Li Parîsê, Napoleon
beşdarî pilanik têkbirina hukûmeta Fransa bu, û ligel hevalan desthilat xist
destê xwe. Bi vî şêweyî Napoleon rêjîmekî nû damezirand, û destûra bingehîn ya
vî rêjîmî destekî bêsînor da serokê rêjîm, belê ewjî Napoleon bû, yê ku wek
konsolê yekemîn hat naskirin. Di sala 1802'an de destûra bingehîn hat dorandin û
nivîsa xwe ya nû hêl da Napoleon wek konsol heya mirinê, û di sala 1804'an de ew
wek împerator hat binavkirin. Ev guhertin bi terzekî dilxweş ji gelê Fransayê ve
dihatin pejirandin.

Di sala 1800'î de, Napoleon cihê xwe xurt kiribu dema ku çiyayên Alpê
derbaskiribu û austrî li Marengoyê şikandibûn, pê re peymana aştiya Ewropa ya
giştî morkir, ya ku çemê Rînê wek sînorên rojhilat yê Fransayê nîşan kir.

Di sala 1801'an de, Napoleon Konkordata (lihevhatina) bi papayê Vatîkanê re jî
danîbu, ya ku dilsarî bi dîwara katolîk ya romî re bidawî kiribu, û aramiya
hundir ya Fransayê jî parast, piştî helwesta negatîv ya dîwara katolîk ji şoreşa
Fransa.

Hemî ezgeriyên ku Napoleon afirandibûn li Fransa hatin pêşwazîkirin, herweha
hemî dibistan ketin bin kontrola navendî ya hukûmetê, sîstema dadgehan hêsantir
bû, û zagona Fransayê hat standardkirin di Code Napoléon de û şeş zagonên dî yên
ku mafên sivîl, azadiya olan û takemafên dî yên ku şoreşa Fransayê vexweribûn
parastin.

Di sala 1803'an de, Brîtaniya bi kiriyarên tund yên Napoleon hat tûjikirin, û di
encamê de şer di deryayan de bi Fransa re hat serborîkirin, û piştî do salan
Rûsya û Austriya hevpeymanek nû bi Brîtaniya re danîn, lewra Napoleon sêwiranên
(pilanên) êrîşkirina Brîtaniya çêkirin û leşkerên xwe berve hêzên rûsî-austrî
birêkirin, û ew di cenga Austerlitzê ya 2'ê heyva berçileya sala 1805'an de
şikandin.

Di sala 1806'an de, Napoleon qiraliya Napoliyê dagirt û birayê xwe yê mezin
Joseph kir qiralê wê, pêre Napoleon Komara Holandê guhart qiraliya Holandê û
birayê xwe Louis kir qiralê wê, paşê berê xwe da mîrîtiyên almanî û li wir
Konfederasiyona Rînê damezirand û xwe kir parêzerê wê.

Terz û kiriyarên Napoleon bihna Prûsya (mîrîtiya almanî ya tev mezin) tengkir,
lewra Prûsya berê xwe da Rûsya û vê re hevpeymanek danî bû êrîşkirina
konfederasiyona ku Napoleon damezirandî, lê Napoleon herdu leşkerên prûsî û rûsî
lipeyhev li cengên Jena, Auerstädt û Friedland pelixandin û peymana Tilsitê bi
Aleksanderê I danî, ya ku Napoleon têde Mîrîtiya Prûsya biçûktir kir.

Bo qutkirina têkiliyên Brîtaniya bi Ewropayê re, Napoleon pergalê "sîstema
kontînental" damezirand, û bi rêya wê dorpêçek aborî li dijî bazirganiya
Brîtaniya bi Ewropayê re danî, û ji ber ku Portûgal û Spanya destekên Brîtaniya
bûn, Napoleon di salên 1807'an û 1808'an de ew herdu dagirtin û desthilatiya wan
li birayê xwe û xezûrê xwe belavkirin, ango birayê wî Joseph bu qiralê Spanyayê
û xezûrê wî şona Joseph li Napoliyê girt.

Gelê spanî bi berxwedaneke çekdariya tund pêşwaziya gihîştina Joseph ya Spanyayê
kir, vêça hemû serkeftinên Napoleon li wir tiştekî rêjeyî bûn, ango vê
berxwedanê ya ku paşê bi navê Şerê Nîvgirava Pîreneyê (an jî "Penînsular")
hatibû naskirin, bi alîkariya Brîtaniya ji gerîlayên spanî re pênc salan
berdewam kir û 300.000 leşker ligel hejmareke diravî nediyar ji Fransayê
daqirtand. Belê ev qamûşa ku pişta împeratoriya Fransayê birîbu, çimkî piştî vê
ziyanê Fransa nema karibû xwe ji nû ve wek berê rake ser lingan û hêdî hêdî hemû
împeratoriya fransî hilweşiya.

Di sala 1809'an de Napoleon austrî carik dî li Wagramê şikandin û herêmên îlîrî
(yên ku niha beşek ji Kroatiya, Serbiya û Bosniya-Herzogovîna ne) xistin nav
împeratoriya xwe, pê re dewletokên papayî hilweşandin. Di vê navberê de Napoleon
jina xwe Joséphine berda û bi keça împeratorê Austriyayê ji malbata Habsburg
Marie Louise duşesa Parmayê ve zewicî, bi vî şêweyî Napoleon malbata xwe bi yek
ji kevintirîn malbatên desthilatdar yên li Ewropayê ve girêda.

Armanca Naopleon ji vê girêdanê ew bû ku zarê xwe yê di sala 1811'an de hatibû
dinê ji aliyê mîrîtiyên ku wî damezirandibûn ve bê pejirandin. Ligel vê
serkeftinê împeratoriya Napoleon jî di wê salê de gihîşt firehtir sînorên xwe,
piştî xistina Bremen û Lübeck ligel Holandê nav împeratoriyê.

Li qiraliyên ku Napoleon li Ewropa damezirandibû Zagona Napoleonî (bi fransî:
Code Napoléon) hat bikaranîn. Feudalîzm û benîtî hat rakirin, azadiya olan ji
bilî Spanya li hemû qiraliyan hat belavkirin. Ji her qiraliyekê re destûrekî
bingehîn hat dayîn, têde mafê dengdanê ji mêran re parastî bû, herweha terzê
pergalê Fransayê li wan qiraliyan jî belav bû. Bandora ezgeriyên Napoleon li van
qiraliyan berdewam kir heya ku gel ji wan bi dûr ket dema ku zordestiya Napleon
di komkirina bacan û serbaza leşkerî de diyar bû, lê gelê wan qiraliyan tu carî
sûda ji zagonên Napoleon girtine nadarnekirin.

Di sala 1812'an de, Napoleonê ku hevpeymana xwe bi Alexander I re têkçû, êrîşeke
mezin li dijî Rûsyayê destpê kir, lê piştî demeke kurt Napoleon ji wir kişî ji
ber ziyanên mezin yên ku gihîştin sobara wî li Moskowê.

Têkçûna Napoleon li Rûsya wêrekiya ewropiyan derxist holê, ango ew li dijî
Napoleon bûn yek, lê ligel ku Napoleon bi şêweyekî bêhempa şerê wan kir;
ciyawazî di navbera Napoleon û generalên wî de tişkî jênerevbû. Di sala 1814'an
de şêwirmendên Napoleon nerazîbûna xwe li hember berdewamiya şer diyarkirin,
piştî Ewropiyan berdana Napoleon ya desthilatê ji lawê xwe re nepejirandin,
Napoleon ji nişka ve û bi şêweyekî bêmercî desthilat berda û li girava Elba li
deryaya Sipî hat koçkirin. Pîreka Napoleon Marie Louise û lawê wî li şon bavê wê
împeratorê Austriyayê ketin zîndanê, Napoleon nema ew carik dî dîtin.

Napoleon di destpêkê de banga aşitiyê li ewropiyan kir, lê wan li Napoleon wek
mirovekê derzagon dinêrîn, ji ber wê banga wî redkirin. Bîhna Napoleon pir
tengbû û biryar da ku ewropiyan pêşbike, di encamê de wî bargeheke mezin rêkir
Belgiyayê, bargeha ku bi şikestina wî di cenga Waterlooyê 18'ê hezîrana sala
1815'an de hêvişbû. Li Parîsê cemawerê Fransayê li ber Napoleon gerîn ku dest ji
şer bernede, lê siyastmedarên fransî desteka xwe ji Napoleon kişandin, lewra
Napoleon revî Rochefortê. Li wir Napoleon ji alî serokê hêza brîtanî ya Şerê
Waterlooyê, Bellerophon ve hat binçavkirin, û vê care koçberî herêmeke pir dûr
bû, ta nikaribe carik dî vegere, herêma koçberiya wî girava Saint Helena li
başûrî girsava Atlantîk bû. Napoleon li wir heya mirina xwe di 5'ê gulana sala
1821'ê de ma, pê re bi demekê laşê Napoleon vegerî Fransayê û di goristana
Invalidesê de bi aramî razbû.

Belke ji yên ku bi we ra ne lê qet newêrin vê yekê bêjin we û ditirsin ku wê
bînin zimên, xof bikin.



https://ku.wikipedia.org/wiki/Libnan

Libnan (bi erebî: لبنان Lubnān) an jî Komara Libnanê (bi erebî: الجمهورية
اللبنانية Al-Jumhūrīyyah al-Lubnānīyyah) welatekî li rojhilatê Deryaya Spî ye.

Li bakur û rojhilatê Libnanê, Sûrî, li rojava Deryaya Spî û li başûr jî Îsraîl
heye. Heya destpêka salên 70´î Libnan welatekî dewlemend û biewle bû. Piştî şerê
Ereb - Îsraîl gelek Filistînî hatin Libnanê. Li Libnanê gelek netewe û hindikayî
dijîn. Mixabin çaresernebûna pisrgirêka Filistînê û nakokiyên Ereb û Îsraîlê bû
sedema şerê navxweyî ku vê şerî Libnan kir welateke qada şer û kambax. Nêzîkî
150.000 kesî jiyana xwe ji dest dan. Beriya salên 70´î Libnan welatekî tûrîstîk
bû û ji paytext Bêrûtê re digotin "Parîsa Rojhilata navîn".

Li Libnanê gelek kurd jî dijîn. Herwiha asurî û ermenî jî gelek in. Libnan
ji %70'î misilman (sunnî û şîî) û ji %30 jî xiristiyan (katolîk û ortodoks) ne.
Zimanê fermî erebî ye (fransî, îngilîzî û bi ermenî jî tê axaftin)



https://ku.wikipedia.org/wiki/Kolombiya

Kolombiya (/koˈlombija/ ko-LOM-biya; Spanî: [koˈlombja] ( Guhdar bike)), bi
fermî Komara Kolombiyayê (bi spanî:  República de Colombia ? / i), yek welatekî
derî parzemînê ya bi giranî li bakurê Amerîkaya Başûr û bi herêmên di Amerîkaya
Navîn hatiye rewanekirin. Sînorên Kolombiyayê li bakurê rojava bi Panama, li
rojhilatê bi Venezuela û Brazîl û li başûr bi Ekuador û Perû re parve dike.
Sînorên deryayî yên Kolombiyayê jî wek bi Kosta Rîka, Nîkaragua, Hondûras,
Jamaika, Komara Domînîk û Haîtî re parve dike. Makezagona komara dewleta yekîne
bi sî-û-du departementan pêk tê. Herêmên tiştên ku niha Kolombiya di destpêkê de
ji aliyê niştevanên gelên resen ên Kolombiyayê tevî ku Muisca, Quimbaya û
Tairona bû.

Destpêkirina spaniyan a di sala 1499'an de pêvajoyekî fethê û mêtîngeriya di
dawîya afirandina Cîgirkeyane ya Nû Grenada, bi paytexta wê ya li Bogotá hatibû.

Navê "Kolombiya" navdêrekî navê dawî ji Christopher Columbus (Îtalî: Cristoforo
Colombo, Spanî: Cristóbal Colón) e. Ev ji aliyê şoreşgerê Venezuelayê Francisco
de Miranda wekî referansa ji bo hemû cîhana nû ducan bû, lê bi taybetî jî ji bo
wan beşên di bin serweriya Spanî û Portûgalî bûn. Nav paşê ji aliyê Komara
Kolombiya ya di sala 1819'an de ji navçeyên Cîgirkeyaneya kevn yên Nû Grenada
(ku Kolombiyaya îro, Panama, Venezuela, Ekuador, û bakurê rojavayê Brazil)
avakirin hate qebûl kirin.

Dema ku Venezuela, Ekuador û Cundinamarca hatibû ku ji bo wek dewletên serbixwe
hebin, Wezareta berê yê Cundinamarca wek bi navê "Komara Nû Grenada" pejirandin.
Nû Grenada bi awayekî fermî navê xwe di sala 1858'an de ji Konfederasyona
Grenadayê guhertin. Di sala 1863'an de nav dîsa hate guherandin, ev dem ji bo
Dewletên Yekbûyî yên Kolombiyayê bû, berî dawiya pejirandina navê yekûn wê di
sala 1886'an de wek – Komara Kolombiyayê – hate guhertin.

Ji bo ku vî welatî û hikûmeta Kolombiyayê venêrîn, mercên Kolombiya û República
de Colombia bi kar tînin.

Ji ber cihên xwe, herêma ku niha ji Kolombiya korîdorên koçberiya mirovan ji
Mezoamerîkayê û li Karîbê ber Andes û Amazon zûtir bû. Arkeolojîkên malperên
Pubenza û El Totumo di Geliyê Magdalena ku 100 km dikeve başûrê rojavayê Bogotá
kevntir dibînin.

Ev malperana ji heyama Paleoindian (18,000-8000 de BZ) ye. Li Puerto Hormiga û
malperên din jî, şopên ji serdema Arkaîk (~ 8000-2000 BZ de) hatin dîtin.
Kevneşopên li herêmên El Abra û Tequendama ya li Cundinamarca nîşan didin ku
dagirkirina zû bûn. Ji kevintirîn kûzxane li Amerîkayê li ba San Jacinto ji
dewrana 5000-4000 BZ de vedîtin.

Li axa Kolombiyayê ya îro bi bazirganiya navxweyî û qeytanên zêr li herêmê re
eleqedar bûn. Li vir Împaratoriya Înkayê, Muisca, Tayrona, Sinú, Quimbaya û San
Agustín çanda ji bo sedsalan jîyandin.

Bi navê Christopher Columbus qet behsa axa Columbus lingê nedanîn. Axa
Kolombiyayê, di destpêka sedsala 16'an de Gonzalo Jimenez de Quesada û Sebastian
de Belalcázar ji aliyê fermandarkirina spanî hate dîtin û nav kolonîyên de hate
guhertin. Rodrigo de Bastidas di sala 1525'an de bajarê Santa Marta ava kir.
Piştî vî bûyerê welat di peravên bakurê deryaya Karîbê de li pey bajarê
Cartagena ava bû. Di sala 1538'an de şêniyên Gonzalo Jimenez de Quesada bi
dayîna navê cîwarê Bacatá rizgarkirin û di vir de bajarê Bogotá damezrandin.

Heta sedsala hîjdehê, welat ji aliyê Hispanikên spîyan de biryar hat girtin.
Hingê di şerê ji bo serxwebûnê li Amerîkaya Bakur û şoreşên Fransayê bêhtir xurt
dest pê kir. Di sala 1808'an de Napoleon şerê serxwebûnê kolonîyên Spanî yên li
Parzemîna Amerîkayê îlankirin, dema ku Spanya hate dagirkirin. Bi vî awayî,
Simón Bolívar serkêşiya hêzên serxwebûna xwe li Cartagena û Kolombiyayê ya di
sala 1821'an de bi navê Kolombiyaya Mezin vegirtina li Kolombiyaya îro, Ekuador,
Panama û Venezuela federasyon îlan kirin. Di sala 1829'an de Venezuela û di sala
1830'an de Ekuador ji federasyonê derketin.

Di sala 1886'an de, welat û parzemîn ji aliyê Columbus hatibû keşif kirin û bi
navê Komara Kolombiya hatibû îlan kirin. Di sala 1903'an de, ku welatê Panama
parmendekî vî axê ye, dewletekî serbixwe ya ji Kolombiyayê bi alîkariya
Amerîkayê ji hev veqetiyan. Panama di heman salê de xwedî mafê bikaranîna Cihoka
Panamayê da Dewletên Yekbûyî yên Amerîkayê. Ji ber vê cudabûnê heta sala 1921'an
berdewam bû, ku di navbera Kolombiya û Dewletên Yekbûyî yên Amerîkayê hate
jiyandin. Piştî vê dîrokê di rêveberiya Kolombiyayê de herdû partiyên mezin wek
Partiya Kevneperestî û Partiya Lîberal serdest bûn. Lê, bi pevketina di navbera
her du partiyan lihevketinên navxweyî û rêveberiya ji aliyê dîktatoriyê ji bo
demekî dirêj bû sedema welat. Lihevketinên navxweyî, ku di dema niha de ji aliyê
hikûmeta sivîl a li Kolombiyayê tê îdarekirin berdewam dike.

Tevlihevekî mezin li Kolombiyayê ji sala 1948'an heta sala 1953'an de pêk hat.
Violencia bi navê şîdetekî pevçûnê de qewimiye. Di sala 1950'an de, hikûmeta
kevneperest ên Mariano Ospina Pérez li ser kevneperestê din Laureano Gómez ku bi
cîgirê wî Roberto Urdaneta re rêveberiya zexm pêşandan. Di dema erkeya sê-salî
de tê texmînkirin ku 80.000 kesan jiyana xwe ji dest da. Violencia, heta sala
1963'an berdewam kir. 200.000 kes di vê demê de hatine kuştin. Komekî gerîlayên
çepgir ên FARC'ê têkoşîna li dijî Violencia dan destpêkirin. Di sala 12 Tebax
2002'an de Serok Álvaro Uribe Vélez ji ber bûyerên li welat Rewşa awerte ji bo
90 rojan îlan kir.

Kolombiya li rojavayê Amerîkaya Başûr de cih digre û sînorên li ser Atlantîkê
(1626 km bendikê peravê) û sînorên li ser Okyanûsa Pasîfîk de (1448 km) cih
digre. Li başûrê Kolombiyayê sînorên li ser welatên cîran wek Ekuador (590 km
sînor) û Perû (1626 km), li başûrê Brazîlê (1645 km), li bakurê Venezuela (2050
km) û li bakurê rojavayê li ser sala 1903'an de hevqetandina ji aliyê
Kolombiyayê ve Panama (225 km) ye.

Ji ber ku Ekvator ji aliyê Kolombiyayê ve digere, welat di qada hewayê ya
tropîkalê de ye. Li bakur, ango li Peravên Karîbê zuha yên pirtir ji welatên din
e. Li gor Bilindahî ya Deryayî çar herêmên avûhewa cihêkirin. Li deştan (Llanos)
ji avûhewayê tropîkal 24°C ra digre, wek di navbera 1000 û 2000 m mezintirîn
avûhewayê tropîkal (17-30°C), di navbera 2000 û 3000 m saretropîkal (12-17°C) û
li herêmên çiyayî (Páramos) 3000 m alpê bilind avûhewayê cemedan (di bin 12°C)
e.

Bajarê herî mezin ên Kolombiyayê ev in: Bogotá, Medellín, Cali, Cartagena de
Indias, Barranquilla, Ibagué, Manizales, Pasto, Cúcuta û Bucaramanga.

Kolombiya, endamê rêxistinên wekî Neteweyên Yekbûyî (1943), Rêxistina Dewletên
Amerîkayê (1948), ya G-77 (1964), Civaka Ant'ê (1969), ya G-24 (1971), Rêxistina
Peymana Hevkariya Amazonê (1978), Yekîtiya Neteweyên Amerîkaya Başûr (ji 2004 ),
Civakên Amerîkaya Latîn û Dewletên Karîbê CELAC (2010) û Yekbûna Pasîfîkê
(2013), wekî yek ji endamên damezrêner yên rêxistinên navneteweyî ye.



https://ku.wikipedia.org/wiki/Kevir

Kevir û kuçik (ber, kuç, (bi soranî: berd, bi zazayî: kemer û kemen) tiştekî ji
mîneral û xîçan (kevirokan) pêk tê ye. Kevir asteke materyalên bingehîn ên
gerdûnê ye.

Dîroka çêbûna keviran girêdayî sarbûna magmayên xwedî germahiyên awarte ne.
Xweza bêî rawestan diguhere û gelek tiştên jîndar piştî mirinê wekî mîneral û
bermahiyan vedigerin xwezayê. Herwiha volkan kevirên nû diafirînin û hêzên
sereke yên erd û exteran (gerstêrkan) bêî sekinandin asta maddeyê diguherînin.
Hinan dikin kevir, hin keviran jî dikin xwalî.

Kevir di zimanê/n Kurdî de xwedî cihekî mezin e. Gelek wargehên cografîk bêjeya
kevir girtine. Kevir di wêjeya devkî ya Kurdî te sîmbola mêranî û wêrekiyê ye.
Herwiha kevir serhişkiyê û kêm-fêhmiyê jî bibîrdixe.

Gorî zanyariyê mirov objekta ku ji 63 mm mezintir e bi navê kevir binavdike. Yên
ji wê piçûktir, xîç, xîz, şel, xwalî yan arî hwd ne. Yên mezin jî sale (sehle),
zinar, moran, tal hwd ne. Mixabin li ser zimanê Kurdî kêm xebatên akademîk
hatine kirin. Lewra jî tasnîfa bêjeyan nehatiye kirin.

Dîsa kevir gorî serencama çêbûna xwe jî tê tasnîfbûn û binavkirin; Kevirê seqî,
kevirê xîz (kîs), kevirê moqî, kevirê kefê, kevirê kewke, kevirê pûç, kevirê
menîr, kevirê xişlore (xişlorik), kevirê heste (kevirê hesteyan), kevirê reş,
kevirê sîq, kevirê arkanê, kevirê asîman, kevirê aş, kevirê beresteyî, kevirê
çaqmaqan, kevirê hestem, kevirê kilsînî, kevirê qusekê, kevirê şebê, hwd.



https://ku.wikipedia.org/wiki/Jan_Dost

Ew di 12'ê adarê sala 1965 an de li bajarê Kobanî hatiye dinyayê. Xwendina xwe
heta lîseyê li Kobanî qedandiye. Ji sala 1985 an heta 1988an li zanîngeha Helebê
fakulta zanistê beşê Biyolojiyê xwend, lê temam nekir.

Jan Dost di dehsaliya xwe de dest bi nivîsîna helbestên erebî kir paşê ji
panzdesalî de qulipî zimanê kurdî. Çîroka wî ya yekem Xewna Şewitî sala 1993 an
di pêşbirka kurteçîroka Kurdî de li Sûriyê xelata yekem stand. her weha li
Tirkiyê jî li ser sehneyê hate lîstin. ji bilî wê çîrokê, jan Dost çend çîrokên
din j nivîsandine, wek Mistek ax ku sala 2007 an li Almanyayê bû kurtefilmek, û
rûyekî şêrîn û hinin din.

Her weha gelek helbest û lêkolîn bi erebî û kurdî di rojname û kovarên cihê de
weşandine. Jan Dost di malpera Diyarnameyê de di quncika xwe ya bi navê Şevnem
de ji 2007an heta 2012 nivîsar dinivîsandin.

Jan Dost ji sala 2000î de li Elmanyayê dijî û ji Adara 2009 an de hemwelatiyê
Almanyayê ye.



https://ku.wikipedia.org/wiki/Elqa%C3%AEde

Elqaîde yan jî Elqaede (القاعدة anku bingeh, bi înglîzî al-Qaida yan al-Qaeda),
rêxistineke tundîxwazên îslamî ye ku di 1988'an de hatiye damezrandin[çavkanî
pêwîst e]. Rêxistinê di 11'ê îlona 2001'ê de êrîş anîne ser bajarên New York û
Washingtonê (DYA) û bi hezaran sivîlên amerîkayî kuştin. Êrîşa Elqaedeyê li dijî
Amerîkayê yek ji sedemên cenga Amerîkayê li dijî rêxistinê û rejîma Sedam Huseyn
li Îraqê bû. Dema sazkirina rêxistinê Usame bin Ladin serokê wê bû.

Li gorî çend çavkaniyan armanca wê derxistina "kafiran" ji welatên Îslamê ye
[çavkanî pêwîst e]. Wekî din dibêjin ku ew ne pabendî ti dada navneteweyî ye û
ew sivîlan jî wek leşkeran dike hedefa êrişên xwe[çavkanî pêwîst e]. Lêbelê
agahiyên di derheq vê rêxistinê de gişk biguman in. Lewra bi destê dijminên wan
ve tên belakirin. Ji ber wê hindê ne agahiyên piştrast in. Heta ku tê gumankirin
ka gelo bi rastî rêxistinke bi vî awayî heye yan ne[çavkanî pêwîst e]. Lewra ji
hin hêlan ve tê dozkirin ku rêxistineke bi vî rengî tuneye[çavkanî pêwîst e].
Tenê hêzên sîxûriyê yên dewletên wekî Îsraîl û DYA li ser navê vê bizava xeyalî
daxwazên xwe yê hovane pêk tînin [çavkanî pêwîst e].



https://ku.wikipedia.org/wiki/D%C3%AArika_%C3%87iyay%C3%AA_Maz%C3%AE

Dêrika Çiyayê Mazî an jî Dêrik (bi tirkî: Derik ) navçekî û bajarekî li Bakûrê
Kurdistanê ye. Dêrik ser bi Parezgeha Mêrdînê ye.

Di sala 1874'an de dezgeha şaredarî li Dêrikê hatiye damezrandin û ji dest pêkê
heta sala 1923an bi Amedê ve girêdayî bû. Ji sala 1923an û pê ve bi Mêrdînê ve
hatiye girêdan. Li gora serjimara îniya di Cotmeha sala 1927'an de, li navenda
navçeyê 528 mal, 38 dikan, Mizgeftek û Dêrek hebû ye. Dîsa li gora vê serjimarê,
serjimara bajêr li ser hev 6930 kes in û ji vana 1370 mêr û 1278 jî jin in. Tevî
jimara gundên li ser hev serjimara bajêr 15 111 kes in û ji vana jî 8181 kes
pîrek û 6930 kes jî mêr in.

Dêrik, sê aliyên wê bi çiyayên asê ve girtiye, pişta wê li Çiyayê Mazî û berê wê
li Wêranşar û li beriya Serê Kaniyê ye. Beriya Dêrikê ji quntêna Çiyayê Mazî
dest pê dike û her ku ber bi deştê ve dadikeve bilindahîya erdê wê nizim dibe.
Li ser milê çepê sînorê erdê wê dighêje deşta Qoserê û îklima wê, zivistan û
havînan bi dijwarî derbas dibin.

Pal û berwarên Çiyayê Mazî bi piranî dar û deviyên berrî û mazî nin. Di van
salên dawî de, her ku diçe dar û devî zêdetir dibin. Li beriya Dêrikê her çiqas
cihên qeraç hebin jî erdên bi bereket pirtir in û li van erdan weke genim, ceh,
nîsk û nokan tên çandin. Piştî ku di van salên dawiyê de hin bendav û pengavên
li mintîqeyê çêbûn û gelek bîr hatin kolên, çandiniyên weke penbo, garis, kuncî
û bîstanên avî jî zêdetir bûn. Li erdên şehar û heta bi palên Qerejdaxê jî
çiltûkeke bi xêr û bereket tê çandin. Ji xêndî van tiştên jî bi dehan perçeyên
zeytûnên, rezên tirî û baxçeyên ji darên hinar, hijîr, mişmiş, gwîzan û ji her
cûreyî fêkî pêk tên, henin.

Di dîroka Mêrdînê de, kîjan dewletê û kîjan şaristaniyê li ser Mêrdînê hikum
kiribe, Dêrik jî ji xwe re ketiya bin hikumdariya wan.

Heta demeke nêzîk jî qismekî mezin ji rûniştvanên Dêrikê, Ermenî bûn. Di van
salên dawî de, ji ber sedemên aborî, civakî û siyasî, Ermeniyên Dêrikê ber bi
Stenbol, Sûrî, Ewrûpa û Emerîkayê koçber kirin. Vê gavê jî bi qandî du-sê
malbatên wan li Dêrikê manin. Di dema xwe de, qismekî mezin yê pîşesaziyê
(seneetkarî) di destê Ermenîyên de bûn. Yek ji wan avahiyên dîrokî, Dêra Sor e
ku li ser navê Ermeniyan maye. Li gora rîwayetê tê texmîn kirin ku Dêrikê navê
xwe ji vê dêrê wergirtiye.

Dêrik ji hêla av, kanî û çeman ve dewlemendiyeke herêmê ye. Piranîya çeman
zivistanan der dibin û biharan heta bi serê havînan diherikîn. Lê piraniya wan,
havînan dimiçiqin. Çemê Xabê, Çemê Şêbê, Çemê Zorava û Çemê Circibê hin ji wan
çeman in. Ji xêndî van çeman jî, hin gol û barajên (bendav) ji bo avdanê û bi
navê Kunreş, Sûbetan, Qurixî û Sêpnatê ku ji terefê dewletê ve hatinên çêkirin,
henin.

Dêrik bi ser sînorê Şemrex, Qoser, Serê Kaniyê û Wêranşarê ve ye. Qasî ku tê
zanin ew, di navbera salên 1390 û 1400î de, ji terefê du qebîlên eşîra Têrrikan
ku bi navên Mala Dawidê Kalo û Mala Qeya ye, hatiye ava kirin. Ji ber wê, heta
niha jî ew cihên ku di dest pêkê de bûne cîhê avahiyê, bi navê Rezê Mala Dawidê
Kalo û bi navê Mêrga Qeya tên bilêv kirin. Li ser kuştina mîrekî zilimkar ku li
mintîqeya Amedê bi navê Rût Heso (Hesoyê Rût) dihat bi nav kirin, ev herdu
qebîlan mecbûr manin koçî cîhê ku îro navenda Dêrikê ye, bikin. Rûpîvana Dêrikê
1397 km² ye û li gora serjimara di sala 1998an de hatiye tesbît kirin ku nifûsa
navenda navçeyê 19 hezar û 750 kes in. Nufûsa navçê di serjimara di sala 2000an
de jî bûye 20.700 kes.

Raqima Dêrikê 780 metre ye û bilindahiya çiyayên wê 1500 metreyê derbas nakin.
Çiyayên wê bi navê Çiyayên Mazî tê bi nav kirin. Dêrik bi berriya xwe jî, li ser
sînorên deşta Herana ku heta dighê erdên Nisêbînê ye. Berriya Dêrikê, bi kevirên
şehar (volkanîk) yên ji girqîjotên ji beriya dîrokê de teqiyane û li wan
derdoran belav bûne ve dagirtiye. Vê gavê jî ji wan girqîjotan, madeya ku bi
navê "kilinker" e û di çêkirina çîmento de wek havên tê bikaranîn, derdikeve.

Ji Dêrîke gelek kesên rewşenbîr, nivîskar, muzîkar derketine. Nivîskar û
helbestvanên weke Edîp Karahan Qedrîcan Reşîdê Kurd Bûbê Eser Enwer Karahan
Firat Cewerî Hogir Berbir Lokman Ayebe Ronî War H. Kovan Baqî Erkan Özgen Elîxan
Loran Firat Cewerî Rêzan Tovjîn Wênesaz Fewzî Bîlge Osman Özcelik Eyyüp Güven
Rodi zinar

Koma mûzîkê ya Koma Azad di sala 1987an de ji aliyê Bawer Can û Turhan
Yapıştıran li Dêrîkê ava bû.

37°21′51″Bk 40°16′10″Rh﻿ / ﻿37.36417°Bk 40.26944°Rh﻿ / 37.36417; 40.26944﻿
(Dêrik)



https://ku.wikipedia.org/wiki/Bol%C3%AEvya

Bolîvya (i/boˈliːvja/; Spanî: [boˈliβi̯a]; bi quechua: Buliwya [bʊlɪwja];
bi aymara: Wuliwya [wʊlɪwja]; bi guaranî: Mborivia [ᵐboˈɾiʋja]), bi awayekî
fermî wekî Dewleta Pirneteweyî yên Bolîvyayê (bi spanî: Estado Plurinacional de
Bolivia) tê zanîn, welatekî parzemînî ya li navenda rojavayê Amerîkaya Başûr de
cih digre. Sînorê Bolîvyayê bi deryayê re tune ye. Cîranên wî li aliyê bakur û
rojhilat Brazîl, li başûr rojhilat Paraguay, li başûr Arjentîn, li başûr rojava
Şîle û li bakur rojava Perû ne. Yek sisyan welatekî rêzeçiyaya li Andesê ye, ku
yektir bajarên herî mezin û navendên aborî yên sereke yên wê El Alto û Altiplano
ne. Bolîvya yek ji du welatên parzemînan e, ku li derveyî herêmê Afro-Ewrasyayî
cih digre (yên din Paraguay e). Bolîvya mezintirîn welatê parzemînan a li
Amerîkayê ye. Şoreşgerê internasiyonalîst ê navdar Che Guevara gava amadekariya
şoreşa vî welatî dikir li vir, li bajarê Hîgûera di cotmeha sala 1967'an de hate
kuştin.

Berî ku dagirkerî Spanî ya li herêma Ant'ê ya li Bolîvya bû, ji ber ku beşek ji
Împeratoriya Înkayê li bakur û rojhilatê aliyê eşîrên serbixwe yên erdên nizm de
dijîn çê bûn. Spanî conquistadors de ji Cuzco û Asunción kontrola herêmê di
sedsala 16'an de pêk hat. Di serdema koloniya spanî de Bolîvya ji aliyê Keyaniya
Charcasê ya Audiencia bi rêvebirin kirin. Spanyayê împaratoriya xwe bi beşek
mezin li ser kolandinên zîvên Mayinên Bolîvyayê avakirin.

Piştî banga yekem ji bo serxwebûnê di sala 1809'an de kirin, 16 salan şer li pey
damezirandina Komara li ser 6 Tebax 1825'an de ji bo Simón Bolívar binavkirin.
Ji serxwebûnê ve, Bolîvyayê demên bêaramî yên siyasî û aborî ragirt, tevî yên ku
derdorên cuda yên ji cîranên xwe re wenda kirin, wek bi Acre û beşên bi Gran
Chaco pêk hatiye. Dema ku destdanîna herêmên beravên Pasîfîkê ev di Şerê
Pasîfîkê (1879-84) piştî erdgirêdayîna ji alîyê Şîleyê ve hatiye dîtin, di heman
demê de peymanên bi bigiştina welatên cîran nerasterast ji Okyanûsên Pasîfîkê û
Atlantîk de jî hatine.

Şêniyên welat wek texmînkirin li ser 11 milyon kes in, ku di nav piretnîk ên wê
de Amerîkiyên resen, Mestîzo, Ewropayî, Asyayî û Afrîkayî hene. Cûdaxwaziya
nijadî û civakî ku ji kolonîyalîzma Spanî ve rabûn bûye, heta ku di serdema
modern de jî berdewam dike. Spanî zimanê fermî û piraniyê de ye, tevî ku 36
zimanên binkî ya statûya fermî jî heye. Zimanên herî tê axaftin Guaranî, Aymara
û Quechua ne.

Bolîvyaya modern destûra bingehîn a komara demokratîk bi tevî neh beşan
parvekirin. Erdnîgariya wî, di nava Basin Amazon li rojavayê Andesê, ku ji bo
Nizmerdên Rojhilatî jî diguhure. Ev welatekî pêş e ku bi rêzika navîn de, di
Endeksa Pêşveçûna Mirovî û asta xizaniyê de ji sedî 53'emîn e. Çalakiyên aborî
yên serekî di nav de çandinî, daristan, masî, berbesvanî û destegehên wek
tekstîl, cil, metalên refînekirin û petrolê safîkirin in. Bi taybetî Bolîvya di
mîneralên pilanan de pir dewlemend e.

Bolîvyayê piştî Simón Bolívar, ku serokê di Şerê Serxwebûna Spanyol-Amerîkan
hate binavkirin. Serokê Venezuela, Antonio José de Sucre vebijêrka ji aliyê
Bolívar ji bo yekîneyên Charcasê (Bolîvyaya niha) bi Parêzgehên Yekbûyî yên Rio
de la Plata ya Komara Perûyê nû damezrandin, ku bibin yek an jî ji bo awayekî
fermî serxwebûna xwe ji Spanyayê îlan bikin hatibû dayîn. Sucre tercîh kir ku
avakirina neteweya nû û piştgiriya herêmî bi rûmetekî li Simón Bolívar
binavkirin.

Navê xwe bi eslî Komara Bolívarê bû. Piştî çend rojan, [? Kingê] endamê kongresê
Manuel Martín Cruz pêşniyar kir: "Eger ji Romulus bên Romayê, wê paşê ji
Bolívarê bên Bolîvyayê" (bi spanî: Si de Rómulo Roma, de Bolívar Bolivia). Nav
ji aliyê Komarê di 3 Kewçêr 1825'an de hate pesend kirin. Di sala 2009'an de,
destûra bingehîn ya nû bi navê fermî ya welat bi "Dewleta Pirneteweyî yên
Bolîvyayê" di naskirina xwezayê de pir-etnîkî yên welatî û rewşa pêşkeftiya
Gelên Xwecihên Bolîvyayê di bin destûra bingehîn ya nû de guhertin.

Di domkirina mezinbûna împaratoriyê ti dawî li ber çavan bû. William H. Isbell
dibêje "Tiahuanaco de jîyaya veguherîna dramatîk di navbera 600 PZ û 700 PZ ku
standardên balkeşa nû ji bo mîmariya sivîl damezrandin û gelek ji gelên şêniyên
zêde bûye". Tiwanaku berdewama pişaftinê ya çanda bêhtir ji rakirina holê wan
kir. Arkeolojên bîrekî qebûlkirina dramatîk yên seramîkan Tiwanaku nav çandan de
ku beşek ji Împaratoriya Tiwanaku bû. Hêza Tiwanaku ya din bi riya bazirganiyê
de pêkanîna di navbera bajaran di nava împaratoriya xwe zexm bû.

Bolîvya li herêma navendî ya Başûrê Amerîkayê de, di navbera 57°26'–69°38'RJ û
9°38'–22°53'BŞ ye. Bi herêmek ji 1.098.581 çargoşe kîlometre (424,164 mi sq),
Bolîvya 28'emîn-mezintirîn welatê cîhanê û pêncemîn mezintirîn welatekî li
Başûrê Amerîkayê ye. Berfirehbûn ji Navenda Andesê beşek ji riya Gran Chaco heta
Amazon e. Navenda erdnîgarî yên welat di bin navê Puerto Estrella ("Bergeha
Stêrkê") li ser Río Grande, li Parêzgeha Ñuflo de Chávez ya Wezareta Santa Cruz
e.

Erdnîgariya welat pêşangeha jimarekî mezin û hercûmercê da dikişe. Bolîvya wek
Zorbûna jiyanî di asta bilind de yek ji mezintirîn di cîhanê de ye û herwiha di
çend ekolojîkan de bi ekolojîka bine-yekîneyên xwe yên wekî Altiplano, Xîzanên
tropîkal (tevî Xîzanên Amazonê) geliyên zûha û hovekî tropîkî yên Chiquitania.



https://ku.wikipedia.org/wiki/Bij%C3%AE%C5%9Fk%C3%AE

Bijîşkî , pizişkî, bijîşkarî, dextorî an jî nojdarî, zanist û kiryarkîkirina
veniyasîn, çareserkirin û pêşgirtina ji nexweşiyan e. Ew hijmareka karên
sexbêrîya saxlemîyê bi xwe ve digire ko armanca tevan hêlan û vegerrandina
saxlemîyê bi rêya çareserkirin û pêşgirtina ji nexweşiyan e.

Pizişkî huner û zanist e. Ew bi hizaran salan e ko heye û di pirraniya vî demê
dirêj da jî wekî huner bûye û bi rijdî bi dîn û felsefeyê ra dihat girêdan. Ji
bo mînakê, kesê ko karê pizişkîyê dikir dibû ko giya ji bo merema çareserkirina
nexweşiyan bi kar înaban û her di wê demê da jî ji bi nivêjan ji Xudê an xudêyan
daxwaza çareserê kiriba. An feylesofekê pizişk bi xwînberdanê bizava
çareserkirina nexweşiyan daba, ji ber ko bawerîyeka felsefî li cem wî hebû ko
sedema nexweşîyan belxem in. Lê di van çend sed salên bihurî da pizişkî zêdetir
wekî huner û zanist bi hev ra peyda bû. Hêşta jî dirûna birînekê wekî hunerekê
destan e û pizişk dibê xwe li ser rabhînin, lê ka di astê şaneyan û gerdîleyan
da çi diqewimin heta birînek sax ve dibit, hewcedara zanistî ye.

Pizişkîyên kevnar ên berê niha wekî pizişkîyên kevneşopî an pizişkîyên gelêrî
dihên niyasîn. Her çend e ko ew êdî ne pizişkî bi xwe ne, lê gellek caran wekî
tivavkerên karên pizişkîyê dihên dîtin û pizişkîyên berdêl anko tivavker ji wan
ra dihêt gotin.



https://ku.wikipedia.org/wiki/Bidl%C3%AEs

Bidlîs an Bilîs (carina weke Bedlîs jî tê nivîsandin) bajarekî li Bakurê
Kurdistanê ye. Bidlîs bajarek ji erdnîgara Kurdistanê ye. Li rojavayê Gola Wanê
cih digre û di sînorê Agiriyê de ye.

Navê bajêr yê kevn ji alî Îskenderê Zulqerneyîn ve wek bad- lis hatî ye danîn.
Piştre nav wek Bit-lîz û Bitlîs hatiye guhertin. Di çavkaniyên ermeniyan de navê
bajar wek Paxiş derbas dibe [çavkanî pêwîst e].

Li gorî hin jêderkên din jî, navê Bidlîsê ewil 'Bêtirs' bûye [çavkanî pêwîst e].
Bi kurdî tê wateya lehengî û bêtirsî. Lê di pêvajoyê de guheriye û bûye Bidlîs.

Di dever de herî pirr titûn şîn dibe. Ji bilî viya Bidlîs bi bexçê meyweyan û ji
alî dexl (zad) de gellek dewlemend e. Avhewa wî gellek hişk e.

Dîroka dever, bi dîroka Aryan destpê dike. Li gor lêkolînan hebûna wî digihîje
beriya zayinê, salên 5000’ê. Xerakirina mezin a li ser navçe, li gor hin
çavkaniyan ji alî Asûriyan pêk hatiye. Ew dem jî dema desthiladariya Mîtaniyan
e. Ji ber ku Mîtanî, zimanê Xurrîkî bikar dianiyan, ji vê kargeriyê re
Împeratoriya “Xurrî-Mîtanî” tê gotin. Beriya zayinê di sedsala 13’an de piştê
helweşîna Mîtaniyan, di sedsala 12’an de ya Hîtîtiyan, li rojhilatê, di nêvendên
çiyayî de gelê Aryan bicih bûne. Di sedsala 9’an de gelê Aryan federasyonekî ku
navenda wî Tûşpa ye, desthiladariya Urartû saz kirine. Bi talanên Asûran Urartû
gellek hêz wenda dike. Ji ber ku van êrîşan bidawî bikin Aryan, di sedsala 7’an
de li Îrana Rojava, bi Medan re digihîjin hev. Keyê Med Keyaksares, welat ji
hemî talankeran paqij dike û heta Behra Sor Aryan di bin alekî de digihîjîne
hev.

Di sedsala 6'an de Persiyan wek derb, tên ser artêşa Med. Her çiqas bikevin
nêvenda rêvebirina wan a ramyariyê jî pirr bihêz nîn in, ji ber vî yekê beriya
zayinê, di sala 333'an de artêşên Persan bi cenga Îssas ji alî Keyê Makedonyayê
Skender têk diçin. Ji vir û pê ve navçe di nav sînorên Gordyene de dimîne. Ji
sedsala 1.’ê pê ve her çiqas artêşên Romayê du car êrîşê van axan bikin jî, pirr
nikaribûne li vir bisekinin û vegeriyane.

Zanînên li ser dîroka Bidlîsê, bi taybetî di pirtûka Şerefname de jî hatiye
komkirin û hatiye weşandin. Li gor vê pirtûkê jî di wê demê de, di vî herêmê de
25 eşîrên Kurd ku ji hev cuda dijîn, tên ba hev û biryara bihevrebûnê digrin. Wê
demê hukumdarê Gurcî, Tadît li herêmê serwer e. Eşîr êrîşê artêşên vî hukumdarî
dikin û kelê û bajar bidest dixin. Van 25 eşîrên ku eşîra Rojkan pêk tînin û bi
navê Rojkan hatine binavkirin, navên wan ev in: Qeysan, Baykan, Modkan, Zoqeysî,
Zeydî, Keleçeran, Xirbelan, Balkan, Xiyartan, Goran, Bireşan, Sekran, Garisî,
Bêdoran, Belakurdan, Zerdûsan, Endakiyan, Pirtayan, Qewalisî, Girdîkan,
Suhrewerdiyan, Kaşaxiyan, Xaldan, Istûkan û Ezîzan[çavkanî pêwîst e].

Li dûv vê hevgirtinê, Bîzans û Sasanî tên herêmê, lê pirr na mînin. Di sedsala
11'ê de dagera tirkmenên bi navê Selcûqiyan tên zanîn pêk tê. Navçe ku di nav
sînorên Dugela Merwanî ya Kurd de ye, di sedsala 13'an de rûqalê dagira Moxolan
tê. Piştê van dageriyan Bidlîs di nav Împeratoriya Eyûban de dimîne. Bidlîs
piştê dagera Tîmûr jî derbas dike êdî di bin birêvebirina Şerefxaniyan de bi
sedsalan dimîne.

Di dema Hz. Umer de Bidlîs mislimaniyê nas dike û di vê demê de gel dibe
misliman. Bidlîs di bin birêvebirina Emewiyan, Ebasiyan, Merwaniyan de jî maye û
di sala 1537'an de bûye bajarê Osmaniyan. Di sedsala 16'ê de Bidlîs bi tevahî
girêdayê Osmaniyan e. Heta sala 1894'an ji alî Şerefxaniyan tê birêvebirin. Di
sala 1915'an de bi dagîriya Rûsan rû bi rû tê. Ev dagîrî di Bidlîsê de
hilweşînekî mezin pêk tîne. Di sala 1916'an de bi saya axa, beg û hemî gelê
Kurd, Bidlîs ji dagîriya Rûsan xelas dibe. Lê her çiqas ji dagîriyan xelas bibe
jî herêm li gor demên berê nîn e. Lewra rûqalê gelek dagîriyan hatiye û gelek
wendabûnên wê hene. Berê gelhê Bidlîsê qasê 60 hezaran e, piştê van talanan, bi
taybetî piştê dagirkeriya Rûsan hejmara gelhe dikeve hejmarên hezarê. Di sala
1929'an de Bidlîs dibe navçeya Mûşê, lê di sala 1936'an de dîsa dibe bajar.

Bi taybetî jî Bidlîs; ji alî hunermendiyê gelek pêş ve çûye. Di sedsalên 17, 18,
û 19'an de bûye navenda çand û hunermendiyê. Her çiqas ji gelek talanan derbas
bibe jî, ji vê taybetiya xwe tiştek wenda nekiriye. Bi sedsalan avahiyên
Bidlîsê; mizgeft, tirbe, serşok, mescîd, xan û bi gelek avahiyên xwe bal
kişandiye.

Li navend û dora Bedlîsê gelek avgerm hene û vana li ser xêza fay in. Ji vana
hinek navê wan wusa nin: Guroymak [çavkanî pêwîst e], Ilicak [çavkanî pêwîst e],
Çiyayê Nemrûd, Alemdar, Koprualti [çavkanî pêwîst e], Çîm Colmugu [çavkanî
pêwîst e], Pira Ereb, Yilan Dîrîlten [çavkanî pêwîst e], Aci Sû [çavkanî pêwîst
e].

Dora kelhê 2800 m ye, bilindiya wê 56 m û firehiya wê jî 7 m ye. Di nav kelhê de
800 mal, xanek mezin, qesr, depoyên qût (erzaq) û embarê çekan hene. Wek tê
zanîn di sedsala 10'an de di nav rojekî de wan eşîrên ku ji bo yekîtiyê hatibûn
ba hev, li vê Kelhê hevdîtinên xwe pêk anîne û biryara yekbûnê di vê Kelhê de
dane. Medrese, mizgeft, xan, kerwanseray, serşok, qesr, mal, pirtûkxane û gellek
hunerî ji van deman maye.

Bajar di nav parelelên 37° 54´ û 38° 58´ bakûr û merîdyenên 41° 33´ û 43° 11´
rojhilat de ye. Sînorên bajêr li bakûr bi Agirî, li rojava bi Mûşê, li başur bi
Sêrtê, û li rojhilat jî bi Gola Wanê tê girêdan.

Sîpan (4.058 m), Ziyaret (3.002 m), Nemrûda Bidlîsê (2.935 m) û Turşik (2.828 m)
çiyayên herî bilind ên herêmê ne.

Axên bajarê Bidlîsê pirê wî, ji çiyayên dijwar û ji yê bilind hatiye pêkanîn. Li
bakûrê bajêrî, Çiyayê Nemrûd ku bilindiya wî 2935 m ye û di nav sînorê navçeya
Tetwanê de ye çiyayek bi agirpij e. Ji ber teqandina agirpijan gelek golên
kraterîn di nav çiyayî de peyda bûne. Ya balkêş ew e, ku Gola Sar (şîn) û Gola
Germ (kesk) her çiqas nêzikê hev bin jî, di Gola Sar de, zebeş di avê de
diperçive û di Gola Germ de jî hêk di demekî kurt de ji kela avê dipije.

Di sînorên Bidlîsê de navenda temaşekirina çivîkan a Gola Nemrûdê, navenda
çivîka Gola bi Soda (Sodaligol) û nêvenda çivîka Gola Wanê hene.

Li herêmê gola herî mezin Gola Wanê ye. Wekî din li herêmê golên krater jî hene.
Wek Nemrûd, bilindbûna wî ji behrê 2400 m ye. Mezinbûna golê jî 10 km² ye.
Mezinbûna Gola Nazlûk 3,5 km² û ya Arînê jî 13,5 km².

Herêm ji bo nêçira berazên kovî, gur, hirç, werdek, kew û bizinên çiyayî musaîd
e. Di çem û golên herêmê de mehsî jî tên girtin.

Şekalok: nîsk û nok di beroshê de tê kelandin. Qaşilkên hişk (zuha) yê xiyaran
di beroşek din de tê kelandin. Kiftên ji qîme û bulxur çêkirî dikeve nav beroşa
ku nîsk û nok tide dikele. Hinek av û xiyarên hişk dikeve navê û piştre rûnê
sorkirî bi ser tê reşandin û tê serwîs kirin.

Xwarinên Wê Yên Navdar: Li devera Bedlîsê kebaba Buryan xwarinekî gelek navdar
e. EV xwarin e,ku ji goştê karikê tê çêkirin, di mehên Hezîran, Gelawêj û
Tirmehê de tê xwarin. Yên karibin ji xewna xwe fedakarî bikin, dikarin serê sibê
seet 05:00’an de ji xwarina “avşor” tam bikin. Şekalok, Kifta Bedlîs, Tutmanc û
Çortî xwarinên din yê herî naskirî yên herêmê ne.



https://ku.wikipedia.org/wiki/Alfabeya_Fonet%C3%AEk_a_Navnetewey%C3%AE

Alfabeya Fonetîk a Navneteweyî (bi îngilîzî: International Phonetic Alphabet,
IPA) alfabeya standard - sîstema nîşanan e ku bi armanca nivîsandina
transkrîpsiyonê hatiye amadekirin. AFN li ser bingeha alfabeya latînî hatiye
sazkirin. Alfabe hatiye pêşxistin daku bi rêya kodkirina dengan zimanên cîhanê
rast bên bilêvkirin. Ev sîstem herî zêde di zimannasî û amadekirina ferhengan da
tê bikaranîn. Di AFN de her dengek bi herfekî tê diyarkirin. Dengên ku di nav de
xişinî, dengê diranan, niçinî, dirêjkirin û kurtkirina dengan û hwd., bi
sembolên taybet ve li ser herfan tên zêdekirin. Ji bilî herfên latînî hin herf
ji alfabeyêncuda hatine hildan û veguherrandin.

Alfabeya Fonetîk a Navneteweyî ji aliyê Yekîtiya Fonetîk a Navnetewî ve hatiye
amadekirin. Dem bi dem YFN hin sembol li alfabeyê zêde dike, kêm dike,
vediguherre. Li gor rewşa sala 2008'an di AFN de 107 herf, 52 nîşanên diyakrîtîk
û 4 cure derbik hene.

Di sala 1886'an komeke mamosteyên ziman ên Fransa û Brîtanyayê bi pêşengiya
zimanzanê fransizî Pol Pasî (Paul Passy) rêxistineke ku di sala 1897'an de wek
Yekîtiya fonetîk a navnetewî (bi fransî: l’Association phonétique
internationale) hat naskirin, ava kirin. Destpêkê alfabe li ser bingeha reforma
rastnivîsiya zimanê îngilîzî hatibû çêkirin, ku wek Alfabeya romî dihat
naskirin, lê piştre ji bo ku alfabe kêrî zimanên din jî were naveroka sembolan
li gorî taybetmendiya zimanan dihat guhertin. Mînak, dengê [ʃ] (ş) di zimanê
îngilîzî de bi herfa «c» dihat nivîsandin, lê di zimanê fransizî de bi herfa
«x». Lê belê di sala 1988'an de alfabe gîhandin standartekî daku dengên mîna hev
ên zimanên curbecur bi heman herfên AFN'ê ve bên nivîsandin.

Ji roja sazkirinê heta niha AFN di gelek guhertinan re derbas bû. Piştî
guhertinên tomarî ên di salên 1900'î û 1932'yan de AFN heta Kongreya Kielê ya ku
di sala 1989'an de derbas bû, bê guhertin ma. Di sala 1993'yan de
sererastkirinên biçûk hatin çêkirin - 4 dengdêrên rêza navîn ên bidengkirina
navendî li ser hatin zêdekirin û sembolên dengdarên bêdeng ên teqîner hatin
rakirin. Guhertina herî dawî di sala 2005'an de hat çêkirin — sembola dengdarê
lêv-diranî yê yekderbik li AFN hat zêdekirin.

Prensîba AFN a ereke ji her dengekî re sembolekê çêbike. Ango ji bo nîşankirina
dengekî ew şêwaza bihevdukirina du an sê herfan bi kar nayne[note 1] an jî
herfek ji bo nîşankirina du dengan (wek «x» ji bo [ks] an [gz]). Eger tu
zimanekî cîhanê yê ku tê zanîn di navbera du dengên nêzîkî hev, lê naşibin hev
de firqiyê naxe navberê, AFN herfeke taybet ji wan dengan re çênake. Mînak, di
zimanê kurdî de herfên "p" di gotinên "pîr" (jina bi temenê mezin) û "pîr" (asta
ruhaniyê) de wek hev nayên bilêvkirin, û li gorî bilêvkirinê wateya gotinê
diguherînin, ji ber vê yekê AFN ji bo dengê "p" ê di gotina "pîr" (jina bi
temenê mezin) nîşana [p] diyar dike, ji bo "p" ê di gotina "pîr" (asta ruhaniyê)
nîşana [pʰ] diyar dike. Bi gotinên din, ev taybetmendiya dide xuyakirin ku AFN
alfabeyeke fonematîk e, ne fonetîk e.

Di AFN de 107 herf dengdar û dengdêran destnîşan dikin, 31 — nîşanên diyakrîtîk
bilêvkirina herfan zelaltir dikin, û herwiha 19 nîşanên ku taybetmendiyên wek
dirêjbûn, ton, derbik û întonasyon diyar dikin hene.



https://ku.wikipedia.org/wiki/AIDS

Aids an jî nexweşiya eydzê, nexweşiyeke pir xeter e û dibe sedema mirina mirovî.
Ew qelskirineke xurt a sîstema parastina canê mirovî ye. Sedema wê veyrûsek bi
navê Hiv (bi îngilîzî, human immunodeficiency) ye. Ev veyrûs xeliyeyên taybet ên
sîstema paraztinê dikuje. Pêşî ew xwe di hundirê wan de pir dike, funksyona wan
radiwestîne û piştre wan dikuje. Ev yek dibe sedema ku can nema kare wek pêwîst
mîkrob, veyrûs û kivarkên ku dibin sedemên nexweşiyan, tune bike. Ji ber vê
yekê, înfeksyonên ku can wan normal bêyî ti problêman dikuje, bi hesanî derbas
dibin û nexweşiyên giran çêdikin. Canê mirovê rehet xwe bi hesanî ji van êrîşan
diparêze. Veyrûs û înfeksyon bi HIV têne binavkirin. Peyva aids ji îngilîzî
acquired immunodeficiency syndrome, wêneyê nexweşiya qelskirina sîstema
parastinê ji bo pêvajoyeke dereng a vê înfeksyona HIV tê bikaranîn.

Hiv di xwîn, avika mêran an jî ava ziyê ya mirovên bi vê nexweşiyê ketî de peyda
dibe. Eger ev avên ku veyrûs di wan de pir peyda dibin, bikevin xwîna mirovekî
din, veyrûs jî dikarin pê re biçin.

Ev veyrûs piraniya caran bi têkiliyên cinsî (seks) bi kesê/a ku ev veyrus pê re
hebe, belav dibe. Herweha HIV dikare di rêya xwîna nexweş an jî di rêya derziyên
ku berî bikaranîna wan ketibin canê mirovekî biHIVketî, bikeve xwîna mirovî.
Jinên avis ên ku veyrûsa HIV bi wan re hebe, dikarin di dema avisbûnê û
jidayikkirinê de yan jî dema dayina şîr di rêya pêsêran re, vê veyrûsê bigihînin
zaroka xwe.

Kesên ku karê seksî bi gelek kesan re dikin, divê kondoman bi kar bînin. Ta
niha, paraztina herî baş bikaranîna kondoman e. Kondom pir tenik in û mirov hema
bi tu cudahiyê hest nake, ger mirov wan berdewam bi kar bîne. Herweha divê mirov
derziyên ku kesine din bi kar anîbin, bi kar neyne û ji xwe re derziyeke nû
peyda bike.



https://ku.wikipedia.org/wiki/%C5%9E%C3%AEle

Şîle (/ˈʃiːlɛ/; Spanî: [ˈtʃile]), bi fermî Komara Şîleyê (bi spanî:  República
de Chile ? / i), dewletekî ji aliyê Amerîkaya Başûr gelek caran hate dagirkirin,
di xeteka teng ên erdên ku di navbera zincîreçiyayên Andê a li rojhilat û li
rojavayê Okyanûsa Pasîfîkê ye. Paytext û bajarê mezin a Şîlîyê Santiago ye.
Sînorên wî bi Perû li bakur, bi Bolîvya li bakurrojhilat, bi Arjentîn li
rojhilat, û bi Dertenga Dêrîk li başûrê dûr e. Erdên Şîleyê di Pasîfîkê de bi
Giravên Juan Fernández, Salas y Gómez, Desventuradas, û Girava Paskalyayê li
Okyanûsya ye. Şîle jî li ser 1,250,000 square kilometres (480,000 sq mi) ya
Antarktîkayê îdîa dike, tevî ku hemû îdîaya di bin Peymana Antarktîkayê
rawestandin in.

Şîle wek îdarî li pênc herêman tê belavkirin. Çardeh ji van, ji serî 1'an heta
15'an (13 rakirî ye) ku bi îfadekirina reqamên herêmên Romayî, Tarapacá,
Antofagasta, Atacama, Coquimbo, Valparaíso, O'Higgins,Maule, Bío-Bío, Araucanía,
Los Lagos, Aysén, Magallanes y la Antártica Chilena, Los Ríos û Arica y
Parinacota ne. Di nav wan de li paytext û derdora wê, ji bo reqemkirina herêma
Región Metropolitana de Santiago wek bi kurtekirina peyva RM tê bikaranîn.

Bi eslê xwe navê welatê ya bi spanî Chile ye, ku di welêt de bi tenê bi awayekî
kifşkirî û vebir e. Bilêvkirin, herî zêde ew peyva wê ji zimanê Aymara ye. Di vî
zimanê de peyva Chilli wek tê wateya welatê dawiya dinyayê. Ev rewş guherandinên
ji herêma Aymarayê bi bûyerên pêşî yên çareseriya spanî ji Şîle jî piştgirî ne.
Ji destpêkê ve xwedaniya spanî ji Atacama ya Amerîkaya Başûr yê li başûr ya li
ser xaka bi navê Chile ravekirin.

Teoriya bêhtir û kêmtir jî, di zimanê Înkayê de koknavê Quechua nîşan dide.
Kêmtir berfirehbûna Keyaniya Înkayê ya îro xwe digihêjin Santiagoyê. Înkayî di
axên başûrê Río Aconcagua de, avûhewayê nisbeten sar û berfên girtî de tê wateya
Andlar'ê ya li ser bingeha Tchil wan re dibêjin.

Kevirê delîl alaveke dide ku mirov heta 18.500 sal berê gelek caran li herêma
Geliyê Monte Verde. Derbarê 10.000 sal berê koçberên amerîkayên xwecih li gelî û
bi bereket li herêmên deryayê ne, ku tiştên wek Şîleya roj-didome ye. Malperên
bicîanînî ji warê zû mirovan de Monte Verde, Cueva del Milodon û bablîsoka
lawayê ji Pali Aike Crater da. Bi kurtî Împaratorîya Înkayê xwe nav tiştên ku
niha li bakurê Şîle ye dirêjkirin, lê belê Mapuche (an Araucanian ku ew ji aliyê
Yariya naskirin) bi serkeftî gelek hewldanên ji aliyê Împaratoriya Înkayê li ber
xwe û ji wan re bitewînin, tevî kêmbûna wan ji rêxistina dewletê. Wan li dijî
Sapa Inca Tupac Yupanqui û artêşa wan şer kirin. Tên zanîn ku di encama pevçûna
bi xwînê de sê rojan Şerê Mauleyê bû, ku fethê Înkayê ji axa Şîleyê di Çemê
Mauleyê de bi dawî bû.

Dirêj û tengasiya ber keviya başûrê welatê li aliyê rojavayê çiyayên Andesê ya
Şîleyê bakur ber bi başûr li ser 4,300 km (2,670 mi), di heman demê de bi tenê
350 km (217 mi) xala xwe ya rojhilat ta bi rojava de hate guherandin. Ev tenûra
cihêrengiyeke balkêşên hercûmercê û erdnîgariyê ye. Ev li ser 756.950 çargoşe
kîlometre (292,260 mi sq) ji herêma welatê dihewîne. Şîle di nava Agirçerxa
Pasîfîkê ye. Yekineyên Giravên Pasîfîkê û îdîaya Antartîkê ya Şîleyê di navbera
hêlîpan 17° û 56°S, û hêlîlar 66° û 75°W de ye.

Şîle di nav dirêjtirîn welatên bakur-başûr di cîhanê de ye. Eger yek tenê barên
axê dibîne, Şîle yekane di nav vê komê de tengkirina xwe ji rojhilat ta bi
rojava, bi welatên din yên bakur-başûr de dirêj e (ji wan Brazîl, Rûsya, Kanada,
û Dewletên Yekbûyî yên Amerîkayê ku di nav yên din ye), berfirehtir hemû ji
rojhilatê ta bi rojava aliyê faktoreke zêdetir 10'an e. Şîle jî îdîa dike ku
1.250.000 km2 (480,000 mi sq) ya Antarktîka, wekî beşek ji axa xwe (Herêma
Antarktîkaya Şîleyê) ye. Lê belê, ev îdîaya nebin, di bin şertên Peymana
Antarktîkayê, yên ku alîgirên Şîleyê rawestandin. Ev li başûrê welatê cîhanê de,
ku ji aliyê erdnîgarî de li parzemînê ye.

Şîle kontrola Girava Paskalyayê û Girava Sala y Gómez, ku li rojhilatê giravên
Polînêzyayê ew li ser xaka xwe ya di sala 1888'an de cîh girtiye û Girava
Robinson Crusoe, zêdetir parzemîna 600 km (370 mi) di Giravên Fernandez Juanê
ye. Jî demê de, di bin kontrola tenê ji bo demekê bijîn (ji aliyê hin masîvanên
ne herêmî) bi giravên biçûk ên San Ambrosio û San Felix bûn. Di van giravan de
berbiçav in, ji ber ku ew îdiaya Şîleyê, bi parvekirina avê ji beravên wê di nav
Okyanûsa Pasîfîk dirêj derketin.

Li bakurê Atacama dewlemendî mîneralên mezin , di serî de sifir û nîtrat
dihewîne. Nisba peywendeyên biçûk Valley Central, ku tevî Santiago, di warên
şêniyên çandiniyê û çavkaniyên serdesta welat in. Ev herêm navendekî dîrokî ye,
dema ku entegreyê li herêmên bakur û başûr di dawiya sedsala 19'an de Şîleyê
berfirehkirin. Başûra Şîleyê dewlemendî daristanan, axa zozanan û taybetiyên
rêzikên volkanan û golan e. Li peravên başûr gêjgerînka fjordsê, pîyê deryayan,
cihokan, berovajîkirina nîvgiravan û giravan e. Şîle ji çiyayên Andesê bi ser
sînorê rojhilatan ve dikeve.

Pêkanîna Andesê ya Şîleyê yek ji bilindtirîn çiyayên di dinyayê de û xwedî,
pirejimarî ji bendavên li ser 6000 m ye. Di nav wan de bilindtirîn çiyayên li
Şîleyê Ojos del Salado (6893 m) ye, ku di heman demê de herî bilind de volkanê
di cîhanê de ye.

Ji ber ku binesaziya taybetî yên welêt êdî ti çem ên Şîleyê heye. Ev ê bi
443 Kîlometroyên herî dirêj a Río Loa li bakur di nav çola Atacama ye. Çemên ku
rê domkirina avê bi piranî ji berf û cemedê de jî dihele Andesê têr bike. Li gor
zêdebûna barînê tevlîhevbûna benda avê li başûr dike. Çem ji bo avdaniyê di
çandiniyê de tê bikaranîn, ji bo hilberîna enerjiyê û bi qasî cidabûna ji bo
tûrîzmê. Hin çem ji bakur ber bi başûr:

Di hejmarkirina golên Şîleyê de li bakur Gola xwê, ku herî mezin û navdar ên
Salar de Atacama (3000 çargoşe kîlometre) ye. Li herî bakur 21,5 çargoşe
kîlometre mezintir Lago Chungará li gor 4500 Metro Bilindayî yek ji yên herî
bilind, gola di cîhanê de.

Baştir golên mezin û çiyagerên Şîleyê dirêjkirina başûrê bajarê Temuco heta
Puerto Montt li gor rêza jêr:

Bakurê Şîleyê (bi navê "bakurê mezin") xwediyê çiyayên gelek li ser 6000 m
bilind in. Dikeve navbera qeraxê û ser merbenda Andeyana rojava, ku li Çola
Atacama dirêj in. Ev çol yek herî zuhatirên li dinyayê ye; gelek caran ji bo
salan baran nabare. Li çolê ji bo guherçîleya mezin wê di dema borî de diyar bû,
dema ku li wir bi taybetî sifir îro xurtkirin. Herî mezin û herî girîng a
bendergeha Antofagastayê ku li herêma vî bajarî xwediyê (310,000 şênîyan) e.

Li navenda Şîleyê, avûhewayê herêma Deryaya Navîn yên dişibin hev hene. Vê
herêmê gelek adan û cihên lê dijîn dîtin e. Li vir paytexta Santiago de Chile bi
derdora 5.5 milyon welatiyan e. Ji bilî Valparaíso (bendergeh û rûniştgeha
parlementoyê 280.000 şênîyan) in, Viña del Mar (der û mijûliya bijareya 320.000
şênîyan) in û Concepción (navenda çandinî û pîflesaziyê 216.000 şênî) girîng e.
Li herêma bakurê Santiago "Bakurê biçûk" û li başûrê paytexta Santiago bi navê
"Başûrê biçûk" tê zanîn.

Ew ê ku başûrê Şîleyê gelek zirav mistemlekekirin (bi navê "Başûrê mezin")
herêmeke gelekî barînekî dewlemend e. Li peravên aliyên giravên di deryayan de
gelek kevir in. Li başûrê parzemîna girava Tierra del Fuego, ku bi dabeşkirina
cîraniya Arjentînê ye. Li ser Tierra del Fuego di giravê deryayan de Isla Hornos
cih girtina Kap Horn heye, ku li ser xala başûrê Şîleyê û Amerîkaya Başûr e.

Bi tevayî, li ber bandora vê hewaya Şîle ya tund di peravên ji aliyê Okyanûsa
Humboldt e. Ev, ji başûr de berve bakur û veguhastina avderyaya sar a Antartîka
diherike. Gava ku di danberheva Ewropaya Bakur ji berjewendiyên germ Herikîna
Kendavê, germiya avê de li Şîleyê ji bo analog ne hêlîpan (Bakur-/Koordînata
başûr) bi awayekî nizimtir in. Li Punta Arenas (Başûrê Şîle) - ku bi qasî hev
nêzikî ji Ekwatorê dûrî wek cih girtina Hamburg - germiya têkrayî rojane di
havînê 12 °C ye.

Taybetiyek ên avûhewaya Şîleyê ya li Bandora-El-Niño ye, jî wek "Vetewşa başûr"
tê zanîn. Tevî ku ev diyardeyeke avûhewayê bi taybetî bandorê welatên wekî Perû
û Endonezya dike. Di heman demê de jî li Şîleyê, ew li ser her heft salan
bandorekî li gorî salên normal e û li vir ber bi zêdebûna barînê ye.

Ji ber ku di navbera mezin ên zêdetir ji 4.000 kîlometre dirêjahiya li Şîleyê
gelek herêma şînahiyên beravan hene. Li devera Çola Atacama kêm hêşin dibin.
Hêşinbûn tenê li qeraxê an li herêma Andenê hene. Li vir gelek cureyên cuda yên
kaktûs, avûmêwe û boçiyên devî hêşin dibin. Lê belê, her çend salan bi barana li
çolê, da ku rûberên rûerdên çolê mezin ji bo çend rojan bi milyonan kulîlk
(kulîlkî yên di çolê de ne) tênê.

Başûrê Çol li pey berî bi çêrgehên hişk û li Andenê bi dijwariya latê ya Yareta
(Azorella yareta) hêşin dibe, jî wek "Balgeha Andenê" tê gotin. Li herêmên hişk
yên "Cuhurê boldo" (boldus Peumus) hêşin dibin. Li ser çiyaçolan û di nav Andenê
perdeya mij (daristana hîdrofîlîk) hene, li ku ji bo nimûne, tilîperê darokî (bi
spanî Helecho arborescente) hêşin dibe.

Li bax û bostanên herêma çemê Río Elqui dest pê dike, berevajî tenê li derveyî
newala çemê Şîlanan û Kaktûsan hene.

Li navenda Şîleyê di Nexilên hingivan (Jubaea chilensis) de xurtir dibe. Darûkên
(Araucaria araucana) dara pîroz ên Mapuche, xwarinên tovên mezin a xwe yên wan
bûn. Li Şîleyê jî gelek Plantasyon ên Okalîptûsên mezin hene.



https://ku.wikipedia.org/wiki/Ziman%C3%AA_r%C3%BBmen%C3%AE

Rûmenî an jî dakorûmenî yek ji zimanên zimanên romanîyên ku şaxeka zimanên Hînd
û Ewropî ye. Ew di wê şaxê zimanên romanî de di bin zimanên romaniyên rohelat de
tê bi şûn kirin. Ew wek zimanê fermî li Romanya û Moldovayê tê axiftin. Li
Romanyayê ji 21,7 milyon kesî, 19,42 milyonên xwe (89,5 %) wek zimanê dayikî
axêvêrê zimanê rûmenî ne. Li Moldovayê jî 3,99 milyon kes, der Transnîstriya ve
2,57 milyon kes wek zimanê dayikî bi rûmenî diaxive. Ji van her du welatan bêtir
li dinê nêzî 8,01 kes wek zimanê zikmakî bi rûmenî deng dike û li wan 4 milyonên
xwe li Ewropa û yên din jî bi gelemperî li cîranên Romanyayê û Moldovyayê
diaxivin. Li welatên ku cîranê Romanya an Moldavyayê li Ukraynayê 500.000, li
Bulgaristanê 150.000, Serbistanê 600.000 û Macaristanê jî 80.000 kes wek zimanê
hindekeyan nêv xwe û di malbata xwe de diaxivin. Li her du welatên DYA û
Kanadayê jî 3,58 milyon kesî ku bi rûmenî diaxive hê ne. Hîn li bêtir li
Amerîkaya Başûr, Australya, Îsraîl, Tirkiye, Spanya û Îtalyayê nêzî 3 milyon
kesên ku bi rûmenî diaxivin hene. Li dinê bi yekûn nêzî 30 milyon kesên ku
rûmenî wek zimanê dayikî, 4 milyon kesên jî zimanê duyem diaxivin hene.



https://ku.wikipedia.org/wiki/Zarava

Zarava, bi kurdî: Zarava, zarawe, zarav, zaraw, di zimanekî de devok û ankû
dîyektên ku tên axiftin in. Bi gotina Zarava, ev tê ser ziman. Zarava, koka wê
ji "zar" tê. Zar, di wate dengdanê de tê ser ziman. Dengên bi qêrîn, dengên bi
axîn, dengên bi helbestî û hwd, mirov karê her weha hê gelek awayê gotinê di vê
çerçova wê de bêne ser ziman. Minaq, ji dengên helbestî re "zargotin" tê gotin.
Zar, weke gotinaka kokî, di serî de, şeklê axiftin û ankû gotinê têne ser ziman.
Li hin herêmne "devok jî weke gotina zarava di wate wê de tê bikarhanîn. Lê di
temenê etîmolojikîya gotinê de ku mirov wê bêne ser ziman, mirov wê dibîne ku
devok bidevkî axiftinên bin zarava re têne ser ziman. Minaq, di zaravayê
kurmancî de li herême botanê devokê botkî heya. Devokê serhedkî heya. Di hundurê
zaravayan de devokên ku tên axiftin ên jev cuda ji wan re devok tê gotin.

Li Kurdistanê, pirr devok hene. Minaq, di zaravayê soranî de jî devokên cuda bi
demê re pêşketina. "Devokê hêwlerkî" û hwd pêşketina. Gotina devok, ne di wate
zarava de lê di wate devkên jevcuda ku di hundurê wî zaravayê de jî tên axiftin
têne ser ziman. Li kurdistanê, bi dehan devikên axiftinê hene. Lê hemû Devik jî,
di bin zaravayên sereke ên kurdî ên weke Zazakî yanî kirmanckî, kurmancî, Soranî
Goranî û hwd re tên komkirin. Devikên di kurmancî de tên axiftin, devikên ku di
soranî û zazakî de tên axiftin û devikên ku di goranî de tên axiftin, çend ku li
gorî herêmê cudahîyên wan hebin jî, di asta zarava de dibina yek. Zarava jî, di
asta ziman de dibina yek.

Bo mînak di kurdî de bi navê kurmancî, dimilî (kirmanckî, zazakî, kirdî, ginî),
soranî, goranî zarave hene. Hemî ziman xwedî zarave bûne/ne. Mixabin hin caran
tevlîhevî di nîşankirina zaraveyan de derdikevin. Divê mirov cudatiya di navbera
zimanê kolanê (zimanê argo), zimanê tevlîhev, zimanê standart û zaraveyan baş
têbigihêje.



https://ku.wikipedia.org/wiki/Wize

Gotina enerjî îro gişt ji her kesî re gotineke nas e. Tiştê bi gelemperî jî nas
ew e, ko em li rastî gelek formên enerjiyê tên.

Enerjiya mêkanîkî ji me re ji hemû formên din, yên enerjiyê nastir e. Dema ko em
barekî hildin, yan jî dema ko em darekê bibirin, hingî em enerjiyekê didin, ew
enerjî enerjiyek e di forma mêkanikî de ye, ew karekî mêkanikî ye em dikin. Wilo
jî hemû karên din, yên weke hildan û birînê, dema ko em dikin, em rastî enerjiya
di forma mêkanikî de tên.

Formeke din, ya enerjiyê enerjiya germî ye, têhn e. Eger em bixwazin germbûna
laşekî bêhtir bikin, em bibêjin ya avê, hingî dive ko em enerjiya germî bidne
avê, têhnê bidine avê. Îro em dizanin, ko enerjiya germî bixwe enerjiya bizavî
(livane, colaneyî) ye, ya mêkanîkî ye. Helbet ne liva makroskopî ya laşên mezinî
darîçav e, lê liva atom û molêkolan e, liva mîkroskopî ya di laşan de ye.

Forma enerjiyê, ya nas jî enerjiya ronahiyê ye. Ne tenê destê mirov jê nabe,
lêbelê jîna her kesî û ya her organizmî jî bê wê nabe. Bi taybetî Roj vê forma
enerjiyê dide. Helbet, mirov ji mêj ve hînbûye bi pîşkarî, vê forma enerjiyê
bikarbêne. Pêşî bi pêxistina agir, piştre jî bi çira, lampe û ta dema dawî bi
neonên herî modêrn mirov enerjiya ronahiyê bikaranî.

Forma enerjiyê, ya gelekî bikêrhatî, enerjiya elektirîkî ye. Gişt bê windabûn ew
dikare bi enerjiya mêkanîkî, yan bi ya germî were guhertin. Pir hesanî tê
guhastinî deverên dûr. Ji ber van xisletan carna dibêjinê enerjiya rind.

Ji bilî van formên buhûrtî caran, enerjiya kîmîyayî û enerjiya atomî jî hene. Ew
ne texlîtine nû ne, niha peydabûne. Lê ew herdû form didine nîşankirin, ko
rêaksyonên kîmayî û atomî dikarin enerjiyê bidin. Ji vê enerjiyê re jî enerjiya
potensyal tê gotin.



https://ku.wikipedia.org/wiki/Tehran

Tehran (bi farsî: تهران) paytextê dewleta Îran ê ye û li gora hijmartina meha
çile ya sala 2005 an 14 mîlyon kes lê dijin. Tehran li başûr ê çiyayên Elborz ê
û li deryaya Kaspiyan ê ye. Li bajêr deh zanîngeh, çend mûze û gellek mizgeftên
dîrokî. Teyarexanekek navnetewî bi nav Teheran/Mehrebad li derweyî bajêr cîh
digirî. Bi xwe Tehran merkeza endustrie û bazirganî ya welatê Îran ê ye. Di sala
1999 an vir li Tehran ê metroyek bi sê rayan jî heye.

Di dîroka Îranê da Tehran ne tim bi nav û deng bûye. Bajarekî bi na Tehran cara
yekemîn di sala 942 hatiye nivisîn û wê demê Tehran navçeyekî bi bax û baxçan
hêşin bûye. Lê bi damizrandina împaratoriya Kaçaran di sala 1795 an da, Axa
Mihemmed Xan Tehran ê dike paytextê Îran. Bi vî avayî Tehran dibe merkeza
leşkerî û bazirganiya imparatoriyê. Êdî hemû tişt li Tehran ê ava dibî. Tenê di
sala 1800 an da 15. 000 kes li Tehran ê dijiyane.

Şax Nasrettin di dema hukumdariya xwe da ji ber ku erdê bajêr êdî nake der
sindorê bajêr bi temamî pênc qatan mezintir dike û diwarekî li dor bajêr çê
dike. Bi vî avayî Tehran hê tere hê mezin dibî û di sala 1900 an da 250.000 an
pirtir mirov li Tehran ê dijin. Bi vî avayî Tehran dibî bajarê yê herî mezin yê
Îran ê. Di sala 1996 nifûsa bajêr bi 6,8 mîlyon kes hatin hêjmartin.



https://ku.wikipedia.org/wiki/Soya

Soya ango fasulyeya soyayê (bi navê xwe yê zanistî: Glycine max (L.) Merr.),
nebateke xwarinê ji famîleya baqilan e (Leguminosae - Faboideae). Nebat navê xwe
ji peyva japonî shōyu stendiye ku tê wateya "sosa soyayê".

Hatiye tespîtkirin ku soya ji bo xwarinê heta 1700-1100 B.Z. li bakurê Çînê
hatiye çandin. Îro soya li ser 6% rûerda cotkariyê ya cîhanê tê çandin û bi vî
awayî toxûmê rûnê ya herî girîng e. Çandiniya soyayê ji bo xwarinê bi taybetî di
salên 1970'iyan de her ku çû mezintir bû. Di sala 1960'an de hê 17 mîlyon ton
dihate hilberîn. Ev jimar di sala 2010'an de gihîste 261.6 mîlyon ton. Fasulyeya
soyayê xwediyê 18% rûn û 38% proteîn e. Qalîteya proteîna nebatê bi ya ajalan
hema hema wekhev e, ku girîngbûna soyayê li gorî nebatên din jî ji wir tê. Ji
aliyê mirovan ve 2% ya soyayê wek fasulye tê xwarin. Pirraniya beşa din jî ji bo
çêkirina rûna soyayê tê bikaranîn. Rûna soyayê him ji bo bikaranîna di pêjgehan
de, him jî ji bo çêkirina Bio Diesel tê bikaranîn. Goşta ku ji çêkirina rûna
soyayê ber dimîne wek xwarina ji bo ajalan tê bikaranîn.



https://ku.wikipedia.org/wiki/Qami%C5%9Flo

Bajarê Qamişlo bajarekî nû ye ku li ser zemîneke dîrokî ye ku, berî sînordanîna
navbera Sûrî û Tirkiyê, ya bajarê Nisêbînê bû. Li gorî Samiyê Mela Ehmed Namî,
li ser zimanê bavê xwe, dibêje ku: "Frensî di 20 tebaxa sala 1926an de bajarê
Qamişlo bi endezyariyeke pir rast û dirûst û bi destê endezyarekî frensî hat
danîn û avakirin". Zemîna ku Qamişlo li ser wê hatiye avakirin pan û fireh e.

Niha nêzîkî 500.000 mirov tê de hene. %70 ji wan kurd in. Qamişlo qezaya li
parêzgeha Hesîçeyê ye. Qamişlokê balafirgeh heye, 6 km dûrî bajêr e.

Qamişlo dikeve navbera bajarê Serê Kaniyê (120 km li Rojava), bajarê Dêrikê (100
km li Rojhilatê) û Hesîçe (85 km li Başûrê Rojava). 30 km dûrî Amûdê ye, ji
Dirbêsiyê jî 60 km (li rojava), ji Tirbespî 30 km û Rimêlan 60 km (li Rojhilatê)
dûr e.

Kêşandina gel a li bajarê Qamişlo ye, gelek caran bi rêya xetên workflow
predefined, ku ew ne bi mezinbûna taxi an jî bi wesaîtên biçûk, û dihewîne 6
xetên li bajarê Qamişlo ku, xeta Kornîş û xeta Anteriye û xeta Hileliye û xeta
Qanat Swês û xeta taxa tey û xeta Nexweşxaneya Wetenî, û herweha ji ber ku
xizmeta çend di navbera bajar û gundan xwe ji bajar, bajarok û gundan, û di
navbera navenda bajêr û parastina xetên tu bajarê Hesîçe li wir. Otombêlên Bajar
caran kar di nav ofîsên taybet bi ser telefonê, ku tu metre taxi, lê pereyên
texmînkirin ku ji aliyê dûr emir kir.

Otobûsên bi giranî kar ji bo veguhastina di navbera bajarê Qamişlo û li bajarên
din û dest bi hemû ji Pullman Garage, û piraniya xwediyên kompaniyên transport
li parêzgeha nişteciyên parêzgeha Hesîçe bi xwe ne. Rê di girêdana li bajarê din
wîlayetan Qamişlo - Heleb û Qamişlo bi riya - Şamê li ser bajarê Hesîçe, Deir
al-Zor û Tedmur Road, li ser rê ya bajêr li ser sînorê Iraqê.

Li bajarê Qamişlo nîşana firokexaneya navnetewî KAC gor IATA, balafirgeha
Qamişlo distîne geştên rojane navxweyî ji Şam û Laziqiyê Derve yê geştên demsalî
yên ji Swêd û Almanya.



https://ku.wikipedia.org/wiki/Peyv

Di zimanzanistî da, peyv yekîneka zimanî ye ko ramanê digehînit û ji morfîmekê
an zêdetir ko kêm-zêde bi hevra grêdayî ne pêk dihêt û ji aliyê fonetîkê ve cihê
xwe heye. Bi awayekê nimûneyî (tîpîk), her peyvek ji morfîmeka kok an bingehîn û
gîrekeka sifir an zêdetir pêkdihêt. Peyv digehin hev da hevokan an nîvhevokan û
hevoksaran pêkbiînin.

Herçind e ko di piraniya awayên nivîskî yên zimanan da, peyv bi navberan ji hev
dihên cidakirin, di hindek zimanên nivîskî yên mîna Çînî û Japonî da, peyv di
nivîsînê da ji hev nahên cidakirin. Di zimanên dî yên mîna Inglîzî an Kurdiyê jî
da, carina peyv hene ko cidacida dihên nivîsîn û navber parên ji hev cidayên wan
ji hev vediqedînin. Mînakên wê di zimanê Inglîzî da ev in: ice cream, cell
phone.

Pirsgirêk nemaze wê demê girantir dibit ko mirov qala zimanên sîntetîk yên mîna
Inuktitut bikit ko gelek keriyên peyvanî bi hevra girê didin. Ev kerî gelek bi
zehmet ji hev dihên veniyasîn û cidakirin. Hindek zimanên mîna Vîyetnamî hêşta
zehmettir in jî, ji ber ko ramana navberê hemî caran jihevveqedandina peyvan
nîne û gerek ji naveroka axivtinê mirov bizanit ka peyv kî ne.



https://ku.wikipedia.org/wiki/Perav%C3%AA_Diranf%C3%AEl

Perava Diranfîl an jî Komara Perava Diranfil (bi fransî: République de Côte
d'Ivoire) dewletek li rojavayê Afrîka ye. Li wir nêzîkî 17.655.000 (2006) kes
hene. Paytextê Perava Diranfîl ji salê 1983 da Yamoussoukro ye, berê paytextê
xwe Abidjan bû.

Rûberê Perava Diranfîl 322.460 km² ye. Li ser çargoşê kîlomitirekî dora 53 û 54
kes hene. Bilindtirîn cih Mount Nimba ye. Ew 1.752 m bilinde. Perava Diranfîl
digê Atlantîk û hên digê van dewletan:

Li Perava Diranfîl 35-40% misilman in, 20-30% mesihî û 20-45% bawermendên dînê
xwemalî yê kevneşopî ne.

Zimanê fermî di Perava Diranfîl fransî ye. Hên li wir 70 zimanên din hene, wek
lobî yan agnî.

Berhema kekew ê Perava Diranfîl ê tewrî mezin li cîhanê ye. Di salê 2004an da
berhemê xwe gihîşte milyonek ton. Hên qehwe, enenes û pembi tê çandin. Bi têxt
jî kesên Perava Diranfîl da kar dikin û difroşin.

Perava Diranfîl rinde di futbolê da. Ew yek ji dehên tewrî rind di Efrîqa da ne.

Cara pêşîn Perava Diranfîl di serdariya cîhanî ya futbolê 2006 di Almanya pêşve
çû. Ew nav grûpê C de bû. Di wê komê de ev dewlet bûn:



https://ku.wikipedia.org/wiki/PKK

Partiya Karkerên Kurdistanê yan jî bi kurtî PKK (Pekeke), di 27'ê sermawezê
1978'an de li gundê Fîs (Lîce/Amed) bi beşdarbûna 23 kesî kongreya damezirandinê
pêk anî. PKK wekî partiyeke marksîst-lenînîst hat damezrandin. Navê PKK'ê ji
aliyê Ferhat Kurtay ve hatibû pêşniyarkirin. Sekreterê giştî (piştre seroke
giştî) yê PKK'ê Abdullah Öcalan bû.

Berî ku PKK were avakirin PKK'yî mîna Apocî dihatin naskirin. Abdullah Ocalan û
hevalên xwe li 1'ê gulanê sala 1973'an li Bendava Çûbûk a Enqerê civînek çêkirin
û biryara komê dan. Piştî vê civînê li 1'ê rêbendanê sala 1977'an de li Dîkmen û
Tûzlûçayir 2 civînên din hatin lidarxistin û biryara vegera welêt hat dayin.

PKK di navbera salên 1977 û 1979'an de li Curnê Reş û Sêwrekê li dijî axa û
hevkarên dewletê (mîna; bûcak û Sulêmaniyan) şerê çekdarî meşand. Di tekoşîna
Curnê Reş û Sêwrekê de gellek kadroyên PKK'ê mîna Cûma Tak, Salîh Kandal, Halîl
Çavgûn, Mehmet Sevgat jiyana xwe ji dest dan.

Di Kongreya Yekem de PKK li gundê Fîsê hat damezrandin. Roja damezrandinê 27'ê
sermaweza 1978'an e. Wekî komîteya navendi (MK) heft kes hatin hilbijartin:
Abdullah Öcalan, Cemil Bayık, Şahîn Dönmez, Mehmet Karasungur, Bakî Karer,
Mazlum Dogan û Mehmet Xeyrî Durmuş.

Berî Darbeya leşkerî ya 12'ê îlonê PKK'ê biryara derketina ji welêt da û li
Libnanê li Newala Beqayê bi cih bû. Li vir di kampeke leşkerî û siyasî de
kadroyên xwe perwerde kir. Piştî ku Mahsum Korkmaz li 28 adar a sala 1986'an li
çiyayê Gabarê jiyana xwe ji dest da navê vê kampê bû: Akademiya Mahsum Korkmaz.

PKK di kongreya xwe ya 2'em de (1982) biryara vegera welat û şerê çekdarî da. Di
15'ê gelawêja sala 1984'ê de bi çalakiyên Dih û Şemzînanê PKK'ê dest bi têkoşîna
çekdarî kir. Û bi van çalakiyan îlana rêxistina xwe ya çekdarî, Hêzên Rizgariya
Kurdistan (HRK) kir. Fermandarê giştî ê HRK'ê Mahsum Korkmaz bû. Rêxistina PKK'ê
a eniyê û siyasî Eniya Rizgariya Netewa Kurdistan, ERNK di Newroza sala 1985'an
de hat avakirin.

Di sala 1986'an di 3'emîn kongreya PKK'ê de li dewsa HRK'ê ARGK-Artêşa Rizgariya
Gelê Kurdistan hat ava kirin. Armanca PKK'ê avakirina artêşek ji gerîlla bû.

Di sala 2001'an de di konferansa 1emîn a HPG'ê de, dewsa ARGK de HPG hate ava
kirin. Vêga fermandarê giştî yê HPG'ê Dr. Bahoz Erdal e.

PKK'ê di sala 1993'an de cara yekem agirbesta yekalî îlan kir. Ji vê demê û pê
de PKK'ê xwest pirsgirêka kurd bi awayekî siyasî û aşitiyê çareser bike. Bi vê
armancê gellek caran agirbest îlan kirin. Serokê giştî yê PKK'ê Abdullah Ocalan
di sala 1998'an de ji Sûriyê derket. 12 sermawez 1998'an de hate Romayê û 15
sibat 1999'an de jî bi komployek navnetewî hate girtin û radestî Tirkiyê hate
kirin. PKK'ê di kongreya xwe ya 8'em de xwe fesih kir (4 avrêl 2002). Di vê
kongreyê de KADEK Kongreya Azadî û Demokrasiya Kurdistanê, hat ava kirin. KADEK
li cotmeha 2003'an hate feshkirin û di dewsa wê de KONGRA-GEL hate damezirandin.

Piştre Koma Komalên Kurdistan an KKK di 20'ê adara 2005'an de wekî sîstemeke
konferderalîst hate îlankirin. Li 4 nîsana sala 2004'an de ji nû ve
damezirandina PKK'ê hate îlankirin.

Di 19'ê adara sala 1993'an de serokê giştî ê PKK'ê li Bekaa civînek çapemeniyê
li dar xist. Bi beşdarbûna Serokê YNK'ê Celal Talabanî, PKK'ê di dîroka xwe de
ji bona cara yekemîn agirbestek yek alî îlan kir. Li ser daxwazên sergirtî ên
rayedarên dewleta tirk PKK'ê biryarek wisa stend. Agirbest wê hetanî 15 nîsana
1993'an dewam bikira. Piştre gorî hin daxuyanî û nûçeyên rojnameyan, li ser
daxwaza kevneserokkomarê Tirkiyê Turgut Özal, Celal Talabanî ji bona vê
agirbestê navbertiyê kiriye.

Roja 15 nîsana 2003'an PKK'ê agirbestê ji bona meheke din drêj kir. Lê hê
agirbest xilas nebûbû, Turgut Özal bi awakî nezelal jiyana xwe ji dest da. Ji
aliyê PKK'ê jî êrîşek çêbû û di encamê de 33 leşker jiyana xwe ji dest dan.
Piştî vê êrîşê agirbesta yekem a yekalî bidawî bû.

Di sala 1995'an de hate îlankirin. Lê belê ji ber operasyonên leşkerî û sûîkasta
ku di dema Tansu Çiller, Dogan Gureş û Mehmet Agar li dijî serokê PKK'ê Abdullah
Ocalan hate kirin, ev agirbest bi dawî bû.

Di sala 1998'an de hate îlankirin. Ev agirbest jî mîna yên berê bê encam ma. Li
gorî daxuyaniyên PKK'ê daxwaza vê agirbestê ji aliyê serokwezîrê wê demê ê
Tirkiyê Necmettin Erbekan hatiye kirin. Lê belê piştî ku li 1'ê îlona 1998'an
agirbest hat îlankirin Tirkiyê DYA'yê gef li Tirkiyê xwarin û mecbûr kirin ku
serokê giştiyê PKK'ê ji Sûriyê derkeve. Piştî vê bûyerê jî agirbest demekê dewam
kir. Bi radestkirina Serokê PKK'ê a Tirkiyê ev agirbest bidawî bû.

Di sala 1999'an de hate îlankirin. li 2 tebax 1999'an de PKK'ê biryara
derxistina hêzên xwe yên çekdarî a ji sînorên bakurê Kurdistanê (Tirkiye) da. Li
1'ê meha îlonê jî cara çarem agirbesta yekalî îlan kir. Ev agirbest 5 sala ajot.
Lê ji ber ku ji aliyê dewleta irk ve ti gavên erênî nehatin avêtin û operasyon
hatin domandin, ev agirbest li 1 pûşper sala 2004'an bi dawî bû.

Agirbesta 5'em li ser daxwaza rewşenbîrên kurd û tirk ên Tirkiyê, DTP, DYE, YE,
ji aliyê KKK'ê hate îlankirin. Agirbest li 1'ê cotmeha 2006'an dest pê kir. Li
gorî daxuyaniyên rêvebirên PKK'ê û KKK'ê heger ti gavên erênî neyên avêtin ev
agirbest li gulana 2007'an bidawî bû.



https://ku.wikipedia.org/wiki/Okyan%C3%BBsa_Mezin

Okyanûsa Mezin, herweha bi Okyanûsa Pasîfîk û Okyanûsa Aram jî tê navandin, bi
179,7 milyon km² aqar okyanûsa herî mezin a li cîhanê ye. Kûrtirîn cih radigihe
11.034 m'yê (li Korta Mariana, bi îngilîzî: Mariana Trench), ew cihê herî kûr ê
dinyayê ye.

Deryaya Mezin navberê li bakur Cemsera Bakur, li bakur rojhelat Amerîkaya Bakur,
li rojhelat Amerîkaya Navîn, li başûr rojhelat Amerîkaya Başûr, li başûr
Antarktîka, li başûr rojava Awistralya, li rojava Okyanusya û li bakur rojava
Asya de ye. Li Bakur radigihe Cemsera Bakur, li başûr jî radigîhe Cemsera Başûr.

Okyanûsa Mezin xwediyê 250,7 milyon km² aqar e. Ew li sedî de 35 aqara dinya ye,
nîvê aqarê deryayên dinya ye. Barista Okyanûsa Mezin 723,7 milon km³ e. Kêmzêde
kûr bû ne xwe 4.028 m. ye.

Deryaya Bêrîng, Deryaya Japon, Deryaya Çîna Rojhelat, Deryaya Çîna Başûr,
Deryaya Tazmanyayê, Kendava Kalîforniyayê, Kendava Alaskayê.

Navê Okyanûsa Mezin ji bo aqarê xwe hate dan. Navê Okyanûsa Pasîfîk jî (bi
latînî tê wateya "aram") ji bo deryavanî ji Ewropa herî pêş de rehet rêwîtî kirî
hatiye dan.



https://ku.wikipedia.org/wiki/Nis%C3%AAb%C3%AEn

Nisêbîn (ji yewnanî: Νίσιβις, Nísivis, Nísibis) navçeyeke bajarê Mêrdînê ye.
Navçeya Nisêbînê li başûrê bajarê Mêrdînê ye û li kêleka sînorê Başûrê Rojavaya
Kurdistanê ye. Navçe li ser Riya Hevrîşm e ku ji Edenê tê û ber bi Başûrê
Kurdistanê ve diçe. Gelê navçeyê bi piranî debara xwe bi çandiniya genim, nîsk,
nok, ceh, pembo dike. Hebûna riya hevrîşm jî ji bo gelê navçeyê hatineke aborî
tîne. Hemû kamyonên ku dê derbasî Başûrê Kurdistanê û Îraqê bibin di Nisêbînê re
derbas dibin û ev yek ji bo gelê bajêr hatineke aborî ye.

Her gelî, her qewmî li gora xwe û di serdema xwe de navek li vî bajarî kirine.
Di nav xalkê de weke "welatê Şahmaran" ji hatiya bi nav kirin. Çanda Şahmaran
têde mazin bicih e. Sumeriyan gotine Nirbo, Babîliyan gotiye Aramîs-Nîsîbîs,
Hûrî-Mîtaniyan jê re gotine Nabila-Kengê an jî Nas û bîna, Aşûriyan gotine
Meppîn-Suba, Suryaniyan gotine Nasibîna-Sarbo, Sasaniyan gotine Ahvaz, Ereban
nav lê kirine Nasîbeyn û Osmaniyan jî gotine Nisêbîn.

Nisêbîn şahidê dîrokeke kevnar e. Gelek şêx, siltan û serleşkerên navdar tê re
derbas bûne û şopên xwe lê hiştine. Nimuneyek ji dîroka Nisêbînê ya kevnar,
Girnewas e. Di encama kolanên demdirêj de arkeologan li Girnewas, xwe gihandine
bermayiyên dîroka berî zayînê bi heft hezar salan. Di roja me de jî gelek nexweş
ji bo saxbûnê xwe davêjin ber dergeha Girnewas û paçên xwe yên rengo rengo li
dara serê gir girê didin. Yê ku paçekî bi darê ve girê bide dikare paçekî jî jê
veke û li destê xwe girê bide da ku xwe ji qeda û belayê biparêze.

Yek ji van aliman Ibn Cubeyr e ku di sala 1148 an de çûye serdana Nisêbînê û
piştre di geştnameya xwe de ev gotinên jêrîn li ser Nisêbînê nivîsîne: “Bajar ji
derve ve ciwan, ji hundir ve kevnar e, xwediyê dîmenekî bedew e. Hêja ye ku
mirov bibêje paşî û pêşiya bajêr bi keskayîyeke zumrutî û gul û kulîlkan
xemiliye. Bax û bostan û fêkî lê pir e, cihekî xweşe ji bo kêf û seyranê“.

Piştî belavbûna ola xiristiyaniyê li bajêr zanîngeheke ku hemû zanistên wê demê
fêr dikirin hate damezirandin (326'an ji aliyê Mar Yaqûb û şagirdê wî Mar Efram
ve). Li gor belgeyên dîrokî di dibistana Nisêbînê de 2000 xwendekarî dixwend û
destûr û rêziknameyeke dibistanê jî hebû.

Pira herî navdar ya bajêr Pira Eleman e, ku li ser çemê Nisêbînê an Cexcex
(bi tirkî: Çağ-Çağ) di destpêka salên 1900î de ji aliyê Elmanan ve hatiye
çêkirin û navê wê maye “pira Eleman“.

Her wiha meqamê Salmanê Farisî, keleh û xirbeyên Marînê, keşîşxaneyên Mar Yaqûb,
Mar Bobî, Mar Abraham, Qesra Belek, Xerabê Baba, Qijleya Nisêbînê, Tirbeya Pîr
Kemal û Ziyareta Noka çendek ji cihên kevnar yên bajêr û derdora bajêr in û
hêjayî dîtinê ne.



https://ku.wikipedia.org/wiki/Mem_%C3%BB_Z%C3%AEn

Mem û Zîn an jî Memozîn pirtûka herî girîng ya Ehmedê Xanî ye. Tê de esqa mezin
nav Mem û Zîn tê îfadekirin.

Destana kurd ya neteweyî "Mem û Zîn", bi sedsalan di nav gelê kurd de bi devkî û
bi destnivîskî jiyaye. Paşê gelek caran hatiye çapkirin. Cara pêşîn di sala
1919an de li Stembolê; paşê di sala 1947an de li Helebê, 1954 li Hewlêrê, 1957
li Şamê, 1960 li Bexdayê, 1962 li Moskowê, 1968 li Stembolê, 1988 li Ûrmiyeyê û
di 1995an de li Swêdê li bajarê Uppsalayê û Şamê, û di sala 2006an de jî li
Dihokê hatiye çapkirin.

"Mem û Zîn", bi tîpên latînî cara pêşîn di sala 1968an de, ji aliyê M. Emîn
Bozarslan ve li Stembolê hat çapkirin. Mamoste Bozarslan, bi munasebeta 300
saliya Mem û Zînê, ew bi tîpên latînî û bi şirovekirineke hêja di sala 1995an de
ji nû ve çap kir. Ev çap ji metnê orijînal û ji wergera kurdiya xwerû pêk
hatiye.

Wezareta Çandî û Turîzmê ya Komara Turkiyeyê berhema Ehmedê Xanî ya bi navê "Mem
û Zîn" di sala 2010an de da weşandin. Di pirtûkê de, rûpelekî de nivîsa orjînal
ya ku bi tîpên erebî ne heye û di rûpela din de beramberê wê bi tîpên latînî bi
tirkî û kurdî heye. Ji vê pirtûkê 2.500 heb hate çapkirin. Ji van pirtûkan hinek
wê li pirtûkxana bên belavkirin û hinek jî wê bên firotin. Ev cara yekemîn e ku
wezareteke Komara Turkiyeyê pirtûkekî bi zimanê kurdî amade dike û dide
weşandin.

Her weha nivîskarê kurd Jan Dost jî bi eynî munasebetê ev berhema hêja
wergerande ser zimanê erebî û bi şiroveyeke berfireh, ku ew sê caran li paytexta
Sûriyê Şam û li Beyrûtê û li Dihokê jî hate çapkirin. Dîsa Jan Dost sala 2007an
Mem û Zîn bi kurdiya îro û bi kêş û qafiye nivîsî û tefsîreke berfireh bi
kurmancî jê re danî.

Kurdzanekî fransî Roger Lescot 25 sala zeftir li Kurdistan dijiya seva zimanê
kurdî rind hîm be û destanên û mitolojiyên kurd nas bike. Lescot dengbêjan
digerand ji bo Destana Memê Alan (li pirtûkekê) tijî ke.



https://ku.wikipedia.org/wiki/Mamek%C3%AE

Mamekî, Mamekiye an jî Kalan (1928: ماميكى / Mamiqui; 1946: Mamiki (Kalan);
bi tirkî: Tunceli) bajarekî li bakurê Kurdistanê ye û serbajarê parêzgeha
Dêrsimê ye. Li gorî serjimara 2009'an 35.909 mirov li bajêr dijîn. Şaredara
bajêr Edibe Şahin e ku ji BDP'ê hatiye hilbijartin. Mamekî dikeve navenda
rojhilatê Tirkiyeyê.

Di çavkaniyên sedsala 19. û 20. de tê xuyakirin ku Qizilbaşên kurd ên herêma
Dêrsimê, ji Elewiyên Anatolyayê ji aliyê baweriya xwe ve gelekî cuda ne. Kurdên
elewî, hertim berî ku roj hil were şiyar dibin û silavê didine Rojê. Pîrozbûna
Rojê ya di nav kurdên elewî de dide xuyakirin ku herwiha têkiliya baweriya wan
bi dînê kurdan Êzîdîtiyêyê ve heye.[çavkanî pêwîst e]

Kurdên Dêrsimê ku di bin navê Elewîtiyê de baweriya xwe didomînin û di nav wan
de baweriya wan weke Raa Haq ango Rêya Heq tê binavkirin, di koka xwe de xwediyê
têkiliyên xurt ên bi Zerdeştîtiyê re hene. Dema li herêmê tê nêrîn, pîrozbûna
agir, baldariya di derbarê kirin, gotin û fikra mirovan de (ev di Zerdeştîtiyê
de weke gotina rind, karê rind û ramana rind tê zanîn), cilûbergên jinan ên bi
şêweyê Zerdeştiyan, deqên li ser dest û rûyê mirovan, remzên Zerdeştîtiyê yên li
ser merş û xalîçeyên wan, hinek ji têkiliyên di navbera Elewîtiya kurdên Dêrsimê
û Zerdeştîtiyê de didine xuyakirin.

Baweriya ferîştehan li cem Elewiyên Dêrsimê heye. Ji van yê girîng Kalê Xizir e.
Ev baweriya ferîştehan ji ya îslamiyetê cuda ye. Elewiyên kurd baweriya xwe bi
ferîştehên ku Erd û ezman diparêzin tînin. Di diayên xwe de gotinên Ya Melekê
Erd û Asîmanê bikartînin. Ev bawerî di nav kurdên êzîdî û yarsanî de jî heye.

Dersîm ji bo baweriya Elewiyên kurd cihekî pîroz e. Bi sedsalan serekên vê
baweriyê ji vir derketine û li gorî kevneşopiyên kevn, rêberên ruhanî yên vê
baweriyê her sal ziyareta bawermendên xwe yên herêmên din dikirin. Ev kevneşopî
di Êzîdîtiyê de, bi gerandina li gundan a Tawûsê Melek diderkeve holê.

Li Dêrsimê her sal 13'ê rêbendanê de şahiyên gaxandê tên lidarxistin. Gaxand
weke sersala kurdên elewî tê dîtin (Di gotina gelê « Sersal padîşahê nû »). Yek
(an sê[çavkanî pêwîst e]) roj rojiya gaxandê tê girtin. Di heman demê de kurdên
êzîdî jî 3 rojan rojî digirin û qurbanan digurênin. Dişibe noel a xirîstiyanan.
Di baweriya Elewiyên Dêrsimê de ku gaxandê pîroz dikin, karakterekî folklorîk ê
bi navê Kalo gaxand heye.

Dû gaxandê ra meh ku şiva "meh Xizir" e (Di gotina gelê « Çile li der Xizir li
ser »). Rojiya Xizir 3 roj e (2 roj jî bervê terin) û di meh reşemî de li rojê
înê baş diwî.

Mamekî bi hezar salan bûye warê kurdan. Di deman demê de gelên ermenî û piştre
tirkmen jî li Mamekiyê bi cih bûne.[çavkanî pêwîst e] Di dîroka Mamekiyê de ji
sedema zordarî û komkujiyan, gelê herêmê hertim mişext bûye. Li gorî çavkaniyan
her çiqas dem diçe, nifûsa Dêrsimê û bi vê re nifûsa Mamekiyê kêm dibe.



https://ku.wikipedia.org/wiki/Kuvark

Kuvark (bi latînî: mussirion) yek curayê kuvan e. Gelek texlîtên kuvarkan bi
rengên cuda cuda hene. Heta hin ji wan hene ku jehrî jî di wan de heye. Her sal
gelek kes bi van karokên jehrîdar dimirin.

Karok li Kurdistanê di demsala biharê de li mêrg û terazinan şîndibin. Karok
dema hêj nû ji binê axê derdikevin derva, gelek piçûk in, qurma wan zirav e û
jora wan tar vedigire; girover dibe û keviyên xwe bi jêrê ve diwergerînin. Karok
ji aliyê tara xwe ya binî ve, xetxetkî ye. Bihneke xweş jê tê û ji bo xwarina
mirovan xwerekekî pir hêja, bi adan û nişa ye.

Kuvark yek ji peyvên kevin yê îndo-europî ye. Di zimanê farisî de hatîye
guhartine lê di zimanê sanskrît dakavaka ye. Di kurdî da peyvên kuvk, kuvark û
kevz û peyva sanskrît kavaka ji yek peyvê tên. Peyva kuvk wek küf derbasa tirkî
jî bûye. Di devokên kurdî da ji bo bi kuvark gellek nav tên gotin. Ku yek li ev
peyvan bi baldar binêre yê eleqeyên wan bi kuvarkê ra bîne:



https://ku.wikipedia.org/wiki/Kul%C3%AElk

Kulîlk an çîçek formeke riwekê ye. Kulîlk organên nûvejîna, hilberîna riwekan
dihewînin. Ango di kûlîlkekê de organên ji bo gihan û hilberînê hene. Kulîlk bi
pel (belg), histrî (dirî), qalik ûêd organên hilberînê diparêze, nahêle ziyan li
wan bikeve daku riwek bê hilberîn, ûrtê, eslê wê kor nebe, ji holê ranebe.

Çawa ku mirov an ajal dizên (tên jiyanê), mezin dibin û ji bo eslê xwe berdewam
bikin bi riya organên zayendî cot dibin, riwek jî wisa ne. Dê û bav pitik û
zarokan diparêzin, xwedî dikin, nahêlin ziyan bigihê wan. Ev behremendiya
xwezayî bi riwekan re jî heye.

Di kulîlkê de erka gupikê (ango serê kulîlkê) cotbûn e ku viya bi xwe, bi
alîkariya bayê û ajalên firende, bi taybetî mêş û mozan dike. Hin kulîlk vî karî
bi xwe dikin. Polenên ji organê nêrtiyê diqetin, xwe digihînên organên mêtiyê
yên kulîlkên din. Heger ba têr bike bi bayê dibe, heger têr neke mêş û moz vê
karî dikin. Li cihên ku kêm ba hebe û mêş-moz nikarin jiyana xwe bidomînin,
jiyana kûlîlkan dikeve xetereyê. Jixwe, kulîlk forma xwe gorî avhewayê digirin,
her kulîlk li her derê najî.



https://ku.wikipedia.org/wiki/Gimgim

Gimgim navê navenda Varto ye. Tirkan ev nav neguherîne. Varto li bakurrojhilatê
Mûşê dikeve û navçeyeke Mûşê ye. Li bakurê Gimgimê Erzerom, li rojava Çewlîg
(Bîngol), li rojhilat Kop (Bûlanik) û li başûr jî Çiyayên Şerevdînê (Şerefdîn)
hene.

Rûbera axa wê 1.418 km² ye û bilindahî li bakur, aliyê Çiyayê Bîngolê 3.000 m û
li hêla Çiyayê Şerevdînê jî 2.300 m ye.

Li ser bingeha navê Gimgimê zelalî nîne. Pir kes di wê bawerîyê de ne ku, ev nav
ji Urartûyan tê. Berîya Terteleya Ermeniyan 1914-1915 çend gundên Filehan jî li
herêmê hebûne.

Bi navê Vartan êlek, eşîrek Kurd heye li Gimgimê. Hin ji malbatên wan li gundê
Qeremêşê dijîn. Guman e ku navê xwe dave Gimgimê.

Angaşta sêyemîn ji şibandina peyvan tê. Hin dîroknasên Ermeniyan li erdnîgariya
Kurdistanê, li şibandina navan digerin. Peyvên Kurdî heger bişibin Ermenîkî
Herdu ziman jî ji heman malbatê ne dibêjin "ev berê cihê Ermeniyan bûye". Ev ne
rêbazeke zanistî ye. Gorî angaştayê Gimgim ji bêjeya "vart" a Ermenîkî tê,
wateya wê jî gul e. Ango cihê gulan. Lê em dizanin avhewaya Serhedê çiyayî ye.
Sar û ziwa ye û ti carê Gimgim nebûye wargehê gulan. Bêjeya Vart herwiha di
Pehlewiya kevn de jî cîh digire û bi wateya gul e.

Bi texmînî koka navê Gimgimeê ji bêjeya War=Wargeh=Zozanê tê. Çanda devkî ya
herêmê de behsa du birayên bi navê Îno û Tato tê dikirin. Dibêjin ev bira bûne û
ji parêzgeha Dêrsimê hatine. Mêrxas bûne. Guman e Gimgimê bingeha xwe ji Warê
Tato girtibe. Berîya sedsala 16. gelê nedigotiye Gimgim, tenê Gimgim di
bikaraniye.

Dîsa navê Gimgim gorî hin angaştayên, ji ber erdhejan derketiye. li
31.05.1946´de bi hêza 5,7 erdhejek mezin li Gimgimê pêkhatiye û 839 kes mirine.
19.08.1966´de bi hêza 6,9 erdhej çêbûye û 2.394 kes jiyana xwe ji dest dane.

Dîroka Gimgimê heya Mediyan aşkera bûye. li Gimgimê bermahiyên serdema Urartûyan
hene. Pers, Rom, Bîzansî, desthilatdarî kirine. Di navbera Keyaniya Îranê û
Osmanîyan de gelek caran Gimgim cih guhêstiye.

li Şerê Çaldiran a 1514 de, maye di destê Osmaniyan de. Mîrîtiyên Kurdistanê di
karên xwe yên navxweyî de azad bûne di dema Osmaniyan de. li Serhildana Şêx Seîd
de, Gimgim xwedî roleke dîrokî ye. Bi qasî demeke kurt be jî Varto azadî tehm
kiriye. Dîsa Gimgime di şerê netewî de bûye şahîdê lehengî û îxanetê. li ser
pira Evdirehmanpaşa ya di navbera Mûş û Vartoyê de Şêx Seîdê nemir dîl ketiye
destê Dugela Tirk.

Hejmara niştecihên navenda Gimgimê niha zêde bûye. Aborî li ser xwedîkirina pez
û dewar, firotina berhemên şîr e. Niştecihên Gimgimê bi zaraveyên Kurmanc û
Kirdkî Kirmançkî, Dimilkî an Zazakî diaxivin. ji aliyê olî de Sunnî û Elewî ne.
li Gimgimê radeya perwerdehiyê bilind e. Niştecihên herêmê jiyaneke nûjen dijîn.
Wextekê Gimgimeyan xwestin wekî kolxozên YKSSê hin fîrmayên herêmî ava bikin û
tevahîya karê hilberîna berhemên şîr bi xwe bikin. Lewra fîrmayên Tirkan şîr bi
erzanî dikirrîn û nedihîştin reqabet jî hebe. Dewletê nehîşt fîrmayên herêmî
bikeve karê şîr. Bi gotineke din bi zanebûn gel xizan hîştin.

Gimgimiyan gelek koçber dane. li Îzmîr, Stenbol, Almanya (bi giranî Berlin),
Fransa bi giranî Marsêy gelek Gimgimê dijîn. Ew ji Gimgimê re pere dişînin, an
heger derfet bibînin bi havînan tên herêmê.

Her sal li Girê Kox festîvalek tê lidarxistin. Herêma Gimgimê kanîya sitran û
govendên Serhedê ye. Leyîstika Çepkî navdar e.



https://ku.wikipedia.org/wiki/Fosfor

Fosfor ji jîyanê ra zêde girîng e, ew di bestinan yê fonksyonên taybetî da ne,
wek di DNA, ADP û ATP da.

Fosfor di salê 1669an da ji Hennig Brand, zanistvanekî elman, hate vedîtin. Wî
mîzê însên hişk kir - ew li "kevrî hişmendan" digerî - û dît, ku tiştek mabû ku
vê ronahî ronahî jê derdiket.

Di sala 1669’an da [[Henning Brand]] ku kîmîgerek Almanî ye, hewl da ji kereste
û mevaddên erzan, zêr çêbike. Jiber ku hingî, Zêr wek kamiltirîn metal dihate
zanîn loma jê ra Metala Esîl digotin. Bi bawerîya merivên wî çaxî, tu tişt bi
qasî meriv û maddeyên pêkhateya wî/ê, esîl, torin û yekta nînin. Loma texmîn
dikirin ku hin unsurên bedena merivan bikarin vegerin forma metala esîl ya bi
navê Zêr. Li ser bingeha vê ramanê, Brand, hinek mîza merivan tevlî Qûmê kir û
wê germ kir.

Em nizanin, çima Brand, Qûm tevlî mîza merivan kir lê wek tê zanîn, kîmîyageran
di tevhevkirina maddeyên curbecur û germkirina wan da, binavûdeng bûne. Dema ku
Brand, hevlogevloya xwe li ser sobeyê rakir û wê hînik kir, bala xwe da ku ew di
tarîtîyê da dibiriqe. Helbet Brand berê Zêr jî çêkiribû, lê vê carê maddeyek
nerm, sipî û birqonekî, berhemanîbû. Ev madde di terkîba ku di mîza merivan heye
da, hebû lê Brand vê yekê nedizanî.

Brand, navê yekemîn maddeya birqonekî, kire Fosfor. Fosfor peyveke Yewnanî ye û
tê wateya Ronahî û Birqonek’ê. Jiber ku Fosfor nedihate parvekirin û
teczîyekirinê, wek unsurekî hate naskirin.

Fosfor, yek ji unsurên Ne-Metal e ku di grûpa Nîtrogenê da cih digire. Ev unsur
bi çend şêwazên Alotropî di xwezayê da tê dîtin û ji girîngtirîn unsurên heyatî
û pêwîst jibo jîyana organîsmên xwezayî(Terkîba Candarên zindî) ye. Fosfor bi
çend formên jêrê heye; Fosfora Sipî, Fosfora Sor û Fosfora Reş. Helbet rengên
wan pir cîyawaz jî nînin. Fosfora Sipî, bi rîya senetî, tê berhemanîn û di
tarîtîyê da diçilvile.Fosfora Sipî, dema li ber hewayê were danîn, xwexwe
vêdikeve û alavên wê pir baş tên xuyan û pir pir jehrî ye jî.Fosfora Sor, jiber
pêkhateya kîmyewîya xwe dikare ji rengê Narincîyê veguhere Erqevanîyê. Forma
sisyan yan heman Fosfora Reş ku di jêr fişara zêde tê berhemanîn û dişibe
Grafîtê, dikare wek Girafît, elektırîsîteyê biguhezîne û ji xwe derbas
bike(derbasder).

Bedena merivan ji bilî av û xwerinê, pêwîstîya wê bi vîtamînên taybet û maddeyên
madenî heye. Kalsîyom û Fosfor, 2 maddeyên madenî yên pir girîng di bedena
merivan da ne ku bi alîkarîya hevodin, diran û hestûyan, çêdikin. Fosfor, 1% ji
kêş û kîloya bedena merivan pêktîne. Loma jî eger kesek 75 kîlo be, bi qasî 750
giram Fosfor di bedena wî/ê da heye.

Piranîya Fosfora bedena merivan di diran û hestûyên wan da ne(85%). Fosforên
mayî jî di sellûl û tîşûyên din yên bedenê da ne. Bandora Fosfor di Gurçikan da
jibo parzandinê, pir girîng e. Fosfor hevkêşe û tewazona Asîd-Baz ya nava xwînê
jî pêktîne. Fosfor bi pêkanîna cereyana enerjîya nava bedena merivan, dibe
sedema daketina êş û elemên maskûlên wan. Bedena merivan jibo wergirtin û cezba
hemû vîtamînên wek D, maddeyên Madenî, Yod, Kalsîyom, Menyezyom, Sifir û hwd,
pêwîstîya wê bi Fosforê heye.

Fosfor di Şerê cîhanî yê duyemîn da ji bo bombên fosforî (wek bombên şewatê) ra
ji balefirên brîtanî dihate bikaranîn. Di wan bomban da jî kewçûk dikirnê, ji
ber ku ew bestina li ser canî mirovan bizelqe û bişewtîne. Bi vê rêyê birînên
herî kûr çêdibûn.

Fosfor di cîhanê da bes wek bestin heye. Bestinê herî zêde Fosfat e. Fosfat di
rûyê erdê da heye (nêzîkî 0,09 %).

Fosfat di cihanê da zêde di Efrîqa (dewletên Fas, Sahraya Rojava), Çîn û DYE
(Florida) da heye. Lê hên jî zêde Fosfat di bin avê da heye, lê ew hên netê
derxistin û bikaranîn.

Fosforî sipî (yek caran jî Fosforî zer) zêde xeternak e ji mirovan ra. 50 mg
dikarin mirovekî bikujin. Tîrbûnê fosforî sipî 1,87 g/cm3 ye, ew bi 44,1 °C
dihele û bi 280 °C dikele. Fosforî sipî di Tetraklormêtan, Benzol û Êter da
hindik dihele. Eger fosforî sipî di ber bê da (Oksîjen) were hîştin, ew dikare
bi xwe bişewte. Piştî şewatê Fosforpentoksîd çêdibe. Ji ber ku ew di avê da hema
tewr nahele û nikane bişewte, fosforî sipî pir caran di avê da tê hîştin. Lê
eger fosforî sipî bişewte, ew gereke bi axê were temirandin, ji ber ku bi avê ev
fosfora dikare (piştî zîyabûnê) dîsa bişewte.

Fosforî reş nahele û naşewte. Tîrbûnê xwe 2,67 g/cm3 ye. Fosforî reş çêdibe,
eger hêzekî herî mezin li ser fosforî sipî ya fosforî sor hebe. Fosforî reş ne
jehrî ye.

Fosforî sor ne jehrî ye, lê ew dikare zû li ber bê bişewte. Tîrbûnê xwe 2,340
g/cm3 ye. Fosforî sor di navberê 585 °C û 610 °C dihele.



https://ku.wikipedia.org/wiki/Ekoloj%C3%AE

Ekolojî yan hawirnasî yan jî hevêrzanist [çavkanî pêwîst e] (bi înglîzî
ecology), zanistê lêkolîna li ser berbelavî û mişeyî ya endamwerên jînwer û ka
çawa karlihevkirina endawerî digel derdor anko jîngeha xwe tesîrê li berbelavî û
mişeyî ya wan dikit. Derdora endamwerekî ji keristeyên fîzîkî û yên jînewer
pêkdihêt. Derdora fîzîkî, mirov dikarit navê tevane yê nejînewer lê bikit,
hokarên mîna tîrêja rojê, avûhewa anko seqayê û cihniyasiyê vedigirit.

Peyva ekolojî cara pêşîn li sala 1866ê ji aliyê jînwerzanistvanê Elmanî Ernst
Haeckel ve hat bikaranîn. Peyv ji οικος (oikos anko navmalî) û λόγος (logos anko
znîn) pêkhatîye. Bi vî awayî, ekolojî lêkolîna navmalî ya xwerist anko siruştî
ye. Di zimanê kurdî da jî peyva hevêrzanist ji hevêr bi ramana cihê jîn û jîyarê
û zanistî pêkhatîye.

Ev peyv hindek caran bi ramana derdora xweriskî an jî derdorparêzîyê dihêt
bikaranîn. Ji ber hindê, hindek caran rengdêra ekolojîk anko hevêrzanistiyane bi
ramana dostê derdorê dihêt xebitandin.

Hindek caran hevêrzanist wekî tayekê jînwerzanistî dihêt hesibandin. Mumkîn e ko
endamwer bi gelek awayan û li gelek astan bihêt ber lêkolînan.



https://ku.wikipedia.org/wiki/Dihok

Dihok an Duhok (bi tîpên erebî دهۆك, Dahuk; bi suryanî: ܢܘܗܕܪܐ, Nohadra), li
devera Badînan, navê parêzgeh, qeza û bajarê herî mezin e. Nêzîkî 1.000.000
kesan tê de dijîn. Bi qasî 60 km ji sinorên Tirkiyeyê dûr e. Bajar di nav
nihaleke berfireh de ye. Sê aliyên bajarî çiyayên bilind in. Li jor Çiyayê Spî,
li jêr Çiyayê Dehkan (Şindoxa), li rojhelatê Çiyayê Mamsîn û li rojava wî, deşta
Sêmêlê ye, ku ji bo çandina dexil, dan û dikakî, axeke zêrîn heye. Parêzgarê
Duhokê Ferhad Emîn e.

Ji wan şûnwarên, ku li dorûberên bajarî hene, xuya ye ku Duhok pir kevn e. Di
berê de û di demê dewleta Nozî de, mîrê bajarê ku digotinê Axşindo, li Girêbasê,
baca rê li ser karwaniyan dadina û ji her barî du mist digirtin. Navê bajarî jî,
ji hindê peydabûye. Du hok, anku du mist[çavkanî pêwîst e].

Li Dihokê digel navceyên wê Zaxo, Amedî, Sêmêl, Şêxan û gundên wê ji 1,5 milyon
lê dijîn. Ji wan 95% bisilman, 5% fileh in[çavkanî pêwîst e].

Du çem di nav bajarî de diçin. Yê yekê çemê Duhokê ye, ji jora bajarî, ku
serekaniya wî, li nêzîkî gundê Xazyava dizê û yê duyê jî, biçûktir e, navê wî,
Hişkerû ye, ku serekaniya wî, ji rojhelata bajarî, li nêzîkî gundê Berêbuharê
dizê. Li ser çemê Duhokê, berî bigehî gelî, sikrekê avê hatiye çêkirin. Dûra
herdû çema, ku di nav bajarî de diçin, bi baxçe û dehlên fêkî: hinar, hilîk,
mijmij, sêv, tireqî, tirî, hirmîka xemlandi ye.

Li bakurê Duhokê kelheya Firun e. Rojhelat kelheya Şedayê, li başurê Çiyaye Reş
e.

Di sala 641'ê zayînî de, Ayînê musilmanan gehişte Duhokê. Di sala 1236 Z ê de,
Duhok bingehê mîrgeha Dasiniya bû. Di sala 940 ê hicrî(1533 zayînî) de, Duhok
kete jêr deselata mîrgeha Badînan, ku mîrê wê Hesen Begê kurrê Seyfedînî bû. Di
sala 1842 Z de, kete jêr desela bajarê Mûsilê. Sala 1873 Z, bo qaymeqamî û sala
1969 Z jî, bo parêzgeh.



https://ku.wikipedia.org/wiki/Derman

Derman, ji bo qenckirin an jî pêşlêgirtin an jî nasîna nexweşiyan hatiyî ne
çêkirin. Her wisa wek berhemên kîmyewî jî tên zanîn.

Derman bi gelek rêyan dikare bê dabeşandin. Mînak bi pênasên kîmyewî an jî bi
rêyên sepan an jî bi tesîrdana sîstema biyolojîk an jî tesîrên tedawîker.
Sîstema dabeşandin ya belave Sîstema dabeşandina anatomîk a terapeutîk a kîmyewî
(koda ATCê) ye. Rêxistina Tenduristiyê ya Cîhanê lîsteya dermanên sereke tomar
dike.

Dermanên tesîrdarên sîstema rehikan ya navendî van dihundirîne: psîkedelîk,
hîpnotîk, anestezîk, antîpsîkotîk, antîdepresan (trîsîklîk antîdepresanan,
înhîbîtorên monoamîn oksîdazAN, lîtyum û înhîbîtorên selektîf ya reuptakeya
serotonîn (SSRI) dihundirîne), antîemetîk, antîkonvûlsan/antîepîleptîk,
anksiyolîtîk, barbîtûrat, dermanên nexweşiyên hereketê (mînak;Nexweşiya
Parkînson), hişyarker-stîmulan (amfetamînan dihudirîne), benzodîazepîn,
sîklopîrolon, antagonîstên dopamînê, antîhîstamînîk, kolînerjîk, antîkolînerjîk,
emetîk, kannabînoîd û antagonîstên 5-HT (serotonin)

Beşên sereke yên êşbiran NSAID, opiyoîd û hindek cureyên orfanan wek
parasetamol.Dermanên din jî yên wekî anestetîk dikare bo kêmkirina êşê an jî bo
tevizandina hiş bê bikaranîn.

Kategoriyên sereke yên dermanên nexweşiyên maskûlî-kakûtî ev in :
NSAID(înhîbîtorên selektîf yên COX-2 dihundirîne),maskûle sistker, dermanên
noromûskûler û antîkolînesteraz

Sempatomîmetîk, antîhîstamîn, antîkolînerjîk, NSAID, steroîd, antîseptîk,
anestezîkên lokal, antîfungal

Bronkodîlator, NSAID, antîalerjîk, antîtussîf, mukolîtîk, dekonjestan,
kortîkosteroîd, agonîstên Beta2-adrenerjîk, antîkolînerjîk, steroîd

Androjen, antîandrojen, gonadtropîn, kortîkosterîd, hormonê mezinbûnê, însûlîn,
antîdiyabetîk(sûlfonîlûreaz,bîguanîd/metformîn, tiyazolîdîndîon, însûlîn),
hormonên tîroîdê, dermanên antîtîroîd, kalsîtonîn, dîfosfonat, analogên
vasopressîn

antîfungal, ajanên alkalînîze, kînolon, antîbiyotîk, kolînerjîk, antîkolînerjîk,
antîkolînesteraz, antîspazmodîk, înhîbîtorên 5-alfa redûktazê, blokerên selektîv
alfa-1, sîldenafîl, dermanên zayînker

NSAID, antîkolînerjîk, dermanên hemostatîk, antîfîbrînolîtîk, Terapiya
Replasmana Homonê (HRT), sererastkerên hestî, agonîstên beta-reseptorê, hormonê
hişyarkerê folîkûlê, lûteînîze hormon, LHRH, gamolenîk asîd, înhîbîtorên berdana
gonadotropîn, progestojen, agonîstên dopamînê, ostrojen, prostoglandîn,
gonadorelîn, klomîfen, tamoksîfen, dîetîlstîlbestrol

emolîyent, antîprurîtîk, antîfungal, dîsînfektant, skabîsîd, pedîkûlîsîd,
berhemên qetranê, retînoîd, analogên vîtamîn D, keratolîtîk, abrasîv,
antîbiyotîkên sîstematîk, antîbiyotîkên topîkal, hormon, ajanên deslojîng,
eksuda mêjker, fîbrînolîtîk, proteolîtîk, kremên rojê, antîperspîrant,
kortîkosteroîd

Dermanên dijbakterî, antîfungal, antîleprotîk, dermanên antîtuberkûloz, Dermanên
dijmalaryayî, antîhelmîntîk, emobîsîd, antîvîral, antîprotozoal

Sepan ji bo nexweşan belavkirina dermanên farmasotîk e.Sê kategoriyên sereke yên
sepana derman hene : Enteral (wergirtina dermanî bi rêya devî), Parenteral
(dermankirina Sîstema Gerana Xwûnê dihundirîne) û yên din (van rêyên
dermankirinê dihundirîne: întranazal, topîkal, înhalasyon û rektal



https://ku.wikipedia.org/wiki/D%C3%AEcle

Dîcle, robarê Dîcleyê, çemê Dîcleyê yan jî Ava Mezin, robarekî mezin ê tejaneya
Kendava Farsê ye û yek ji du çemên herî mezin ên Kurdistan, Mezopotamya û
Rojhilata Navîn e. Dîcle li Bakurê Kurdistanê dest pê dike, di bajarên giring ên
herêmê re dibore (wekî Amed, Cizîra Botan, Mûsil û Bexda) û li bajarê Elqurneyê
ligel çemê din ê mezin Firatê dibe yek û li başûrê Îraqê, nêzîkî bajarên Besreyê
(Îraq) û Abadanê (Îran), li bakurî Kuweytê digihe Kendava Farsê.

Di serdema kevn de ereban ji çemê Dîcleyê re Dîjla, faris û kurdan Tîgra, rûsan
Tîr û yewnaniyan jî Tîgrîs gotine. Îro jî hemû ewropî ji çemê Dîcleyê re Tigris
dibêjin. Koka gotinê yek e lêbelê her gelî li gor zimanê xwe bilêv kiriye.
Gotina Dîcleyê xerabkirina Tîgra ye. Lêvkirina Dîcleya îroyîn nêzîkî bilêvkirina
erebî ye. Wateya Tîgra "bi tîj û hêz diherike û mezin e"[çavkanî pêwîst e]. Ji
xwe botî, cizîrî, mêrdînî û heta li hindek deverên Başûr hîn îro jî ji Dîcleyê
re dibêjin Ava Mezin an Çemê Mezin.

Du milên Dîcleyê hene. Serçaviya milek jê, çiyayên Master û Sarê ne ku nêzîkî
gola Hezarê ne. Ev mil ber bi Madenê ve tê. Li wir navê wî êdî çemê Madenê ye.
Ava Reş jî dibêjinê. Çemê Madenê ber bi Pîranê ve tê û di rojavayê Pîranê de ber
bi başûr ve diherike.

Milê Dîcleyê yê duyem jî, ji herêma Licê ji Bilqileynê derdikeve û ew jî ber bi
rojavayê Hênê û rojhilatê Pîranê ve diherike. Herweha çemên Maden û Biriqleynê
nêzîkî bajarê Eglê dibin yek.

Pişt re ava Deveyê/Çemê Pira Fûrtaxşê/Furkaşo[çavkanî pêwîst e] (Devegeçidi) tê
ser. Dîcle îro di nav bajarê Amedê de, ber bi Bismilê ve çeng dide. Ava çemên
Reş û Embarê tên ser. Piştre ava çemên Batman, Xerzan û Botanê tên ser û hîn
xurtir û bi hêztir dibe. Di Heskîfê de, ber bi Cizîrê ve diçe û dadikive başûrê
Kurdistanê. Ji Mûsilê şûn ve ava Zêyê Mezin û Zêyê Biçûk tên ser. Ji Zêyê Biçûk
re Avaşîn jî dibêjin. Ji herêmen Lolan, Şemzînan û Geverê jî çemeke têrav tê ser
Zêyê Biçûk ku jê re dibêjin Ava Heyatê. Ya herî dawî jî ji Zagros û herêma Îranê
ava çemê Sîrwanê (çeme Diyalê) dikeve ser ava çemê Dîcleyê. Dîcle ji aliyê
dirêjbûnê ve çemê Kurdistanê yê duyem e lê piştî ku derbasî Iraqê dibe ji aliyê
debiya avê ve çemê Kurdistanê yê herî pirav û mezin e.

Dîcle ji serî heta dawî 1900 km dirêj e. Di di nav tixûbên Tirkiya îroyîn de
dirêjiya Dîcleyê 523 km ye. Bi tevî, 600 km di nav axa Kurdistanê re derbas
dibe. Li başûrê bajarê Bexdayê Dîcle û Firat dibin yek û êdî jê re dibêjin
Yekava Ereb (Şetelereb).

Tejaneya Dîcleyê, 12% li nav tixûbên Tirkiyeyê (38.280 km²), 2% li Sûriyê (6.380
km²), 54% li Îraqê (172.260 km²) û 34% jî li Îran û welatên din e. Bi giştî qada
avdaniya Dîcleyê 319.000 km² ye[çavkanî pêwîst e].

Di çîroka Tewratê de behsa afirandina Adem û bihuştê tê kirin û navê çar çeman
derbas dibin. Navê yê sêyem Dîcle ye. Ka em li Tewratê binêrin:

Ya duyem: Amedî bawer dikin ku ava Dîcleyê raste rast diçe bihuştê. Xweda û
firîşteyên xwe li bihuştê ne. Li ser bingeha vê baweriyê jin û keçên amedî êvara
cejna Qurbanê li ser kaxez daxwaz û gilînameyên xwe dinivîsin û diçin ser pira
Dehderî. Dest bi duayan dikin û nameyên xwe yên amadekirî di pirê re davêjin
jêr. Name bi avê re diçin bihuştê. Nameyên ku bi avê re bi rê dikin, di demeke
nêzîk de digihên destê Xweda û daxwaz û dueyên wan qebûl bibin.

Dibêjin ku li cîhanê zebeşên herî mezin û çêjdar, li Amedê li ber çemê Dîcleyê
tên çandin. Di meha nîsanê de ava Dîcleyê hêdî hêdî diçike, kêm dibe. Li kenar û
keviyên çem qûm û sîlik dimînin. Ev ax aluvyon e. Di navbera 15-30ê meha nîsanê
de, êdî zebeşvanên amedî di nav wê aluvyona çem de dest bi kolana çalikên
zebeşan dikin. Çalikên xwe 140-150 cm fireh û 40-60 cm jî kûr dikolin. Armanca
kûrahiya çalikan a 40-60 cm ew e ku binê wê bigihe sewiya avê. Di navbera du
çalikan de jî 50 cm mesafe dihêlin.

Li gundên derdora çem ji bo kevokan ji kerpîçan xaniyên taybetî çêdikin. Ji van
xaniyan re borexane dibêjin. Ji ber ku bi kurdî ji kevokên mezin re bore
dibêjin, loma ji xaniyên wan re jî borexane dibêjin. Borexaneyên gundên Tirelo û
Şerabiyê bi nav û deng in. Di her aliyên borexaneyan de, bi dehan qulik hene ku
bore di wan qulan de diçin hundir û derdikevin der. Di hundirê wan borexaneyan
de jî lîsên ango ciyên ku bore vedinişin text danîne. Kevok di wan borexaneyan
de zîrç dikin. Ji zîrçên kevokan re jî qoxî dibêjin. Ev kevok bi taybetî ji bo
qoxî tên xwedîkirin. Di her borexaneyek de salê di navbera 2-4 tonan de qoxî tê
berhevkirin[çavkanî pêwîst e]. Di zamanê berê de ev qoxî bi tenê ne ji bo
zebeşên ber çem dihatin kom kirin; herweha difrotin herêmên Tirkiyeyê û
Rojhilata Navîn jî. Îro borexane hema hema nemane û qoxî jî weha kêm bûye ku êdî
bi tenê têra zebeşên ber çemê Amedê nake.

Pêşî dendikên zebeşan li ciyekî din wek bexçe an li malê dikin nav axê û şîn
dibin û dibin şitil. Şitlên zebeşan dibin di wan çalên (koncalên) amadekirî yên
ber çem de, yek bi yek datînin. Roja diduyan qoxi dikin ber şitlan. Cara yekem
ji bo her çalekê bi qasî du kîloyan koxî û axa ku li nav hev xistine û kirine
wek xerc dikin çalê. Qoxî divê di bin çalê de bigihe avê. Qoxî di avê de zûtir
dihele û şitlên zebeşan bi ava wê dimijin. Ji vê qoxiya cara pêşî re permist
dibêjin. Ji bo qoxiyê bi permist davêjin nav koncalê.

Li ser çemê Dîcleyê dîroka komunîkasyon û bazirganiyê gelek kevn e. Heta serdema
sumeran diçe. Li gor arkeolog û lêkolînêran di dema sumeriyan de, li ser Dîcle û
Firatê kelek û qeyîk çêkirine û bi riya avê di nav bajaran de kûtal (mal) û
tiştînan birine û anîne. Di navbera bajarên Kîş, Lagaş, Nîpûr, Aşxur de riya avê
bi kar anîne. Di serdema asûriyan de jî, di navbera Amed, Nînova û bajarên din
de li ser Dîclê hatinûçûyîn û bazirganî hebûye. Hîn îro jî li Başûrê Kurdistanê
li qeraxê Dîcleyê xerabeyên bajarên qedîm Nînova û Nemrûdê hene. Di vê mijarê de
di dîroka Heskîfê de nivîseke gelek balkêş heye û beşek ji nivîsê weha ye: “Ji
dûr ve li ser avê qeretûnên reş xuya kirin. Dema nêzîk bûn ku qefleya kelekan e.
Gelek kelek li pey hev dihatin. Ji Diyarbekir derketibûn ser avê, mirov nizanibû
ka ev çend roj in ku li ser hatine û niha gehiştine Heskîfê. 52 ta (çewal) genim
û ceh li kelekan bar kirine. Dê bibin Mûsilê û ji wir jî bibin Besreyê. Sal 1726
an jî 1727 e. Osmanî bi xanedayên sefewî yên Îranê re di şer de ye. Ji eskerên
herêmê re, bi vê riya avê alîkariya zexîre dişênin. Wîlayeta Diyarabekirê ji bo
wîlayeta Besreyê embara zexîre ye. Û pêdiviyên herêma Besreyê bi vê riya Dîcle
re tên temînkirin. Haziriya rê gelek dem digire. Pêşî meşkên kelekan sîpariş
dikin. Kelekvanî ji demeke zû ve li vê herêmê tê kirin. Ji bo ku rêwitî ber bi
çûyîna avê ve ye, palkêş zêde zehmetî nabînin. Bi tenê dema herikîna îstîkameta
çem tê guhertin û dema di bin pireyan de derbas dibin, palkêş divê hemû hêz û
hunerên xwe bi kar bînin. Di Heskîfê re gelek kelekvan derbas dibin. Carnan ji
Heskîfê jî kelekên zexîre beşdarî karwanê van kelekan dibin. Helbet ev tiştên ku
bi kelekan dibin bi tenê ne zexîre ne. Carek ji bo ku li Bexdayê di îmaretxanên
barûtê de bi kar bînin 200 kelek bi darên hevirsan bar kiribûn. Ji bo çêkirina
qalibê topan ax, hesin, têl û qele ji Diyarbekir bar dikirin û dibirin Basrayê.
Herweha dîsa ji Heskîfê jî çend kelek beşdarî wan bûn...”

Niha jî li ser Dîcle ji Yekava Ereb heta nêzîkî Bexdayê keştiyên mezin û ji wir
jî heta Mûsilê keştiyên biçûk li ser Dîcleyê diçin û tên. Heta 30-40 berîha ji
der dora Pîranê êzing û bar li kelekan dikirin û li ser siwar dibûn çend kesan
bi daran kelekê birêve dibirin. Gelek meşk dinepixandin, dar li ser wan girê
didan û piştre bi tonan êzing û daran li ser wan kelekan dikirin û ber dida ser
avê û danîn Amedê. Piştre ku tekelên erebeyan derketin vê carê di şûna meşkan de
tekerlek bi kar anîn. Gelek tekerleken traktor û kamyonan ên kevn bi hev ve
girêdidan, bar li wan dikirin û berdida ser avê.

Li Bakur jî di projeya GAPê de biryara şêş bendavan hatibû dayin ku li ser çemê
Dîcleyê werin çêkirin. Him jê enerjî bi dest bixin û him jî avdaniyê bikin. Heta
niha li herî jor nêzîkî serçaviya Dîcleyê li rojava û rojhilatê bajarê Pîranê du
bendav li ser Dîcleyê hatine çêkirin. Bendava ku li rojavayê Pîranê ye û li ser
çemê ku ji herêma Madenê tê bi navê bendava Keça Qral bi zazakî navê wê yê
orjînal Keyna Qralî ye û ya li rojhilatê Pîranê ku li pêş ava çemê Biriqleynê tê
çêkirine, navê wê jî bendava Royê Vêrdanî ye. Tirkan navê Dîcleyê li vê bendavê
kirine û ji ya Keyna Qiralî re jî dibêjin Kral Kizi Baraji.

Bendava sêyem li nêzîkê şaroçka Egilê bi navê Furkaşo (Devegeçidi) hatiye
çêkirin.

Niha jî li Heskîfê nêzîkî Kerboranê dest bi çêkirina bendava Germavê (Ilısu)
kirine. Bendava Germavê 1820 metre dirêj û 135 metre jî bilind e. Kapasîteya wê
1.200 megawat e û di saetek de 3,8 milyar kilowatt enerjî dê biafirîne. Bi
temamkirina bendava Germavê re bajarê Heskîfê yê dîrokî, 52 gund û 15 nehye dê
binav bibin. Çanda Kurdan û ya herêmê ya 10 hezar salan noqav dibe.

Di demên berê de, di çemê Dîcleyê de gelek cureyên masiyan hebûn. Piştre her ku
ava Dîcleyê hat qirêjkirin û bi dînamîtan masî hatin kuştin, gelek cureyên wan
qediyan an jî kêm bûn ku mirov îro nikare bibîne. Hezar mixabin ku heta niha
kesî li ser cureyên masiyên ku di Dîcleyê de hebûn û hene lêkolîneke zanyarî
nekiriye û encamê nenivîsiye. Mirov hewl da ku li ser cureyên masî yên ku di
çemê Dîcleyê de hene lêkolînekê bike, lêkolîner bi rojan lê gerî, lê kola bi
daxewe meriv encameke baş bi dest nexist.

Masiya çemê Dîcleyê ya herî bi navûdeng şapûd (Tor grypus) e. Şapûd 25-50 cm
dirêj e. Yeka din masiya zîvîn an masîzîv (Chalcalburnus mosullensis) e û bi
tenê di çemên Dîcle û Feradê de hene. Lêkolînerekî ewropî di sala 1843an de
masiya zîvîn tespît kiriye û yek bi yek hejmartine[çavkanî pêwîst e]. Masiya
Mezopotamyayê (Silurus triostegus) jî bi tenê di çemên Dîcle û Firadê de hene.
Loma vî navî lêkirine. Masiya Mezopotamyayê li çenika wê jêrin du û li ya jorîn
jî du perên dirêj hene. Ji masiyên Dîcleyê yek jî masiya sabûr e. Masiyeke bi
dasî ye. Kurd û îranî vê masiyê ji bo xwarina Newrozê çêdikin. Mirwarî
(Cyprinidae) jî di çemê Dîcleyê de curek masî ye. Pûlen wê ji bo ku wek mirwarî
(încî) diçirise jê re dibêjin mirwarî. Niha di van salên dawî de cureyên masiya
mirwarî di gola Wanê de jî hatine dîtin. Lêkolîner dibêjin ciyên çem tên ser ava
golê li delava wan masiyên mirwarî hene. Mirwarî di navbera 15-24 cm de ye.
Marmasî jî di çeme Dîcleyê de gelek in. Goştê marmasiyê him wek derman tê bi kar
anîn û him jî tê xwarin. Goştê marmasiyan spî wek ê mirîşkê ye. Devmezin (Aspius
vorax), ji bo ku çav biçûk û dev mezin e, jê re gotine masiya devmezin. Masiyeke
çemên mezin e û ew bi xwe jî mezin e. Mezinên wan 12 kîlo ne û dikarin 20-25 sal
bijîn.

Li Bakur piştî çêkirina bendavan, dewletê tov û çêlikên masî yên çêkirî (sûnî)
avêtin nav ava bendavan. Niha ji 20 cureyî bêtir masî di nav ava bendavên ku li
ser çemê Dîclê hatine çêkirin de hene. Di nav cureyên masî yên çêkirî de cureya
ku hejmara masiyên wê herî zêdene masîpank (Cyprius carpio) e. Bi îngilîzî
common carp, bi tirkî jî navê aynali sazan lê kirine[çavkanî pêwîst e].



https://ku.wikipedia.org/wiki/%C3%9Br%C3%BBguay

Ûrûguay (/uːruːˈɡuaj/; Bilêvkirina spanî: [uɾuˈɣwai̯]), bi fermî Komara
Rojhilatnasiyê ya Ûrûguayê (bi spanî: República Oriental del Uruguay), welatekî
li başûrê Amerîkaya Başûrê ye. Sînorên xwe li bakur bi Brazîl, li rojava çemê
Ûrûguay û Arjentîn, li başûr û rojhelat jî Okyanûsa Atlantîk re hene. Li
Arjentîn bi çemê Ûrûguay û devoka (ango li ku çem digîhî deryayê) wî çemî, Rio
de la Plata vediqete. Ew li Sûrînam şunda welata herî biçûkê duyemê Amerîkaya
Başûrê ye. Nêzî nîviya nifûsa xwe li bajarê herî mezin û paytexta Montevideoyê
dijî ye.

Navê "Ûrûguay" ji zimanî guaraní de tê ye. Lê di çi de derketi ye bi tunî nê
vebirî ye. Du gumanên wê wiha dibejin, yek "çemê uruyan" (uru cûrekî çûkan e),
yeka din jî "çûkên boya bûyî" ne.[çavkanî pêwîst e]

Bi 176.220 km² (li 2.600 km² rû bi avê hatiye girtin) rûerda xwe Ûrûguay li
Sûrînam şunda duyemîn welatê herî biçûk ê Amerîkaya Başûr e (çi qas Guayana
Fransî jî lê biçûktir e jî, ji bo nê serxwebû ye nêya hesandin). Rûya Ûrûguayê
bi piranî rast e. Li rûerda bitenê %10an xwe ji 200 m bilindtir e. Xala di welat
de herî bilind bi 514 m Cerro Catedral e.

Li bakur bi Brazîlê re 985 km, li rojava bi Arjentinê re 579 km sînorên xwe
hêne. Dirêjahiya beravên xwe ya bi Okyanûsa Atlantîk re 660 km ye.

Çemê Ûrûguay herî mezin Çemê Ûrûguay e û bi tunî 1790 km ye. Ew bi Río de la
Plata va sînorên rojava pêk tî ne. Río Negro çemekî Ûrûguayê din î giring ne. Ew
bi 750 km Ûrûguayê bi bakur rojavayî û başûr rojhelatî da derbaz dike.

Río de la Plata teva Okyanûsa Atlantîk dibe. Cîh lê tal dibe devokê herî mezina
dine pêk tî ne.

Ûrûguay bi piranî, bi 88%, ji kesên ewropî yê koçkirî, 8% mestîzan û xulamên
afrîkî yên ku hatin anîn de pêk hatî ye. Gelê xwe yê ji Ewropayê hatî: spanî,
îtalî, îngilîz, portûgalî, rûs, îrlandî, fransî ne. Dimatiyên, anku, mirovên
resas ên Ûrûguayê (charrúas, guanaes, yaros û chanaes in.[çavkanî pêwîst e]

Ûrûguayî bi piranî 74% xiristiyanên katolîk ên romî ne. Li wan bêtir 2%
protestant, 2% cihû û xristiyanên ermenî jî hene. 21% ji gelî xwe li oleke din
an jî li ti olê na binî ne.

Li Ûrûguayê sporta herî navdar futbol e. Ew du caran di 1930an de li welatî xwe
û di 1950an li Brazîlê di Kasa Dinyayê de bû şampiyon, ango yekem. Kasa Dinyayê
ya FIFA herî pêş de di 1930an de li Ûrûguayê hat organîzekirin û paş di finalê
de Ûrûguayê Arjentîn daxist şunda bû şampiyon. Ûrûguay bi tunî 14 caran bi
Arjentînê va welata di Copa América de herî pir şampiyon bûye.

Basketbol û rugbî jî hin sporên din ên li Ûrûguayê navdar in. Di 2005an de
Esteban Batista bû basketbolvanê herî pêş de ko yê ketî NBA.



https://ku.wikipedia.org/wiki/%C3%8Eskender%C3%AA_Mezin

Îskenderê Mezin an jî Skenderê Mezin (wek Îskenderê Gewre û Îskenderê Makedonî
jî tê naskirin) Keyê Makedonyayê û di dîrokê de yek ji serdarên eskerî yên herî
serkeftî yên cihanê bûye.

Îskenderê Mezin, bi grekî Μέγας Αλέξανδρος, Mégas Aléksandros an jî Aleksander
III (Aleksanderê sêyem, 356 b.z. - 323 b.z.) yek ji keyên makedonî bû û di dema
desthilatdariya xwe de (336 b.z. - 323 b.z.) dawî li keyaniya Farisiyan aniye û
ji Helenistanê heya Hindistanê împeratoriyeke mezin ava kiriye. Çand û
şarezayiya helenî li rojhilatê bi destê wî belav bûye. Li gorî dîroknivîsan,
serleşkerekî jîr bûye. Kurd jê re "Îskenderê Sergir" jî dibêjin. Lê dema ku ew
hatibû Kurdistanê, di wê demê de kurdan navê "Skenderê Zûrqerneyn" anku
"Skenderê Duquloç" lê kiribû.

Bavê Îskender keyê makedonî Fîlîpos II (Fîlîposê duyem) e û diya wî Olîmpias,
keça key Neoptolemosê Epîrosî ye. Di zaroktiya xwe de ji Arîstoteles re
şagirtiyê dike. Piştî kuştina bavê wî dibe key. Cara pêşîn hemî reqîbên xwe ji
holê radike. Dest bi xeyalên bavê xwe ku bicih neanîbû dike. Bavê wî artêşeke
taybet bo seferên Asyayê amade kiribû. Eşîrên trakî, geteyî û hîriyayan dibin
xwarina yekem a Îskender. Li Tebe û Atînayê xebera mirina wî belav dibe û gel
radibe ser piyan li dijî Îskender. Dema ku vê nûçeyê dibihîse, artêşa xwe radike
ser Atînayê. Ji xeynî mabedan û mala helbestvan Pîndaros seranser Atînayê
dişewitîne. Di heman rojê de 6.000 mirovî dikuje û yê mayî dîl digire. Li ser vê
çalakiyê yewnanî dikevin bin bandora makedoniyan.

Îskender Antîpatrosê Sîbonî dike cîgirê xwe û dest bi sefera Asyayê dike. Artêşa
wî ji 30.000 peya û 5.000 siwariyan pêk dihat. Rojê 30 km dimeşiyan. Gorî wê
demê ev artêşeke bêhempa bû. Artêşa wî bi dijminê mezin farisiyan re li
Granîkosê tên pêşberî hevûdu. Di vê şerî de Îskender biserdikeve û deriyê Asyaya
Biçûk jê re vedibe. Ew dijminê tîranan bû, herçendî bi xwe jî keyekî zalim bû,
sefera wî demokrasî ji bi xwe re dianî. Navê wî roj bi roj li nav gelan belav
dibû. Cihê ku ew tê re derbas dibû, navê wî lê dikirin.

Piştî dagirkirina Anatoliya Rojava, bi riya Deryaya Spî riya xwe didomîne.
Ankîra (îro, Enqere), Kapadokya û Kîlîkya digire û 333'ê b.z. de di şerê Îsosê
de artêşa Dariyûş III (Dariyûşê sêyem) têkdibe. Sûrî û Fenîkeyê digire û dixwaze
hêza deryayî ya Dariyûş bişikîne. Li bajarê Tîrosê Dariyûş berxwedaneke mezin
nîşan dide. Dagirkirina bajêr heft mehan didome. Îskender biserdikeve ku eva jê
re dibe naveke pirr mezin. Bajar tê talankirin û qirrkirin. Li ser riya Xazeyê
di sala 332'ê b.z. de dikeve Misrê. Wê zivistanê li wir dimîne. Bi biharê re
dest bi sefera Kurdistanê dike. Di tîrmeha 331'ê b.z. de bajarê Nîniv, Tapsakos
û Hewlêrê digire. Li deşta Gaugamelayê dîsa bi Dariyûş re tên rûbirû û Dariyûş
têk dibe. Babîlê digire û li ser riya Çiyayên Zagrosê re dikeve Parsiyayê.
Pîştre Medyayê dagir dike û li paytext Ekbatanayê bêhna xwe vedide. Êdî
hewcehiya wî bi leşkerên yewnanî namîne û dest bi xeyalan dike. Xwe bi navê
"Mîrê Asyayê" binav dike û heyraniya wî bi çanda Medya û farisiyan re çêdibe. Ev
yeka han dibe sedem ku hin caran serkanên makedonî û yewnanî li dijî wî dikevin
çalakiyan.

Beriya zayînê 327'ê de bi 35.000 leşker û bi qasî 100.000 jî alîkaran dest bi
sefera Hindistanê dike. Mixabin polîtîkaya wî ya yekgirtina makedonî, medyayî û
farisî ji aliyê gelekan ve nayê pejirandin. Gelek caran li dijî serhildan pêk
tên. Bi keça Dariyûş re dizewice û 30.000 xortê kurd û îranî bo perwerdeya
leşkerî dişîne Makedonyayê. Hemî leşkerên xwe yên makedonî dişîne malê.

Di sala 324'ê b.z. de Luristanê dadigire. Amedekariyên xwe yên bo sefera
Hindistanê diqedîne, lê di pîrozbahiyekê de pirr vedixwe û bi giranî nexweş
dikeve. Di 33 saliya xwe de dimire û laşê wî di nava tabûteke zêrîn de tînin
bajarê Îskenderiyeyê. Piştî mirina wî bi qasî demeke kurt lawê wî Îskender IV
(Skenderê çarem) tînin ser text lê ew tê kuştin.

Îskenderê Mezin wekî Medya û Parsiyayê desthilatdariya xwe bi rê ve dibir. Gorî
dîrokvên 70 bajar avakiriye Îskender. Desthilatdariya wî bandora helenîzmê heya
tixûbê Hindistanê aniye. Li gorî dîroknasan, miroveke jîr, zîrek, xwedî vîzyonê,
zana û cengawer bûye. Desthilatdariya wî 12 sal û 8 meh berdewam kiriye lê di vê
demê de bi qasî ku hîç kesê nekiriye tiştinên girîng û bêhempa kiriye.

Îskender, piştî ku bi artişa xwe re berê xwe de dide bi asya ve cihek ji wan
cihê ku pêşîn têyêde Kurdistan bûya. Piştî ku hatîya kurdistanê, li wir, wî
berxwedanaka mazin ji kurdan û xalkên din ên herêmê li ber xwe dîtîya. Di wê
demê de, piştî kurd û xalkên din gelek windahiyan didin li ber hêza wî, êdî bi
xalkê tavakan xwe di siperênina Çiyayê Zagros. Li wir jî, bi hev re tên ber
hevdû. Lê Di wê demê de, hêzên îskender çi dike û nakê, nikarê ji çiyayê zagros
bi buhurê. Cihek ji wan cihên di dilê wî de dimeên ev der bûya. ew nekarîya wî
ya ku biserbikeve ya li çiyayê Zagros, dikeve dîrokê de. Ew weke têkçûnaka mazin
ji îskender re di dîrokê de cih digirê.

Di deme ku hatî de, wî pirr xuruxand. Ji ber vê yekê û wan kirinên wî yên xadar,
êdî kurdan navê "zûrqerneyn"tiyê lê kirin û jê re gotin "Îskenderê Zûrqerneyn".
Ev nav, navekî kurdan lê kiribû ya. Ji bo ku deme ku navê wî hat hildan, ew
kirinên wî yên xadar jî werina bîrê bi navê wî re. Di wê demê de bahse
pirtûkxaneyên ku hebûn tê kirin. Lê tê gotin ku Îskender, hêzên wî ew nivîsarên
di wan de hemû şawitandina. Pirtûka pîroz ya Zerdeşt ku wî nivîsandiya û ku tê
gotin ku ser bi hezaran çerman hatîya nivîsandin, hemû tê şawitandin.



https://ku.wikipedia.org/wiki/%C3%8Emperatoriya_B%C3%AEzans%C3%AA

Împeratoriya Bîzansê (bi yewnanî: Βασιλεία τῶν Ῥωμαίων, Basileía tōn Rhōmaíōn)
an jî Împeratoriya Romayê ya Rojhelat, împeratoriyeke li Konstantinopolisê
(îroj, Stenbol) hatibû damezrandin û hin deman sînorên xwe heta Maxrîb û
Nîvgirava Erebistanê gêhîştibû. Mirov bi kurtî Bîzans jê re dibêje.

Ew paş împerator Konstantîn di 330an p.z. de Konstantinopolis kira paytexta
Împeratoriya Romayê hat saz kirin. Gorî hin dîrokzanan jî sazkirina Împeratoriyê
kengê ku di 395an de Împeratoriya Roma par ve du paran bû ye. Ew paş
Împeratoriya Osmanî di 1453an de Konstantinopolis dest xwe xist şunda hilweşî
ye.

Di 395an de Împerator Theodosius I (Mezin) mir û Împeratorî navbera herdu lawên
wî Honorius û Arcadius de bi rojhelatî û bi rojavayî bû du paran. Arcadius li
Konstantinopolis ma û bû împeratorê Împeratoriya Romaya Rojhelat herî pêş de.
Hin kes Konstantin (Constantine), împeratorê Konstantinopolis kira paytext, wek
împeratorê herî pêş de, ango damezrênerê împeratoriyê, dibînin. Dema Konstantin
de him paytext hat guherandin him jî paşpekiya împeratoriya Roma (Pagan bûn) li
împeratorîye xiristîyanî hat belavkirin.

Dema Koça Qoman, di sedsala 4'an de, şunda Împeratoriya Romaya Rojava dem bi dem
bi destên germenan, Gotan û hûnan bin ket. Li ber, di 378an de Gotan
Împeratoriya Roma Cenga Adrianopolis de bin xistî bû. Di 410an de bajarê Rom bi
destên Gotên Rojava hat dagir kirin. Vandalan Maxrêb, Spanya û Îtalya dest xwe
xistin. Di sedsala 5'an de qomên germenan bi êrîşên dawî Împeratoriya Romaya
Rojava hilweşandin. Li wê demê şunda li paş Împeratoriya Roma Împeratoriya
Romaya Rojhelat, ango Bîzans tenê ma.

Dema Justinian I, sedsala 6'an de, Împeratoriya Romaya Rojhelat(Bîzans) li
rojava xakên (welatên) Împeratoriya Romaya Rojavayê berê Spanya,Maxrêb û Îtalya
şunda dest xwe xistin. Li rojhelat jî bi Sasanîyan re peymana aşîtîye kir. Wê
wextê sînorên Împeratoriya Bîzans gehîştina nêzî Împeratoriya Roma û dema wêya
herî baş bû. Di 532an de li Konstantinopolis raperîna Nika derket. Ew encax
heftekê de kanîn rakirin, lê paş ew hat rakirin nêzî nîvî Konstantinopolis hat
kuştin. Dema Justinian I de di 530anan de Aya Sofya (Hagia Sophia) hat çêkirin.
Paş 550anan de beravên Derya Navîn bi tunî kete bin sehêtê Bîzans. Dema
împeratoriya Justinian I Dada Roma di Corpus Juris Civilis de hat revîze kirin.

Dema Theodosius II (408-450) ji bo li êrîşên Atilla biparêza Sûrên
Konstantinopolis hatmezin kirin.

Di destpêkên sedsala 7'an de Avar û Bulgaran Balkan, Sasanîyan jî Misir,
Felestîn, Ermenistan dest xwe xistin. Lê Împerator Herakleios ew dernan heta
627'an bi piranî şunda dest xwe xistin. Wê demê şunda Sasanî êdî hat dagirtin jî
wê carê êrîşên Ereban û Misilmanan dest pê kir. Di 20'ê gelawêjê 636'an di Cenga
Yermûk de Xelîfe Ûmer Bîzans bin xist. Pê re Misir, Suriye, Felestîn bi destên
xelîfan ji Bîzans hat standin. Êrîşên misilmanan de bîzans gelek xakên Anatolî û
Mezopotamya winda kir. Di 698'an bi Kartaca re Maxrîb bi tunî ji dest der ket.
Konstantinopolis, ji bo Hadîs(Hadîs-î Şerîf) û mizgîniya Mihemed pexamber, sê
caran di 626, 674–678 û 717–718'an de hat dorpêç kirin. Gorî hin kesan mirina
Herakleios şunda Împeratoriya Romaya Rojhelat êdî dibe Împeratoriya Bîzans. Ber
mirîna xwe Herakleios şuna Latînî yewnanî kira zimanê fermî. Navê împeratoranê
bi Latînî Augustus, bi yewnanî Basileus re guhert.

Di dawiya sedsala 7'an de li rojhelat êrîşên misilmanan, li rojava jî êrîşên
Slav û Balkanan dewam kir. Konstans II di navbera 661–668'an de paytext bira
Syrakus, lê paş ew mir şunda paytext şunda hat anîne Konstantinopolis e.

Li Justinian II şunda împeratorî ji xanedanê Heraklîyan(Herakleios) de derbaza
xanedanê îsaryan(Isaurian) bû. Dema Împoratorê herî pêş de ji xanedanê isoryan
Leo III de dorpêç kirina Ereban Konstantinopolis hat şunda pijiqandin. Lê ew
gelek zor di siya Agirê Yewnanî(ing., Greek Fire) û zivistanakê tund de ancax
hat pijiqandin bû.

Di sedsala 8'an dema Leo III de îkonên(îng, icon) Xiristîyanî hat qedexe kirin.
Di Konsûla Nicea(îznik) duyem de di 787an de şunda serbest kirin.

Di 866 bi Basileios re text derbaza xanedanê Makedonî bû. Ew dema xanedenê
Makedonî de, wek Ronesensa Makedonî tê zanîn, xakên Anatoliyê şunda hatin hel
girtin. Bin îmoratariya Nikephoros II Girava Kreta hat şunda dest xwe xistin..
Dema Johannes I de Sûrî û Felestîn şunda hat dagirkirin. Di dest xanedanê
Makedoniyan de împeratoriyê di sedsala 10'an û destpêkên sedsala 11'an de dema
xweya herî rind dît. Paş di 987an de xwenga împeratorê Basileios bi Çarê Rûsya
Wladimir I re zewiciya şunda Rûsan nêzî bi tunî derbaza Xiristîyaniya Ortodoks
bûn. Dêra Rusya hat girêdana Dêra Konstantinopolis bû. Basileos II paş şerên bi
salan Împoratoriya Bulgaran dagir kir. Di 1018'an de Bulgaristan û Duna ket bin
destên Bizans

Dûv di 1071'an de împerator Romanos IV Cenga Malazgîrt hembera siltanê Selçûqan
Alp Arslan bin ket û dîl bû re Anatolî 10 salan de bi piranî ji dest Bizans de
derbaza Selçûqan bû. Di 1075'an de dewleta Selçûqiyan bi paytexta Nicea(Îznîk)
hat saz kirin.

Dû binketinî Malazgirt re bi xanedanê Komnenian hewlaka ji bo împeratoriyê şunda
ra kin he bû. Wê demê li Selçukan bêtir Normanan êrîşa Bîzans dikir. Alexios
Kommenos ji bo Normanan ji Venedigan re hevkarî kir. Paş di 1085an de împeratorê
Normanan Robert Guiscard û di 1086an de jî siltanê Selçukan Süleyman Şah mir
şunda ew hereşeyan ra bûn.

Di 1095an de di ji bo Orşelîmê ji misilmanan bistînin bi banga împerator Alexios
I Komnenos Sefera Xaçiyayê Yekem hat kirin. Lê ew leşkerên pêş de çû bûn di
1096an de nêzî bi tunî hat kuştin. Li wan şunda heman ordiyakê din hat şandin.
Wê carê di 1097-1099sn de Bîzans bajarên li rojavaya Anatolî wek Îznîk(Nicea),
Efes, Sarrdis şunda standin.

Dema Manuel I Komnenos de 1147-1149an de Sefera Xaçiyayê Duyem hat dar xistin.
Lê paş di 1176an de di Cenga Mîryakefalon de hat bin xistin şunda Anatolî nêzî
bi tunî bi dest selçukan ket.

Alexios IV xast ku Sefera Xaçiyayê Çaram dar xa jî, wî ji bo textê ji dest bavî
xwe bistîna ew wergera ser Konstantinopolis kir. Bi serweriya Venedigan di
1204an de Şovalyan Konstantinopolis dagir kirin û Împeratoriya Latînî saz kirin.

Paş Latînan Konstantinopolis dagir kirin Bîzans kirina sê paran; Împoratoriya
Nicea (Îznîk), Despotiya Epirus û Împeratoriya Trabzon. Theodoros I Laskaris di
1208an de Împoratoriya Nicea de wek împeratorê Roma danezanîn û împeratoriya
îznik li ewropa û Anatolî fireh kir. Ji dûv wî re Johannes III Dukas Batatzes
(1222–1254) sînorên împoratoriyê Îznîk li rojhelat, di siya selçukan li hemberan
Moxolan di 1243an dagir bûbû, şunda fireh kir.

Pişt re Michael VIII (1259–1282) di 1259an derbaza texta Împeratoriya İznik bû
şunda di 1261an de Konstantinopolis ji Latîniyan stand û dawiya Împeratoriya
Latîni de. Li wê şunda li taxtê xanedanê Palaiologan dest pê kir û wan Bizans
heta dawiya karger kir.

Dûv Selçukan helweşiyan re li Anatolî hin Mîratîyên wek Menteşeyan, Aydınan,
Germiyanan, Saruhanan, Karasiyan û Osmanan hati bûn sazkirin. Wê demê li Bîzans
jî gelek şerên hûndur der di ketin. Di 1282an de heta 1354an 4 şerê hûndurî der
ketî bûn.

Di sedsala 14'an de ji bo li Anatolî Osmanan li ewropa jî Bulgaran û Sirban xak
ji dest Bîzans distandin Bîzans ancax bi KKonstantinopolis, Selanik û bi çend
bajaran din ma bû. Dema Xiristîyanan li ewropa ji hev re ceng dikirinî, ji
1352an de, Osmanan li ewropa û Trakya ji xak dest xwe dixistin. Heta 1370anan
Trakyayiyan bi pirani hati bû dagir kirîn. Di 1362an de jî paytext ji Bursa de
biri bûn Edirne(Adrianapolis) Paş serfiraziya di 1371an de di Cenga Maritza de
hembera Serban, Osmanan Makedonya jî hel girt û Bîzans herî biçûk bû. Bîzans pir
caran li yekbûnaka xiristiyanan û dêran ji bo Osmanan ji ewropa derxin
digerîyen. Lê gelê Bîzans bi gotina 'Fesan Osmanan şaşikan Kardinal]]an çêtir e'
beşdar ne dibûn. Dûv binketinên hembera Osmanan di Cenga Kosovaya Yekem de di
1389an re di 1391an de Osmanan Konstantinopolis dorpeç kir. Paş dorpeçkirinakê
heft mehan re Bîzansê danê Osmanan dayî û sazkirana taxaka misilmanan li
Konstantinopolis pejirand û derpêçkirin hat ra kirin. Paş di Cenga
Nikopolis(Niğbolu) di 1396an de ordîyaka leşkeran xaçan de pêk hati bû bin xist.
Dawiya Bîzans êdî xwuya dibû. Lê ji bo Timur Osmanan di 1402an li Enqere bin
xistin ûmre dewleta Bîzans çend deh salan din dewam kir.

Paş Osmanan Dema Fetret derbaz kir şunda vegirtina Konstantinopolis armanç
kirin. Çi qas Konstantinopolis ne bajarê wek berê mezin bû jî. her dem armanca
Osmanan de bû. Bi dawî di 29'e gulanê 1453an de Osmanan bi fermandariyan Mehmet
II Konstantinopolis vegirtin. Împeratorê Bîzanseyê dawî Konstantin XI dema cengê
mirî bû. Ew roja Çaxa Navîn dest pê dike ye.



https://ku.wikipedia.org/wiki/Yek%C3%AEney%C3%AAn_Parastina_Gel

Yekîneyên Parastina Gel (YPG), Hêza parastinê ya Rojavayê Kurdistanê ku piştî
destpêka sorêşa Rojavayê Kurdistanê damezirandina xwe ragihandin 2011 ye. YPG,
hêza leşkerî ya Rojavaya Kurdistanê ye. Li herêmên weke Qamişlo, Kobanê, Efrîn,
Dirbêsî, Hesîçe û hwd, di destpêka dameziradina xwe de gurdanên xwe yên leşkerî
bi fermandargehên xwe re avakirin. Hin bi hin weke artêşeke Kurdistanê pêşketina
xwe çê dike. Zêdetirî 600 km. sînorê Kurdistana Sûriyê diparêze.

Hejmara hêzên şervanên YPGê 50.000 heta 65.000 in[çavkanî pêwîst e]. Di 2014an
de fermandarê giştî yê YPGê Sîpan Hemo ye.

Li ser zemîna zer stêrka sor, di beşa jêr de, bi tîpên mezin û kesk “YPG” bi
şeklekî kevane ber bi jor ve tê nivîsandin. Li beşa jor jî bi rengê kesk, ber bi
jêr ve bi şeklê kevaneyê, “Yekîneyên Parastina Gel” tê nivîsandin. Li herdû
aliyên flamayê 4 santin rengê kesk cîh digire.

wekî din, hêzên Milîs, hêzên Sînora hene. Herwiha Hêzên Taybet ku bi navê The
Lions of ROJAVA (wata wê: Şêrên Rojava) tên naskrin. Ev Hêz di Sala 2014 de
hatye Damezrandin.

Ev yekîne ji yekîneyên pispor ên YPG’ê pêk tên. Ji kesên ku 24 saeten tevlî
xebatên YPG’ê dibin, di perwerdeyên siyasî û leşkerî re hatine derbaskirin û di
stratejiya parastina rewa de pispor bûne pêk tên. Fermandariyên eleqedar, ji bo
endamên ku di nava yekîneyên profesyonel de cîh digirin di demên ku şert û merc
hebin de, dikarin destûrê bidin. (Mehê hefteyekê destur dikare bê dayîn.)

De Meha Tebaxê Sal 2015 Hêzên Antî Terrorê HAT , yê ku weke beşek Taybet ji
Asayîşen Rojava, hat avakerin.

Endamên YPG’ê di çarçoveya dildarî û parastina berjewendiyên netewî yên gelê
kurd û bingeha welatparêziyê de, bi awayekî exlaqî û wijdanî, ji bo avakirin û
parastina civakek demokratîk û azad tevlî dibin.



https://ku.wikipedia.org/wiki/W%C3%ADk%C3%ADp%C3%A9d%C3%ADya

Wíkípédíya (we éngilísí Wikipedia) projheyg aza, wef-biníce, hewbesh, ú
cendzuwaní ye ke we lay Bingey Wikimedia pishtíwaní búd. Nawegey améteyg e le du
wishey "wíkí" (we Éngilísí "wiki") ke we zuwani Hawaíyane yaní "tún", ú
"encyclopedia" ke wisheyg éngilísí ye be watey (me'nay) "zanistname". Da íse
nizígi 13 mílyon wetar ú namílke le Wíkípédíya núsyag e, gishtí we des xwazyarel
(dawtelebel) le gisht shúnegani dinya. Her wey júre her kesísh ke bituwayd
tuwaníd Wíkípédíya birazíd (vírayish bikeyd). Wikípédíya le salli 2001 we des
Jimmy Wales ú Larry Sanger xisyagese ser. Íse Wíkípédíya túntirín gewretirín ú
wedilltirín sercawkey (merje') étila'at le íntérnét e.

Kovari (mejelley) Time Wíkípédíyay le diríjhari YouTube, MySpace, ú Facebook le
nimúneyli sérviseli Wef 2.0 naw birige ke mílyonel wekarer (karber) dírín.

Ey projhe le wera we sureti Nupedia des we kar kird. Nupedia yé zanistnamey
mejazí bí we zuwani Éngilísí. Píya serekígani Nupedia ébaret bín le Jimmy Wales
(mudíri éjrayí Bomis) ú Larry Sanger, mudíri wirastin Nupedia ke le duma bíye
mudíri wirastin Wíkípédíya.



https://ku.wikipedia.org/wiki/Tor_(komputer)

Terîme Tor (îng:net, network) ji bo binavkirina net an jî web e. Net, peyvêk
îngilîzî ye. Navê Network bi kurdî tor e. Herkes bi telefon û kompûtera xwe
gredanên giştî dikare û bi vî awayî li ser tor tevlihev bibe.

Tor rîyek helî hêsan û erzan belavkirina belgedanka, pêwendiya internet, çapger
û serkaniya ye. Torek dikare bi dudo Kompûtera herveha bi Torek seda û hezaran
çar alîye dinye we be girêdan, û ew jî bitûnî prensîpa bingeha Tora bi nav û
deng internete. Rastî bitûniya [internet] jî tene torek lokalî mezin bi
alîkariya routera û PTP bi hev hatîye gredane.

Di tore mezinde pêwistiya kompûtere sûxrekir (bi ingîlîzî server) heye.
Kompûteren sûxrekir mekîneyên hêzdarin û rolekî navend di torekede dilêyîzin.

Peyasede gelek standarte-tore hene, lê a helî te pêkanîn Ethernete. Hejmara 2003
de xûyanîdike 85% bingeha Ethernet hatîye damezirandin. standarten din jî Token
Ring, FDDI, ATM, WLAN û vekîdin. Di we reberîyede eme tene Ethernet bikarbînin.



https://ku.wikipedia.org/wiki/St%C3%AAr

Stêr (an stêrk) ew e, ku ji hêza xwe wek goyekî ja gazê ronahî dide, di hundirê
wê de reaksiyona atomî pêk tê û tîrêj jê peyda dibin. Bi gelemperî di hundirê wê
de hîdrogen di bin pestan û zora reaksiyona atomî de dibe hêliyûm. Radeya
germahî û ronahiya wan li gor mezinahiya wan e. Roja me jî stêrkek e û ji ber ku
ji me ve pir nêzîk e, ji ber wê jî ewqas mezin û ronahî xuya dike. Ji bilî heyv
û exteran, her çavkaniyeke ronahiyê li ezmanan stêrkeke rojîn e. Heya bi dûrbîn
û têlêskopan jî mezin xuya nake, ji ber ku ew pir dûr in. Stêrka here ji me ve
nêzîk piştî roja me, jêre Proxima Centawrî dibêjin. Ew ji me ve 270.000 car ji
roja me dûrtir e (serinc: Roja me ji zemînê ve 149.600.000 km dûr e). Stêrk bi
awakî giştî ji gazên hîdrogen û hêliyom û beşekî biçûk ji hin gazên din pêktên.
Gaz ji hevdu direvin, lê belê bi hêza giranahiyê bi hev ve tên girtin. Bi vî
awayî stêrk têkuz dimîne. Nava wê kana şiyanê (energiyê) ye: Di her bîstekê de
bi milyonan ton ji hîdrogen vediguhêze û dibe hêliyom. Stêrkên mezin bi 100 carî
ji roja me mestir in. Gava stêrk hên bêtir mezin be, hîngê nikare têkuz bimîne û
dibe ku ji hev bişele. Ew stêrkên mezin ronahiya wan gelek xurt e û pir germ in.
Ji lewre, rengê ronahiya wan şîn e. Stêrkên ku bi mezinahiya xwe mîna roja me
ne, ji stêrkên navîn tên hejmartin û rengê ronahiya wan zer e. Stêrkên biçûktir
rengê sorê dagerî didin. Stêrkên hên biçûktir, ku mezinahiya wan tenê 1/20 ji
mezinahiya roja me, germahiya wan nizim e û nema dikarin rêksiyona atomî
pêkbînin. Ji wan re biçûkên mor dibêjin. Piraniya stêrkan ne bitenê, lê belê bi
cot yan jî bi kom pêktên. Ji lewre, şêweyên têvel yên stêrkan hene.

Enjar Hertzsprung ji welatê Danîmark û Henry Norris Russell ji welatê Amerîka,
di destpêka sedsala bîstan de, bêyî ku haya yekî ji yê din hebe, şêweyekî
lidarxistina stêrkan, li gor germahiya û ronahiya wan, pêşkêş kirin, ku jêre
diyagrama Hertzsprung-Russel tête gotin. Ev diyagram pêwediyekê di navbera
stêrkan de pêktîne. Li gor vê diyagramê, piraniya stêrkan, ku roja me jî yek ji
wan e, li ser diyagonala sereke tên rêzkirin. Li aliyê rastê û jêr di diyagramê
de, stêrkên sar, ku ronahiya wan kêm e tên bi cih kirin. Li milê çepê û li jor
stêrkên gewre, yên ronahiya wan pir û germahiya wan bilind tên bi cih kirin.

Ev şêweye stêrkan di gerdûnê de pir kêm peyda dibe; ev stêrkên here mezin in. Ev
di diyagrama HR de li ser xêza jorîn tên rêzkirin. Stêrka Beitegeuze di komika
Oriyon de yek ji van girsên here mezin e. Navbirka wê yek nilar kîlometir e û bi
vî awayî 1000 carî ji roja me mezintir e. Ew stêrka yekemîn e, ji bilî roja me,
ku mirov dikare arîkariya teknîkên radiyoastronomiyê wêneyekê ji ser rûyê wê
pêkbîne.



https://ku.wikipedia.org/wiki/Otobus

Otobus an bi kurtî bus (ji latînî omnibus ‚bo hemiyan‘) otoyeke mezin a
veguhastinê ye. Li Kurdistanê otoya sereke ya veguhastina di navbera bajaran de
ye. Li Ewropa û gelek cihan veguhastin li ser rêhesinê, bi trênan tên kirin,
ango giranî li ser trênan e. Lê li welatên xizan, ji ber ku banên rêhesinê nînin
an kêm in, giraniya veguhastinê dikeve ser otobusan.

Bêjeya latînî omnibus di wateya bo hemiyan de ye. Beriya motor bên bikaranîn,
veguhastin bi ambûrên mezin ên ajalên malê dikişînin dihatin kirin.

Bazirganeke fransî bi navê Omnes di reklamên xwe de „Omnes omnibus – Omnes bo
hemiyan“ bikaraniye. Ango xwestiye bêje "ez Omnes di xizmeta we hemiyan de me".
Xwediyê fîrmaya karê veguhastinê dike Baudry sala 1825'ê ambûra xwe ya
veguhastinê bi navê omnibus binavdike. Ev nav wisa dimîne.

Dema motorên bi petrolê dixebitin derdikevin, navê busan îcar dibe otobus
(ambûra bi xwe diajo). Busên bi hespan dihatin kişandin cihê xwe ji otobusan re
dihêlin.



https://ku.wikipedia.org/wiki/N%C3%AEjadkujiya_ermeniyan

Nîjadkujiya Ermeniyan an Nîjadkujiya Hayan di destpêka sedsala 20'an, di dema
Şerê cîhanî yê yekemîn (1914–1918) û tevgera azadiya ermeniyan di nav sînorên
Împeratoriya Osmanî de pêk hat. Di wê komkujiyê de li gor agahiyên cûda di
navbera 300.000 û 1,5 milyon ermenî hatin qetil kirin. Di herdû dehsalên beriya
vê komkujiyê de bi dehhezaran ermenî hatin kujtin.

Dema şerê dewleta Osmanî û Ûris di sala 1876'an de Ebdulhemîd ê II bû Sultan. Wê
demê dewleta Osmanî îdî bi nexweşiya mirinê Ketibû. Serhildana Mîr Bedirxanan di
salên 1821-1847'an de, dagirkirina Îraqê ji aliyê Îngilîzan ve, şerê Ûris û
çeteyên Ermeniyan û bi serhildana Şêx Ubeydulahê Nehrî ve dewleta Osmanî ketibû
rewşek xirab. Dewleta Ûris bi her awayî piştgiriya Ermeniyan dikir û Ermenî li
dijî dewleta Osmanî sordikirin. Di şerên navbera dewleta Osmanî û Ûris ya di
salên 1877-1878'an de, Ermeniyan bi dewleta Ûris re şerê Osmaniya dike.

Martin Van Bruinessen waha dibêje; Yekîtiya Miletan ji bona rê li tevliheviya
Rojhilata Navîn karibin bigirin, di sala 1878an de di Kongira Berlînê de hatin
ba hev. Dewleta Îngilîz jî wek Ûris piştgiriya Ermeniyan digire. Di wê demê
çeteyên Ermeniyan li Kurdistan û Stenbolê dest bi qetlîamê kiribûn.

Ev tevlihevî hana hatanî salên 1908-1909'an dewamdike û bi derketina Jön-Turka
îdî sulatanê Osmanî bê deshiladar dimîne û desthiladarî dikeve destê Komîte
Itihad ve terqaî. Ûris di wê emê de, gelekî erdê dewleta Osmanî dagirdike û
dewleta Osmanî ditirse ku şerek nû di navebera wan Û Ûris de derkeve.

Ji Ermeniyan hinekên wan bi eskerên Ûris ve paşvedikişin û hinek ji Ermeniyan jî
li Antolayayê belv dibin û dest bi qetlîamê dikin û tola xwe hildidin. Dewleta
Osmanî ji salên 1918an hetanî 1920/21ê carekî din dest bi qirkirina Ermeniyan
dike. En tên kuştin ji xwe tên kuştin yên mayîn jî xwe disipêrin Komara Başûrê
Qafqasyayê. Ev Komar ji aliyê Ermenî, Azerî û Gurcîna ve hatibû avakirin, navê
wê jî; " Komara Başûrê Qafqasyayê bû"

Wê demê gelekî alimên Îslamê yên kurd ên weke Şêx Seîd li dijî qetlîama Ermeniya
derketîye, û zilmê şermezar kirine.

Li ser komkujiya bi mirina bi sedhezaran kesan re, 90 sal derbas bû, lê, hê jî
rêveberiya Tirkiyê, komkujiyê înkar dike.

Armanca û hedefa sultanê sor Abdullahamîd ji sazkirina alayiyen hemîdiyê ew bû
ku dijminahiyê têxe nava gelê Kurd û Ermeniyan, wan bi hev bide birrîn,
Kurdistan û Erministanê têxe Tirk. Vê pîlana xayîn û pîs, di navbera sala 1915 -
1919 an de di binê perdeya dîn da, anî cih. Nêzîkî du milyon û nîv Ermeni (zar û
zêc mêr u jin pî u kal) bi hovîtîkî gelek mezin hatin kustin. Mal û serwetên wan
hatin talan kirin. Zanî û eraziyên wan jî, li kesên din hatin belav kirin, bi
hazaran Ermenî reviyan derveyî welat (Iran û Sûriye ü Urdunê).



https://ku.wikipedia.org/wiki/Martin_Luther

Martin Luther (z. 10'ê sermawezê 1483 − m.18'ê reşemiyê 1546) yek ji reformîstên
mezheba protestana ye, yê bi eslê xwe Elman e.

Li bajarê Eislebenê ji dayîk bûye û li zanîngeha Erfurtê perwerde dîtiye. Piştî
perwerdeya xwe li zanîngeha Wittenbergê dest bi mamostetiyê kiriye. Luther li
ser nakokî û sextekariyên ola Xirîstiyaniyê sekiniye û li dijî wan derketiye.
Cara yekemîn li dijî firotina endûljansê di 31ê Cotkar 1517´î de angaşt û
protestoyên xwe di bin 95 xalî de bi deriyê Kelheya Wittenbergê ve kiriye û li
dijî sextekarî û olfiroşiyê derketiye. Ev yeka han dibe sedem ku Luther ji aliyê
paşverûtiya dêrê ve bibe hedef.

Di sala 1518´î de ji aliyê Papa li Romayê li dijî Luther doz tê vekirin. Jê tê
xwestin ku nêrînên xwe şûnve bikşîne û li dijî sazûmaniya rûniştî ya dêrê
dernekeve. Heya bigire ji aliyê key Maximillian tê aforozkirin. Luther hin caran
bi nameyan lêborîna xwe ji Papa Leo X. dixwaze, lê ji ramanên xwe nayê xwar.
Papa Leo X. wî di 15 Pûşper 1520´î de bi belavokek aforoz dike ango ji olê
dertîne.

Lê roj bi roj alîgirên Luther jî zêdedibin. Şagirtên wî belavoka Papa
diqelişînin. Luther him bi dozên ku li dijî wî vebûne re bilî dibe, him jî dest
ji ger, waîz û civînên xwe nakşîne. Yekemîn car wergera Mizgînê (Încîl) bo
Almanî tê kirin. Luther dixwast ku hemî waîz û karên olî bi zimanên herêmî were
kirin ku mirov jê fêhm bike. Gundiyên Almanan bi fikrên Luther dest bi
serhildanan dikin. 50.000 gundî ji aliyê dûkên Katolîk ve tên kuştin. Seranser
Ewropa dikeve nîqaş û tevlîheviyê. Gel dibin du alî, hin fikrên Luther
dipejirînin, hin jî li dij derdikevin. Ev yeka han civakê diguherîne, pêşde
dibe.

Luther li dijî Papa û paşverûtiyê gotar û pirtûkên tûj dinivîsîne. Papa bi navê
"berdevkê Şeytên" binavdike. Li dijî Tirkan û Cihûyan derdikeve. Hatina Tirkan
berî bi Ewropa rexne dike û gel hişyar dike. Luther biserdikeve û di gelek warên
jiyanê û prînsîbên olî de reforman pêk tîne. Ew wekî reformîstekî wêrek û
serkeftî tê zanîn.



https://ku.wikipedia.org/wiki/Gel%C3%AA_Fars%C3%AA

Farisî an Farsî an Parsî an jî Îraniyên Farsê/Parsê navê gelekî li Rojhilata
navîn e. Gelekî hind û ewropî ne û zimanê wan farsî ye.

Di dîroka Rojhilata navîn de roleke mezin lîstiye û gellek dewlet û
împeratoriyên mîna ya sasanî û ya sefewî ava kirine. Zimanê wan, zimanê farsî,
zimanekî hind û ewropî ye.

Navê Farsiya bi rastî Parsî ye, lê dema Misilman Îran feth kirûn di zimanê erebî
de "p" tuneye di dewsa "p"yê de "f" nivîsandin û ji wan re weke "Fars"-"Faris"
gotin û ket nav gel. Ji xwe sebehabê navdar Selmanê Farisî jî di dema Mihemed de
bû misilman ji wî re jî Selmanê Farisî digotin

Şûna Farisï rûdinin, Farsistan an jî tenê Fars tê gotin, li Rojavayê ev bi navê
Parsya, bi yewnanî Persis bi îngilîzî Persia bi almanî Persien bi frensî la
Perse, tê zanîn, ew hemû navana ji yonanî, latînî û bi farsiya kevn hatine
girtin, û Osmaniyan vê derê re digot Ecem an Ecemistan û Ereban jî dogotin
al-Acam an al-furs, welatê farisiyên îrohîn (nexşe: Farsiyên îranê) jî eynî deme
merkeza welatê ariyanê, yane em karin bejin Îrana navendî.



https://ku.wikipedia.org/wiki/Esl%C3%AA_kurdan

Di dîrokê de li ser eslê kurdan yek ji xebatên herî pêşîn pirtûka Dînewerî ya bi
navê Ensab el-Ekrad de ye

Li gorî Şerefxanê Bedlîsî: Neteweyê kurdî ji parçeyên gelên kurmanc, lûr, kelhûr
û goranan pêk tê. Di wê demê de navê "kurmanc" ji bo soran, kird, kirmanc,
dimilî, zaza û kurmancên îroyîn dahat bikaranîn û navê kelhûr jî ji bo kurdên
Başûrê[çavkanî pêwîst e].

Navê kurd, dema berê zeftkirinên erdên ariyan (Ariyanzevî) ji Tirk û Moẍolan, ji
Pehlewê heta Qezwînê, Medistanê û Kurdistanê ji Zagrosan heta Farsê/bin
Îsfehanê, bo Ariyên Bakurê rojava zarê dahat bikaranîn û bavkalên kurdan hikmê
wirêna dikirin[çavkanî pêwîst e].

Li gor bîrdoza David Neil MacKenzieyê: wek ku G. Windfuhr gotî, Ur-Kurd an li
Bakurojavayê Lûristanê an jî li Îsfehanê dijiyan

G. Windfuhr Zaravayên Kurdiyê, her çiqas tê de Medî hebî jî, dîsa jî bi
Pehlewiyê re têkildar dûnî.

Dema Ardeşîrê yekem texta Ariyan zehft kirû û dijî Pehlewê hatû, Şanşa Ardavanê
pêncemê Pehlewê wî re name şiyandû: "Te bêhtirî ku karibî bicû gez kir Û te
mirin ser xwe re hanî Ey lawê kurdê, tu yê ku konên kurdan de mezinbûyî Kê
dêstûr daye te ku, te tac dahîniye serê xwe?"

Keyitiya Kurdî ya dawîn a berê Îslamê ji halê Key Kevo hatî ava kirin (ji 226
heta 380pz.) û ji Şahrezûrê (başûrê Kurdistanê) heta Heqqarî, Mukriyan û
Kirmaşanê bi eşîrên Kurdan ve dijî Sasaniyan diparêzû.

Gelên Arî ji Deştên bakurê Qefqasan heta Asyaya Navendê û ji wirê hatin
Rojhilata Navînê, nav gelên ku pêşiyê hatin Mîtannî  (û Hîtît) bûn. Gelê Mîtanî
di salên 1.500 salî berê zayînê hatin Kurdistanê. Şablon:Rp

Gelên Ariyên ku dû Mîtaniyan hatin R. navînê di salên 1000 berê zayînê de bû.
Şehra/dewleta  mezin a Ariyana yekem "Keyaniya Medan" bû û kîjan di sala 678 bz.
hatû ava kirin.

û Keyitiya Dawîn a Kurdî ya berê Îslamê jî ji halê Xanedana Kevoyiyan dahat hikm
kirin, û wek xanedanên dinan dijî Êmperatoriya Parsiyan bû û dijî Sasaniyan şer
dikir.

Kurd wê demê de aliyê Ermeniyan wek Mard (Med) (binêre:Mardpetakan) dahatin
naskirin û welatê Kurdan re digotin Korçayk.

Key Silêmanê Pêxember Cinên xwe yên xizmetkar şiyand Ewropayê, bo wî re pêncsed
keçên xweşikan bîne. Dema Cin şûnda vegerriyan Key Silêman mirî bû. Cinan ew
keçana revandin Çiyan û bi wan re zewicîn û dola ku jê çêbûn, bi navê Kurd hatin
naskirin.



https://ku.wikipedia.org/wiki/Endezyar%C3%AE

Endezyar (bi înglîzî engineer, bi tirkî mühendis) karbendekî teknîk û diperise.
Cûrên endezyarîyê pirin. Hinek ji vana, endezyarên kareba yê, endezyarên avahî
yê û hinek mînakên din. Endezyarî ji bo ku jiyana mirova hêsan bike û bi vî hawî
wan dilşad bike heye. Her çiqasî endezyarî mîna pîşeyên ku ji bû mirovahiyê û
cîhanê gelekî pêwîstin nînbe jî, qasî dîroka mirovahiyê kevne. Ji şikeftên ku di
heyama(çağ) bestelekê(qeşayî) da hatine çêkirin heta balexaniyên rojane, ji
dîtina karebayê heta amêr(cîhaz)ên nanoteknolojîk, ji îcadkirina
giloverok(tekelek) heta makîneyên ku bi jîrayiya çêkirî dixebitin, ji projeyên
makîneyên ku El-Cezerî anjî Da Vîncî çêkiribû heta amrazên(hacet) fezayî û
gelekî pêşketinên mîna vana bi tevahî newazeyên endezyariyê ne. Mirovên endezyar
zanista matematîk û fizîkê tevî hev dikin û amêrên(cihaz) ku bi kêra mirovahiyê
tên disêwirînin.

Di dirokêde beşa endezyariyê ya herî kevn endezyariya avahiyê ye. Rê û pir û kel
û mal û çihên avdanê bi destên van endezyaran hatîne çêkirin. Beşa yekemîn ku
digûhere û ji endezyarên avahiyê diqete endezyariya makîneyan e. Vana ji beriyê
xwe zêdetir mekanîk û dînamîkê dixebitînin û roj bi roj ji avahiyên
sekan(statîk) dûr dikevin. Pişt re endezyariya karebayê, endezyariya
elektronîkê, endezyariya endustriyê û gelekî cureyên endezyariyê derketine holê
û endezyarî zef pêş ket.



https://ku.wikipedia.org/wiki/Elsas

Elsas (bi fransî: Alsace, almanî: Elsass ) yek ji herêmên fransayê ye û ew di
sala 1973an de hatiye sazkirin. Ew ji du departmanan(navçeyan) bi navên Bas-Rhin
û Haut-Rhin pêk tê. Navenda wê herêmê li bajarê Strasbourgê ye.

Sînorên herêmê Elsasê li başûr-roava bi Franche-Comté û li roava Lorraineyê re,
bi Almanyayê (li bakur Rheinland-Pfalz, rohelat Baden-Württemberg) û Swîsreyê re
hêne.

Ew bi rûerda xweya 8.280 km² ve herêma herî biçûka axên Fransayê li ser
parzemînê Ewropayê ye. Herêmê Elsas di bakur-başûrê de 190 km., di roava-rohelat
de jî 50 km tenê digire.

Paş ko ew axên îroj Elsas li ser demeka dirêj dest keltan de man re, di 58 b.z
de heta 406an de Împaretoriya Romayê li ser serwerî ajot. Di wê demê de xelkên
ko, wek kelt û germenan, li Elsasê dijîyanî asîmîle bûn û romanî bûn. Di bin
serweriya Romayê de Elsas siftê di navçeya Germanya Jor (bi latînî: Germanium
Superior) de bû. Pê re ew teva navçeya Belgica, pê re jî teva Maxima Sequanorum
bû.

Ji pê ew ji destên Romayê de der ket re ew keta bin destên alemannan. Frankan di
sala 496an de ew dera dagir kirin û dawiya serweriya alemannan dan. Di wê demê
de Elsas ji hêla almanan de wek ali-saz (Şûna biyanî) dihat nav kirin.

Ew di sala 870an de keta destên Împeratoriya Frankî ya Rojava yê ko pê re wek
Împaretoriya Romaya Pîroz.

Ew di sedsala 16an de kete bin destên Fransayê. Di 1871an de pê Peymana
Frankfurtê re Fransayê ew ji Împaretoriya almanî re ber da. Ew wek Herêma
Elsas-Lorraine teva Almanyayê bûbû, lê yekî ko dixwestî dikarî niştewariya
Fransayê tercîh bikiriya.

Ji pê Şerê cîhanî yê yekemîn re, di sala 1918an de Elsas dîsa bû herêmeka
Fransayê. Herçiqas gelek alman jî li wir dijiyan zimanê wê derêyî fermî fransî
bû. Almanên ko di sala 1871an de koça wê derê kirinî şunda vedigeriyane
Almanyayê.

Dema Şerê cîhanî yê duyemîn de di 1940an de Almanyayê nazî Elsas dagir kir. Bi
xelasbûna şerê re Almanya ji wir vekişî û ew şunda bi destên Fransayê ket.

Di 1973an de heêma Elsasê hat saz kirin. Li wir îroj jî gelek alman dijîn jî bo
zimanê almanî li wir nê hîn kirin ew bi gelemperî tê bîr kirin. Li wir
diyalekteke almanî ya bi navê elsässerdeutsch tê axaftin.



https://ku.wikipedia.org/wiki/Ekvator

Ekvator an jî hevêrka ekvatorê hevêrkakê xiyaliya dor dinê re di hurd cemsaran
heman dûriyê de dizivirî ye. Ew dinê bi Nîvkada Başûr û Nîvkada Bakur dike du
paran. Ekvator hêlîpana (paralel) 0° ye û gorî dirêjahiya xwe ya herî mezin e.
Dirêjahiya hevêrka ekvadorê 40,075.0 km e

Roj salê du caran di ser ekvator de di ekînoksa biharê û ekînoksa payizê de
derbaz dibe. Di wa rojnan de li ser ekvator tirêjên roj bi 90° têne dinê.

Derên ekvator derbaz dibe bi gelemperî okyanûs in. Ji bo dor ekvator tirêjên roj
qiraçên tîk, an jî nezika tîk heldigirin siruştê germa û siruşta ekvatorî tê
gotin.

Eger hereketa gerstêrka Erdê li dora xwe bisekine hingî dê tofanên ku leza wan
1670 km/seetekê ne, li ser Xetta Istiwayê( Equator) pêkwerin ku dikarin jîyana
ser goga Erdê, jiholê rakin.

Xetta Istiwa, navê xetteke ferzî ye ku goga Erdê dike du bešên nîvgoga Bakûr û
nîvgoga Bašûr. Ev xêz di nîveka her du cemserên Bakûr û Başûr da ye û fasileya
hemû nuqteyên ser vê xettê ji her du cemseran, wekhev in.

Xetta Istiwayê, xwedîyê mezintirîn muhîta ser erdê ye û dirêjahîya wê 40070 km
e.

Rûbara goga Erdê, li Xetta Istiwayê di šev û rojekê da bi qasî 40000 km, hereket
dike. Ew tê wateya ku leza goga Erdê li dora xwe 1670 km/seetekê ye.

Çi qas navê Gînêya Ekuatoriyal (Gînêya Rojbendî) de ekvator derbaz be jî ekvator
di wê welatê re derbaz na be.



https://ku.wikipedia.org/wiki/Ciz%C3%AEr

Cizîr (1928:  جزره‌ / Cizre, 1946: Cizre, bi tirkî: Cizre), navçeyeke li ser
bajarê Şirnexê ye. Bi navê Cizîra Botan jî tê naskirin. Weke "Bajerê Nebî Nuh"
jî hatiye naskirin. Bi Nisêbînê re bajerê herî mezin ku çanda Şahmaran têde
bicih bûye. Cizîra Botan xwediyê dîrokeke ku pir demdirêj e. Avabûna wê ta dema
sûmeriyan û berî wê demê diçê. Ji hûrî û mîtanîyan re navendetîtî kir. Ji wê
deme wan pêde êdî ku Başûr rojavayê Kurdistanê ji di nav de weke herême Botanê
hate binavkirin. Sînorê wê demekê Riha ji kiriye nav xwe de. Ev, di deme hûrî û
mîtaniyan de bû. Piştre ji wilo berdewam kir. Ev bajarê Kurdistanê, di civakbûn
û pêşketina Kurdistanê de xwediyê weyneke pir mezin û girîng e.

Dibêjin Cizîre ji aliyê pêxember Nûh ve hatiye avakirin[çavkanî pêwîst e]
herwesa û li gor dîroka Îslamê tê gotin ku bajarê diwemîn yê ku hatiye avakirin
piştî tofanê bajarê Cizîrê bû, dîsa li gor vekolera di bêjin ku gora pêxember
Nûh di Cizîrê de ye ji ber ku sorhên Cizîrê wekî gemiyekî hatine danan[çavkanî
pêwîst e]. Çanda pêxember Nûh li wir bicih e. Her wiha herême ku çanda Şahmaran
têde û li dore wê mazin pêşketi ye.

Di derbarê dîroka Mezopotamya pirtûka herî kevin ya Herodote, dîsa pirtûka bi
navê "Vejîna dehhezaran". Herwisa di hemi pirtûkên olî de behsa Mezopotamya tê
kirin. Li gora vekolînan jî tê gotin ku Cizîre bajarê herî kevinar e.

Li gora olan hatiye gotin ku piştî Adem û Hewa tofana herî mezin hatiye jiyan
kirin tofana pêxmber Nûh bûye, ji ber ku piştî vê tofanê mirov neman li ser rûyê
zemînê, tenê bi hiziretê Nûh re heşt an ku heştê rizgar bûne ji vê tofanê, ew jî
ji ber ku di gemiya hiziretê Nûh de bûn, û ya herî rast jî hizirete Nûh ew
rizgar kirine. Dema ku mirov di bêje tofan tê wateya ku gemiya Nûh yek û li
dîrokê tekes kiriye ku li serê çiyayê Cudî rawestiya ye tê naskirin û ji lewma
jî çiyayê Cudî weke çiyayê zêdebûna hijmara mirovan ji nû ve tê naskirin[çavkanî
pêwîst e].

Li gora Abdula Yaşîn[çavkanî pêwîst e], Cizîre duwemîn bajarê ku li Mezopotamya
hatiye ava kirin. Alfred Flobil yê ku xelkê Puerto Ricoyê bû[çavkanî pêwîst e],
di sala 1953-1954 û di encama vekolîna xwe ya ku li Tepê Reş kirî, tabloyek dît
û li ser vî tabloyî nexşeya Cizîrê ya wê heyamê hat bû neqiş kirin, di nîvê
nexşê de rojek hebû û di bin de wêneyê du şêran, rûyê her du şêran li hev bû û
li ser nivîsên bizmarî hebûn û li gor vekolîna pisporên nivîsa bizmarî hate
gotin ku: navê Cizîrê yê wê demê Gerzu bakart bû û hijmara xelkê wê 1.850.000
bû.

Dîsa û 4000 sal berî zayinê û di dema gotiyan de jî ji Cizîrê re digotin. Gerzu
bakartda û ev nave ji aliyê dîroknasan ve hatiye tekes kirin, li milekî din û li
gor dîroknasê mezin Îbin Alesîr di bêje ku di qonaxa Persiyan de jî ji Cizîrê re
di gotin Gazarta û Bazîbda[çavkanî pêwîst e].

Di qonxa ebasiyan de Cizîre gelek sod gihndae ebasiyan û bi taybet mîrê wê demê
ku hakimê Cizîrê bû, mîr Abdilezîz Îzafedîn ku wî jî nav lê kir Cezîret ibn
Omer.

Di sala 1956 peykerek li Cizirê hate dîtin û gotin ev peykere peykerê Boda ye,
ev peykerê ku hate dîtin ji hela qaçaxçiya ve hat bu dîtin û wan jî ew peyker
firotin.

Piştire û dema ku Cizire weku bajar pêş ketiye êdî bi navê Cizira Botan hatiye
naskirin, wate warê botaniyan. Bi belavbûna îslamê ji di cizrê de êdî nezî 360
mizgeft hatine ava kirin û di dema me ya niha de du dibistanên mezin, sê minarên
bilind û di pir mane û têne dîtin. Her wisa sor û kelhên kevin ku hîna ciwaniya
xwe di parêzin û weke cihên zivistana leşger bi kar tînin li ber çavane û
rawestiyane. Her wisa û tişta ku heta niha maye û navê wan li ser zimanê her
kurdekiye û mezarên wan li Cizîra Botanê mezara Mem û Zîn e û Bekoyê awan
dimînin. Li milekî din bajarê Cezîrê bajarekî çandî ye û ji nava wê çanda kurdî
derketiye û belav bûye û heta roja meya îro hatiye û her wextî sirûşta Cizîrê û
bajarê Cizîrê bûye kaniya helbesta kurdî û helbestvanê kurd yê avdar û mezin ku
heta niha kurd li ser rêça helbesta wî diçin û gelek mifa jê giritne di warê
wêje û helbestê de Melayê Cizîrî ye ku helbestvanê herî navdar ê kurd e.

Di 4ê îlona 2015an de li Cizîra Botan qedexeya derketina kolanan hate
ragihandin. Ji vê rojê ve xelkê sîvîl ê Cizîrê rastî êrîşên hêzên leşkerî yên
dewleta Tirkî tê û di van êrîşan de gelek sîvîlên bajêr jiyana xwe ji dest da.

Li rojhilat bi Silopî ve, li bakur bi Gundik ve, li başûr bi Dêrikê ve li rojava
jî bi Hezexê ve tê girêdan.

Melayê Cizirî Navê wî Şêx Ehmed e, hem jî bi naznavê Nîşanî di hin helbestên xwe
de diyar kiriye. Bi wateya (Nîşan) ango ew wek mertal bû ji tîrên evîn û
hezkirinê re. Navê bavê wî 'Şex Mihemed' e bi koka xwe ji hoza Bextiyan e di
herêma Botan de.



https://ku.wikipedia.org/wiki/B%C3%AAr%C3%BBt

Bêrût (bi erebî: بيروت‎, lat. Bayrūt), bajarekî libnanî û paytexta Libnanê ye û
li ber Deryaya Spî ye û ji bakur ber bi başûr dikevê navenda welêt. Bêrût ji
aliyê çandî û aborî navenda herêmê ye û gelek çapxane û zanîngeh, mîna Zanîngeha
Amerîkî, lê hene. Ev bajar gelek caran weke Parîsa Rojhilat hatiye binavkirin.

Hejmara rast ya niştecihên Bêrûtê nayê zanîn, ji ber ku serjimêra dawî di sala
1932'a de hate pêkanîn. Li gorî çavkaniyê nefermî hejmara niştecihên Bêrûtê di
sala 1991'ê 1,5 milyon û 2001'ê jî 2,1 milyon bû. Li vî bajarî gelek netew û
herwiha gelek olên cuda jî dijîn: gelek olên xiristiyanî, misilmanên sûnî û şîî.
Piraniya cihûyên Bêrûtê ji sala 1975'a û vir de bajar terkkirin. Derdora 50 % ji
niştecihên Bêrûtê xiristiyanî ne û ê din jî misilman in (ji wana jî 25 % şîî
ne). Li bakurê bajêr piranî sunî û xiristiyanî dijîn, li rojhilat tenê
xiristiyanî û li rojava jî tenê sunî. Li başûrê Bêrûtê jî pi giranî şîî dijîn.



https://ku.wikipedia.org/wiki/Anatomiya_la%C5%9F%C3%AA_mirov

Laşa mirov binyatekî sirûştî (physical) û sergihayî ye(entire) ji organîzma
zîndewera mirovî (human being). Laşê mirov ji serî, milan, du lingan, ûstû,
pişt, bejn , pî , zik û sîng pêk tê ye. Bilindiya navîn ya mirovê mest der dorê
1.6 m(5_6 ling) wek dirêjî. Zikmakî yan cenetîks roleke girîng dilîze di
pirsgirêka dirêjiya bejna mirov bi riya cînîs(genes). Em dibêjin laşa yan gede
mirov ji mirovê sax, û ji mirovê mirî re dibêjin cendek.

Laşa mirovan ji tevînek, ewzan(organan), şaneyan û sîstemên fîziyolojî. Laşa
mirovan bi riya zanista anatomî tê xwandin bo beşên geda mirov werê fehmkirin û
nexweşiyên neyeksan werê nasîn.

Endam an organ beşek e laşê mirov û zindiyên din in. Çend endam (organ) dibin
sîstemek organan wekî sîstema bêhngirtinê, sîstema hezmê û hwd.

Sîstemên organan karên endamên leşa mirov dimeşîne û rêzikirin dike (sîstemkirin
dike). Bê van sîsteman bedena mirov kar nake û najî. Leşê mirov ji çend koendam
an sîsteman hevbend dibe, navên wan:



https://ku.wikipedia.org/wiki/%C5%9Eane

Şane, şanik an hucre, perçeya biçûktirîn e di organîzmayan da. Organîzmayên ku
dijîn, ji şaneyan çêbûne. Şane wer biçûk in ku, mirov nikare wan bi çavan
bibîne. Tenê bi alîkariya mîkroskopekê tên dîtin. Di bedena mirovan da bi
milyaran şane hene.

Erk, reng û şiklên şaneyên organan cur bi cur in. Mesela şaneyên kezeba reş bi
rengê qehwe ne û biçûk in. Rengen şaneyên birik û mêjiyê zer in û gelek dirêj
in.

Hemû tiştên ku ji bo jiyanê pêwîst in, di şaneyan da çêdibin. Şane enerjiya xwe
bixwe çêdikin. Di hindure şanan da hindek bûyînên biçûk hene, ji wan ra dibêjin
organel. Ew organel bi taybeti mîtokondrî, retîkula endomplazmayî, lîzozom,
vakuol, sentriyol u rîbozom in. Enerjî ji mîtokondriyan tên çêkirin. Li navşeya
her şaneyê dendikek heye. Dendikên şaneyê bi parzûnekê bidor e. Di dendika
şaneyê da hemû agahdariya genetîk a mirovan cih digrin. Li nav wê agahdariyê da
hindek ji bo wezife ve şane ye. Mirov dikare bibêje, jiyan bi xebata şaneyan ve
girêdayî ye. Ger şane wezifen xwe neyinin şûne, mirov dimire. Eger tenê şaneyên
organeki wezifen xwe nekin, ew organ naxebite an jî dimire.



https://ku.wikipedia.org/wiki/Ziman%C3%AA_oks%C3%AEtan%C3%AE

Oksîtanî (carina wek Okzîtan jî tê nivîsandin, bi oksîtanî: occitan / lenga
d'òc, fransî: occitan / langue d'oc) zimanekê romanî yê ko li sêya yekên başûra
Fransayê, Îtalyayê û Spanyayê (Katalonya) tê axaftine. Lê ew bi tenê li navçeya
Val d'Aran (Katalonya, Spanya) wek zimanê fermî tê naskirin.

Navê zimên ji peyva òc, ko di zimanê oksîtanî de tê maneyê "erê" de pêk te.
Zimanên galoromanî yê ko cûrayên oksîtanî bi piranî wek zimanê òc (bixwine: ok)
dihatin navkirin. Herwiha zimanê cûreyên fransî jî wek zimanên oïl (bixwîne:
wuyî) dihatin nav kirin. "Oc" di zimanê oksîtanî de, "Oîl" jî di zimanê fransiya
kevin de dihate maneye "erê". Navçeya Languedoc ko di herêma Fransayêyê
Languedoc-Roussillon de dimê jî bo derên ko Oksîtanî dihat axaftin hatibû
navkirin.

Oksîtanî ji latîniya vulgar (latîniya xelkê) de li başûra Fransayê îroj afirîbû.
Ew pê re bin bandorên hin zimanên din de ma û îroj bi zimanên dinên romanî ve
pir li hev tên.

Heta sedsala 12'an ji derve latîniya vulgar du zimanên din ên nivisî afirîbûn.
Yek zimanê ko li bakura Loire peresî Langue d'oïl, yê ko îroj wek zimanê fransî
tê zanîn bû, yek jî zimanê oksîtanî ko li başûr wê çaxê wek Langue d'oc dihat
navkirin bû. Ew wê çaxê wek provensalî (provençal) an jî limousinî (limousin) jî
dihat navkirin.

Pê destpêkirina navendparêziya bi dema Ludwig XIV (Ludwigê Çardehem) re zimanê
oksîtanî di hevotîna dibistanan de hat qedexa kirin û bo bikaranîna rojana
bandor li ser hat kirin. Li ser gîşkê re jî pê Şoreşa Fransayê ya di 1789'an re
bandora wî zimanî bi piranî zirar dît.

Oksîtanî îroj li sisiya yekên (1/3) başûra Fransayê ko hin caran wek Oksîtanya
tê nav kirin dorê 2-3 milyon kes tê axaftin. Lê ew kesên ko encax deha yekên
(1/10) gelî wê derê dikin, bi piranî yên pîr bûne û ew bikaranîna jî bi
gelemperî di axaftinên navbera malbatê de ne. Ew bi gelemperî êdî ne zimanekê
rojane ye.

Ew li hin deran îroj li dibistanan bi fransî ve tê hînkirin û li hin bajaran jî
bo tabelayên deran û hişyarkirinê tê bikaranîn. Mîna ko li bajarê Toulouse
tabelayên bi oksîtanî jî tê darxistin û navên Toulouse û Carcassonne wek di
oksîtanî de Tolosa û Carcassona tên nav kirin. Lê zimanê fermî dîsa jî fransî
ye.

Ew ji hêla enstîtuya Institut d'Estudis Occitans ê li Toulouse bi şûn bûyî tê
standardîzekirin.



https://ku.wikipedia.org/wiki/Ziman%C3%AA_katalan%C3%AE

Katalanî (bi katalanî: català), zimanekî romanî ji koma hind û ewropî ye. Zimanê
katalanî ji aliyê 9,5 milyon kes ve li Katalonyayê, li herêma Otonom Valensiya,
li giravên Balear, li Andorrayê (li Andorrayê zimanê fermî tenê katalanî ye, lê
li vir bi fransî û spanyolî jî dipeyivin), li Roussillonê (bi katalanî:
Rosselló), li rojhilata Aragonê û li bajarê Alghero (bi katalanî: l'Alguer) jî
tê peyvîn. Zimanê katalanî ji zimanê latînî tê. Ji sedsala 15'an û vêde ew di
bin bandora spanî ango kastîlî de maye. Her çiqas ev ziman biser spanî de here
jî (mînak: cercar / buscar, restar / quedar, vós / vostè, û her wiha). Gerek
mirov wî wek zaravayekî spanî nebîne, ji ber ku ew zimanek serbixwe ye.

Li hember kastîlî (spanî) a ku bû zimanê resmî yê dewleta spanî, katalan bi
daxwazeke xort bi zimanê xwe axivîn û li hember spanî sekinîn. Ji bo ku zimanê
wan bibe zimanê fermî yê herêma katalonî daxwazeke wan a xurt hebû. Ev daxwaza
wan bi mirina Franko re hat cih. Parlementoya spanyol di sala 2004'an de ev
daxwaz li komisiyona Ewropayê kir, bi seba ku 9 milyon kes li Ewropayê bi
katalanî dipeyivin (zêdeyî maltayî û estonî).

Îro hîn ev daxwaz ne hatiye pejirandin. Têkiliyên zaravayên katalanî ji 95% in
(ji 95% hev fam dikin). Du zaravayên sereke yên vî zimanî hene. Zaravayê yekem
kataloniya rojhilat e, yê ku li Barselona (Barcelona), li Girona, li giravên
Balear (Illes Balears) û li Roussillon tê axaftin. Yê duyem jî kataloniya rojava
ye, yê ku li bakur rojava, li Lleida û Valensiya (València) tê axaftin.

COM ensenyar català als adults. Mapes per a l'estudi de la llengua catalana, 6
(1989). Departament de Cultura, Barcelona.



https://ku.wikipedia.org/wiki/Ziman%C3%AA_esperanto

Esperanto zimanê çêkirî ye. Zimanên çêkirî ji aliyê merivek an civatek tên
darxistin. Sedemên wan ên zanist, wêje û civatî hene. Sedema çêkirina esperanto
jî daxwaza aşitiyê bû. Zamenhof, doktorekî çavan li Polonyayê di salên 1880an
de, bawerkiriye ku sedema şerê nav gelan netêghîştina hev e. Ew dem li bajarê
wî, Białystok, şer di navbera polonan, rûsan û cihuyan çêdibûn. Ewî jî xwast ku
bi çêkirina zimanek gelerî vî şerî û şerên din ên li cîhanê biqedîne.

Dr. L.L. Zamenhof di sala 1887an de pirtûka yekemîn, "unua libro", a esperanto
derxist, berê bi rûsî, paşê polonî, almanî, fransî û îngilîzî. Di vê pirtûkê de
cara yekemîn 16 zagonên ziman hatin diyarkirin. Di sala 1888an de pirtûka
duyemîn, "dua libro" derket. Ji 1889 ta 1895 li bajarê Nürnberg a alman kovara
"La Esperantisto" hat derxistin. Di nav van salan de esperanto li her derê
Ewropa belav bû. Di sala 1905an de li Berlîn kongreya cîhanî a esperanto çê bû.
Li wir din nivîsa "Fundamento de Esperanto" bingehên ziman hat rûniştandin. 1907
hin kes guherandina esperanto xwastin û ji nerayîbûna wan zimanê îdo, ji aliyê
Louis de Beaufront ê fransewî derket holê. Di dema Stalin û Hitler hemî komelên
esperanto hatin qedexekirin. Di sala 1954an de ji aliyê UNESCO ve bi piraniya
dengan wek zimanekî navnetewî hat nasandin. Unesco fêrkirin û fêrbûna esperanto
pêşniyarê endamên xwe kir. Herwisa Unesco di 100emîn salvegera derçûna
esperanto, di sala 1986an de ji bo careka din û bi belavokeka din li ser
helwêstên peşiya xwe cext kir û piştevaniya xwe li esperanto der bir.

Esperanto zimanê ti welatek nîne. Her sal sedan kongre û konferans, semîner û
hevdîtinan bi zimanê esperanto tê girtin. Bi sedan rojname, kovar, û pertûkên
zanistî, teknîkî û hunerî bi esperanto tên weşandin. Bi dehan radyoyên navnetewî
li Çîn, Brazîl, Kûba, Aûstriya û Vatîkanê weşanên xwe bi esperanto belav dikin.

Zimanê Esperanto bi alfabeya latînî tê nivîsandin û 28 tîpên wê hene. Q, W, X, Y
tune, lê 6 tîpên ĉ (ç), ĝ (c), ĥ (x), ĵ (j), ŝ (ş), ŭ (w) hene.

Dema meriv esperanto dibihîze, wek zimanek ewropî ye, bi taybetî zimanek romanî.
Rast e, ji ber ku pirraniya bêjeyan ji zimanên latînî, fransî, îtyalyanî, spanî,
portûgîzî, almanî, îngilîzî, rûsî û polonî ne. Lê rêzimanê wî wek zimanên bantû
(Afrîka) û tirkî ye. Herwiha rêziman ji zimanên din ên hind û ewropî dûr e.



https://ku.wikipedia.org/wiki/T%C3%AAhn_(fiz%C3%AEk)

Di fîzîkê an termodînamîkê da, têhn, tîn an jî germa pêvajoya veguhastina wize
an enerjiyê ji aliyekê tiştekî bo aliyekê dî an ji tiştekî bo yê dî bi sedema
newekheviya germiyê ye. Germa hemîdeman wizeya di-guhastinê-da ye. Wise ji
tiştekê ko têhna wî zêde ye ber bi tiştekî diçit ko têhna wî kêmtir e, û di vê
pêvajoyê da, têhna herduyan nêzî hev dibit. Germa ji laşekê kêmtêhntir ber bi
laşekê pirrtêhntir naçit. Ev yek (veguhastina bervajî ya germayê) tenê bi rêya
karekî dibit.

Zarav anko termeka nêzî germayê heye ko bi diristî nehatiye zelalkirin. Ev zarav
wizeya têhnî ye. Lê dibê bihêt zanîn ko wizeya têhnî tenê wî çaxî dibit germa ko
di navbera du tiştan da, an di navbera du aliyên tiştekî da, di veguhastinê da
bit. Ev veguhastin jî bi çend awayan e: tîdan (radiation), konveksyon û
konvensyon.

Heta serê sedsala 19ê jî baweriya fîzîkzanistvanan ew bû ko germa tiştekê nedîtî
bi navê kalorîk (caloric) di keristeyan da heye ko têhna wan diguhêrit. Wan
bawer dikir ko tiştên bitêhn kalorîkeka zêdetir heye û dema ew digehin tiştên
kêmkalorîktir (kêmtêhntir) hindekê ji kalorîka xwe berdidin nav wan. Lê di
navbera salên 1840ê heta 1849ê, fîzîkzanistvanê Brîtanyayî James Prescott Joules
(bilêv bikin: Ceymzê Preskot Jûl) bi ezmûn û ceribandinên xwe yên hûr selimand
anko îsbat kir ko germa coreyekê enerjî anko wizeya di guhastinê da ye.



https://ku.wikipedia.org/wiki/Sun%C3%AEt%C3%AE

Sunîtî, sunî, sinet an jî Ehlê Sune (bi erebî: أهل السنة والجماعة‎) tê wateya
"tevgera wekî Hz. Mihemed" an jî "di kevneşopa Hz. Mihemed de". Piştî wefata
peyxember Hz. Mihemed, ola îslamê dikeve nav siyasetê. Li ser textê xelîfetiyê
pevçûn derdikevin. Herwekî di tevgera rojane, ibadet û tixûbên feylesofiya
îslamê de nakokî destpêdikin. Çendîn şax û dibistanên ku gorî xwe ola îslamê
şîrove dikin derdikevin. Hêdî hêdî ev dibistan xwe birêxistin dikin û di navbera
hev de şerên têr bi xwîn lidardixin.

Gorî suniyan di ola îslamê de çar dibistan yan mezhebên rast hene: yê Henîfî (an
jî Henefî), yê Şafiî, yê Malikî û yê Henbelî. Sunî, mezhebê şia yê ku Ceferê
Sadiq bingeha wê daniye, napejirînin.

Di dîroka Kurdistanê de bi navê "Şêrê 100 salî" hatina artêşên ereb-îslaman tê
binavkirin. Kurdan berê bi pirranî ola zerdeştî dihebûne. Hatina îslamê bi xwîn,
komkujî û azaran bûye. Di nava kurdan û ereb-îslaman de 100 salî şer domiye.
Kurd bi pirranî mezhebê Şafiî dihebînin. Herwekî yên Henîfî û şia jî hene. Hinek
kurdan wê gavê bi nîvanîv îslam pejirandine û bi navê elewî formeke îslamê pêk
hatiye.



https://ku.wikipedia.org/wiki/Siyasetnas%C3%AE

Siyasetzanî dîsîplîneke civakzaniyê ye ku bi xebatên dewlet û netewe û hikûmet û
siyaset û siyaseta hikûmetê ve têkildar e.

Arîsto vî karî wek xebatên dewletê dide nasîn[çavkanî pêwîst e]. Ev li gel teorî
û praktîkên siyasetê û analîzên sîstemên siyasetê û tevgera, çanda siyasetê ve
têkildar e. Zanyarên siyasetê xwe wek mijûlkerên rûdaw û rewşên siyasî yên di
bin têkiliyan de derdikevin dibînin û ev zanyarên hane ji bo prensîbên giştî
derbarê rêberiya dinyayê yên xebatên siyasî dixebitin.

Siyasetzanî li gel warên din jî têkildar e; aborîyê, dadê, civaknasîyê, dîrokê,
antropolojiyê, rêvebirina civakê, siyaseta giştî, siyaseta netewî, têkiliyên
navnetewî, siyasetên berawird, psîkolojî, rêxistinên siyasî û felsefeya siyasetê
dihundirîne. Her çend li sedsala 19an de kodkiriyî be jî, dema hemû civakzanî
ava bûn, siyasetzanî xwediyê rehên kevn bû; bi rastî, ew berî 2500 sal pêş niha
di nav xebatên Platon û Arîsto de hebû.



https://ku.wikipedia.org/wiki/Protestan%C3%AE

Protestanî an jî protestanîzm, yek ji sê mezhebên mezin ên xiristiyaniyê ye ku
di sedsala şazdehem de li dijî serwerî ya Papa û katolîkan bi rêberiya Martin
Luther û John Calvin (Jean Cauvin) mîna nûbûnekê derketiye. Ji ber ku bê
alîkariya keşeyan protestanan karîbû Pirtûka Pîroz (Mizgînî) bixwînin ewan wekî
Dêra Mizgîniyê jî tên binavkirin. Li gorî protestanan ji Mizgîniyê pê ve bo
xiristiyaniyê çavkanî tune ye. Piştî reform ê pêkhatinên olî bûn sê şaxên
sereke: luterî û kalvînî.

Protestanî xwedî cûdahiya ye ji mezhebên/zavên din ê xiristiyaniyê. Ne xwedî
serekên ruhanî ne mîna katolîk û ortodoksan. Di dêrên protestanên kalvînî de
wêne û peyker tunin, ji ber ku di Tewratê (Peymana Kevin) de tê gotin: Ji xwe re
qet pûtekî çênekin, ne di şiklê tiştekî li jor li ezmanan an li jêr li ser erdê,
an jî di bin erdê de di deryayê de! Li ber wan xwe netewînin û xizmetê ji wan re
nekin! (Derketin 20:4.5) Lê yên lutherî bi bandora mezheba katolîk dêrên xwe
dixemilînin.

Bawerên luterîzmê li Bakurê Ewropayê bêhtir in. Li Elmanyayê di bin navê
Evangelisch Kirche, li welatên mîna Norwêc Swêd, Fînlenda û Danîmarka wek
dêra/ola neteweyî hatiye pejirandin. Di katolîkiyê de keşe nazewicin, lê di
Protestaniyê de keşe dikarin bizewicin û pîrek jî dikarin bibin keşe. Bawerên
protestaniyê Mizgîniyê bi zimanên xwe yên zikmakî dixwînin. Lê katolîk û
ortodoks Mizgîniyê tenê bi zimanê latînî û yewnanî karin bixwînin. Anglîkanî di
veqetandina rêbazên olî de sîstema metranî ya katolîkan di nava xwede diparêze.
Bawerên anglîkaniyê mîna katolîk û ortadoksan xwe berdewamên Hewariyan di
hesibênin. Bo wan ciyawaziyan anglîkanî li derveyî protestaniyê hatiye
nûsazkirin û mirov karê mîna Dêrek Rojavayî binav bike.

Li cîhanê civakên herî mezin li Elmanya, Nîjerya, Kanada, Danîmarka, Swêd, DYA,
Îndonezya û Fînlendayê ne.

Bi temamî li cîhanê nêzîkî 590 milyon bawermendên protestaniyê hene. Ji wan 170
milyon li Bakurê Amerîka, 160 milyon li Afrîka, 120 milyon li Ewropa, 70 milyon
li Amerîkaya Latînî, 60 milyon li Asya û nêzîkî 10 milyonan jî li Awistralya
dijîn[çavkanî pêwîst e].



https://ku.wikipedia.org/wiki/Mas%C3%AE

Masî ajaleke marîpiştê ye ku di nav avê de dijî. Masî perik û lam hene. Piraniya
wan bi kelekan bêhna xwe distîne û berdide û poyîkîloterm e.

Masî bi hawiyekî nên girtin. Ji bo nêçîra her cureyekî masiyan teknîkeke cuda tê
xwaztin. Li Kurdistanê di çemê Firat da ji berê da masî dihatine girtine. Dema
berê bi şewekeyê (şebeke) masi digirtine. Şeweke ji qolên mêwên rezan
çêdikirine. Tenê masiyê pir mezin (ferx) digirtine. Ferx bi çengelê mezin jî tên
girtin. Goşt an jî hêjîr bi ser çengelan dixin û diavêjin çêm. Masiyên gir wek
gelebûrûsan tên hêjîran. Ku hûn goşt bi ser çengelên çûk bixin hûn yên masiyên
qasa yek du bostan bigrine.

Ji bo girtina marmasiyan dixwaze ku hûn goştinî ser çengel xin û biavêjin çêm.
Naxwaze ku meriv bipê. Bavêjin û herin bigerin deh panzde deqqe şiva wein li
çengel binêrin. Marmasî ku bi çengel dikeve xwe dike bin keviran. Wê lomê meriv
nizane û pêketî ye an na. Pir caran şûnê marmasiyan reqesêl bi çengel dikeve. Ew
jî surprîza nêçîra marmasiyan e. Reqesêlê ku bi çengel dikeve goşt teva çengel
dadiqurtîne wê lomê zor e ku meriv reqsêl ji çengel bifiltîne.

Neçîra reheleyan pir hêsan e. Bi giştî zarok rehelan digrin. Rehele tim li
kenarê avê diçêre. Li derê yoxwe du sê metre ji kenarê meriv dide nav avê. Du
pelan (kevirên wek yek du kîlo) dike dest xwe. Ku komê reheleyan dibîne keviran
diavêj. Bi hukmî keviran re rehele dibijiqin der. Ku pijîqîn der hem direvin
diherin digrin. Yek caran dikevin derên teng. Meriv dihere şêqên vedike û dêri
li wan digire. Yek ji aliyê din da wan ditirsîne. Ku direvin wî ku şeqên xwe
vegirtî masiyan bi destan digire. Masiyên keran jî bi teknîkeka wer tê girtin.
Masiyên keran bi tehtan ve dizeliqin, tim li ser tehtan diçêrin. Ji xafil da
meriv dihere destî xwe dide ser. Çima ku yên sûtin zor e ku meriv bigre nêçîrên
hoste bernadin.

Masiyen piçûk wek masiyên boçreş bi hevîr tên girtin. Hin hevîr bi ser çengel
dixin û diavêjin. Ku masî tê li çengel dixe çengel kaş dikin. Masiyên çengel bi
dermanê masiyan jî tên girtin. Dermanê masiyan wek fêkiyek mîna îsotê reş e. Hûr
dikin bi nav hevîr dixin. Paşê ji hevîr parçeyên wek ji nokan biçûktir jê dikin
û diavêjin çêm. Deh panzde deqqe şiva masî serxweş dibin û li rûyê avê wek bêheş
dor xwe ra viz dibin. Meriv dihere bi destan digire.

Du teknîkan din jî hene lê him bi xetere ne him jî yên pir bi ziyan in. Yek
dînamît e. Ku dînamîtê diavêjin ku çîqas masî li dor hene gî dimirin. Ew bizirê
masiyan vedimirîne. Pir û pir bi ziyan e. Zêdetir yekacaran dînamît di destî
mîrovan da jî diteqe. Mîrovên ku dimrinî an jî yên ku destên xwe jêbûnî hene.
Teknîka din jî ceyran e. Ceyrên bi qabloyeki bi hesinekî girê didin û bi ser
darekî dixin. Ku ew darî bera nav avê didin masiyên dorê dimrin. Ew jî pir bi
ziyan e çunkî him masiyên hûr jî dimirin him jî mîrov ji xwastinê xwe zêdetir
dikane bigire. Dîsa ew teknîka jî ya bi xetere ye bi ceyrên jî pir kes mirin.



https://ku.wikipedia.org/wiki/M%C3%BBsil

Mûsil navçe û bajarekî Başûrê Kurdistanê ye ku dikeve ser sinorê Bakurê
Kurdistanê û Başûr-Rojavayê Kurdistanê. Mûsil yek ji bajarên herî mezin ên Iraqê
ye. Li navçeya Mûsilê bi zaravayê kurmancî tê peyivîn.

Berî 5000 salan kurd li bajare Mûsilê hene[çavkanî pêwîst e]. Di destpêkê de, di
dema aşûriyan, navê bajar Nînewa (Neynewa) bû. Wexte mitaniyan kurd li Mûsilê
hebûn[çavkanî pêwîst e], navê bajar Muisil bû, ne Musil. Ereban navê Mûsilê
gihorand bû Musil. Berê hatina Araban kurd li wi bajarî hebûn. Niha 50% ji xelkê
bajêr kurd in. Wekî din li bajêr ereb, asûrî, ermenî, kurdên êzîdî, sunî, û
kurdên şabak dijin.

Di meha xizîrana 2014an de ji aliyê Hikûmeta Îraqa Federal ve hate ragihandin ku
ketina bajarê Mûsilê bo jêr desthilata DAÎŞê bêdeng bû û civata parêzgeha Mûsilê
jî daxwaz kir pêşmerge maytêkirinê bike û danûstandin bo vê pirsê hate kirin.

Li gorî çavkaniyan, "Mûsil bi temamî ketiye di destê (DAÎŞ)ê de, lê heta niha
hikûmeta Îraqê li beramber alozyîn Mûsilê bêdeng e, niha danûstandin têne kirin
ku hêzên pêşmerge bo wan deveran bêne hinartin ji ber ku bi tenê pêşmerge dikare
rewşa Mûsilê aram bike".

Xelkê Mûsilê bi kom yê ber bi herêma Kurdistanê û parêzgeha Dihokê ve tên û
Hikûmeta Herêma Kurdistanê zêdetir hevkariya xelkê Mûsilê di vê rewşê de ji
Hikûmeta Federal kiriye.



https://ku.wikipedia.org/wiki/M%C3%BB%C5%9F

Mûş bajarekî zehf kevn e. li çavkaniyên Asûriyan de tê behs kirin ku navê herêmê
ji Şaristaniya Mûşkiyan tê. Îbraniyan navê herêmê "Mûşa" (erdên avî) danîne.
Navê herêmê dema Îslamê de wek "Tarûn" hatiye bi kar anîn. Mûş niha li Tirkiyeye
li herêma Rojhilatê ye.

Bajar di nav parelelên 39° 29´ û 38° 29´ bakûr û meridyenên 41° 06´ û 41° 47´
rojhilat de ye. Hudûdên bajêr li bakûr bi Erziromê ve, li rojava bi Bîngolê ve,
li başûr bi Diyarbekir, Sêrt û Bidlîsê ve û li rojhilat jî bi Agirî yê ve tê
girêden.

Pîvana erda bajar 8.196 km² ye. Çiyayê herêmê 34,9 % , deşt 27,2 % û platoyên
herêmê jî 37,9 % teshkil dike. Li Mûşê tene, nok, tutûn û kixsên şekir tê
çandin.

Çiyayê kurtîk bilindtir yê herêmê ye (2.950 m), Avnî (2.754 m), Xamurpet (2.500
m) û Otluk (2.155 m) jî çiyayên din yê herêmê ne.

Deşta Mûşê, deşta mezintir ji yên Kurdistanê ye. Dirêjbûna wî 80 km û firehbûna
wî jî 30 km ye. Mezinbûna deştê 1.650 km² ye. Deşt di navbera çiyayên Nemrûd
(Bidlîs), Şerefdîn, QereçawûŞ û çemê Muradê de ye.

Çemê Mûradê ji bakûrê dikeve herêmê. Mûrad şaxek çemê Firatê ye. Çemê Reş, Lîz,
Çolboxir, Heronek û Memanlî ji çemên din yê herêmê ne.

Li herêmê hinek golên siruştî û biçûk jî hene. Wek Gola Bûlanix (10 km²), Sekî
(Xamurpet) 83 km²).

Li herêmê ruvî, gur, semasî, kewroşk û kew hene. Li gol û çemên herêmê masî jî
peyde dibin.

Herêm ji alî madenan ne dewlemend e. Li herêmê tenê çîmento, barît û xwê ji bin
erdê dertê.

Elewî û Sunni ciwakê teşkîl dikin. Ciwak ji kurdan û hinek azerî, Çeçen ên ku
dewletê anîne bicihkirine pêk tê. Li navçeya Kopê hinde Terekeme hene.

Li herêmê zuhakirina sebze û fîkiyên havinê ji bo zivistanê di nav gel de pir tê
çêkirin. Jê vê zuhakirinê re gel dibêje "kak", "jax" jî ji zuhakirina şînahiyên
kovî, wek kereng re tê gotin. Mirov dikarin jaxê û kerengan ji bo zivistanê
tekin ava şor jî.

Qirçik: qaşilkên zuha yên xiyaran di nav rûn de bi pîvaz û îsotan re tê
sorkirin. Îşkene bi ser tê reşandin û bi sosa ji mast, sîr û rûn çêkirî tê
xwarin.

Li herêmê tirşî jî ji alî gel ve pir tê çêkirin. Qavûrme, çavbelek, mirtoxe û
herse xwarinên din yên herêmê ne ku ji alî gel ve tên xwarin.

Heftadirek: bulxur bi hêk tê li hevxistin. Di siniyek din de kifteyên ji qîme,
pîvaz, ava hinaran û birinca kelandi hatiye çêkirin tê sorkirin. Bulxur wek
perçên biçûk hundirên wan tê wekirin û kiftên sorkirî dikeve hundirê van û di
avê de tê kelandin. Rûnê sorkirî bi ser tê reshandin û serwîs dibe.

Fîstanên jinan dirêj û qedîfe ne. Îşlikên hundir (melekof) li gundan tê li xwe
kirin. li bajaran carna çend fîstan bi ser hevde jî tê li xwe kirin. Fîstanê
ser, ber wê vekirî ye. Ji kefiya pishtê re dibêjin "şehre". di serî de şalek
(kirap) tê girêdan. Di serê keçên ciwan de "leçek" yên pîr de jî "kofî" hene.
Carna pere yan jî zêr li serî tê girêdan.



https://ku.wikipedia.org/wiki/Li_ser_jenos%C3%AEda_kurd_a_ku_di_sedsale_21%27min_de_ku_h%C3%AA_didom%C3%AA_1_(pirt%C3%BBk)

Li ser jenosîda kurd a ku di sedsale 21´ê de ku hê didomê 1[Li ser jenosîda kurd
a ku di sedsala 21ê de hê didome] pirtûka nivîskarê kurd Abdusamet Yigit a. Ev
pirtûk, bi hevdû re du cildên wê tên weşandin. Pirtûk, li ser pêvajoyên jenosîda
li ser serê civate kurd a fizîkî û çandî û hwd bi hevdû re li ser disekinê. Weke
jenosîda fizîkî, ji aliyê komkujiyên ku tên serê civake kurd re tênê ser ziman.
Ji aliyê jenosîda sipî ve jî bi qadaxaya li ser zimanê kurdî û tûnakirina çanda
civake kurd re tênê ser ziman. Pirtûk, li ser kirinên demkî disekinê û tênê ser
ziman.

Di pirtûkê de di pêşgotina cilda yekemin a pirtûka "Li ser jenosîda kurd a ku di
sedsale 21´ê de ku hê didomê" de wê weke salixkirina gotina "jenosîd" jî wê bê
gotin ku "Jenosîd, dema ku hebûna civakekê û ankû gelekî were armanc girtin bo
tûnakirinê dihêne ser ziman. Î ro, em dema ku li rewşa şerê rejimên herêmê ên
weke rejima tirk û şerê wan ê li ser serê civate kurd ku mirov li wê dinerê,
mirov dibînê hebûna civake kurd di çerçoveya tûnakirinê û ji dîrokê birinê de
dihê armanc girtin. Zimanê kurdî ê civake kurd, hatîya qadaxa kirin. Ti kurd,
nikarin bi zimanê xwe perwerde bibînin. Bi wê re jî kurd, ne xwediyê wê maf û
azadîyê na ku ew werina nimînêr (´temsîl kirin´) kirin. Em divê ku vê yekê jî bi
wê re werênina ser ziman ku hebûna civakek bi armaca tûnakirinê û dîrokê birinê
ku were armanc girtin ji aliyê zimanî, çandî, sîyesî, rewşenbîrî û hwd ve, wê
hingî ew bê jenosîd."

Kurd, wê di vê demê de wê rûyekî rast ê rayadarên tirk bi hêrîşên wan re wê nas
bikin. Wê nerîna wan ya rast wê li kurdan bibînin. Ev dema ku wê di wê de ku
qaşo di hat gotin ku pêvajoya çareserîyê hebû, rayadarên tirk, ew pêvajo li şûna
ku bi wê gavan bi biavêjin û têkiliyên xwe bi kurdan re baş bikin, wê pêvajoyê
di çerçoveya pêşxistina pêvajoyek din a şer de wê bi karbênin. Di destpêka
pêvajoyê de wê rayadarên tirk, wê bidest pêşxistina DAÎŞ bikin. Bi wê re jî wê
hêvî bikin ku ew derbeyekê li civake kurd bixin. Hêvî dikirin ku wê DAÎŞ wê
derbeyekê li kurdan bixe. Bo vê yekê, di pvajoyê de wusa hizir kiribûn ku wê bi
DAÎŞê li her çar beşên kurdistanê wê derbeyekê li kurdan bixin û li ser wê re li
gorî xwesteka xwe wê pêvajoya çareserîyê wê bi dawî bikin. Lê dema ku hesabê wan
lev derneket û DAÎŞê ne karî wê dderbeye ku wan tefkir dikir li kurdan bixe, êdî
pêvajoya çareserîyê jî dawî li wê hanîn. Di wê pêvajoya çareserîyê de çendî ku
hêrîşên rayadarên tirk li kurdan dawî li wan ne hatibûbû jî, wê partîya kurd wê
di hilbijartinên 7´ê hezîrene 2015´an de wê benda wê ji sadî deh wê derbas bikin
û wê derkevina li holê. Raaydarên tirk ên ku ew di serê wan de ti projeyên bo
çareserkirina pirsgirêka kurd tûna ya, wê li ser vê ancamê wê dawîyê li pêvajoya
çareserîyê bênin, wê ´destlênedana wekilên kurd wê rakin û wê şaradarên kurd wê
bi rêya ´avêtina li wan a keyyumê´ wê bixwezin ku dest dênina li ser wan. Bi wê
re jî wê artişa tirk wê bi hemû hêzên xwe yên yên bejehî û hewayî wê bi konsepta
şer a ku hikimeta tirk di pêşengîya Dawutoglu û Ardogan de amedekarîya wê bi wê
bi dest hêrîşan li bajarên kurdan ên weke Cizîra bota, silopî, şirnax, nisêbîn,
hezex, sûr, gever, farqîn, lîce û hhwd, wê bi dest herîşên li wan bikin. Wê bi
komkujiyan û xûrixandina bajaran wê bixwezin ku wê derbeya ku wan ji DAÎŞê hêvî
dikir ku ew li kurdan bixe ew li kurdan bixin. Piştre jî wê bajarên ku wan
xûrixandina, wê bixwezin ku wan bi tememî ji holê ra bikin û û li ser wê re bi
hanîna li herêmê a pênaberên sûrî re ew demografîya civake kurd, weke ku çawa di
destpêka komarê de bi ´zagona şark û îslehatê´ kiribûn dîsa wê bikin. Bi vê
rengê, xwestin ku ew êdî bi tememî kurdan ji dîrokê bibin. Pêvajoya hêrîşên
komare tirk ên ji destpêka wê ku ew li ser serê civake kurd heta roja me
hatibûbûna domandin, wê di roja me de wê bi pêvajoyên hikimetên AKPê re wê reng
û şeklekî din wê bistandin. Wê di dema komkujiya zilanê û komkujiya dersimê de
wê komkujiyên nû di vê demê de wê bi hanîyan serê civake kurd.



https://ku.wikipedia.org/wiki/Kom%C3%BBn%C3%AEzm

Komûnîzm (ji peyva latînî communis "digel hev" tê girtin) îdeolojiyekê ko
civakekî bêçîn, bo vê jî qedexe kirinê milk kirina şexsiyê navgînên hilberînê
armanc dike ye. Yanê gorî komûnîst sîstemê ew navgînên ko hilberînê pêk tînin
divê ko bi tunî eyda cîvakê gîşkê bin. Fabrîqe, çewlîg û hecetên ko hilberînê
dikin eyda tu kesan nabin. Komûnîzm teşeyeke sosyalîzmê ye. Ew bi hin teşeyan,
bo mînak li Çîn û YKSS hatibû nerîtandin.

Felsefeya komûnîzmê ji pê kapîtalîzmê ko xwe pala xwedaniya taybetî dike re,
çînê karkeranê kontrolê dest xwe xine û xwedaniya taybetî ra kin û civakekê
bêçîn pêk bînine û navgînên hilberînê bi her kesî re par ve kine. Gorî van
teoriyan dewletê heta ko gel bixwe hîn dike ko kî hewceyî çi û çiqas dibe diyar
bike û pê re jî civakê sîstemê were peresendîna komûnîzma rast û li wê şunda
xelk hewceyî dewletê jî nabe û gelê navbera xwe de kom bi kom xwe îdare bike.

Gorî hin teorîsyenên komûnîzmê dewletên demokratîk de xelkê bixwe bixwaze ko
sîstem were peresendîne komunîzmê û partiyên komûnîstê bi hilbijartinê werine
desthildariyê û pê re sîstemê were wergerandina komûnîzmê. Lê hinên din jî bawer
dikir ko di dewletên demokratîk de xelk naxwaze ko sîstem çerxa komûnîzmê be û
bo wê şêr an şoreş pêwist in.

Di 1848an de, Karl Marx û Friedrich Engels Manîfestoya Komûnîstîyê ko bingehên
sîstema komûnîzmê nîşan dide weşandibûn. Di wê pirtûkokê de, manîfestoya partiya
komûnîstî bû, wan rewşa komûnîzmê û peresendîne sîstemanê komûnîzmê teswîr
kiribûn. Gorî Marx heta ko sîstem çerxa komûnîzmê bûye, dewrekê deraziyê he be û
pê re çînê karkeran ango proleterê werine kargeriyê.

Ew li Rûsyayê ji hêla Bolşevîkanê pêşengiyê Vladîmîr Lenîn û Lev Trotskî de di
1917an de hat pêkanîn û dewleta YKSS hat saz kirin. Ew cara pêşin bû ko komûnîzm
dihat ceribandin. Lê ew teoriya Marx û Engelsê ko hatina dewra bêdewlet
pêknehat.

Ji pê Rûsyayê re di sedsala 20'an de li hin dewletên din Komûnîzm hat
ceribandin. Di 1940an de li Çînê sîstem bi pêşengiya Mao Zedong hat çerxandin e
Komûnîzmê. Di 1950an de jî li Kûbayê bi pêşengiyê Fidel Castro û Che sîstema
Komûnîzmê hat pêkanîn.

Di 1991an de pê xirab bûna Diwara Berlin re YKSS dest ji Komûnîzmê ber da. Lê
îroj Çîn]] Koreya Bakur, Kûba, Vîetnam û Laosê sîstema komûnîzmê dewam dikeye.
Li hin dewletên din bi taybetî li Emerîkaya Latînî tevgerên Komûnîstiyê hene.



https://ku.wikipedia.org/wiki/Keman

Keman, yek ji amûrên mûzîkê yên herî bi nav û deng e, ya ku di mûzîka klasîk de
hatiye bikaranîn. Ji zêdetirî 200 salî, keman bûye amûreya mûzîkê ya herî girîg
li kêleka piyano. Kevintirîn cûreyên kemana “Rebec” an jî “Rubébe” e. Keman berî
vî rengê xwe niha di gelek rengan re derbas bû. Ta ku di sedsala 16-ê de li
bakurê Îtalyayê gihşt vî rengî.

Muzîkjenên herî bi nav û deng di cîhanê de keman bi kar anîne, wek Bach,
Beethoven û Mozart. Amûreya kemanê di her şevên senfoniyan de amade ne.

Başbûna kemanê li ser başbûna textê ku jê hatiye çêkirin disekine. Berî text
bibe keman tê veşartin û zuha kirin, ji bo ku di pişre şeklê xwe neguherîne.
Keman gelek car li ser hev tê boyax kirin, ya ku bandorek mezin li ser kalîteya
deng dike. Îtalya bi çêkirina kemanan gelek bi nav û denge û bi taybet malbata
Amati û Guarneri û malbata Stradivari. Lê di destpêka sedsala 18-ê de malbata
dawî gelek ji kemanê guherî ta ku gihişt keman îroyîn.



https://ku.wikipedia.org/wiki/Jeans

Jeans, şalê kot navê cure şalek e. Ji cawê amerkan tê dirûtin. Ji ber ku berê ji
cawê amerkan, tenê ev pantolon hatiye Kurdistanê, kurd ji qumaşê wê re jî jeans
an kot dibêjin. Bandora zimanê romî (tirkî) jî bûye. Ango him ji vê qumaşê re
jeans tê gotin, him jî cilûbergên ji wê tên çêkirin. Cawê amerkan bestirek ji
pembûyê ye, rengê wê şîn e. Qumaşeke çorsane (sade) ye.

Ji bajarê Genuayê (bilêvkirina fransî Gênes) navê xwe girtiye. Bajereke Îtalyayê
ye, ji wir derbasê DYAyê bûye. Levi Strauss sala 1847'ê wekî koçber diçe San
Fransiscoyê. Ew li wir bo karkeran kincekê xebatê didirû ku ev jî jeans e. Ji
wir belav dibe.

Sala 1872 dirûtinên parçeyan bi perçînên hesinî tên perçînkirin. Sala 1920'ê
bêjeya Blue Jeans belav dibe. Di salên 1930'yî de cureyên bêî kemerê tên
bikaranîn derdikevin. Di demekê kurt de ev pantol wekî sîmboleke ciwanî û
prorestokirinê tê dîtin.

Eskerên amerîkayê di Şerê cîhanê yê II. de dibin Ewropayê, li wir jî belav dibe.
Aktorên fîlmê James Dean û Marlon Brando jî di belavbûna vê pantolê de bandora
xwe dikin. Li DDRê li dibistan û mercên fermîtî de xwekirina wê tê qedexekirin.
Yekemîn car sala 1948'ê li Ewropayê hilberîna wê tê kirin.



https://ku.wikipedia.org/wiki/Hik%C3%BBmeta_Her%C3%AAma_Kurdistan%C3%AA

Xwermenda Herêma Kurdistanê, navê fermî yê xwermenda herêma Kurdistana Îraqê ye.
Mesûd Barzanî serokê Konseya Serokatiya Kurdistanê ye û bi vê boneyê vê demê
'Serokê Herêma Kurdistanê' ye.

Navê fermî li gorî makezagona Iraqê Herema Kurdistanê) be jî, navê wê yê bi timî
Herêmî Kurdistanî Eraq (‏هه‌رێمى كوردستان) e, an jî bi erebî إقليم كردستان
العراق (Iqlĩm Kurdistãn al-‘Irāq). Herwiha, rêveberiya herêmê navê
Kurdistan-Iraqê jî bikar tîne. Berî sala 2005an navê herêmê bi tenê Herêma kurdî
ya serbixwe bû.

Navekî din jî başûrê Kurdistanê (باشووری کوردستان) ye lê belê ev nav hemû derên
Iraqê ye ku kurd tê de dijîn. Lewra xwermenda herêma Kurdistanê perçeyeke başûrê
Kurdistanê ye.

Xwermenda Herêma Kurdistanê; xwermenda Başûrê Kurdistanê ye û gorî makezagona
Iraqê û dadmendiya navneteweyî bi fermî tê nasîn. Di qada navneteweyî de wekî
federasyona Kurdan a li Kurdistana Îraqê xebatên xwe didomîne. Bingeha xwe ji
têkoşîn, mafê xwezayî yê gelan, erdnîgariya Kurdistanê û peymanên morkirî yên di
navbera Kurd û pergala Baesê li Îraqê digire. Tê zanîn peyman di adara 1970'î de
ji aliyê serokê kurd Mele Mistefa Barzanî û serokdûgelê Îraqê yê heman heyamê
Saddam Huseyîn ve hatibû morkirin.

Li gorî peymana xweseriyê ya 11ê Adara 1970an mezinahiya herêmê bi 37.000 km²
hat sînordar kirin, û li gorî peymanê parêzgehên Hewlêr, Dihok û Silêmanî tê de
bûn. Lê kurd bajarên Kerkûk û Mûsilê bixwazin jî, daxwazên wan ji aliyê
xwermenda navendî ya Iraqê ve (ji ber tirkman û erebên ku di wan herêman de
dijîn) hat redkirin.

Mezinahiya herêmê ya îro qasî 80.000 km² ye. Tê de nêzî 7 mîlyon kes dijîn û ji
wan bi tenê 4 mîlyon kurd in. Di makezagona herêmê tê xwestin ku bajarên
Xaneqîn, Mendelî (yên ku di parêzgeha Diyala de ne), Bedre (di parêzgeha
al-Wasît de) û parêzgeha Kêrkûkê jî tevli xwermenda herêmê bibin. Ji ber vê yekê
giştpirsiyek ji bo sala 2007an hatibû amadekirin, lê heta niha ev giştpirsî
nehat bicihkirin.

Di sala 2003an de kurdên Iraqê tevlî ser Iraqê bûn û karibûn bandora xwe xurttir
bikin û herêma xwe mezintir bikin. Îro parçeyên Diyala, Kêrkûk û Nînawa jî tev
li herêmê ne.

Li gorî peymana xweseriya 11ê Adara 1970an pêwîst bû pênc şalyarên kurd li Bexda
di xwermenda Iraqê de cih bigrin, yek ji wan lawê herî mezin ê Barzanî
Ubeydullah bû. Di sala 1974an de Taha Muhi ad-Din Maʿruf (bi eslê xwe kurd) bû
pîgarê serokê Iraqê. Heta niha dûgela ku tê de zimanê kurdî wek zimanê fermî tê
bikaranîn Iraq e - lê bi tenê di sê parêzgehên herêmê de.

Di roja 19ê Gulana 1992an parlamentoya herêmê ji nû ve hat hilbijartin û YNKê
(Yekîtiya niştimanî ya Kurdistanê) 51 kursî, ya PDKê (Partiya Demokrat a
Kurdistanê) jî 49 kursî stendin. Wekî din, partiya Asûriyan bi navê "Tevgera
Demokratîk" 4 kursî û „Yekitiya Xristiyan“ jî kursiyek stendin. Ji ber
dijminatiya YNKê û PDKê parlamento baş nexebitî. Di roja 4ê Cotmeha 1992an de
parlamento serxwebûna Kurdistana Federal îlan kir. Lê ji ber dijminatiya her du
partiyan di sala 1994an de şer derket û du sal bi şûnde di sala 1996an de bi
peyameke li Washington D.C. qediya.

Piraniya gelê Herêma Başûrê Kurdistanê kurd in. Wêkî din ereb, tirkmen û aramî
jî dijîn. Li Herêma Başûrê Kurdistanê ji bilî misilmanan (sunnî û şî) kurdên
êzîdî, zerdeştî, cihû,kakeyî(yaresanî) û xirîstiyan jî dijîn.

Li gorî jimarî sala 2015ê gelheya herêmê 5.472.436 kes in. Leza zêdebûyîna
gelheyê jî % 2,6 e.

Herêmên ku hêj neketine bin desthilatdariya xwermendê jî hene. Tê zanîn di dema
desthilatdariya Baesiyan de wargehên Kurdan dihatin rûxandin, valakirin û Kurd
ji welatê xwe dihatin derxistin. Pergala Baes cihên ku ji kurdan dihatin
valakirin, ereb dianît bicih dikir. Piştî destpêkirina şerê 2003'î rewş hate
guhertin. Sazûmaniya Baesiyan têkçû û Iraqeke nîsbeten demokrat û federal hate
avakirin. Gorî makezagona Iraqê divê Kurdên bi pêkutiyan ji welatê xwe hatine
derxistin şûnve werin bicihkirin û herêmên din ên Kurdistanê bi xwermenda
federal a kurdan ve were girêdan. Lê li dijî viya nerazîbûnên ereban û welatên
Kurdistanê dagir kirine hene. Tirkiye, Îran û Sûrî naxwazin Kurd li Başûrê
Kurdistanê sazûmaniyeke birêkûpêk ava bikin û pirsgirêkên xwe çareserbikin.
Lewra ew difikirin ku heger Kurdên Başûr biserbikevin wê ji parçeyên din re
bibin mînakek.



https://ku.wikipedia.org/wiki/Hasan_Kaya

Hasan Kaya di sala 1964'an de, li Nisêbînê (Mêrdîn) ji dayik bû. Heta lîseyê li
Nisêbînê perwerde bû. Di 1982-1984an de, di fakulteya îktîstê de (Anadolu
Üniversitesi İktisat Fakültesi) xwend, dawî dev jê ber da û salên 1984-1988, li
Amedê ji fakulteya perwerdeyiyê beşa edebiyatê ( D.Ü Eğt. Fak Türk Dili ve
Edebiyatı) dîplomaya lîsansê wergirt. Di dema xwendina zankoyê de, di nav
xebatên xortên welatparêz de xebata siyasî û çandî birêve bir.

Li Adiyamanê, li liseyê du salan mamostetiya edebiyatê kir. Bi kurdparêzî ango
cûdaxwaziyê hate tawanbarkirin; doz lê hate vekirin. Lewre ji herêma awerta hate
derxistin û sirgonî Yozgatê bû. Neçû Yozgatê. Jiyana wî ya mamostetiyê li vir
xelas bû.

Piştî ku dev ji mamostetiyê berda, ji bo xebatên kurdewarî, sala 1990î, di nav
xebata kovara Yurtsever Emekçiler û sendikayên mamoste û kedkaran de xebitî.
Dawiya 1992yan, di damezrandina Navenda Çanda Mezopotamya Şaxa Edeneyê de cih
girt. Van salan çend caran hate girtin û rastî îşkenceyan hat.

Sê salan serokatiya vê şaxê kir. Dawî ji bo avakirina NÇM, şaxa Mersînê kar kir,
piştî damezrandina şaxa Mêrsînê, sala 1996an , di kongreya 5. ya Enstîtuya Kurdî
ya Stenbolê de, wekî cîgirê serokê enstîtuya Kurdî hate hilbijartin. Di sala
1997an de,wekî serokê Enstîtuya Kurdî ya Stenbolê hate hilbijartin. Heta serê
sala 2003yan serokatiya Enstîtuyê berdewam kir.

Di sala 1998an de, pirtûka wî ya çîroka, Girnewas çap bû. Digel Samî Tan û Zana
Farqînî, pirtûka bi navê “Em Zimanê Kurdî Binasin” amade kirin. Di sala 2005’an
de pirtûkên wî ya helbestan “Bihêle” û ya pexşanê “Ayîneke Pîroz” çap bûn. Bi
zimanê tirkî “Antolojiya kurteçîrokên kurdî” amade kir. Li ser nukteyên kurdî jî
pirtûkek amade kiriye.

Li Enstîtuya Kurdî û gelek cihên din, wekî komel, sendîka û avahiyên partiyan
ders û semînerên zimanê kurdî dane xwendekar, mamoste, xortên karker, û gel. Ji
bo ku Enstîtuya Kurdî ya Stenbolê dersê zimanê kurdî dida, di sala 1998 û 2000an
de, doz li wî hatiye vekirin; sê caran hate darizandin.

Di sala 2003yan de bû endamê Pena kurd (klûba nivîskaran) a ku saziyeke
navneteweyî ye û navenda wê li Elmanya ye. Demekê Nûnertiya Pena Kurdî, li
Tirkiyeyê bi rê ve bir.



https://ku.wikipedia.org/wiki/Gottfried_Wilhelm_Leibniz

Gottfried Wilhelm Leibniz (* 1'ê tîrmehê 1646 li Leipzig; † 14'ê sermawezê 1716
li Hannover) firmesunekî Elman ê navdar e. Yek ji firmesunên herî grîng ê
Firmesuniya sîstemîstê ye. Bi ramanên xwe yên nû ên li ser matematîk, metafîzîk
û mantiqê tê naskirin.

Leibniz, li Leipzigê ji dayik bû. Bavê wî li zanîngeha vî bajarî dersên rewiştê
(Ehlaq) dida. Leibniz, piştî mirina bavê xwe ji dibistanê derket û xwe bi xwe
perwerde kir. Mijara dîrokê gellekî bala wî dikşand. Di 8 saliya xwe de latînî
hîn bû. 12 saliya xwe de jî dest bi hînbûna yunanî kir û ji alîkî de jî pirtûkên
li ser mantiqê dixwend. di 15 saliya xwe de ket zanîngeha Leipzigê. Ji Jakob
Thomasiusê ku li Almanyayê avakerê dîroka felsefê tê qebûlkirin dersên felsefê
girtin. Di sala 1663'an de çû Jenayê û li vir, ji zanayên navdar ên matematîkê
ders girt.

Di sala 1700 de çû Viyanayê û piştre jî çû Berlînê. Zanîngeha Berlînê da
avakirin û bû gerînendeyê yekemîn ê vê zanîngehê.

Di sala 1711 de dev ji kar berda û dîsa vegeriya Viyanayê. Hetanî sala 1714 deha
li vir jiya. Her çiqas Leibniz bi Barontiyê hate nasnavkirin jî gava li
Hannoverê mir mîna zilamekî xizan hate definkirin.



https://ku.wikipedia.org/wiki/Elew%C3%AEt%C3%AE

Elewîtî (bi erebî: علوی‎) navê baweriyeke olî li Kurdistan, Anatoliya û
Rojhilata Navîn e. Ji navê pismamê pêxemberê ola îslamê Mihemed ji Elî navê xwe
digire.

Piştî wefata Mihemed, ji bo xelîfetiya olî hinde nakokî derdikevin. Herwekî
mezheb, kom û ber derdikevin. Eva dibe sedem ku di nava ola îslamê de him ji
aliyê feylesofî, him jî ji aliyê tevgerî têkoşîna beran pêk were. Bawermendên ku
xelîfetiya Hz. Elî dilxwaz dikirin, piştî kuştina wî li mizgeftê, nerazîbûnên
xwe nîşanî serokatiya dewleta îslamê didin. Li Kerbelayê zarokên Elî û îmamên
pêşeng tên êşkencekirin û qetilkirin. Nakokî êdî riya sunî û şiîtiyê zexm dike.
Sunî parêzvaniya xîlafeta heyî dikin, şîa jî li dijî têdikoşin.

Bingeha elewîtiyê wiha dest pê dike. Mixabin elewî ne şîa ne û pirranî bi şaşî
wisa tên zanîn. Wekî tê zanîn îslam dema ku li dinyayê belav dibe li cihê ku
çûye, gelek ol û kultur hene. Îslam kêm zêde bi wan kultur û olên herêmî re
digemûşe. Dema îslam li Kurdistanê belav dibe, hin kurd bi 100 % dipejirînin,
hinek wekî êzîdiyan ji zerdeştîtî û îslamê gemûşek diafirînin hwd. Kurdên ku li
wargehên bilind ku xweparastina wan hêsan e dijîn, nîvenîn îslamê dipejirînin.
Helbet eva kurtiya derketine mezheb û baweriyên cuda li Kurdistanê ye. Bo mirov
baş têbigihêje, divê mirov dîroka olan û civakan analîz bike, bizanibe.

Elewî baweriyeke taybet e. Ji zerdeştîtiyê, şamanîzmê (bo mînak elewîtiya berên
tirkên koçber) û îslamê sûdwergirtiye, gemûşiye. Elewîtî ji Kurdistanê belav
nava berên tirk, ereb, çerkez hwd dibe.

Elewîtî li Kurdistanê baweriyeke girîng e. Ji wan re li Tirkiyeyê "qizilbaş" jî
dibêjin. Bawermendên elewî gelek zil û zordariyê ji sazûmaniyên sunî (wekî
osmanî, emewî, komara Tirkiyê hwd) dibînin û hêj jî wisa ye.



https://ku.wikipedia.org/wiki/Element

Element an tuxm an hêmana kîmyayî an jî hîmana kîmyayî coreyekê atomê ye ko li
goreyê hijmara atomî anko hijmara protonan di navoka atomê da dihêt pênasekirin.
Peyva hîman anko element ji wan keriste anko madeyan ra jî dihêt gotin ko tenê
ji yek coreyê atomên xwediyê yek hijmara atomî pêkhatibe.

Heta sala 2007ê tenê 117 hîman hatine niyasîn û ji wan jî tenê 94 bi awayekê
xweriskî li ser rûyê Erdî peyda dibin. Mînakên herî berçav ên hîmanan hîdrojên,
nîtrojên û karbon in. Hîmanên ko hijmara atomî a wan ji 82ê mezintir bit (anko
bîsmût û bejortir) bi awayekê hundirîn ne xwedî tebat in û tîrêjçalakane (bi
awayekê radiyoaktîv) ji hev hildiweşiyên û namînin. Bi ser wan ra jî, hîmanên
43ê û 61ê (teknetyûm û prometyûm) jî çi îzotopên tebitî nîne û ji hev
hildiweşiyên. Lê dîsa jî hîmanên heta hijmara atomî ya 94ê ko çi îzotopên tebitî
nîne jî bi awayekê xweriskî dihên dîtin. Ew ji hevhelweşiyana atomên netebitî
yên girantir ên mîna uranyûm û toriyûmê peyda dibin.

Heyam heyam hîmanên nû yên ko bi awayên destkir ji karvedanên navokî peyda dibin
dihên vedîtin.



https://ku.wikipedia.org/wiki/El%C3%AE_Her%C3%AEr%C3%AE

Elî Herîrî anku 'Elî Herîrî (z. 1009/10 Colemêrg - m. 1077/78) nivîskar û
helbestvanekî klasîk ê kurd yê wexta dewleta Merwaniyan e.

Di wê demê de, li Kurdistanê, Merwanî serdest bûn. Merwaniyan dewleteke ku hema
bêja hebûne Kurdistanê hemû xistibû nava xwe de avakiribûn. Bi vê yekê re, di
dema xwe de, wan pir pêşketin ji dana çêkirin. Merwanî, di dema Aliyê Merwan (jê
re Abu Ali bin Merwan ji tê gotin) de, dema xwe ya zêr jîn dike. Di wê demê de
mazin bi pêş dikeve.

Elî Herîrî ji, di wê demê de li cem rêveberîye Merwaniyan e. Di wê demê de, Şam
jî di bin dest wan de ya. Şam, heya dema rêveberiya Kurdistanê ya Eyûbiyan û
piştre ji di bin destê wan de dimîne. Di wê demê de, dema ku Elî Herîrî li cem
merwaniyan bû li herêmên ku karibû herê li hemûkan digerihê. Di wê deme xwe de,
demeke dîçê Şamê û li Şamê ji dimene. Bi gelek zanistên ku li wir in re dirûnihe
û dide û distene. Piştre ku demeke li wir dimene, êdî piştre careke dî
divegerihê û tê Cizîra Botan. Li wir jî demeke dimene. Dest bi pirtûka xwe ya bi
navê Maqametê dike û temem dike. Piştre ku ew pirtûka xwe bidawi dike, pir di
nav aliman de tê nasîn. Mirovên ku bahsa wî dikin û navê wî ji dîyaran dibine
diyaran hene. Ew ji bo vê yekê Şemzînanê û Cizîra Botan weke navend ji xwe re
dibine. Piştre ku ew her weha mazin tê nas kirin, êdî ew bixwe, dike ku herê
Hewlêr û Bexdayê. Di wê heyeme de, ev herdû der, weke du navendan bûn. Bexda,
navê wê mazin hebû. Hewlêr ji, ji ber ku navendeke dîrokî bû, navê wê hebû.

Elî Herîrî, piştî ku ji Şamê di vegerihê Cizîra Botan, êdî demeke li wir ji
dimene û piştre dikeve rê de û berê xwe dide bi ber Hewlêr de. Li wir demekê
dimene. Li wir bi pir zanistên demê re yên mazin dirûnihê û diaxivê. Ew
axiftinên wî hertimî bala mirovan dikişêne ser xwe. Axaftinên wî ji aliyê gel ve
gelek tên hezkirin..

Elî Herîrî, ku demekê li Hewlêr ji dimene, êdî dike ku xwe bigihêne Bexda yê.
Piştre xwe digihêne Bexdayê. Li wir, navende Xalifetiyê hebû. Ji ber vê yekê ji,
pir alim û zanistên Îslamê ji li wir dicivîn. Ew jî di dema xwe de ku weke
zanistekî tê naskirin, êdî weke zanistekî Îslamê jî tê naskirin. Bi vê yekê jî,
navê wî mezin dibe. Wî xwest ku bi axiftinê nêzîkatiya vacê di Îslamê de bide
rûnandin. Li ser vê yekê re bi pir zanistên dema xwe re ji dikeve niqaşên mazin
de. Li Bexdayê, li navende Xalife jî dikeve wan niqaşan de. Bi vê yekê re, tê
gotin ku hin raxne jî li ser vê yekê lê têne girtin. Lê ew ji ya xwe nayê xwe re
di wê heyeme de.

Elî Herîrî bi vî awayî, weke demeke li Baxdayê dimene. Piştre, ku demeke dimene
li wir, êdî piştre careke dî divegerihê Cizîra Botan û li ser demeke jiyana xwe
ya dirêj li wir di buhurêne. Di wê dema jiyana xwe ya dirêj de ji, li gelek
deverên Kurdistan di gerihê û li civata gelek mîran dirûnihê. Bi vê yekê re
hizrên wê li her derî belav dibin. Hizrên Elî Herîrî ne tenê di nav Kurdan de,
li herêmê bigiştî belav dibin. Ew weke zanistvanekî herêmî mezin dibe. Rêveberên
mezin têne ber wî û jê aqil digirin. .

Li gor rojhilatnas û kurdologê rûs Alexander Jaba Elî Herîrî di sala 400'î ya
koçî (1009/1010'ê zayînê) de li gundê Herîrê ku girêdayî Şemdînanê ji dayik
bûye. Li gor Jaba Elî Herîrî yek ji kevintirîn helbestvanên kurdî ye. Elî Herîrî
bêgoman yek ji helbestvanên pêşî yê kurmancî ye. Dîsa li gor heman jêderê Elî
Herîrî di sala 470'yî ya hicrî de (ku teqabilî 1070'yê zayînî dike) rehma xwedê
kiriye. Dîwana wî li Kurdistanê tê nasîn. Hinek helbestên Elî Herîrî ji aliyê
rojhilatnasê alman Albert Sosin û rojhilatnasê sovyetî M.B. Rudenko ve hatin
weşandin.



https://ku.wikipedia.org/wiki/Dubai

Dubaî, Dubai an jî Dubay (bi erebî: دبي‎) li Nîvgirava Erebistanê yek ji heft
Emirtên Emirtiyên Yekbûyî yên Ereb ye. Rêveberîya cure Emirtî û hemû kil danên
îfada wî ji Emirtiyên Dubaî, bi terîfkirina Bajarê Dubaî tê cudakirin. Dubaî di
salên 1990'an de bajarekî masîvan û bajarokekî lîman bû. Di salên 1930'an de bi
Krîza Aborî ya Cîhan, pîyase Dubaî incî jî bandor kir û ji rê têkçûn. Navbera
salên zêde 1969'an bi dîtina Petrol'ê li Dubaî dest bi deranînê kirin. Di sala
1968'an de Îngilîstan parastina xwe ji Dubaî vekişandin. Bi vekişandina
Îngilîstanê, Emirtiyên Abû Zebî, Şarika, Ecman, Fuceyre û Ummul Kayveyn bi
çêkirina federasyonekî yekbûna keyitî û Emirtiyên Yekbûyî yên Ereb damezrandin.
Ji ber dîtina Petrolê hatin berdewamê û bi hêz hilketin. Herem îro bûye bajarekî
bazirganî, danûstandin û turîzm. Dubaî li dû Abû Zebî bajarekî mezin ya dûyemîn
a Emirtiyên Yekbûyî yên Ereb ye. Bi rûerd a xwe tenê mezintirî (4,114 km2) ya
Emirtiyên nav xweyî ye. Dubaî û Abû Zebî di nav endamên encûmena zagonsazîyên
welatê federasyona netewî de derbarê mijarên xeterdanên netewî yên vetokirinê de
girîngî ne. Dubaî di nav perava bakurên Emirtiyan de, di navbera Abû Zebî û
Şarika ye.

Di salên 1820'an de Dubai ji alîyê dîroknasên Îngîlîzan El Vals hate binav
kirin. Dema Çandî ya MEY anjî bi çêbûna Mîrnişînan û tomarkirina kêm hejmaran
gelek agahîyên xwe anîn hebûnê. Kevneşopî, Folklor, Efsaneyên xwe ên ne gotinî
bi vegotinê ragirtin.

Wek tîmekî ji çêkirina ambûrînên keviran jî bibe lê çendî war wexta tê dîtinê
dewrên zû de li EYE de gelek hinek tê zanîn. Warên Herêmê bi piranî di nav
Cîhana Rojava û Rojhilatê de Navendekî bazirganî bu. BZ. salên 7.000 (Berî
Zayîne. salên 7.000)'an de aîdî antîk Mangrov avzêlên bermayî ye. Di nav Xebatên
kanalîzasyona "Dubai Bajarê Înternetê" de hate dîtin. Qad nêzike 5.000 sal berî
ber vekişandina erd û Şirîta Peravan de Bajar îro bi Qûm rû girtîye. Berî dema
Îslamiyetê aîdî 3. û 4. Hezarsalan de Seramîk hatin dîtin. Berî Ola Îslam'ê Gel
ên li vir dijîn perisî Bajir (Bajar) dibun. Împeratoriya Bîzansê, Împeratoriya
Yewnan, Împeratoriya Sasanî û Împeratoriya Pers'an di vî Demê de bi hêzekî mezîn
xwe gîhandin. Sasanîyan beşekî pîr di Herêmê de kirin bin Kontrola xwe. Li
Herêmê de, pişt re belavbuna Îslam'ê de, di Erdnîgarîya Îslamî ya Rojhilatê
Xelîfeta Umeyye başur-rojhilata Nîvgirava Erebistanê bidest xistin û Sasanîyan
ji wê derê derxistin. Di navçeya Cûmêra'yê de bi kolandina ji alîyê Muza Dubai
aîdî Umeyye'yan çendî afirande hatin dîtin.



https://ku.wikipedia.org/wiki/Civak

Civak komeka kitkesan e ko berjewendiyên hevpişik, û reng e, ferheng anko çand û
damezrayî anko înstîtûtên xwe yên hevpişik hene.

Peyva Kurdî civak ji du parên civ ji civînê û akê pêkhatîye. Navek e ji bo
diyarkirina civîna kitkesan li dor hev. Ev peyv ji peyvên nû yên zimanê Kurdî ye
ko beriya nîviya duyê ji sedsala 20'ê bi vê ramanê nebûye. Peyva Inglîzî ji bo
wê society ye ko li sedsala 15'ê bi vê ramanê xweyabû. Ev peyv wekiî piranî ya
peyvên bi wê ramanê di piranî ya zimanên Ewrûpayî da ji peyva Fransî ya société
û Latînî ya societas anko bi dostanî civîna digel xelkê dî û ji socius anko
heval, dost, hevrê û şirîkî hatîye. Veşartî di ramana hemiyan da kombûn an
civîneka li dor berjewendî û xemên hevpişk heye.

Di zanistên sîyasî da, ev zarav ji bo hindê bikardihêt ko behsa peywendiyên
tevaneyên mirovan bihevra bikin, li beranberî Hukmetê, anko, saziya rêvebirinê
li welatekî:

Di zanistên civakî da, civak jibo binavkirina destekên xelkî bikardihêt ko
dozenên (sîstemên) civakî yên nîv-girtî pêkdiînin ko têda piraniya tikhiliyan
dinavbera kitkesên nav destekê bi xwe da çê dibin.

Li goreyê Anthony Giddens, civakzanistvanê Brîtanyayî, hemî civak di yek tiştî
da hevdigirin: endamên hemiyan di tikhiliyên civakî yên nijinandî da li goreyê
ferheng an çandekê hatine rêkxistin. Lewma, li goreyê wî, çi civak bê ferheng
nabin û çi ferheng jî bê civak peyda nedibûn. (Anthony Giddens, Sociology, 4th
edition, Polity Press in association with Blackwell Publication, 2001, page 22).

Civakzanistvan civakan li goreyê astê teknolociya, peywendiyan û aboriyê dabêş
dikin: (1) nêçîrvan û komker, (2) cotkarên sade, (3) cotkarên pêşkevtî, (4)
pîşesaz, anko sin'etî. Ev mîna dozekê ye ko pêştir ji aliyê mirovzanistvanên
wekî Morton H. Friedî hatine pêşkêşkirin. Ew hemî civakan li hemî ferhengên
mirovahiyê li goreyê werara neyeksanî yên civakî û dewrê hukmetê polên dikin û
disinfînin. Ew dozena polandinê çar sinfan bi xwe ve digirit:

Bi dirêjahî ya demê, hındek ji ferhengan ber bi şeklên pirgirêtir û aloztir yên
rêkxistinê û kontrolkirinê werar kir. Vê werara ferhengî bandoreka xurt li ser
şêwazê civakan hiştîye. Eşîrên nêşîrvan-komker li dora zadên demsalî akincî bûn
û gundên cotkarî ava kirin. Gund mezin û mezintir bûn û bûn bajêrok û bajêr.
Bajêr bûn Bajêr-welat û netewe-welat.



https://ku.wikipedia.org/wiki/CERN

CERN (Conseil Européen pour la Recherche Nucléaire - Navenda Lêkolînên Nukleer a
Ewropayê), laboratoriya herî mezin a ku li ser fîzîka parçikan lêkolînan dike,
ceribandinên kopişînê (tûşîhevbûn) lidardixe.

Di sînorê Fransa û Swîsreyê de ye. Sala 1954'ê bi alîkariya 12 welatan hatiye
avakirin. Niha 20 welat bûne endamê xebatên wê û 8 çavdêriyê dikin.

Li CERNê 2500 fîzîknas, 3000 alîkar dixebitin. Ji zêdetirî 80 welatan 8000
fîzîknas jî bi CERNê re têkildar dixebitin. Cihê CERNê yê herî girîng, tunela ku
LHC (Large Hadron Collider - Kopişkara Mezin a Hadronê) lê ye, ye. Ev tunel di
binê erdê de ye. Heya niha li vê laboratoriyê gelek lêkolîn hatine kirin.

YE, DYA, Hindistan, Japon, Rûsya, Tirkiye û UNESCO jî wekî çavdêr tevkariya
xebatên CERNê dikin.

CERN, mezintirîn labaratuwara dinyayê di warê Fîzîka zerreyên bingehîn û Fîzîka
dendikî da ye. Ev navenda mezin û bêmînak di derdora bajarê Geneva û di sînora
navbera Fransa û Suwîsrayê da hatiye avakirin. CERN, di 29ê Septembera sala
1954an da, ji aliyê Rêxistina Ewrûpiya Lêkolînên Dendikî va hatiye damezrandin û
zêdetirî 61 salan e ku têda mezintirîn û bibandortirîn keşfiyatên dinyayê tên
kirin. Gelek zaniyar û lêkolînerên cîhanê jiber xebatên xwe yên di wê navendê
da, xelatên navendên herî binavûdeng yên dinyayê wek xelata Nobelê yên di warê
zanistê da, bidestxistine û ev yeka han, nîşana girîngiya CERNê ye.

CERN, bi dirêjahiya 27 kîlometreyan, bi forma bazinê, di kûrahiya 100 metreyan
di binê erda 2 welatên Firansa û Suwîsrayê da, hatiye avakirin.

Wergêr (ji Ingilîziyê): Edo Makuyî, Muhendisê Şîmî, sala 2000 ji zanîngeha
dewletê



https://ku.wikipedia.org/wiki/Bij%C3%AE%C5%9Fk%C3%AAn_S%C3%AEnornenas

Bijîşkên Sînornenas - BS (bi fransî: Médecins Sans Frontières - MSF), an jî
Bijîşkên Tixûbderî, Bijîşkên Tîxûbnasnekirî û Doktorên sînornasnekirî,
rêxistineke navneteweyî ya bijîşkên aştîxwaz e. Di sala 1971'î de hatiye
damezrandin. Sala 1999'î Xelata Nobel a aşitiyê wergirtiye.

Rêxistin ji her aliyê ve serbixwe ye û cihê xebata xwe herêmên lê şer, qedexe,
xizanî û rewşên awarte hene ye. Navenda wê li Swîsre, Genewreyê ye. Bingeha
rêxistinê ji aliyê Fransiyan, bi taybetî ji aliyê Bernard Kouchner ve hatiye
avêtin. Tê texmînkirin ku zêdetirî 3.000 endamên wê hene û wekî rêbaz, sê bendan
bikartîne: Vegotin, Bicihbûn, Alîkarî.

Li 19 welatan şax vedaye. Bûtçeya xwe li dora 400 milyon dolar e û 80 % ji aliyê
doktorên endam ve tên bexşandin. Rêxistinê heya niha gelek aksiyonên mezin li
darxistiye, bi taybetî li Kosovo û Çeçenistanê. Xebatên wê li Kurdistanê hema
bigire hîç nîne. Lewra dewletên ku Kurdistan dagirkirine, destûrê nadin. Dîsa jî
ji ber bêdengiya li hemberî Kurdistanê gelek rexne lê tên kirin.



https://ku.wikipedia.org/wiki/B%C3%AEra

Birê vexwirak e û berê ceheyê vedigerînin maltê piştre maltê di bin hin şert û
mercan bi ave tê meyandin û şiraya ku hatiye bidestxistin bi leblebûyê tê
aromatizekirin û piştre ji bo fermantasyonê tê sekinandin. Di dawiya vî
prosesêde bîra tê hilberîn. Bîra di rewşa ronda xwediyê gaza karbondîoksîtêye,
bihn u tema wiya taybet heye. Vexwarineki kêm alkole(bi hecm %3-5). Peqokên ku
di hindûre wîde hene, ji ber karbondîoksîtê çêdibin. Alkola ku di bîrayêda di
dema mayandinêda ji ber xwe tê hilberîn û ji derve meriv nikare alkolê tevlî
prosesê bike.

Rêja Alkolê ya bîrayê, li gor zêdebûn û kêmbûna malta ku di hundirê şira birayê
tê guherandin. Malt, cehiya ku şindayî tê zûhakirin û pist re tê qelandin.
Hilberîna wî direji heya berê mîladê dibe û di nava vexwarinada bîra ciheki
taybet digre. Ji bo hilberîna bîrayê maddêyên xam û hilberîna lîtrekî bîra ev
tişt lazimin.

Maddêyên îlawe ên ku tevlê maltê dibe li gor cûreyên xwe û li gor methoda
hilberînê tên guhertin. Bîra li gor fermantasyona bin û ser vediqete du besa.
Beşa yekemda Pîls, München, Dortmund û beşa fermantasyona ser jî Ale, Stant u
Kölsch hene.

Bîra ( bi tirkî: Üçkuyu ) jî gundekî girêdayî navçeya Dêrika Çiyayê Mazî ya
girêdayî Mêrdînê ye. Li Bîra, Dêrika Çiyayê Mazî binêre.



https://ku.wikipedia.org/wiki/Aram%C3%AA_D%C3%AEkran

Aramê Dîkran (wekî Aramê Tîgran jî tê naskirin; navê wî yê ermenî: Aram
Melîkyan), hunermendekî ermenî ye ku bi kurdî û ermenî distre. Di sala 1934an de
li bajarê Qamişlokê (Binxetê) hatiye dinê. Aramê Dîkran di roja 8ê tebaxa 2009an
de li Atînayê (Yewnanistan) çû ser dilovaniya xwe.

Gotineke bav û kalan heye ku wiha dibêje: "Tenê deng û huner dimînin û nemirin".
Ji mêj de ye ku nermiya dengê tijî his û xweşê mamosta Aramê Dîkran di nava
civata Kurdan de tê bihîstin. Li Kurdistanê kesê ku dengê tijî êşiq û evînê wî
nebihîstibe, tine ye. Kurmanc, Soran, Zaza, Loran, Goran û hemû Kurd wî û evîna
wî ya ji bo kilamên cimaeta Kurdan nas diken. Sedem jî ew e ku hakimiyeta deng û
stranên wî li ser dil û mejiyê mirovan bandorek taybetî çêdikin. Yek ji dengên
ku hertim para kurdî ya Radyoya Êrîvanê di nava Kurdên her çar perçên Kurdistanê
de dide guhdar kirin, dengê zelal ê Aramê Dîkran e. Dengê ku ji kûrahiya dil
derdiket û evîn û heza bêdawî ji bo rûmeta bilind û jiyana bi şan û şeref
diafirand.

Deng û awazên hunermendên mîna Dawudê Xelo, Sosika Simo, Kawîs Axa, Karapêtê
Xaço, M. Arifê Cizîrî, Şeroyê Biro, Eyşe Şan, Hesenê Cizîrî, Aslîka Qadir,
Nesrîn Şêrwan, Mecîdê Silêman, Reşîdê Baso, Meryem Xan, Belga Qadir, Zadîna
şakir, Aramê Dîkran û hwd... her roj ji roja berê zêdetir guhdarên Radyoya
Êrîvanê zêdetir dikirin.

Bi vî awayî Aram, li herderê bi birayên xwe yên kurd re jî û şîreta bavê xwe yê
emeknas heya roja îro jî ji bîra nekiriye. Heya roja îro jî li ser vê riya dûr û
dirêj Aramê hêja dimeşe. Sala 1966´an gelek Ermeniyên ku li welatê Sûriyê dijîn,
vegerîn welatê bav û kalên xwe Ermenistanê. Li wir bû ku Aram bi hevkariya Xelîl
Muradov ku berpirsyarên para kurdî ya radyoyê bûn, bi awayekî berfireh dest bi
karê xwe yê stranbêjiyê kir. Carek din jê re hat îsbat kirin ku kurdî li her
derê mêranî û mêvanperweriya xwe wenda naken. Li wir bû ku Aramê evîndarê stirîn
û awazên kurdî bi hevkariya Cemîla Celîl û Keremê Seyad bêtir ket nava deryaya
stranên kurdî û bi melevantiya di nava vê deryaya bêbin de bû hosta û
şehrezayekî pispor. Elbete Aram rihê kurdîtiyê û hezkirina zimanê kurdî ji bav û
diya xwe girtine ku hertim di nava malê de bi hevre bi zimanê kurdî diaxivîn û
behsa bextereşiyên kurdî û Ermeniyan dikirin.

Bi salaye ku ew wek dergevanekî xwendingeha hunera Kurdistanê bi dengê xwe yê
germ û nerm dewlemendiya lorîk, stran û zimanê şirînê Kurdî bi bîra herkesî
tîne. Aram bûye nîşana demokrasiya di navbera gelên Rojhilata Navîn de. Wî di
piratîka xwe de daye xuyakirin ku hemû gelên Rojhilata Navîn dikarin bi hevre û
di nava aştî û biratiyê de bijîn.

Dema ku ji sala 1915'an û pêde genosîda li dijî gelê Ermenî (cîranên Kurdan yên
dîrokî) bi destûra nifşparêzên Împeratoriya Osmanî destpêkir, Kurdan gelek ji
wan di nava dilê xwe de veşartin. Kurdan nedikarîn bibînin ku neviyên Mongolan
li ber çavên wan birayên wan bikujin.

Aram kurê Dîkran Melîkyan di sala 1934'an de li Qamîşlokê di nava malbateke
hejar de hat dinê. Karê xwe yê hunerî bi evînek tijî his û xweşî ji temenê 18
saliyê di nava dewat û şahiyên Kurd û Ermenyan de da destpêkirin. Bavê wî di
karê stran gotinê de pir ew teşwîq kir ku riya hunerê bidomîne. Sala 1966'an bi
malbata xwe re hatin Ermenistanê û heya sala 1985'an di Radyoya Êrîvanê de mîna
xebatkarekî fêrmî xebitî.

Di sala 1990'an de wek penaber hat Ewropayê. Di roja 8ê tebaxa 2009'an de li
Atînayê (serbajarê Yewnanistanê) miriye.



https://ku.wikipedia.org/wiki/Alaya_Kurdistan%C3%AA

Ev belgenama ala fermî a hikumeta herêma Kurdistana Îraqê, bi eslê xwe ji aliyê
Mehrdad Izady (bi nêrîna dîrokî û estetîkî) û Dr. Bijhan Eliasi (ji aliyê
teknîkî) ve, di sala 1998 de hatîye amedekirin.

Alaya Rojavaya Kurdistanê an jî Alaya Tevgera Civaka Dêmoqrasiya Rojavaya
Kurdistanê alyake Rojavaya Kurdistanê tê bikarandin.

Taybetiya alê a bingehîn nîşana roja zêrîne. Nîşana rojê di dîroka Kurdan de
wateya xwe ya olî û çandî heye. Nîşana rojê bi 21 tîrêjên xwe, vejîn/nûjînê
nîşan didî, hejmara 21 di Dînên kurdan, wek Yezdaniyê de, çevenga vejînê ye. Roj
û agir sembola azadî û ronahiyê ne. Herwiha Newroz bi xwere demsala Biharê jî
têne. Rengê sor, xwîna Şehîd/Pakrewanên Kurdistanê nîşan dide. Rengê kesk siruşt
û xwezaya Kurdistanê sembole dikê. Rengê spî aştîxwazî û aramî ya gelê Kurd
sembole dikê.

Alaya Kurdistanê yekem ji aliyê Teşkilat-ı İçtimaiye Cemiyeti, kîjan di sala
1920ê de hatî ava kirin, bi Reng û Şiklê xwe ve, wek Alaya Netewî qewil kirin.
Di Kitêwa "Doza Kürdüstan"ê de Zinnar Silopî dibêje: "Teşkilat-ı Ictimaiye
Cemiyeti Alaya kurdî yê bi dirêjiyê û sê rengî,  wek jorê de sor di navê da spî
û tê da Roj û jêr da jî kesk, qewil û belav kirû."

Ala neteweyî cara pêşî ji hêla rêberên Tevgera Xoybûnê ve, ji bo temsîla kurdên
li hemberî împeratoriya Osmanî ya li ber têkçûnê têkoşîna serxwebûnê didin,
hatiye diyarkirin.

Di Kovara Hawarê de li ser alê gelek nivîs û helbest hatine nivîsandin. Celadet
Alî Bedirxan di gotarek xwede wiha ala kurdan didê nasîn û dibêje:

Zinar Sîlopî (Qedrî Cemîl Paşa) derheqê Alaya Kurdî ya Cumhurîyeta Mehabadê de
weha dibêje: "Hukûmeta Cumhuriyeta Mehabadê Alaya Kurdistanê ya ku di 1919-an de
ji alî Teshkîlatî Îctîmaîye Cemîyetiyê ve hatibû tesbîtkirin wek ala ji xwe re
pejirand, lê li kêleka roja wê, rismê du simbilên genim û li pişt wê jî çiyayek
û dareke çamê lê zêde kirin û bi guloverî jî li ser wê Dewletî Cumhurîyetî
Kurdistan nivîsîn û ew wek ala Cumhurîyeta Mehabadê qebûl kirin"(4).

Musa Anter di bîranînên xwe de qala rêxistineke îllegal ku di salên 1948-an de
li gel Yusif Azizoglu û çend Kurdên din danîne, dike. Di rêxistinê de sondek jî
dixwarin. Ji bo sondê destê xwe datianîn ser Ala Kurdî û çekekê û sonda xwe
dixwarin. Musa Anter ji bo vê alê weha dibêje: "Wezîfa çêkirina alê li ser min
bû. Ez çûm Kapaliçarşiyê min her yek nîv mîtro, min çar reng qûmaş kirîn. Al îro
jî tê zanîn. Sor, sipî û kesk, li navê jî rojek zer. Sembola reng û roja li ser
alê jî weha ye; Sipî, aşîtî ye, sor, xwîn û şoreş e, kesk bereketa Kurdistanê û
Mezopotamyayê ye. Roj jî sembola dînê netewî yê Kurdan Zerdûştî ye...."(7)

Bulletin Du Centre D-Etudes Kurdes, di bin berpirsiyariya Dr. Kamûran Alî
Bedirxan de li Parîsê di navbera salên 1948-1950"yî de li ser hev 13 hejmarên wê
derketine. Nivîsên wê bi Fransî ne, carna cih daye hin nivîsên Îngilîzî jî. Li
ser bergê her hejmara wê ala Kurdî heye ku bi rengîn e. Sor li jor, sipî li
navê, kesk li jêr û li navê jî roja zer (8).



https://ku.wikipedia.org/wiki/%C5%9Eirnex

Şirnex bajarekî li bakurê Kurdistanê li Botanê û herweha navenda parêzgeha bi
heman navî parêzgeha Şirnexê ye. Wate ya wî navê "Bajarê Nûh" e . Bajarê Şirnaxê
di şerê sala 2016an de bi destê hêzên leşkerî yên dewleta tirkî bi temamî wêran
bûye.

Bajar di nav parelelên 42° 54´ û 40° 59´ bakûr û merîdyenên 38° 34´ û 37° 22´
rojhilat de ye. Li rojhilat bi Colemêrgê ve, li bakur bi Sêrtê ve, li başûr bi
Dêrika bin xetê û Zaxo ve li rojava jî bi Mêrdînê ve tê girêdan.

Erda herêmê ji %75,7 ji çiyayan pêk tê. Pîvana zozan û deştan jî ji % 24,3 e. Li
herêmê, deşta Silopî û Cizira Botan genim, kuncî, genimê şamî û pambû te çandin.
Li Sirnex bi xwe nîsk û tûtin cihê giring in. Her wusa fêkiyên wek sêv, hinar,
hêjir, gûz, tirî, hirmî û xox qasi têra hêremê tê çandin,

Gabar (2.838 m), Cûdî (2.114 m), Mirgomar (1.807.m), Deşt, gelî û zozan: Li
herêmê deşt û zozan ji ber çiyayîbûna heremê kêm in, lê ji ber ku li heremê pir
çiya hene, geliyên mezin li herêmê hene. Wekî; geliyê Dicle, geliya Botan û
hwd.,kelê mêmo(qilaban,1924

Di navbera Silopî, Cizîr û Dêrika bin xetê de, di geliyê çemê Dîcle de ye.
Dirêjbûna deştê 40 km û firehbûna wê jî 10 km ye.

Botan, Dîcle û Xabûr çemên herî mezin ên ku li herêmê diherêkin. Gol li herêmê
tune ne.

Li Cizîra Botan tirba Mem û Zînê, Medresa Sor taybetî ji alî gelê Kurd û turîtan
ve tê ziyaretkirin

Şal û şapik cilên herî naskirî ne ku li herêmê ji alî zilaman ve tên lixwekirin.
Bi ser de jî îşligekî ku milên wî dirêj û nexşkirî (celehu) tê lixwekirin. Di
lingan de goreyên ji hiriyê çêkirî û pêlavên ku jê re dibijin "reşik" tên
lixwekirin.

Jinên herêmê fîstanên hevrişim ê rengîn ku dibiriqin li xwe dikin. Şalwarekî
fireh û goreyên ji hiriyê li xwe dikin. Kefî an jî pûşiyê didin serê xwe.
Pêlavên lastîk an jî çaroxê jî li werdigirin.

Di 13ê adara 2016an de li Şirnaxê qedexeya derketina kolanan hat ragihandin û
dorpêç û êrîşên li dijî Şirnexê dest pê kirin. Hêzên leşkerî yên dewleta tirkî
piştî 246 rojan taxên Gazîpaşa, Yeşîlyurt, Îsmetpaşa, Dîcle, Cumhuriyet û
Bahçelîevler bi temamî wêran dikin.



https://ku.wikipedia.org/wiki/%C5%9Eehr%C3%AEbana_Kurd%C3%AE

Şehrîbana Kurdî di sala 1973an de li Îzmîrê hat dinê. Bavê wê karmendekî dewletê
bû û ji bona wê jî ew ji Kurdistanê hatibûn bajarê Îzmîrê li Tirkiyê. Malbata
Şehrîbanê bi eslê xwe ji gundê Xursê yê girêdayî bajarê Qiziltepe/Qoser Girê Sor
li bajarê Mêrdînê ne. Ew ji eşîreta Omeriyên herêma Mêrdînê ne ku di nava vê
eşîretê de gelek hunermendên din yên mîna (Miradê Kinê) jî rabûne. Herêma jiyana
malbata Şehrîbanê ji aliyê xwe yê dîrokî pir kevnar û xwediyê çand û hunereke
dewlemend e.

Sala 1983an Şehrîban hê 13 salî bû ku di kêbirkiyeke muzîkê ya salane de di nava
hemû xwendevanên bajarê Îzmîre de yekemîn derket. Kêbirkî ji aliyê Müzika Gel a
Tirkî (Turk Halk Müziği) hatibû organîzekirin. ji aliyê xweşiya deng û hostatiyê
de Şehrîban di nava 32 kesên ku di kêbirkiyê de beşdar bibûn, pileya yekemîn bi
dest xist û hat xelat kirin. Strana ku di wê rojê de Şehrîbanê xwend bi zimanê
tirkî bû û navê stranê jî "Ben Dogarken Aglamişim ( Dema ez hatime dinê,
giriyame) bû.

Şehrîban xanim bi kesayetiya xwe ya Kurdewarî, exlaq û pirensîpên xwe yên civakî
û kesayetî jî di nava gel de navekî bi hurmet û bilinde. Ji bona wê jî gel di
warê civakî û exlaqî de jî ji vê xanima Kurd pir hez dikin. Di vî berhemê
giranbiha da Şehrîban bi wî dengê xwe yê îllahî çar hunermendên Kurd jî bi bîr
tîne: Hesen Cizîrî, Meryem Xan, Kawîs Axa û Hesen Zîrek.

Şehrîban dayika çar zaroka: Navdar, Pîroz, Hîvî û Narîn (kurek û sê keç)a ne.
Malxê Şehrîbanê, kek Şêrko jî di warê hunerî mirovekî Pêşketîye. Helbestvaneki
bashe. Gellek helbestên Kek Shêrko ji hêla Hünermenda hêja Şehrîbana Kurdî ve
hatine Xwandin." Gerillayê Qehreman, Yekîti, Bariş,Dayka savaş" Serkarî ü
rêwebiriya Cd ya "Evîna stranan" bi temami ji hêla kek Şêrko ve hatiye
brêvebirin. Kek Şêrko hem di warê malbatî û hem jî di warê Hünerî da hertim
piştgîriyê dide xanima xwe ya hêja Şehrîbanê.

Şehrîbanê sala 1987an di xwendingeh û merasimên malbatî de dest bi stirînê kir,
lê bi awayekî profesyonal ji sala 1991an dest bi tomarkirina stranên xwe kir û
di wê salê de yekemîn kasêta xwe ya bi navê "Ez Keçim Keça Kurdanim" di nava gel
û muzîkhezên Kurd de belav kir. Beriya wê salekê li ba hunermendên bispor li ser
terbiyetkirina dengê xwe kar kiribû û dizanî ku çawa qirka(gewriya) xwe ji bo
strîna lorîkên Kurdî bikar bîne.

Di wan salan de ku ji ber pêşkeftina rewşa siyasiya Kurdan li bakurê Kurdistanê
zimanê Kurd ne bi awayekî fêrmî serbest bibû, gelek kesên din jî hatibûn meydana
huner û stranbêjiyê, lê di demeke kin de nav û dengê Şehrîbanê ji sinorên bakurê
Kurdistanê derbas bû û heta di nava Azerî, Tirk û Ereban de jî kasêtên wê hatin
guhdarkirin. Ev jî tiştekî sirûştî bû, ji ber ku Şehrîban xwediyê dengekî pir
xweş, bilind û bi awayekî gelek baş jî dest bi karê xwe yê hunermendiyê kir. Li
sala 1992an kasêta wê ya duyemîn "Sor Gula Min" li Tirkiyê, li sala 1993an
kasêta sêyemîn "Yek, do, sê" li Tirkiyê û li sala 1995an de jî kasêta wê ya
çaremîn "Ez Hatim" li Elmanya di nava gel de bi awayekî berfireh hatin pêşwazî
kirin.

CD û kasêta herî dawiyê hunermenda Kurd Şehrîbanê bi berpirsyartiya mamostayê
mezin Dilşad Seîd bi dawî anîye. Navê vê albûmê "Evîna Stranan" e



https://ku.wikipedia.org/wiki/%C5%9Eanghay

Şanghay (bi çînî: 上海; pinyin:  Shànghǎi ? / i; şanghayî: Zånhae [z̥ɑ̃̀hé]), navê
bajarê herî mezin ê Çînê ye û herwiha di cîhanê de bi mezinahiya xwe yê heştemîn
e. Mîna şaredariyê tê birêvebirin. Li kêleka çemê Yangtze hatiye avakirin. Di
sala 2005'an de Şanghay bûye bendera kargoyê ya herî mezin a cîhanê. Şanghay ji
aliyê aborî ve zûka bi pêşde diçe. Di sala 1990'an de reformên pêşvebirina
aboriya bajar ji aliyê Deng Xiaoping ve hatin danasîn û bi awayekî lezgîn
biserketin. Jixwe îroj Şanghay weke nîşana berbiçav a peşveçûna aboriya Çînê tê
dîtin. Ev bajar ji aliyê turîstan ve gelekî tê ziyaretkirin. Weke Perestgeha
Yezdanê Bajar, Baxçeyê Yuyuan û Herêma Benda Şanghayê gelek cihên turîstîk hene.

Şanghay bi tîpên çînî ji 上 (banî ,ser) û 海 (derya) pêk tê ku ev tê wateya Serê
Deryayê an jî Li Ser Deryayê. Dîroka vî navî digihîje sedsala 11'an ku di bin
serweriya Xanedaniya Song de bû. Her çiqasî gengeşî hebe jî di derbarê dîroka
nav de, bi gelemperî wisa tê pejirandin û li gorî dîroknasên çîn , ji ber vî
navî tê gotin ku Xanedaniya Tang li ser deryayê hatibû avakirin. Herwiha di
demên berê de navên din jî ji bo Şanghayê dihatin bikaranîn. Yek ji wan
Huatîng(华亭) bû. Di serdema Xanedaniya Tang de herêma Huatîng hatibû avakirin ku
ew niha dikeve herêma Songjiang.

Mirov ji sedsalên 5-7'an ve li vê herêmê bi cih bûne. Bajar pêşî di salên 751'an
de wekî gundekî hatiye avakirin. Di dema Xanedaniya Song (960-1279) de mezintir
bûye û weke navçeyeke bazarê lê hatiye. Di dema Xanedaniya Yuan de jî bi pêş
dikeve , lê di sala 1927'an bi fermî dibe bajar. Di dema Xanedaniya Mîng de cara
pêşî sûrên bajar di sala 1554'an de li hemberî êrîşên korsanên Japon tê
avakirin. Ew dîwar 10 metre bilind û nêzîkê 5 kîlometreyan dirêj bû. Dîsa di
dema Xanedaniya Mîng de Perestgeha Yezdanê Bajar tê avakirin. Ev tê wê wateyê ku
bajar êdî rûmeteke mezin e û di rewşa bajar de tê dîtin. Di demên berê de li
Çînê ev şanazî ji bo bajarên mîna paytextên sereke dihat dayîn.

Di serdema Xanedaniya Qîng de bajar bûye bendereke girîng a deryayê. Lewma
siyaseta xanedaniyên çînan tên guhertin û li gorî pêşveçûna bajar hewldanên
parastin û bidestxistan vê herêmê zêdetir dibin.

Ji sedema potansiyela aborî û bazirganiya çemê Yangtze di sedsala 19'an de çavên
biyaniyan bêhtir kete ser vê herêmê. Di dema Şerê efyonê yê yekem de (1839–1842)
hêzên Brîtanî rêveberiya vê herêmê bidestxistin. Şer di sala 1842'an de bi
Peymana Nanjing bi dawî bû. Li gorî vê peymanê bazirganiya benderan ji bo
Brîtaniyan hat serbestkirin. Bi Peymana Bogue (1843) û Peymana Wanghia (1844)
bazirganî û ziyaretkirina herêmê ji bo biyaniyan hate serbestkirin.

Di navbera salên 1860–1862'an de herêm bi Serhildanên Taiping du caran rastî
êrîşan hat. Piştre Brîtanî û Amerîkî li herêmê bicih bûn. Di navbera salên 1920
û 1930'an de 20.000 mirovên ji Artêşa Spî û Rûsên Cihû ji YKSS reviyane Şanghayê
û bicihbûne. Ev Rûsên Şanghayê li bajêr civaka duyemîn mezin a biyaniyan
pêktînin. Di sala 1932'an de Şanghay dibe pêncemîn bajarê mezin ê cîhanê. Di
salên 1930'an de nêzîkê 30.000 penaberên cihû ji Ewropa têne Şanghay û
bicihdibin.

Piştî Şerê Çîn û Japonan ê yekemîn li gorî Peymana Shimonoseki Japon bûne hêzeke
xurt li Şanghayê. Cara pêşî Japonan fabrîka avakirin û biyaniyên din jî çav li
wan kirin. Lewma Şanghay di aliyê aboriyê de bû bajarê sereke yê Rojhilata Dûr û
weke Atînaya Gewre ya Çînê hate binavkirin.

Di bin rêveberiya Komara Çînê de (1911–1949), Şanghay bû xwediyê rewşeke siyasî
ya bilind û di 14'ê pûşpera 1927'an de kete rewşa şaredariyê. Di wê demedê plana
avakirina gelek avahiyên mîna pirtûkxane, stadyum, mûzeyê hat çêkirin.

Di navbera 1932 û 1937'an de Şerê Şanghayê di navbera artêşên Çîn û Japonan de
pêk tê. Di sala 1941'ê de herêmeke Şanghayê ji aliyê Japonan ve tê dagirkirin.

Di 27'ê gulana 1949'an de Artêşa Rizgariya Gelê Çînê herêma Şanghayê dixe bin
destê xwe. Lewma piştî 1949'an gelek fîrmayan karxaneyên xwe barkirine Hong
Kongê.

Di navbera salên 1950 û 1960'an de Şanghay dibe navenda sanayî û çepgirên
radîkal. Çepgir Jiang Qing û koma wî li wir bi cih bûbûn. Gelek guhertin di
navbera salan de pêk hatin. Herî dawî reformên aborî ji bo pêşketina Şanghayê di
sala 1991'î de destpêkirin.

Şanghay li ser delta ya Çemê Yangtze dimîne ku ev dikeve ser keviya rojhilatê
Çînê. Herêm di navbera Yangtze û Kendava Hangzhou de weke nîvgiravekî ye. Giravê
duyemîn mezin ê Çînê ,Chongming, û gelek giravên din li herêma Şanghayê hene.
Parêzgeha Jiangsu dikeve bakur û rojavayê Şanghayê. Li başûr Parêzgeha Zhejiang
û li rojhilat jî Deryaya Çîna Rojhilat heye. Bilindahiya herêm 4 metre ye û cihê
herî bilind serê Girava Dajinshanê ye.

Bajar zivistana sar û hêwî ye. Ji Sîbîryayê bayên sar tên, ev dibe sedem ku bi
şev tînahiya hewayê digihe bin sifirê û seqem dikeve. Lê bi giştî li Şanghayê
salê yek an jî du rojan berf dibare. Havîna hewa germ e û bilindahiya
termometreyê digihe 35 °C yan. Havîna û di destpêka payîzê de carnan tayfûn
çêdibin. Lê di salên dawî de ti ziyanên mezin pêk nehatine Tê gotin ku demsala
herî xweş li Şanghayê bihar e. Rewşa hewayê gelek caran tê guhertin di vê
demsalê de û bi giştî baran dibare. Payîzan hewa bi tavik û ziwa ye.

Şanghay ji 17 navçeyan pêk tê û her navçe xwediyê rêveberiya xwe ya herêmî ye.
Navenda bajar dikeve navbera Bundê, kolana Nanjing , perestgeha kevn a bajar û
kolana Huaihai. Gelek zanîngeh li navçeyên Yangpu û Putuo hene. Neh navçeyên
sereke yên Şanghayê ev in :

Li gorî serjimara 2010'an gelheya bajar gihaye 23.019.148 kesan ku ji wan
8.977.000 kes niştecihên dem-dirêj in. Ji sala 2000'an ve mezinbûnneke %37,53 a
nifûsê pêk hatiye ku di sala 2000'an de 16.737.734 kes hebûn. Ji % 98,8 mirovên
Şanghayê ji Gelê Hanê ye û yên din jî kêmneteweyên cuda ne. Li gorî hejmarên
fermî yên 2009'an li Şanghayê 152.050 biyanî hebûn. Ji wan komên zêde Japon
(31.490), Amerîkî (21.284) û Koreyî (20,700) ne.

Ji ber dîroka wê ya dewlemend gelek baweriyên cuda li vî bajarî peyde bûne.Di
serî de Taoîzm heye ku heft perestgehên sereke li vî bajarî ne û yek ji wan
Perestgeha Yezdanê Bajar e. Di navenda bajar de perestgeheke ji bo generalê Sê
Keyaniyan heye. Perestgeha Wen Miao ji bo Konfîçyûs e. Budîzm jî ji demên
kevnare ve li vî bajarî dijî. Herwiha baweriya Mahayana xwediyê bandoreke mezin
e. Berî niha bi 700 salan îslam gihaye Şanghayê û di sala 1295'an de li
Songjiang mizgeft hatiye avakirin. Li bajar hejmareke Katolîk û Ortodoks û
Protestanan jî heye. Herwiha bi Şerê cîhanî yê duyem re gelek cihû têne vî
bajarî.

Şanghay di derbarê perwerdehiyê de yek ji bajarên sereke yên Çînê ye. Li
Şanghayê bêhtirî 930 mala zarokan/hêlîn, 1200 dibistanên seretayî û 850 lîse
hene. 760.000 xwendekarên lîseyê û 871.000 xwendakarên dibistana seretayî hene.

Şanghay li gorî bajarên din ê Çînê cihê tiştên pêşîn e ku lê hatine bikaranîn.
Mînak erebe bi motor pêşî li vir hatiye ajotin. Herwiha trên pêşî hatiye vî
bajarî. Kanalîzasyonên modern pêşî li vî bajarî hatine çêkirin. Bajar herwiha
qada nîqaşa di navbera ronakbîrên sosyalîst e. Mînak nivîskarên navdar Lu Xun
(鲁迅), Mao Dun (茅盾), Nien Cheng li vî bajarî jiyan kirine.

Gelek niştecihên bajar ji parêzgehên Jiangsu û Zhejiang e ku di dîrokên cuda de
koçî vî bajarî kirine. Zimanê fermî Mandarîn e. Lê li herêmê binavê Zimanê
şanghayî zarava heye ku ji zimanê Çîniya Wu ye, û ji aliyê mirovan ve tê
axaftin.

Li bajar çendîn muzeyên neteweyî û navneteweyî hene. Muzeya Şanghayê xwediyê
kolesiyoneke dewlemend a dîroka Çînê ye. Muzeya Hunerî ya Şanghayê xwediyê
berhemên giranbuha yên hunerî ye. Herwiha Muzeya Şanghayê ya Dîroka Xwezayî di
derbarê berhemên dîroka xwezayî yek ji muzeyên girîng e.

Dibistana Şanghayê (海上画派) yek ji dibistanên girîng a hunera kevneşopî ya Çînê
ye. Ev dibistan ji serdema Xanedana Qîng maye. Dibistana Songjiang (淞江派),
dibistaneke biçûk a wênesazî ya ji serdema Xanedaniya Mîng maye. Herwiha
Dibistana Huating (华亭派) dibistaneke dî ya girîng a serdema Xanedaniya Mîng e.



https://ku.wikipedia.org/wiki/%C3%9Bzb%C3%AAkistan

Ûzbêkistan (ûzbêkî O‘zbekiston; fermî Komara Ûzbêkistan, ûzbêkî O‘zbekiston
Respublikasi) welateka li Asya navîn de ye. Cîrantiya Ûzbêkistanê bi Qezexistan,
Qirgizistan, Tacîkistan, Efxanistan û Turkmenistanê re he ye.

447.400 km² rûerda Ûzbêkistanê he ye, bi mezinahî xwe ew welata cîhaneyê 56an e.
Direjhatiya welat ji rojhelat Gola Aralê de rojava heta Ferghanatal nezikî 1.200
km, firehî jî di başûr û bakur de 930 km e. Li başûr rojhelat Turkmenistan, li
bakur Qezexistan û Gola Aralê, li başûr Tacikistan û li rojhelat jî Qirgizistan
heye. Çi qas ji bo Gola Aral hereşekê hişk bûn heye û hin navçe xwe di sînorên
Qezexistan de dima jî bi 43.000 km aqarê xwe ew gola herî mezin Ûzbêkistanê ye.
Çiyayê herî mezin bi 4.300 m Çiyayê Beşton e.

Di Ûzbêkistanê re du çemên mezin, bi 2.539 km çemê Amudaryo û bi 2.212 km an
çemê Sirdaryo derbaz dibe. Amudaryo Efxanistan li çiyayên Pamir û Hindîkûş dize
û li Tacikistan û Efxanistanê bi navê Pamîr tê navkirin. Amudaryo paş di sînorên
Efxanistan û Ûzbêkistanê re derbaz bû şunda di paralela sînorên Ûzbêkistan û
Qezexistan re derbaz dibe. Sirdaryo li Qirgizistan şunda dikeve Ûzbêkistanê paş
Ferghanatal derbaz kir şunda dikeve Tacikistanê û şunda Ûzbêkistanê re derbaza
Qezexistan dibe.

Hin çemên dinên Ûzbêkistan ewna ne;Surxondaryo, Qashqadaryo, Qarshi, û Zarafshon
e.

Li Ûzbêkistanê suruşta Suruşta Çol tê dîtîn. Havînan germ û bê barij e,
zivistanan jî sar e.

Gorî danen fermiyên 1993an de gelê Ûzbêkistanê wiha par ve dibe; %73,7
ûzbêkî, %5,5 rus, %5,1 tacîkî, %4,2 qezexî, %2 tatarên kirimî, %2
qereqalpakan, %1,1 koreyî ne. Li wan bêtir ew hindikenên kurd, ûygûrî, elman,
azerî jî hene.

Li gelî Ûzbêkistanê 88 % xwe misilmanên sunnî ne. 9% en xwe xristiyanên
ortodoksên rus in. Li wan bêtir misilmanên Şî, xristiyanên zavên din û cû jî
hene.

Bajarên Ûzbêkistanê herî mezin ewna ne: Taşkent (Toshkent) (nêzîkî 1.978.000
kes), Namangan (nêzîkî 432.500 kes), Semerqend (nêzîkî 319.400), Andijon (nêzîkî
318.500), Bûxara (Buxoro) (nêzîkî 247.700) û Nukus (nêzîkî 230.000) (di 2005 de)



https://ku.wikipedia.org/wiki/%C3%8Esma%C3%AEl%C3%AA_Ciz%C3%AEr%C3%AE

Îsmaîlê Cizîrî an El-Cizîrî an jî Badīʿ az-Zaman Abū l-ʿIzz Ismāʿīl ibn ar-Razāz
al-Jazarī (z. 1153 Şirnex, Cizîr- m. 1233 Şirnex, Cizîr) dahêner, matematîkzan,
endazyar û fizîknasê kurd e. Bingeha zanista robot û sîbernetîkê avêtiye.

Ew qewî ji bo pirtûka xwe ya bi navê El-Kîtab fî Meirîfet el-Hiyel el-Hendesiye
ango Kitêba liser Zanîna Hiyelên Endazyaranî navdar e. Wî ew pirtûk di sala
1206'an de nivîsiye û di wê de, digel nîgaran, behsa çêkirina 50 amûrên mekanîkî
dike.

Îsmaîlê Cizîrî di sala 1136'an de li Cizîrê hatiye dinyayê. Di sala 1233'an de
dîsa li Cizîrê wefat dike. Navê wî bi temamî Ebûl-Îz Îsmaîlê kurê Rezazê Cizîrî
ye. Ebûl-îz bernavkekî wî ye, carna wek Ebûl-Îzê Cizîrî û El-Cizîrî el-Kurdî jî
têye nas kirin. Ji ber xebatên wî yên girîng jê re "Bedîuzeman" (Rindê Zemenê)
gotine. Li Rojavayê jî bi navê Al-Jazari an Ismail al-Jazari tê naskirin.

Îsmaîlê Cizîrî li taxa Tor a Cizîrê ji dayik bûye. Ew demekê li Amedê jiyaye û
bi xebatên xwe yên zanistî bandoreke mezin li ser zanista robotê kiriye û
bingeha zanista robot û sîbernetîkê avêtiye.

Ew endazyarên dema xwe yê herî mezin bûye ku pirtûka wî gelek jî hezkirî bûye.
Nîşaneke vê hezkirîbûn pirtûka wî ew e ku gelek kopiyên wê (15 heb) li gelek
pirtûkxaneyên cîhanê hene.

Îsmaîlê Cizîrî perwerdeya xwe ya destpêkê di medreseyên kurdî de qedand. Li van
medreseyan bêhtir li ser fizîk û sîbernetîkê sekinî û heta roja me jî gelek
îcadên ku hê ne hatine dîtin keşif kirin û di dema xwe de xistin xizmeta
mirovahiyê.

Al-Jami' bayn al-Ilm wa al-'Amalî an-Nafi' fî Sinâ'at al-Hayal (wergera bi
kurdî: Pirtûka ku di endezyariyê de ji feyde girtina tevgerên mekanîk, bi
înglîzî: The Book of Knowledge of Ingenious Mechanical Devices) "El-Kîtab fî
Meirîfet el-Hîyel el-Hendesiye" ango "Pirtûka li ser Zanîna Hîleyên
Endazyaranî". Îsmaîlê Cizîrî ev pirtûk bi fermana Qere Erselanê mîrê Amedê li
sala 602'ê (koçî (1206'ê zayînî) nivîsiye.

Cizîrî di pirtûka xwe de behsa çêkirina 50 amûran dike ku hemî jî ji dahînanên
wî bi xwe ne. Pirtûka wî ji şeş beşan pêk tê. Di beşa pêşîn de deh tarîfên cuda
yên di derbarê çêkirina saetên avê de hene. Di beşa duyem de derbarê çêkirina
hin firaqan deh tarîfên cuda hene. Di beşa sêyem de ji bo çêkirina misîn û
amûrên destnimêjê û tasan, deh tarîfên cuda hene. Di beşa çarem de di derbarê
çêkirina hewz, fiskiye û çêkirina otomatên muzîkê de deh tarîf hene. Di beşa
pêncem de pênc tarîfên di derbarê amûrên ku ava çalên ne gelek kûr û agahiyên
ava zêdekirina çemekî de hene. Di beşa şeşem de pênc tarîfên derbarê şiklên ku
naşibin hev û agahiyên çêkirina hene. Bi kurtasî di pirtûka wî de agahiyên di
derbarê saeta avê, aman û avhilavêjên xwekar û otomatîk, amûrên avdana ji robar
û cokan, amûrên lêdan û jenîna xwekar û otomatîk a bilûrê de hene.

Cizîrî wekî bavê robotan tê nasîn ji ber ku wî robotê herî pêşîn ji bo jenîn
ango lêdana bilûrê çêkiriye.



https://ku.wikipedia.org/wiki/Xw%C3%AEn

Xwîn an xûn , av an şilek e ron e ku gelek girîng e di jiyana laşên mirov û
candaran e.Bi rastî, ew ava jiyanê ye. Di bedena mirovekî mest û gihîştî da, bi
giraniya xwe 70 kg û bi bejna xwe 170 cm, nêzîkî 5-6 lître xwîn hene.

Xwîn, silaveke ji gelek elementan pêk tê. Di nav xwînê da li aliyek şaneyên
xwînê û li aliyê din da plazma bi tevî proteîn, rûn, karbonhidrat, madeyên
mîneral, wek kalsiyûm, potasiyûm, natriyûm û hesin hene. Ew element tevî xwînê
digihejin hemû derên bedenê û her şaneya bedenê.

Di xwînê da sê cins şane hene. Ji wan re dibêjin erîtrosît (şaneyên sor yên
xwînê), lekosît (şaneyên spî yên xwîne) û trombosît (şaneyên biçûk, yên ji bo
meyandina xwînê; ger ew tunebin, xwîn nikare bimeye). Erîtrosît (sorgilorik) ji
pişikê oksîjen bar dike u digihijîne her şaneyên bedenê. Erîtrosît wekî şaneyên
bedenê din nîn in, ji ber ku dendikê wan tune. Ew bi teqrîbî 5.000.000 /
mîkrolître di bedenê da tên dîtin. Lekosît (spîgilorik) bedenê ji mîkroban û
hemû tiştên ku beden naxwaze paqij dike. Ango ew leşkerên bedenê ne. Ger
mîkroban avêtin ser bedenê, da ku we nexweş bixin, lekosît wan mîkroban nas
dikin û di wê gavê da dijî wan şerekî destpêk dikin.

Gelek cinsên lekosîtan em nas dikin. Hindek ji wan ji bo kuştina mîkroban,
hindek ji bo naskirina mîkroban û hindek jî ji bo çêkirina antîkor (dijîbeden)
berpirsiyar in. Ji wan re dibin lenfosît. Ji cinsekî din ê lekosîtan re ji
dibêjin monosît. Monosît li kuderê mîkroban dibine, wan dixwe û bi wî awayî wan
bêzerar dike. Ev bi teqrîbî 5.000 / mîkrolître di bedenê da tên dîtin. Şaneyên
din ku di xwînê da hene, navê wan trombosît in. Wezêfeya wan meyandina xwînê ye.
Ger trombosît tunebin (di bedenê mirovan da, li her dezîlître 200.000 hene) xwîn
nikare bimeyî û xwîn biherike heta mirov mir. Ger mirov birîndar be, an ji
ciyekî xwe jêbike, trombosît têne şûna birînê û demarên ku jêbûye û xwîn jê tê,
dixitimîne.



https://ku.wikipedia.org/wiki/Xel%C3%AEfe

Xelîfet an Xelîfetî (bi erebî: خليفة رسول الله‎, lat. Xelîfet er-resûlallah an
xelîfeyê pexamberê Xwedê) bi peyvik tê manê paşwerê pexemberekî. Lê ji pê
Ûmeyyeyan re ew êdî wek kargerekî olî, siyasî û dadî hat bikaranîn û ew kargerî
li cîha Xelîfetî de wek Xelîfe dihat navandin.

Xîlefet di Erebî ji peyva halfê tê manê "ew kesî ji pê keî din re tê" an
"paşder" de afirandî ye.

Kênge mihemed pexember di 632an de wefat kir, ji bo paşweriyê xwe kes diyar
nakirî bû. Ji pê Mihemed pexember re xewasên misilman ji bo pêşeng, an go
xelîfekî, diyar bikin kom bûn û bavê yek ji xanimên Mihemden pexember Eîşe Ebû
Bekîr wek xelîfe hilbijartin. Ebû Bekîr unvana Xelîfet er-resûlallah girt û heta
wefat kirî xelîfetî kir. Di dema wî de bi pexemberên sexte re têkoşîn kir û li
hundura dewleta îslamî de yekitî pêk anî bû. Ji pê di hundur de yekitî pêk anî
re berê artêşên xwe çerxe ser Bîzans û Sasanîyan kir û misilmanan bi armanca
cîhad ango cenga pîroz dest bi dagir kirina xakên dor Erebistanê kirin.

Di 634an de Ûmer wek xelîfe hat hilbijartin. Ji pê xelîfe hat hilbijartin re
xelîfe ûmer dewama cengên dema Ebû Bekîr de hat dest pê kirinî kir. Di dema wî
de Sûrî (635-636), Iraq, Kurdistan, Mezopotamya (636) û Misir (639-642) hat
dagir kirin. Bi gumanî Kurd bi gelemperî di wê demê de derbaza ola îslam bûn. Di
642an de Sasanîyan li nêzi Hamadan hat bin xistin û împaratoriya Sasaniyan dawî
bû.

Di 644an de Ûsman hat xelîfe hilbijartin. Di dema xelîfe Ûsman de cara pêşin
Quran wek nivisarî hat kom birin. Di dema Xelîfe ûsman de dagir kirin û
belavbûna îslamê dewam kir. Di 647an Iran, Lîbya hat dagir kirin û dagir kirina
Anatoliya jî dest pê kir. Lê hundura dewletê de ji bo hin kesan bawer dikir ku
Ûsman ji qabîleya xwe, Ûmeyyeyan re, cîyawazî dike, li hundura dewletê de
toximên cûdahî hat avêtin. Di encamê vê de Ûsman di 656an de li Medîne hat
kuştin.

Ji pê vê bûyerê re Şîyan Elî wek xelîfe diyar kirin. Lê hin misilmanan got ku
heta ku kujtarê Ûsman neditîn em Xelifetiyê Elî nepejiraninî. Mûawiye I jî,
parêzgerê Sûrî û ji malbata Ûmeyyeyan yek ji merivên Ûsman, xwe wek pêmevanê
xelîfetîye dît û navbera wan de lihevnehatin der ket û misilman wek aliya Elî
yek jî aliya Mûawiya bûn du paran. Di wê demê di hundura dewletê de gelek
tevlîhevî der ketin. Ji wan yekê de Elî bi xanima Mihemed pexember Eîşe ve 656an
de li Basra Bûyera Cemel de hatine hembera hev. Lihevnehatina Elî û Mûawiya bi
dawî çerxa cengê bû û di 661an de navbera wan de Cenga Siffîn der ket û di
dawiya wê cengê de Bûyera Kizîr hat bîryar kirin. Wê cengê 1,5 dewam kir û Elî
wê cengê de artêşa mûawîye bin xist. Elî li Nehrevan bi Xaricîyan re ceng kir û
ewna bin xistin. Lê Ebdûrrehman bîn Mulcem, yek ji xariciyan de bû, di 19'ê
Remezan de Elî li Kûfe hat şehîd kirin.

Elî hat kuştin şunda lawî xwe Hasan ji doza xelîfetîye de gerî ye û xelîfetî ji
Ûmeyyeyan, Mûawîye, re ma. Lê di hundur de serîhildan hembera Mûwîye de dewam
dikirin. Di 680an de Cenga Kerbela de birayê Hasanê biçûk Hûseyîn di Cenga
Kerbela de hat kuştin.

Di dema Mûawîye de dest bi diyar kirina xelîfetî bi verasetîye kirin. Û xelîfetî
êdî çerxa Siltanatîye bû. Dîsa di wê demê de xelîfetî êdî wek cîha siyasî jî hat
dîtîn. Di dema Ûmeyyeyan de dîsa jî dagir kirina xakên der dewam kir. Di
destpêka Sedsala 8'an de Maxrêb, Endulus, Mawer û Nehr û Indus hat dagir kirin.
Bi dawiya tevliheviya hundurî de di 744an de Ebû Muslîm Ûmeyyeyan bin xistin û
di 749an de Xelîfetî derbaza Ebbasîyan bû.

Dema Ebbasîyan Bexdad navenda xelîfetîye bû. Di demên wek Harûn Reşîd de
xelîfetî demên xweya herî rind dîtî bûn. Sedsala 9'an de Xelîfetî demên xweya
baş didîn û ji siltanan pirtir wek pêşengê Olî dihat dîtin.

Di wê demê de dinêya Îslamî ji gelek mirnişiyan de pêk dihat. Di wê demê de
Xelîfe li Bexdad dima û pêşenga misilmanan bû û doza xweya siyasî pir tune bû.
Di sedsala 9'an û sedsala 11'an hin deman bin bandorên wek Bûyînan an Selçûqîan
de dima. Ji pê îstîlaya Moxolan serdariya Xûlagû di 1251an re Xelîfetî li Bexdad
hilweşî bû. Di 1261an de li Qehîre siltanê Memlûkan Baybars wek Xelîfe da zanîn.
Xelîfetî di destên Memlûkan de heta di 1517an de derbaza Osmanan bû ma.

Di 909an de Fatimî li Tûnis xelifetîyeke cîyawazî da bû zanîn û Misir, Sûrî û
heta Sîcîlya belav bû bû. Ew ji pê dagir kirina Silhedînê Eyûbîya di 1171an re
hilweşî bû.

Dema di 750an de Ebbasiyan xelîfetî dest xwe xistî bû, xelîfeye Ûmeyyeyan rêvî
bû Endulus û li wir di 929an de Xelîfetiya Cordoba da bû zanîn. Lê ew di 1031an
de hilweşî bû.

Di sedsala 12'an û 13'an de li Maxrêb Mûwahhîdan û Hafsîdiyan jî li ser xelîfetî
doz da bûn.

Di 1517an xelîfetî ji Memlûkan de derbaza Osmaniyan bû û heta di 1924an ji aliya
Ataturk de hat feşkilandin dest wan de ma.

Ji pê Li Tirkîye xelîfet hat feşkiland li Erebîsitan Hûseyîn bîn Elî xwe wek
xelîfe da zanîn jî ji pê Ebdûlazîz Erebistan dagir kir re va betal bû. Îroj tu
xelîfe tu ne.



https://ku.wikipedia.org/wiki/Wan_(par%C3%AAzgeh)

Wan (bi tirkî, Van; bi ermenî, Վան) parêzgeheke Bakurê Kurdistanê ye. Serbajarê
parêzgehê Wan e.

Wan di nav parelelên 37° 43´ û 39° 26´ bakur û merîdyenên 42° 40´ û 44° 30´
rojhilat de ye. Hidûdên bajêr li bakur bi Agiriyê ve, li rojava bi Bedlîsê ve,
li başûr bi Colemêrgê ve û li rojhilat jî bi Mako ve tê girêdan.

Bilindahiya erdê herêmê nakeve bin 1.500 m'yî. Bajar bi çiyayên volkanîk hatiye
dorpêçkirin. Çiyayê bilindtirîn Îspîriz e (3.668 m), Tendûrek (3.542 m), Pîraşît
(3.200 m), Şevlî (2.900 m), Norkuh (2.800 m), Başêtê Mihenda, Artos û Sîpanê
Xelatê (4.058 m).

Çemê Bendêmahî ji çiyayê Tendurek dertê. Çemê herî mezin yê herêmê ye. Diherêke
gola Wanê. Çemê Xoşabê, Mamedik û Çemê Zîlan jî çemên din yê herêmê ne.

Gola Wanê an jî Behra Wanê, gola herî mezin ya Kurdistanê ye (3.713 km²). Golê
din yê herêmê Erçek, Qazgol, Sorgol, Siphan, Keşîş û Xidirmenteş in.

Ji kelheyên li Wanê xuya dike ku dîroka vê bajarê gelek kûr e. Kela herî nas a
parezgehê bêguman Kelheya Wanê ye. Herwiha, Kela Xoşabê, Kela Aspeşînê, Kela
Ayanisê, Kelax, Kela Zernekê û Kelheyên Anzafa Jor û Jêr bermahiyên bêhempa yên
Wanê ne.

Coka Menua an jî Coka Semîramîs-Şamranê, 50 km ji başurê deşta Payizava ku ava
zelal tîne deşta Wanê, paytexta ûrartûyî jî ku li wê derê ye û xakên ku têre
derbas dibe jî zîndewar dike. Li derdora cokê baxçeyên hilawîstî ku Key Menua
(810-786'an berî zayînê) ji bo hevsera xwe Tariria, di hêla Kadembastiya îro, bi
awayekî banoke çêkiriye, hêmanî baxçeyên hilawîstî yên keybanûya asur Semîramîs
ku ji heft bedewiyên cîhanê yek jî ew tê hesibandin dîtiye û bi awayekî efsanewî
hatiye jiyandin.

Girava Axtirmanê 47 km’yan dûrî Wanê û 7 km’yan jî dûrî navçeya Westanê ye. Dêr
4 km dûrî bejayiyê ye. Mirov bi keştiyên motorî bi 20 deqîqeyan xwe digihîne
giravê. Dêra Girava Axtirmanê di salên 915 û 921'an ên piştî zayînê de ji aliyê
avahîsaz û keşîş Manuel ve di dema key Gagîkê yekem de hatiye avakirin.

Navenda dêrê bi qubekî û xaç jî bi şêweya keta çar belgî hatiye çêkirin.
Bilindahiya qubeyê jî ji erdî 20,40 metro ye. Li der dora dêrê kevirên
pirpişandî û mijarên olî û rojane yên ku ji Tewrat û Încîlê hatî wergirtin û
sehneyên nêçîrvaniyê hene.

Avahiyên li dêrê di sala 1113'an de bûne keşîşxane û heta salên 1895'an de jî ev
der di herême de bûye navenda patrîkxaneya ermeniyan. Di dawiya sedsala 13'an de
şapek li aliyê rojhilatê dêrê di sala 1296'an de jî şapela (kapela) aliyê
rojavayê başûr hatiye çêkirin. Têketina dêrê û Birca Çanê di destpêka sedsala
19'an de jamatun jî di sala 1763'an de hatiye çêkirin.

Kumbetên Wanê jî bi nav û deng in, wek kumbeta Zortûl a Ercîşê, kumbeta Xatûn
Paşayê Qadem a Erdîşê, kumbeta Silêman Beg a Xoşabê û kumbetên Gundê Qubika li
Bazîdaxayê.

Ev sûlav di nav sînorê Şaxê de ye û 75 km’yan ji Wanê û 5 km’yan jî dûrî Şaxê
ye. Ji zinarên ku bi qasî 100 m.’yan bilind diherike û heta rêya bejayî tê. Ava
sûlavê ji meha Gulên dertê heta meha Êlûnê diherike. Ev sûlav hêjayî dîtinê ye.

Li vir ola Îslamê tê hebandin. Lê belê li herêmê xiristiyan jî dijîn. Nifûsa
bajar bi xwe ji Kurdan (%94) pêk tê, hindik Ecem (Azerî an jî Turkmen)(%6) hene.

Di encama vê pêvajoyê de ji destpêka salen 90'i û vir ve ji aliyekê ve bajar li
gorî hejmartina fermî ya sala 1997'an 289.081 runiştvanan dihejmêre û ji aliyê
din vê jî bûye yek ji bajaren navendî.

Turîstên ku têne bajarê Wanê,xwarinên Wanê yên kevin yên mîna qeylesêl,
sengeser, dewîn, kiftên kurdan, şîle, keledoş û masiyên tenûrê, bala wan
dikişînine li ser xwe.



https://ku.wikipedia.org/wiki/UNICEF

United Nations International Children’s Emergency Fund, UNICEF Fona Navneteweyî
ya Alîkariya Zarokan a Neteweyên Yekbûyî, FAZNY; Yek ji girîngtirîn û
navdartirîn şaxên NYyê ye. Di 11'ê berfanbarê 1946'î de hatiye damezirandin.

Sala 1954'î ji aliyê NYê ve bo bipêşxistina mafên zarokan bi armancên mezin
hatiye peywirdarkirin. Sazî gorî hevpeymana mafên zarokan a gerdûnî serî de li
herêmên awarte, dixebite. Xebatên UNICEFê kêm be jî li Başûrê Kurdistanê heye.
Mixabin ev sazî li dijî parçeyên din ên Kurdistanê bêdengiyê de ye. Bi taybetî
li Bakurê Kurdistanê heya niha bi sedan zarok ji aliyê hêzên dûgelê ve hatine
êşkencekirin, kuştin û birîndarkirin. Herwiha xebata zarokan jî ne qedexe ye û
pirraniya zarokên Kurd rûyê dibistanê nabînin.

Yekkirina statûya keç û lawan, pêşîlêgirtina xebata zarokan, bidawîkirina
pêkutiyên seksûel ên li dijî zarokan, bidawîkirina lêdana dê (mader) û zarokan,
bidestxistin û nomîzekirina mafê perwerdeyê, qedexekirina çekgirtina zarokan hwd
gelek peywidariyên FAZNYê hene. Sala 1965'î Xelata Nobel a aşitiyê werdigire.



https://ku.wikipedia.org/wiki/Tsunam%C3%AE

Tsunamî peyveke japonî ye, ya ku tê wateya pêla benderê (lîmanê). Ji 15ê
hezîrana 1896an û bi vir de ye ku ev peyv ketiye nav zimanên cîhanê. Wê demê li
Japonê tsunamiya mezin ya Meiji pêk hat û 21.000 kes mirin.

Piştî karesata tsunamiyê ya li Asyayê, peyva “tsunamî”yê bû peyva ku herî pirtir
li cîhanê hat axaftin. Di vê karesata dawiyê de li derdora 157 300 (11.01.2005)
mirovan jiyana xwe ji dest da. Di nav wan de mirovên ji gelek neteweyên têvel
hebûn. Ji wan neteweyan yek jî swêdî bûn. Ji 20 hezarî pirtir swêdî wek turîst
li wê herêmê bûn. Termên hin swêdiyan hatin dîtin. Lê li derdora 2000an hîn jî
wenda ne.

Tsunamî, di bin okyanûs yan jî behran de; di encama erdhej (zelzele) yan jî
teqandina volkanan de erd dihedime yan jî dişemite. Bi van tevgerên erdê re
enerjiyeke mezin peyda dibe. Ev enerjî di behrê de pêlên mezin yên peryodîk ava
dike. Ji van pêlan re tsunamî tê gotin.

Ku sîstemeke hişyariyê hebûna, evqas kes dê nemirana. Lewma niha ji aliyê
Yekitiya Neteweyan (YN) hewldana avakirina sîstemeke hişyariyê dest pê kirîye.
Tê ragihandin ku ev sîstem dê di sala 2007ê de têkeve faliyetê.



https://ku.wikipedia.org/wiki/S%C3%AAwreg

Sêwreg, Sêwereg an jî Siwêreg (tirkî: Siverek) navçeya Rihayê ye. Siwêreg
navçeyeke kurdan e. Di navbera Amed û Rihayê de cih digre, li Bakurê Kurdistanê
ye. Nifûsa bajarê di sala 2008an de 105.475, yê hemû navcê jî 204.638 ye.

Siwêreg her çiqas girêdayî Rihayê be jî, di hêla dîrokî û erdnigarî de zêdetir
girêdayê Amedê ye ku 83 km jê dûrtir e, ye. Di Împeratoriya Osmanîyan de Siwêreg
di parêzgeha Amedê cih digirt. Lewmane merivên Sêweregê xwe zêdetir weke xelkê
Amedê dibînin. Diroka Siweregê pir kevnare ye. Li navçeyê qela, mizgeft, dêr,
kanî, bermahiyên dîrokî, sîstema av û kanalîzasyonê hwd gelek in. Li navçeyê
gelek ermenî û cihû jî hebûne, lê belê piştî damezrandina Komara Tirkiyê, cihû
ji vir çûne. Hinek ji filehan (ermenî) ola Îslamê pejirandine û hêj jî dijîn. Ên
ku nebûne Îslam di Komkujiya Ermeniyan de hatine tunekirin.

Hejmara rûniştvanên Siwêregê 127.000 e. Siwêreg ji Amedê 83 km û ji Rihayê 97 km
dûr e. Li vê derê zêdetir Dimilî û Kurmancî tên axavtin. Li navçeyê hinek
tirkmen û ereb jî (di Qerecedaxê de) hene. Cotkarî li Sêweregê gelek girîng e.

Gelek gund bi vê navçeyê girêdayî ne: Mizar (bi tirkî: Karakeçi), Xirbê
Hestiyan, Bab hwd gundên heri mezin ên Siwêregê ne. Wekî din bi sedan gundên
Siweregê hene.



https://ku.wikipedia.org/wiki/Recep_Tayyip_Erdo%C4%9Fan

Recep Tayyip Erdoğan (* 26ê reşemiyê 1954, Kasımpaşa, Stenbol), yek ji
serokwezîrên berê yê Tirkiyeyê ye.

Damezrênerê AKP (Adalet ve Kalkinma Partisi - Partiya dadmendî û bipêşketinê)
ye. Wî bi salan serokatiya şaredariya Stenbolê kiriye. Di nava partiyên
Necmettin Erbakan de dest bi polîtîkayê kiriye. Ango siyaseta Tirk-Îslamê dike.

Li Rizeyê zarokatiya xwe boriye. Bingeha malbata wî ne Tirk e. Dibistana amadeyî
di dibistana nîv-olî de diqedîne. Piştre zanîngeha Marmara de beşa zanînên aborî
û bazirganiyê diqedîne. Di yaneyên amatorî de 16 salî futbolê dileyîze.

Di hilbijartinên 3ê sermawezê 2002an de biserdikeve û bi dengdaneke mezin tê ser
desthilatdariyê. Serî de dixwaze hin gavan bavêje, lê pirsgirêka Kurdistanê zû
rengê wî jî nîşandide. Herçendî di axaftineka xwe ya li Amedê bo çareseriya
pirsgirêka Kurd hin sozan dide jî, liser pêkutiyên artêşê ji mêj şûn ve gavan
davêje. Heta bigire ji artêşê bêhtir gotinên li dijî Kurdan bilêvdike.

Siyaseta wî ya nû ji aliyê YE û DYAyê ve tê pesindan. Ev yeka han dibe sedem ku
li dijî artêşê hinde qîmeta wî bilind be. Artêş li dijî Erdoğan nerazîbûnên xwe
tîne zimên. Çepgîr û rastgîrên Tirkan li dijî wî û partiya wî têdikoşin û wî
wekî "kesê ku li dijî berjewendiyên dîrokî yên neteweyî" destnîşan dikin.



https://ku.wikipedia.org/wiki/Qurix

Qurix li başurê Kurdistan:Gelawêj an Sîriyos an α Canis Majoris (Alpha Canis
Majoris) rewnaqtirîna stêrka di ezmana şevê de ye. Bi qedra zahîrî ya −1,46 ve
ew hemahema du caran ji stêrka Suheyl, duyemîn stêrka herî rewnaq, geştir e. Ew
di komstêrka kûçikê mezin de ye. Herçiqas ew wek stêrkek xwiya dibe jî, esasen
ew ji du stêrkan pêk tê. Ya ku wek qurix tê zanîn bi navê îngilîzî Sirius A
(Qurix-A), yê pircaran bi çavan xwayîn nabe jî wek Sirius B (Qurix-B) tê
binavkirin.

Qurix herçiqas ne stêrka herî mezin e jî, ji ber nêzikiya wê ya îzafî ew dibe
stêrka herî geşa di ezmên de. Ew ji erdê 2,6 parsekan (8,47 salên roniyê) dûr e.
Bi vê dûriyê ve ew yek ji stêrkên herî nêzikî dinê ye. Sirius A du caran ji rojê
mezintir e û qedra wê ya qedra mitleq jî 1,42 ye. Ew 25 caran ji rojê rewnaqtir
e, lê qedra wê ya mitleq ji stêrkên dinên rewnaq wek Suheyl û Rigel hindiktir e.

Stêrka Qurix ji berê de di nav xelkên dinê de bi nav bûye û ew bûye navnîşaneka
boyî hesabkirina demên salê. Ji ber ku ew di hin demên salê de li ezmên xwiya
nabe, dema ew şûnde li ezmên xwiya dibe ew wek nîşana hin tiştan hatiye
diyarkirin. Mînak dema misiriyên kevin tekrar xwiyabûna wê wek nîşana rabûna
çemê Nîlê dîtine. Wekî din di nav yewnanên kevin de rojên ku stêrka Qurix li ber
helhatina rojê xwiya dibe wek rojên germa kûçikan bi nav bûye ku ew rojan di
meheya tîrmehê de ne.

Ew bi erebî wek Eşîra (al-Ashira) tê zanîn û di Quranê de navê wê di sûreya necm
de wek ", "Xwedêyê Eşîra jî ew e" (49) derbas dibe.

Qurix di serê meheya gelawêjê de, bi rohelat re ji hêla başûr rohelat xwiya dibe
û her şevekê re hebekî din bilind dibe. Ew gorî asoya bi çiya an ne bi çiya çend
rojan zû an dereng 4-10'ê gelawêjê xwiya dibe.



https://ku.wikipedia.org/wiki/Qaz%C3%AE_Mihemed

Qazî Mihemed (z. 1900 an 1901[çavkanî pêwîst e] − m. 30'ê adarê 1947 li
Mehabadê) dadwer, serokê partiya Komeleyê (nîsana 1945), sazkerê Partiya
Demokratik a Kurdistana Îranê û serokê Komara Mehabadê bû. Di heman katî de jî
serokkomarê pêşîn yê Kurdan e.

Qazî Mihemedê kurê Qazî Eliyê kurê Qazî Qasim di sala 1900'an de li bajarê
Mehabadê ji dayîk bûye. Ew bi Mîna Qazî re zewiciye, kurrek û heft keçên wî
hebûn. Ji malbateke dîndar û kurdperwer tê. Birayê wî yê bi navê Seyfulquzat
helbestvanek bû û bandora xwe li ser hestên Qazî Mihemed ên neteweyî kiribû.
Mamê wî Fetaq Qazî di şerê navbera rûsan de jiyana xwe ji dest dide. Kalikê wî
Şêx Elmeşayêx ji bo yekkirina kurdan, di sala 1930'an de li gundê Erbato yê li
bajarê Dîwandereyê êlên kurd li hev dicivîne.

Di 22'ê kanûna paşîn a 1946'an (2'ê rêbendana 1324'an) de li meydana Çwar Çira
Qazî Mihemed ragihand ku Komara Otonom a Kurdî (Komara Kurdistanê ya Mehabadê)
hatibû sazkirin. Di kanûna pêşîn a 1946'an de piştî têkçûyîna Komarê, di 30'ê
adara 1947'an de Qazî Mihemed û wezîrê parastinê yê Komarê Seyfî Qazî û birayê
wî Sedrî Qazî li Çwar Çira ya Mehabadê hatin dardekirin.



https://ku.wikipedia.org/wiki/Pergala_xebitandin%C3%AA

Di komputerê de pergala xebitandinê sererast ji kontrola û birêveberiya hardwarê
berpirsiyar e. Her wiha ji pêkhatinên bingehîn ên pergalî û xebitandina
bernameyên pêkanînan berpirsiyar e. Gelemperiya vê berpirsiyariyê wekî pergala
xebitandinê tê binavkirin.

Pergala Xebatê, rê li ber hemû nivîsbaran vedike ku xwe bigihîne amûrên
têketin/derketin û pergala dosyayan. Heke ji yekê bêhtir bername di heman demê
de di xebatê de bin, pergala xebatê ji bo her bernameyekê têra wê çavkaniyên
xebatê vediqetîne û xebatên wan ên bi hev re dimeşîne. Ew berpirsiyarê vê yekê
ye.

Li gorî sala 2004'an mirov dikare pergalên xebatê yên herî pir tên xebitandin
bike 2 komik: Koma Microsoft Windows û û Koma UNIX (di hundir vê komê de gelek
guhertoyên Unix'ê, Linux û Mac OS X dikare bête hejmartin).

UNIX, ji aliyê derûdorên akademîk û wekî pêşkêşker tê bikaranîn. Windows li mal
û li kargehê tê tercîhkirin. Di komputerên sermase de windows ji pergalên din ên
xebatê gelekî bêhtir tê xebitandin. Li gor lêkolînên cur bi cur para Windowsê ya
di pazara komputerên sermase de ji %90 û %98 e. Linux di pêşkêşkerên webê de bi
rengekî berfireh tê xebitandin. Her wiha hêdî dikeve malan û sermaseyên kargehan
jî. Pêşengên Mac OS X, ku ji beşên bingehîn ên UNIX'ê sûde wergirtine, bêhtir di
weşangeriya sermaseyê de tê xebitandin.

Gelek ji Komputerên Navendî û pergalên nixumandî jî, hin pergalên xebatê yên ku
girêdaneke wan a dîrekt bi Windows û UNIX'ê re nîn e, dixebitînin.



https://ku.wikipedia.org/wiki/Peresan

Peresan, peresîn, pêşveçûn ango evolusyon, ew bîrdoza guhertina taybetmendiyên
genetîk ên gelheyê cureyan dike, yên ku derbasî cisn û nijadên nû dibin.

Bîrdoza peresînê ya ku behsa bijareya siruştî an xwezayî dike cara ewil bi
awayeke berfireh ji aliyê Charles Darwin ve di pirtûka xwe ya ji sala 1859an de
tê qalkirin. Di salên 1930î de bijareya xwezayî ya Darwin bi rêzikên mendelî yên
irsîtiyê ve hatin girêdan. Bi vê yekê bîrdoza sentetîk a peresîn derket holê.

Li gorî vê, gen rastî guhertinan tên û bi rêya çiftbûnê (yekbûnê) derbasî
nijadên nû dibin. Bi riya mutasyonê guhartoyên cuda yên wan genan derdikevin
holê û ew dikarin bibin sedema derketina taybetiyên nû. Fermo, ew varyant û
rekombînasyon an nûyekbûn dibin sedema cudahiyên genetîk di nava kit an ferdan
de.

Gava bi vî awayî guraniya van taybetiyan di nava gelheyekî de pirtir an kêmtir
dibin, meriv qala peresînê dike. Guranî yan ji ber bijareya siruştî an xwezayî
pêk tê (şansên cuda yên mucadeleya jiyanê û rêjeya yekbûnê) yan jî rasthatinî bi
rêya cihêbûn û guherandina genetîkê.



https://ku.wikipedia.org/wiki/Partiya_Dadwer%C3%AE_%C3%BB_Werar%C3%AA_(Tirkiy%C3%AA)

Partiya Dad û Geşedanê (bi Tirkî: Adalet ve Kalkınma Partisi, AKP) yek ji
partiyên siyasî yên Tirkiyê ye. Ev partî xwe wekî partiyeke şopparêz a
navend-milê rastê di keskesora siyasî ya Tirkiyê da dide naskirin. Hevrikên wê
vê partiyê wekî partiyeke ne bi awayekê fermî Îslamî didin niyasîn ko bizavê
dike di çarçoveya nijara bi-rijdî sekûlara Komara Tirkiyê da xebata xwe
bimeşînit.

Serokê partiyê, şehredarê berê yê Stenbolê, Recep Tayyip Erdogan e ko niha
serokwezîr e.

Kevne-endamên Partiya Refahê ev partî pêk anî. Partiya Refahê jibo demeka kin li
sala 1996ê hukmeteka hevalbendane pêk anî, lê li sala 2000ê ji aliyê Dadgeha
Bilind ya Qanûna Bingehîn bi tawana bizava jibo nehêlana sîstema sekûlara
Tirkiyê hat berbendkirin.

Komeka endamên şopparêzên nerim-rê di Partiya Refahê ya berbendkirî da, ko bi
Yenilikçiler anko guhartinxwaz dihatin niyasîn, li 14ê Tebaxa 2001ê, Partiya
Dadwerî û Werarê damezirand. Bizava wan jibo xweşkirina biyava şopparêziyeka
nerim-rê di sîstema sekûlar ya demokratîk ya Tirkiyê da bû. Li dema
damezirandina partiyê da, Recep Tayyip Erdoğanî got ko kurî ya partiyê dîn nîne.



https://ku.wikipedia.org/wiki/Nemab%C3%BBy%C3%AE

Nemabûna cureyekî, di biyolojî û ekolojiyê de tê wateya bi dawîbûna hebûna
cureyê, lewma biyosfer biçûk dibe. Cureyek bi mirina endamê dawî, dibe nemabûyî.
Kurtebira EX ku navneteweyî ye , ji peyva extinct tê.

Gelek ajal berî hebûna mirovan li ser rûyê erdê nema bûne (mînak: dînezor). Lê
di lîsteya Yekîtiya Navneteweyî ya Parastina Xwezayê de tenê cureyên di dema
nêzîk de nemabûne hene (Dodo, Gurê Tazmanyayê, Rûviyê Falklandê hwd.).

Bi giştî hinga endamê dawî yê cureyekê mir, ew dem weke dema nemabûna cureyê tê
qebûlkirin , lê hin caran endamên ku dikarin berdewamiya cure pêk bînin berî
dema nemabûnê xilas dibin. Mînak, bi tenê cureyê nêr ê Kûsiyên Girava Pînta
maye. Lewma ev kîso nikare bi tenê berdewamiya cureya xwe pêk bîne. Hin caran
mirov nizanin ka cureyek nemabûye an na. (Mînak: Yûnisên Çînê yên Robaran ) Di
rewşa wisa de ew cure weke bi bilindtirîn xetereya nemabûnê têne lîstekirin.
Herwiha hin caran cureyên ku weke nemabûyî dihatin pejirandin, dibe ku were
guhertin ku ji ber ku gengaz e endamên wê cureyê werin dîtin. Mînak, takahe weke
nemabûyî dihate pejirandin lê piştre bi lêgerîneke berfireh hate dîtin ku ev
ajal li Nû Zelenda hê hene. Hinga rewşa wisa pêk hat, ew cure bi dabeşandina
Lazarus tê lîstekirin.

Gelek sedemên nemabûna cureyan hene. Mînak tê bawerkirin ku dînezor ji sedema
meteorekî nema bûne. Herwiha cureyên di serdema qeşayê de nikarîbûn li hemberî
guhertina germbûna hewayê jiyan bikin, lewma ev bûyer dibe sedema tunebûna wan
(Mînak: Mamut). Dîsa jî ji bo nemabûna cureyan sedema herî mezin mirov in. Bi
destê mirovan, nêçîrvanî, lewitandin , guhertina cureyan pêk tê. Bajarvanî û
pêşdeçûna endustriyê , cihê ajalan teng dike û jiyanbûna wan dike bin xetereyê.
Li gorî Yekîtiya Navneteweyî ya Parastina Xwezayê ji sala 1500'î heta 2002'an
759 cure nema bûne.



https://ku.wikipedia.org/wiki/Nanoteknoloj%C3%AE

Nanoteknolojî, Zanistiya nano îro li cîhanê ji nav hemû beşên zanistiyê herî
zêde di rojevê de ye. Herêma ko mijara nanoteknolojiyê ye di keve nav sînorên
kîmya, fizîk û biyolojiyê de. Nanoteknolojiyê rê diveke, da mirov keresteyan
atom bi atom avabike. Wurdiya (precision) ecêb ya vê zanistiyê derfetan dide, da
mirov madeyên nû, yê xwedî taybetmendiyên nû biafirêne.

Cara pêşî sala 1991 li Japonya nanolûle hatine vedîtin. Bêjeya nano ji zimanê
yewnanî tê, wateya nano jî acûck e. Bi alîkariya nanoteknolojiyê mirov dikare
taqên atoman yek li pey ya din li ser hev deyne û madeyên nû ava bike, na, di
hin mercan de mirov dikare atom li pey atomê li ser hev deyne û binyata
(structur) madeyê li gor daxwaza xwe ava bike. Delîveyên avakirin û pevgehandina
binyatên renge reng, bi piranî, bê dawî ne.

Yek nanometr dike yek li ser milyonî ji mîlîmtrê, yan jî weke dirêjiya rêza pênc
atomên li pey hev in; laşê bi vî gewdî sînor e ji piçûbûna tiştekî ko mirov
karibe çêbike. Dema made û binyat di endazeya nano de têne çêkirin, ew dibine
xwediyên taybetmendiyên nû. Weke nimûne rengê nanoparçekî zêr ne zer e, li gor
mezinbûna her nanoparçekî reng sor, kesk yan jî şîn e. Di heman wextî de
nanoparçeyên zêr gelekî ji parçên mezin hişktir in.

Bikaranîna nanoteknîkê dê cihê xwe li her warê ko bikeve bîra mirov de bigire û
di pêşerojê de gelek hêvî hene ko ev tiştên li jêr bi cih bibin:



https://ku.wikipedia.org/wiki/N%C3%AEkola_Tesla

Nîkola Tesla (bi serbî Никола Тесла, Nikola Tesla, bi înglîzî Nikola Tesla;
*10'ê tîrmehê 1856, † 7'ê rêbendanê 1943) dahêner, fizîknas, endazyarê karevayê
û endazyarê mekanîkê yê navdar ê serbî-amerîkî.

Ew wekî serbiyek li Împeratoriya Osmaniyayê hatî bû dinê û paşê jî bûbû
welatiyekê amerîkî. Ew zêdetir jibo kar û çalakî û dahînanên di warê kareva û
asinreva û hevbendiya wan bihevra navdar e. Bi dahînanên xwe ve wî bingehê
dozena hêza karevayê ya sirêma berguhêr (bi îngilìzî Alternating Current) û
dozena dabeşkirina hêzê ya çendbarî anko polîfaz û motora SB anko motora AC dana
û bi vî awayî Şoreşa Pîşesazî ya Duyê dest pê kir.

Li goreyê çîvanokekê, Nîkola li nîvşeveka bi ewir û birûsî di malbateka serbî da
li gundê Smiliyan li devera Lika li Împeratoriya Awistriyayê, cihekê ko niha
dikevit nav welatê Kroatiya, hat dinyayê. Babê wî, Mîlotîn Tesla keşeyekê Dêra
Ortodoksa Serbistanê bû. Li sala 1881'ê ew çû Bûdapêstê da li şerîkeyeke
telegrafê ya amerîkî kar bikit. Her wê salê (sala 1881'ê) li dema vekirina
guhêrînga telefonê ya yekê li Bûdapêstê, ew bû endazyarê yekê yê wê guhêrîngê.

Kêm zêde 600 heb patentê Nikola Tesla heye. Dahênên wî ye navdar vanin: Bobînê
Tesla, Motora AC, Radyo, Dînamo. Îda dikin ku piştî mirinê Nikola Tesla dewletê
DYA û FBI hemû dosyayen û pirtûkên wî dest xistinê.



https://ku.wikipedia.org/wiki/Mehmed_Uzun

Mehmed Uzun (z. 1'ê rêbendanê 1953 li Siwêrekê (Riha) – m. 11'ê kewçêrê 2007 li
Amedê), nivîskarekî kurd bû.

Heft roman û gelek ceribandin, lêkolîn û helbest nivîsîne û weşandine.
Helbesteka wî ya dirêj bi navê Destana Egîdekî ji layê hunermend Ciwan Hacoyî ve
hatiye strandin. Mehmet Uzun tenê bi kurdî nanivîse, gelek berhemên bi zimanên
tirkî û swêdî jî nivîsîne.

Îro hinek kes wî wekî serkêşê romana kurdî ya modern dipejirînin, her çiqas ev
cihê nîqaşê be jî, lê rastî ew e ko ew ji wan kesan e ko berhemên wî herî zêde
dihên xwendin û hezkirin. Bi taybetî hêjayiya romana Siya evînê û Ronî mîna
evînê tarî mîna mirinê gelek berçavtir e. Ji xwe ev herdû berhem bo zimanên
bîyanî jî hatine wergerandin.

Mehmed Uzun li sala 1953ê li gundê Siwêreka ser bi Rihayê (Urfayê) hat dinyayê.
Ji ber xebata wî ya nivîsîna bi zimanê dayikê çend caran ji aliyê desthelata
tirkan ve hat zîndankirin. Her ji ber wan gefên li ser jiyana xwe, li havîna
sala 1977ê ji Tirkiyê derket û heyameke dirêj li Swêdê ma.

Ew endamekî çeleng ê PENê û Yekîtiya Nivîskarên Swêdê ye. Wî li sala 2001ê
xelata Torgny Segerstedt wergirt.

Ew li sala 2005ê vegeriya Tirkiyê û li Stembolê ma. Li dawiya wê salê (2005ê) ji
aliyê wezareta rewşenbîriyê a hukmeta Herêma Kurdistanê ve li Hewlêra paytext
hat xelatkirin.

Lê mixabin ko li 29ê meha gulana 2006ê hat zanîn ko tûşî nesaxiya giran a
şêrpenceyê bûye. Li destpêkê, ew li nexweşxaneya zanîngeha Karolînskayê li
Stokholma Swêdê hat nivandin. Ew ji bo çareserê ber bi Amerîkayê jî hat şandin.

Berî nesaxkevtinê, Mehmed Uzun mijûlî nivîsîna romaneke nû bi navê "Hêviya
Auerbauch"î bû.

Mehmed Uzun di 11'ê cotmehê sala 2007an di saet dora 11.00an li Amedê ji ber
nexweşiya xwe çû ser dilovaniya xwe.



https://ku.wikipedia.org/wiki/Malpersaz%C3%AE

Malpersazî karê kesê ku malperan amade dike ye. Lê Bernameyên Malpersaziyê di
nav karê malpersaziyê de dikarin bên vegotin. Bi giştî Malpersazî kar û barê
çêkirina malperan e.

Malpersaz bi çi zimanê malpersaziyê bizane, dikare bi wî zimanî amade bike.
Zimanên malpersaziyê bi kinasî dikare wekî HTML, PHP, ASP, Flash û hin wekî din
bête rêzkirin. Bingeha van zimanan HTML ye. Malpersaz ji van zimanan kîjanê
bizane, li gor wê dikare malperê amade bike.

Gelek malpersaz scriptên amade bi kar tînin. Ev jî bi kinasî wekî PHP-Nuke,
joomla!, post nuke, php-fusion û ASP script bên rêzkirin. Malpersaz pakêta yekê
dadixe ser komputera xwe û li ser komputera xwe saz dike. Ji bo sazkirinê divê
bernameyeke localhost jî hebe. Mînak appserv-win32-2.5.6 tê sazkirin û li ser wê
pakêtek scriptê tê danîn. Dûre jî malpera ku hatiye amadekirin bi riya
bernameyeke FTP ji bo pêşkêşkerê tê şandin. Yanî di hostingê de tê bicihkirin.
Wekî mînak bernameyeke FTP jî FileZilla hem belaş e, hem jî nivîsbariyeke azad
e.



https://ku.wikipedia.org/wiki/Mahatma_Gand%C3%AE

Mohandas Karamchand Gandhi (bi gujaratî: મોહનદાસ કરમચંદ ગાંધી) (2'ê cotmeha 1869
– 30'ê çileya paşîn 1948) bi navê Mahatma Gandî tê naskirin. Pêşeng û avakirê
dewleta Hindistanê ye.

Di sala 1888ê de li Brîtanyayê dest bi perwerdeyiya dadê kir. Di sala 1896ê de
bû parêzer. Derbasî Afrîkaya Başûr bû. Gandî li vir de dest bi xebatên siyasi
kir. Bi vê xebatê, navê wî li Hindistan û Brîtanya belav bû hat nas kirin.

Di 1914ê de vegeriya Hindistanê Gandî li welatê xwe li dijî kolonyalîzma
Brîtanyayê di nav gelê xwe de roleke mezin lîst. Ewqas bandor li gelê xwe kir ku
êdî bi navê Mahatma (rihê mezin) dihat nas kirin.

Navekî wî yên din jî Bapû (bavo) bû. Gandî li dijî zordariyê derket. Ji ber vê
yekê dixwest ku bê xwînrijandin Hindistanê ji kolonyalîstan rizgar bike. Di vê
xebatê de Gandî bi ser ket û di sala 1947ê dewleta Hindistanê hat damezirandin.
Gandî 30ê rêbendana sala 1948ê de ji aliyê olperestekî hîndûyî ve hate kuştin.



https://ku.wikipedia.org/wiki/Len%C3%AEn

Vladîmîr Îlyîç Lenîn (bi rûsî: Владимир Ильич Ленин) an jî Vladîmîr Îlyîç
Ûlyanov (bi rûsî: Влади́мир Ильи́ч Улья́нов), bi kurtî wek Lenîn (bi rûsî:
Ле́нин, "zilamê Lenayê") tê naskirin, (1870 - 1924), mirovekî şoreşger û
siyayasetmedarê Rûsyayê yê. Avaker û serokê partiya Bolşevîk, dilê şoreşa
cotmehê, û derhênerê YKSS'yê ye.

Cara yekemîn zanistiya azadiya çînan a marksîzmê bi Lenîn û Bolşevîkan
biserdikeve. Lenîn di zanîna Marksîzmê de hin guherandine pêk tîne. Bo mînak ew
wekî sazûmanî dîktatoriya proletaryayê dibîne û ji bo wê biserbixe têdikoşe.
Lenîn bi dibistanên marksîzmê yên din re dikeve nîqaşan û roj bi roj alîgirên
riya wî zêdedibin.

Lenîn di rêxistinbûnê de jî guhertinan dike. Ew bi navê navendparêziya
demokratîk modeleke nû avadike û ev model dibe bingeha pirraniya partiyên
komûnîst û sosyalîst. Lenîn bi navê NEP (Ekonomî polîtîkaya nû) programeke
berfireh bo damezrandina deweleta nû a sosyalîst amade dike. Mixabin
tenduristiya wî dest nade. Lenîn di 30'ê gelawêjê 1918'î de bi granî tê
brîndarkirin. Bi 3 derbên kujer jiyana wî heya mirinê dikeve xetereyê.

Lenîn di saxiya xwe de bingehê azadiya gelên li împeratoriya Rûsyayê datîne.
Mezin an piçûk ji hemî gel an hindikayiyan re serxwebûnê avadike. Di dema Lenîn
de bi navê Kurdistana Sor otonomiyek ji bo Kurdan jî tê damezrandin. Lenîn
wesiye dike ku Stalîn û Troçkî divê hin taybetiyên xwe biguherînin an bi vî
awayî ew dê ji bo paşerojê xetereyan bînin.

Piştî mirina Lenîn di sala 1924'an de, wasiyetên wî tên jibîrkirin heya bigire
tên windakirin. Stalîn hemî desthilatdariyê dixe destê xwe. Stalîn bi navê
sosyalîzmê poltîkayên tûj û bixwîn dimeşîne. Lev Trotskî dide kuştin. Otonomiya
Kurdistana Sor li ser daxwaza Komara Tirkiyeyê û Îranê ji holê radike. Azadiya
ku Kurdan li Mehabadê bidestdixin bo xatirê şahên Îranê difiroşe. Herwekî li
ruyê cîhanê hemî partî û komên çepgîr bi xwe ve dide girêdan. Ên ku viya
napejirînin difiroşe yan li dijî wan têdikoşe. Serhildanên Kurdan mehkûm dike
alîkariya dagirkerên Kurdistanê Tirkiyeyê, Îran û welatên Ereban dike. Baweriya
ku Lenîn afirandibû, bi destê Stalîn û polîtîkayên YKSS´ê roj bi roj ditemire û
di dawiya salên 80´î de jî ji holê radibe.

Lenîn, ji xaynê ve, nivîskarê nivîsên marksistî û felsefe vê ye ji. Yê ku
Sosyalizmê Zanist demazirandiya ji ew bixwe ya. Lenîn armaca wî ew bû ku şoraşa
Proleter li cihane bike û cihanaka bêçîn û sînor ava bike, yanî sisteme
komînîszmê bide anîn. Bixwe ji, ku li ser marksizmê ava ya, teoriya ku bi ser
hîmê rêzanî(politik) û Aborî ava ya û navê Lenînizmê damazrînerê wê ya.
Lênîniizim, Marksîzm, ku li gor demê û xwestekên deme ji nû ve ji aliyê rêzanî,
aborî û hizrî ve anîna ser ziman a. Wilo ji tê zanîn. Bêje Lenînizim, miro karê
weke ku marksizm ku li gor demê bêne ser ziman û hizir pêşketinên zanistî, di
riya wê de li gor demê û dise çêke û bi afirêne ya.Li gor ku tê zanîn, li gor
cewherê wê yê şoraşgar yê û zanist hatina ser ziman ye Marksizmê ya.

Di deme keyitiya rus de li gundekî bi navê Simbirsk bûya.Lê li Ulyanovskê hatiya
dinyê. Lenîn, ku xwediyê hizre Demoktasiyê ya û ji bo perwerde azad tekoşîn
dide, mêmurê dewletê Ilya Nikolayeviç Ulyanov(1831-1886) û ku xwediyê hizirne
lîberala û navê wê Maria Aleksandrovna Ulyanov kurê wan na. Di hebûna malbata wî
ji ji aliyê etnîkî ve gelek cûratiyan dide nîşandin. Dapîrên wî, ku di nav wan
de Rus Kalmuk ku ji wan re Oyrat ji tê gotin û Tetar û Cihu û Alman û weke ku
hinek dibêjin Swedî ji hene. Lenîn di Dêre Orttadoks hatiya waftizkirin.

Di serî de jiyana wî rasti du tregediyan hatiya. Yek ji wan, ku di 1886 de bavê
wî ji xwûn çûna ser mejiyê wî mirine û ya din ji di 1887 de ku birayê wî
Aleksandr Ilyiç Ulyanov ji aliyê Çarê Rus yê Sêyemên Aleksandr, ji ber ku di
qestkiirna kuştina wî de di nav yên ku bomba bikar anîna de tê girtin û piştre
tê bidar ve kirin. Aleksandr deme ku tê girtin, hingî xweşka wî Anna ji aliyê
çar ve sorgunî Kokuchkino ku li nêzîkî Kerzan û wana tê kirin. Di dokumentên
fermî yên deme yekîtiya sovyet de tê gotin ku hîmê kirinên şoraşgarî bi van
bûyaran re tê avêtin, tê nivîsandin. Di pirtûkên perwerde yên deme yekitiya
sovyet de wêne Lenîn û dayika wî ku ji bo Aleksandr çil digirin dide nîşandin.
"riyaka cude emê naqênin", ji bo şaraşa gel û ji dêla nêzîkatiyên anarşîşt û yên
yekana, Lenîn nêzîkatiya Marksist naqandiya têne ser ziman. Lenîn, piştî bi
marksizmê re eleqeder bû, piştre êdî tevlî xwepêşandinên xwandaavanan dike û
pişte ji tê girtin. Piştî girtina wî re, êdî Ji Zankoya Qazan tê avêtin û piştre
ew kar û xabetên xwe, bi serbixwe dide berdewam kirin û piştre di sala 1891 de
ji bo ku Awoqatiyê bike destûrnemaya xwe stand. Lenîn, di serî de bi Latinî û
Yewnanî zanibû, piştre xwe fêrî Almanî, Îngilisî û fransizî ji kir. Lê almanî û
fransiziya wî wilo zêde ne baş bû.

Lenîn ku çend sala li Samara ma, piştre di sala 1893an de li St. Petersburg
bicih bû. Ji dêla ku xwe pêş bixe û keriyeriya xwe bike, bi kar û xabetên
şoraşgariyê re eleqeder bû. Li Marksîzm xebitî. Di sala 1895an de hata girtin.
14 Mihan girti ma. Piştî ku hata girtin, ew sorgunî Shushenskoye ku li Sîbîrya
ya hata kirin. Di miha tirmeh 1898 de jina ya ku berê hingî çalakvanaka
sosyalist bû bi Nadejda Krupskaya re zewicî. Di avrêla 1899an de pirtûka xwe ya
bi navê "li Rûsya pêşketine Kapitalizmê" weşand. Di sala 1900 de piştî ji ji
zindanê derket, li Rûsya û li hinek bajarên ewropa xabitî. Li Zürîh, Prag,
Münih, Cenevrê, Wiyana, London û li Manchester ê ma. Ev deme wî ya ku ma deme
sorgunê bû. Deme ku li sorgunê bû, rojnema Îskra û Julius Martov ava kir. Piştre
ev rojnemayan bûna li berên wî. Di wê demê hinek nîîvîs ûpirtûk li ser tevgere
şoraşgar nivîsand. di vê demê piştî k hinek nav bi kar anîn, piştre navê "lenîn"
bikar anîn. Êdî weke lenîn hata naskirin. Di wê demê de di partiya rus e
karkaran ya sosyal demokrat re kar kir. Têde pir aktif bû. PIştre ku bi demekê
re ku wî pirtûkcikaka biçûk li ser şraşgariyê nivîsand, ku hinek bi bandûra wê
ji perçebûn di vê partiyê de çûbû û lenîn ji koma ku derkete hole û ji xwe re
got Bolşevîk ji wan re seroktî kir, li hevberê Menşivîkan. Ev pirtûkçika wî, tê
gotin ku di wê demê ya ku ya ku herî bi bandûr bû. Di sala 1906an de di partiya
mazin de weke serok hata helbijartin û piştre ne bi gelekî re mecbur me ku herê
Fînlanda.

Li Ewropa gera xwe berdewam kir û di 1912 de tevlî konfaransa Pragê ya partiyê û
ya Konfaransa Zimmerwald bû. Hingî gelek sosyalistên Ewropî ji tevlî van
konfaransên bi wî, bûn. Lenîn serokekê mazin yê çapa Zimmerwaldê bû. Di wê demê
de Inessa Armandi rusya terk dike û diçê û li Parîsê bi cih dibe û tê gotin ku
ew evindaraka Lenîn e û tê gotin ku piştre hevdû ji dibînin. Li wir, bi
Bolşevîkan re dibe. Piştre ku lenîn hinekî li Pragê dimêne, piştre di buhurê
Siwisrê.

Di saal 1914an de ku Şerê cihanê yê yekemîn dest pê kir, li Ewropa partiyên
demokratên sosya yên ji tahb didan ji bo şer, piştgir kir. Lenîn di serî de
sosyal demokratên alman piştgiriyê didina şer bawer ne kir, Piştre ew partiyên
piştgirî didana şer, ji Enternasyonala duyemîn vaqatahan. Lenîn, weke şerekî
"Emperyalist" şîrove dikir û di anî ser ziman û piştgiriya bûna şerê di çînî
kir.

Bi Şoraşa Çila e 1917 re û li Rûsya ketina çarê rus Nikolayê duyemîn, pişt wî
re, li Rûsya rewşeke nû afiribû û Lenîn divîbû ku bihatana Wir. Lê ji ber
berdewam kirina Şerê cihanê yê yekemîn bitim hize xwe berdewam dikir û Lenîn ji
li Siwisrê weke bû û weke ku nikarîbû ku derkatana.Siwisre her ku xwe bêalî ji
denazand bû ji, di şer de di zore de bû. Serokê Partiya Komînîs ya Siwisrê
[[Fritz Platten, jiber ku Lenîn li ser Almanya re bi yên pêre bi trenê herê
Rûsya, bi rayadarên Almanî re gahabû paxtakê. Hukumete Alman destûr da çûna
Lenîn ya li Rûsya. Ji ber ku bawer dikir ku bi çûna Lenîn ya li Rûsya re wê di
Aniya Rojhilat de wê tevlîbûnakê çêke û ew ji wê ji wan re bê alikar ku şer bi
dawi bikin. Piştî Lenîn hata Almanya, ji wir êdî bi Ferîbotê diçê Swedê. Lenîn,
rêvaniya wî ya li Skendînavya, ji aliyê du komînîstên Swedî Otto Grimlund û Ture
Nerman hatibû alîkarkirin.

Di Avrêle 1917an de Lenîn gaha Petrograde. Deme ku gaha di cih de li hevberê
Hikumete ku heya têzên xwe denazandin. Bi vê yekê bû serokê Bolşevîkan yê
sereke. Di serî de partiya wan weke partiyaka çap tenê mabû. Lê piştre di demeke
kin de bû cihê yên ku ji Hikumete nexweş lê civina wan. Bolşevik di wê demê de
li hevberê hukumetê bûn. Li tiştekî hiukumetê xwedi derneketin. Li ber sekinîn.
Di wê demê de yên ku li ber lenîn ji sekinin hebûn. Yên weke Aleksandr Kerensky,
Lenîn bi sixurtiya Almana gunah bar kirin û çûna ser wî de. Lê di wê demê de ku
di serî de Menşevîk bû û piştre nêzîkî Bolşevîkan bû Loen troçkî ji li ber wan
hewldanan di 17 Tirmehê de axiftinaka ku têde Lenîn Parast kir. Troçkî di
axifitna xwe de weha dibêje, "Hewayaka wilo afirandin ku ne em û ne win karin
bêhne bistênin. Li lenîn û Zinoviev wilo bi alçaqî tê êrîş kirin. Lenîn, 30 sala
ku ji bo şoraşê tekoşîne dike. Ez 20 salin li ber bindestkirina xalkê tekoşîne
dikim. Di dewama wê de, ji Militarizme alman nefrete me pêve tiştek bigotin
nabe. Ji ber ku li ber militarizmê alman tekoşîn kir, 6 mih ceza min stand. Vê
herkes dizane. Di vê salonê de bila ti kes ne bêje ku em sixurê almanan yên bi
pere ne".

Di tirmehe de, piştî raparîneka ne biserketi ya Bolsevîkan Lenîn diçê
Fînlanda.Di dawiya tirmehê de di kongre ya 6. de Enternasyonal tevlî Bolşevîkan
dibin. Piştre di Miha Çirî de di vegerihe û li ber hikumetê bi dirişma "Sovyetî
li iktîdarê" ji şoraşa çekdarî re dibe pêşeng. Li ser Hikumetê Hizrên xwe, di
pirtûka xwe ya bi navê "Dewlet û Şaraş"ê de têne ser ziman. Di wê ceribandinê
de, ku ji karkaran pêktê û piştre dise ji aliyê Karkaran ve tê Îptalkirin bahsa
"hikumete Sovyet" dike.

Ji ber ku Alman dayimî bi rojava de di harikin, êdî Lenîn Mohrkirina paxtaka ji
nîşqaşê re vekir. Yên weke Buharîn serokên Bolşevîkan, bawer dikirin ku berdewam
kirina şer, wê li Almanya şoraşê ji bêne. Yê ku nîşaş bi rê ve dibirin Troçkî ji
ji bo herdû aliyan ji bi şertê ku ardên ku di destên wan de li gor berjewende
herdû aliyan lev vegerênin, û ku werine cem hevdû di parast. BI vê yekê, dixwest
riyaka nêvî bibîne. di wê navberê de hevdîtin ji dibûn. Lê ku hevdîtin bi
serneketî bûn, êdî Alman ji bi harikandina xwe ya bi rojava ve berdewam kirin.
Ardên rûsya yên rojava qismekî wê yê mazin kirin bin destên xwe de. Di wê rewşê
de têze ku Lenîn di parast, ji aliyê Bolşevîkan ve hemûkan ve hata bidestek
kirin. Di 3 e adara 1918an de, Lenîn Paxta Brst Litovski imzan kir. Lenîn, Rûsya
ji şerê Cihanê yê yekemîn derxist. Bi vê paxtê Rûsya gelek ardên ku kiribûna
bindestên xwe de careke dî da Almanya û Osmaniyan.

Bolşivîkan di 19 Kanunê de deme ku di hilbijartinan de kem bûn, êdî hêze sovyet
kete devrê de û rêveber parast. Piştre, êdî hin bi hin gelek mirovên ku ji
hundur hatina vêtin bûn. Yên ku ne dibûn li gor, dihatina derxistin. Ev yek weke
şerên navxweyî berdewam kir. Bolşevîk di wê demê de hikimket ava kirin. Bi
Partiya sosyalist e şorasgar ava kirin. Ev, di gelek nîqaşan de weke di nav
Bolşevîkan weke çengên çap hatina ser ziman ş şîrove kirin. Lê di nav hikimetê
de yên ku li hevberê wê paxta Brest litovski hebûn û wan bi wê êdî bi li hevberê
hukumetê rabûn û di ancama wê de Hukumetê ket. Brest litoevki, di komîntern de
tevlihevbûnek çêkiribû. Di serî 1918 de lenîn di bin navê ku karkar xwe bi xwe
bi rêve bibin kampanniyak da dest pê kirin û ji ku pisporti pêşkeve û bi serê bi
rêve herê niqaş da dest pê kriin. Wî li bi vê yekê, xwest ku li xal û zagonên
demokratik bi rêve biirn were kirin. BI dirişma "xwe bi xwe bi rê ve birin"
diaxift.

ÇK, teşkilataka dewletî ye ku ji bo tekoşîna li ber yên ku li hevberê şoraşê
tekoşîn dikirin tekoşîn bike hatibû demazirandin. PIştî ku şoraşa Çirî bû,
piştre êdî gelek xwepêşandan bûn. Di deme şoraşa Fransa de ji yên weke Antonie
Quentin Fouquier ku dadgah ava kiribûn hebûn. Sewcî bû. Lenîn, ji ber ku
tevlihevbûnên bi wî rengî ji hole rake xwest ku saziyakê ava bike û ku li ber wê
bi sekinê. Serokê Saziya şoraşgarî e leşkerî yê kevn Felix Dzerzhinski, bi
pirsiyar kir. Wî ev sazi ava kir û tuzuke wê ji amede kir.

Malbata Çarê rus ya Nikolay duyemîn, piştî şoraşê li Yekaterinburgê dihata
girtin. Di wê demê de ji şer hebû. Artişa Sipî li ber di wê herêmê de di harikî.
Wî çaxê hêze rus ji li wê herêmê li ber Şikestinê bû. Tê gotin ku hingî Sverdlov
ji berpirsiyarên wê herêmê xwestiya ku ji dêla ku bikeve destê hêzên Arşa Sipî
de bila were kuştin. Lê ev yek tenê weke gotinekê ya. PIştre ne bi gelekî re
malbata wî hata kuştin. Ev kuştin, hê ji Dîrpkzan li ser nîşaşê dikin ku ka kê
kuştiya. Hinek dibêjin ku Hêzên Artişa Sipî kuşt û xwest ku bêje hêzên sovyetê
kuştiya ji ku ne kevine dest de bi saxî. Lê ev mijar di tariyê de ma.

Di 15 avêlê 1918 de li Petrograd ji aliyê êrîşkarakî bi navê Mark Allien ve lê
suiqast hata kirin. Hingî ji axiftinaka xwe di vegerehe. Lenîn hingî bi Fritz
Platten re di araba wî de bi hev re li şûn runiştî bûn. Deme ku Êrîşkar
agirdike, hingî, Fritz Platten serê Lenîn di cih de dikişêne xwere û wî xilas
dike. Lê guleyên ku ew agirdike, destê Fritz Platten nişand digirin û wî
birîndar dikin.

Di 30 tabaxe 1918 de Amdamê partiya sosyalist e şoraşgar Fanya Kaplan ku di bake
lenîn ku pêre bi axivê, hingî deme ku li xwe di zîvire, rasti gula êrîşkar hat û
birîndar bû. Êrîşkar sê gula berdanê de. Du gula li mile wî û yek ji li kezebe
wî ya sipî ket. JI ber ku hingî di wê heyeme de hata bawer kirin ku li
nexweşxane ji heya ku êrîşkar li bendî wî bin, ew birina Kremlînê. Li wir, ew
hata derman kirin. PIştre her çend ku baş bû ji, piştî vê buyarê re sihata wî
xira bû. PIştre hinek xwerve xwerin, dihata bawer kirin ku bandûra wan êrîşan ji
di wan xwerveyan de heya.

Di adara 1918 î de Lenîn û bolşevîkan bi hatina gelek sosyalistan ji welatên din
Enternasyonala KOmînîst demazirand. Bi wî awayî ji ne tenê weke sosyalistekî
weke komînîstekî ji hata ser ziman. Navê partiyê berî hingî ji Partiya Komînîst
e Rûsya bû, lê piştre guharî û bû Partiya komînîst e Yekitiya Sovyet, (bi Rûsî
"KnCC").

Di wê navberê de li Rûsya şerê navxwayî ji berdewam dikir. Gelek komên ku hizre
wan jev cude ji rahiştina çêkê ji bo ku Hikumete Sovyet bidina xwere. Her ku
gelek alî ji ketibûn şer de, du ali "Artişa Sor" û "Artişa Sipî" di şerê de
hêzên sereke bûn, di şerê bi hev re. Ji bo ku Artişa Sipî bi ser bikeve Fransa,
Îngilistan û Amerika ji bo ku artişa Sipî bi ser bikeve her çend ku tevlî vî
şerê navxwayî bûbûn ji, bi serneketin. di dawiyê de Artişa Sor ku Leon Troçkî
Serbaziya wê dikir, ku Artişa Sipî û Muttefîkên wê têk birin, êdî wê şerê
navxwayî qizinc kir. Lê piştî ku serketina denazandin ji piştre ji li gelek
deveran de şer û pevçûn berdewam kirin.

Di sala 1919 de ev serketina ku hati bidest zistin, hizre ku bi lenîn re ji
çêkir, ku şoraşê berê bidina rojava û ji serketinê ku pêdivî pê hebe zor ji were
bikar anîn. Ya ji nû ve serxwabûna xwe bidest xistî Komara Polonya duyemîn, di
sadsala 18 de ardê ku ji aliyê Rûsya ve hatibûn bin dest kirin, ku sêhete wan
herêmên ji bike bin dest de, di naqabîna wê Rûsya de hatina ber hevdû çêbû. Û
piştre ev hatina li ber hevdû zîvirê şerê nav sovyet û wê de.Li Almanya ji di wê
demê ji bo şoraşê Yekitiya Spartakusan derketibû. Bi baweriya ku artişa Sor êdî
berê xwe bide Ewropa û şoraşê bêne, hizir derdiketina hole. Lenîn, di wê demê de
ji bo şoraşê, di parast ku artişa sor ji herê û Polonya û di ser wir ve xwe
bigihêne Almanya û Rojava Ewropa û li wanderan ji şoraşê, jê re bibe alikar di
parast. Ji bo ku herê alikariya partiyên komînîst yên vê herêmê û herêmên din ji
bo serketina wan, hewldide. Lê di Polonya de hêzê sovyet ketina wê ya zore
hatina ber têkçûne ve yekê xistibû zorê de.



https://ku.wikipedia.org/wiki/La%C5%9Ffiro%C5%9F%C3%AE

Laşfiroşî, karê jin û mêrên laşfiroş ("qehpik, orospî, fahîşe, gander") ên ku bi
dirav têkiliyên cinsî difiroşin. Cihê ku tê de karê xwe dikin jê re berdêlgeh,
kerxane an jî kêfxane dibêjin.

Bermayiyên ji berî zayînê 3000'î yên Babîlê hebûna berdêlgehan destnîşan dike.
Di destpêka kapîtalîzmê de civak berî bi bajaran dicivin û firotina têkiliya
cinsî jî dibe beşeke mezin ê aboriyê. Îro li rûyê cîhanê bi milyaran dolar dirav
di vê sektorê de digere. Herwekî parek ji jiyana krîmînalîteyê jî li ser
firotina laşê jinedîlan e. Bi sedan cureyên vê sektorê avabûne.

Li piraniya welatan berdêlgeh ne fermî ne, qedexe ne. Li gelekan jî serbest in.
Li gelek welatan mafên jinedîlan kêm in an tên xwarin. Li welatên rojavayê
Ewropayê gelek cureyên berdêlgehan hene. Li Kurdistanê jî bi taybetî li Bakurê
Kurdistanê gelek berdêlgeh hene lê ji ber ku sazûmanî bi tevayî di destê tirkan
de ye, statîstîk nînin û rewşa wan baş nayê zanîn.

Mixabin di vê sektorê de zarok jî tên bikaranîn û li ser laşê zarokan
sazûmaniyeke navneteweyî ya krîmînalîteyê hatiye avabûn. Komên mafyozan bi darê
zorê yan bi dirav ji welatên xizan bi hezaran zarokan berî bi welatên dewlemend
tînin û jiyana wan dişewitînin. Di vê sektora kirêt de nexweşiyên wekî AIDS'ê û
hwd jî belav dibin.



https://ku.wikipedia.org/wiki/LGBT

LGBT (an jî GLBT), kurtkirina tîpên yekem a bêjeyên “lezbiyen”, “gey”,
“bîseksuel” û “transgender” in. Ev kurtkirin carinan wekî LGBTT (gey, lezbiyen,
bîseksuel, transseksuel, travestî) jî tê nivîsandin û ji salên 1990î û vir ve ji
bo têkoşîna mafên hevzayendan wekî navek stareyeke mezin tê bikaranîn. Her çiqas
berê ev peyv wekî GLBT hatibû bikaranîn jî, ji ber ku di nav civakê de nîşaniya
lezbîyen kêm e, tîpa L anîne pêşî. Dawiyê li rojava komelin ji bo înterseksuelan
I û ji bo queer jî tîpa Q pêve bêjeyê kirine (LGBTIQ/LGBTTIQ).

Dîroka LGBT dihere heta dokumantarên nivîskî yên sumeriyan û Misira Kevnare a
B.Z. 2000-3000 a hatiye berhemandin.

Li perestgehin Mezopotamyayê mîna Hindistanê ya heta îroj dihat sepandin, wekî
fahîşeyên pîroz, fahîşeyên hevzayend jî bikardianîn.

Aliyê din pêkan e ku di nav dîroka cihûyan û hîtîtiyan jî şopên LGBTiyan bê
dîtin. Qanûnên Hîtîtiyan ku hatiye heta nuha, rê didan ku mêrên hevzayend bi hev
re bizewicin. Ev qanûn tê zanîn ku qanûna yekem e di warê hiqûqê de destûrî
zewaca hevzayendan dide. Cihuyan berevajiya Hîtîtiyan, di heman demê de bi
têkoşîna li hemberî hevzayendan navdar bûne. Ev têkoşîn piştî sedsalan bûne
bingehên zilm û zorkeriya li dijî hevzayend a şaristaniya Rojavayê.

LGBTyan di Yewnana Kevnare de ku ew yek ji şaristaniya Deryaya Spî ye, tê
texmînkirin ku bi goranî serbest bû. Lê wira rolên hevzayendan bi xêzkirî bûn.
Li gorî norma pederastî, zilamê mezin diket rola aktîf û yên zilamê biçûk (ya jî
ciwan) têdiket rola pasîf û ev dîmen piranî dihat pîrozkirin. Ev rêzdarî xwe di
mîtolojiya yewnaniyan jî rê dida. Wekî mînak rojeke Zeus a xwedê xwe dike
eyloyeke û Ganymedesê ciwa direwîne.

Aliyê din di beşa helbestê de Sapho ya bîseksuel, ew atmosfera demên xwe û
hestên xwe bilêvkiriye. Tê zanîn ku gîmnasiyuma Sapho hebû ku ew sazî tenê ji bo
keçikan vekirîbû. Li gorî çavkaniyan ji ber ku Sapho bi xwendekarên xwe re bi
şêweyeke evînî deng dida, ji Lesbos hatiye sirgûnkirin Sîcîlyayê.

Têkiliyên hevzayendî di dema komarê ya Romaya Kevnare de bi qanûnan dihat
qedexekirin. Lê ev qanûn tenê ji bo welatiyên Romayê dihat sepandin, ji bo yên
din girîngî dihat pê dan.

Di Çîna Kevnare de bi taybetî di serdema xanedana Xanan de (B.Z. 206-P.Z. 220)
hevzayendî gelekî belavbûye

Di Japonyaya Feodal de bi taybetî di navbera hawirdorên leşkerî de hevzayendî
rastiyeke jirêzê bû.

Şaristaniya ereban a li dora Deryaya Spî di nav helbestan de kevneşopiyeke
hevzayendî afirandibûn. Hezar û Yek Şevê ya di salên 1400î de hatiye tomarkirin,
gelek têgînên qala hevzayendî dihewand û mîna dokumanterekî dîroka LGBTiyan
hatiye vekolandin.

Li Efxanistanê heta sedsala 19an ciwanên mîna jinan kinca li xwe kiriye û bi
makyaj perçeyên heremê bûn.

Her çiqas qedexeyên Papa û kardînalan, biryarên dadgehan û înfazan hebûn jî
hebûna LGBT û têkili û evînên wan tê şopandin. Aliyê din dema Ronesans a ku di
sedsalên 15an û 16an de domand, hevzayendî mîna Yewnana Kevnare xuya dikir.
Gelek hunermend u siyasetmedarên wê demê têkiliyên hevzayendî avadikirin.

Hevzayendî li dema Şoreşa Fransayê bi guhertin û rakirina cezayên ku bingeha xwe
ji olê distînin, ji nav qanûnên cezayê hat derxistin.

Di sedsala 19an de pejirandina qanûnên Napoleon Bonaparteê ji aliyê dewletên
Holenda, Spanya, Portûgal, Bavyera û Îtalya, hevzayendî di van dewlatan de jî ji
tawanbarkirinê hat derxistin.

Berî şoreşa zayendî ya 1968an û serhildana Stonewallê ya 1969an, di nav civakê
de ferdên LGBT rastî bêjeyên biçûkxistî, tundiya polîsan û homofobî dihatin.



https://ku.wikipedia.org/wiki/Komara_Makedonyay%C3%AA

Komara Makedonyayê (bi makedonî: Република Македониjа Republika Makedonija),
welateke serbixwe yê nîvgizirta Balkanê li başûrê rojhilata Ewropayê ye. Ev
welat li hemî aliyan ve hatiye dorgirtin û ji rojava bi Albanyayê, ji rojhilat
bi Bulgaristanê, ji bakur bi Sirbistanê, ji bakurê rojava bi Montenegroyê û ji
başûr jî bi Yewnanistanê hatiye dorgirtin. Ji ber astengî û hewldanên
Yewnanistanê, li sala 1993ê Neteweyên Yekgirti navê Makedonyayê bi awayekê fermî
wekî Komara Yûgoslavî ya Kevnar a Makedonyayê (Поранешна Југословенска Република
Македонија "ПЈРМ" Poraneşna Yugoslovenska Republika Makedoniya) pejirand.
Paytextê wê Skopye ye û akincî yên paytextî 600.000 kes in.

Axa niha li bin destê komara Yûgosla-Makedonya a Kevin di pêş da li para herî
başurîn a Komara Yûgoslavyayê bû. Hema piştî Şerê Cîhanî yê Duyê û damezrandina
Komara Sosyalîstî ya Yûgoslavyayê, sînorên niha yên Makedonyayê hatin diyar
kirin û gelê Makedonyayê wekî neteweyeka cida ji Sirbiyan hatin niyasîn. Gelek
desthelat û qiralî yên kevnar, mîna Meqdonyayê ev ax vegirtî ye. Lê dibê ji bîr
nekîn ko Meqdonyaya Kevin piranî ya welatê Yewnanistanê vedigirt û ji bajêrê
Bitolayê bakurtir nediçû. Paştir, li sala 146ê berî bûna Îsay ev dever bû parek
ji Împaratoriya Roma û Bîzansê û li sedsalên 3ê û 4ê bû file (xiristian). Paştir
li sedsala 6ê, desthelata Bîzansiyan li ser devrê nema û komên gelên Slavîyên
bêdîn hatin û xelkên xwecih ên mîna Îllîriyan, Triyakîyan Yewnanîyan û
Latînî-axivan di nav xwe da helandin û asîmîlekirin.

Li sedsala 9'an ev dever bû file (xiristiyan) û piraniya deverê kevt bin destê
Emperatoriya Bolgaristanê a yekê.

Li sedsala 11ê Bîzansiyan dever vegirteve, lê li sedsala 12ê emperatoriya
Bolgaristanê ya Duyê dîsa destehata wan deran girt destê xwe. Li sedsala 14ê
Makedonya bû parek ji Emperatoriya Sirbistanê û çend dehsalekan pişt ra ji bo
dirêjahî ya nêzîkî pênc sed salan kevt bin destê Osmanan.

Piştî herdu şerên Balkanyayê li salên 1912an û 1913an û jihevhilweşyana
emperatoriya Osmaniyan, herêma Makedonyayê di navbera Yewnanistanê
(Yewnan-Makedoniya), Sirbistanê û Bulgaristanê hat vebeşîn. Herêma niha ya
Makedonyayê li wan deman bi navê Južna Srbija, Sirbistana Başurî dihat
binavkirin. Piştî Şerê Cîhanî yê Yekê, Makedonya gehişt qiralî ya nû avabûyî ya
Sirbistan, Kroatiya û Slovînyayê. Li sala 1929ê navê Paşatiya Sirbistan,
Kroatiya û Slovînyayê bû Paşatiya Yogoslaviyayê û bi ser çend herêman da hat
vebeşîn. Navê her herêmekê Banovina bû. Bi vî awayî, Sirbistana Başurî bû Vardar
Banovina.

Li sala 1941ê Makedonya ji layê Hêzên Mîhwer ve hat dagîrkirin û Vardar Banovina
di navbera Bolgaristanê û Elbanyaya-bindestê Îtalyanîiyan ve hat vebeşîn.
desthelata tund û tîja dagîrkeran piraniya xelkê Makedonyayê têhindan ko
piştevaniya Partîzanên Komûnîst ên ser bi Yusip Broz Tîtoy bikin. Piştî dawîbûna
Şerê Cîhanî yê duyê, dema Tîto bûye serokê Yogoslaviyayê, Komara Federala Gelêrî
ya Yogoslaviayê hat damezrandin. Komara Gelêrî ya Makedonyayê bû yek ji şeş
komarên federalîyetê. piştî ko li sala 1963ê navê federalîyetê bûye Komara
Federalî ya Sosyalîstî ya Yogoslaviayê, navê komara Makedonyayê jî bû Komara
Sosyalîstî ya Makedonyayê. Li sala 1991ê bi awayekê aştîyane ji Yogoslaviayê
cida bû û "Sosyalîst" ji navê xwe havêt.

Welat bi awayekê fermî roja 8'ê rezberê 1991ê wekî roja serxwebûnê pîroz dikitê
herçend e ko li goreyê qanûna bingehîn, dikarit piştî rapirsiyê ji xelkî hundirî
her yekîtîyeka kevne komarên Yogoslaviayê bibit. Li salên 1990an û şerên kevne
komarên Yogoslaviayê, Komara Makedonyayê ji şeran bi dûr ma, lê bi şerê Kosovoyê
li sala 1999an ew jî têkhilî alozian bû. Hingî pirtir ji 360,000 kesên bi regez
Elbanîyan ji ber şerî ji Kosovoyê revyan û li Makedonyayê bûn penaber. Herçend e
ko penaber zû vegeryan, lê Albanyayî yên tundrê li herdu aliyên sînorî daxwaza
biserhev-ve girêdana herêmên Albanyayî kir. Li Adarê heta Xêve (Hizîran)a 2001ê,
şerekê kurtdem dinavbera arteşê Makedonyayê û serhildayên Albanyayî çêbû. Ev şer
bi mayîtêkirina hêzên aştîparêzên NATOyê dawî bû. Li goreyî Rêkkevtina Orhîdê,
hukmetê sozda ko mafên kultûrî û sîyasî yên zêdetir bidit kêmaniya Albanyayî.
Aliyê Albanyayî jî pejirand ko dest ji hemî bizavên xwe yên cidaxwaziyê berbidit
û pênasînê bi hemî bingehên hukmeta Makedonyayê bikit.

Rolê Serokê Komarê rolekê teşrîfatî ye û desthilata serekî di destê Serokê
Hukmetê da ye. Serkomar fermandarê giştî yên tevaya hêzên çekdarên welatî û
serokê Civata Tenahî ya Neteweyî ye. Ew ji bo pênc salan dihêt hilbijartin û
nabit zêdetir ji du caran xwe bernavê hilbijartinan bikit. Serkomarê niha Branko
Crvenkovskî ye.



https://ku.wikipedia.org/wiki/Koban%C3%AE

Kobanî (bi erebî: عين العرب‎, lat. ʿAyn-al-ʿArab), bajarekî kurdan e, li başûr
rojavayê Kurdistanê, ew li ser sînorê di navbera Sûriye û Tirkiyeyê de ye, li
hemberî bajarê Sirûcê yê li aliyê tirkî. Kobanî nezîkî 160 km bakurî rojhelatê
Helebê ye, Kobanî li rojhelatî Firat e 30 km navbera wê û Firat de heye,
piraniya xelkê li ser çandiniyê dijîn.

Şêniyên Kobaniyê û gundên wê bi tevahî kurd in, ji bilî malbatên polîs û mamûrên
dewletê yên ji deverên din hatine. Ta salên heftêyan jî malên ermeniyan lê hebûn
lê yek bi yek bar kirin Helebê yan welatên din, Ermenistan jî di nav de. Êlên
Kobaniyê yên mezin eşîrên Berazî û Kêtikan in. Serdarên navdar yên Berazan Bozan
Beg û Hirço Beg bûn. Ji aliyê Kêtikan yê herî navdar Besrawî Axa bû. Bozan Beg
di dema xwe de nûnerekî (mebûsekî) Rihayê bû, di Meclîsa Millî ya Mezin a
Enqereyê de. Kurê birayê wî Hirço, Şahîn Şahîn, di salên 50yan de li Şamê nûnerê
parlemana Sûriyeyê bû û Hirço yek ji sazdarên komeleya Xoybûn bû. Şêx Salih, ku
ji Amûdê hatibû û rêberiya terîqeta neqşebendî dikir, yek ji navdarên bajêr bû,
wekî Mele Mislim, Miftiyê Kobaniyê, Meçhan Axa ji Kaniya Ereban, dengbêj Mişoyê
Bekebûrê, Baqî Xido, hunermend Reşîd Sofî, Miço Kendeş ( Miço Kendes) û herweha
birêz Polat Can û Jan Dost, çendek in ji nivîskar û rewşenbîrên kobanî yên
navdar in. Piraniya xelkê gundên bi Kobaniyê ve girêdayî xwe bi çandiniyê ve
mijûl dikin. Di van salên dawîn de li Kobaniyê pîşesazî jî berfireh bû.

Kobanî li dû ketina Dewleta Osmanî, li dawiya şerê cîhanî yê yekem ji aliyê
fransiyan ve li ser rûbareke di navbera gundê Kaniya Ereban (di kutûgên
Osmaniyan de: Arabpinar[çavkanî pêwîst e]) û gundê Kaniya Murşid de hat
şênkirin. Kurmancên herêmê navê ku fransiyan destpêkê li vê şûnê kiribûn
"Companie" (ligor nivîsa kurmancî: Kompanî) ligor zimanê xwe wergerandin
Kobanî[çavkanî pêwîst e]. Pêş 60 salan, kesên şênkirina wê dîtibûn, dîroka
şênkirina bajêr dizanibûn. Lewma navê Kobanî di arşîvên Osmaniyan de tune. Navê
erebî Eyn el-Ereb ji navê Arabpinar hatiye, yanê wergera navê kurdî "Kaniya
Ereban" e. Ligor nivîskarê kurd Şahîn Soreklî[çavkanî pêwîst e] ji hinek kesên
ji herêmê, herêma ew bi xwe lê ji dayik bûye, bihîstiye, navê "Kaniya Ereban" li
wê şûna li ser rûbarê, îroj rojhilatê Kobaniyê, hatibû kirin, çimkî havînê
koçerên ereb pezê xwe lê av didan. Ta pêş destpêkirina raperîna sûrî, erebên ji
berriya di navbera Reqayê û Kobaniyê de havînan pirêzeyên (erdên) kurdan li dû
paleyê ji wan dikirîn û pezê xwe lê diçêrandin. Payîzê dîsa li warên xwe
vedigeriyan.

Firehbûna erdê Kobaniyê 3000,23 km 2 ye. Hêjmara şîniyê wê li gorî serjmara
dewletê di sala 2000î de 204.653 mirov in[çavkanî pêwîst e]. Li gorî nexşeya
Kurdistanê, Kobanî û herêma Deşta Pîrsûsê yekser bi Rihayê ve girêdayî bûn. Di
nav dewleta Sûrî de Kobanî bi Helebê ve girêdayî bû. Li rojavayê bajarê Kobaniyê
bi 30 km çemê Firatê (Ferêt) derbas ji aliyê Tirkiyeyê derbas aliyê Sûriyeyê
dibe. Kobanî bi derûdorê 80 km dûrî bajarê Rihayê ye.

Kobanî, di parêzgeha Helebê de ye, ji navenda bajarê Helebê bi 150 km dûr e. Li
bakurê wê sînorê dewleta Turkiyê ye Kaniya Murşid. Li başûrê wê bajerokê Sirrînê
heye û li başûrê rojhilat bajarê Reqayê heye. Li aliyê rojhilat bajarokê herî
nêzik Tilebyad e. Bajerokê herî nêzik li rojava Cerablus e (li rojavayê şûna
Ferat dikeve nav erdê Sûriyeyê).

Herêma Kobaniyê ji zewiyên deştî û yên qeracî (girên ne weqa bilind) pêk dihêt.
Gundên li aliyê rojhilat ta gundê Tilêcbê wek gundên Deşta Pîrsûsê dihên nasîn.
Li başûrê bajêr Girê Miştenûrê heye û ger mirov ji wir ber bi bashûr ve biçe,
erd bi piranî qeracî ye. Li dû derûdorê 30 kîlometrên mirov dîsa digihê Çemê
Ferêt, çimkî Ferat li dû ku dikeve nav erdê Sûriyeyê xwe ber bi rojhilat ve
badide. Rojên îroj av li Kobaniyê, bi taybetî salên bêyî berf û kêmbaran, hindik
e. Ta dû nîvê yekem ji sedsala 20an golek li Kaniya Murşid hebû û rûbarek ber bi
rojhilat ve diçû, di navenda Kobaniyê re derbas Deşta Pîrsûsê dibû. Li Kaniya
Ereban jî kaniyek hebû, ji bilî ava Qinaya Romanan. Hemî bi derbasbûna demê re
miçiqîn.

Daniştvanên Kobaniyê Kurmanc in û zimanê wan yê devokî Kurmancî ye. Ta pêsh çend
salan jinên bajêr û gundên wê kincên Kurmancî, Kiras, xeftan, derpeyê dirêj di
bin de, bervanek û sixme li xwe dikrin û jinan kofî, keçên berbext tac û rext
didan ser serên xwe. Mêran kiras li xwe dikirin û çefî û egala erebî bi kar
dihanîn. Lê di van salên dawîn de, bi taybetî li bajêr, pirraniya ciwanan, bi
keçan û lawan ve, dest pê kirin kincên ewropayî li xwe kin. Xelkê herêma
Kobaniyê bi mazûvaniya xwe navdar in, mêvanhez in. Gellek ji Kurdên aliyê
Tirkiyeyê salên heştêyan bi alîkarî û ma’zûvaniya wan derbas welatên din bûn.
Çiqa rewş aborî ya hinekan ji daniştvanên herêmê ne weqa baş bûya jî xelkê
herêmê ta çend salan berê di jiyana xwe de bextiyar bûn. Ji ber ku pirraniya
xelkê endamên eşîran bûn, endamên civatê bi hev re alîkar bûn. Li herêmê dawetên
bi dahol û zurne, govend û şahî, payîzê, dema ciwan li dû mewsiman dizewicîn,
hebûn. Bi dehan, li hinek şûnan bi sedan, merî û mêvan beşdare van dawetan
dibûn. Li Kobaniyê û doraliyên wê hinek xwaringehên mezin di salên dawîn de
vebûn. Dema Newrozê bi hezaran derdiketin ser kaşê Miştenûrê bo pîrozkirina
cejna neteweyî. Ev hemî ji meha 1emîn ya sal 2014 û şûn ve bi encama koçkirinê û
penaberiyê hat guhertin.

Li herêma Kobaniyê û ya Pîrsûsê eşîrên Kurdanên navdar ji demên par ve hebûne.
Ta nîvê dûyemîn ji sedsala 20emîn beglerên wek Bozan Begê û Hirço Begê (Bozan û
Mustefa Şahîn li Mekteleyê) ji Berazînên û Besrwaî Axa ji Kêtikan xwediyên
pêkanî û rolên mezin bûn. Mechan Aẍa jî serdarekî Pîjan bû (li Kaniya Ereban
bû). Gelek axa û malmezinên Kurdên li vê herêmê bi nav û deng bûn. Herêma
Kobaniyê yek ji herêmên Kurdistanê û Sûriyeyê ye ku tê de bandorên erf û adetên
eşîrvaniyê zindî man û di zihniyeta daniştvanên herêmê de xwedan rol bûn. Eşîrên
din jî li herêmê hebûn, wek Şêxiyan, Bêskan, Zirwaliyan, Zînikliyan, Şedadîyên,
I’lêdînan, Mi’êfiyan û yên din. Hinek ji wan şaxên ji eşîrên mezintir bûn wek ya
Berazîyên û ya Kêtikan. Hevgirtina endamên eşîran û bandora wan di salên dawîn
de kêm bûn. Bi hatina sedsala 21emîn re bandor ji gelek alîyen ve bi sînor bû û
li herêmê beg û axayên navdar û bi hêz nemabûn.

Kobanî ji çar navçeyan pêk dihêt: Navçeya Kobaniyê bi xwe, Şêxên li Rojava,
Sirrîn li başûr û Çelebî li rojhilatê başûr. Şêxên bi xwe ne gundekî Kurdên e.
Ew li aliyê rojhilatê Çemê Firatê hema - hema gundê tenê ye ku gundekî Ereban e.
Li doraliyên Sirrînê û Çelebiyê çend gundên Ereban jî hene. Bêhtir ji 321 gund
li herêma Kobaniyê hene. Helinc, Şêran, Şerran Tilêcbê (Til Hacib), Tilxezal,
Bozik, Qilhedîd, Qûmlix, Minaz, Mezrê û Sûsan hinek ji wan gundan in. Gundê
Kaniya Murşid li rojhilatê Kobaniyê û gundên Kaniya Ereban û Mikteleyê li
rojhilatê wê di salên dawîn de bûn beşên ji Kobaniyê.

Li hinekan ji gundên herêma Kobaniyê bermayiyên dîrokîyên kevnar hatine dîtin,
lê bi piranî ji wan şûnan hatine rakirin û li kevnarxaneyên bajerên mezin, yek
ji wan Heleb, hatine bi cîh kirin. Gelekên din hatine dizîn û wenda bûne. Li
Şêranê, ji bo nimûne, dû pêkerên şêranên ji kevirê reş hebûn, lê ji wir hatin
birîn û li Reqqayê hatin danîn. Li ser Girê Miştenûrê şikeftên dîrokî hebûn, lê
hinek ji wan hilweşiyan yan tiji xwelî bûn. Li herêmê gelek zêwiyên pîroz berê
hebûn, lê bi derbasbûna demê re neman. Zêwîya Xanmamed û Zêwîya Kurikê dû ji wan
in. Demekê dêrên Ermeniyan jî li Kobaniyê hebûn. Ya mezin ji wan li nêzikî
xwendegeha Ermeniyan ya li başûrê navenda bajêr bû û du dêrayên biçûktir hebûn,
lê bi mişextkirina an ji Ermeniyan rê dêrên wan jî neman. Dest pêk a sedsala
21emîn ji bilî 2-3 Ermeniyan kesek li Kobaniyê nemabû.

Divêt bihêt gotin ku rola Ermeniyan di şênkirin û pêşvexistina Kobaniyê de pir
mezin bû. Ermenî dest pêka salên sedsala 20emîn ji aliyê Tirkiyeyê rewiyabûn û
hatibûn nav Sûriyeyê. Gûman tê de niye ku ew bi alîkariya desthelatdariya Fransî
li Kobaniya dest pêkê hatibûn bi cîh kirin. Bi kêmasî te dawiya salên 50ahn
piraniya şêniyê beşê bakûr ji Kobaniyê, beşê li bakurê rûbarê, Ermenî bûn, lê
Ermenî li aliyên din jî hebûn. Dêrayeke wan ya mezin û yek yan dû dêrayên biçûk
hebûn. Her weha xwendegeheke Ermeniyan li kêleka qada bajêr hebû. Pîşesazên
Kobaniyê te dawiya salên 50han hema-hema hemî Ermenî bûn, ji makînêsan û
lihêmciyan bigir ta ne'ilbend û kulavçiyan û qilêçiyan. Dest pêkê ew her wûha
xwediyên qehwexaneyan û firoşgehan bûn, wekî Qehweya Karmên, Dukana Lîwon ya ku
gelek ji babetên meyê û cigareyan difirotin, û dukana Canîgê Qesab. Berber û
qondrecîyên dest pêkê jî yan Ermenî yan Sûryanî bûn. Gelek şagirtên Kurd li ber
destê Ermeniyan fêrî karên pîşesazî bûn. Piraniya şofêrên des tpêkê jî Ermenî
bûn, wek Almaz Bêdo û lawên wî; wek Lawo û brayê wî Stîpan. Navbera KurmancÊn û
Ermeniyan gelekî baş bû û gelek ji wan hevalên ji hev nêzik bûn. Çi kêşeyên olî
ta salên 50han di navbera Kurmancên Misilman û Ermeniyên Xiristiyan de nebûn.
Hemî Ermeniyan bi Kurmancî dizanibûn û gelekan ji wan wek Kurmancan dipeyivîn.
Di nav Xiristiyanan de çend malbatên Sûryanên jî hebûn, wekî Mecîdê berber.
Salên 40an bi kêmasî du malên Yahûdiyan jî li Kobaniyê hebûn. Li herêma Kobaniyê
Ereb nebûn, ji bilî ma'mûr û cendirmeyên li Kobaniyê bixwe. Ger çend malbatên ji
paşerehên Erebî hebûna jî ew bi ziman, ferheng û adetên xwe bû bûn Kurmanc.

Ji roja ku Rojavayê Kurdistanê ji bakur hate qutkirin û heta roja me ya îro,
gelê Rojevayê Kurdistanê her tim himbêza xwe ji hemû şoreş û şoreşvanên beşên
din û bi taybetî jî yên Bakurê Kurdistanê re vekiriye. Me li jor behs kiribû ku
şervanên Kurd ên Berazî li gel Osman Sebrî li hember Tirkan çalakî pêk anîn û
hewl dan xwe bigihînin şoreşa Agirî. Her wiha jî serok eşîra Beraziyan Şahîn
Begê Mîran di avakirina Komela Xoybûn de rolek sereke leystine. Her wiha jî
Birayê wî Bozan Beg ji aliyê destlatê ve hatiye binçav kirin. Di heman dem de,
gelê Kobanî wek hemû Kurdên Rojavayê Kurdistanê piştgiriya şoreşa Başûr jî
kirine. Di havîna sala 1979-an de Serok Apo ji bakur derbasî rojevayê Kurdistanê
bajarê Kobanî bû û pişt re jî Kobanî bû dergehê herî girîng ê derbasbûna
partisan û şervanên PKK. Wis ajî Kobanî bû yekem qada ku himbêza xwe ji şoreşa
PKK re vekir. Bi hezaran ciwan û keç beşdarî şoreşê bûn û li sere çiyayên
Kurdistanê li hemberî neyarên gelê Kurd şer kirin, bi sedan ji wan xwîna xwe ya
pak di riya azadiyê de rijandin û bi hezaran jî hîn li sere çiyayên Kurdistanê
şer dikine. Kobanî di riya azadiyê de gelek zarokên xwe yên qehreman qurban
kirin, wek Şîlan Baqî, Dîcle, Akîf, Halim, Sebrî, Perwîn û bi dehan ji şehîdên
qehreman.



https://ku.wikipedia.org/wiki/Kelt

Kelt (latînî: celtae an galli, yewnanî: keltoi an galatai) gelekî di demên antîk
de li Ewropa û Anatoliyayê dijîbûn. Di edebiyata kevin ya gelên Ewropayi de,
navê >>kelt<< bo kesên ku li başur rojavayê Ewropayê an jî hin eşîrên Nîvgirava
Îber û Gaulan dijiyan dihat bikaranîn. Zimanê gelên keltî jî yek ji şitlên
zimanên hind-ewropî ye.

Gelek gel û eşîran peyva kelt jibo niyasandina xwe bikaraniye. Lê heta berî
sedsala 18'ê jibo tevaya gelên ku bi zimanek ji zimanên keltî diaxivin nedihat
bikaranîn. Di demên kevnar da, Yewnanî û Romanan peyva kelt an jî selt jibo
tevaya neteweyên bakurî ku xwediyê ferheng û kultureke cuda bûn dihat bikaranîn.

Çiqas niha xelkên ku bi zimanê keltî diaxivin tenê li beravên Okyanûsa Atlantîk
dijîn jî, demekê zimanê wan zimanê baladest yê piraniya Ewropayê, ji Îrlandayê
heta Nîvgizirta Îberiyayê li rojhilat, û ji bakurê Îtalyayê heta Serbiyayê li
rojava, belav bûbû. Destkevtên şûnwarniyasî an arkeolojî nîşandidin ku li pîtka
(kopîtka) desthilatdariya xwe li sedsala 3ê berî zayîna Îsayî, selt heta
Ewropaya Rojhilatî û Asyaya Biçûk jî belav bûbûn.

Kelt di dema xweya herî belav bûyîn de li rojava Îrlanda, Îngîltere, Spanya û
Fransa, li rojhelat jî heta Macaristan, li başûr heta Îtalya, û Anatoliya belav
bû bûn.

Ji aliya zimannasan zimanê keltî di malbata zimanên hind-ewropî yên rojava de
ye. Zimanên keltî îroj jî li Wales (walesî, gallî an kimrî), Îrlanda (îrlandî),
li wir di 1922'an vir de bi îngîlîzî ve zimanê fermî ye, Skotland
(skotlandî-gallî in û li Bretagne (bretonî (ew ji aliya koçerên ji Brîtanya de
Sedsala 5'an de hat anî bû) tên axaftin. Manx an manks li girava Man di 1970'an
de mir, kornî li Cornwall di sedsala 18'an de mir. Li nîvgirava Îber keltîberî
hat axaftin.

Zimanên keltî gorî şuna tê axaftin di bin bandora zimanên li wir sereke
(domînanat), wek li Brîtanya îngîlîzî, de mane.

Biwêjê Keltan di çavkaniyên yewnanî de 6. sedsala b.z. de wek Keltoi derbaz
dibe.



https://ku.wikipedia.org/wiki/Johann_Wolfgang_von_Goethe

Johann Wolfgang von Goethe (1749–1832) romannivîs, helbestvan, zanistvan,
firmesun û deh salan wezîrek elmanî bû.

J. W. Goethe di 23ê gelawêja 1749an de li Frankfurtê ji dêya xwe bûye. Ji ber ku
dê û bavê wî bi zanist û hunerê ve mijûl bûne li hawîrdoreke hunerhez mezin
bûye. Di şanzdehsaliya xwe de ji bo perwerdehiya hiqûqê çûye Leipzigê. Piştî ku
ji ber nexweşiya xwe vegeriyaye Frankfurtê li ser wêje, kîmya û olê xebitiye. Di
sala 1770an de çûye Strassburgê û li wir helbestvanê herî navdar ê wê serdemê,
Herder nas kiriye û bi saya Herder bêtir giringî daye helbestê û bi vî awayî
dirûvekî nû daye helbesta elmanî. Di sala 1774an de "Jana Werther" nivîsandîye.
Ev roman wek destpêka berhemên kemilî yên Goethe tê binavkirin.

Di sala 1786an de çûye Romayê û heya sala 1788an li wir maye. Di van du salan de
şaristaniyeta Yewnan û Romayê vekolandiye. Piştî vê serdanê di berhemên wî de
bandora herdu şaristaniyetan zêdetir bûye. Wî şanoya xwe ya bi navê Egmont li
Romayê nivîsiye.

Di sala 1808an de bi handana Schiller berga şêþîn a berhema xwe ya navdar Faust
qedandiye. Wî berga duwem ya vê berhema giranbiha çend hefte berî mirina xwe
temam kiriye. Goethe di 22yê Adara 1832an de çûye ser dilovanşya xwe.



https://ku.wikipedia.org/wiki/Hest%C3%AE

Hestî (carina jî, hestû) an hêstik (bi latînî: os) kelexê barhêl e, ko karê wî
rahiştina laş e. Hestî kelexê di skeletê laşê mirov û kakerîkê de ye. Kakerîk bi
dawiya hin hestûyan ve, di zengelor û di guh de ye. Hestî ji hemû kelexên din
hişktir e. Ko mirov ber bi kalbûnê ve diçe hestî pûç dibin û zûtir dişkin.

hestû, bi du awayan di laş de heya. awayê ku mirov jê re karê bêje Kakerîk û
awayê ku mirov hestûyê asayî yê ku heya. Hestûryê Kakerîk, ne weke hestûyê laşê
yê din hişka. Lê ku mirov mirov hestû bêne ser ziman hemû hestû jî, bi çermikekî
re rûgirtî ya. Ew çermik, hestû xwedî dike. Wekî din jî di xisar û zîyanên ku
têde bibin di buhurîna wan de û di stûrbûn û mazinbûna wê de jî xwediyê awayekî
xwedîkirinê ya. Ew mixka di hundurê hestû ya ku xwediyê çavikan a, di valahiya
hestûr de di awayekî zer de ya. Di serê hestû de weke ku di awayekî sor de ya.
Ev rewş hemû di temenê bûn û pêşketina wan de û di mazinbûn û hişkbûn û zexmbûna
hestû de ew çermikê pergî. Nexweşiyên hestû yên weke yên helîna hestû bi jêçûna
wê re dibê. Halîna hestû, ew rûpistiya ku li ser metabolîzma hestû ku heya bi
halîn û ji serçûna wê re dibe. Bi wê re mirov karê vê bêje ku ew mînarale ku
asta wê kêmbûna wê, wê bê sedeme halîna hastû.



https://ku.wikipedia.org/wiki/Herodot

Herodot an jî Herodotê Halîkarnasosî (bi yewnanî: Ἡρόδοτος Ἁλικαρνᾱσσεύς,
Herodotos Halikarnasseus), (rawejî 484 b.z.), † (425 b.z.) dîrokzan û nivîskarek
yewnanî bû. Qasî ku tê zanîn Herodot dîroknasê herî pêşî ye, Marcus Tullius
Cicero ji bo wî gotîye "Bavê Dîrokê". Ew bi pirtûka xwe ya bi navê Dîroka
Herodot tê naskirin.

Herodot li Halîkarnasosê, Bodruma îro li Tirkiyeyê, hatiye dinê. Li gorî
ensîklopediya bîzansî ya Sûda (Souda), li ser Dîrokê, wî hewldaye hukûmeta
stemkar bide erdê, lê bi ser neketiye. Ji ber vê yekê, ew çû Girava Samosê xwe
li wir veşart. Paşê ew derkete gerekê û çû welatên farisan, Misir, Babîl,
Ukrayna, Îtalya, Sîcîlya, Atînayê. Ew careke din venegeriya Halikarnasosê. Dema
çûyî Atînayê wî bi kesên mezinên wê demê re pêwendiyên xurt danîn û di nav van
kesan de Sofokles û Perîkles jî hebûn.

Herodot pirtûkekê li ser dîrokê û gerên xwe bi nave Dîroka Herodot nivisand. Ev
pirtûk para bêhtir li ser împeratoriya Farisan, Misira kevin, Med û jiyana
rojane ya gelên wî dîtî bû.



https://ku.wikipedia.org/wiki/Guillaume_Apollinaire

Guillaume Apollinaire ( 26 Tebax 1880 Roma, Îtalya - 9 Berfanbar 1918 Parîs,
Fransa ) Helbestvan û Rexnegîrê Fransî ku bi eslê xwe îtalyan e. Nûnerê herka
kubîzm, dadaîzm, surrealîzm a ku di serê sedsala 20'î de dest pê kirine. Û
navbavikê surrealîzmê û orfîzmê ye.

Navê wî yê rastî Wilhelm Apollinaris de Kostrowitsky e, di sala 1880 de li
Romayê çêbû ye, bavê wî îtalyan, dêya wî polonî ye. Li Collège Saint-Charlesa ku
li Monacoyê ye hîndekarîya franskî dît. Di 1902'an de li Parîsê bicîbû. Li
Cannes û li Niceyê li çend dibistanan hindekariya xwe domand. Di 1903'yan de
kovara ku navê wê Le Festin d'Esope ye derxist.

Li Fransayê bi Pablo Picasso û bi André Derain re hevnasînek wî pêk hat. Çû
Rhinelanda Elmanyayê û li wêderê demekê mamostetî kir. Di van salan de helbestên
wî di nav helbesta fransî ya nûjen de cî digirt.

Di salên pêş de kubîzma ku di wêneyê de dest pê kiribû wî di wêjeyê de nexasim
di helbestê de bikaranî û bi hawî jî surrealîzm jî pejirand.

Nivîsên xwe yên di warê lêkolînê de yekem û helbestên xwe tevlî gravurên hinek
wênesazan weşand. Di sala 1913'an de ji helbesta 15 salên dawî bi navê Alcools
neqîneyek weşand. Ji kubîzmê veqetiya û herka orfîzmê ya ku pêşengiya wê ew
bixwe kir pejirand.

Apollinaire, di Şerê Cîhanê yê yekem de ji serê xwe brînek gran girt û di sala
1918'an de li Parîsê ji şewbê mir.



https://ku.wikipedia.org/wiki/George_W._Bush

George Walker Bush (z. 6'ê Tîrmeha 1946'ê), hatîîye jiyanê serkomarê 43'ê yê
Welatên Yekbûyî yên Emrîkayê ye, ko ji 20'ê Befirbara Paşîna 2001'ê û vir ve
serkomar e. Ew li sala 2004'ê ji bo cara duyê hat hilbijartin û niha gerra wî ya
duyê ya serkomarîniyê ye. Berî bibit serkomar, ew ji sala 1995'ê heta 2001'ê
Hakimê 46'ê yê wîlayeta Têkzas bû. Ew endamê Partiya Komarîxwaz e û ji malbateka
ji alî yê siyasî ve herî bibandor li WYE ye. Babê wî serkomarê 41ê yê WYE buye û
birayê wî yê biçûktir, Jeb Bush hakimê wîlayeta Florîdayê ye. Corc serkomarê
yekê ye ko bawernameyeka Mastera Zanistan di rêvebirinê da heye.

Ew bi Serkomarê Şerî dihêt binavkirin û ji roja dubare hatin hilbijartina xwe
heta niha ji ber arîşeyên mîna Şerê dijberî Tirskariyê (Terror), Şerê Azadiya
Îraqê, Şerê Efxanistanê, Zîndana Guantanamoyê, Bahoza Katrînayê, Zîndana
Ebûxirêbê, û gelek arîşeyên navxweyî û derveyî li ber rexneyan e.

Li Nû Hêyvina wîlayeta Kinêtîkita WYE hat dinyayê. Ew kurê mezinê babê xwe,
George H. W. Bush, û dayika xwe Barbarayê bû. Bapîrên wî li sedsala 17'ê ji
Inglistanê hat bûn WYE. Dema ew hêşta du salî, daybabên wî ji Kinêtîkitê ber bi
Têkzasê barkir. Ew digel 4 xweşk û birayên xwe; Jeb, Neil, Marvin û Dorothy yê
li Hustunê mezin bû. Xweşkeka wî li sala 1953'ê li jiyê 13 saliyê bi nesaxiya
Şêrpenceya Xirokên Spî yên Xwînê anko leukemiayê mir. Bapîrê Corcî, Prescott
Bush sênator bû û babê wî jî ji sala 1989'ê heta 1993'ê serkomar bû. Hindek
caran ji ber navê babê wî, bi şaşî dibêjin Corcî Corc W Bûşê Biçûk. Lê babê wî
George H. W. Bush e, anko "H"ek zêde heye. Jeb, birayê wî du gerran hakimê
Florîdayê ye. Bandora malbata Bûşî di siyaseta Partiya Komarîxwaz da berfireh û
kevnar e.



https://ku.wikipedia.org/wiki/Folklor

Folklor (peyv ji îngilîzî folklore tê) an jî zargotin edebiyata gelêrî û zanista
gel e. Roja îro ji aliyê folklornas û zanyarên gelêrî ve tê berhevkirin,
nivîsandin û belavkirin. Berhevkarên giring ên folklora devkî ya kurdî
nivîskarên wekî Ordîxanê Celîl, Celîlê Celîl, Zeynelabidîn Zinar, Hîlmî Akyol û
gelekî kesên din in.

Peyvika ”folklor” cara pêşî li Londrayê sal 1846, ji aliyê William Thomasî
(1803-1885) ve di kovara ”Athenaeum”ê de hatiye bikaranîn. Vî camêrî wek
“Folk-lore” bi kar aniye. Piştre jî Elmaniyan peyvika “folklore/volklore”yê bi
kar aniye. Hin bi hin ev peyv li dinyayê (xasma jî li nava neteweyên ku zimanê
wan Hinoewrûpî ye) belav bûye u ketiye nêv zimanê kurdî jî.

Li Yekîtiya Sovyetan Eskerê Boyîk û çend kesén din, xasma jî malbata Calîl (Prf.
Ordîxanê Celîl, Prf. Celîlê Celîl, Celîla Celîl) xebateke héja kirine, her yekê
çend berhemên folklorî amade kirne.

Li Swêdê jî Zeynelabidîn Zinar 1.710 perçeyên folklorî berhev kirine û di deh
cildên XWENÇEyê [1] de dane weşandin.



https://ku.wikipedia.org/wiki/Fam%C3%AEle

Famîle (riweknasî) (bi latînî familia) di birêkûpêkiya yan dabeşandina biyolojîk
a riwekan de navê hiyerarkiyekê ye. Bêje herwiha di cîhana ajalan de tê
bikaranîn.

Ev rêmana han ji Pierre Magnol tê ku sala 1689'ê wî li riweknasiyê (botanîk)
zêde kiriye. Riweknasên mezin Linné û Antoine-Laurent de Jussieu ji dêl vê
têgînê ve, „Ordines naturales“ (=„pergala xwezayî“) bikaranîne. Lê di sedsala
dawiyê de riweknasên nûjen li ser bêjeya famîle bihevkirine, bêhtir wê
bikartînin.

Famîle ji cure (riweknasî) yan cins (riweknasî)ên riwekên hevpar, bînan û
hevşêwe pêk tê. Famîleyên riwekan bi paşpirtika -ceae û yên ajalan jî bi -dae
bidawî dibin. Binavkirinên kurdî pirranî navê xwe ji riweka herî navdar a
famîleyê digirin û bi paşpirtika pirhejmariyê -(y)an bidawî dibin. Bo mînak
sosin, famîleya sosinan. Ev forma han herwiha di binavkirinên êlên (eşîr) kurd
de tê bikaranîn. Navê nêrza Sîn/Sîno, di çerxa demê de bûye navê êla
Sînemiliyan. Ango, zarokên Sîn ê Milî/Milanî. Wekî tê zanîn Milan eşîreke mezin
e.



https://ku.wikipedia.org/wiki/Ey%C5%9Fe_%C5%9Ean

Eyşe Şan (z. 1938 Amed − m. 18'ê berfanbarê 1996 Îzmîr), stranbêjeke navdar a
kurd e.

Di dîroka serhildana çand û hunera Kurdistanê de, yek ji wan hunermendên ku li
diji siyaseta çewt û asimilasyona reş û bi hêza Kemalistan li bakurê Kurdistanê
mina şêre jinekê li berxweda Eyşe Şan bû. Eyşe Şanê bi wi dengê xwe yê şilik û
nazik, bı wan kılamên xwe yên resen, gotina bav û kalên me anko (şêr şêre çi jin
çi mêr e) di çax û serdemekê de da ispatkirin ku komara stemkara Tirkiyê xewna
ji holê rakirina gelê Kurd û hemû taybetmendiyen kulturi û çandiyên Kurdan
deqideyekê jı serê xwe dernedixistin.

Eyşe Şan ku di nava civata Kurdan da bi navên mina Eyşana Kurd, Eyşe Şan, Eyşe
Xan, Eyşana Osman, Eyşana Eli û Ayşa Şan tê nasîn di Mijdara sala 1938'an li
bajarê Diyarbekirê hat dinê. Ji aliyê bav û dê de xwedî malbatek mezin û
navdare. Navê diya wê Heciye Xanim û ji êla Hacî Mistefa Begên Erziromê ye, navê
bavê wê jî Osman e û ji eşîreta mezina Cibriyan e. Bavê Eyşe Şanê Osman bi xwe
ji dengbêjeki navdar û herwiha miroveki gelek dindar û xwedêtirs bû.

Di nava Kurdan de hunera dengbêjiyê mîna kaniya avê bêdawî ye, hertim dizê û
çiknabe. Dengbêjên Kurd di vê navê de tesîrek mezin li ser hesta huneriya Eyşe
Şanê lîstin e, çımki herdem dîwanxana mala bavê wê ji dengbêjên herêmên cûr bi
cûrên Kurdistanê tejî bû. Li mala wan dengbêjên dengxweş didan ber hev û tev
heya roja din berê sibê bi hev re distrîn. Di vê navê de dengbêjê ku ji herkesî
dengxweştir û hostatir derbiketa di dawiyê de ji aliyê xwediyê diwanê xelatek
baş distand û herkesi ew piroz dikir. Ev e´detê qenc bı hezaran sale ku hê ji dı
nava Kurdan de dıdome û bi taybet ji giregirên Kurdan, Axa û Begên xwedi gund
herdem deriyê kûşk û dîwanxaneyên xwe ji dengbêjên Kurd re vekiri hiştine û
malên wan bûne xwindingehek ji bo bi hêzkirina edebiyata şifahî (devki) ya
Kurdan. Dema mirov jiyana dengbêjê mezin Evdalê Zeynikê dixwine baştir bi vê
rastiyê dihese. Ji berku Evdal bi piştgiriya maddi û me’inewiya Sûrmeli Mihemed
Paşa bêtir di karê xwe de bi serdikeve. Osmanê bavê Eyşe Şanê ji ev karê bav û
kalên xwe li gor hêza xwe didomanidin. Dayıka Eyşe Şanê Heciye Xanimê ji carna
bı lorikên ku jı wê re dixwindin, riha wê ya teji hest û hissên hunera Kurdewari
dixiste bizav û hereketê.

Dema ku dengbêjên Kurd di mala bavê Eyse Şanê de li dora hev diciviyan Eyşe Şanê
jî ji wan çaxên bi qîmet mifa werdigirt û bi heval û destexuşkên xwe re li pişta
deriyê dîwanxanê heya berê sibê rûdinişt û bi evînek kûr li dengê stranbêj û
dengbêjên mêvan guhdarî dikir. Eyşe Şan carna bi bîhîstina dengê wan mest û
mendehoş dibû û haya wê ji dinyayê nedima. Ew dibû Zîn û li Cizira Botan bi Memê
Alan re dipeyvî, carna ji ew dibû Xecê û li serê çiyayên Sîpan û Xelatê bi
Siyamend Silîvî re di geşt û gulzaran de digeriya. Dane berheva dengbêjê mezinê
Kurdistanê Evdalê Zeynikê û Gulêya Ermenî weke careke din jêre zindî dibûn. Bi
deng û naveroka stranên dengbêjên Kurd serbihuriya Derwêşê Evdî û Edûlê, mîna
rêze filmekê li ber çavên wê zindî û derbas dibû. Di vê derbarê de Eyşe Şan
dibêje:‘’ Xweziya der û diwarên mala bavê mın bı zıman bûna ku jı were behsa wan
roj û şevan bikirana, erê ez hertim bi hesret dibêjim xweziya zimanê dîwarê mala
me ya li Diyarbakirê hebûya û ji me re qala wan sevbêrkên dengbêjan bikira. Min
di quncikan de li dengbêjan guhdarî dikir. Min wisa guhdarî dikir ku yekî gazî
min bikira, ezê veciniqiyama. Dengê bavê min yê zîz û xemgîn teisîrek mezin li
min dikir. Sal diborîn lê dengê wî ji guhê min derneket ‘’

Bûyerek tal di jiyna Eyşe Şanê de ew ji ezîztirîn kesên wê dûr xist. Eyşe Şan hê
20 salî bû ku li ser daxwaza bavê xwe bi xurtekî yê bi navê Sewket Tûran re
zewcî. Hercend ew xwediyê kecekê jî bûn, lê ew li hev nehatin û Eyşe Şan piştî
vê bûyera nexweş hat bajarê Entabê. Wê dev ji keca xwe ya sê mehî û hemû
kesûkarên xwe berdabû û ji bona wê hindê jî xerîbiyê di rewsek wha de teisîrek
gelek xirab li ser jiyana wê cêdikir. Li Entabê wê bi hizar zemetiyan û bi karê
pinîkirin û dirûtina kincên qetyayî debara jiyana xwe dikir. Eyşe Şanê bi
hevkariya zilamekî yê bi navê Naîl Baysû du salan li radiyoya bajarê E´ntabê bi
zimanê tirkî stran gotin. Lê ji ber ku di dilê Eysana E´lî de evîna strana Kurdî
heye, wê ji karê di radyoya E´ntabê derdixin. Pişt re Eysana Kurd hat Îstembolê
û bo cara yekê bi zimanê kurdî û Tirkî stranên xwe tomarkirin. Lê xwediyên
plakan mafê wê yê rastîn nedanê û bi firotina kasêtên wê bûn xwediyê her tiştî.
Wê ji herçend bı dengê xwe yê xweş dikari bıbe xwediyê hertışti û pir dewlemend
bıbe lê bêdadiya xwediyên kompaniyên kasêt tomarkırınê, mafê wê nedıdanê û ew
hertim feqir û bêkes bû. Bi salan keda wê hat xwarin, ji bona wê ji Eyşe Şanê jı
ber vê bêe´daletiyê gelek xem dikişandin. Ji aliyekê dın ew bi vê heqiqetê ji
hesilyabû ku sistema cumûreyta Tirkiyê hebûna Kurd û Kurdistanê inkar diken û
zimanê Kurdi ji qedexeye û dema ew li gor zagonên sistema Kemalîstan pêngavan
hilnegire, mafê wê ji yê mina mafê 25 mılyon Kurdên bakurê Kurdistanê bê xwarin
û pêpestkirin.

Qedir û bihayê Eyşe Şanê ji ber bindestiya gel û welat wê, biqasi ku pêwist bû,
nehat zanin û girtin. Lê ger wê li hemberi peymana xwe ya teji evin ji bo huner
û strana Kurdi bê soz û qirar bûya, an ji bi wi dengê xwe yê bênımune bi zimanê
gelên serdest stran bixwindana, bêgoman ewê mina pirensisekê, mezin û bihagiran
bûya. Lê di nava Kurdan de pirensisek bê tac û text bû. Wê bêgoman felsefeya
Emedê Xani xwindibû û bi derdê gel û welatê xwe baş zanibû.

Belê …Ger Eyşe Şanê ji mina hınek hunermendên bêhelwest jı bona pere û malê
dınyayê huner û kesayetıya xwe ya netewi bıfıroştana, bêgoman ewê dı rewşek
baştır de bıjiya.

Ji wan mirov dikare navê hozan Zozan, Delal, Fatê û Gulistan Perwer û gelek
kesên din bi nav bike.

1. Ev stran Eyşe Şan û Cemil Hûro bi hevre xwindine, lê sala ku stran hatiye
tomarkirin, min nezani kengiye.



https://ku.wikipedia.org/wiki/Diyarbekir_(par%C3%AAzgeh)

Diyarbekir (bi tirkî: Diyarbakır, navê xwe ji êla bekirî (diyarê bekirî)
girtiye[çavkanî pêwîst e]) parêzgeheke Bakurê Kurdistanê ye. Serbajarê parêzgehê
Amed e.

Qerejdax (1.919 m), Pîreceman (2.010 m), Mîhrap (2.100 m), Adem (2.100 m), Lîs
(2.220 m), Suplis (2.280 m), Koz (2.283 m), Qirdîlek (2.350 m), Berbihîv (2.593
m), Andok (2.830 m)

Gewran (Erxenî, 15.000 hektar), Qerexan (nêzî Qerejdax, 10.000 hektar), Deşta
Diyarbekirê (40.000 hektar), Kîka (navbera Çinar û Bismilê, 25.000 hektar),
Behremkî (Bismil, 18.000 hektar) û ber û berê çemê Dîcle ve jî pir deştên biçûk
hene.

Çemê Dîcleyê, çemê herî mezin ê herêmê ye. Çemê Embarê, Batman (Qulp û Farqîn),
Medya (Çêrmûg) û Kalxane (Erxenî) jî yên din yê herêmê ne. Li Diyarbekirê golên
siruştî tune ne. Golên bendavan wek Devegeçîdî, Qereqeya, Qurtqeya, Ortavîran
Goksu, Qralqîzî û Gozegol. Dîsa li Pasûrê, Çemê Sarumî, li Licê jî Çemê Şekiran
hene.

Hesin (asin), qirşûn, çînko, manganez, asbest, sifir, barît, fosfat, malzemên ji
bo tuxla û kiremîdan, rijiya kevir û van salên dawiyê jî bi taybetî li hêla
Farqîn û Bismilê damarên petrolê jî hatine dîtin, lê ev hîn nehatine bikaranîn.

Ji bilî heywanên kedî li herêmê, sewalên wek hirç, çeqel, rûvî, kevroşk û
babetên teyran jî, qertel, legleg, qijak, kevok, bilbil, yên herî pir in ku
karin li herêmê peyde bibin.



https://ku.wikipedia.org/wiki/De_facto

De facto terîm, ango peyveka latînîyê ku tê maneyê birastî, di rastiyê de, di
pratîkê de ye. Ew bi de jure ve wek tu peyvên zit, li dijî hev tên bikaranîn.

De jure têgîheka latîniya ku tê maneyê zagonî, di zagon de, fermî, resmî ye. De
jure bo tiştên gorî qanûnan divê ku bibe, de facto jî bo tiştên ne gorî qanûnan,
lê di rastî di halê hazir de heyî tê bikaranîn.

Ew herdu peyvan bi piranî di statuya dewletan de tên bikaranîn. Dewletên ku di
warê siyasî de henî, lê di qanûnan de nên qebûl kirin an nên nas kirin wek
rejîmên de facto tên naskirin. Ewna ji hêla hin dewletên din, an komaleyên wek
Neteweyên Yekbûyî nên naskirin, lê di rastî de bi dezgehên xwe hene. Dewlet an
rejîmên de jure jî di warê qanûnan de hene û ji hêla dewletan tên naskirin lê
dezgehên xwe li ser axên ku hatî salîx danî neyê hikumdar in. Mînak dewleta
Abxazya dewleteka de factoyê ku bi temamî nêye naskirin, lê bi dezgehên xwe li
ser axên ku îde dike heye.



https://ku.wikipedia.org/wiki/D%C3%AEroka_Kurd_%C3%BB_Kurdistan%C3%AA

Dîroka kurd û Kurdistanê, destpêka wê, diçê hate deme sumeriyan û hwd. Piştî
sumeriyan re, deme Babil û aqadiyan û pişt wê re deme duyemin ya sumeriyan li
ber Diclê û Firatê dijî. Piştî wan deman re, birêzê li dûv hevdû, demên urî,
hûrî û mîtaniyan, gûtî û naîriyan ditêne jîn kirin. Piştî deme naîriyan re, wê
dem, were deme Medya û ji wê demê jî wê were piştî zayînê dema şedadiyan,
merwaniyan û deme eyûbiyan û hwd. Ev dem, bi rêz li dûv hevdû demna dîroka
Kurdistanê yên dewletî na.

Ku mirov bahsa demên berî zayîna dîroka Kurdistanê bike, divêt ku mirov bizanibê
ku di wê demê de, weke ku bi ´Xinasefon´ re tê ser ziman, "kardox" hene. Di dema
Hûrîyan de jî rengê "kurda" navê kurdan tê bikarhanîn. Di dema Gûtiyan de, ev
nav heye. Di wê demê de, bi vê yekê re, mirov dibîne ku ji Kurdistanê re "welatê
kurdan" an jî "kardoxiyan" tê gotin. Wê di deme Gûtiyan de kurd, pêşketineka
mazin bijîn. Wê welatîtiya wan ya wê demê, wê bi fêr û cerbneka mazin bigihê ast
û deme Împaratoriyê û nêzî 400 salî bijî. Piştî wan re, demên u têne jînkirin,
wê deme wan ji holê nerakê, Lê wê awayê rêveberiya wan ji holê rakê.

Hate ku dem tê deme Naîriyan wê ev wilo berdewam bê. Lê di wê navberê de li
herême hin bi hin hêzeka din jî bilind dibe. Ew jî, hêz û mazinbûna Asûriyan a.
Ew jî, wê êdî ji sadsalên 16. û 15 min pê de bidest mazinbûna xwe bikin. Bi wê
re, çend ku ew bihêz dibin wê bixwezin ku li herêmê serdest bibin. Piştî Gûtîyan
re li herêmê Naîrî êdî hin bi hin mazin bûna û ji qadeka ku ji ber Zagrosan
digihê hate herêmê Botanê ber Diclê û ji wir jî hate ber Firatê serdestiya wan
heya. Destpêka wan, wê herême botanê bê. Piştre wê navenda wan xişiqê herême
Sêrt, Wan û Mûşê û hwd. Lê di demên wan dawiyê de wê Zagorosan bê navenda wan.
Bi wê re, serdestiya wan li çiyayê mazin agirî jî dibe. Wekî din jî, ev der, ji
wan re parastinekê ji dike.

Asûrî, piştî ku mazin bûn, wê êdî bi Naîriyan re bikevina şer de û wê di sala
1128an de wê şerekî mazin mazin bi Naîriyan re bikin. Deme ku Asûrî têne ber
Naîriyan, êdî ji her herêmê her mîrê wê yan jî keyê wê, wê hêze xwe bide dora
xwe were qada şer û bi hev re bikevina şer de bi Asrûiyan re. Lê wê têk herin.
Bi wê re, wê Asûrî, weke ku bûya malê dîrokê jî, wê 43 keyên Naîrî dil bigirin û
wê ji berdêla bêşan de wan serbest berdin. Ev dem, piştre wê naîriyan ji dîrokê
nebe. Lê wê serweriya wan ya gîştkî ji holê rakê. Wê êdî ji wê deme hate sadsale
8. min, wê tekoşîneka mazin bi awayê raperînî wê li ber Asûriyan bidina kirin.
Hate ku têne sadsale 7. min, wê bi raperîn û serhildanên ku dibin re wê li ber
wan bi serbikevin û wê desthilatdariya Asûriyan ji holê rakin. Ku weke u di nav
kurdan de hate îro, weke "serketina Kawayê Kesinkar" tê zanîn bibe û wê ew
serketin, ku weke rojeka pîroz ya ola Êzîdiyê ya, wê di roja 21 ê adarê de pêk
were û wê êdî weke ku hate î ro di nav kurdan de tê gotin wê ew roj "Newroz" bê.
Piştî wê serketina kurdan re wê deme û serdestî ya Mediyan bi desthilatdarî wê
dest pê bike.

Îslamiyet di sedsala 7'an de derket wê demê kurd di navbera Împeratoriya Sasanî
û Împeratoriya Bîzansê de perçekirî dijîyan. Hêjmara wan pir kêm be jî hinekî
kurd di dema Mihemed Pêxember de bûne misilman, Lê pirraniya kurdan di dema
Xelîfe Omer de ku dema artêşên Misilman an di sala 637'an Împeratoriya Sasaniyan
hilşandin û erdê Kurdistanê feth kirin pirraniya kurdan Îslamiyetê pijirandin û
bûn misilman, û êdî kurd di nav Dewleta Îslamî de jiyan. Piştî sedsaleke din
kurdan gellekî dewlet jî ava kirin. Dewleta herî pêşîn ji aliyê Sadaqê kurê Elî
ve li Rojhilata Kurdistanê li Ûrmiyeyê û bajarên derdorê wî di sedsala 8'an de
Dewleta Sadakiyan ava kirin. Piştî wî Dewleta Eysanî, Şedadî, Hezarhespî û
Dewleta Eyûbiyan û wekî din hatin avakirin.

Kurd yek ji gelên herî kevnare yên Mezopotamyayê ne. Bi kêmayî ji Împaratoriya
Medya û vir ve gelê kurd, cîhekî girîng di dîroka şaristaniyê de girtiye.
şaristaniya ku li ser riyên bazirganiyê yên girîng hatiye avakirin, bi êrîşên
Helen, Rom, Bîzans, Ereb, Îranî û paşiyê jî Osmanî re rû bi rû maye. Kurdan li
hemberî van êrîşan bêwestan ji bo parastina serxwebûn û azadiyê li ber xwe dane;
tevî hemû ferman û komkujiyên xwîndar jî, kevneşopiya berxwedanê, mîna yek ji
nirxên herî girîng yê çand û toreya xwe dîtine û bi berhemên xwe yên gelî re ew
dane jiyandinê.

Beriya Îslamiyetê ola Kurdan li gor hinek çavkaniyan Zerdeştî bû. hinek ji
zanayan jî mîna Tewfîq Wehbî dibêjin ku kurdan ola xwe ya ciyawaz hebûn. Piştî
êrîşên ereban û belavbûna misilmantiyê, kurdan dev ji Zerdeştiyê, ku yek ji olên
yekxwedayî yê ji herî qedîman ya Rojhilata Navîn e berdan û Îslamiyetê
hilbijartin û bûn misilman.

Li sedsalên yekemên îslamiyetê da, ku erebên misilman eriş kirin ser
Împeratoriya Sasanî, niviskarên ereb weki Îbn Nedim, behsa eşîr û hoz yên başûrê
Zagrosê dikin. Ew nav wekî Hoz jî dihêt nivisandin û gotin. Hoz jî di zimanê
kurdî de bi manaya malbat (clan, family) e, û weke Xêzan jî tê bi kar anîn. Navê
kurd jî ku piştî bizir bûna eşir û Hoza ji aliyê nivîskarên ereb jibo gelê me
hatiye bi kar anin, ayni manaye clan (bi inglizi) dide. Hînek ji bîrmendên kurd
li ser wê baverê ne ku Kurdên îro, Hozên dema kevnar in, ku pishti islamiyetê
tevi eskerên erebên misilman, berev (Kurdistana) bakûrê-rojava ketin rê u
pishkek ji Anatolia ji romiyên xristiyan dagîr kirin u kirin axa xwe. Hoz navê
gelê Elamiye, ku şaristaniyeta kevnara wan ji aliya Farisan u Asuriyên dijber
hat ji nav birin, u li jêr nava Hozi jiyana koceri li ser çiyayên
başûr-rojhilata Kurdistanê girtin ber. cavkaniyen ermeniyên kevnar jî kurdan
weki mar qal dikin, ku di zimane wan da ba manayê mar e (mîna kurdî), u mar jî
unsureke giring li ola Elamiyan bû.

Êrîşên ser Rojava ya Xiristiyanan yên bi navê Seferên Xaçperestan li ser
Rojhilata Navîn, ku bi mebesta bidestxistina riyên bazirganiyê dihatin kirin, bi
tekoşîn û berxwedanên mîrîtiyên Kurdan û bi saya fermandarên kurd yên wekî
Selehedînê Eyûbî hatin rawestandin. Berxwedana Kurdan di vê demê de rê li ber
dagirkeriya Rojhilata Navîn girtiye.

Bi peymana Qesrî şîrîn ya 1639'an, Kurdistan carek din di navbera van her du
împaratoriyan de hate parvekirin. Bi vê peymanê re dîroka gelê kurd ya
parvekirî, ku heya roja me didome dest pê kir. Tevahiya şerên ku piştî vê dirokê
di navbera van herdu dagirkeran de rûdane, li ser xaka Kurdistanê bûne û ji ber
vê sedemê, kîjan alî di van şeran de biserketibe, yê binketî her gelê Kurd bûye.
Herdû dewletan jî, ji bo ku bikaribin serhildanên Kurdan têk bibin, bastûra
(struktura) civakî-aborî ku li ser hîmên êli ava bûye destek kirine û têkiliyên
hilberiyê yên paşmayî tevî pergalên civakî yên eşîrî parastine. Yên ku bi şûr
hatine, ji bo berdewamiya têkiliyên hilberiya raborî, hewl dane da ku çavkaniyên
pêşvebirina şaristaniya Kurdan biçikînin; hêzên hilberînê wêran kirine û
çavkaniyên pêşvebirinê, yên ku hebûne jî xitimandine.

Li gorî lihevhatina Sewrê, li ser axa Împaratoriya Osmanî biryara damezirandina
dewleteke Kurdistanê (û Ermenistanê) hebû. Bendên vê peymanê yên 62, 63 û 64'an
destnîşan dikin, bê di çi rewşê de û çawa Kurdistaneke serbixwe dê bê
damezirandin. Benda 62'an Kurdistanê weha dide nasîn: "Devera di navbera
rojhilatê Firadê, başûrê Ermenîstan, Tirkiyê û Sûrî, yên ku tixûbên wan dê di
pêşerojê de bên diyar kirin, herêmên ku Kurd tê de bi piranî ne". Di destpêkê de
di bin ewlekariya hikûmetên Îngilîztan, Fransa û Îtalya de dê mîna herêmek
xweser bimîne. "Di maweya vê salê de gelê Kurd, ango gelê vê herêmê heger bi
piranî daxwaz bike ku ji Tirkiyê bi tevahî veqete û serbixwe bibe û serî li
Civata Gelan bixe û Civat, baweriya xwe pê bîne ku kapasîteya vî gelî, ya
damezirandina serxwebûnê heye û damezirandinê qewêtî bike, Tirkiyê ewletî dide
ku ji bo vê damezirandinê dest ji tevahiya mafên xwe berde," (Bend: 64). Dawiya
vê beşa peymanê wiha ye: "Heger piştî damezirandina dewleta serbixwe ya
Kurdistanê, Kurdên li wilayeta Musulê, ku beşek ji Kurdistanê ye, daxwaz bikin
ku tevî Kurdistanê bibin, ti îtîrazên hêzên hevalbend dê nebin."

Peymana Lozanê, tevî hin lihevhatinên dewleta Tirkiyê yên din, hate temam kirin
û Kurdistan di navbera Tirkiyê, Sûrî, Îraq û Îranê de hate dabeşkirin. Di her
beşî de tevahiya berhemên hebûna gelê Kurd, ketin ber talankirin û pişavtina
Tirk, Ereb û Farisan.

Komara Tirkiyê û Kurdistan Herweha di nav tixûbên Tirkiyê de, piştî
damezirandina Komara Tirkiyê, Kurdan 28 caran serî hildan e: Ev hejmara
serhildanan, ji alî Serokkomarê Tirkiyê yê berê S. Demirel bi xwe ve hatiye
eşkere kirin.

Di destpêka damezirandina Komara Tirkiyê de, M. Kemal di hevpeyvîneke bi
rojnamevanan re (16'ê Çile 1923) vê daxuyaniyê dide: "Pirsgirêka Kurd dê qet
nebe kelem li hember berjewendiyên me Tirkan. Ji ber ku wekî hûn jî pê dizanin,
kesên Kurd bi awayekî wisa bicîbûne, ku ew li hin deveran bi piranî ne. Lê heger
em bixwazin pirhijmariya wan kêm bikin û tixûbekî bixin navbera me û wan de, wê
demê em tirkîtiyê û Tirkiyê mehf dikin. Divê em wê demê tixûb bikşînin heya bi
Erziromê, Erzincanê, Sêwazê, Xerpûtê. Heta divê em êlên Kurd yên li çola Konya
jî berbiçav bigrin. Ji ber van egeran, li şûna fikrekî kurdîtî, ji xwe li gorî
zagona me ya bingehîn, hin xudmuxtariyên herêmî dê bên sazkirin. Wê demê, gelê
kîjan bajarî Kurd be, ewê xweser xwe bi rê ve bibe. Ji bilî vê, dema qala gelê
Tirkiyê bête kirin, divê ew jî (Kurd jî) di nav de bêne derbirîn. Gava neyên
derbirîn, divê em li bendê bin ku ewê pirsgirêkan derbixin. Niha Meclisa Mezin
ya Netewa Tirkiyê (TBMM), ji nûnerên Tirkan û Kurdan pêk tê û van herdu gelan
tevahiya hatin û pêşeroja xwe kirine yek. Yanî ew dizanin ku ev tiştekî hevpar
e. Ne di cî de ye, ku mirov rabe tixûbekî cuda xêz bike…" (Arşîva Damezraweya
Dîroka Tirkiyê, hejmara belgê: 1089.)

Piştî wê re jî, mîreteye şêx Mahmudê berzencî, wê berdewam bike û wê hertimî
serhildan bibe. Rêveberiya îraqê ku hate avakirin, bi piştgiriya rojava hertimî
li ber kurdan bû xwediyê serketinekê. Hate ku dem tê salên 1970 û hwd, wê
kurd,di rewşeka bixwe bijîn. Piştre hertimî rêveberiyê ji ji ber ku wê rewşê ji
holê rakê tevgeriya ya. Lê bi serneketiya. Piştî levkirina 1970 û hwd, kurd,
wekeku di gihihina xweseriya li herêmên xwe. Lê bi Peymana Cezayirê ya ku li
Cezayirê hate mohrkirin re, wê kurd, derbeyekê li wê rewşa xwe ya ramyarî
bixwûn. Rojava, û amarika jî hewldidin ku derbeyekê li kurdan bixin û dixin jî.
Piştre jî, wê tekoşîna kurdan berdewam bike. Hate ku dem tê salên 1990 û hwd. Di
vê demê de bi xurîxîna yekîtiya sovyet re wê demeka nû biafirê. Wê amarika
bikeve Îraqê de û wê herême kurdan bi xweriya xwe re bigihê biserê xwe.

Ev qate Kurdistanê, qate herî mazin ya beşa Kurdistanê ya. Li vê qate nêzî 15 û
an jî 20 milyon kurd dijîn. Ji ber ku pêvajoyeka bişavtinê ya herî mazin li ser
serê kurdan di vê qatê de hate meşandin, êdî pirraniyên kurdên vê qatê ji ziman
û çanda xwe hatina dûrkirin. Bi vê yekê re jenosîdeka çandî bi hebûna xwe re û
bi qadaxaya li ser zimanê xwe re jîn. Lê kurdên vê qatê jî, weke yên qatên din
jî ti carî bindestî herê ne kirin û hertimî li berxwedan. Lê dewleta tirk jî
hertimî çû bi ser wan de. Komkujiyên bi jenosîdî weke yên "Zilan", "Dêrsim",
"Agirî" û hwd bi wan dana jînkirin. Ti mafê wan ne hate naskirin. Weke ku li
Îraqê û li herêmê Kurdistanê ya di bindest Sûrî de hate hiştin, zimanê wan jî
hate qadaxakirin û ew zor li wan hate kirin ku weke ku li Îraq û sûrî ku li ser
wan bi arabitiyê mazin bibin li wir jî bi tirkitiyê li ser wan hate ferzkirin.

Kurdan, lê ti carî ev yek herê nekir. Zimanê xwe parastin bi bahayê bi hezaran
kuştin û êş û elaman. Piştî Peymana Lozanê re ku ew hate mohrkirin û kurdan dît
ku êdî mafî wan ji wan hate standin, êdî bidest serhildanê kirin. Serhildana Şêx
Seîdê Pîranê, agirî, Û hwd, bûn. Kurdên vî bi dehan caran serî hildan û
serhildan. Lê her carê jî têkçûn. Lê di salên 1970 yî de tekoşîna azadiya kurdan
PKK dest pê kir. û wê bi fikrekî hemdem dest pê kir û bi serket. hem civate kurd
li gor demê di deme xwe ya tekoşînê de perwerde kir û ji nû ve rakir û hem jî
hêzê wan ya civatî derxista holê. Bi wê re î ro kurd, bi hezaran tekoşîna xwe
didin.

Tirkiya ji bo ku wê tekoşîna kurdan ji holê rakê, pirr tahbê dide xwe. Ji rojava
ji welatên rojava yên weke Almanya, Îngilistan û Fransa û hwd, piştgiriyê
distêne ji bo ku li ber kurdan bi serkeve. Amarika jî piştgiriyê dide tirkî li
ber kurdan, da qan tirkî bi serkeve û kurdan têk bibe. hate roja me jî wê rewşê
bi vî awayî berdewam kir. Tirkiya, Bi gotina ku di destûra xwe ya bingihîn de
bicihkiriya û ku dibêje ku "yên ku di nav sînorê tirkî dijîn û bi gîrêdana
hemwelatiyê ku bi tirkî ve girêdayîna tirk in" re herkeskî tirk di hasibêne û
mafê wan yên ji hebûna wan û cudatiya wan tê yên ziman û civatiyê nasnakê. Îroje
me jî, di hewldana ku kurdan di nav tirkiyetiyê de bi halêne, hewlda. Îro jî, wê
hewldanê dide. Zimanê wan yê kurdî hê jî qadaxaya. Hê jî, hate roja me jî kurd
nikarin bi zimanê xwe yê dayikê perwerde bibînin.

Ev qate Kurdistanê nêzî 14 û an jî 15 milyon kurd lê dijîn. Îran jî weke tirkî,
sûrî zimanê kurdi qadaxa kiriya. Kurd û îranî bi hev re xwediyê dîrokeka pir
mazin demdirêj in. Ji deme Mediya ve dîrokeka wan ya bi hev re heya. Di deme
Sasanî û Sefeviyan de jî bi hev re împarator avakirin. Gelek nixrên wan bûna
wekhev. Zanistên kurd yên ku weke Bawe henifê Dînwerî û Bawe Tahirê Uryanî hwd
ku biqasî ku ji kurdan bûna zanist ji persan re jî ji wan mirovên wl axê re jî
bûna zanist. Bi vê yekê re, mirov karê bêje ku nirxeke wan ya weke hev afirêya
bi demê re. Lê ku dem hate van demên dawiyê Îranê rêveberiya rêz û hûrmet ji vê
pêşketina bi hev re nekir û zimanê kurdî qadaxa kir û kurd weke tirkî tûna
hasibandin.

Bi mohrkirina peymane Lozanê re qateka mazin ye Kurdistanê di nav wê sînorê wê
de ma. Piştre Îranê çendî ku mafê kurdan di destûra xwe de bicih kir jî, û navê
herêmeka wan kira "Kurdistan" jî, wê piştre ew ne hanî bicih. Wê jî, piştre xwe
tevlî şerê li dijî kurdan kir bi tirkî û Sûrî re. Piştî wê peymanê û mohrkirina
wê re, êdî kurdan li wir jî ji ber ku mafê wan hatina ji wan standin bi
serhildanên weke yên simko re serî hildan û serhildan. Piştre ku yektiya sovyet
ava bû, Kete herême Kurdistanê de û bi navê" Komara Mehabadê ya kurd" re ew qate
Kurdistanê bû dewlet. Lê ew dewlete kurd ne hate naskirin û tenê 11 mehan jiya.
Piştre ku hêzên sovyetê bi şûn ve kişiyan, êdî hêzên Îranî ketina wirde û bi
serokê komare kurd ya Mihabadê Qazî Mihemed re gelek kurdên pêşand bidarve
kirin. Piştre, êdî bêdengiyak bû. Piştî wê xurîxîna komara kurd re, êdî hin
pêşengên kurd ravina derve û piştre serhildana Kurdistanê dana dest pê kirin. Yê
ku ew destpêkirin da dest pê kirin û piştre li başûrê Kurdistanê bi serket lê ku
wî bixwe ew ne dît, weke damazrînerê dewletê kurd Merwanî badê kurê dostik ku wê
avabûna Merwanîyan ne dît. Mele Mistefa Barzanî jî, ew avabûna "Başûrê
Kurdistanê" ya weke dewletekê ne dît.



https://ku.wikipedia.org/wiki/Charles_Darwin

Charles Darwin (z. 12'ê reşemiyê, 1809 − m. 19'ê avrêlê, 1882) zanyarek e.
Pirtûka wî Koka Cureyan (bi Îngilizî: On the Origin of Species) bandoreke girîng
ser zanistan kir.

Charles Darwin sala 1809 de li Ingilîstanê wek zarokê malbateke dewlemend hat
dinyayê. 16 saliya xwede ji bo perwerdeya tibe bibîne şandin zankoya Edinburghê.
Le ev mijar bala wi nekisand u lewma ji bave wi ew ji bo bibe kese qane kir u
xwest ew bice zankoya Cambridge. Ji xeyne viya tista ku heri bala Charles
dikisand diroka xwezaye bu. Her wiha di vi demede li zankoya Cambridge de Joseph
S. Henslow e wek mamoste kardike re bu hevalbend u dost. Darwin, ji saya Henslow
gerineki ji bo kesifkirine cu Amerikaya basur. Her wiha di vi demede tista ku
heri bandore li ser Darwin dike pirtuke Alexander von Humboldt`in. Pirtuken
Humboldt reya zanistiya xwezaye li ber Darwin vekir. Darwin, 5 salan rewitiyeki
deryayeji bo kisfkirna xweza u erdnigariye kir.

Charles Darwin, di vegera rewitiya xwede li ser mijaren zoolojî û erdzanîn
nivisen xwe ye rojane wesand.Ev tist di rayagistide nave wi belavkir.

Darwin, di sala 1843 de berhema xweya bi nave Koka Cureyan wesand. Dema Darwin
ev berhem nivisand bi tabeti ji Thomas Malthus e ku pirtuka wiya bi nave
"Ezmûnîyek li ser Nifusa ku bandorxistina ji bo civaka peseroje" ê gelek bandora
wide ma. Malthus gotibi, civakeki mirovên an ji heywanan, dema hemu ferden wi
werin salen gehisti u xwe bidin zayin, bi lezeki mezin civak dikare duqat bibe.
Darwin bi vi fikre tevgeriya u teza xweya vebijartina xwezayi derxist u
pestabir. Li gor teze; ji bo muhfezekirina nifusa ya civaka heywanan, giredaye
mirina ferden ku hin nehatibune salen zayineye. Encax, ferden ku xwe li diji
rewsa jiyane xurtgirtine dikarin bizene an ji bide zayin. Her tist vebijartina
di navbera ferden ku xwe li diji zehmetiya jiyane dike cedibe.



https://ku.wikipedia.org/wiki/Android

Android (ji peyva yewnanî androides bi wateya wek mirovan) yek ji pergala
xebitandinê ji bo guhêzbar e wek smartphone û komputera tablet. Ev pergaleke
Open Source e, ji aliyê Open Handset Alliance ve hatiyê pêşvêbirin û bi Google
tê birêkirin. Bingeha xwe Linux-Kernek e.

Larry Page di 13'ê adara 2013'an de aşkere kir ku êdî li hemû cîhanê ji 750
mîlyon pirtir guhêzbar bi rêya Androidê dixebitin û Eric Schmidt di nîsala
2013'an de diyar kir ku ev jimar her roj bi 1,5 mîlyon guhêzbarên nû zêde dibe.

Di havîna 2005'an de Google şirketa Android a ku di havîna 2003'an de hatibû
damezirandin kirî. Di wê demê de Android hê nedihate nasîn. Tenê dihate zanîn ku
evya pergalan ji bo telefonên bêrikê amade dikir.

Di 5'ê mijdarê 2007'an de Google da nasîn ku ewê bi hevkariya 33 endamên Open
Headset Alliance ji bo telefonên bêrikê pergaleke xebitandinê ya bi navê
'Android' pês bixe. Ji 11'e cotmehê 2008'an pêve Androîd êdî bi awayeke fermî ji
raya gistî re amade ye.

Bikarhênerên Androidê wê bi rêya touchscreen (ekrana destdayînê) û çend tûşên
software an jî hardware bikartîne. Ji vê bêhtir gelek sepanên cuda hene, yên ku
digel birêvebirîna axaftinê karin bên bikaranîn. Rûyê bingeh ê ekranê ji 3 heta
7 ekranên destpêkê pêk tê û her yek ji wan rûyê guhêzbarê tijî dike.



https://ku.wikipedia.org/wiki/Alban

Alban (bi albanî: Shqiptarët) neteweyeke balkanî ye ku li Anatoliya, Rojhilata
Navîn, welatên ereb û Ewropayê jî belav bûne. Bi giranî li Albanya, Kosovo,
Tirkiye û Makedonyayê dijîn. 90 %ê Albanyayê alban e. Bi albanî diaxivin ku yek
ji malbata zimanên hind û ewropî ye.

Gelê alban ji îllîriyan û pelasgiyan belav bûne. Ji aliyê genetîkî û çandî ve
nêzîkê yewnan û îtalîyan in. Ji xwe re Shqiptar dibêjin ku tê wateya zarokên
eyloyê. Ev binavkirin bi taybetî di têkoşîna Skanderbeg a li dijî osmanîyan de
hatiye bikaranîn. Nîşaneya li ser ala netewî jî eylo ye. Biyanî pirranî albanan
bi navê alban binavdikin. Tirk Arnavût dibêjin, ev jî ji arvanît a romayiyan e.
Romayiyan gotina albanî arben (karker, karbidest, kesê xebatê dike) kirine
arvanît.

Albanî (bi albanî: Gjuha Shqipe /ˈɟuha ˈʃcipɛ/ yan bi kurtî Shqipja /ˈʃcipja/)
di nava malbata zimanên hind û ewropî de bi serê xwe şaxek e. Gegî û toskî
zaraveyên wê yên sereke ne. Di sedsala 20em de albanan zaraveyê toskî bingeh
girtine, zimanê xwe yê nivîskî û nûjen li ser wê avakirine. Herwiha zarave yan
devokên bi navê arbëresh û arvanîtîka jî hene, carnan wekî devok an heya bigire
zimanên xwebixwe jî tên binavkirin. Di albanî de gelek bêjeyên latînî, yewnanî,
romî (tirkî), bulgarî û fransî hene.

Albanya nêzîkî 400 salan di bin dagirkeriya osmaniyan de maye. Bi hatina
osmaniyan ve zêdetirî nîv milyon alban direvin Îtalyayê. Yên mayî pêl bi pêl
îslamîze dibin. Albanya welateke çiyayî, alban jî mirovên wêrek û şerkar in.
Osmanî ji vê taybetiya albanan sûdê werdigirin, hinek ji wan wekî cerdewanên îro
birêxistin dike. Yekîneyên albanî (herwiha yên çeçen û çerkez jî) di dagirkerî û
binpêkirina gelan de bikartînin. Yekîneyên albanî li dijî kurdan jî tên
bikaranîn.

Bi têkçûna osmaniyan ve gelên ji aliyê tirkan ve hatine îslamîzekirin, ji tirsan
direvin Anatoliyayê. Îro beşeke mezin ji belê tirk bi eslê xwe balkanî, qefqazî
ne. Mixabin hatine asîmîlekirin û li Tirkiyeyê zimanê albanî ketiye xetereya
windabûnê.



https://ku.wikipedia.org/wiki/%C5%9Ei%C3%AEt%C3%AE

Şiîtî an Şîe (bi erebî: شيعة‎, lat. shī‘ah) piştî sunîtiyê mezhebê duyem ê dînê
îslamê ye. Ji kesên ko baweriya wan bi şiîtiyê ra heye şîa dibêjin. Nêzîkî 10%
ji misilmanên cîhanê li ser mezhebê şiîtiyê ne û piraniya wan jî li welatên wekî
Îran, Azerbaycan, Îraq, Sûrî û Libnanê dijîn. Şiîtiya ko xelik zêdetir diniyasin
Şiîtiya Dozdehan (Şiîtiya Dozdeh Îmaman) an jî Şiîtiya Isnaeşeriyê ye. Lê,
rêçikên dî yên mîna Şiîtiya Heftan (Şiîtiya Heft Îmaman) an jî Şiîtiya Îsmaîliyê
û Şiîtiya Pêncan (Şiîtiya Pênc Îmaman) an jî Zeydîtî jî hene. Hindek rêçikên dî
yên mîna Elewîtî û Dirûzî jî hindek rêçikên nerasterê (ne ortodoks) yên şiîtiyê
ne. Piraniya elewiyan li Tirkiyeyê û piraniya dirûziyan jî li Sûrî û Libnanê
dijîn. Dûra Ismaîlî jî li dewleta Hindistan, Pakistan, Afxanistan û Tacîkistanê
dijin. Zeydî jî yek ji komela şîayan in û tenê li welatê Yemenê dijîn.

Şiîtî li ser lihevnegiritna misilmanan li ser cêgiriya pêxemberê îslamê, anko
xelafetê peyda bû. Şia bawer in ko dibê li paşî mirina Hz. Mihemed dibê li şûna
Ebûbekir, Elî ibn Ebî Talib bibûya xelîfe. Cidatiyên navbera şiîtî û sunîtiyê bi
dirêjahiya 1400 salên bihurî gelek ji vê yekê zêdetir bûne. Di gelek parên
baweriya îslamî da niha şia û sunî wekî hev nafikirin. Ji ber nerazîbûna dîrokî
ya şîayan li ser cêgiriya pêxemberî, ew dijberî hemî desthilatên îslamî yên van
1400 salên bihurî, nemaz xelafeta Emewiyan, xelafeta Ebasiyan, xelafeta
Osmaniyan bûne. Şîayên Fatimî heyamekê li bakurê Afrîkayê desthilatdarî kir.
Zanîngeha el-Azher ya bajarê Qahîreyê yadgara wî çaxî ye.

Peyva shī‘ah ji erebî shī‘at Alī ("partî an koma Elî", "desteka Elî"); kesên ko
xwe ji koma giştî cuda dikin. Bi vê ramanê şia ew kesên ko xwe jibo alîgiriya
Îmamê Elî daye aliyekî û xwe ji koma misilmanên dî cudakirî.



https://ku.wikipedia.org/wiki/%C3%8Emperatoriya_Rom%C3%AA

Împeratoriya Romê (wek Împeratoriya Romayê yan Împeratoriya Romî jî tê naskirin,
bi latinî: Imperium Romanum) yek ji dewletên herî mezin ên di dîrokê de ye. Wê
bi piranî bi paytexta Roma de, ji 6'emîn sedsala b.z. de heta sedsala 5'an
serwerî ajotî bû . Dema serwerî ajot de li împeratoriyê gelek xelkan, zimanan û
olan serwerî ajot.

Împeratorî dema împerator Trajan de gihîşte sînorên xwe yên herî mezin û li ser
sê parzemînan xakên xwe hebûn. Di wan demên rind de bi tûnî xakên li dor Deryaya
Navîn, Galya, bi piranî girava Brîtanya û xakên dor Deryaya Reş bin serweriya
împeratoriya Romê de bûn. Ew bi 5 900 000 km² rûerda xwe ya wextekê împeratoriya
herî mezin a ku di hatiye demazrandin.

Li împeratoriyê gelek ziman dihat axaftin jî, latinî zimanê împeratoriyê yê
fermî bû. Latînî ji pê Rom hilwaşiya re, demaka dirêj wek zimanakê zanist ma. Li
zava romî-katolîk de latînî heta sedsala 20'an wek zimanê peyxam dihat
pejirandin. Li ser zanistiyên wek biyolojî û bijîşkî latînî îroj jî bandoreke
mezin heye. Wek wê li ser dad û teşeyê kargeriyên Ewropaya îroj bandoreke mezin
a sîstemên Romê heye.

Gorî Destana damezrandina bajarê Romayê mezringeha împeratoriya Romê û bajarê
Romê nêzî sala 750 b.z bû, lê ew ne vebirî ye. Di wê demê de dewletê bin bandora
etruskan de bû. Dewlet di wê çaxa de wek Keyîtiya Romê tê nav kirin. Dema
etruskan de keyîtiyê li dor Romê tenê serwerî dajot.

Çanda etruskan gelek bandor li Romê kiri bûn. Hejmarên xwe yên etruskan bûn û
heta wan alfabeya latînî peresandin alfabeya etruskan bikaranî bûn. Nêzî 500
b.z. de Rom li serweriya etruskan filitî. Di wan salan de gelê Romê keyê
etruskan ê dawî Tarkîn (Tarquin) li Romê mişext kirin û kargerî wergera komarê
kirin. Ji pê re çaxa Komara Romê dest pê kir.

Li wê demê monarşiya Romê wiha bû: li dewletê du konsul her sal dihat hejmertin
hebûn. Ser wan konsulan re senato hebû û wê ew herdu konsulan dager dikirin. Li
wan bêtir li kargerîye Edîl (latînî: Aedilis), patrîsî û preator jî karbedest
bûn. Konsul demê peşîn ji patrîsiyan tenê pêk dihat. Li serîhildaneke şûnda
plebeyan re jî va bû. Wê demê yek derba li Forûma Romê (Forum Romanum) peşervan,
zanyar û gel beraftîn dikirin.

Gelê Romê wiha par va di bû: li peşengê, malbatên kevin ên Romê bi navê patrîsî
(latînî: Patrician) he bûn. Lê, gel bi piranî ji plebeyan pêk dihat û ewna
nedikanîn teva polîtîka bin. Kole wek mal dihat dîtin û ji azadbûnê bêtir tu
mafan xwe tune bûn.

Paş şerê hundir ê gelan di Romê derketî bû, dor 150 salan ajotî bû, şûnda plebey
di 367 b.z. de hatin bi patrîsiyan re di politîkayê de wek hev bûn.

Di 3'emîn sedsala b.z. de Romê dest bi belavbûna li ser xakên Îtalyayê kir. Di
275 b.z Kartacayê, dewleteke li Tûnisa îroj, êrîşa Romê kir û navbera wan de
şerên Pûnîk derketin.

Di vê Şerê Pûnîk ê yekem (264–241 b.z.) de Rom bi Kartacayê va li ser parva
kirina Sîcîlya li hev hatin. Romê Sîcîlya dest xwe xist. Lê çend salan din
Kartacayê di deryayê re êrîşa Romê kir û bin xist. Ji pê re Romê ji bo Kartacayê
re baş bikin komkeştî çêkirin û bi dawî Kartaca bin xistin û Sîcîlya li wan
şûnda standin. Sîcilya û ji pê re jî Sardînya ji dest Kartacayê de derbaza
destên Romê bûn. Kartaca bi mebesta wê ya giravan şûnda dest xwe xin li Hispania
(îroj, nîvgirava Îber) keyîtiyeke kolonî çêkirin.

Di Şerê Pûnîk ê duyem de (218–201 b.z.) keyê Kartacayê Hannibal (Hanîbal) Rom
bin xist. Hannibal başûrê Galiyayê (îroj, Fransa) hel girt, çiyayên Alpê derbaz
kir û êrîşa Îtalyayê kir. Wî gelek artêşên Romê tune kirin. Di Şerê Cannae (Şerê
Kaneyê, 216 b.z.) de Hannibal dîsa Rom bin xist, lê Rom bi tûnî dagir nekir. 204
b.z.an de Rom derbaza Afrîkayê bû û li wir êrîşa Hannibal kirin û di 202 b.z. de
Hannibal bin xistin. Kartacayê xakê xwe ya Afrîka û komkeştiyên xwe bi tûnî
wunda kirin. Di wê demê de Romê Hispania jî dest xwe xistî bû.

Paş serkeftinên hembera kartaciyan di Şerê Pûnîk de Romê li bakura Deryaya Navîn
bi tenê serwerî dest xwe xist. Di wê demê şûnda Romê êdî Helena Yewnanistana
antîk jî doz dikir. Rom hembera seleukiyan jî serkeftî bû. Bi alîkariya bajarên
Anatoliyayê jî, Romê 192 b.z.–188 b.z. de seleukî bin xistin. Romê li wê
serkeftina şûnda xakên anatolî bi piranî dest xwe xistin. Paş makedon jî di 168
b.z. de bin xistin, Romê yek bi yek xakên Yewnanistanê dest xwe dixistin. Di 146
b.z. de Yewnanistan êdî bi tûnî hundira Romê bû. Di wê demê de Romê dîsa
Kartacayê di Şerê Punîk ê sêyem de di 150–146 b.z. de bin xistin.

Pergama (îroj, Bergama) di 133 b.z. de bi peymaneke hundira Romê bû. Di 64/63
b.z. seleukî edî bi tûnî hundira Romê bûn.

Li Komara Romê di 2'emîn sedsala b.z. de li hundira Romê Şerê Gel derket. Plebey
ji berê de ji bo rewşa aborî û polîtîk dilxweş nebû bûn. Paş birayên Tiberius
Gracchus (Tîberius Grakus) û Gaius Gracchus (Gayus Grakus) hatin kuştin şûnda li
Romê plebeyan serhildan û patrîsiyan re ceng kirin. Ew cengê navbera gelê Romê
de derketî bû di 91 b.z. de heta 89 b.z. dewam kir.

Li wê cengê şûnda di 60 b.z. de Triumvîrata pêşîn ("Kergariya Sêkesan") hat
sazkirin. Gorî wê dewlet bi wan sê kesan: Julius Caesar, Gnaeus Pompeius Magnus
û Marcus Licinius Crassus dihat kergerand.

Caesar (Sezar) di 44 b.z. de hat kuştin. Ji pê wê re dîsa cenga li hundir
derket. Octavianus, paşê re Augustus het binavkirin (31 b.z,), bi Marcus
Antonius ve, hevaniyên Caesar kuştine, di Şerê Fîlîpî de (42 b.z.) Brutus û
Cassius bin xistin. Paş re Marcus Antonius û Octavianus li Şerê Actium (Şerê
Aktiyumê) hatina hembera hev. Di wê cengê de Octavianusî hem Marcus Antonius,
hem jî fîloya Kleopatrayê ya ku hatibû alîkariya wî şikandin.

Paş Octavian li hundira dewletê ewleyî pêkanî re senato ew wek "Augustus"
(latînî, mirovê bilind) bi nav kir û kire serokê Romê. Di dema Augustus de
Imperium Romanum li dor Deryaya Navîn bi tûnî serwerî dajot. Dîsa di dema
Augustus de peymana Romê (Pax Romana) hat kirin. Li împeratoriyê hejmertina
nifûsê kir. Augustus çandeyî jî tiştên mezin kirin. .

Li Augustus şûnda, dema Claudius de, Brîtanya jî hat hundira împeratoriyê kirin.

Trajan di 98an de derbaza texta Romê bû. Trajan împeratorê herî pêşî yê ku na
îtalî bû lê hîspanî bû, ji Îtalîkaya Hispaniayê (îro, Sevilla ye) bû. Dema
împeratoriya Trajan de sînorên Împeratoriyê heta Skotland, Portûgal û
Mezopotamyayê fireh bûbûn. Li Trajan şûnda 98an da heta 180an de împeratoriyê
dema xweya herî rind dijî.

Di sedsala 3'an de êrîşên qomên germanan, ango koça qoman, wek alman û got û
vandalan dest pê kir. Li rojhelata împeratoriyê jî hembera sasiyan re şêren
mezin dibûn.

Diokletian di 284'an de derbaza textê bû û di dema xwe de kargerî wek leşkeran û
neferman kire du paran. Wî tetrarşî (anku, kergariya çarî) Rom saz kir. Gorî wê
du împeratorên bi navê Augustus du jî bi navê Caesar Împeratorî wek a rojhilat û
a rojava di du paran de kergar dikirin.

Konstantînê Mezin li bavê xwe şûnda di 312'an de derbaza textê bû. Wî heta 324
ji bo li împeratoriyê ewleyiyê peyda bike têkoşîn kir. Paş wî serwerî li ser
împeratoriyê peyda kir şûnda paytext bire Konstantînopolîsê.

Di 375'an de paş Valentiniyano I mir şûnda Gratiyano û Valens derbaza textê
bûbûn. Kengê Valens hembera cotan di Şerê Adrianapolisê de mir Gratiyano
Têyodosiyo I wek împeratorê rojava da zanîn. Têyodosiyo di 394 bi tenê bû
imperatorê Romê, lê ew salek neçûbû jiyan ji dest da. Di 395an de paş Têyodosiyo
I mir re împeratorî êdî vebirî wek rojhilat û rojava bû du paran: Împeratoriya
Romê ya Rojhilat, piştre dibe Bîzans û Împeratoriya Romê ya Rojava. Di dema
Têyodosiyo I de xiristiyanî bû ola fermî. Li Têyodosiyo I şûnda lawên xwe
Honorius li rojava, Arcadius jî li rojhilat derbaza textê bûn.

Paş hunan ji Asyaya Navîn de berve Ewropayê koç kirin re, vê li Ewropayê wek
bandora domîno kir û qomên dinên wan deran yek bi yek berve rojava û hundira
Ewropayê koç kirin. Pê gotan hembera hunan bin ketin re, koç û êrîşa xakên Romê
kirin. Di cenga Adrianopolisê de Rom hembera gotan bin ket û pê re Împeratoriya
Romê ya Rojava gelek lawaz bû. Di navîna sedsala 5'an de xakên Galya û
Hispaniayê bi piranî qomên germanan wek vandal, frank û gotan ketin. Di wê demê
de di 435 an de Afrîka jî bi dest vandalan ket. Paytexta Rojava di wê demê de ji
Milan de hatî bû birina Ravennayê. Di 410an de bajarê Romê bi dest vîzîgotan
ket. Di 455an de jî bi dest vandalan ket.

Împeratoriya Romê ya Rojhilat roj bi roj keta bin bandora germanan. Di 476an de
germanê Odoaker kire împeratorê Romê yê Rojhilat. Lê împeratorî rojava Odoaker
xwe wek navçeyeke rojhilat didît.

Di wê demê da xemgîniya Împeratoriya Romê ya Rojava ji bo êrîşên germanan tune
bû. Di împeratoriya Yustiniyano I (Justinian I) de, serdarî wî Belisar, sînorên
Bîzansê heta bi piranî Mexrib, Îtalya û Hispania fireh bû. Bîzansê di wê wextê
de li rojava bi sasaniyan re ceng dikirin. Di sedsala 7'an de împeratorî cara
pêşî ji aliyê sasaniyan ve hat dagirkirin. Lê, wan bi dawî di dema Herakliyo
(Herakleios) de ewna bin xistin. Lê ji pê wan re jî êrîşên ereban dest pê kir.

Paş dema Herakliyo de Bîzans şûna zimanê latînî zimanê yewnanî kire zimanê fermî
û di navê imperatoran da şûna imperium navê Basileus hat bikaranîn, ew ji Rom bi
tûnî bû. Ew êdî na împeratoriya Romê ya Rojava, paşpêkî bi paytexta
Konstantînopolîs Bîzans bû û heta navîna sedsala 15'an serwerî ajot.

Li împeratoriya Romê şûnda hin dewletan xwe wek pêmavana Romê didît. Wekok
Împeratoriya Romê ya Pîroz xwe wek pêmavana Împeratoriya Romê didît. Çarên rusan
jî xwe wek pêmavanê împeratoriya Romê ya Rojava didît. Navê împeratorên Romê ya
Pîroz Qeyser û navê împeratorên rûsan çar ji navê împeratorên Romê Caesar de
dihat.



https://ku.wikipedia.org/wiki/Ziman%C3%AA_slovak%C3%AE

Zimanê slovakî (bi slovakî: slovenčina ) zimanekî Hind û ewropî ye ku bi zimanên
çekî û polonî re ji beşa zimanên slavî yên rojava ye.

Slovakî li Slovakya (ji aliyê 5 milyonan), DYA (500,000), Komara Çekî (320,000),
Serbistan (60,000), Îrland (30,000), Romanya (22,000), Macaristan (20,000),
Poland (20,000), Kanada (20,000), Kroatiya (5,000), Awistralya, Nemsa, Ukrayna,
û Bulgaristanê tê axaftin.

(10) desať, (11) jedenásť, (12) dvanásť, (13) trinásť, (14) štrnásť, (15)
pätnásť, (16) šestnásť, (17) sedemnásť, (18) osemnásť, (19) devätnásť, (20)
dvadsať, (21) dvadsaťjeden,... (30) tridsať, (31) tridsaťjeden,... (40)
štyridsať,... (50) päťdesiat,... (60) šesťdesiat,... (70) sedemdesiat,... (80)
osemdesiat,... (90) deväťdesiat,... (100) sto, (101) stojeden,... (200)
dvesto,... (300) tristo,... (900)deväťsto,... (1,000) tisíc,... (1,100)
tisícsto,... (2,000) dvetisíc,... (100,000) stotisíc,... (200,000)
dvestotisíc,... (1,000,000) milión,... (1,000,000,000) miliarda,...



https://ku.wikipedia.org/wiki/Zarokjiberbirin

Zarokjiberbirin, kûretaj, hûrkolîna jîçekê (bi latînî: abrasio, bi fransî:
curettage, bi Inglîzî abortion) ji ber sedemên tenduristî yan taybetî dawî li
bicanîbûnê anîn e.

Jiberbirin derkirin an avêtina vernîk an cenînî ji malzariyê ye ko ji sedema
mirina vernîkî ye an jî dibit sedema mirina wî. Jiberçûn mumkîn e serbixwe an jî
bi rêya keristeyên kîmyayî, neşterkarî an rêyên dî ji qest rû bidit. Bi giştî,
jiberbirin behsa destajoyekê (bi înglîzî procedure) dikit ko merema wê
dawîkirina avisiyê ye. Di zaravnasiya pizişkî da, her dawîbûneka avisiyê ya
serbixwe an destkir û jiqesd berî heftiya 20'ê ji jiyana hundirê malzariyê ko
berhemekê nejî diînit serdinyayê, jiberbirin e. Di dîrokê da gelek şêwaz ji bo
jiberbirinê hebûne. Aliyên exlaqî û qanûnî yên jiberbirinê niha babetên nîqaşên
gelek gerim in li piranî ya welatên cîhanê[çavkanî pêwîst e].

Wekî ji peyvê jî kivşe ye, "jiberbirin" e ne "jiberçûn" e. Zarokjiberçûn bêî
vîna mirov e. Lê li vir mirov bi vînê tevdigere. Li gelek civakan bi çaveke baş
û erênî li zarokjiberbirinê yan kûretajê nayê nêrîn. Li civakên wiha maf û
wekheviya jinan jî kêm in. Dîsa li hin welatan kûretaj ji ber sedemên olî hwd
qedexe ye û bi dizî tê kirin[çavkanî pêwîst e].

Li Kurdistanê, bi taybetî li Kurdistana neazad, ango parçeyên li derê Başûrê
Kurdistanê dimînin yasayên dagirkeriyê serdest in. Li Bakurê welêt neqedexe lê
karekê nelirê tê dîtin. Li Rojhilata Kurdistanê ango Kurdistana Îranê û ya Sûrî
bi dizî tên kirin, qedexe ye[çavkanî pêwîst e].

Dîroka kûretajê gelek kevn e. Bijîşk di hin rewşên awarte de ji ber sedemên
tenduristiya dê yan jîçekê (embriyo) biryara yan pêşniyaza kûretajê didin. Herî
dereng hefteya 16'an a bicanîmayinê dikare were kirin[çavkanî pêwîst e]. ---

Ji berkirina zarokan, dema ku jinek bi haml bû û ku nexwest ku ew zaroya ku di
zikê wê de bû ku bêne dunyê, hingî wê ji ber xwe dike. Di kurdî de jê re tê
gotin "ji kirina zarokê" û ankû "ji ber girtina zarokê" ya. Bo ji berkirina
zarokê, heta roja me jî, li her welatê dunyê, nîqaş hena. Weke mijaraka
felsefîkî jî hatîya dîtin û fîlosofan li ser hizrên xwe hanîna ser ziman.



https://ku.wikipedia.org/wiki/Zagros_(r%C3%AAze%C3%A7iya)

Zagros an çiyayên Zagrosê, navê zîncîreçiyayê ku ji herêma Wanê - Colemêrgê dest
pê dike û ber bi başûr ve diçe. Di nav axa Kurdistanê de derbas dibe. Ji bakur
ve di destpêk de, di navbera tixûbên Tirkiye û Îrana îroyîn de û piştre wek
tixûb di navbera Îran û Îraqa îroyîn de dom dike. Nêzîkî Kendava Îranê di nav
axa Îranê de heta herêma Hurmizê diçe. Dirêjiya çiyayên Zagrosê 1.500 km ye. Di
zîncîreya Zagrosê de gelek çiya hene. Di nav van çiyan de çiyayê bi navê Zana û
çiyayê bi navê Zerd ên herî bilind in. Çiyayê Zana 5.098 m û yê Zerd jî 4.548
metre bilind e. Ji Zagrosê re çiyayê Kurdistanê jî dibêjin. di Ji ber ku
piraniya Zagrosê di nav axa Kurdistanê de ne. Ibn Xeldûn di pirtûka xwe ya
Muqaddîme de ji Zagrosê de wek çîyayên Kurdîstanê behz dike.

Zîncîreçiyayên Zagrosê bi hezar salan in ku di navbera çandên herêm ên cuda cuda
de wek tixûb hatine kişandin. Di navbera gelên wek Faris, Asûrî, Ermenî, Kurd û
Ereb dê.

Zagros bi tenê ne zîncîreçiyayên bilind û asê ne. Li gor arkeolog û dîrokzanan
cara yekem çandinî û şaristanî li qontarên Zagrosê destpê kiriye û ew gel kurd
bi xwe bûne. Kurd heta îro jî li ser axa xwe mane û li heman herêmê dijîn. Ji
wan kurdên herî kevn heta îro arkeologan navên sê eşîran tespît kirine: eşîrên
Makran, Zengene û Çigînî. Bi rastî ev hersê eşîr hîn îro jî li Kurdistanê dijîn.

Di serdema me de arkeolog û lêkolîngerên dîrokî dibêjin ku sumer ji çiyayên
Zagrosê ber jêr daketine deştê û şaristaniya ku li Zagrosê hebûye, bi xwe re
anîne û bi pêş xistine. Esas navê sumeran hatî ne. Hatî yanî yên ku ji çiya
hatine. Piştre ji hatiyan re sumer gotine.

Bajarên yekemîn ên ku îro hatine dîtin li nêzîkî Zagrosan bajarên wek Ansan,
Sûsa, Şandiyar û Cermo ne.

Îro hema hema hemû arkeolog û dîrokzan hemfikir in ku 9.000 sal berî zayînî ango
11.000 sal berî niha li qontarên Zagrosê mirovan dest bi xwedîkirina ajelan
kirine. Cara yekem li wir bizin, mîh û mange û beraz kedî û xwedî kirine. Xanî û
mal lêkirine. Genim, çewder û fesûliye çandine. Berî zayînî di navbera salên
5.400-5.300 li nêzîkî qontarên çiyayên Zagrosan bi awayekî sîstematîk rez xwedî
kirine û ji tirî mey çêkirine. Navê tiriyê Vitis silvestris bûye ku îro jî bi
latînî navê wê Vitis vinifera ye. Herweha bîra jî li wir hatiye çêkirin.

Ksenofan da "Di vegera dehhezaran de" (beri zayînî 401-400) behsa serpêhatiya
xwe û çiyayên Zagrosê dike ku çawa asê ne û di wan çiyayên asê de qala şerê
artêşa xwe û kardoxiyan dike. 75 sal piştî vegera Ksenophan, vê carê Îskenderê
Mezin dixwazê di ser Zagrosê de here Îranê. Lê ji ber ku di ”Vegera dehhezaran"
de bûyerên ku li çiyayên Zagrosê hatibû serê artêşa Ksenofan hemû xwendibû û di
derheqê Zagrosê de êdî xwedî zanyarî bû. Loma di jêrê Zagrosê de derbasî Îranê
bû.

Zagros di jiyana şerê çekdarî ya kurdan de ciyekî xwe yê girîng û pîroz heye. Di
serdema me de, bi salan pêşmergeyên Başûr û Rojhilat di dema tengasiyê de
hildikişiyan Zagrosê, li wir bi cih dibûn û xwe diparastin. Di van 15-20 salên
dawî de gerîlayên PKKê hema hema li seran serên zîncîreçiyayên Zagrosê
biryargehên xwe yên mezin û navendî danîn û niha jî li çiyayên Zagorsê ne.
Artêşa tirk bi balafir, helîkopter û teknîka nûjen a şer nikare li Zagrosê bi
ser bikeve. Operasyonên artêşê bê encam dimînin.

Zagros ne bi tenê hêlîna pêşmerge û gerîlayên kurd e, herweha hêlîna teyrê Sîmir
e jî.



https://ku.wikipedia.org/wiki/Xewn

Xewn, di deme ku mirov razahîya de, ku mirov xewn dike û dibîne. Ji wê re xewn
tê gotin. Xewn, hem bi bihişarî û hem jî bêhişarî ya. Bi vê yekê re, mirov karê
bêje ku pirr rewşên wê yên ku hatina bi navkirin hene. Lê heta roja me jî, sedem
û ji ber bûna xewnan hê bi tememî ne hatiye zelal kirin. Ji aliyê zanistên ku li
ser lêkolîn kirin, hizirên wan yên jev cuda hene. Lê xewn, bi taybetî, her mirov
ku di razihê, di wê deme ku di xewê de ya êdî dibînê.

Li ser xewnê, hin hizrên ku hatine ser ziman weha ne, hin zanist dibêjin ku di
deme ku mirov westahî bê, hingî, mejiyê mirov pirrtir û bêhtirî bi tevger û
aktîv ê û hingî, êdî ji xêva mirov dîmen û dîtinên ku têde hatina qaydkirin tên
berçavên mirov. Lê mirov nikarê bi tememî, hingî wan kontrol bike, ji ber ku
mirov ji hêz ketiye. Hizreke din jî, ya ku tê ser ziman weha ye, tê gotin ku
xewn, hin aqil û an jî jîrîn ku xêve mirov çê dike ne.

Di demên berê ên kevn de, xewn, weke hin peyemên ku ji xwûdê ji mirov re bûn
dihatine şîrovekirin û ser ziman. Di deme Medya de di nav kurdan de remildar
hebûn û wan xewn teswîr dikirin. Ji mirovran digotin ku xewna wan tê çê watê û
manê.



https://ku.wikipedia.org/wiki/Xet%C3%AAn_avestay%C3%AE

Ariyan ji bilî tîpên bizmarî elfabeyeke din a bi navê "Alfabeya Avestayî" jî
hebûne. Ew alfabeya ku 53 (16 bideng û 37 bêdeng) tîpên wê hebûn ji aliyê rastê
ve bo aliyê çepê dihate nivîsîn.

Ev alfabe di her warî de bi pêş ketibû û tu kêmasiyek tê de nedihat dîtin.
Pirtûka pîroz "Avesta" bi vê xetê hatiye nivîsîn. Hemû şareza û rojhilatnas li
ser vê baweriyê ne ku zimanê Avestayê ew ziman e ku Med pê axivîne. Mamoste
mihemed Teqî Behar di berhema xwe ya bi navê "Rêbaznasî", rûpela 65'an de
dibêje: "Alfabeya bizmarî ya medan" 42 tîp bûne ku ji wan tîpan 36 tîp ji tîpên
bizmarî yên aşûriyan wergirtine û 6 tîpên din jî bi xwe danîne ser û
xebitandine.

Piştî ku Hexamenişî hatine ser kar û bûne deshilat, wan jî ew alfabeya medan bi
kar aniye û li ser keviran bi tîpên medî nivîsandine.

Pêwist e bê gotin ku Dewleta Medê bi destên parsiyan û Kûrişê Pars têk çû û dema
ku wan dît cih û warê medan ji yên wan xweşiktir in hewl dane xwe ku wan cih û
warên medan xerab û kavil bikin, her wiha nakokiyên di nav medan de bûne sedem
ku ew bigihîjine armanca xwe û bi ser bikevin. Heredot ku berî mîladê di sala
450'yan de li Rojhilata Navîn û Îranê geriyaye, dibêje:

Aa - Bb - Cc - Çç - Dd - Ee - Êê - Ff - Gg - Hh - Ii - Îî - Jj - Kk - Ll - Łł -
Mm - Nn - Oo - Pp - Qq - Rr - Řř - Ss - Şş - Tt - Uu - Ûû - Vv - Ww - Xx - Ẍẍ -
Yy - Zz -



https://ku.wikipedia.org/wiki/Wat

Di Sîstema Navneteweyî ya Yekînanda, watt yekîneka xurtaniyê ye ko dibit yek jûl
di sanîyekê da. Mirovekê ko li peyîskan bserdikevit karekî dikit bi nirxekê nêzî
200 wattan. Pehlevanek dikarit jibo heyama 30 deqîqeyan bi nirixa 300 wattan
bixebitit. Trombçlek dikarit bi 30,000 watan xweş bibezit û glopekê ruhnahiyê li
malan nêzî 60 heta 100 wattan ji enerjî ya karevayê dimezêxit.

Yek watt yek jûl (yekîna SI jibo enerjî) di saniyeyekê de (1 watt = 1 J/s), anko
yek niyoton metir di sanîyeyê da ye. Bi kurtasî tenê jî "W" tê nivîsîn.

Di karevayê da, yek watt dibit yek volt caran yek amper. Anko, eger yek volta
cidatiya potansîyelê di navbera du serên gehîneka karevayê da hebit û yek ampera
karevayê ji gehînê derbaz bibit, hingî yek wat xurtanî hatiye belavkirin. Navê
Watt ji navê Zanyarê inglîz "James Watt" hatî ye.

1 mW (Milliwatt) 0,001 W., 1 W (Watt) 1 W., 1 kW (Kilowatt) 1000 W., 1 MW
(Megawatt), 1 GW (Gigawatt), 1 TW (Terawatt), herweha...



https://ku.wikipedia.org/wiki/Teyr%C3%AA_S%C3%AEmir

Teyrê Sîmir, teyrekî efsanewî yê çîrokan e. Bi kurdî Sîmir dibêjin û cih û warê
Sîmir çiyayê Zagrosan e. Sîmir ji du gotinan pêk hatiye: sî û mir.

Navê Sîmir di Avestayê de Mərəɣo Saêna ye. Yanî Çûka (teyrê) Saêna. Ev nav di
sanskrîtî de jî śyena derbas dibe û tê wateya qertêl an jî baz. Bi farisî ji
Sîmir re Sîmurg dibêjin. Li gor farisan cîwarê Sîmurg (Sîmorx) li çiyayê Elburzê
(nêzîkî bajarê Tehranê) ye[çavkanî pêwîst e]. Di çîrokekê de Îsfendiyar li
çiyayê Elburzê Sîmirek kuştiye. Weha diyar dibe ku Sîmir ne yek e, cureyek ji
teyran e.

Îro hemû arkeolog û dîrokzan hemfikir in ku rehîbên Heliopolîs çîroka Teyrê
Sîmir ji rojhilat girtine û birine Misira kevn. Di serayên Misra kevn de
naveroka wê guhertine û li gor xwe gotine û formeke nû danê. Ereb ji Teyrê Sîmir
re Enqai dibêjin[çavkanî pêwîst e]. Di efsane û çîrokên ereban de jî welatê
sîmir carnan Aryana ye ango Kurdistana îroyîn e û carnan jî li çiyayê Qaf e. Li
gor ereban çiyayê Qaf ango çiyayên rojhilat. Zagros dikeve rojhilatê ereban û jê
re gotine Qaf. Tirk wek gelek çîrokên din vê çîrokê jî ji kurd û farisan girtine
û guhertine. Tirk jî, ji Sîmir re dibêjin Zümrüte Anka kuşu[çavkanî pêwîst e] û
li gor çîrokên tirkan jî cîwarê Sîmir çiyayê Qaf e.

Ewropî jî, ji Sîmir re dibêjin Phoenix û ev nav ji grekiya kevn derbasî Ewropayê
bûye.

Di çîrokên hindî de vê rol û wezîfeya Sîmir dane qertêla Garuda û di çîrokên
çînî de jî dane Tanniao.

Hinek dibejîn ku teyrê Sîmir weha bi temen e ku wî sê-çar car dîtiye ku dinya
xerab û ji nû ve şên bûye. Di hinek varyantan de tê gotin ku temenê Sîmir 1700
sal e. Di pirtûka Heywanên Fantastîk [çavkanî pêwîst e] de dinivîsîne ku teyrê
Sîmir herî kêm 500 sal jiyaye. Teyreki sor e û duvê wê mîna zêr diçirise. Li gor
efsaneyê dema êdî dawiya umrê wê tê, pûrtên wê agir digrin û pêdikevin, ji
xweliya pûrtên xwe ji nû ve tê afirandin. Ango xwe di nav agir de vedijîne û
carek din tê dinyayê. Ev bûyer ji baweriya xelkê agirperest tê. Ji vir jî diyar
dibe ku li Zagrosan e û efsaneyeke kurd û îranî ye. Belê, efsaneya xelkê
agirperest e.

Li gor efsanan di serdema sumeran de Sîmir li Zagrosan giyayê Xama (Homa-Xaoma,
bi zazakî ji Xwedê re Homa dibêjin) parastiye. Ew giya li lûtikê (kopê) çiya, li
ciyekî nependî û asê bûye. Dema hewcedarî peyda bûye Sîmir çûye ji Yezdan û
mirovan re aniye. Sîmir bi vî giyayê nemir dikaribûye temenê xwe û mirovan dirêj
bike. Di hin çîrokan de, tê gotin ku tifa Sîmir jî derman e û dema tifa xwe li
birînan dide, birîn pê re derman dibin.

Îro piraniya arkeolog û dîrokzanan li ser dîtina ku di zamanê berê de, li
Zagrosan hindek balindeyên (teyrên) gelek mezin jiyane, hemfikirin. Di sala
1959'an de ji zankoya Illinoisê Dr. Charles Reed bi komek hevalên xwe yên
arkeolog û dîroknas ve çûne li Başûrê Kurdistanê li şikefta Şandiyarê ku dikeve
ber ava Zêyê Mezin, dest bi kolanên arkeolojîk kirine. Firehiya devê şikeftê 25
metre û bilindiya wê jî 8 metre ye. Di vê lêkolîna arkeolojîk de tiştên weha
derketine ku dîroka 100 hezar salan ronî dike. Di serdema neçîrvaniyê de ev
şikeft navenda neçîrvanan bûye. Di dawiya lêkolîna xwe de rastî 17 cure skelet,
per û baskên teyrên dema berê hatine. Per, bask û skeletên wan gelek kevn û
mezin in. Wek mamût û dînazoran neslên wan balindeyan jî niha li dinyayê nemane.
Ji wan çend ên ku hatine tespîtkirin navên wan ên latînî weha ne: çar skelet
sîsarka bi rih (Gyptaeus barbatus); skeletek sîsarka grîfîn (Gyps fulvus); heft
skelet qertêla dûv spî ya deryayê (Haliaetus albicilla) û skeletek jî bet (Otis
tarda). Niha bi tenê bet (Otis tarda) li herêmê maye û cînsên din nemane. Îro jî
hîn li çiyayên Kurdistanê sîsarkên (sîsalekên) ku bi latînî jê re dibêjin Gyps
fulvus hene. Grîfîn di wateya nikul çengel de ye. Di çîrok û xebroşkên îranî û
kurdan de Teyrê Sîmîr şahê teyran e.

Civata çemê Zê ya wê demê hêzeke îlahî ya mezin di van teyrên leşxwir de dîtine.
Di girê Çetalê de jî, li diwarê şikeftê hinek wêne li ser zinar hatine kolandin
û perên wan teyrên kovî û goştxwir di laşên wan de hatine nexşkirin. Weha tê
texmîn kirin ku ew mirovên ku di wan şikeftan de jiyane, teyr girtine,
rûçikandine û ji bo tilsimiyê perên wan bi xwe ve kirine. Him di çîroka Ristemê
Zal de û him jî di peykerên girê Çetalê de Sîmir mê ye.

Harold Lamb di romana xwe ya Rêwîtiya Dawiya Cîhanê - Îskenderê Mezin (bi
îngilîzî: Alexander of Macedon: The Journey to World's End, 1955) de dinivîse ku
"Qertelê magiyan ê mezin wek sembol – teyrê ku di navbera însanên ku li ser rûyê
dinyayê dijîn û Xwedayên ku li ser rûye asîman dijîn de difire, diçe û tê - ev
sembol bi awayekî hatiye Ewropayê jî. Piştre ev qertel bûye xoşewîstê Zeus û
wêneyên wî li ser sancaxên lejyonerên Romayê hatine nexşandin. Serê qertêl an jî
ejdiya sembola efsane ya Rojhilat e. Yanî ya teyrê Sîmir ê pîroz e. Bîzansiyan
piştre bi eflatûnî rengandine. Lê çiqas kêm û ne zelal be jî dişibe ejdiya.
Piştre împeratorên alman, qiralên polonî û çarên rûsan di armayên xwe de teyrên
yekserî an jî duserî bi kar anîne."

Li ser pereyên Împeratoriya Romê yên madenî wêneyên Sîmir hebûne. Qertelê ku
niha jî sembola armaya parlamentoya Almanyayê ye û li ser perê wan e jî, ji wê
demê tê. Herweha qertêla duserî ya ku li ser birca Heftbirayan a Amedê ye jî di
dema Romayê de hatiye çêkirin. Yanî wek ku Harold Lamb di romana xwe ya bi navê
İskenderê Mezin de nivîsiye ku ewropiyan ji kurd û îraniyan girtine û ji xwe re
kirine mal. Yani ev îlhama teyrê Sîmir e.



https://ku.wikipedia.org/wiki/T%C3%AEmora_Rojhilat

Komara Demokratîk a Tîmora-Leste, an jî Tîmora Rojhilat, welatekî li başûr
rojhilatî Asya ji giravan pêk hatî ye. Navê dewletê bi fermî Timor Loro Sa'e tê
nav kirin, ew tê mane "welatê Tîmora roj lê dibe ava". Bi portûgalî Tîmor-Leste
jî tê maneya "rojhilat-rojhilat". Bi endonezî timur rojhilat e, bi portûgalî
leste jî wek wê dîsa rojhilat e.

Girava Timor di Arşîpela Malay(Arşipela Endonezya) de û li ser Giravên Sûnda
Biçûk de ye. Li bakur rojavayê giravê Timor Derya Sawu, li bakur Derya Banda, li
Başûr jî nevbara Awistralya û Tîmor de Derya Tîmor he ye. Tîmora Rojhilat li ser
nîva rojhelatê giravê de ye.

Tîmora Rojhilat di sedsala 16'an de kolonîya Portûgalê bû û epê dem Tîmora
Portûgalê dihat zanîn. Di 1975'an de Endonezya dagir kir. Di 1999'an de UN pişt
girt şunda Endonezya jê gerî û di 20'ê gulanê, 2002'an de serxwebûna xwe dest
xwe xist.

Ew tê bawer kirin ku Tîmor bi Arşîpela Malay va 40.000 selan ber îroj jiyanî bû.
Dema Kolonîyan de portûgaliyan di sedsala 16'an de Tîmor kire koloniya xwe. Dema
Şerê Cîhanî yê duyem de Holand û Awistralyan ew dera dagirkirin jî li Şerê şunda
portûgaliyan şinda saxa Tîmorê dest xwe xist. Di 1974'an de portûgaliyan dest bi
vekêşandina giravê kir, di 28'ê sermaweza 1975'an de jî temam kir.

Bi piştgirtiya Amerîkayê, ji bo Tîmor nê kava bandêriya komunîst Çînê, Endonezya
di 7'ê berfanbera 1975'an de êrîşa Tîmorê kir. Di pûşperê 1976'an de wekî
navçeya Endonezya bi navê Timor Timur hat dane zanîn. Gerîllayên Tîmora Rojhilat
Falintil ji bo serxwebûne di 1975'an de heta 1999'an bi Endonezya re ceng kir.
Dema Endonezya di Tîmora rojhilat de bû ser 100.000 kesan re mirov hat kuştîn an
jî di nexweşî û birçîtiyê de mir.

Paş di 1999'an de Portûgal, Endonezya û DYA li hev hat şunda di 30'ê gelawêja
1999'an de bi piştgirtiya UN'ê li Tîmorê referandûm bû. Gel ji bo serxwebûnê
deng da. Lê ji bo nevbara Endonezya û gerîllayê Tîmor de ceng dewam dikir
dijwarên ji bo aşitiyê ji aliya UN'ê ve hat şandina Tîmora Rojhilat. 20'ê gulana
2002'an de dewlet serxebû û di 27' rezberê de jî bû endama UN'ê.

Nifûsa Tîmora Rojhilat dora milyonek kes e. Gelê xwe bi gelemperî
malayo-polynesiyan ne, lê li Tîmora Rojhilat 15 etnîkên ciyawazî hene.
Malayo-Polynesiyanan koma herî mezin bi 100.000 kesî Tetun (Tetum) in. Li wan
şunda bi 80.000 î Mambae, bi 63.000 î Tukudede, bi 50.000 î Galolî, Kemak, bi
20.000 Baîkeno tên. Li wan bêtir Melanazî (melanasish) jî bi 50.000 Bunak, bi
30.000 Fataluku, bi 70.000-100.000 Makasae hene.

Li Tîmora Rojhilat bi gelemperî zimanê tetum tê axaftin. Portûgalî jî zimanê
fermiya jî encax bi %10'an gel tê axaftin. Li Tetum bêtir ew 15 zimanan din jî,
zimanên netewî tê nas kirin; wetar, atoin meto, bekais, bunak, fataluku, galoli,
habun, idalaka, kawaimina, kemak, makuva, makalero, makasae, mambai û tokodede.

Gelê Tîmora Rojhilat bi %95'an gel xiristiyan in. Li wan jî %92'an xwe
katolîk, %3'an xwe jî protestan in. Li xiristiyaniyê bêtir misilman (%5), hindû
û bûdî jî hêne.

Dirava Tîmora Rojhilat ocaxa 2000'î de dolara amerîkî ye. Bi dolara amerîkî ve
di 2003'an de dirava xwe centavo-münzen jî tê bikaranîn. Lê ew tenê bi parê
hesin tê bikaranîn, banknota centavo-münzen tune.



https://ku.wikipedia.org/wiki/Simkoy%C3%AA_%C5%9Eikak

Simkoyê Şikak an Smayîl Axayê Şikak an jî Simko (z. 1887 Kela Çariyê – m. 30'ê
pûşperê, 1930 Şino), serhildêr û rêberekî kurd ê ji êla şikakan bû. ‎ Smayîl
Axayê Şikak, yê ku pirranî bi navê Simko (an jî Simkoyê Şikak) di nava ‎kurdan
de hatiye naskirin, yek ji wan rêbera ye ku di dîroka azadîxwaziya gelê
‎Kurdistanê de xwedî rûmet û xebateke berbiçav e. Girîngiya serhildana Simkoyê
‎Şikak ku nêzî 25 salan dom kir, ew e ku piştî şerê cîhanê yê ‎yekem nêzî %50 ji
axa rojhilatê Kurdistanê ji desthilatdariya dewleta Îranê rizgar kir û mîna
desthilatdarekî kurd karê xwe yê hukimdariyê ‎meşand. Ev karê han (ku Simko
dikarî hemû hêzên êl û eşîretên kurdan li dora ‎hev bicivîne), di serdemeke ku
sîstema feodalîzmê li hemû Kurdistanê di bin ‎nîrê axatiyê de bû, pêkhat.

‎Kela Smayîl Xanê Mezin (bapîrê Simko yê mezin, bavê Elî Xanê bapîrê Simko) li
‎nêzî çemê Berandizê li herêma Urmiyê ye û ev keleh wek şûnewarekî dîrokî di
nava kurdan de weke ziyaretgehekê tê hesibandin.

Şikak di rojhilatê Kurdistanê de piştî eşîreta Kelhûr (li herêma Kirmaşan),
‎mezintirîn eşîreta vê para axa Kurdistanê ye ku di çaxê desthilatdariya Qacarî
‎û Pehlewiyan de li Îran û Kurdistanê xwedî rolekî aktîv yê siyasî bûne.

Piştî ku Mihemed Xanê Qacar (damezrînerê silsîleya Qacariyan) bi ji navbirina
‎desthilatdariya Zendiyan, desthilatdariya hemû Îrana mezin girt destê xwe,
‎fermandarê kurd Sadiq Xanê Şikak jî hevkarê wî bû. Lê Mihemed Xanê Qacar ‎zor û
sitemkariya xwe gihand radeyekê ku heta li dijî mirovên mîna Sadiq Xanê ‎Şikak
jî kete liv û lebatê û hewilên ji navbirina wî jî dane. Sadiq Xan ku xwedî
‎hêzeke zêdetir ji 10.000 kesan bûye, bi kuştina Mihemed Xanê Qacar jî hatiye
‎tawanbarkirin ku di sala 1797'an de li bajarê Şuşa (Şoş) di nava xîveta xwe de
tê ‎kuştin. Sadiq Xanê Şikak yekemîn kes e ku navê wî di serûkaniyên dîrokî de
‎weke fermandarekî kurd yê girêdayî êla Şikak hatiye nivîsandin. Piştî wî
malbata ‎Simkoyê Şikak di qada siyasî ya herêma bakurê rojhilatê Kurdistanê de,
xwedî ‎navekî xuyakirî ye. Ji wan kesayetiyan Smayîl Xanê Mezin, Cazê (jina
Smayîl ‎Xanê Mezin û dayika Elî Xan), Elî Xan, Mihemed Paşayê kurê Elî Xan,
Cewer ‎Axa û Simkoyê Şikak ku tev bi nemerdî û awayê xapandinê ji aliyê Îraniyan
ve ‎hatine kuştin.

Ji van her du tîreyan tev di bin desthilatdariya Pisaxayan de bûne ku di çaxê
‎serhildana Simkoyê Şikak de û di bin rêbertiya wî de, bi awayê konfederasyona
‎eşîretan hevgirtinek bihêz di navbera eşîreta Şikak, Milan, Herkî, Ertûşî, Dirî
û hinekên din de hat ‎çêkirin.

Mîna ku mezin û rihspiyên eşîreta Şikak didin diyarkirin, esilê wan ji Cizîra
‎Botan hatiye û navê yekemîn kesê vê malbatê Ebdu bûye ku bi neh kurên xwe ‎re
ji wir ber bi herêma Urmiyê û Soma ya Biradostê koç kirine. Li gorî hevpeyvîneke
di sala 1993'an de ‎bi apê Evdî re hatiye çêkirin. (Ew şervanekî çaxê şoreşa
Smayîl Xan bû ku ‎heya roja şehîdbûna wî li bajarê Şinoyê, pêre bû.) Apê Evdî li
ser koka malbata ‎Smayîl Xanê Şikak wiha dibêje: ‎“Ebdula Veg (Ebdu an jî Evdu)
xwediyê neh kuran bû ku ji Cizîrê hatin Somayê. ‎Kurekî Evdu Begê yê bi navê
Îbrahîm Aẍayê Çep hebû ku pir mêrxas bû. Ji wî ‎re kurek çêbû ku jêre Smayîl
Aẍayê Mezin digotin. Ango bapîrê mezin (bavê ‎bapîr) ê Simkoyê Şikak bû. Elî
Xanê kurê Simkoyê mezin xwediyê 6 kuran bû: ‎Ehmed Aẍa, Mihemed Aẍa (bavê Simko
û Cewer Aẍa), Temer Axa, Îbrahîm Aẍa, ‎Hecî Aẍa û Qasim Aẍa. Mihemed Aẍa jî
xwediyê 6 kuran bû: Cewer (Ceifer) ‎Aẍa, Smayîl Aẍa ango Simko, Şukir Aẍa, Ehmed
Aẍa, Xurşîd Aẍa (di şerê bi asûriyan ‎re li Dîlemanê hate kuştin) û Elî Xan (di
çaxê şandina bombeya ku ji aliyê ‎dewleta Îranê bi navê şirînî ji bo kuştina
Simko hatibû şandin, li çariyê şehîd ‎bû).”

Di Rojhilatê Kurdistanê de ji çaxê serhildana Kela Dimdimê heya roja îro, hemû
‎rêberên kurd bi navê çareserkirina pirsgirêka kurd û hevdîtinê, hatine
‎xapandin û di bi awayekî dûr ji exlaqê siyaset û mirovanetiyê ji aliyê
‎desthilatdarên Îranê ve, hatine kuştin.

Ji serokên êla Şikak Simkoyê Mezin (Smayîl Xan), Elî Xan, Cewer Axa û Simkoyê
‎Şikak tev bi navê hevdîtin û çareserkirina pirsgirêkên siyasî bi nemerdî ji
aliyê ‎desthilatdarên Îranî ve hatine kuştin. Mihemed Axayê Şikak jî piştî
kuştina kurê ‎wî (Cewer Axa) çû Stenbolê ku ji sultanê Osmanî (Sultan
Ebdulhemîd) dawa ‎hevkariyê ji bo tolhildana xwîna kurê xwe bike. Li wir rêzek
taybetî jêre hat ‎girtin û nasnavê Paşa dane wî. Lê bi hewldanên berdevkên
Îranê, Mihemed ‎Axa negihişt armanca xwe û wek jêder didin xuyakirin ew li
Stenbolê bi ‎komployekê hatiye kuştin. An jî ji ber têkiliyên wî yên bi malbata
Bedirxanî û ‎mezinên din yê kurd li Stenbolê, ji wir hatiye dûrxistin û di
jiyana dûrî ‎Kurdistanê de wefat kiriye.[çavkanî pêwîst e] ‎

Cewer (an jî Ce'fer) Axayê Şikak ku li sala 1905'an de li Tewrêzê hat şehîdkirin
di nava êla Şikak de wek cîgirê bavê xwe dihate hesibandin. Bi ‎awayekî fermî bi
destûra dewleta Qacarî li herêmên rojavayê gola Urmiyê ‎hukimdarî dikir. Cewer
Axa ji ber hinek taybetmendiyên xwe yê mîna mêrxasî, ‎merdayetî û destvekiriyê
di nava çîna feqîr û hejarên herêmê de pir dihat ‎hezkirin. Sedem jî ew bû ku wî
parek ji wê talana ku ji dewlemendan distand, ‎di nava feqîr û hejaran de belav
dikir. Ji bona wê jî Cewer Axa ji aliyê jêredên ‎ewropî û gerîdokên Rojavayî ve
wek Robin Hoodê Kurdan hatiye binavkirin.[çavkanî pêwîst e] ‎ Sala 1905'an dema
ku Muzeferedîn Şahê Qacar, bi seferê çû Ewropayê, li ‎bajarê Tewrêzê kurê xwe
Mihemed Eçlî Mîrza wek cîgirê xwe hilbijartibû. Wê ‎demê Huseyîn Qulîxan
(Nizamûl Seltene) jî kiribû waliyê giştiyê ‎Azerbaycanê. ‎ Dîroknivîsê
azerbayecanî Ehmed Kesrewî di vê derbarê de dibêje: “Nizamûl ‎Seltene bi awayekî
fêrmî Ce´fer Axayê Şikak vexwînd bajarê Tewrêzê û jê ‎dawa kir ku ji bo gotûbêja
li ser pirsgirêkên sinorê dewleta xwe û dewleta ‎Osmanî bi hevre bişêwirin.
Herwiha wan soz da Cefer Axa ku dewlet yê li wî ‎xweş be û daxwazên wî jî yê bên
bicîkirin. Lê piştre ferman da Mihemed ‎Husên Xanê Zerxam (Qeredaxî) ku Ce´fer
Axa vexwîne bo seraya xwe û bi ‎awayekî ku ew pênehesin, wî û mirovên pêre
bikujin“. ‎ Havîna sala 1905'an piştî ku Cewer Axa bi mezinên êla xwe re şêwirî,
di gel ‎heft siwarên xwe yên ku di karê şervanî û mêrxasiyê de zîrek û netirs
bûn, ji ‎Kela Çariyê ber bi bajarê Tewrêzê meşiyan. Heft kesên hilbijartî ku bi
Cewer ‎Axa re çûn ev bûn: ‎ Mistefa Newrozî (Xalê Mistê), Xalê Mîrzê (xalê Cewer
û Simko), Sedo, ‎Hacî (Haco), Caço, Seyîd Mihemed (Seydo) û Qasim (Qaso). ‎
Piştî 40 rojan ji aliyê welîehdê Îranê Mihemed Elî Mîrza ve fermana kuştina
‎Cewer Axa bi telegrafekê, gihişt destê Nizamûl Seltene û ew di seraya dewletê
‎de hat kuştin. Ji heft kesên ku bi Cewer Axa re bûn, pênc kesan karî bi şerekî
‎giran xwe ji bajarê Tewrêzê bigehînin kela Çariyê û xebera bûyerê bigehînin
‎kurdên herêmê. Mihemed Axa ji bo tolhildanê bi riya Sultan Ebdulhemîdê ‎Osmanî
çû Stenbolê, lê nekarî raya wan ji bo vî karî bikişîne aliyê xwe. Wek ‎hat gotin
ew bi komployên konsulosê Îranê, êdî ji Stenbolê venegerî ‎Kurdistanê û bi her
awayê ku bû, hat wenda kirin.[çavkanî pêwîst e] ‎ Kurdan ku bi şêweyek aktîv di
şoreşa meşrutexwazên Îranê (1905 - 1911) de, ‎xebat dikirin, ji vî karê Nizamûl
Seltene nerazîbûna xwe dan xuyakirin. Herwiha ‎azadîxwazên din yên Îranî li
bajarên mina Tewrêz û Tehranê jî ev karê dewleta ‎Îranê şermezar kirin. ‎ Li pey
kuştina Cefer û Mihemed Axayê bavê wî, Simko ku xortekî ciwan bû, li ‎ser daxwaz
û şêwra rihspiyên eşîreta Şikak, bû cîgirê birayê xwe yê mezin. ‎ Ev di rewşekê
de bû ku du hissên niştimanperwerî û tolhildanê di dil û mejiyê ‎Simkoyê ciwan
de gelek bihêz bûn. ‎

Piştî şoreşa Şêx Ubeydelayê Nehrî (sala 1880'an), serhildana Smayîl Axayê Şikak
di ‎rojhilatê Kurdistanê de şoreşa herî mezin û domdirêj tê hesibandin. Di çaxê
vê ‎şoreşê de bû ku kesayetiya tehqîrbûyî ya kurd wek neteweyekê, hinekî bişkivî
û ‎hissên millî di nava kurdên vê perça Kurdistanê de zêdetir ji berê zindî
bûn.[çavkanî pêwîst e] ‎Kurdan karî wek netewe hebûna xwe di hemû Îranê de bidin
selmandin û ‎berevajî xwesteka şovînîstên faris, hurmeta xwe ya civakî û siyasî
wek ‎mîrasekî dîrokî biparêzin. Ji bona wê jî nivîskar û dîrokzan Kirîs Koçêra,
‎Simkoyê Şikak bi weke bavê nasyonalîzma kurdî ya di rojhilatê Kurdistanê de
binav ‎dike.

Li gor gotina mezinên Evduyiyan Simko di çaxê şehîdbûna Cewer Axa de xurtekî
‎‎18-19 salî bûye. Yanî sala ji dayibûna wî 1887 an jî 1888'ê zayînî ye. Herwiha
Tahirxanê Kurê Simko dide diyarkirin ku dema bavê wî li bajarê Şinoyê hatiye
‎şehîdkirin, temenê wî 42 an jî 44 sal bûye. Simko ku ji aliyê Xalê Mîrzê û
‎mezinên din yên êla Şikak ve wek cîgirê bav û birayê xwe yê mezin hatibû
‎hilbijartin, di dilê xwe de ji bêbextî û nemerdiya desthilatdarên dewleta
Îranê, ‎kînek mezin ji wan girtibû.[çavkanî pêwîst e] Wek tê gotin Simko di
ciwaniya de xurtekî şervan, ‎netirs û di liv û lebatên wî de hissa tolhildanê
gelek bihêz bûye. Ji ber wan ‎hemû derd û belayên ku bi ser malbata wan de
hatibûn, mirovekî kêm axiftin ‎û xemgîn bûye û gelek bi xwe re ponijiye.

Hissa tolhildanê jî bi sedemên dîrokî ve girêdayî bû. Simko baş dizanî ku ji
‎bapîrê wî yê mezin Smayîl Xan bigire heya birayê wî Cewer Xan tev bi nemerdî
‎ji aliyê berpirsyarên dewleta Îranê ve hatine xapandin û kuştin. Ji bona wê baş
‎dizanî ku desthilatdarên Îranî li wî jî nagerin û yê rojekê bela xwe li wî jî
bidin. ‎Çimkî Simko xwedî hêzeke mezin ya leşkerî bû û wek mezinê eşîreta Şikak
di ‎nava kurdan de mirovekî bi qedir û rûmet bû. Wî dizanî ku Îranî dixwazin wî
jî ‎weke bira, bav û bapîrên wî, bikujin. Lê ferqa di navbera Simko û bira û
bavê ‎wî de, di vir deye ku bîr û rayên Simko yên siyasî (wek rêber û
kesayetiyek ‎siyasî yê kurd) ji bo azadî ya Kurdistanê bêtir geş bûn.[çavkanî
pêwîst e] Çaxê ku cîgirê waliyê ‎Azerbayacanê (Mukerrem el Mulik) di sala
1919'an bi hevkariya ermeniyan, ‎bombeyek çêkirin û di nava qotiyekê de bi navê
şiranî ji Simko re şandin, ‎neyartiya Simko bi dewleta Îranê re derbasî
pêvajoyek siyasî û eşkeretir bû.

Têkiliya Simko bi du kesayetiyê kurd Ebdulrezaq Bedirxan û Seyîd Teha Gîlanî
‎‎(neviyê Şêx Ûbeydulahê Nehirî) re, şoreşa di bin desthilatdariya Smayîl Xanê
‎Şikak de, di rojhilatê Kurdistanê de û heya radeyekê jî li bakurê Kurdistanê,
‎berfirehtir kiriye. Lê wek jêder û şahidên zindî dibêjin Seyîd Teha Gîlanî heya
‎dawiyê bi Simko re nemaye û navbera wan li ser awayê têkiliya bi îngilîzan re,
‎têk çûye.

Kirîs Koçêra di derbarê têkçûna Simko bi dewleta Îranê re dibêje: ”Bi vê hindê
‎re ku Simko kîna xwe ya li hemberî Îranê venedişart, gotibû ku bizava min li
‎dijî Îranê tolhildan jî têde bû, çimkî bav û bapîrên min, xizim û kesên min yên
‎nêzîk û cotek birayên min, tev bi destê karbidestên Îranê hatine kuştin. Lê bi
‎vê re jî Simko gelek caran behsa vê rastiyê kiriye ku armancên şoreşa wî ji bo
‎berjewendiyên netewî bûne û tenê ji bo tolvekirinê nebûye. Di vê derbarê de
‎Simko gotiye: Hemû kes dizane ku gelê kurd heya niha çi bi ser de hatiye.
‎Mirovên wan yên mezin yên weke Smayîl Xan û Elî Xan bi şêweyek gelek ‎zalimane
ji aliyê Îraniyan ve ji nav çûne. Ez niha ji bo gelê Kurd têkûşînê ‎dikim, lê
tolhildana ji zordar û bedkaran hê jî maye û ji bîr nabe”.

Simko ku gelek kes hereketa wî bi bizavek eşîretî û herêmî dihesibînin, li gor
‎pîvanên wê çaxê mirovekî zana bûye û haya wî ji siyaseta Îran û cîhanê ‎hebûye.
Simko bi nameya ku bi riya serleşkerekî îngilîzî ji Zefer el Dulê re ‎şandibû,
vê rastiyê baştir dide selmandin. Simko di pareke nameya xwe ‎de dibêje: ”Em pir
baş dizanîn ku hinek netewe di cîhanê de hene ku hejmara ‎wan nagehe çaryeka
kurdan, lê ew gihiştine xweziyên xwe ku mafê ‎otonomiyê ye. Li almanan binêrin
ku çawa ev karê han di nava xwe de ‎pêkanîne. Birastî ger netewa kurd di Îranê
de negihije mafê xwe, êdî mirin û ‎neman jêre baştire ji jiyan û mayînê. Di vê
roja ku em têde dijîn, dewleta Îranê ‎bixwaze an jî nexwaze, em mafê xwe yê
otonomiyê dixwazin. Êdî ev xweziya ‎hemû mirovekî kurd e û ji xelkê me re jî
jiyaneke nûye

Simko xwedî hêzeke leşkerî ya pirr mezin bû. Hejmara pêşmergeyên wî carna
gehiştiya 20.000 ‎kesan. Lê tevahiya van şervanan mîna artêşeke hevgirtî û di
bin ala partiyeke siyasî de xebata ‎xwe nekirine. Her eşîrek di bin serokatiya
mezinekî wê eşîretê de bûye û rengekî taybetî ji bo ‎nasandina eşîret û hêza xwe
hilbijartine. Bo nimune rengê ala hêza di bin serokatiya Simkoyê Şikak ‎de sor
bû.

Piştî ku hêzên kurdan bajarê Urmiye ji destê leşkerên Îranê derxistin, Urmiye
‎wek paytexta desthilatdariya kurdan hat hilbijartin û Têmur Aẍayê Şikak ji
‎aliyê Simko ve weke hakimê bajar hat wezîfedarkirin. Di şerê Gulmanxaneyê de jî
‎hêzên kurdan bi girtina Gulmaxanê rêya ku bajarê Urmiye bi Tewrêzê ve girê
‎dida, girtin. Di şerê Şekeryazî de jî fermandarê hêza dewleta Îranê Emîr Erşed
‎hat kuştin. Emîr Erşed birayê Mihemed Husên Xanê Zerxam (Qeredaxî) bû ku di
‎seraya xwe de Cewer Axa kuştibû. Lê di dawiyê de kurdan nekarî li hemberî
‎hêzên dewletê li berxwe bidin û bajarê Urmiyê ku bi qasî çar salan di dsetê
‎kurdan de bû, ket jêr desthilatdariya hêzên Îranî. Di şerê Miyanduawê de
‎kurdan bi şikênandina hêzên artêşa Îranê, serkeftinên mezin bi dest xistin. Lê
‎karê herî girîng û dîrokî kuştina xayînê navdar Xalo Qûrban bû. Xalo Qûrban ku
‎ji kurdên Hersînê ye, yek ji wan fermandarên şoreşa Mîrza Kuçik Xanê Cengelî
‎bû ku li dijî dewleta navendiya Îranê li bakurê Îranê serî hildabû. Xalo Qûrban
‎bi hevkariya cotkar û çend fermandarên din yên mîna Kerîm Xan, Xalo Hişmet ‎û
Baba Xan karî di nava bizava Cengeliyan de heya pileya komîseriyê jî biçe. Lê
‎piştre Xalo Qûrban ji Mîrza. K. Xanê Cengelî qetiya û di bazara xwefirotinê de
‎ket xizmeta artêşa Riza Pehlewî. Xalo Qûrbanê kurd, bi hevkariya artêşa Îranê
‎karî şoreşa Cengeliyan toşî şikestê bike û di dawiyê de serê serokê şoreşê bi
‎xelat ji Riza Xanê Pehlewî re bir koşka Tehranê. Li hemberî vê xizmeta wî ew
‎bû fermandarekî artêşa Îranê.

Riza Şahê Pehlewî xayinê kurdan Xalo Qûrban şand meydana şerê li dijî
‎serhildana Simkoyê Şikak. Lê vê carê di şerê Miyanduawê de ev bi destê şervanên
kurd hat kuştin.

Di şerê azadkirina bajarê Mehabadê de fermandarê giştiyê şer Simko bixwe bû ‎ku
Seyîd Teha Şemzînî (Gîlanîzade) jî hevkarê wî bû. Piştî şerekî giran bajar ket
‎destê kurdan û 600 jandarmên Îranî ku di bin serokatiya parêzgar Melîkzade de
‎bûn, tev hatin kuştin. Di çaxê şerê Sarî Tacê de jî ku li sala 1922'an li
herêma ‎Salmasê (Dîleman) qewimî, hêza kurdan nekarî li hemberî hezên Îraniyan
‎berxwedanê bike. Şer heya dagîrkirina kela Çariyê berdewam bû. Piştî ku kela
‎Çariyê hat girtin, Simko û hezar kes ji siwariyên xwe derbasî bakurê
‎Kurdistanê bûn û ji aliyê artêşa Tirkiyeyê ve hatin bêçek kirin. Lê ev ne
dawiya ‎şerên kurd û dewleta Îranê bûn. ‎

Li ser şehîdbûna Simko ‎goman heye ku hinek axayên kurd xiyanet li wî kirine û
ew neçar kirine ku ji ‎bo hevdîtinan xwe bigihîne bajarê Şinoyê. Berdevik û
desthilatdarên Îranê ku ‎hertim bi riya xapandin û xiyanetê xwe nêzî siysetvanên
kurd kirine, dîsa jî bi ‎navê hevdîtinên çareseriyê, Simko hat razîkirin ku bê
bajarê Şinoyê û bi ‎serleşker Muqedem re hev bibînin. Ji bona wê jî wan bi rêya
Têmûr Axa ku ‎demek bû, bi birîndarî di destê dewletê de hêsîr bû, nameyek ji
Simko re ‎şandin ku wê demê li gundê Barzan bû. Simko bi çend siwarên xwe re
hatin ‎çiyayê Qendîlê û li wir jî bi Xurşîd Axayê Herkî re ber bi bajarê Şinoyê
ve meşiyan. ‎Li wir fermandarê bajarê Şino serheng Sadiq Xanê Nûrozî ew bir mala
xwe. Lê ‎hatina serleşker Muqedem derew bû û ew li benda derfetekê bûn ku Simko
bi ‎tenê bikişînin derveyî bajarê Şinoyê û wî li wir bikujin. Di dawiyê de jî bi
‎hînceta pêşwazîkirina ji serleşker Muqedem li derveyî bajarê Şinoyê bi wê
‎davika ku jêre danîbûn, di êvariya 30'ê pûşpera 1930'î de hat şehîdkirin.
Herçend di ‎şer de Simko û siwarên wî gelek kes ji serbaz û leşkerên dewletê jî
kuştin, lê ‎wî nekarî vê carê xwe ji destê wan rizgar bike. Termê Simko sê rojan
li bajarê ‎Urmiyê neveşartî danîn ku gel lê binêre û kurdan jî pêbihesinin ku
serokê wan ‎hatiye kuştin. Berpirsyarên dewleta Îranê ji bo zanîna wê hindê ku
sedî-sed ‎bizanibin Simkoyê Şikak kuştine, jina Simko ya bi navê Fexriye Êqibalî
(azerî ‎bû) anîn ser termê wî û wê jî bi nerihetî ji wan re got:” Belê ev mêrê
min ‎Smayîl Axa ye. Ez ji rûyê tiliya wî ya birî dizanim ku berî çend salan ji
ber jehra ‎marê ku pêvedabû, bi destê xwe bi kêra xwe birîbû.”

Dema ku xebera kuştina Simko gihişt koşka paşatiya Îranê heya heftiyekê ‎şahî û
kêfxweşî hatin lidarxistin û hemû kuçe û kolanên bajarê Tehranê bi ‎ronahî û
gulan hatin xemilandin. Riza Pehlewî mezintirîn dijminê xwe di ‎Kurdistanê de ji
holê rakiribû.

Şehîdbûna Simko bû sedem ku heya ‎pêkhatina komara Kurdistanê ya di bin
serokatiya Pêşewa Qazî Mihemed de bêdengiyek xemgîn li rojhilatê Kurdistanê
hakim be.‎

Simko di çaxê desthilatdariya xwe de gelek xebitiye ku bi dewletên biyanî re
têkeliyên siyasî ‎pêkbîne. Di vê navê de bi taybetî ew xebitiye ku bi dewleta
Îngilistan û YKSS'ê re ‎têkiliyan deyne û bala wan bo ser çareserkirina
pirsgirêka kurd bikişîne. Lê wan ji ber ‎berjewendiyên xwe yên aborî û girîng
nebûna cihê jeopolîtîk yê axa Kurdistanê, bihayekî wisa ‎nedane pêşniyarên vî
serokê kurdan. Simko bi rêya Seyîd Teha Gîlanîzade pirr xwestiye ku ji ‎bo
çareserkirina pirsgirêka kurd û pêkanîna dewleteke kurdî bi berpirsyarên îngilîz
ên li Îraqê ‎hevdîtinan pêk bîne, lê di vê daxwaza xwe de bi ser neketiye.
Herwiha ew ji Şêx Mehmûdê Berzencî ‎bi gilî û gazinc bûye ku baweriya xwe bi
dewleta tirkan re tîne. Ji bona wê jî ew di derbarê îngilîz ‎û tirkan de wiha
dibêje: “Îngilîz û tirk her du ji bo çaresekirina pirsgirêka serxwebûn û
serbestiya ‎Kurdistanê derewan di gel me de dikin, ew me dixapînin. Îngilîz
dixwaze tevaya kurdan mîna ‎xulam û berdeyan ji bo armanc û daxwazên xwe yên
çewt bikar bînin û bixebitînin, mîna ‎meymûnan me ji xwe re bireqsînin û ew jî
bi me bikenin. Ew dixwazin me li hemberî neteweya me ‎şermezar bikin, ev ne karê
min e, ez xiyanetê li gelê xwe nakim. Tirk û îngilîz her du ji hev xirabtirin,
lê ji herkesî zêdetir kurd ji bona xwe xirabin, kurd pişta hev ‎nagirin, hînî
xizmetkariyê bûne, baweriya wan bixwe tune û mezinatiya hevdu napejirînin.”

Simko bêtirî hertiştî ji xiyaneta axa û begên Kurd dilşikestî bû ku di rojên
xweş de mîna mêşa li ‎dora şirînî, kêliyekê ji wî dûr nediketin, lê di rojên
tengaviyê de xwe ji wî dûr dixistin. ‎ Xaleke girîng a hewldanên Simko ew e ku
wî di çaxê desthilatdariya xwe ‎li bajarê Urmiyê de xebatên rewşenbîrî û çandî
dan meşandin. Yekemîn car di dîroka rojhilatê Kurdistanê de Simko ket wê fikirê
‎ku di warê ragehandinê de jî pêngavek bê avêtin. Di sala 1912'an de li bajarê
Xoy, Ebdulrezaq Bedirxan bi ‎piştgiriya siyasî û diravî ya Simkoyê Şikak
kovareke mehane bi navê Kurdistan weşand. Herwiha li ‎bajarê Xoy dibistaneke
kurdî jî, ji bo zarokên kurd vekirin. Salên piştî şerê cîhanî yê yekem yanî ji
sala 1919'an heya ‎têkçûna şoreşê rojnameya bi navê (Roja Kurd) û piştre tenê bi
navê Kurd ku organa fermî ya ‎dewleta wî bûye, hatiye weşandin. Roja Kurd an jî
Kurd rojnameyek heftane bûye. Sernivîserê ‎vê rojnamê nemir Mela Mihemedê
Turcanîzade bû ku karê amadekirina rojnameyê di weşanxana ‎Xêyret de li bajarê
Urmiyê dimeşandin. Herwiha Simko ji bo agehdariya ji rewşa siyasî û leşkeriyê
‎hemû herêmên di bin desthilatdariya xwe de, ji telefonê mifa standiye û bi vî
awayî pêwendiyên ‎hemû fermandarên eniyên şer bi kela Çariyê re hebûne.

Beriya ku Simko bi awayekî berfireh dest bi şer û şoreşa li dijî dewleta Îranê
bike, bi hevkariya ‎Ebdulrezaq Bedirxan û çend giregirên din yên kurd komelek bi
navê Cîhandanî li bajarê Xoyê ‎damezrandibûn, ku komelek rewşenbîrî bû û bêhtir
xebatên çandî û rewşenbîrî dimeşandin.

Simko pir xebitiye ku bi kesayetî û bizavên ku li dijî rejîma Îranê serî
hildane, têkiliyên siyasî ‎deyne. Ew bi şoreşgerê azerbayecanî Mihemed Xiyabanî
re di nava peywendiyan de bûye. Herwiha ‎Simko û serdarê şoreşa bakurê Îranê
Mîrza Kuçik Xanê Cengelî xebitîne ku di navbera şoreşa ‎Kurdistan û bakurê Îranê
(Gîlan) de dan û standinên siyasî pêkbînin, lê gûherandinên siyasî ev derfet
‎nedaye wan ku vî karê dîrokî bigehînin encamê.

Riza Mîrpenc ku bi hevkariya îngilîzan ji pileya serleşkeriyê bû şahê Îranê, di
sala 1925'an de ji bo ‎serlêdanekê çû Azerbayacan û Kurdistanê. Armanca wî ya
herî mezin ew bû ku riyekê ji bo bi dawî ‎anîna serhildana Simko peyda bike û
desthilatdariya xwe li hemû Îranê birêk bike. Serleşkerên Îranî ‎pir dawa ji
Riza Şahê Pehlewî kirin ku dev ji vê sefera xwe berde, lê ew razî nebû û xwest
ku ji ‎nêzve Simko bibîne. Xuyaye ku hemû di wê baweriyê de bûn ku Riza Şah êdî
ji wê seferê venagere ‎û yê bi destê Simko bê kuştin. Dema ew bi 62 kes ji
fermandar û hêza xwe ya taybetî ve nêzî ‎bajarê Salmasê dibe, di yekemîn dîtinê
de 5000 siwariyên Simkoyê Şikak bi rûyekî sar û girij ‎pêşwaziyê li şahê Îranê
dikin û rêzek taybetî jêre nedigirtin. Simko jî wek serokekî kurd bi kincên
‎kurdî li hemberî şahê Îranê sekinî û bi pêşwaziyek sar û bi serê lêvê
bixêrhatina wî kir. Piştre herdu ‎bi hevre çûne karwanserayekê û li ser
pirsgirêkên herêmê axivîn. Wek tê gotin Riza Şah pir ‎tirsiyabû ku Simko wî û
hemû kesên wî bikujin. Ji bona wê jî heya berê sibê ji tirsa nerazabû.[çavkanî
pêwîst e] Ew herdem li benda wê hindê bû ku siwarên Simko hêrişî wan bikin û
‎tevde bên kuştin. Herçend piştî ewqas bûyerên tal ku Simko bi çavên xwe
dîtibûn, êdî baweriya wî ‎bi desthilatdarên Îranê nemabû, lê derfetek dîrokî ji
dest da û wê şevê Riza Şahê Pehlewî nekuşt û ‎ew ji destê wî filitî.

Simko piştre di hevdîtinekê ya bi serleşker Ebdulah Tehmasbî re gotibû:
”Mezintirîn şaşiya min di wê şevê de ew bû ku min Riza Şah nekuşt”. Wê şevê Riza
Şah ji serleşker ‎Tehmasbî dawa kir ku karekî bikin û Simko mijûl be û çax
derbas be û roja din zû ji wir ber bi ‎Ûrmiyeyê hereket bikin. Wan bi lîstika
textenerd wê şevê Simko mijûl kirin û roja din Simko ‎pêhesiya ku Riza Şah ji
destê wî derketiye û derfetek zêrîn ji destê xwe daye.[çavkanî pêwîst e]

Hunermendê mezin ê kurd Kawîs Axa ku di dîroka hunera Kurdistanê de yekemîn
hunermendê ‎siyasîbêjê kurd tê hesibandin[çavkanî pêwîst e], di qalibê lawikekê
de li ser şehîdbûna lîderê kurd Simkoyê Şikak ‎hestên xwe wiha tîne ziman: ‎

‎ Strana jêr jî, ji aliyê dengbêjê navdar Birê hatiye gotin ku têde behsa
kuştina Cewahir Xanim a jina ‎Simkoyê Şikak jî bi destê leşkerên dewleta Îranê
tê kirin:



https://ku.wikipedia.org/wiki/Ser%C3%AA_Kaniy%C3%AA,_Riha

Serê Kaniyê an Serêkaniyê (bi tirkî: Ceylanpınar), navçeyeke Rihayê li bakurê
Kurdistanê ye.

Serê Kaniyê dikevê ser sînorê Sûriyê an jî başûr rojavayê Kurdistanê. Li bakurê
Serê Kaniyê Wêranşar, li aliyê rojava navçeya Kaniya Xezalan, li rojhilata wê jî
parêzgeha Mêrdînê û li başûr jî dewlata Surî ye. Navçe 142 km ji parêzgeha
Rihayê dûre û erda wê 2.020 km 2 ye.

Diroka Serê Kaniyê vedigerê heya 5000 sala û li jora Mezra Botan hatiyê
avakirin. Li navçe Asûrîyên, Hîtîtên, Ebasîyên, Bizansiyan, Selçûqîyên û Kurdên
devlet avakirine. Di dema Asûrîyan de navçê ji dewleta Mirrî Mutanî'rı paytêxtî
kiriye û navê vê paytêxtê Waşşûkanî ye. Ji bona ve peytextê re Vaşşugar,
Waşşûkanî, başikani, Serêkanî jî hatîyê gotin. Li şopawan şaristabn gişî li
telanîya cotgeha Serêkanîye û kepeza çuçîk û a mezin em karin hina jî bibînin.
Xedyê Serêkanîye a dema dawi İbrahim Paşayi. Sêrekaniya binxetê di sala 2013 da
de ket bin sêhetîye Kurdên. Li Sêrekanîya binxetê alâ Kurdê badidi.

Mezin bun ya Serê Kaniyê 1.900.000 dekare û gor kordinate metoroloji 36-50
hevêrkên berahîye bakur, 39-55 qincoko rojhelate deyê. Bilindiya navçe 398 metro
ye. Navçe 142 km ji Rihayê dûre. Li bakure Serê Kaniyê çiyaye Riha û li başûre
we hudude Sûrî de çiyaye Abdulaziz heye.

Ligor serjimêra sala 2000'ê hejmara niştecihên bajêr 45.641 bû. Niştecihên
herêmê 85 % wan Kurd in û 15 % Ereb in.

Hilbijartina navçe a dema dawî dewletê betal kir û gelê navçê rabû ser piyan
dewlet şermezar kirin. Li ser vê yekê hilbijartin çêbû ye İsmail Arslan disa
hilbijartin qezenç kiri ye û rayê xwe zêde kiri ye. Lî navçe partiya Kurdê BDP'ê
di hilbijartina de qezenç kiriye serokê şarêdariyê İsmail Arslan'ê Kurd e.
Hilbijartina 2009'a ji BDP qezenç kiri ye.

Wan xezala nave xwe dani Serêkaniyê û bi Tirkî nave navçe bu ye Ceylanpınar .
Berê xezale Serêkaniyê dihatin ber qanîya Xabûrê û ji Xabûrê av vedixwarin.
Xabûr ji bo gi bîr vebûn ava we mıçıkî ye. Ji bo gi xezalen Serêkaniyê piçûk
bûyî hatinî parastin. Niha 1500 xezalê Serêkaniyê heye. Xezalên navçe jî bo gi
pir bûnû te firotin ji.

Li gundê Axirtoş peykervanî tê ava kirin. Li vî gundî peykervanê Musa Cengiz bi
peykervanî dixebite û peykerên xwe dişîne derve (Ewrûpa).

32 gund û 17 mezrayê navçeya Serê Kaniyê hene. Li navçê gundê bê kareba (ceryan)
tunene û li hemû gunda telefon heye.

36°50′59″Bk 40°03′00″Rh﻿ / ﻿36.84972°Bk 40.05000°Rh﻿ / 36.84972; 40.05000﻿ (Serê
Kaniyê)



https://ku.wikipedia.org/wiki/Sankt_Petersburg

Sankt Petersburg (bi rûsî: Санкт-Петербург, lat. Sankt-Peterburg, bi kurtî:
Питер, Pîter) bajarê Rûsyayêyî gorî nifûsa xwe bajarê duyem mezinê ji pê Moskowê
re tê ye. Ew di sala 1703an de wek Sankt-Pieterburx hat çêkirin, demeka kurt pê
re navê wî wek Sankt Petersburg hat guhertin, navbera salên 1914an de heta
1924an wek Petrograd (rûsî: Петроград) hat navkirin, dema YKSS yê de navbera
salên 1924an û 1991an de jî wek Leningrad (rûsî: Ленинград) hat nav kirin. Ew bi
nifûsa xweyê ser çar milyonan re ji pê Moskovayê re duyem mezintir bajarê
Rûsyayê ye û ew bajarê herî mezinî nifûsa xwe bi milyonan e.

Ew navber sedsalên 18'an û 20'an paytexta Çariya Rûsyayê bû. Ew bi hindirên
xweyên bajêr yek ji miratên dinêyên UNESCOyê. ye

Bajar ji pê papazê Simon Petrus re bi navê Sankt-Pieterburx hatibû çêkirin.
Demekê pê re navê wêyê bi Elmanî Sankt-Petersburg hat bikaranîn. Ji pê Şerê
cîhanî yê yekemîn destpêkir re navê wî wek Petrograd hat guhertin. Pê YKSS hat
saz kirin û Lenin mir re jî di 1924an de wek Leningrad şûnda hat nav guhertin.
Pê YKSS hilweşiya re jî di 1991an de bi referandûmekê navê wî şûnda wek Sankt
Petersburg hat nav kirin.



https://ku.wikipedia.org/wiki/S%C3%AEstema_Navnetewey%C3%AE_ya_Yekeyan

Sîstema Navneteweyî ya Yekeyan (bi înglîzî The International System of Units) ko
ji ber navê wê yê fransî (Le Système international d'unités) wekî SI dihêt
kurtkirin tehera nûdem ya sîstema metrîk e. Ev sîstem di warê bazirganî û
zanistî da berbelavtirîn sîstema yekeyan li cîhanê ye.

Sîstema metrîk ya kevin çend destekekên yekeyan tê da bûn. SI li sala 1960ê li
ser bingehê sîstema metre-kîlogram-saniyeyê hat avakirin. Ev sîstem gelek
sîstemeka jînwer e û gelek yekeyên nû bi lihevhatinên navnetewî û li goreyê
pêşdaçûna teknolojî yên pîvanê pênase dikit an jî pênaseyên kevin yên yekeyên
kevin diguhêrit.

Piraniya welatên cîhanê sîstema SI wekî sîstema fermî pejirandî ye. Lê hêşta
Welatên Yekbûyî Yên Emerîkayê di gelek biyavan da sîstema kevin jî dixebitînin.
Li Keyaniya Yekgirtî ya Brîtanyayê siyaseta hukmetê wergerandina sîstema kevin
e, lê hêşta ev sîstem di hemî waran da bi temamî nahêt xebitandin. Welatên ko
hêşta SI bi tewawî nexebitandî (mîna WYE û KYB) yekeyên xwe yên sîstemên kevin
li goreyê SIyê jinûve pênaskirine.



https://ku.wikipedia.org/wiki/Romaya_Kevnare

Romaya Kevnare bajarwarî anko şaristaniyetek bû ko li derdora sedsala 9ê berî
zayînê wekî civakeka cotkar li nîvgizirta Îtalyayê hat damezirandin û li dawiyê
bû emperatoriyek ko tevaya herêmên Deryaya Navîn vegirtin. Li sdsala 12ê di
jiyana xwe da, Rom ji keyatiyekê bû komareka ko bingehê wê li ser hîmê
olîgarşiyê û demokrasiyê hatibû danan û paştir jî bû emperatoriyeka otokratîk
anko yeksalarane. Wê hemî Ewropaya Rojava û piraniya deverên derdora Deryaya
Navîn bi dagîrkirin û navxwehelandinê anko asîmîlasiyonê vegirtin.

Li sedsala 5ê emperatorî ber bi herifyanê çû. Aliyên rojavayî yên împeratoriyê,
bi herêmên mîna Hispania, Gaul û Îtalyayê jê cida bûn û li sedsala 5ê keyatiyên
xweser pêkanîn. Navê aliyê rojhilatî yê emperatoriyê ko navenda wê
Konstantînopol bû ji sala 476ê û şûnda bû Împeratoriya Bîzansê. Ev sal, sala
kevneşopî ya herifyana Emperatoriya Romê û destpêka Serê Çaxên Navîn e ko bi
Çaxên Tarî dihêt niyasîn.

Bajarwariya Roma Kevin bi awayekê edetî digel Yewnana Kevin bi hevra wekî
Kevnariya Klasîk dihên niyasîn. Yewnana Kevin hêvênê hebûna ferhengî ya Roma
Kevin bû. Roma Kevin di dîroka Ewropaya Rojava da dewrekê gelek mezin lîstiye û
bingehê huner, şer, qanûn, edebiyat, teknolojî û nijargerî anko arşîtektê li
wêderê hat danîn. Dîroka wê emperatoriyê hêşta jî bandora xw li ser cîhanê heye.



https://ku.wikipedia.org/wiki/Romant%C3%AEzm

Romantîzm di dawiya sedsala 18. de li Fransayê derketiye holê. Taybetiya xwe; di
berheman de têrbûna hestan, firehiya xeyalan, vebûna çoşiyan berferehtir bi
sembolan cî digirin. Li dijî hemû bizavan derdikeve. Romantîzm hemû rêç û
rêbazên klasîzmê dixe bin piyan û rasterast li dijî wê disekine. Li dijî hiş
hestiyarî, rêbazên bêrêbazî, çîna xwûyanga gel, şoretiyê xwezayiyê dide pêş. Di
çand û pîşeyê de ji sînoran bêtir azadiyê diparêze. Romantîzm jî wekî klasîzmê
pêşî xwe di berhemên Fransî de rava dike. Di hêla Victor Hugo(1802-1885) de
gelek pêşdikeve. Bandorê li hemû cûreyên wêje û pîşeyê (roman, helbest, şano û
hwd.) dike. Rexne û rexnegirî pêş ve diçe. Têgeha kesayetiyê derdikeve pêşiyê.
Azadî, wekhevî, dadmendî, welatperwerî, bawermendî dibine babetên berheman.
Kesayetî, hêza xeyalê, derketina derveyê sînorên hiş, geştiya hestan, mijarên
rojane, jiyîna rewşên evîndarî, dildarî, hestiyarî hinek taybetiyên romantîzmê
ne.

Victor Hugo (1802-1885), Lamartine (1790-1869), Musset (1810-1857), Friedrich
Hölderlin (1770-1843), Heinrich von Kleist (1777-1811) Byron (1788-1824),
Coleridge (1772-1834), Keats (1795-1821), Manzoni (1785-1873), Pellico
(1788-1854), Leopardi (1798-1837),Mellive (1819-1891), Edgar A. Poe (1809-1849),
Whitman (1816-1892), Şêx Nurî Şêx Salih, Reşît Necîp, Goran, Ebdurehman Nifûs,
Kamûran Elî Bedirxan, Qedrîcan, Osman Sebrî, Cegerxwîn, Celadet Alî Bedirxan



https://ku.wikipedia.org/wiki/POP3

POP3 (en: Post Office Protocol 3, protokola ofîsa postayê) protokolek ji bo
girtina e-postayê ye.

1. Ji navîgasyona sereke Options bitikîne. 2. Lînka External POP Mail bitikîne.
3. Add Pop Account bitikîne. 4. Malikên Pop Server Hostname, POP Account
Username, POP Account Password û POP Server Port dagire. Tu dikarî van
agahdariyan ji xizmetkarê Interneta xwe bistînî. Bi giştî nimreya Pop Server
Port 110 e. Tu mecbûr î ko herçar malikan dagirî. 5. Çarçika li pêşiya Leave
mail on Pop Server bitikîne û nîşan bike, da tu kopyayek ya mesajên xwe li nik
servera POP-ê bihêlî. Heger tu çarçikê nîşan nekî û vala bihêlî, hingê dê hemî
mesajên te ji e-postkontoya te ya dî (POP-server) derkevin. 6. Çarçika li pêşiya
Retrieve new messages only bitikîne û nîşan bike, da tu tenê mesajên nû ji
e-postkontoya xwe ya dî bigirî. Heger tu çarçikê nîşan nekî û vala bihêlî, hingê
ew dê hercar hemî mesajên di e-pstkontoya te ya dî de bîne. 7. Add Pop Account
bitikîne. Lîsteyek ji e-postkontoyên (POP account) ko te di demê dawiyê de
e-poste ji wan wergirtine dê diyar bibe. 8. Bendên 3–7 dubare bike, da tu ji bo
her e-poskontoyeka (POP account) ko tu dixwazî e-posteyan jê wergirî eyar bikî.



https://ku.wikipedia.org/wiki/P%C3%AA%C5%9Fvebirina_zanist%C3%AA_ya_zanistvan%C3%AAn_kurd

Bipêşxistina zanistiyê ji aliyê zanistvanên kurd ve, bê guman xwezaya
Kurdistanê, ji berê û pêş ve xwezayeke wisan geş û xweş bûye ku hertim zanist û
şaxên wê tê de geş bûne û berepêş çûne. Tê dîtin ku di kûrahiya dîrokê de herdem
zanistvan ji nava kurdan derketine û di gelek şaxên zanistê yên weke astronomî,
sosyolojî, muzîkolojî, fizîk, kîmya, dîrok û matematîk û felsefê de xebitîne û
bi pêş ve birine.

Di van demên dawiyê de civaknasê faris Elî Şerîetî (1933 - 1977) li ser xebata
zanayên kurd rawestiyaye û gotiye:

Ji dema kurdên gutî û Împeratoriya Medê heta dema îslamiyetê jî, zanistvanên
mezin ji kurdan rabûne, xasma jî di Serdema Zêrîn a Îslamê de pir têne dîtin.

Muzîkologê bi navûdeng Ziryab (789 - 857) têla 5'an li ûdê zêde kir û yekem car
bi pirtikekî êlo li ûdê da. Wî tesîreke mezin li muzîka herêmê kir û weke
damezrênerê kevneşopiya muzîka Endulusî tê nasîn. Ziryab ne tenê li ser muzîkê
di saxên zanistê ên wek coxrafya û kozmolojiyê de jî pispor bû.

Dînewerî, (820 - 896) di Sedsala 9'an de li ser astronomiyê, girtina berê rojê,
meteorolojî, lajwerd, riweknasî, erdnîgarî, matematîk, dîrok û di gellekî şaxên
zanistê de pirtûk nivisiye. Pirtûka wî a herî navdar Kitab el-Nebat e li ser
riweknasiyê ye û 8 cîld e, ji ber wî yekê weke "Bavê riweknasiyê" tê nasîn.
Pirtûka wî a yek jî "Kitab'ul-qible we'z-Zewal" (Pirtûka pozîzyona stêrkan) e ku
ji bo astronomiyê gellekî girîng e. Dînewerî xwediyê çavdêriya astronomiyê bû ku
ew çavdêriya nêzikî du sed sal hatiye xebitandin û piştî erişên moxolan ve
hatiye xirabkirin.

Fîlozofê navdar yê Rojhilata Kurdistanê yek jî Îbn Quteybe ye di navbera salên
(828 - 885)'an de jiyaye bixwe perwerdehiyeke baş dîtiye û zanayekî îslamî yê
girîng e, di gellek şaxên zanistiyê de pispor bû, li ser hedîsên
Mihemed, tefsîra Qur'anê, dîrok û fîlolojiyê gellekî berhemên giring nivîsiye.

Îbn Fedlan gerok û niviskarekî sedsala 10'an e, Berhema wî ya giring Kitab ilî
Malik Seqalîb e, Îbn Fedlan di vê pirtûka xwe de behsa welatên ku li digere hemî
di berhema xwe de nivîsiye.

Şihabedînê Suhrewerdî (1155 - 1191) damezrênerê Îşraqîtîyê ye,
felsefeya Rojhilata navîn ya Îslamê de fîlozofê herî bandordar e. Bi fikr û
ramanên xwe rê li pêş piraniya fîlozofên misilman û gelek fîlozofên Ewropayî
vekiriye.

Felsefevan Amîdî (1156 - 1233) bi xwe ji bajarê Amedê ye ji ber wî yekê Amîdî
têye nas kirin lê perwerdehiya xwe bi pirranî li derve cîhên weke Bexda û Şamê
girtiye, li ser felsefê, mentiq û fiqihê nêzikî bîst pirtûk nivîsiye, bi taybetî
li ser felsefeyê mentiq kolaye. Dîsa ji Amedê Îbnûl Ezraq (1116-1176) ku ji
Farqînê bû pirtûkek bi navê Tarîxî Meyafarkin (Dîroka Meyafarqîn) bi zimanê
erebî dinivîse û tê de behsa Dîroka Farqînê û dîroka dewletên kurdan dike.

Fizîknasê navdar Îsmaîlê Cizîrî (El-Cizîrî) (1153 - 1233) bingeha zanistiya
robot û Sîbernetîkê, di Sedsala 12'an de avêtê. El-Cizîrî pirtûkek bi navê Kîtab
ul-Hîyel (Pirtûka Huneran) nivîsiye û tê de digel nîgaran, behsa çêkirina 50
amûrên mekanîkê jî kiriye. Herçiqas pirtûka wî a orjînal xwe negihandibe dema me
ya niha jî, lê kopyaya 15 ji wan xwe gehandine roja me, deh ji wan berhemên wî,
di mûzeyên Ewropayê de, 5 jî di mûzeyên Tirkiye de li Stenbolê di mûzeya
Suleymaniye û Topkapıyê de ne. Pirtûka El-Cizîrî ji şeş beşan pêk tê. Di beşa
pêşîn de deh tarîfên cuda yên di derbarê çêkirina saetên avê de hene. Di beşa
duyem de derbarê çêkirina hin firaqan deh tarîfên cuda hene. Di beşa sêyem de ji
bo çêkirina misîn û amûrên destnimêjê û tasan, deh tarîfên cuda hene. Di beşa
çarem de di derbarê çêkirina hewz, fiskiye û çêkirina otomatên muzîkê de deh
tarîf hene. Di beşa pêncem de pênc tarîfên di derbarê amûrên ku ava çalên ne
gelek kûr û agahiyên ava zêdekirina çemekî de hene. Di beşa şeşem de pênc
tarîfên derbarê şiklên ku naşibin hev û agahiyên çêkirina hene. Bi kurtasî di
pirtûka wî de agahiyên di derbarê saeta avê, aman û avhilavêjên xwekar û
otomatîk, amûrên avdana ji robar û cokan, amûrên lêdan û jenîna xwekar û
otomatîk a bilûrê de hene.

Mûsa Kemaledîn (1156 - 1241) yek ji zanyarekî kurd ê mezin e ku pisporê
astronomî, fizîk, û matematîkê bû. Di sedsala 12e û 13an de pirsgrêkên matematîk
û fiqihê yên ku kesî nizanibiya wî serrast dikir. Gelek xebat kir û li pê xwe
pirtûkên girîng hîştiye.

Ji Malbata Îbnul Esîr ku bi xwe ji Cizîrê bûn, (Mecdedîn, Elî û Diyadîn) sê bira
hersê jî nivîskarên serdema navîn yên Îslamê bûn. Ji van birayan yê navdar Elî
ye ku bi berhema xwe a bi navê "El Kamîl fî tarîx" tê nas kirin. Elî evî pirtûka
xwe di navbera salên 1230-1231'an li bajarê Mûsilê nivîsiye.

Îbn Xelikan (1211 - 1282) dîroknas û nivîskarê bîyografiyê ye li pê xwe pirtûka
xwe a bi navê Mirina Zadegan ku tê de qala jiyana 865 kesan dike hîştiye.

Di sedsala 13'an de Fexredînê Exlatî li bajarê Bedlîsê ji bo astronomiyê
resetxanekî ava dike. Rohahiya ku ji kulekan dertê li gorî wî seat tesbît
kiriye. Exlatî, xebatên xwe yê li ser astronomiyê bi zanyarê fars bi Nesîredînê
Tûsî ve dike.

Kîmyagerê sedsala 13'an yê herî mezin ê ji Bidlîsê yek jî Îbrahîm Xelatî ye ku
bi dîtina rengê lacîwerd ve xwe daye naskirin, Xelatî ji bilî kîmyayê li ser
tibê jî zane bûye.

Sefiyedînê Ûrmewî (1216 - 1294) Mûzîkolog û bestekarê navdar yê ji
bajarê Ûrmiyeyê ye, muzîka bi navê "Nuzhe" wî deraniye, Berhemên wî yên girîng
Risalet'ş-Şerefiyye fi'n-Nisabi't-Telifiyye û Kitab'ul-Edwar e.

Şemsedînê Şehrezûrî dîroka jidayîkbûn û mirina wî ne kifş be jî tê zanîn di
salên 1280î de jiyaye, li ser felsefe, dîrok û tibê, xebitiye û felsefeya
Şihabedînê Suhrewerdî a îşraqîtiyê berdewam kiriye li pê xwe pênc berhem
hîştiye.

Ebûlfida fermandarê Dewleta Eyûbiyan bû li ser xweza, dîrok û astronomiyê xebat
kiriye. Kratera Ebûlfida ya li ser heyvê bi navê Ebûlfida ve hatiye binavkirin.
Du berhemên wî yên giring hene, yek Muxtasarû Tarixîl Beşer a dîrokê ye û a din
jî Teqwîmûl Buldan e ku ji 28 beşan pêk tê û li ser erdnîgariyê ye.

Hunermend Mehmûdê Kurdî, di Sedsala 15'an de jiyaye û gelek berhemên girîng ên
cuda afirandiye, ew berhemên wî niha li gelek welatan bi piranî li Ewropayê têne
dîtin. Hemî berhemên wî bi kurdîtî têne nas kirin.

Di sedsala 17'an de jî Ehmedê Xanî (1650 - 1707) li ser erdnîgarî û astronomîyê
pirtûkekî bi zimanê kurdî bi navê Erdê Xweda dinivîse û tê de behsa Gerstêrkan
dike. Lê mixabin ku ev berhema Xanî negihiştiye roja me.

Ebdurehman Kurdî (? - 1655) li ser matematîk û zanistên din pirtûk nivîsiye. Di
derbarê jiyana Ebdurehman Kurdî de zêde agahî tuneye.

Îbrahîm Heqî Erziromî (1703 - 1780) di Medreseyên Kurdî xwendiye zanyarekî
girîng e. Erziromî li ser astronomî, sosyolojî û fizîkê xebitiye. pirtûka wî a
navdar Merîfetname ye. Erziromî tê de qala pergala rojî kiriye.

Di sedsala 19'an de Melayê Erwasê pirtûkek bi zimanê kurdî li ser tibê
nivîsandîye, Erwasî di pirtûka xwe de qala nexweşiyan dike û dermanê her
nexweşiyê û çêkirina dermanên jî dibêje. Dîsa Nalî Şehrezûrî (1801-1855) li ser
zimannasî û matematîkê hizre xwe tîne serziman û fikir kolaye, Lê Nalî li ser
matematîkê berhem nivisadibe jî, vê gavê negihiştiye destê me.

Evdirehmanê Axtepî (1850 - 1905) zanistvanê sedsala 19'an ê kurd yê herî mezin
e, li ser fiqih, mentiq, tib, felsefe û astronomiyê xebat kiriye. Axtepî di
pirtûka xwe a li ser astronomiyê de tevgera stêrk, hîv, roj û ya exteran şirove
dike, herwiha Evdirehmanê Axtepî gutlek di rengê dinyayê de ji dara gûzê
çêkiriye û li serê parzemînan jî daye nîşandan. Axtepî li
ser mentiq û felsefê jî du cild nivîsiye.

Ebdulsemî Kurdî dîroka jidayîkbûna wî ne kifş e, di sala 1820'an de wefat
kiriye. Ebdulsemiyê Kurdî li ser zanista astronomiyê xwedî îlm bû, lê mixabin ku
berhemên wî vê gavê negihiştiye destê me, bi xwe li ser zimannasiya kurdî
(gramera zimanê kurdî) weke behr bû.

Emîn Fewzî (? - 1928) li ser matematîk, fizîk û kîmyayê xebitiye. Bi xwe kurdê
Başûrê Kurdistanê ye ji dûre hatiye Stembolê, di Împeratoriya Osmanî de ketiye
wezifeye mezin û girîng. Li du xwe gelek pirtûkên hêja hîştiye.

Kurdên Rojhilata Kurdistanê Ebdullah Pîrebab (? - 1900) û Ebdullah Misbahedîn
(1862 − 1912) li ser matematîk, geometrî, topografya û cebîrê pir zane bûn û
gelek xebat kirine. Pirtûka ku Ebdullah Misbahedîn li ser matematîkê nivîsiye
li paytexta Îranê Tehranê hatiye weşandin.



https://ku.wikipedia.org/wiki/Melay%C3%AA_Ciz%C3%AEr%C3%AE

Melayê Cizîrî an Mela Ehmedê Cizîrî (z. 1570, Cizîr – m. 1640, Cizîr) yek ji
helbestvan û nivîskarekî mezin yên kurd e.

Melayê Cizîrî zanyarekî kurd e ku di 1570 û wan de hatiye dinê. Weke ku tê
gotin, di sala 1640 wan de çûya li ser dilovaniya xwe. Ku mirov behsa Melayê
Cizîrî bike, divêt hinekî mezin behsa wî bikê. Zîra ew, mirovekî mezin bû. Bi
hizra xwe re di dema xwe de gelek kifşkirinên mezin dana çêkirin.

Bi hizir û ramana ji xwe re ji mezin bû. Dema xwe baş û qenc fêhm kiribû û
têgihiştî bû. Tê gotin ku wî pir nivîsandiye, lê ji wan pirtûkên ku wî
nivîsandine zêde nehatin dema me. Gelek hê jî winda ne. Hizra Melayê Cizirî pir
mezin û pir bi kifş e. Ji ber vê yekê, pêşî em ji hizra wî dest pê bikin û behsa
wî û jiyana wî bikin. Wî bi hizra xwe gelek kifşkirinên mezin dana çêkirin û ji
xwe re demek da vekirin. Di sedsala 15'an wan de, hizir bi nêzîkatiyeke bi
pergal bidest pêşketinê dike. Ew jî di vê yekê de, li Kurdistanê pêşavaniyeke
mezin ji gel re dike. Ji ber vê yekê, ew û hizra wî çiqas were fêhmkirin û
têgihiştin, ewçend jî rastiya wî û pêşketinên ku wî bi hizra xwe pêşengitî ji
wan re kiriye, wê bêne dîtin.

Meleyê Cizirî di dema xwe de bi hizra xwe temenê demekê diafirîne. Temenê hizra
hemdem û nûjen bi wî re li Kurdistanê mezin tê afirandin. Ew bi hizra xwe
pêşavaniya vê yekê dike. Piştî wî çend zanistvan werin, bandora wî li ser wan
xuya dibe.

Di wê demê de, Li Anatoliya hinek pêşketin hene. Lê pêşketinên ku dibin jî,
pêşavaniya wan herêmê Mezopotamya dike. Bi zêdeyî jî, naqabine Dijlê û Ferat, di
vê pêşavaniyê mezin bidest kirinê dike. Di wê demê de, Wek Semerqendê, Bexdayê û
Şamê, Cizîra Botan jî navendeke mezin e. Li hewbûneke mezin li wir dibe. Ne tenê
mirovên Misilman, yên Fileh û Êzîdî jî li wir dicivin. Wê derê ji xwe re weke
navendekê dibînin. Bi vê yekê re, divê mirov bêje ku Cizîre Botan, navendeke
mezin e. Bi vê navenditiya xwe re di serê mirovan, di nav gel û di pêşketinan de
cih û war digire. Bi vê yekê rê, divê mirov navê wê bi rêz hilde û bîne ser
ziman.

Melayê Cizîrî li Cizire Botan dimîn û mezin dibe. Malbata wî ji wir e. Ji
derûdore wî re. Ne ji deştê lê ji torê ya. Ji ber vê yekê jî, ew zû bi
pêşdikeve. Malbate wî bi ehlîtiya xwe ve jî digihe malbata mîr. Nêzîkî hevdû ne.
Ya rastî ku mirov bêje, malbate wî jî bi navê heye û mezin e û mîrîtiyeke wan ji
heye. Malbate wî ji ber rewş û waxtê wan xweş e, êdî ji bo xwandin û pêşketinê
ji Melayê Cizirî re gelek derfet derdikevin holê. Ew wan derfetan baş bi kar
tîne û xwe bi pêş dixe. Piştî ku zarokatiya xwe li malê li gunde Hasetê
dibuhurîne êdî bi pêşavaniya bavê xwe û xwedîderketina mîrê botan, tê Cizîra
Botan û li wir dest bi xwebdina xwe dike. Di nav îlm (hizir) de kûr diçe û mezin
dibe. Bi vê yekê re di demeke kin de bi hişmendiya xwe, derdikeve pêş di nav
gelê de. Ji ber ku di xwendinê de jîr û bi fêhm e, êdî zû bi pêş dikeve.

Meleyê Cizirî, bi wê zû pêşketine xwe rê, di demeke kin de xwe digihinê asteke
mezine, di zanebûnê de. Bi vê yekê re, ku ew ji digihê wê qinyatê ku di hizir de
mezin bûye, êdî dike ku xwe bigihinê zanistên dema xwe û bi wan re bide û
bistêne. Ji ber vê yekê ji, êdî ew bîryara xwe dide ku ji Cizîre Botan derkeve û
herê herêmên din yên Kurdistanê. Di wê demê de, herêmên ku navê wan hen, Sêrt,
Çemişgezeg, Amed, Xîzan, Îdir, Heskîf û hwd. Ev der, tenê derne ji wan derên ku
navê wan hene. Ew ji dixweze ku xwe bigihinê wanderan.

Li wir wir ji li cem Şêx Hisên dimene. Demeke dirêj ji li cem wî dimene. Li wir
meleyê Cizirî xwe digihinê asteke mezin. Piştre ku demekê li wir dimen, êdî
piştre tê Amede, Li amede di wê demê de mele Taha heye. Mele Taha, bi zanebûn û
alimtiye xwe rê mirovekî ku pir mezine û bizane ya. Meleyê Cizirî tê cem wî û li
cem wî ji weke demekê dimene. Li wir ji xwe bi pêş dixe. Pir dixwene. Pir eşqa
xwandina. Piştî ku demekê li wir dimenê piştre, êdî ku ew di zanebûne xwe de û
di ilmê xwe de hê ji mezin dibe, êdî mele Taha qiyantê pê têne ku ew mirovekî ku
alime, êdî wî dişene gundekî bi navê Sirba ku li wir seydetiyê bike û fêran bide
feqîyan. Ew ji ku Mele Taha jê re vê yekê dibêje û dixweze, êdî ew ji bidilekî
xwêş dibêje erê û piştre rê digirê û diçê wir û li wir demeke dirêj dimene û
seydetiyê dikê.

Meleyê Cizîrî, piştî ku vegerihê ji, careke dî derdikeve geran û li herêman
digerihê. Lê êdî ne weke berê derdikeve geran. Êdî ew demên xwe bêhtir li Cizîre
Botan bi fêrdayina faqayên ji xwe re dibuhurêne. Di wê demê de ji di nivîsene.
Biqasî ku em zanin. Wî li ser gelek mijarên hizrî nivîsên mezin nivîsandina.
Gelek ji wan nivîsên wî ne gahana roja ma. Lê gelek ji wan ji, yên ku gahana
roja ma bidev gahana roja me. Haya dawiya umrê xwe li cizîre botan dimene. Li
wir li Medresa Sor ji, demeke mezin seydetiyê dikê. Gelek faqa jê fêran digirin.
Gelek feqîyên wî ji, dibine zanistvanên mazina, piştre. Piştre heya ku digihê
dilovaniya xwe li wir dimen. Piştre ku digihê dilovaniya xwe, wî ji wî cihê ku
wî lê fêr didana feqîyan û şîret li mirovan dikirin, na vaqatênin. Mezele wî li
wî medrese sor têt çêkirin û ew li wir têt bicihkirin.

Pirtûk ji aliyê nivîskar Celaleddin Yöyler ve bi navê "Şîroveya Dîwana Melayê
Cizîrî" hatiye neşrkirin.



https://ku.wikipedia.org/wiki/Mela_Hesen%C3%AA_Batey%C3%AE

Melayê Batê yan jî Mela Hesenê Bateyî (z. 1417, Colemêrg - m. 1491 Colemêrg)
helbestvan, wêjevan û nivîskarekî klasîk ê kurd bû.

Navê Melayê Bateyî yê rastîn Hesen/Husên e. Lê belê di pirtûka Ensîklopediya
Îslamê de hatiye nivîsandin ku navê wî Ehmed e. Her wisa nivîskar û lêkolîner
doktor Belîc Şêrko, Mihemed Emîn Zekî û Elaedîn Secadî jî vî navî dipejirînin û
di berhemên xwe de jî nivîsandine.

Mewlûda ku Melayê Bateyî nivîsandiye, ji aliyê Zeynelabidin Zinar ve hatiye
tîpguhastin û di sala 1992’yan de li Stenbolê ji aliyê Weşanxaneya Firatê ve
hatiye çapandin. Li ser pişta wê çapê Mele Ehmedê Batê nivîsandî ye. Lê li ser
Mewlûda Melayê Bateyî ku di dema osmaniyan (Rumî 1323, Mîladî 1907’an) de, li
bajarê Stenbolê hatiye çapkirin, Hesenul Ertoşî (Hesenê Ertoşî) nivîsandî ye. Tê
zanîn ku Bate navê gundê wî û Ertoş jî navê eşîra wî ye. Ji xwe Bate gundê
ertoşiyan e. Nivîskarê Dîwana Kurmancî Evdireqîb Yûsiv jî dibêje ku navê wî
"Husên" e. Dibêje: Carekê riya min bi herêma Hekariyê ket, min ji malbata Bateyî
pirsî û bersiv "Husên" bû. Jixwe mela û gelê wê herêmê hemû jî dibêjin ku navê
wî Husên e Dibe ku navê wî "Hesen/Husên" be û "Ehmed" jî leqeba wî be.



https://ku.wikipedia.org/wiki/Mar

Mar bi reng û cureyên kirasên xwe tên veqetandin. Kirasê maran ziwa ye û ji bo
gihîştinê pêwîst e hin caran kirasên xwe ji xwe dikin. Sê girêdanên dilê maran
hene. Diranên wan berepaş ve xwar in. Hinek mar bijehre in. Ji bo germahiya
laşên xwe pirranî di germa rojê de derdikevin nêçîrê. Zivistanê di binerdê de
nîvtevizî derbasdikin. Bi xwarina ajalên piçûk dijîn. Hin cureyên maran nêçîra
xwe berê dixeniqînin, paşê dadiqurtînin.

Bi nêzikî di hemû çandan de mar ajalekî mîtolojîk e. Di mîtolojiya Kurdan da jî
marê mezin bi navî ejdî û marê reş cîhekî igiring digire. Di nav Kurdan de
bawerîyek heye ku mar dikanin aşiqa mîrovan bibin. Meseleyên marên aşiq li
Kurdistanê pir tên gotin. Gorî bawerîye ku marek, bi taybetî jî marê reş, aşiqa
merivan be ji merivan nagere tim li şope merivan çexdibe û zerarê nade merivan.

Ciyê Marê reş di çanda Kurdan gelek girîng e.Dihê gotin ku marê reş evîndarê
merevan nexasim jî evîndarê keçên Bêrîvanî dibin.Marê reş evîndarê kê bibe heyta
dawiya temenê xwe axilbe di rêya bêriyan de wê di şopîne û diparize.Ji aliyê din
ve li gorî dihê qalê Marê reş marekî bê zerar lê heyfhildêr e.Ew tucar heger
zerarek nedîtibe ji ber xwe ve xisarê nade tukesî.Lê heger ji hinekan tahl bûbe
heyta dawiya temenê xwe wî kesî dişopîne û kengî be jî heyfa xwe jê distîne.



https://ku.wikipedia.org/wiki/Leyzok

Leyzok, pêlîstok ji tişta pê tê lîstin an ji bo lîstinê tê bikaranîn re dibêjin.
Di zimanê zarokan de jê re "tîtik", "kaykay" dibêjin.

Li Kurdistanê hin binavkirinên wê yên nêzîk jî hene: Lîstik, leyîstek, lîztok.
Ev tev jî yek in, ji tevlîheviya devokan tê. Bêjenasên kurd li ser nexebitîne ka
koka bêjeyê "lîs, lîz, leyz, leys" e.

Li Kurdistanê bi sedan leyzokên bi destan dihatin çêkirin hebûn. Herwiha
Kurdistan kana lîstikên zarokan bû. Bi sedan lîstikên zarokan hebûn. Bi bandora
neyînî ya polîtîkaya pişavtinê ya dewletên li Kurdistanê desteser in û bi
pêşketina teknîkê niha lîstikên zarokan ketine xetereya tunebûnê. Zarokên kurd
bi taybetî li Bakurê Kurdistanê êdî bi zimanên biyanî diaxivin û lîstikên
serdema nûjen dilîzin.

Dîroknasên rojavayî dibêjin cara barê li Egîptê (Misir) leyzok hatine hilberîn.
Berê jî dihatibûye bikaranîn lê peyzokên berê wekî kevir, dar, tiştinên xwezayî
bûne. Li Misirê hatine çêkirin û firotin.



https://ku.wikipedia.org/wiki/Kors%C3%AEka

Korsîka (bi fransî: Corse, korsîkî: Corsica) girava çaram mezinê ji pê Sîcîlya,
Sardûnya û qubris re di derya navîn de ye.

Korsîka yek ji 26 navçeyên Fransa ye. Lê otonomiyê giravê korsîka gorî otonom
navçeyên dinên Fransa hinekî lawaz e. Yanê ew hinekî din serbixwe ye. Napoleon
Bonaparte li korsîka hatî bû dine.

Korsîka ji girava Sardûnya bi Tengava Bonifacio vediqete. Hin bajarên xweya
mezin (navên korsîkî) Ajaccio (Aiacciu), Bastia (Bastia), Corte (Corti) û
Sartène (Sartè) ye.

Korsîka heta 237 b.z. de derbaza Împaratoriya Roma bû di bin destên Kartacayan
de bû. Ew heta 430 p.z. de ji aliya Vandalan hat dagir kirin dest Romayan de ma.
Ew di 522an de derbaza Bîzans bû. Pê Bîzansan re Ereb, Lombard û bi dawî di
1282an de derbaza Genovayan bû. Ew navbera 1296-1434 Aragonan û navbera
1553-1559an de Fransîyan kergar kir jî, ew heta di 1768an de Genovayan ew firota
Fransa ew bin destên Genovayan de ma.

Pasquale Paoli (1725-1807), generalekî korsîkayî, ji bo serxwebûna Korsîka pêşin
hembera Genovayan ji pê re jî hembera Fransiyan serîhilda. Lê ji pê Genovayan
girav 1769an de firota Fransa, fransiyan girav dagir kir û Pasquale Paoli hat
mişexta Londra kirin.



https://ku.wikipedia.org/wiki/KGB

KGB anku Komîteya bo Ewlekariya Dûgelê (bi rûsî: Комитет государственной
безопасности, Komîtet Gosudarstvennoy Bezopasnostî) navê saziya sixûriyê ya
navdar a YKSSê bû.

Di sala 1954'î de hatibû damezrandin. Navenda xebatên wê li Lûbyanka ya Moskowê
bû. Serî de wekî saziyeke hundirîn hatibû plankirin.

Piştî hilweşîna YKSSê, di 6'ê sermawezê 1991'î de bi fermî dawî li xebata wê
hatiye dayîn. Karên sîxuriyê niha FSB dike.

Ji bo sîxuriya (îstîxbarata) navxweyî hatibû plankirin lê bi destpêka şerê
cîhanê yê duyemîn û Şerê Sar, di qada navneteweyî de jî kar kir. Xwe bi rêbazên
klasîk (agahî berhevkirin - agahî belavkirin) birêxistin dike. Di dema şerê sar
de bo gelek caran dibe saziya herî serkeftî. Bi rêbazên xwe yên gelek zîrekî û
nûjen, zora dijbrên xwe CIA, MOSSAD hwd biriye.

Peywirdariya saziyê ya sereke parastina YKSSê bû. Dîsa parastina alîgirên xwe û
berjewendiyên Pakta Warşawê li seranserê cîhanê jî.



https://ku.wikipedia.org/wiki/Her%C3%AAma_%C5%9Eehbay%C3%AA

Herêma Şehbayê herêmeke xweser a Federasyona Bakurê Sûriyê - Rojava ye. Ev herêm
ji bo birêvebirina herêmên rizgarkirî bi Hêzên Sûriya Demokratîk ji aliyê
Dewleta Îslamî ya Iraq û Şamê de di navbera Kantona Kobaniyê û Kantona Efrînê
hate avakirin.

Li herêma Şehbayê Meclîsa Herêmî ya ku Şehba xwe bi civata xwe ya senatoyê ve
tên afirandin, di civîna yekem û duyem yê herêmê Şehbayê di 28'ê rêbendanê
2016'an de li Efrînê, û di 2-4 reşemîyê 2016'an de Rêveberiya Xweseriyê
afirandin û di 22'ê adarê 2016'an de avakirin.

Bajarê Mabukê wek navenda xebata li herêmê di heman demê de Konseya Şehbayê ên
niha navberiya Kantona Efrînê, Kantona Kobaniyê li Tişrînê benda azadbûna bajêr
dorpêçkirin ji Mabuk hesibandin.

Li herêmê Şehbayê niha di nav deverên mezin li derdora Mabukê, Tişrîn û Arimayê
ku li wir beşek ji Şerê Sivîl a parêzgeha Helebê ye. Niha Herêm ji aliyê
Yekîneyên Parastina Gel û Hêzên Sûriya Demokratîk tên kontrolkirin.

Ji 30'ê gulanê heta 12'ê pûşperê 2016'an, Mabuk bi êrîşeke zêdetir ji 100 gundan
ji çeteyên DAÎŞ'ê hate rizgarkirin û bûye Kantona 4'emîn a bi navê Kantona
Şehbayê ya li Rojavayê Kurdistanê.



https://ku.wikipedia.org/wiki/Gaxand

Gaxand, Gaxend, Gaxan an Gaxonî an jî Noel her sal ji aliyê Xiristiyanan ve di
25'ê berfanbarê tê pîroz kirin. Pîrozbahî êvara 24'ê berfanbarê dest pê dike û
li hin welatan heta şeva 26'ê berfanbarê didomê. Dêra Ermeniyan û Ortodoksan li
gorî Salnameya Julianî roja 7'ê rêbendanê dest bi pîrozkirina gaxendê dikin.
Sedema pîrozkirina cuda, keşeyê Katolîk Papa Gregorê XIII di sedsala 16'an de
Salnameya Julianî de guhertin çêkir û Salnameya Gregorî pêk anî. Dêrên Ortodoks
ên ku di 7'ê rêbendanê de dest bi pîrozbahiyan dikin wê di 2100'î de ji 8'ê
rêbendanê dest bi pîrozbahiyan bikin.

Dara Gaxendê navê dara çamêye ku di pîrozbahiyên gaxendê de bi gelek cure rahnik
û xemlan tê xemilandin.

Kalgaxend kalê mîtolojîke ku tê bawerkirin di Noelê de bi erebeya xwe ya ku ji
aliyê xezalan ve tê kişandin û ji mirovan re xelatan tîne.

Li Dêrsimê her sal 13'ê rêbendanê de şahiyên gaxandê tên lidarxistin. Gaxand
weke sersala kurdên elewî tê dîtin (Di gotina gelê « Sersal padîşahê nû »). Yek
(an sê[çavkanî pêwîst e]) roj rojiya gaxandê tê girtin. Di heman demê de kurdên
êzîdî jî 3 rojan rojî digirin û qurbanan digurênin. Dişibe noel a xirîstiyanan.
Di baweriya Elewiyên Dêrsimê de ku gaxandê pîroz dikin, karakterekî folklorîk ê
bi navê Kalo gaxand heye.



https://ku.wikipedia.org/wiki/Foton

Di fîzîka nûdem da, foton yek ji keriyên hîmanî ye ko berpirsyara diyarokên
karevayî-asinrevayî ye. Ew navgînî ya karlêkkirinên karevayî-asinrevayî dikit û
hemî coreyên ruhnahiyê pêkdiînit. Fotonê baristeyekê neguhêr ê hevberî sifirê
heye û bi lezeka neguhêra c, leza ruhnahiyê di valahiyê da, dimeşit. Lê dema
made hebit, foton an dihêt vemêhtin an jî enerjî û lezbarîyekê (momentumekê)
vediguhêzit ko digel ferekansa wê hevrêje ye. Wekî hemî kuantoman fotonê
saloxetên keriyanî (particle) û pêlanî (wave) hene û duaniya kerî-pêl ji xwe
nîşan didit.

Têgeha nûdema fotonê hêdîhêdî ji salên 1905ê heta 1917ê bi bizavên Gejanur
Saylak peyda bû, dema wî dixwest dîtinên xwe ji hindek ceribandinên li ser
ruhnahiyê şirove bikit ko bi modela pêlanî ya kevin ya ruhnahiyê nedihatin
şirvekirin.

Foton, zerreyên pir pir nisbî( ligor û li ser esasa tištên din) ne û mumkine ku
temenê wan tenê bi qasî kêlîyek bin, lê heman dema pir pir kurt, dibe ku ji bo
me bi qasî çend milyard salan yan çend sed milyon caran ji temenê Cîhanê jî,
zêdetir were Zanîn!



https://ku.wikipedia.org/wiki/Evdirehman%C3%AA_Axtep%C3%AE

Şêx Evdirehmanê Axtepî (b. 1850 Çinar - m. 1905 Amed) felsefevan, astronom û
alimekî kurd yê sedsala 19'an e.

Li gor beyana di pêşgotina pirtûka wî ya Rewdneîmê de, sal 1850 li gundê Axtepe
di şeva êvara înê de, roja 30ê meha Rebî'ulewelê ji diya xwe re çêbûye û di sal
1905, pêncê Sibatê, yan 29ê Adarê jî, li Amedê çûye ber dilovaniya Xwedê.

Kitêbeke wî heye bi navê Rewdneîm ku ji aliyê Zeynelabidin Zinar ve hatiye
tipguhaztin. Tê de qala wesfên Mihemed pêxember û mîraca wî kiriye. Kitêb mênzûm
e, û 360 rûpel in. Kitêb di sala 1302ê hicrî de hatiye nivîsandin. Evdirehman
teqlîdî Ehmedê Xanî kiriye û di şihirekê de qala kurmancî û kurmancan kiriye.

Kurdîzan Aleksandr Jaba jî di kitêba xwe de qala wan dike û welê dixuye ko ev
tişt jî jê re ewî melayê kurdmanc bi devkî gotine û Jaba ew bi zimanê fransî
nivîsandine.

Şêx Evdirehman despêka xwendina xwe, pêşî di xwendegeha bavê xwe de li gundê
Axtepe û li nik bavê xwe kiriye. Piştre çûye li Başûrê Kurdistanê di hin
xwendegehan de xwendiye, heta ku xwendina xwe kuta kiriye. Piştî wefata bavê wî,
ew bi şûnde hatiye Axtepeyê û li şûna li Xwendegeha bavê xwe dersdarî kiriye.
Heta ku birayê wî Şêx Mihemed Can li Şamê xwendina xwe kuta kiriye û bi şênde
vegeriyaye hatiye Axtepeyê.

Wefata wî jî Romî 16'ê Adarê 1326 e. Ev tarîxa bi Mîladî dibe 29'ê adarê 1910.
Dema ku Şêxê bi navûdeng wefa kiriye, gelê Kurdê wefadar çardara wî li ser dest
û milên xwe ji Amedê hilgirtiye û birine gundê Axtepeyê, wî li kêleka bavê wî
Şêx Hesenê Nûranî veşartine.

Ev pirtûka bi navê Rewdneîm ya herî mezin e û xwerû bi zaravayê kurmancî ye. Tev
rîwayetên kevnare ne ku bi helbestkî li ser jiyana Mihemed Pêxember gotiye.
Xasma tê de rewşa çûn û hatina Mihemed Pêxember a Mî’racê beyan dike. Lê belê di
nava wan helbestên olî de, Şêx hin car qelema xwe kiriye şûr û pê êrîş biriye
ser Tirk û Ereb û Farisan. Ew nusxeya orîjînal a Rewdneîmê ku Şêx Evdirehmanê
Axtepî bi destên xwe nivîsiye, kaxezên wê ji rengê kesk û sor û zer e. Nivîskarê
vê pirtûkê, ew di 1965-66an de li ba Evdirehmanê nebiyê wî dîtiye.

Ev pirtûk jî, cara pêşî, di yazdehê Gulana 1980yî de bi destê Mele Zeynelabidînê
Amedî, her dîsa bi elîfbêtina erebî hatiye çapkirin. Piştre, Zeynelabidin Zinar
jî ew di sala 1988an de, ji tîpên Erebî veguhaztiye tîpên Latênî û di eyni salê
de jî, weşanxaneya ”Jîna Nû” di meha Êlûnê de li Swêdê, bajarê Uppsalayê çap
kiriye.

Şêx Evdirehman Axtepî, vê pirtûkê jî bi zimanê Erebî nivîsîye. Li ser eyişandin
û îsbata Quranê ye ku pirtûkeke asîmanî ye û ku ji aliyê Xwedê ve, ji Mihemed
pêxember re hatiye hinartin. Pirtûk 81 rûpel e û heta niha çap nebûye.

Şêx Evdirehman Axtepî ev pitûk bi zimanê erebî li ser Fiqiha olî nivîsiye û 50
rûpel e.

Ev pirtûk li ser astronomiyê hatiye nivîsandin û tevgera stêrk, hîv, roj û ya
exteran şirove dike, herweha Şêx Evdirehman Axtepî gutlek di rengê dinyayê de ji
dara gûzê çêkiriye û li serê parzemînan jî daye nîşandan.

Ev pirtûka ku 50 rûpel e li ser rêziman û kêşana zimanê erebî û bi zimanê erebî
hatiye nivîsandin.

Şêx Evdirehman Axtepî li ser rabîteyê nivîsiye, delîl û rîwayet anîne ku li gor
Mewlana Xalid çewa rêçik tê meşandin.



https://ku.wikipedia.org/wiki/Eminem

Eminem (di 17'ê cotmehê 1972'an de wek Marshall Mathers III ji dayika xwe bûye)
stranvanekî amerîkî ye. Ew pêştir rapvanekî bi nav û deng bû, û paşê jî bi karê
xwe yê aktorbûnê serkeftî bû[çavkanî pêwîst e].

Li gorî zehfên agahdariyan, malbata Mathers pir feqîr bû. Têkiliya Eminem bi
diya w' re pir zext bû, mîna ew di stranê xwe 'Cleaning Out My Closet' ('Dolabê
xwe paqij bikim') de dibêje, û Eminem jî terkî xwendegeha paşîn kir li emrê 17
(berî vê ew jî 3 caran di sala xwendegehê ya 9êmîn de mabû). Lê piştî 12 salan
piştî strana 'Cleaning Out My Closet' lê borîn ji diya xwe xwestiye di strana
'Headlights' ya u di albûma The Marshall Mathers LP 2 li sala 2013 an de.

Bûyerek ku jî pir bandorî wî kir, mirina xalê wî Ronald Dean 'Ronnie'
Polkingharn, ku tenê jê 3 mehên meztir bû. Eminem di stranên xwe de carina behsa
wî dike. Mînak di strana d-12 a 'How Come' ('Çawa dibe') de, ew li ser têkiliya
xwe bi hevalekî xwe ya kevn re diaxive, û ew li ser xalê xwe wilo dibêje : 'Dema
Ronnie mirîye, tu li kêleka min bû, bi milekî ji bona ku ez li ser wî bigrîm û
desmalek ji bo çavên min zuha bike, û satilek ji bo têde bigre her hêstir min
girîye'.

Ji emrekî genc bala wî dabû muzîka rap, û kinga 13 salî bû dest bi rapkirinê
kir, li nav grubekî bi navê 'Soul Intent'. Paşê, li sala 1996, wî albuma xwe ya
pêşîn derxist, navê vê albumê 'Infinite' ('Bêdawî') bû. Teva ku albûm rastî
serfirazî nehatibû, Eminem karê xwe berdewam kir û li sala 1997, wî demo-cd xwe
'The Slim Shady EP' derxist. Xelk dibêjin ku hunermendê mezin ê rap, endamê kevn
ê NWA û produktor Dr.Dre vê cdê li garajê Jimmy Iovine (patronê Interscope
Records) bihîst û biryar da ku bi Eminem re kontrayekê îmze ke, Eminem jegraway
2pac w ba dwam rappery amrica ya.

Ji bilî albumên xwe, Eminem jî bi pir tiştên dîn mijul bûbû. Ew endamekî gruba
rap D-12 e, ku heta vîsta du albûm derxistin. Ew jî di fîlmê 8 Mile de aferînekî
sereke dilîst, ku navê wî 'Jimmy Rabbit' bû. Wî jî muzika vê fîlmê çêkir, û
jiboy vê êk Academy Awards a 'Best Song' ('Strana Herî Baş') jî li sala 2003
girt.



https://ku.wikipedia.org/wiki/Destana_Gilgam%C3%AA%C5%9F

Gilgameş Serhatiya miriniyê ya di Mîtolojiya Mezopotamya kevin de ye. Ev mîta
Sumerî, ji aliyê şahristaniyên Akad, Babîl û Asûriyan ve jî hatiye nivîsîn û
bawer kirin.

Destana Gilgamêş destaneke navdar a Rojhilata Navîn e ku berî Îsa pêxember
hatiye nivîsîn. Destan li ser çermê Xezalan hatiye nivîsîn.[çavkanî pêwîst e]
Faris îdia dikin Destana Gilgamêş bi di bingeha xwe de bi farisî ye, lê kurd jî
îdia dikin ku di bingeha xwe de bi kurdî ye. Ji ber ku farisî û kurdî du zimanên
Hint Ewropî ne û nêzî hev in, ev nîqaş jî bi salan e naqede.[çavkanî pêwîst e]

Şeweyekî berfereh ya vê serhatiyê (mîtê) di nivîseke Akadî de heye, ku ev nivîs
ji pirtûkxaneya Assûrbanipal li Nînovayê ye. Gilgameş ku ji sê para didu xweda
ye û ji sê para yek mirov e, li ser welatiyê xwe li Urûkê desthilat e. Ji ber
xwesteka mirovan, xwedayan weke hêza ku li dijî wî be Enkîdû afirand. Enkîdû
dehbeyek e ku laşê wî bi pirç e û bi lawiran re dijî. Piştî têkiliyên wî bi
rahbikekê re, nêzîkî şêweyên jiyana şahristanî dibe, „dibe mirov“. Paşê Gilgameş
wî vedixwîne şerekî, di vê pevçûnê de herdu jî bi ser nakevin û dibine hevalên
hev û din. Paşê herdu bi hev re karên mêranî dikin. Herdu diçin Humbaba dikujin.
Humbaba dehbeyekî çiyayên Zagrosê ye. Piştî ku herdu heval vedigerin Urûkê,
Îştar xwedaya jin (di nivîsên beriya Akadê de navê wê weke „Înanna“ hatiye
nivîsîn) ji Gilgameş dixwaze ku bibe mêrê wê, lê Gilgameş ev xwesteka wê bi
pozbilindî bi paş ve vegerand. Îştara hêrs bûyî, „gayê ezmanan“ dişîne şerê wî,
lê Gilgameş bi alîkariya Enkîdû wî gayî dikuje.

Xweda biryara kuştina Enkîdû didin ji ber ku tevil kuştina "Humbaba" û "gayê
ezmanan“ dibe. Qedera Enkîdû dihêle ku Gilgameş ji rastiya mirinê haydar bibe û
êdî dikeve ser gera li pey sirra jiyana bê dawî. Ew ji ava mirinê dibore, ji bo
ku „Utnapîştîm" bibîne. Wî bi tenê heta hingî bêmirinî peyda kiribû. Ew jê re
behsa giyayê bêmiriniyê di binê deryayê de dike. Gilgameş bi kelekvanê
Utnapîştîm re diçe û wî giyayî dibîne, lê beriya ku karibe ji giyê bixwe marek
tê û giyayî direvîne (ji ber vê yekê mar dikare xwe ciwan bike, dema kirasê xwe
diguhere). Paşê Gilgameş vedigere Urûkê û bajarê xweyî gelekî xweş nişanî
kelekvanî dike.

Helbestvan Kawa Nemir ev kevintirîn dastana cîhanê wergerandiye zimanê kurdî. Ji
aliyê din ve rojnamevan û nivîskar Rêşad Sorgul jî şanoya bi navê Gilgameş (ji
aliyê Orhan Asena ve hatiye nivîsîn) wergerandiye Kurmancî.



https://ku.wikipedia.org/wiki/Demokras%C3%AE

Ev gotar ser şekla civaka ya demokratîk e. Ji bo rojnameya "Demokrasi" biçe:
Demokrasi (rojname)

Ramana peyva Demokrasiyê "Desthelata Gel" e. Ev peyv bi koka xwe Yewnanî e û ji
du paran pêkhatîye (demos= xelk, gel û Krasî= desthelat, serdestî).Demokrasî
rengekê desthelatê ji bo netewe-hukmetekê an rêkxistinekê e. Praniya xelkî ji
peyva demokrasiyê demokrasiya lîberal difamin, lê rengên dî yên gelek cihê ji
demokrasiyê jî hene. Herçind e ko peyva demokrasiyê zêdetir derheqa yekînên
sîyasî da dihêt bikarînan, lê binemayên wê di bîyavên wekî zanîngehanê
rêkxistinan, komkarên karkeran û pêkhatên dî jî dihên bikarînan.

Demokrasiya Rasturast rengekê demokrasiyê e ko welatî ji bo hemî biryarên giring
dengê xwe didin. Sedema evê navkirinê ew e ko di awayê klasîkê wê da çi navgîn
an nimînende û nûner nîne. Mînakên niha yên vîcoreyî hindek rêkxistinên
bajêrwarî (medenî) yên evro yên wekî destekên zankoman (Kolîjan) û civînên
bajêrên Nîyû Englandê in (bi awayekê edetî li bajêrên ko hêşeta anko cemîyeta
wan ji 10,000 kesan kêmtir e). Rexnegirên vî coreyî dibêjin ko tekezkirin pirtir
li ser dengdanê e û kêmtir giringiyê didit şêwazên dî yên demokratîkên wekî
azadiya axivtinê û rêkxistinên bajêrwarî. Bi gotinek dî ev rexnegir dibêjin ko
demokrasî tenê hindek tîtal û rê û resim nîne.. Heta niha hemî demokrasiyên
reasturast demokrasiyên civakên biçûk bûne); piranî bajêr-dewlet. Evro tenê
hindek demokrasiyên rasturastên bertesk li hindek Kantunên Swîsrayê hene ko bi
hemî ramana peyvê rasturast in. Dema hijmara dengdêran (kesên ko mafê dengdanê
heye) zêde dibit, ev coreyê demokrasiyê gelek zehmet dibit- ji bo mînak li
Demokrsiya Atênîan pirtir ji 30,000 kesan mafê dengdanê hebû. Lê dîsa jî,
rapirsên giştî anko refrandum jî her wekî vî coreyê demokrasiyê in. Demokrasiyên
rasturas ên niha bizavê dikin ko vê kêmasiyê bi hindek awayên nimînendeyîa
berteng çareser bikin. Sê stûnên wan çareseran ev in: Rapirs (ji aliyê hukmetan
an qanûndaneran an jî ji aliyê xelkî di bersiva qanîndaneran da dihên
destpêkirin), destpêşkerî anko Însîyatîv (ji aliyê welatîan ve destpêdikin) û
hilbijartinên bîranînê (ji bo karbidestan).

Navê Demokrasiya Nimînendeyî ji ber hindê e ko xelk nimînendeyên xwe ji bo
desteyeka hukimker hildibijêrin. Li cîhana evro gelek şêwazên cidacida ji bo
hilbijartina nimînendyan hene.

Demokrasî a azad anko lîberal coreyekê demokrasî a nimînendeyî (bi hilbijartên
azad û dadwerane) e ko parastina mafên kêmanîan, desthilata qanûnê, jihev
qetandina desthilatan, û parastina azadî ên axivtinê, kombûnê, dîndariyê û
milkîyetê têda hene. Bervajî vê, demokrasîyek a neazad ew demokrasî e ko ev
coreyên parastina mafên an hema têda nîne an jî nahên karpêkirin. Tecrube a
welatên paşî-sovyetê bala xelkî ber bi vê arîşeyê kêşa, herçind e ko bertir jî
her hebû. Ji bo mînak Napilyonî jî gelek biryarên xwe ên emperatorîane bi
dengdana dengdêran werdigirtin.

Demokrasî a Atênîan kevintirîn demokrasî e ko baş hatîye tomarkirin. Peyva
demokrasiyê jî li sedasala 5'ê berî bûna Îsayî li Yewnan a Kevnar hat bikaranîn.
Wesa xweya dibit ko mafê sîasî di pêşda tenê mafê xwedî erdên arîstokrat bû û
hêdî-hêdî bû mafê hemî mêrên ko jiyê wan ji 20 salan zêdetir bû. Mafên sîasî
anko welatînî ji bo jinan, koleyan û nexwecihan (metics) nebû. Li alî yê gotinê
ve (tîyorî), hemî Atênîan mafê dengdana li Civata Bajêrî hebû. Li wê civatê
biryarên giring û qanûnên bajêr-welatî derdiçûn. Herçind e ko Atênê karbidestên
fermî hebûn û ev karbidest ne bi hilbijartinan, lê bi awayê bext û şans, dihatin
ser karî jî, niha xelk piranî wesa hizir dikin ko demokrasî a Atênîan mînaka
demokrsîyeka rasurast e. Li sala 323'ê berî bûna Îsayî û bi dagîrkirina Atênê ji
layê Makedonîan ve, ev demokrasî bi awayekê fermî dawî bû. Bêguman tovê
demokrasî ya nimînendeyî li Komara Romanî hat çandin. Li çaxên Navîn jî çend
dozen (sîstem) hebûn ko rengek ji rengên hilbijartinan û civatan têda hebûn,
mina Hevpişkî ya Polonyayî-Lîtwanyayî û hindek bajêr-welatên Îtalya ya Çaxên
Navîn wekî Vênîzê. Gelek mînakên îddîakirî yên dî yên demokrasiyê hene, lê jiber
ko di pranî ya wan da tenê parek ji welatiyan mafên sîyasî hebûne navê olîgarşî
zêdetir wesfa wan dikit.

Parlemana Inglistanê vedigerit wan bertesikkirinên desthilata şayî ko di Magna
Kartayê da hatbûn. Parlemana hilbijartî ya herî pêşîn Parlemana De Montfortê ya
sala 1265’ê li Inglistanê bû. Lê ew parleman jî nimînendeya hijmareka kêm ji
xelkî bû û pirti li goreyê hezên şayî kar dikir. Salekê piştî Şoreşa Şkodar li
sala 1689’ê bû ko Rêzika Mafan ya Inglistanê hat xebitandin. Vê rêzikê
desthilata parlemanê hindek zêdetir bû. Heyam bihurîn heta şa bûye tenê navek.

Bi giştî li Welatên Yekbûyî Yên Emrîkayê wekî demokrasiya azad a herî pêşîn
dihêt nihêrîn. Qanûna Bingehîn ya Emrîkayê ko li sala 1788’ê hat danan, maf û
azadî diparastin. Lê dîsa jî hemî kesan mafê dengdanê nebû. Jib o mînak tenê li
sala 1840’ê bû ko hemî mêrên spî siyan deng bidin. Emrîkiyan şiya ji bo cara
pêşîn partî yên ji xwarê pêkbiînin û ev dozen (sîstem) pêşêxist. Werara
demokrasiyê ji Demokrasî ya Cefersonî anko Dozena Partî ya Pêşîn ber bi
Demokrasî ya Ceksonî anko Dozena Partî ya Duyê bû û paştir ber bi Dozena Partî
ya Sêyê çû. Piştî Şerê Navxwe yê Emrîkayê (salên dûmahî ya 1860’an), reşan jî
mafê dengdanê peyda kir.

Li Fransa ya şoreşgêr jî Danezana Mafên Mirovî û Welatiyan, herçend e bi jîyekê
kurt, Civîna Neteweyî bi dengdana hemî welatî yên mêr hat hilbijartin.

’’Pêlên Demokratîkkirinê’’ li sedsala 20’ê hatin ko ji gelek egerên cida-cida
yên mîna şer, şoreş, nehêlana Mêhtinkariyê (Îstîmarê, kolonyalîzmê) û tengasiyên
aborî bûn. Şerê Cîhanî yê Yekê û hilweşyana Emperatorî ya Osmaniyan û
Emperatoriya Nemsa-Mecaristanê bûn sedema avabîna gelek netewe-welatan li
Ewrûpayê ko bi nav hemî demokrasî bûn. Li salên 1920’an, demokrasî bi pêşkevt,
lê Dakevtina Mezin karekê wiha kir ko li piranî ya welatên Ewrûpayê, Emrîka ya
Latînî û Asyayê bûn welatên ko j aliyê desthilatdarên xurt ve birêvediçûn an
hema bi yekcarî bûn dîktatorî. Faşîzmê li Îtalyayê û Nazîsmê li Elmanyayê
serhilda. Welatên mîna Ispanya û Polonyayê jî bûn diktatorî. Peydabûna
dîktatoriyan li Çîn, Brazîl, welatên herêma Balkanê û Yekîtî ya Şêwirdarî ya
Stalînî jî karekê wiha kir ko salên 1930’an bi “Çaxê Dîktatoran” bihêt niyasîn.

Şerê Cîhanî yê Duyê ev sirêm li Ewrûpa ya Rojava bi tivavî vegerand. Elmanya û
Japon piştî dagîrkariya wan ji alî yê hevalbendan ve ber bi demokratîkbûnê çûn.
Lê piranî ya Ewrûpa ya Rojhilat ber bi dozeneka nedemokratîk bi navê Kutleya
Şêwirdariyê ji demokrasiyê dûr kevtin. Nehêlana mêhtinkariyê piştî şerî xurttir
bû û demokrasiyên li welatên wekî Hidistanê bûn mînakên serkevtina demokrasiyê
li welatên mezin, xizan û neyekreng.

Pêleka dî ya demokratîkkirinê li salên 1970’an û 1980’an li gelek welatên mîna
Emrîkaya Latînî destpêbû. Herifyana Şêwirdariyê û dawîbûna Şerê Sar bû sedema
demokratîkbûna piranî ya welatên Kutleya Rojhilatê. Li salên 1990’an gelek
welatên Efrîkayê jî bûn demokratîk. Mînakên dawûtir yên demokratîkbûna welatan
ev in: Şoreşa 1998’ê ya Endonîzyayê, Şoreşa Bildozeran li Yogoslavyayê, Şoreşa
Sorgulan li Gurcistanê, Şoreşa Pirteqalî li Ukraniyayê.

Berbelavbûna demokrasî ya azad rojbiroj berçavtir e û wesa diyar dibit ko dê
bibit şêwazê pîvankî (standard) yê cîhanî ji bo civakên mirovan. Ev berbînî
kakila bîrdoza “Dûmahî ya Dîrokê” ya hizirvanê Emrîkayî yê bi koka xwe Japonî yê
navdar Fransîs Fukayama ye.

Bikaranîna hevçerxa zarava “demokrasîyê” amajeyek e bi hukmetekê ko ji aliyê
xelkî ve hatîye hilbijartin. Zarava “komarê” ramaneka cida heye, lê bikaranîna
hevçerxa wê amajeyek e bi demokrasîyeka nimînendeyî ko serokê welatî, mîna
serkomarî, ji aliyê xelkî ve dihêt hilbijartin da ji bo heyameka diyarkirî hukmî
dikit. Bervajî vê hindek hukmet in ko şayekê mîratgir serokê welatî ye, ne xem e
eger ev welat demokrasî yên nimînendeyî jî bin û serokê hukmetê, ji bo mînak
serokwezîr ji aliyê xelkî ve jî hatibit hilbijartin.

Li aliyê dîrokî ve, nemaze li goreyê Babên Hîmdanerên Welatên Yekbûyî yên
Emrîkayê, ramana “demokrasîyê” bi giranî behsa demokrasiya rastûrat dikit û ji
demokrasiya nimînendeyî ra ko nimînendeyên xelkî li goreyê qanûnê û gelek caran
jî li goreyê qnîneka bingehîn hukmî dikin dibêjin komar. Bikaranîna zarava
“demokrasîyê” tenê ji bo demokrasiya rastûrast niha jî di nav komên şopparêz
(konservatîv) û azadîbawer (lîbertar) da her maye.

Çarçûvkerên destpêkê yên Qanûna Bingehîn a Welatên Yekbûyî bi awayekê berçav
haydarên metirsiya wî tiştî bûn ko wan jê ra digot “tepeserkirina azadiyên
kitkesî ji aliyê piraniyê ve”. Ji bo mînak, Cêymz Medîsin (James Madison) di
Kaxezên Federalîst hijmar 10 da li şûna demokrasiyê bangê ji bo komareka li
goreyê qanîna bingehîn dikit da azadiyên kitkesan ji aliyê piraniyê ve nehên
binpêkirin. Wan çarçûvkeran bi hişyarî hindek damezrîyayî di Qanûna Bingehîn da
û di Rêzika Mafan ya Welatên Yekbûyî da ewle kirin.

Komarxwaziyê û azadîbaweriyê pêvenîyeka aloz bi demokrasî û komarê ra heye. Ji
bo hûrhûrkên zêdetir li wan gotaran binihêre.

Li destpêkê, di herdu şoreşên Emrîkayê û Fransayê da pirsgirêk ew bû ka erê di
demokrasiyê da ji bo berbestdanana hukmê piraniyê dibê dîwaneka jorîn ji
serketan (nuxbeyan) hebin an ne. Gengeşeyek jî ew bû ka endametî ya wê dîwana
jorîn çawa bit: şehrezayên hejî yên danayî (bê dengdan), an Şayekê Mercdar bi
desthilateka sînordar le ya rastîn. Li hindek welatan (mîna Berîtanyayê,
Holendayê, Beljîkê û Japonê) şayên bihêz bûn şayên mercdar ko destjilata wan
hatibû sînordarkirin û li dawiyê jî hema tenê bû navek. Lê li piranî ya welatan
şayatî û dozena arîstokrasî ya pêra neman (mîna Welatên Yekbîyî, Fransayê, Çînê,
Rûsîyayê, Elmanyayê).

Herçind e hindek gengeşe yên felsefî li ser pênasekirina pîvikên karbestî û
rewayî ya demokrasiyê hene, ev ên li xwarê kêmtirîn pêdvîtî in da dewletek
demokratîk bihêt hesibandin (mêze bikin ko reng e anarşîst piştgirî ya coreyekê
demokrasiyê bikin, lê ew dewletê naxwazin): 1. Dibê ‘‘Demos‘‘ anko ‘‘xelkek‘‘
hebit ko bi rêya hindek destajo yên tevane biryarên sîyasî bidin. Ne-endamên wê
‘‘demosê‘‘ mafê pişikdariyê nabit. Di piranî ya demokrasiyan da demos behra
xelkê zelamê (gehiştî û balixê) hêşetê ji neteweyê ye û welatîyekê zelam ramana
endamîtiyê digehînit. 2. Dibê ‘‘Axek‘‘ hebit ko biryar li ser bihên bicihkirin û
‘‘demos‘‘ lê akincî bibit. Li demokrasiyên hevçerx da, ax her netewe-welat e û
jiber ko exleb ew bi ramana niştîmana neteweyê ye, demos û sînorên demokrasiyê
dibin yek. mêhtingehên (muste‘mireyên, kolonîyên) demokratîk di xwe da demokrasî
nahên hesibandin eger rêveberên wê ji derveyî niştîmanê bin, demos û ax ne yek
in. 3. Dibê ‘‘destajoyeka biryardanê‘‘ hebit ko an rastûrast (di heyamên wekî
rapirsan da) an jî nerastûrast e (wekî hilbijartina perlemanê). 4. Ev destajo ji
aliyê wê ‘‘demosê‘‘ ve ‘‘rewa‘‘ anko şer‘î dihêt hesibandin, anko encama wê cihê
razîbûna wan e. Rewayî ya Sîyasî heza xelkî ji bo pejirandina biryarên welatî,
hukmetê û dadgehan e ko gelek caran reng e li dijî berjewendî yên kitkesanî bin.
5. Ev destajo bi raman hindikanî (mînîmalîstî) ‘‘kêra‘‘ anko kêrhatî û tesîrdar
e, anko dikarit bi kêrî guhartina hukmetê dihêt, eger piştevanî ya têra (kafî)
li wê guhartinê hebit. Hilbijartinên Şanokarane yên ko ji bo
dubare-hatin-hilbijartina hukmeta heyî dihên rêkxistin ne demokrasî ye. 6.
Derheqa netewe-welatan da, welat dibê xwedî serwerî bit: hilbijartinên
demokratîk tewş û bêwurc in eger desthilateka derveyî bikarit encamên
hilbijartinan û hukmetê biguhêrit.

Anarşîst li dijî desthlata ‘‘zordarane‘‘ ya piraniyê in. Gelek piştgirî ya
dozeneka demokrasîyeka rastûrast dikin ko heremî û zordarane nebit û rêyê hi
beranberî civînên azad negirit. Hindek kes bawerin ko demokrasiya rastûrast ya
rastîn ew e ko biryara piraniyê bi zordarî li ser kêmaniyê danesepînit. Kêmaniyê
dibê mafê mandelkirin û nepejirandina encaman û mafê damezrandina civîneka dî
hebit. Hindek anarşîst hene ko dibêjin dibê welat bi rêkkevtinê anko tewafuqê
bihêt rêvebirin.



https://ku.wikipedia.org/wiki/Dar

Dar an dare ji riwekên qemçik darikî re dibêjin. Di zimanê kurdî de zayenda darê
mê ye, lê heger bê birandin dibe nêr. Dar şaxeke mezin ji cîhana riwekan e.

Av bi demarên darê vedikişin. Bi sîstema adhezyon u kohezyonê, av heya 100 m
bilidahiyê vedikişe ki bi rastî jî hêz û enerjiyeke mezin divê. Dar bi
fotosentezê xurdemeniya xwe çêdike. Ango bi av, karbondîoksît û tîrêjên rojê.

Dar di jiyana mirov de roleke girîng dilîze. Ji darê kaxez, mobîlya û bi hezaran
pêdiviyên mirovan tên çêkirin. Dar şewat e, dar kana xurdemeniyan e bo mirovan.
Gelek fêkî ji daran in. Daristanên welatekê kûltûr û dewlemendiya wê welatê
nîşan didin. Li civakên nûjen û pêşketî xwedî li daristanan tên derketin, lewra
riwek oksîjenê hildiberînin. Dar tenduristî, dar aborîye herwiha.

Pirraniya daristanên Kurdistanê ji aliyê dewletên Kurdistan parve kirine ve
(Tirkiye, Îran, Îraq, Sûrî) hatine şewitandin. Ji ber wê floraya Kurdistanê
ziyaneke mezin dîtiye û gelek cureyên riwek û ajalan ketine xetereya tunebûnê.
Mirov dijminê heri mezin ê darê ne.



https://ku.wikipedia.org/wiki/Cegerxw%C3%AEn

Cegerxwîn bi navê xwe yê fermî Şêxmûs Hesen (z. 1903 li gundê Hesarê, Kercewsa
Mêrdînê − m. 22'ê kewçêrê 1984'an li Stockholma Swêdê,) helbestvan, siyasetmedar
û ramyarê kurd ê mezin bû.

Cegerxwîn bi navê Şêxmûs ji dê û bavekî gundî, cotkar û belengaz di sala 1903an
de li gundê Hesarê hatiye ser dinyayê. Ji yanzdeh xwîşk û bira tenê sisê mane:
Şêxmûs, Xelîl û Asya[çavkanî pêwîst e].

Di sala 1918'an de bavê wî Hesen li bajarê Amûdê serê xwe danî û çûye ser heqiya
xwe.

Di sala 1919'an de li gundê Bêdir Memo diya wî Eyşan ya heftê salî jî serê xwe
danî û çûye ser heqiya xwe. Cegerxwîn pêlakê li cem xwîsk û birayê xwe maye.

Di sala 1920'an de çûye xwendegeha olperestî û çend salan li ser hev li
Kurdistana Sûrî, Îraq û Îranê jî li xwendinê geriyaye û rewsa gelê Kurdistanê
bas nas kiriye.

Di sala 1927'an de keçê xalê xwe Kehla Selîm ji gundê Hesarê ji xwe re tîne û li
Amûdê bicî dibin.

Di sala 1928'an de xwendina xwe qedand û îcaza xwe wergirt û bû melayê gundê
Hazda Jorî û di wê salê de dîwana xwe ya pêşîn nivîsiye, ev dîwan winda bibû û
berî 3'ê salan ketiye destê me û heta îro nehatiye çapkirin.

Di sala 1936'an de, Cegerxwîn bi çend malên gundêyên ve du gund li jêrê avaniyê
avakirin: Çêlek û Cehenem.

Di sala 1937-1938'an de, Cegerxwîn û hevalên xwe Nadiyek-Komelak li bajarê Amûdê
ji xortên kurd re vekirin û komela wan gelek berepês çû, lê bi navtêdana hin
mirovên nezan û dijminê miletê kurd firansizan ew komele girt.

Di sala 1946'an de Cegerxwîn mala xwe ji gund guhaztiye bajarê Qamişlo û ketiye
nav pêlên rêzanî û siyasetê û di wê salê de Civata Azadî û Yekîtiya Kurd hate
çêkirin: Dr. Ehmed Nafiz serok û Cegerxwîn sekretêr.

Di sala 1950'yî de Cegerxwîn dikeve Civata Astîxwazên Sûrya yê û di hundirê wê
de kar dike.

Di sala 1954'an de Cegerxwîn ji hêla komonîstan ve bû namzadê parlamentera
Sûriya yê.

Di sala 1957'an de Cegerxwîn ji komûnîstan dûr dikeve û di wê salê de Cegerxwîn
û hevalên xwe rêxistina AZADÎ sazdikin û pistî pêlakê Cegerxwîn û hevalên xwe
rêxistina xwe fesix dikin û bi Partiya Dîmoqratî Kurdî re dibin yek.

Di sala 1959'an de Cegerxwîn direve Îraqê û sê salan li wir dibe mamosteyê
zimanê kurmancî li Zanîngeha Bexdayê perçê kurdî.

Di sala 1962'yan de hikûmeta Îraqê bera Cegerxwîn dide û ew û zarokên xwe
vedigerin Sûrya yê, Cegerxwîn tê girtin û pistî pêlakê tê berdan.

Di sala 1963'yan de dîsa Cegerxwîn tê girtin û dikeve Zindana Mezê li bajarê
Samê, lê pistî pêlakê tê berdan lê wî nefî dikin û disînin bajarê Siweyda nav
Durziyan, lê pistî pêlake ne dirêj tê berdan û vedigere bajarê Qamislo yê.

Di sala 1969'an de Cegerxwîn diçe Kurdistana Îraqê nav sorisa kurdî û nêzîkî
salekê li wir dimîne.

Di sala 1973'yan de Cegerxwîn direve Libnanê û dîwana xwe ya sisyan KÎME EZ? Û
çîroka Salar û Mîdya li wir çap dike.

Di sala 1979'an de Cegerxwîn ji Sûrî yê direve û diçe Siwêdê û pênc salên xwe
yên dawî ji jiyana xwe li Siwêdê derbas dike.

Di 22'ê çiriya pêşîn a 1984'an de li bajarê Stockholmê Cegerxwîn serê xwe danî û
çû ser heqiya xwe.

Ji bo 100'emîn salvegera jidayîkbûna Cegerxwîn weşanên Avesta helbestên wî ji nû
ve weşand.

Cigerxwîn bi dil û can hewl dida piştgêriya têkoşîna azadiya gelê Kurd bike. Wek
mînak di dema muxtariya sala 1961'ê li başûrê Kurdistanê wî li zanîngeha Bexdayê
beşa Kurdiya Jorîn saz kir û ji bilî vê wî bernameya çanda Kurd di radyoya
Bexdayê de amade dikir. Ji sala 1959'an heta sala 1963'an Cegerxwîn li Bexdayê
dima. Ji bilî helbestên siyasî (neteweyî û sosyalîst) wî helbestên li ser evînê
jî dinivîsîn, ku pirê caran êş û jana evînê tanîn ziman, herwiha carcaran behsa
xweşî û şahiya evînê jî dikirin.

Gelek stranbêjên Kurd Helbestên wî ji bo stranên xwe bi kar anîn. Heşt dîwanên
Cigerxwîn yên helbestan hatine weşandin, herwiha wî pirtûka bi navê “Tarîxa
Kurdistanê”, ferhengeke zimanê Kurdî û pirtûkên li ser folklora Kurdî. Bi kar û
barê xwe û bi berhemên xwe Cigerxwîn di ronakkirina girseyên li Kurdistanê de
rolêkî gelekî mezin leyistiye. Mirov dikare wî mîna nîşaneke neteweyî bibîne.

Cigerxwîn parabêtir jiyana xwe li Qamişlo borand, lê paşê mecbûr ma ku dev ji
welatê xwe berde û here Stockholmê. 22-ê êlûna sala 1984'an Seydayê Cigerxwîn çû
ser dilovaniya xwe. Cigerxwîn li hewşa mala xwe ya li Qamişloyê bi tevlîbûna
dehhezaran Kurdên heskiriyê helbestên wî hate bi cih kirin.

Ev kesayetiya mezin ya wêjaya Kurd, mamosteyê Qedrican, dikeve sedsaliya xwe.
Divê ku ew neyê ji bîr kirin.

Pirtûka bi navê Têkoşîn, jiyan û berhemdariya Cegerxwîn, biboneya sedemîn
salvegera jidayîkbûna helbestvanê mezin, ji hêla rojnameger Davut Özalp ve
hatiye amadekirin.



https://ku.wikipedia.org/wiki/B-Ban

B-Ban, bana binerdê, metro, ji bana (xeta) rêhesinî ya binerdê re dibêjin. Cure
sazûmaniyeke veguhastina li ser rêhesinê ye.

Lezgîn e, û di bin erdê de ye. Rêwî li îstgehên ku bi nêrdewanan dadikevin
binerdê siwar û peya dibin. Li Ewropa gelek pêşketiye lê li Kurdistanê nîne.
Veguhastinê hêsantir dike.

Bingeha veguhastina binerdê di sedsala 19. de tê avêtin. Beriya wê jî li
Fransayê hin ceribandinên wê hebûn. Lê, veguhastina binerdê ya di navbera du
cihên dûr de, di nîvê duyemîn ê sedsala 19. de rûdide. Sala 1844 li Viyana, 1863
li Londonê banên binerdê dikevin xizmetê.

Lê gava mirov behsa banên binerdê bike, Fransa dikeve bîra mirov. Fransiyan di
binê erdê heya 8-9 qatî banên veguhastinê çêkirine. Bana binerdê ya Parîsê di
cîhanê de navdar e. Herwiha ya Moskowê jî. Welatê ku sazûmaniya veguhastina
binerdê ya herî baş avakiriye jî Almanya ye.

Ji sala 1951'ê virde li Fransayê metroyên ku li ser pêçkeyên lastîkî diajon jî
tên bikaranîn. Lê pirranî ew jî wekî trênan li bi çerxeyên hesinî diajon û li
ser rêhesinê dixebitin.



https://ku.wikipedia.org/wiki/%C5%9Eer%C3%AA_Kendav%C3%AA

Şerê Kendavê an jî Şerê Kendavê yê yekem di 17'ê rêbendana sala 1991'an de bi
navê bahoza çolê destpê kir û meh û nîvekê berdewam kir.

Şerê duyem yê Kendavê ji ber ku Sedam Huseyn li ser daxwaza Neteweyên Yekbûyî
xwe ji Kuweyta dagirkiribû paşve nekişand, destpêkiribû. Balafirên şer û roketên
Amerîka û welatên hevgirtî, di encama bombardûmaneke 40 rojan de, Îraqê
wergerandin moxilê. Şerê Kendavê, di 28'ê Sibata sala 1991î de, bi teslîmbûna
Îraqê re, bi agirbestekê, bi dawî bû. Niştecihên paytext Baxdayê û hin bajarên
Îraqê, di 17'ê Çileya sala 1991'an de danê Sibê bi awaz û dengên balafir, roket
û çekên ezmanparêz re, çavên xwe ji xewa şîrîn vekirin.

Di yekemîn şeva şer de, bi sedan balafirên şer li ezmanên Baxdayê ref bi ref
xuyakirin û bombeyên xwe barandin. Di heman demê de, keştiyên şer yên Amerîka û
keştiyên hin welatên hevgirtî ji Kendavê û derya Spî ya naverast, Baxdat dan ber
roketan. Artêşa Îraqê, beriya êrîşa Amerîka û hêzên hevgirtî li Kuweytê 4 meh û
nîvên xwe tijî kiribû. Artêşa Îraqê bi alîkariya welatên rojava û bi taybetî-jî
bi hevkariya Amerîka, di dema şerê Îraq û Îranê de bûbû artêşeke mezin û nûjen.
Di wê demê de, hefsarê artêşa Îraqê bi destgirtin li derveyî derfetan bû.
Neteweyên Yekbûyî, bang li Iraqê kir ku heta 15'ê Çile xwe ji Kuweytê paşve
bikşîne. Lêbelê digel banga navnetewî, biryarên Neteweyên Yekbûyî, gefên hêzên
hevgirtî û leşker komkirina wan li Kendavê, Sadam Huseyn razî nekir ku xwe ji
Kuweytê paşve bikşîne. Balafirên şer yên welatên Hevgirtî, heta 24'ê Sibata sala
1991'an ji ezmanan, erda Îraqê bohist bi bohist bombebarankirin. Di encama
bomberdûmanê de Îraq bi dehan sala paşve zivîrî û wergeriya çolekê. Hêzên
Hevgirtî di 25 Sibata heman salê de, di erdê re êrîşî ser leşkerên Îraqê kir û
di encama şerekî 100 saetî de, leşkerên Îraqê ji Kuweytê derxistin. Şerê Kendavê
bêyî ku dawî li desthilatiya Saddam Husên bîne di 28 Sibatê de bi teslîmbûna
desthilatiya Baxdayê û bi agirbestê dawî lê hat. Di dema şer de serokê wê demê
yê Amerîka George W. Bush gelê kurd û gelên Îraqê ji bo serhildanê xiste nava
heyecan û xwîngermiyekê. Lêbelê Amerîka, piştî serhildana gelên Iraqê, di serî
de gelê kurd, hemû însanên Îraqê li ber dergahê mehdera desthilatiya Baxdayê
hişt. Ev helwesta Washington bi giranî li ser gelê kurd û gelên Îraqê bi nebaşî
bandora xwe kir. Herwiha rêxistinên kurd yên li Başûrê Kurdistanê ji ber
polîtîkayên xwe yên bi derve girêdayî ketin nava aloziyekê.



https://ku.wikipedia.org/wiki/%C5%9Eemz%C3%AEnan

Şemzînan (bi tirkî, Şemdinli) yêk ji navçeyên Colemêrgê ye. Navê navenda bajêr
Nawşar e.

Ew herême bi navêt Şemzîna û Şemdîna jî yê hatiye gotin û baskirin lê belê navê
wêderê li eslê da Şemsdîna ye[çavkanî pêwîst e]. Kurd herweto carcar dibêjne wê
navçê Navçiya û dibêjine bajêrê wê Navşar.

Tewawî kitêbêt berê Şemzînan bi navê Şemsdîna, yêt naskirine, bo nimune li
kitêba Mîr Şerefxanê Bitlîsî, Şerefname, yan li kitêba W. A. Wigram The cradle
of mankind, life in eastern Kurdistan. Nimûneyek dî, xirîteya Şemsdîna ye, ku
ingilîsiya li duwahiya sedsalêt 19ê zayînî yê çêkiri û navê Şemsdîna yê bikar
înaye.

Şêx Ubeydulayê Nehrî, yê navdar, li dîwana helbestêt xwe da bi farsî yê
nîvîsî[çavkanî pêwîst e]:

Yanî navê wê navçê li eslê xwe da Şemsedîn danabûn lê belê nav xelkê bi Şemzîna
dihête gotin û bi wi navî navûdeng yê bûye.

Vasîlî Nîkîtîn (Basile Petrovich Nikitine) li kitêba xweda, bi navê Kurd û
Kurdistan, (wergêrê farsî, Mihemed Qazî) yê nivîsî, ku damezrênerê binemala
Begzada (Beyzadêt Hekarî, Amêdiyê, Kilîsê, Şemzîna û Tergewerê) mêrek bûye bi
navê Mîr Şemsedîn, ku Şemsdîna bi navê wi Mîr Şemsedîni yê hatiye navkirin.

Ewê binemalê, yanî Beyzada, heta dewrê Şêx Ubeydela li Şemsdîna hukum dikirin.
Dewrê Şêx Ubeydela li sala 1870ê zayînî qawet kete destê Seyîdêt Nehriyê.

Nehrî heta sala 1930ê zayînî navenda Şemsdîna bûye, ku paşi hingî Navşar binavê
Şemzîna (Şemdînlî) yê bûye navenda Şemsdîna.

Li Şemsdîna çar eşîr dijîn: Begzade (li gel Bayî û Mela Bemboyî), Herkî, Gerdî û
Zerza. Dewrê mîretiyê sê binamalêt Begzade (Musabegî, Bênturî û Şêxanî) her salê
yêk dibû mîr. Mîri desteyek çekdarêt taybetî hebûye, ku digotinê Xunxor.



https://ku.wikipedia.org/wiki/Zimanzanist

Zimannasî (carine zimanzanî û kêm car zimanvanî; bi înglîzî linguistics)
zimannasî zanista ku li zimanê mirovî vedikole. Dikare bê dabeşkirin sê beşan:
têşiya zimanî, wateya zimanî û wate di pêgehê de. Kevntirîn çalakiyên pênasîner
yên zimannasiyê vedigerin Pāṇini 500 B.M ku Sanskrîtî analîz kir di Ashtadhyayi.
Yek ji binşaxên zimannasiyê lêkolîna li pêkhatiyên zimanî an jî rêzimanî dike.
Ev jî li ser pergala rêbazên ku bikahênerên zimanî bi kar dihînin di zimanî de.
Li morfolojîyê (formasyon û avakirina peyvan), hevoksazî (çêkirin û avakirina
hevok û frazan ji van peyvan) û fonolojî(pergala dengan) Dengsazî bêtir girêdayî
beşên zimannasiyê yê ku li taybetmendiyên rasteqîn yên dengê axaftinê û dengên
ne axaftinê û şêweya ku tên derxistin û têgihiştin. Vekolîna li wateya zimanî
girêdayî çawa ziman pêkhatiyê bivac û çavkaniyê cîhana rasteqîn vediguhezîne,
diguherîne û dike ew wateya ku nediyariyan çareser û îdare bike, ye. Ev katagorî
vekolîna li watezanîyê (çawa wate tên fêmkirin ji gotin û konseptan) û
pragmatikî (peyv çawa ji naverokê tê fêmkirin) zimannasî pêgeh/naveroka her
zimanî dinere ku bi hokerên civakî, dîrokî, û siyasî bandor lê kirine an na. Ev
jî li pereseniya zimannasiyê vedikole, ku ew jî bersiva pirsyarên wek kok û
veguhestina zimanan peyda dike; zimannasiya dîrokî li guherînên zimanî; zanista
zimanê civakî, ku li pêwendiya di navbera varyasyonên zimanî û pêkhatiyên civakî
de dinere; zanistia zimanê derûnî ku li ravekirin û karê zimanî di hişî de
vedikole norolîngustîk li prosesa zimanî di mêjî de dikole zimanwergertin; bê
çawa zarok û mezin zimanan fêr dibin û analîza gotûbêjên ku pêkhatiyên nivîs û
axaftinan dihundirîne, dike Hin perwerdeyin dî jî bi zimanî ve girêdayî ne an jî
pêwendiyên wan pê re heye. Semiolojî, wek mînak: vekolîna giştî li sembol û
nişanan e, di zimanî de û li derveyî zimanî. teorîvanên nivîsên wêjeyî li
bikhanîna zimanî di wêjeyê de, dikolin Zimannasî li gel vê sûdê ji dengvedanîyê,
antropoljî, biyolojî, zanista kompûterê, anatomiya mirovî, înformatik, norolojî,
felsefe, derûnnasî, civaknasiyê û derdzêyanîya ziman-axaftinê digire û agahiyan
dide wan.



https://ku.wikipedia.org/wiki/Ziman%C3%AA_l%C3%AEtvan%C3%AE

Lîtvanî (lietuvių kalba) zimanê fermî yê Lîtvanya û Yekîtiya Ewropayê ye. Li
Lîtvanyayê nêzîkî 3 milyon kesên ku zimanê wan yê zikmakî lîtvanî ye dijîn û
nêzîkî 170.000 kes jî li derveyî welat dijîn. Lîtvanî zimanekî baltikî ye ku zor
nêzîkî letonî ye, lê dîsa jî nikarin ji hev fam bikin. Bi alfabeya latînî tê
nivîsandin.

Zimanê lîtvanî hê şeweyê xwe yê ku ji zimanmalbata Hînd û Ewropî tê diparêze. Bo
vê yekê lîtvanî bo lêkolînerên ku li ser zimanên Hînd û Ewropî lêkolînan dikin
gelekî girîng e. Nivîsarên herî kevnare yên bi lîtvanî Wirda Yezdan û Silava
Feriştehê(eng. hail mary) ne ku di navbera salên 1503-1525'an de hatine
nivîsandin. Lîtvaniya wêjeyî ji hin aliyan ve ji lîtvanî diveqete. Mînak;
qertafên ku diênine dawiya peyvan dirêjtirin. Ev şêwe heta sala 1650'î didome.
Di sala 1864'an de zimanê lîtvanî ji aliyê Mikhail Muravyov ku fermandarê
Lîtvanyayê yê hikûmeta Rûsyayê bû ve hat qedexekirin. Lê dîsa jî çapbûna
pirtûkên lîtvanî li DYA'yê û Prûsyaya Rojhilatî berdewam kir. Di salên 1800'î de
sê zaravayên serekên yên lîtvanî hebûn; li derdora Deryaya Baltik Zaravayê Jêrîn
ê Lîtvanî, di zimanê helbestê de Zaravayê Rojhilatî yê Lîtvanî û li tixûbê
Prûsyaya Rojhilatî Zaravayê Rojavayî yê Lîtvanî dihatin axaftin. Zimanê niha yê
wêjeyî ji aliyê Jonas Jablonskis (1860-1930) ve bi 32 tîpan hatiye standartkirin
ku ev ji zaravayê rojavayî yê lîtvanî pêk tê. Lîtvanî yek ji du zimanên baltikî
ye ku li ser dinê tê axaftin. Yê din jî letonî ye. Prûsiya kevn, zimanekî
baltikî yê ku di demên nêz de dihate axaftin; lê di sedsala 19'an de hatiya
jibîrkirin.

Lîtvanî di serî de li Lîtvanyayê, dû re li welatên mîna DYA, Estonya, Arjentîn,
Kanada, Ûrûgûay, Îslenda, Danîmarka, Brezîlya, Fransa, Rûsya, Norwêc, Îrlenda,
Awistralya, Îngilistan nêzîkî 4,000,000 kes vî zimanî dipeyivin.

Zarê lîtvanî xwedî du zaravayan e ku ew; Aukštaičių (ango Okstatî:Li jor
Lîtvanyayê tê axaftin) û Žemaičių/Žemaitiu (ango Samogetî, li jêr Lîtvanyayê tê
axaftin) ye. Cudahiyên mezin di navbera lîtvaniya standart û zaravayê Samogetî
de hene. Zaravayê samogetî yê nûjen di bin bandora zimanê Kurenî de
(îng:Curonian language), ji sedsala sêzdemîn-şanzdemîn de gihîştiye rewşa niha.
Her du zarava xwedî sê devokan e. Samogetî tê dabeşîn mîna rojava, bakur, başûr;
okstatî jî mîna rojava (Suvalkiečiai), başûr (Dzūkai) û rojhilat hatiye dabeşîn.
Lîtvaniya standart ji okstatiya rojavayî û zaravayekî lîtvanyaya biçûk pêk tê.
Bandora zaravayên din di derbara peyvan de xwe dide nîşandan.

Zimanê lîtvanî di nava zimanên Hînd û Ewropî de xwedî dewlemendiyên xwerû ye.
Mîna kurmancî hebûna nêr û mê di nava xwe de diparêze. Bi piranî peyvên nêr di
dawiyê de bi tîpa -s û yên mê jî bi -(i)a an jî -ė xelas dibin. Lê belê lîtvanî
jî mîna kurdî ne xwedî ristek standart e. Ji ber ku gelek ciyawazî tên
bikaranîn. Peyvên nêtarî di lîtvanî de tune ne, belam hin bêje xwedî herdu
zayendan jî ne. Ev peyv bi piranî bêjeyên di derbara mirovan de û yên ku bi tîpa
-a xelas dibin in. Mînak ;elgeta kesê parskirinê dike,naktibalda - kesê naraze.
Di dema bikaranînê de peyv bi gelek şêweyên cuda tên hemberî mirov. Di lîtvanî
de bêjeyên yekjimar an jî pirjimar hene. Lê hin peyv cot in jî di vê dabeşê de.
Hin peyvên yekjimar; pienas- şîr ,laimė -şadî ; yên pirjimar ;miltai - ard ,
kelnės - şal. Peyvên di zimanê lîtvanî de ji wayên li jêr pêk tên:



https://ku.wikipedia.org/wiki/Zerde%C5%9Ft%C3%AE

Zerdeştî, mazdayasna yan jî behdîn navê dînê Ariyan e ku halê Pêẍember Zerdeştê
hatû çêkirin. Di pêvejoya dîroka xwe ya hezarsalane de, ola Zeredeştî, bi
serbilindî, xwe yek dêrîntirîn olên civakên cîhanê pêşkêş dike. Lewre jî ez
pêwîst dibînim ku em bi kêmanî hinekî li ser vê olê; li ser pêxemberê wê
Zeredeşt, pirtûka wê ya pîroz Avesta û li ser hinde baweriyên bingehîn ên vê olê
zani bin. Nemaze, eger mirov bizani be ku rojekê em Kurd tev, ta dema hatina ola
Îslamê, ji peyrewên vê olê bûn.

b) Mithra – Ahorek e hindo-îranî ye dêrîn e. Zeredeşt dest ji wî berneda, loman
jî Mithra ciyê xwe di ola Zeredeşt de, weke Xwedayê rastî, sîstema cîhanê ya
dademend û peymanê, girt.

c) Ameşa Spenta – Heft Ahora ne û di Yasna de her bi awayekî rêzîn, bi hev re
hatine binavkirin. Ahora Mazda ne tenê yek ji wan heft Ahoran e, belê Ew serekê
wan e jî. Yasna 24 navê wan bi rêz hewal dide û dibêje: "…Ji vê olê Aşa, rêzdarê
Ahora Mazda, xwe dide xuyakirin. Tevî wî jî Vahu Manah, tevî wî jî Aşa Vahişta,
tevî wî jî Xşthra Vairya, tevî wî jî Armataya pîroz, tevî wî jî Haurvatāt, tevî
wî jî Amêrêtatāt…" Ji vê metina Yasna ya jorîn em tê digehin ku şeş Ameşa Spenta
ji bilî serekê wan Ahora Mazda hene:



https://ku.wikipedia.org/wiki/Xelat

Xelat (bi tirkî: Ahlat), yek ji navçeyên Bedlîsê ye. Rûber 1.044km² ye. Hejmara
niştecihên navendê 23.000 û bi giştî jî nêzîkî 45.000 e. 26 gund û 2 mezreye wê
hene. Gel ji Kurdan pêk tê. Di salên 60´î de dewleta Tirk navên erdnîgarîk ên
Kurdî qedexe kiriye û navên bi Tirkî pêve daniye.

Seyda Mehmûd Birifkanî,di pirtûka xwe bi navê Birifkan Seydaları da weha goti:
Çar hêzar sal berê dema Huriya ev bajar ava kir. Her du tiştê kû jê hez dikirin
kû ax û çiya bû bi heve zeliqandin û gotin Xelat yanê (ax) û (lat). Her wek tê
zaninê alîki Xelatê çiyayê Sîpani û alîki wi ji ax. Xelatê navê xwe girtiye. Her
wek tê zaninê Huri bapirê Kurdane.

Di tomarên dîrokî de navê Xelatê wekî Xelat, Xalads, Axlat, Şaleat (Ermenî),
Kelath (Aşûrî), Xîlat (Erebî) derbas dibe. Piştî ava bû na Komara Tirkiyê di
sala 1924'î de dibe navçe.

Ev zat kurê Seyyid Elî'yê Xorasanî ye. Navlêke wî Bave Lûre ye.Di 682'ê Hicrî da
li Axlat'ê çûn li ser mafeya xwe. Şêxê terîqeta Suhreverdî bû ye.

Navê wî yê eslê Seyda Mihemmed e. Navlêka wî Hacî Nizameddîn e. Kurê Seyda Ehmed
Xelatî ye. Di sala 751'ê Hicrî da çûn li ser mafeya xwe. Tirbe wî li Taxa dere e
ye. (Wadi) Lê nixabin di kurê bubeler eftax xera bû ye. Niha bi ve nave taxaki
weha nîne. Dibe ku eftax Xerabe Bajêr an ji taxa Qale ye be. Şêxê terîqeta
Suhreverdi ye.

Ev zat di ilmê zahir û batin da mahir bû. Di terîqeta Suhreverdi da bi kutub bû
di zanistîyê da feylesof bû. Giştî bû nepen û esrarê İmam'ên Ehlêbeytê. Ji ber
vê yekê jêra dihat gotin İmam Hisên Xelatî. Di sala 808'ê Hicrî da li Misrê li
Qahîreyê çûn li ser mafeya xwe. Tirbe wî li menteqe ya İmamên e. Çar kurê wî
hene, Seyda Bave Mensûr û Seyda Bave Mekqsûd û Seyda Mîr Hesen û Seyda Mihemmed.
Malbata Birîfkaniya ji Seyda Bava Mensûr tê. Navê kurê Seyda Bava Mensûr, Seyda
İsheq Xelatî bû ye. (890 H.) Navê kurê wî Seyda Ebdûlgani Xelatî (926 H.) Navê
kurê wî Seyda Silêman Xelatî bû ye (961 H.) Navê kurê wi Seyda Mûsa Xelati bû
ye.(995 H.) Navê kurê wî Seyda Ebdilkerim Xelatî ye . (1027 H.) Navê kurê wî
Seyda Şemsedin qutbê Xelati Birîfkanî ye. Hemû Birîfkanî ji werta Seyda Şemsedin
e. Nêha Birîfkanî li İraq'ê û Tirkiye'yê Xelat - Amed - Erzirom - Wanê û Sûrî
(Hama) dijîn.



https://ku.wikipedia.org/wiki/Sperma

Di şaneya serê spermayê de koda genetîk DNA tê parastin. Sperma ku gihîşt hêkê,
jiyana bicaniyê dide destpêkirin. Gorî birêzbûna kromozoman cinsiyeta zarokê jî
kivşe dibe.

Di yek ejekûlasyonê de penîs zêdetirî 300 milyon spermayê dipişkîne vajînayê. Ji
wan tenê yek hêkê digane. Di gandinê de boçika spermayê li derve dimîne. DNA yên
di gloverka serê spermayê de ye derbasî hundirê hêkê dibe.

Li cem ajalan jî proses heman e. Di serdema nûjen de bijîşkî gelek pirsgirêkên
bicanîmayînê çareserdike. Ji ber gelek sedaman dema jin nikarin hemile bimînin,
bi riya gandina vecerbîn (gandina bijîşkî) bicanîmayîn tê kirin. Heger li cem
mêr problem hebin, bankayên spermayan hene û jin dikarin ji wir spermayên
bêproblem bikirin, bistînin.

Bo spermê ejekûlasyona mêr divê. Ji bo ejekûlasyonê yan orgazma mêr têkiliya
seksî pêwîst e. Herwekî bêî têkiliya seksî jî mêr dikare bi mastûrbasyonê yan
rêbazên bijîşkiyê vala bibe.



https://ku.wikipedia.org/wiki/Serdema_Z%C3%AAr%C3%AEn_a_%C3%8Eslam%C3%AA

Serdema Zêrîn a Îslamê navê çaxa ku ji sedsala 8'an û heta sedsala 13-14'an de
çêbûye û tê de zanist, endezyarî, teknolojî, tucartî, pêşesazî, hunermend, wêje
û felsefe di nav cîhana misilmanan de pir pêşve ketiye ye.

Li gorî hinekî çavkaniyan ev dewre heta sedsala 15an berxwedaye. Wê dewrê di nav
misilmanan de pir zanistvan û fîlozofên mezin derketine û gellekî vedîtin
çêdikin.

Li Kurdistanê bi hatina Îslamê û pijirandina misilmantiyê ve di nav kurdan de jî
zanist û felsefe pir pêşve ketiye.

Di Sedsala 9'an de li Rojhilata Kurdistanê zanistvanên weke Dînewerî û Îbn
Quteybe, Di Sedsala 10'an û heta Sedsala 15'an jî li her aliyê Kurdistanê
fîlozof, alim, astronom, endezyar, wêjevan, dîrokzan û mirovên pir zana
derkitine. Ziryab, Îsmaîlê Cizîrî, Mûnîs, Ebûlfida, Mûsa Kemaledîn, Şihabedînê
Suhrewerdî, Şemsedînê Şehrezûrî, Îbn Xelikan, Elî Herîrî, Mehmûdê Kurdî û Melayê
Batê ji vana tenê çend kes in. Sîbernetîk ji aliyê zanistvanê kurd Îsmaîlê
Cizîrî ve di Medreseyên kurdî de bingeha wî hate avêtin. Di vê serdemê de wêjeya
kurdî jî pir pêşve ketiye û pirtûkên bi zimanê kurdî têne nivîsandin.



https://ku.wikipedia.org/wiki/Seksa_oral

Têkiliya zayendî ya devîn, Seksa oral an jî seksa devîn yek ji cureyên seksê,
têkiliya zayendî an seksî ye û bi bikaranîna devê hişyarkirina endamên tenasulî
(genital) ye.

Peyva oral ji oris (dev) a latînî tê. Bi devê, ango lêv û ziman alastina organên
cinsî yên partner e. Di gelek çandan de ji xeynî têkiliya cinsî ya tenasulî
(seksa genîtal) cureyên din rewa nayên dîtin an bi veşartî tê kirin. Gorî ola
îslamê seksa oral ne heram lê nîv heram e. Herwekî têketina spermayan a dev
heram-qedexe ye. Li hin welatan bi fermî qedexe ye. Bo mînak li Sîngapûr seksa
oral û seksa anal bi fermî qedexe ne.[çavkanî pêwîst e]

Heger hîjyenîk nebe hemî cureyên seksê dikare bi xwe re hin nexweşiyên mîkrobîk
belav bikin. Zerika reş û zerika zer dikare bi riya seksê derbas bibe. Vîrûsên
Papilloma dikarin şêrpenceyê li dev derînin. HIV jî herwisa.

Hin cureyên seksa awarte yên di heman beşê de jî hene. Bo mînak: Cumshot
(bixwîne kemşot), Deepthroating (bixwîne dîpsrowtîng) hwd. Parcot dikarin di
seksa oral de prezervatîvê jî bikarbînin.



https://ku.wikipedia.org/wiki/SQL

SQL (bi îngilîzî Structured Query Language) tê maneya "Zimanê Pirsa Binyadkirî",
bi îngilîzî bi piranî wek "Sequel" dixwînin, lê bilêvkirina bi kurdî wek
"ess-ku-ell" an jî "se-ku-le" ye. Dîroka SQL'ê di sala 1967'an de bi IBM
Research we destpê bûye, di sala 1979'an de ji Oracle Corporation ji bo
pêşvebirina taybetî berfireh kiriye.

Komiteyeke ANSI'yê (American National Standards Institute) SQL wek standarda ji
bo zimane RDBMS'ê (Relational Database Management Systems) qebûl kiriye.

Niha SQL çar aliye dinyayê têpekanin û bûye standarda ji bo komputerên mezin,
komputerên biçûk û PC'yan, di paşerojê de databasa bi "dBase" dihat meşandin, lê
îroj cihê xwe bi piranî li Ms.Access hiştîye[çavkanî pêwîst e].

Databas, agahî û înformasyonên bi rezanî di tabela de hevre girêdayî. Databas
înformasyona ku meriv lê digere peyde bike. Herçawa hemî înformasyon di nav
databasê de ji be nebese. Çawa meriv dikaribe van înformasyonan peyde bike, li
vir SQL derdikeve holê. Bikaranîna SQL'ê meriv dikare înformasyonê di databasê
de paqij û vala bike (delete), nû bike (update) û serrast bike (insert). hammel

Bo mînak, malperek heye û mirov li ser e-froşê (e-business) vekiriye, gelek
nimûne hene. Mirov bi çi şiklî rêzaneke sîstematîk ava biki? Xebateke gelek
mezin bendî bikarhêner ye, divê mirov van nimûneyên xwe li gor kategoriyan
veqetîne û divê vana bi hevre girê bide, wekî nimûne: Muzîka Kurdî --> Şivan
Perwer --> Kî ne em --> Biha. Ji bo vê xebatê meriv SQL'ê bikar tîne.

Her çawa bikaranîna MySQL'ê ne hêsan be jî, bikarhêner dikare pratîkan li ser
bike, wekî din MySQL databaseke xurt e. Bi piranî bo PHP tê pêkanîn. Wekî din,
malpera Kurdmcse bi alikariya PHP û MySQL'ê hatiye damezerandin.



https://ku.wikipedia.org/wiki/S%C3%AEc%C3%AElya

Sîcîlya (bi îtalî: Sicilia) girava herî mezina Deryaya Navîn de ye û yek ji
navçeyên otonom ên Îtalyayê ye. Ew li başûr rojavaya nîvgirava Apennîn (an
nîvgirava Îtalya) dikeve ye.

Rûerda Sîcîlya 25.709 km² ye û nêzî 5 milyon kes li dijî ye. Paytextê navçeya
otonom Palermo ye. Hin bajarên xweya dinên gerin Catania, Messina û Syrakus ye.

Teşeyê sîcîlya wek sêgoşeya û ew ji bo vê sedemê di dema antîk de wek Trinakria
dihat navandin. Li beravên wêya bakur deryaya Tîren, li yên rojhelat jî deryaya
Îon heye. Navbera beravên başûr û beravên Tûnisê di parzemînê Efrîkaê de tengava
Sîcîlyayê (bi îtalî: Stretto di Sicilia), yê ku dera xweya herî teng 3 km, heye.

Beravên giravê li ser hev dorî 1.000 km ye. Li dor wê hin giravên biçûk ên wek
girava Eolie (Isole Eolie), Ustica, girava Egadî (Isole Egadi), girava
Pantelleria û giravên Pelagî (Isole Pelagie) hêne.

Çîyayê herî bilindî li giravê bi 3.345 m Etna ye û ew êtûna (volkan) herî mezin
û çalak e. Li giravê hin volkanên din ên çalak ên wek Stromboli û Vulcano hene.

Salso çemê herî dirêjê giravê ye û dirêjahiya xwe 144 km ye. Simeto bi 113 km,
Belice bi 77 km hin çemên dinên li Sîcîlya diherikî ne.

Sîcîlya di dîrok de giravake gerîng bû û ji aliya gelek gelan de hat dagir
kirin. Li sedsala 10'an b.z. de dimatiyên giravê Sikanîyan, Sikulîyan û Elîmîyan
bûn. Li pê wan di sedsala 8'an b.z. de, girav ji aliya fenîkeyan, yewnanan,
Kartacayan wek kolonî hat kergar kirin. Di sedsala 3'an b.z. ew di cenga Punîşa
pêşin de derbaza bin destên Romayan bû. Ji pê împeratoriya Romaya Rojhelat di
sedsala 5'anan de hilwaşiya re ew derbaza vandal û vîzîgotan bû. Sedsalake ji pê
re jî ew derbaza Bîzans bû. Ew di sedsala 9'an de ji aliya ereban hat dagir
kirin. Ji pê wan re aragoniyan, spaniyan savoyian û awistriyan kergar kir.

Paş Îtalya yekîtî hat pêk anîn şûnda ew di 1861an de derbaz bin destên îtalyanan
bû. Ew di 1946 virde jî wek navçeyake otonom tê îdare kirin.

Bi berbilavîyake 195 ke/km² gelê Sîcîlya bi piranî ji îtalyanan de pê tê ye. Li
sedan 95ên sîcîlyanî ji dêrê romayî-katolîk e.

Archimedes, bestekar Vincenzo Bellini û Salvatore Schillaci hin kesên navdarên
ji Sîcîlya der ketina.

Fîlmên li ser mafya ji bo Sîcîlya, newnetewî gelek keftî ditî bûn. Yek ji wan
berhevoka sêromanî ya Mario Puzo ya bi navê The Godfather di 1961an de hat
kişandin.

Li giravê wek gelek welatan û bi taybetî wek Îtalya spora herî dildar fitbol e.
Êpê dem li serie a(lîga pêşinê îtalyayê fitbol e) tu tîmên sîcîlya tune bûn. Ji
pê US Palermo û FC Messina re Catania Calcio jî niha li serie a sîcîlya dinimî
ne.



https://ku.wikipedia.org/wiki/Roman_(gel)

Roman, bi zimanê romanî: rom (yekhejmar); roma (pirhejmar), navê berekê ji
Hindistanê derketine û li cîhanê belavbûne ye. Ev peyv ji bo gelek komên civakî
tê bikaranîn ku koka wan a etnîkî yek e. Li gorî vê yekê roman ji gelê dom a
bakur-rojavayê Hindistanê pêk hatine. Li gorî lêkolînên genetîk roman di sedsala
5'mîn de ji welatê xwe yê eslî koc kirine. Kocberiya wan ne bi awayeke homojen,
lê li ser rêyên cuda û di periodên cuda de debas bûye. Ji zimanê wan a zikmakî
re romanî tê gotin û ev ziman xwediyê gelek zaravayan e. Romanî dikeve nava koma
zimanên hînt-ewropî û zimanê ku pirtir nêzikî ye zimanê domî ye. Gel û komên
roman di dîrokê de pir caran ji ber koka wan a etnîkî, awayê jiyandina wan û
rewşa wan a civakî rastî zext û zordariyê hatine, ewqas ku li gelek dewletên ku
tê de dijîn hê jî dibin armanca zilma civakî, aborî û siyasî

Navê roman ku ji peyva rom (mirov) pêk tê bi gelemperî ji bo hemû komên vê
etnîsîteyê tê bikaranîn. Yekîtiya Navneteweyî ya Roman a ku hewl dide hemû
romanên cîhanê temsîl bike, peyva roman jî di heman watê de bikartîne û ji aliyê
Yekbûna Navneteweyî ve tê qebûlkirin.

Herwiha, ji bilî roman peyvên 'sîntî û 'sîgon' jî tên bikaranîn lê ev peyv ji
peyva roman nûtir in. Yekemîn kongreya cîhanî ya hereketa mafên welatîyên roman
di sala 1971'an de li Londrayê pêk hat û wek encam biryar hate dayîn ku peyva
'roman' bila wek peyva fermî ya ew civakên cuda bê bikaranîn. Kongreya Neteweyî
ya Roman (Roman National Congress RNC) jî peyva 'roman' wek navê fermî
bikartîne. Komîsyona ewropî ya dijî nijadperestî û nexweşbînîtiyê (ECRI) di sala
1998'an de pêşniyar kiribû ku bila ew nav bên bikaranin, yên ku di nava ew
civakên cuda de têne bikaranîn.

Peyvên sîgon/çîgan/çîngen jî wek naveke giştî tên bikaranîn, lê bêhtir ji bo
biçûkxistina wan. Koka van peyvan bi tevahî nehatiye ronîkirin, lê tê zanîn ku
ew ji peyva yewnanî 'atsinganoi' pêk hatine. Ev peyv di çavkaniyên dîrokî yên
Gregorios II. Kyprios, patrîkê Konstaninolopûsê yê 1283-1289, derbas dibe.

Peyva 'atsinganoi' ku tê wateya 'destnedayî' naveke dîrokî ye ji bo gelên roman
û bi taybetî ji bo biçûkxistin û cûdakirina nijadperest dihate bikaranîn. Di
Elmanyaya Nazîstan de ev peyv wek navê fermî ji bo qewirandin û tinekirina vî
gelî dihate bikaranîn. Ji ber van sedeman ev na xweşiyê komên romanî nayin.
Hêjayî gotinê ye ku peyva sîgon di bingeha xwe de - wek peyva 'nigger' ("reşik")
- her çiqas rasîst be jî, nehatiye qedexekirin û hê jî tê bilêvkirin. Roman xwe
pirranî bi navê Roman binavdikin.

Aşiq, Begzade,Dom, Cengene, Cingene, Çîgan [çavkanî pêwîst e], Çîngen, Dome,
Elekçî, Gewende, Meriyê boşe, Mirtib, Mirtiv, Mitirb, Mitrib, Qerec, Qereçî,
Sûzmanî, Lûtî, "Tirk" [çavkanî pêwîst e], "Tirkên sinnetê dikin û diranan
çêdikin" [çavkanî pêwîst e]

Li gorî lêkolînên genetîk û lenguîstîk roman ji gelê domba (bi sanskrîtî
'domba') pêk hatine. Gelê domba îro li hemû Hindistanê belaw bûye, lê welatê xwe
yê eslî li bakurr-rojavayê Hindistanê ye. Dombayên bakurê Hindistanê xwe îro wek
'dom' bi nav dikin. Ji bilî vî navî, navên din ên ku li gorî zaravayan diguhêrin
wiha ne: Domaki, Dombo, Domra, Domaka, Dombar, Dombari û hwd.

Domba di civaka olî ya hîndû de dikevin kasta dalîtan (paria) û bi vî havî di
bin her çar kastên sereke yên brahmanan, kşatriyan, vaişyan û şudran dimînin.
Derketina wan a ji Hindistanê li gor lêkolînên genetîk li dora 500. P.Z. pêk
hatiye. Hinek komên dom bi vî havî li Rojhilata Navîn mane û îro li welatên li
dora Behra Spî dijîn. Di sala 1100 P.Z de komên din derbasî Balkanan bûne û li
wir bûne du beş: beşeke başûr-ewropî û yeka Ewropaya navendî.

Roman li kîjan welatî bijîn, pirranî zimanê wê welatî diaxivin lê dîsa jî dab û
nêrîtên xwe, cejnên xwe û hinde jî zimanê xwe parastine. Zimanê romanan ango
romanî ji malbata zimanên hind û ewropî ye.

Dema ola Îslamê li Hindistanê belav dibe ji ber ku wan di kasta herî nizm de
dijiyan rastî tevkujiyan hatin û reviyan. Hinek jî dibêjin wan jî wekî berên
tirk-mongolan ji ber sedemên jiyanê welatê xwe terikîne. Mixabin ev gelê
aştîxwaz û rengerengîn îro jî li tevahiya cîhanê di bin pêkutî û zilmê de ne. Bi
zimanê wan perwerde nîne û civakên romanan di xizanî, bêperwerdeyî û dafika
sûcan de dijî. Ji ber ku welateke wan êdî nîne, zehmetiyên herî mezin dikişînin.
Di Şerê cîhanî yê duyem de li Almanyayê bi tevî cihûyan hatin tunekirin. Îro li
Tirkiyeyê bi hezaran roman bêî nasnameya neteweyî ne.



https://ku.wikipedia.org/wiki/Roja_C%C3%AEhan%C3%AE_ya_Jinan

Roja Cîhanî ya Jinan roja navneteweyî ya jinên kedkar ên cîhanê ye. Di sala
1857'an de Neteweyên Yekbûyî roja 8'ê adarê weke Roja Cîhanî ya Jinên Kedkar
qebûl kir.

Her çend ev roj di asta navnetewî de di salên 1970'î de hatibe qebûlkirin jî,
bûyer û daxwaza pîrozkirina vê rojê ya weke rojeke hevbeş ya jinên cîhanê rastî
salên 1800'î tê. Di 8 adara sala 1857'an de jinan li New Yorkê grevek li
darxistin. Jinan bi greva xwe daxwaz dikirin ku saeta wan ya kar dakeve 8 saetan
û heqdestekî weke hev ji wan re were dayîn. Lê belê di encama grevê de kargeha
jinan hate şewitandin û bi qasî 100 jin di encam vê bûyerê de mirin. Her çend
jinan bi grevê daxwaza xwe dabin qebûlkirin jî, têkoşîna bi rêxistinî ya ji bo
mafên jinê di salên 1900'î de destpê dike. Di sala 1903'an de li Emerîkayê ji bo
parastina mafên jinê yên aborî, polîtîk û kesayetî "Kualîsyona Sendîkayên Jinan"
hate sazkirin. Di yekşema dawî ya sala 1908'an de jinên sosyalîst li New Yorkê,
ji bo mafên xwe yên dengdan, polîtîk û aborî meşek pêkanîn. Her wiha ev roj weke
yekem xwepêşandana "roja jinan" tê qebûlkirin. Li Dewletên Yekbûyî yên Emerîkayê
lêgerîna jinan ya ji bo mafên xwe, di sala 1909'an de ji bi beşdariya 2 hezar
kesî xwepêşandanek pêk hat û piştî vê xwepêşandanê bi beşdariya 20-30 hezar
jinên karkerên tekstîlê greveke giştî hate destpêkirin. Karkerên jin, di greva
xwe dixwestin ku şertûmercên xebata wan were başkirin û heqdestek baş ji wan re
were dayîn. Kualîsyona Sendîkaya Jinan pêwîstiya jinên di vê grevê de pêşwazî
kir û kefaleta jinên ku di vê xwepêşandanê de hatibûn girtin da. Têkoşîna Jinên
Emerîkî, jinên Ewropayê jî bi tesîr kiriye. Di sala 1910'an de li Kopenhagê
Konferansa Jinên Sosyalîst a Navnetewî ya Diduyan hate li darxistin. Di
konfresansê de Clara Zetkin derbarê rojeke jinan ya cîhanî de ku jin karibin tê
de daxwazên xwe bînin ziman, pêşniyar kir û pêşniyara wê hate qebûlkirin. Piştî
vê biryarê ku rojeke teqez nehate diyarkirin, yekem Roja Cîhanî ya Jinan di 19
adara 1911'an de li Almanya, Awistralya û Danîmarkayê hate pîrozkirin. Giringiya
vê rojê ew bû ku qralê Prusyayê di sala 1848an de hin reform mohr kiribû û di
nava van reforman de jinê karibin mafên xwe yên dengdanê bikarbînin. Lê belê ev
reform nehate pêkanîn. Pîrozkirina 8 adarê weke Roja Cîhanî ya Jinan jî di sala
1972an de bi rêxistineke mezin ya bi navê "Tevgera Adarê" ya li Sidneyê hate
kirin, destpêkir. Piştî ku Neteweyên Yekbûyî navbêra salên 1975-1985'an weke
"Deh Sala Jinên Neteweyên Yekbûyî" îlan kir, di 16 kanûna 1977'an de jî 8 adarê
weke "Roja Cîhanî ya Jinan" îlan kir ku were pîrozkirin. Di salên piştî vê de
welatên endamê Neteweyên Yekbûyîne 8 adarê weke Roja Cîhanî ya Jinan pîroz
kirin.

Li Kurdistanê yekem tevgera modern ya jinan di pêşengiya PKK'ê bi navê TAJK ango
Yekîtiya Azadiya Jina Kurdistan di sala 1987'an de hate sazkirin. Her wiha ev
tevger di sala 1988'an de jî xwe weke Yekîtiya Jinên Welatparêzên Kurdistan YJWK
guhert. Tevgera Azadîxwaz ya Jina Kurd, di sala 1995'an de jî bi navê Yekîtiya
Azadiya Jinên Kurdistan YAJK saz kir. Yekîtiya Azdiya Jinên Kurdistan YAJK jî di
sala 1998'an de weke Partiya Jinên Karkerên Kurdistan xwe kire partî. Di sala
2000'î de Tevgera Azadîxwaz ya Jina Kurd bi kongreya xwe ya 3'an ya Awaret li
darxist û ji nû ve xwe weke Partiya Jina Azad PJA bi nav kir. Partiya Jina Azad
PJA ji bo azadiya Jinan tê dikoşe[çavkanî pêwîst e].



https://ku.wikipedia.org/wiki/R%C3%BBs

Rûs an ûris (bi rûsî: Русские, Russkie) gelek e ji aliyî zimanî ve ji gelên slav
dihên hesibandin û zimanê wan ji zimanên slavî yên rojhilatî ye.

Peyva rûsî bi ramaneka dî jî bikar dihêt: her welatiyekê Komara Rûsyayê bê
nihêrîna li nejad û etnîsîtiya wan. Di zimanê rûsî da, bi dariştina peyva nû ya
Rossiyani (Россиянин) anko rûsyanî van herdu ramanan ji hev vadivêrin. Ji tevaya
rûsyaniyan, nêzî 80% rûs in.

Nêzî 137 milyon kesan rûs li cîhanê hene. Ji wan, 115 milyon li Rûsyayê, 17
milyon li komarên Yekîtiya Komarên Sovyetên Sosyalîst yên berê dijîn. Rûs gelê
herî pirhijmar yê Ewropayê ye û li goreyê hêşetê (nifûsê), ew çend qatî komên dî
yên slavan in (wekî ûkraynî 46 milyon û polonî 60 milyon).

Nêzî 1 milyon rûs li derveyî dewletên YKSS yên berê ne, wekî welatên DYA, Çîn,
Almanyayê.

Rûs bi awayekê gelemperî, li ser mezhebê ortodoks ji dînê felatî anko
xiristiyantî ne.



https://ku.wikipedia.org/wiki/Quark

Quark di fîzîka keriyan da yek ji kerî yên hîmanî yên atomê ye. Quark û lepton
bihevra du keriyên serekî yên madeyî ne. Ji keriyên hîmanî tenê quark digel her
çar hêzên bingehîn karlêkkirinê dikit.

Fîzîkzanistvanê Emrîkayî Murray Gell-Mann jibo carên pêşîn li salên 1960an ji
sedsala bîstê quark wekî zarav anko termeka zanistî afirand. Ev nav hema navekê
bê raman bû û wî ji xwe ew nav hilbijart.

Quarkan şeş çêj hene û navên wan jî hema ji xwe hatine hilbijartin, tenê jibo
hindê ko navekê wan hebit.

Dibêjin dijkerî yên quarkan dijquark. Quarkek bi tena serê xwe çi caran nehatiye
vedîtin. Ew hertim bi rengê destekê duduyî (meson) an destekên sêyî (baryon)
dihên dîtin û dibêjin wan hadron.

Geryana li dûv quarkên azad an barên karevayî yên parvekirî heta niha tewş û bê
verêj bûne. Venedîtina quarkên azad bûye sedema hindê ko têgeha berteskkirna
rengan bihêt ber behsan.

Çêkirina Nuqteyên Megnetîk yên noqbuyî û daliqyayî jibo gihîştin bi enerjiya
dendikiya gerdûnî:



https://ku.wikipedia.org/wiki/Qerekose

Qerekose an Qerekilîs an jî Qerekîs (bi tirkî: Ağrı) navê bajarekî bakurê
Kurdistanê ye. Navenda navçeya Agiriyê ye.

Agirî (Ararat) (Qereks an jî Qerekose Tırkî bi navê berê Karaköse, Karakilis,
Şorbulak, Ermenkî Vadnazor

== Serjimar (1997) û navçeyên Navend;106.695 Giyadîn;37.410, pivana erdê 1274
km² ye. Li Rojhilatê bajêr e. Bazîd;91.994, pivana erdê 2383 km² ye. Navçe 93 km
li rojhilatê Ag Xamûr;20.738, pîvana erdê 898 km² ye. 15 km li başûrê bajar e.
Panos;119.958, pivana erdê 1421 km² ye. 82 km li başûrê bajar e. Avkevir;19.606,
pîvana erdê 798 km ² ye. Navçe 32 km dûr ji Agirî li ser rêya Erzirom - İranê ye
Dûtax;30.594, pîvana erdê 1562 km² ye. 43 km ji Agirî dûr e. Tevahî ya serjimar
herêmê (tevli gundên); 466.059 e.

Deşta Zêdkan û Qerekose yên herî mezin in li herêmê (341m2), Deştek din jî Deşta
Panos û Giyadînê ye. Bilindtir bû zozanên herêmê digîhîjên heta 2000 m yî. Li
wan zozanên kanî yên ku ava wan cemîdî û mêrgên şîn jî hene.

Xwarêna herî bi nav û deng qelî ser sêlê ye. Ecîn Abdigor ji yek ji xwarinên
mehelî ne ku li herêmê tên xwarin.

Kêfa zilam pûşî didin serê xwe. îşlig û êleg li xwe dikin, di binî de jî şelwar
(qadi) li xwe dikin. Li ser şelwar kêfyek li pişta xwe girê didin. Pêlavek ku li
heremê ji re dibêjin, yemenî û gorên bi desta çêkirî ku heta çongê dirêjin li
nigê xwe dikin. Jinên Agirî fîstanek ku ji re dibêjin "entarî" li xwe dikin.
Carna jî çarşefa reş li xwe dikin. Di nigan de gorên ji hirî çêkirî hene. Nav û
kronolojiya bajêr:

Bajar navê xwe ji Çiyayê Agirî digre. Navê bajar yê herî kevn bi Farisî "Kuhî
Nur" yanî çiyayê Nûr bû. Ararat jî navek wî yê herî kevn e. Bi zimanê Ermenî
Masîs, bi zimanê Erebî jî jê re Cebel el Haris (Agirî ya mezin) û Cebel el
Havayrîs(Agirî ya biçûk) dihat gotin. Nav ji alî TirkÊn ve wek Ağrı hatî
gûhertin. Navê bajêr bi Kurdî Agirîye.



https://ku.wikipedia.org/wiki/Qedr%C3%AEcan

Qedrîcan an jî Qedrî Can (z. 1911 – m. 1972), helbestvan û nivîskarekî kurd bû.
Ew bi navê Abdulqadir Can li Dêrika Çiyayê Mazî (Mêrdîn) di sala 1911'ê da hate
cîhanê.

Di piçûkahiya xwe de Qedrîcan wek "Qedrî" dihat naskirin. Ji zarokahiya xwe de
Qedrîcan pir xwedî şans bû ku bavê wî (ku bi kurtahî wek "Cano" tê naskirin) di
zanîna hêjatiya xwendinê bû kurê şand xwendinê. Di dibistanê de ew xwendevanekî
pir pêşketî û baş bû, bi taybetî di mijara hejmaran da (matematîk).

Piştî dibistana destpêkê, dibistana navîn û bilind "Cano" kurê xwe şand
Zanîstana Mamosteyan ya Konyayê. Di wan salan de Qedrîcan welatparêziya xwe hîn
xurtir kir û navê xwe xist îsteya dewleta Tirkan ya reş. Ji bo Qedrîcan tenê du
çare ma bû: 1) yan mirin 2) yan revandin.

Qedrîcan ji Dewleta Tirk, bi riya Antakyayê, reviya çû Sûriyê. Piştî revînê, ew
nema dikaribû vegere welatê xwe, cihê xwe yê zayînê Dêrika Çiyayê Mazî. Bavê xwe
"Cano", ku pir girêdayî hev bubûn, nema didît.

Qedrîcan yek ji helbestvanên herî mezin ên gelê Kurd bû û wek bavê helbesta
nûjen a Kurdî (helbesta torê ya nû) tê naskirin. Wî bi nivîsoka xwe di zaraveya
kurdî ya kurmancî dinîvisand.

Yek ji helbest ên wî ya herî bi nav û deng Gula Sor bi destê hozanê gelê Kurd
Ciwan Haco hat beste kirin.

Dema ku mirov li rûpel ên rojname yan kovarên "Hawar", "Ronahî" û "Roja Nû"
binêre, xebat ên Qedrîcan tên dîtin.

Keça Qedrî Can, Şêrîn Can ku li Sûriyê bijîşkiyê dikir ji bo bavê xwe dibêje:
"Dema ku havinê ew dihate Dêrikê xort didan dûv xwe û li nav rezan diciviyan.
Kêlik diçikandin û berik bera wê didan". Dema ku dewlet bi xesletê Qedrîcan
dihese dikeve pey şopa wî. Qedrîcan dinêre ku tevgera Şêx Seîd têk çûye. Çi
rewşenbîr û welatparêz hene an têne girtin an jî kuştin. Ew jî dev ji dibistanê
berdide, tevî Reşoyê Dêrikî û çend hevalên din biryar didin ku binxet bibin. Li
nêzî tixûb Qedrîcan û bavê xwe hev û dû dibînin. Qedrîcan rewşê dibêje û ji bavê
xwe re dibêje ku ew dê rojekê welêt rizgar bikin wê çaxê welat dê pir xweş be û
ew jî dê vegerin. Bavê wî nikare wî ji bo ku neçe îqna bike.

Qedrîcan berê xwe dide Şamê û di nav bilbilên Şadî yên ku her tim li dûrî
gulistanê dixwînin û keserkûr in de cih digre.

Lihevhatîbûn tor a helbest a nû ye. Hem drûv û hem jî naverok nû ye. Sor hem
rengek ku Kurd jê hez dikin e, hem jî ala sosyalîzmê bi bîr tîne. Weke remzekê
ye. Qedrîcan lewma ew bikar aniye. Di vê şîîrê de ramana înternasyonalîzmê heye.
Helbestvan, di wê baweriyê de ye ku rojekê gula sor dê li hemû cîhanê were
hejandin.

Weke ku dixuye bêhna lîvbaziyê ji şiîra wî difure. Hemdemê wî Mayakovskî û Nazim
Hikmet jî şiîrê bi vî awayî nivîsîne.

Ku mirov li tevahiya vê şiîrê dinere bîr û baweriyeke ku bi hindik ronakbîr û
nivîskarên wê demê re hebû li nik Qedrîcan tête dîtin. Kifşe ku wî hêj wê demê
berhemên klasik ên sosyalîstan xwedine û rewa kirine. Li gorî min ji hêla bîr û
baweriyê ve Qedrîcan di rêya kovarên wê demê de (Hewar, Ronahî, Roja nû) bi serê
xwe ekolek e. Ew û Cegerxwîn nêzîkî hev in, lê ji aliyê kûrahiyê û ji aliyê şekl
ve ji hev cihê ne. Di şiîra Cegerxwîn de hin caran bîhna tesewûfê tê.

Sala 1957'an ji bo komcivîna xortên navneteweyî bi keştiyê diçe Moskowayê. Piştî
vê çûyine dîtina wî ya civakî hîn xwurttir bû. Di vê demê de şiîra Ez Diçim
Mosko nivîsiye.

Pexşana ku navê wê Guneh e, jî di derbarê rojên şagirtiyê de ye. Hinek
kevneşopên beradayî bi ziman û şeweyekî wêjeyî rexne dike.

Rojên Derbasbûyî di 52êmîn hejmara Hewarê de hatiye weşandin. Ev nivîsar jî yek
ji wan ên ku Qedîrcan jiyana xwe ya li Başûrê biçûk û Şamê vegotiye ye. Di
nivîsarên bi vî rengî de Qedîrcan xweşikayiyên vê deverê û yên welêt dide ber
hev. Zozan, çem, bihar û heşinayên welêt qet ji bîra nivîskar dernakevin.

Wek hemû ekola Hawarê zimanê Qedrîcan jî çi di şiîre de çi di pexşanê de be,
zimanekî xwerû û gelêrî ye. Ji xwe wê demê pişavtina bi zorê û ya pir bi rêk û
pêk tunebû. Hinek polîtîkayên A. Hamîd ê ku sultanê osmanî bû hebûn, lê
nedikariya zaroyên kurdan weke îro ji giyanê wan dûr bikin.

Qedîrcan demekê di dibistanên osmanî û tirkan de xwendiye lê bandora vê rewşê di
nivîsarên wî de naxuye. Bêhtirîn devokê Mêrdînê bi kar aniye. Belê ku hûrik
hûrik nivîsarên wî bêne dahûrandin, dê bixuye ku wî zimanê tevahiya Kurdistanê
vekoliye, guhdarî kiriye an jî bihîstiye. Mînak di cihekî de peyva “nola” bikar
aniye. Ev peyv li hêrêma ku Qedîrcan zarokatiya xwe lê derbas kiriye tuneye.
Bêhtir li Riha û deverine din tê bikaranîn peyva “wusa” her çiqas li herêma wî
tune be jî di şiîra wî de heye.

“Hevalan, hetanî em ji hev wenda bûn destên xwe ji min re kil dikirin”. Di vê
hevoka jêrîn a ku di çîroka wî ya bi navê “Rojên Derbasbûyî“ de cih digre de,
peyva “kilkirin” dibuhure. Ev peyv îro jî heye. Lê bêhtir ji bo meşk hejandinê
an jî zarok hejandinê tê bikaranîn. Di wateya jorîn de niha zêde naye bi kar
anîn. Bêjeya “dest kilkirin” bikaranîneke ciwan e.



https://ku.wikipedia.org/wiki/Postmodern%C3%AEzm

Postmodernîzm an jî paşnûjenî bizaveke hunerî û estetîk e ku armanca wê
peydakirina şêweyên nûjen e.

Alain Robbe-Grillet: “Dinya ne watedar e, ne jî ne bêwate ye, bitenê heye ev
qas.” Bi piranî postmodernîzm ji bo piştî sala 1950 tê bikaranîn. Ev serdem,
serdama high-tech (Teknolojiya bilind) e. Hêmanên vê serdemê mezaxtin, medya,
ragihan û ragihanzanî ye. Tenêbûna mirov, hem bi xwe re hem jî hawirdora xwe re
ye. (Albert Camus- Biyanî) Her tişdi nav hev de ye. Pîranîparezî. (Romana Giran)
Rastiya mutleq tune. Komunîzm, hildiweşe, kapîtalîzm jî dorîya netewê winda dike
dibe navnetewî. Peyva ku herî tê bikaranîn, “demokrasi”ye. Li Tirkiyeyê, Orhan
Pamuk pirtûka binav Pirtûka Reş derdixe, ev jî dive sedema niqaşê. Di salên
1960î de Derrida, Foucault, Barthes, Lacan, Lêvi-Strauss, Lyotard û Baudrillard
li derveyî bîrdozî nêrînên cuda tînên zimên. Ser felsefeya ziman, xebatên
giranbiha derdikevin Nietzsche, bandoreke mezin diafîrîne. Metnên edebî bi
metoda xerakirina-sazî tên xwendin. Ji bilî metnê wate tune. Tiştê ku çêbûye ne
girîng e, bûyîna vê girîng e. Bi watedarkirina me yî dinyayê watedar dike ve,
şuxil xelas nabe. Şêweparastiya mirov tên rexne kirin. Ji bin bandora teorîya
atom, kuantum û îzafîyetê dimînin. Tevahî, yê ku ne rast e. Dev ji, ji gerîna
“wateyek”ê berdana. Her tiştê bi beramberê vê ve pejirandine lê sentez nekirine.
Diruşmên wan “piranîparêz.”e. Di encama negirîngbûna mirov-takekesî de, hemû
hevdijî bi tevahî digêjin berzbûneke giyanî an jî “nîrvana”yê.

Li dijî modernîzma bijarteparêz serhildanek e. Eklektîk e(bijarteker), sazîyeke
piranîparêz e. Hunermand wekî bizavayê din, girêdayî komekê nîne. Terry
Eagleton: “Bîleteke tîrenê jî mirov dikare berhemeke hunerî bihesibîne. Ji ber
ku ev li gorî xwendevan diguhere.” Her kes şêweya xwe diafirîne. 1. Ceribanên
şêweya avangardîst: Calvino, Robbe-Grillet, Butor, Pynchon, Hasan Ali Toptaş 2.
Nezîkayiya populer li aresteyî mezaxê: Umberto Eco, Orhan Pamuk, Suskind 3.
Berhemên ku naveroka wan de rengên mîstîk û kozmîk hene: Marge, Piercy, Erendîz
Atasu, Coelho, Tamaro 4. Romanên zanîst-honak, polîsîye, serpêhatî ku bi tene ji
bo mezaxê hatiye nivisîn: Ayşe Kulin navê Wê: Aylîn Anarşî heye. Postmodernîzm,
modernîzma ku serê sedsala 20. de dest pê kiriye û şoreşeke estetîk afirandiye,
tîne qalibên elîtîsta modernîzmê dişkîne, piranîparêz dibe, populer dibe. Wêjeya
Undergraund(Wêjeya Kaçax) jî derdikeve qada hunerê.

Poetîkayeke nû neafirandiye, her tişt ji modernîzmê hildaye. Tê de weklîstîkî
heye. Wêje êdî qala jiyana şênber nake, qala xwe, qala çawa pêkhatina xwe dike.
Xweza jî vediguhere xwezayeke nav-metnan. Di metnan de sêwirî-sêwiriya raser
heye. (Oğuz Atay-Lîstikên Bitalûke) Estetîka beyanîbûn didome. “Her tişt
lîstikek e ku li ser rastebana hunerê tên lîstin. Suskind- Parfum, Umberto
Eco-Navê Gulê Romana postmodern bi navgîna metnê bi xwendevanan re lîstikeke
wekxaçepirsî, wekmamikî dilîze. Îronî tê bikaranîn. Pop-hêma: Hin tişteyên
kilîşe, fetîş tên dubere kirin. Orhan Pamuk-Jiyana nû. Aygaz, bayîtiya Arçelik,
Cîklet tên dubarekirin. Parodi-pastîj: Metnên din re tên lîstin. Hasan ali
Toptaş bi kêzika Kafkayê re dilîze. Hunera avangardîst, ji aliye naverok û
motîfê de pey reseniyê naçe. Pey şêwe, honak, sazî diçin. Hunermendê nû jî
sergevez, kamil, zexm, ewlemend nîne. Pey zanatî naçe. Bi nêrineke gumanbar
jiyanê dinêre û naxwaze xwendevan bin bandora wî/wê de bimîne. Qoziya nêrîna
Xwedayî êdî ne derbasdar e. Leheng jî navenda metne nîne û barkêşa wateyê nîne.
Leheng ev mirove ku ji figurekî vediguhere fîgureke din û nasnameya wî/wê
nedîyarkirî ye. Li cihê “takekesî” peyva “kirde”tê bikaranîn. Romaneke, çîrokeke
bêmirov. Rastî dûkel dibe, û rastebana xwendevanan de ji nû ve tê afirandin.



https://ku.wikipedia.org/wiki/Pawlos

Pawlos an jî Pawlosê Tersûsî, tê bawer kirin ku li Tersûsê jidayikbûya di
navbera ji dema bûyîna Îsa û heta sale 10´min de. Navê wî yê rast Saul a. Weke
Şaîr û yek bizane, gelek name nivîsand. Nameyên ku wî nivîsandin jî, di
xiristiyaniyê de bandûra wan pirr mazin bû. Weke "mîsyonarê pêşî" û "teologê
pêşî" yê ola xiristiyeniyetê jî tê zanîn.

Bi aslê xwe yekî cihû bû. Lê yekî ku hemwelatiyê roma bû. Ji bili zimanê
hebreîkî, zimanên girekî o aramî jî tê gotin ku dizanî. Li kudusê ma û di
ciwaniya xwe de li wir perwerdehîya xwe hilda. Di ciwaniya xwe de di nava
mezhebekî cihûtiyê ê hişk de mazin bû. Dijberî Xiristiyannan bû. Ew bixwe, di
gertin û kuştina gelek xiristiyan bixwe jî de rol leyistiya. Berî ku ew bibe
xiristiyan, tê gotin ku yekî ku di nêçîra xiristiyanan de bû. Heta ku tê gotin
ku Yê ku Stefanûs, piştî girtina wî dayî kevirkirin û kuştin Paûlûs bûya. Tê
gotin ku wî pêşî, dema ku diçû Şamê de di rê de dengek bihstîya û gotîya "tu kî
yî?" Deng gotiîyê de "ez îsa me, yê ku tu wî dişopêne, Rabe ser xwe û herê nava
bajêr û weke ku min gotî wusa bike". Pawlos, di nameyên xwe yên ku têkilî û
axistina xwe ya bi Îsa re têde nivîsandina, vê têde dinivîsêne.

Piştre tê gotin ku ji çavên xwe jî bûya û kor jî bûya. Li Şamê ji aliyê
bawermendekî bi navê Ananîas hatîya waftiz kirin. Di nava cihûyan de xwest bide
bawer kirin û got ku "Isa massias a." Lê pirraniya wan jê bawer nekirin. Gelekan
jî, ew êdî weke dijiminê xwe dît in. Demek dirêj Paûlûs li Şamê dimîne. Piştre
divegerihê li Kudusê. Li wir, bi Petter re tê cem hevdû.



https://ku.wikipedia.org/wiki/Partiya_Demokrat%C3%AEk_a_Kurdistana_%C3%8Eran%C3%AA

Partiya Demokratîk a Kurdistana Îranê (PDK-Î) yek ji partiyên serekî û
neteweperwer ên kurd li Kurdistana rojhilat e.

Partiya Demokrat a Kurdistana Îranê (PDKÎ) di 16'ê gelawêja 1945'an li Mehabadê
wek PDK'a yekem hat damezrandin. Serokê PKD-Î yê yekem Qazî Mihemed bû. Li rasti
de ew parti cenişîna Komeleya Vejiyana Kurd an KJK bû ku sê sal berî hatbu
damezrandin.

159 rojan piştî damezrandina PDK-Î'yê, li 22'ê janviyeya 1946'an ew partî karî
bi kelk girtin ji doxa lebara wê serdemê Îranê yekemîn komara kurdî li
rojahilatî Kurdistanê bi navê Komara Kurdistan damezrîne. Ku dîroknivîsan
dibêjnê Komara Mehabadê liberku ew komar bajarê Mehabadê kirbû pêtexta xwe.

Komara Mehabadê bi tenê 11 mehan domand liberku hikûmeta Îranê pêmanek dij be
kurdan ligel Sovyetê çê kir û hêriş kir ser Kurdistanê. Hejmareka mezin ji
lîder, serok u endamên komarê li aliya hikûmeta Îranê hatin girtin û 20 ji wan
li bajarên Mehabad, Bokan û Seqizê hatin idamkirin.

Piştî raperîna xelkê Îranê dijî deselata şah, li sala 1979 u rûxana rejîma şah,
PDK-Î helmet bir ser qereqola mehabadê u çek u teqemeniyên wê hîna dest u li nav
bajarê mehabad xebata çekdarî ya xwe ragehand.

Piştî wê yekê li bajare Sine jî ew tişt qewmi u PDK-Î u Komele karîn kontrola
Kurdistanê rojhilatê bigirin dest xwe. u bo çend salan Kurdistan azad kirin lê
mexabin disan jî li sala 1983 piştî 3 sal şerê qurs navberî Pêşmerge (an
Gerilla) yên wan 2 partiyên kurdî u erteşê Îranê careke din Kurdistan ket destê
deselata Tehran.

Li kongra 20ema Enternasyonal Sosyalist ku li rojên 9-11 septambra 1996 li
Netewên Yekgirtî hat li dar xistin PDK-Î wek endama wê rekxistiyê hat wergirtin.

Liderayeti ya PDKÎ Komîta Nawendi ye ku ji 23 endamên sereki u 12 endamên laweki
dêt berhev.



https://ku.wikipedia.org/wiki/Omer_ibn_Xetab

Omer, Emer, Omerê kurê Xetab (bi erebî: Umar ibn Khattab) di navbera salên
634-644'an de duyem xelîfeyê ayîna Îslamê bû. Di 591'ê de li Mekeyê hatiye dinê
û di 644'an de hatiye kuştin.

Duyem Xelîfeye ola Îslamê ye (634-644). Piştî Ebûbekir ew dibe Xelîfe û nav
oldarên Îslamên da wek Xelîfeye herî bidad tê nasîn.

Cara yekem di dema wî da walî û qadî ji hev cûda tê ve guhêztin. Salnameya Hîcrî
wek salnameyek fermî tê pejirandin.

Dîsa dema wî da di pêvajokî kurt de welatên mîna Îraq, Îran, Kurdistan, Xorasan,
Sûrî, Filistîn û Misir Misilmantiyê dipejirîne û dikeve bin ala Îslamê.

Omer 13 sal di pey cenga Fîl, li Mekeyê hatiye dinyayê. Bi angorî gotina wî, ew
çar sal di pey cenga Fîcar a mezin ji dayîka xwe bûye. (1)

Bavê wî Xetabê kurê Nufeyl e, neseba wî di Ke'b de digihîje Pêxember, ji qebîla
Qureyş, ji mala Edî ye. Diya wî qîza birayê Ebû Cehl (an jî qîza apê wî) Henteme
ye. (2)

Dîrok ji dema beriya muslimantiya wî pirr behsê nakin. Lê di piçûktiya xwe de ji
keriyê bavê xwe re şivanî kiriye, dû re jî dest bi tîcaretê kiriye. Bi piranî bi
tev karwanên ku diçûn Suriyê re hevaltî dikir. (3)

Di dewra cahiliyeyê de yek ji eşrefên Mekeyê bû û sefareta dewleta Mekeyê jî di
dest wî de bû. Dema cengekî di navbera wan û hinekên din de çêba, Omer balyozê
di navbera her du terefa bû; Omer çi raporê bida mekiyan bi angorî wê raporê
hereket dikirin. Ger pirsgirêkekî di navbera du heb qebîleyên Mekeyê de derketa,
Omer di vê pirsgirêkê de rolekî mezin dilîst û gotin û biryara wî, di vê
pirsgirêkê de dihat qebûlkirin. (4)

Omer, xwedî mîzacekî sert û girêdayê bi baweriyên kevn va bû. Di destpêka Îslamê
de, wî jî li hember mislimanan cephe girtibû. Wisan li urf û edetên xwe xwedî
derdiket ku ji herkesî pirtir wî dixwest ji Îslamê re astengiyê derxe. Heta
rojekî şûrê xwe girt û çu ku Hz. Mihemed bikuje. Lewra bi angorî wî; Mihemed
Pêxember dînê bav û kalê wan înkar dikir û tu hurmetekî Wî ji putên wan re
tunebû. Di civînekî de mekeyiyan biryara kuştina Hz. Mihemed dan, Omer jî di
nava wê biryarê da bû. Ji hemiyan Omer şûrê xwe girt û bi rê ket ku biçe ji boy
kuştina Hz. Mihemed. Lê çuyîna wi, bû sedemê mislimantiya wî.

Omer di şeş saliya rîsaletê de bûbû misilman, dema ku ew bû misilman hejmara
misilmanan bi qasî heftê-heyştê kesî hebû. (5)

Bi angorî ku Teberî ji Îbnî Ebbas riwayet dike, yê yekem ku misilmantîya xwe bi
eşkerayî ji her kesî re îlan kiriye, Omer e. (6)

Omer beşdarî hemî cenga (wekî Bedir, Uhûd, Xendek, Xeyber) bû. Di hinekan de jî
serleşkerî kiriye.

Di sala 644'an de ji aliyê xulamê Xiristiyan ê Farisî Ebū Lu'lu'a Feroz ve hat
kuştin[çavkanî pêwîst e].



https://ku.wikipedia.org/wiki/Ola_hind%C3%BB

Hinduîzm an jî hindûyîtî सनातन धर्म; di heman demê de Sanātana Dharma - सनातन
धर्म, ve Vaidika-Dharma - वैदिक धर्म tê zanîn. Oleke pir berfirehe. Navê xwe ji
Hîndîstan û dore digirê.

Hîndûyîm, prensîbe wî herî girîng Dharma ya. Dharman, ji aliyê olî û civaknasî
ve, ku ku di her mijar û xalê de tevgerên xwe mirov bi guharanê, hebûna wê
hemûkî dike nava xwe de. JI ya herî serî re ji rastitiyê(realite) re berg dike û
bawer dike ku tim mirovahî wê rastitiyê farq bike. Li gor Hîndûyîzm li gor
baweriya wê dojehê an ji lenetkirin ya ebedî nîn e. Tenê di ´Vaishnavvism
Dvaita´ ye ku pêştî zayîn li sadsala 13. afirî de heya. Madhva giyan li sê beşan
cudekiriya û aniya ser ziman.

weke hîmê nêrîtan hemû tê tê dîtin nêzîkatiya perspektife monîst û dûalîtî weke
olên mezopatayayî ji xwedeyekî weke ku di felsefe wê de tê ser ziman "deîzm" yek
yazdantî, riyên pir-yaznditiyê hemûkan erê dike. Riya Hîndû, hêzdarî, ji zore
dûr, tevgerên baş û rastiti zagona wê têne ser ziman. Hemû "karma" paqijbûn û ta
ku xwûde kifş bike her hebûn wê careke din bi laş bibe. Ev wê wilo domê. Ew
parastgahên pir xweşik û di malên hîndû de ew ola ku tişî rehetî û hûzûr,
Metafîzîk û Yoga awayê zanistê ji di afirêne.

Hîndû, olaka Mîstik e. Di vê olê de hundurê şaxsiyetê û rastiyê bi şaxsi tecrûbe
bike, wê di dawiyê de xwûde û mirov bike YEK baweiya wê ye ku mirov digihêne
asta wê ye herîbilind. Hîndûyîzm, olaka dinyayê ye herî kevn e. Serê wê ne kifşe
ku kengî bûya. Haya berî deme dîrokê ya ku tê nîvîsandin diçê. Hîndûyîzm, haya
ku berî zayînê, ku "Vada"yên wê hatina nivîsandin, diçê berî wê. Berî zayîne di
demên Pre-Harapa û harapa de Hîndûyîzm ola Şaristaniya Îndûsan bû. JI vê demê ku
maya hin şûnpê ji "Şîva"hatina dîtin. Yekî wê avakiriya bi nav nîn e.

Hîndûyîzim, di demên berî zayînê de di 800 wan de li Brihadaranyaka Upanîşad hin
şûnpêyên baş hatina dîtin, ku Karma û Rearkarnasyon bawariya wan hata dîtin.

Ola Hîndûyîzm, ji Budîzmê cudetir, olaka wahiyê ya. bi vê ji, gelek metnên pîroz
ku hene, biqasî ku bi hebûnên ser-xweza re anîna wan ya ser ziman an ji bi
hebûna xwûde re girdayîne, wilo bi ji têne tê bawer kirin. Di ola Hîndûyîzmê de
pêxamberî bi bêja "Rîşî" tê ser ziman. Lê ev bêja bi wate xwe ya ku tê ser
ziman, ji bêja pêxambertiya ye ku di rojhilata navîn tê ser ziman,pir cude ya.
Di olên rojhilata navîn de pêxamber ji aliyê xwûde ve tê hilbijartin(naqandin).
Di Hîndûyîzmê de pêxamberî dîyardeyaka ki tê qizinckirina. Mirovekî ku pir caran
miribe û rabûbe(reankarnasyon) û her weha bi dîtin be, ew giyanên ku di asta
bilind de ne, bi wan re karê bikeve têkiliyê de û wahiyan hildê bêne û zanistên
veşarti û rastteqîniyên xwûde hildê.

Mtnên hîndû yên pîroz bi du beşan têne ser ziman. "Şrutî" û "Smrîtî". Şrutî ji
di wate xwe de "hiskirin"ê têne ser ziman. Şrutî ti nivîskarê wê nîn in. Ew
pîroziyên ku hatina ragihandin li Rîşiyan, ew in. Vedayan, di destana Upanîşadan
û Mahabaratayan de, ku beşek ji ye Bhagavad Gita kategoriya Şrutî de ya. Di
mezhebe Saîvîsm de "agama"yên "Şîva" karin tenê di kategoriya Şrutî de têne
hasibandin. Li gor Şîvayan agamayan, weke Vedaya rastûrast ji xwûde dibin û wahî
ne û herî kêm biqasî Vedayan kevn in. Bi hezar salan bi gotinê bi dev hatina
hatina roje me. Di hersê mezhebên din ji "Agama"yana weke Smrîtî têne erêkirin.
Smrîtî ji, wate wê, "ye hêjaya bi bîrkirine". Di olê de cihê wan pişt Şrutiyan
re têt. Smrîtî kategoriyên wê yên bin ji weha ne. Dharma Şastra(zagon û xal),
Mahakawyayan( têde; ku destan, Mahabarata û Ramayana cih digirin),
Puranayan(çîrok û an ji nivîsan), Sutrayan(Gotinên bavûkalan û yên weha têne
afirandin), Agamayan(Mantrayan, Tantrayan û Yantrayan ku felsefe du hundurê wan
de ya), Dyasanan(Ku "Vedanta" ji di nav de felsefeyên ku têde hene) Bi vê re hê
heya. Di Smrîtî de 18 navên ku pir girîng ji têne hasibandin hene. Ew ji weha
ne; 1. Manu Smrîtî, 2. Yajnavalkya Smrîtî, 3. Parasara Smrîtî, 4. Wîşnû Smrîtî,
5. Dakşa Smrîtî, 6. Samvarta Smrîtî, 7. Vyasa Smrîtî, 8. Harîta Smrîtî, 9.
Satatapa Smrîtî]], 10. Wasîştha Smrîtî, 11. Yama Smrîtî, 12. Apastamba Smrîtî,
13. Gautama Smrîtî, 14. Devala Smrîtî, 15. Sankha-likhita Smrîtî, 16. Usana
Smrîtî, 17. Atrî Smrîtî, 18. saunaka Smrîtî hene. Ev nav ji tê de pir girîng in.

Pêre ji divêt mirov bêne ser ziman, ku çar mezhep di hîndûyîzmê de hene, Ew navê
weha ne; Şaiwîsm, Şaktîzm, Vişnaîzm û Smartîzm.



https://ku.wikipedia.org/wiki/Nynorsk

Nynorsk ankû Landsmål (bixwîne: landsmol), yek ji wan herdû zaravayên norwêcî ên
ku heta roja me tên axiftin a. Zaravayê din jî jê re bokmål (bixwîne bûkmol) tê
gotin. Nynorsk, di naqabîna ji sadî 10 û an jî 15 de tê axiftin. Weke "zimanê
vegotinê (talemål)" jî tê binavkirin. Berî ku jê re dihat gotin nynorsk, jê re
dihat gotin landsmål. Bi teybetî, di roja me de, nynorsk, di norwêcê de, weke
zimanê ku di pirtûkê perwerde de tê jiyîn a. Wekî din jî, weke zaravayekî
teybetî ê ku di sazîyê dewletê ên fermî de tê bikar hanîn a jî. Di nava welêt de
nynorsk di têkildanîn de tê bikar hanîn. Ivar Aasen, weke yê ku di temenê vê
zaravayê avêtîya jî tê nasîn.

Nynorsk, weke zaravayê norwêcî ku ji deme "norwêciya kevn (gammelnorsk)" maya tê
dîtin. Norwêcîya kevn, bi şûnpêya xwe re tê gihandin li ziman Îsland ku jê re
Îslandsk jî tê gotin. Norwêciya kevn jî, ji temenê xwe ve tê gihandin "deme
Wiking (Wikingstid)" ê. Norwêciya wê demê, ku weke ya pêşî tê dîtin jê re Noront
(Nørront). Piştî norwêciya kevn re, ya piştre ku diafirê û tê heta deme nynorskê
û ji wir jî heta deme bokmolê jê re norwêciya navîn (mellomnorsk) tê gotin. Ivar
Aasen bi nivîsandinên xwe re vê zaravayî dike zimanê nivîsandinî jî. Di aslê wê
de, nynorsk, di lev tîpan û bi wê nivîsandina bêjeyan re, ji bokmola norwêcî
çend ku hinekî di deng û nivîsandinê de cudahiyên wê hebin jî, di cewherê wê de,
di tijbihina hevdû. Yekî ku baş nynorsk biaxivê wê zaravayê bokmolê yên ku wê
diaxivin wê fahm bike. Her wisa ji bo yên ku bokmol diaxivin jî wisa ya.



https://ku.wikipedia.org/wiki/Muzeya_Louvre

Muzeya Louvre (bi fransî: Musée du Louvre) li Parîsê (Fransa) muzeya tewrî mezin
û bi nav û deng e. Ew xanîye di navînê Parîsê ye, navberê çemê Seine û Rue de
Rivoli. Hindirê Louvre li ser xetekê bi şeqama Champs-Élysées ra ye.

Louvre di sedsala 12'an di bin Philipp II (Fîlîpê Duyem) da hate çêkirin. Wê
demê Louvre qesrek bû. Wexte Parîs di sedsala 14'an da pir mezîn bû, Karl V
(Karlê Pêncem) wê qesrê kir wek malekê. Lê wek mal Louvre di bi Henry II
(Henriyê Duyem) di sedsala 16'an bû, wê demê di stîlê Renaissancê îtalî da. Di
salê 1682 da Louis XIV (Luiyê Çardehem) ji Louvre çû qesrê Versailles. Şoreşê
fransî disa Louvre bi nav û deng kir, çinkî li rojê 10'ê gelawêjê 1793 Louvre
wek muzêyekî hate vekirin. Li wir xeznê melêk û xeznê kesên din yê resen dihatin
dîtin. Napoleon Bonaparte wek hukumdar hate Louvre û birazî wî, Napoleon III
(Napoleonê Sêyem) çêkirinê Louvre xelaskir. Ji salê 1873 Louvre ne malê melêkan
ya hukumdarane, serokî Fransayê çû qesrê Elysée. Serokê berê yê Fransayê,
François Mitterrand, di salên 1980'î da hîşt Louvre dîsa werê çêkirin. Ji wê
demê da di Louvre da du muzeyên din hene: Musée des Arts Décoratifs (Muzeya
Hunerê Dekoratîv) û Musée de la Mode et du Textile (Muzeya Mode û Tekstîlê).



https://ku.wikipedia.org/wiki/Muz%C3%AEka_kurd%C3%AE

Muzîka kurdî navê hemû cûreyên stranbêjî, dengbêjî û kilamgotina gelê kurd e.
Bingeha wê ji dengbêjiyê, ji çîrok xwendina melodîk pêk tê. Li gorî vê yekê di
nava muzîka kurdî de sê beşên bingeh hene: çîrokbêjî, stranbêjî û dengbêjî.
Pirraniya stranên kurdî ji du qite û deh heceyan pêk tê.[çavkanî pêwîst e]
Taybetiyeke din a muzîka kurdî ev e ku melodiyên xwe hêsan in û lewra sê-çar
deng (ton) bi gelemperî têrê stranekê dikin. Pir caran jî, stranên kurdî bi qite
û melodiyên wekhev bi dawî dibin. Pirraniya kilamên kurdî derheqê evînê hatiye
nivîsandin. Herwiha, stranên xebatê, govendê, yên dîlanê û pîrozbahiyên din jî
gelek tên hezkirin.

Tembûr, di civatên êzîdî, yaresan û elewî de ji bo rîtuelên olî roleke mezin
dilîze. Ji bilî enstrumanên çandî yên kurdan (bilûr, tembûr, dûdûk,
dahol/def...) enstrumanên ji çanda rûmî û farisan jî tên bikaranîn. Di muzîka
pop a modern de enstrumanên elektronîk - wek gîtara ceyranî û keyboard - her ku
diçin girîngtir dibin. Bi taybetî di muzîka dîlanan de keyboard îro cihekî
girîng digire.

Li gorî arkeologan, mûzika kurdî ji bav û kalan ên xwe Hurîyan hate. Ev delila
ko taybeta muzika kurdî ji 4000 salan dîje

Berî bidestxistina desthilatiya rejîma baas ya Sedam Huseyn muzîka kurdî serbest
bû. Lê bi serokatiya dîktator Sedam muzîka kurdî bi timî hate qedexekirin û çand
û hunera kurdî rastî polîtikayên asîmîlasyonê hatin. Bi vî havî bazareke reş ji
bo muzîka kurdî pêk hat û di wê demê de stranbêjên wek Elî Merdan gelek bi nav û
deng bû.

Rejîma Îranê ji rêxistinên kurdî bi taybetî muzîka kurdî ji serî ve wek
tahlûkeyeke mezin hesiband û li gor vê yekê tedbîrên xwe yên siyasî û civakî
stend. Bandora muzika faris li ser muzîka kurdî zehf baş xuya dike, û ev yek wek
taybetiyeke muzîka kurdî ya li Îranê tê hesibandin.[çavkanî pêwîst e] Bi pirranî
saza farisî - ya ku xwediyê dengeke balkêş e - tê bikaranîn. Kurdên Ehlê Heq bi
giranî muzîka sûfî lêdixin.

Beşeke mezin a kurdên Sûriyê ji mafên bingeh - wek ê hemwelatiyê - dûr in. Dîsa
jî - belkî jî, ji ber vê sedemê - bakûrê Sûriye (Kurdistana rojava) xwediyê
dînamîkên serbixwe ye û loma xwedîlêderketina nasnameya kurd gelek xurt e. Gelek
dengbêj û stranbêjên navdar li Kurdistana rojava hene ,yên ku hunera wan bûye
bingehek mezin û dewlemend ji bo kurdan. Wek Mihemed Şêxo, Baqî Xido, Cemîlê
Horo, Miço Kendeş, Ciwan Haco, Xêro Abbas, Narîn Feqe û gelek stranbêjên din.

Ji ber tune hesibandin û hewldanên tunekirina nasnameya gelê kurd, muzîka kurdî
ji damezirandina dewleta romî (1923) heta salên 90'î bi timî qedexe bû. Ev hê
demeke kin e ew qedexeya li ser çand û muzîka kurdî rabûye, lê hê jî
(oto-)sansureke civakî ya mezin li ser muzîka kurdî heye: evya bi taybetî di
medyaya romî de xwe dide xuyakirin, ji ber ku muzîka kurdî ne qedexe be jî,
klîbên kurdî an kêm an jî qet nayin nîşankirin.

Li şûna vê yekê, bi sedan stranên kurdî ji koka xwe hatin hilkirin, bi tirkî
hatin wergerandin û ji çapemeniyê re wek stranên tirkî hatin weşandin. Lewra îro
gelek stranên tirkî yên binavûdeng bi eslê xwe stranên kurdî ne - mîna Lo berde,
Yek mûmik, Xumxumê tolêdar, Lê xanim Xan, Xanimê, Ax bêhal im û hwd. Evya ji
aliyê sosyologan ve wek qirkirina çandî tê binavkirin û yek ji beşên siyaseta
asîmîlasyonê kare bê hesibandin.

Di çarçoveya asîmîlekirina çand û hunera kurdî de bi taybetî hewldana
hilbijartina stranbêjên kurd ên ku bi tirkî distriyan bû: bi vî havî, heta îro
gelek stranbêjên bi eslê xwe kurd hunera xwe bi tirkî dimeşînin û ji bo qezencên
şexsî difiroşin çapemeniya tirk. Ew stranbêjên bi eslê xwe kurd îro xwediyê
beşeke girîng a çapemeniya tirk in. Car caran bi kurdî stranan parvedikin, lê
qet nabêjin ew kurd in. Mînakeke vê yekê bêguman Îbo ye: "Dayê min kurd, bavê
min ereb e. Lê ez tirk im, kurê tirkan im.″

Ev hê demeke kin e ku muzîka kurdî di çapemenî û raya giştî re tê vekirin. Çend
studyo û kanalên taybet beşeke giran a bernameya xwe didin çand û hunera kurdî.
Ne tenê li Tirkiyê: Navenda çend studyoyên herî mezin ên muzîka kurdî li derveyî
welêt in (Almanya).[çavkanî pêwîst e]



https://ku.wikipedia.org/wiki/Mast

Mast an Qatix xwarineke herî kevin a mirovan e, ku ji dema hînbûna xwedîkirina
ajalan maye. Mast ji şîrê kelandî ku havên ketiye nav çêdibe.

Mastê ku zêde av tê de hebe û li cihekî germ were hilanîn, zû tirş dibe. Sedama
vê yekê Bakterî ne. Bakterî ji nav havênê ku mast dimeyinîne tên. Heke ew
bakterî tune bin, jixwe şîr nabe mast. Ew bakteriyên baş in. Lê, dema ku ew
bakterî pir zêde dibin, çêjeke nexweş didin mêst û tirş dikin. Heta, dema ku pir
zêde dibin, ji tevgera wan mirov bi çavên xwe jî dibîne ku mast peqpeqokan dide.

Li Kurdistanê mast xwarineke bingehîn e. Lê dema ku mast tirş dibe, nema tê
xwarin. Ji lew re, koçer û gundiyên kurd, ji kîsikên xas parzûn çêdikirin û mast
bera hundir wan parzûnan didan. Dûvre ew parzûn bi derekê ve dadiliqandin. Piştî
demekê ava mast dadiwerivî û mast ziha dibû. Ji ber ku av di hundir mast de
nedima, bakterî jî nema dikaribûn zêde bûbûna. Dema bakterî zêde nebûna, mast jî
çêjeke tirş nedida.



https://ku.wikipedia.org/wiki/Lezbiyen%C3%AE

Lezbiyenî an mêbazî, ji têkiliyên zayendî û hestî yên di nav jinan de re tê
gotin, ango hevzayendîtiya afiretan.

Lezbiyen ji salên 1800î û vir ve ji bo nîşanî hevzayendên jin tê bikaranîn. Tê
pejirandin ku peyva lezbiyen ji navê girava Lesbosê ku Sappho li wê derê jiyabû,
hatiye. Bi hêla zimannasî ve wateya lezbiyen ji Lezbos/Lesbosî ye.

Metnên herî kevnên ku qala têkiliyên li navbera jinan dikin li serdema Yewnana
kevnare hatiye berhemandin. Sappho ku li girava Lesbos jiyaye, di helbestên xwe
de bi aşkere qala zayendî û evîndariya ber bi jinan kiriye. Aliyê din hin
çavkaniyên kevnare anîne ziman ku Sappho bi mêran re jî ketiye têkiliya evînê.
Bi ser de Maximusa Tyreyî îdîa kiriye ku evînên Sapphoyê ya bi keçikên dibîstanê
re ava kiriye, li asta platonik mane. Zanyariya modern texmîn dike ku nêzîkahî
li navbera hetîwbaziya Yewnana kevnare û têkiliyên Sappho û xwendekarên wê hene
û bandora pedagojî li ser van her du têkiliyê hene.

Çavkaniyên nivîskî ya qala têkiliyên lezbiyen dikin li Spartaya kevnare hatiye
berhemandin. Plutarch ji bo Lacedaemonians vê vegotinê bikaranîye: (…) evîn li
nav wan hewqas gramî ye ku keç di heman dême de bûne metayên erotîk a jinên
malmezinan. .

Di helbestên Çîna kevnare de têkiliyên lezbiyen jî hatiye mijarkirin, lê detayên
ku mîna li berhemên wêjeyî ya qala hevzayendîtiya meran dikin, nehatiye
nivîsandin. Antropolog Liza Dalby, li vekolîna xwe ya li ser helbestên ku jinan
didan hev du, dibêje ku di serdema Heian a Japonyayê de têkiliyên lezbiyen
berbelavbûn û ji aliyê civak ve hatibû pejirandin. Hatiye gotin ku Li Erebîstana
kevn di nav harem de têkiliyên jinan hatiye jiyîn. Gelemperî van têkiliyan rastî
bi tundiyê hatine. Hatiye nivîsandin ku Mûsa pêxember xwestiye stuyên du keçikên
bên jêkirin ku li dema têkiliyê hatiye zevkirin.

Etienne de Fougères di pirtûka xwe de ya bi navê "Livre des manières" (nêzîkî
1170) henekên xwe bi lezbiyenan re kiriye û wan şibhandiye mirîşkên ku xwe wekî
dîkan dihesibin. Vê nêrîna nivîskar nêrîna serdema xwe dide der ku wê demê him
derdorên laîkan û him jî oldaran bawerî dikirin ku jin heta nebin mêr nikarin
zayendiyek baş tecrübe bikin.

Li civakên rojavayê qedexeyên bo jinên hevzayend ji li gorî ya mêrên hevzayend
qelstir e. Di Keyaniya Yekbûyî de lezbiyeni qet nehatiye qedexekirin ligel ku
têkiliyên zayendî ya li navbera mêran heta ku 1967an li Îngilistan û Walesê
qedexebû. Her çiqas tê gotin ji ber ku Keybanû Victoria bawerî hebûna têkiliyên
lezbiyenan nedikir, di sala 1885an de nexwesitiye lezbiyenî têxin guhertoyên
Qanûnên Cezayê ya Îngilîz. Lê dawiyê hatiye gotin ku dibe ku vê serpêhatî derew
be. Di sala 1921ê de parlementera Îngilîzê, Frederick Macquisten,ji bo ku
lezbîyenî bê qedexekirin, qanûnekî pêşniyazî Kamara Lordan kir, lê hat redkirin.
Di kêliya gengeşeyan de bere Lord Birkenhead û dawiyê Serokwezîrê Brîtanyayê ya
wê deme parastine ku ji 1000 jinê 999 heb “qala vê(lezbîyenî) gotegotekî bîçûk
jî nebîhîstine”. Di sala 1928an de romanekî bi navê The Well of Loneliness,
naverokek lezbîyenî dihewand, ji ber ku bala raya giştî kişand, ji ber
“mustehcenî” hat qedexekirin. Sedema vekirina dozê ne ji ber naveroka zayendî ya
vekirî bû, ji ber ku roman teza “pejiriandin/razîbûn”ê dikir. Dema The well of
Loneliness dihat qedexekirin, romanên ku naveroka wan bi temaya lezbîyenî bûn lê
fikrên polîtîk nedihewandin, bi serbestî çapkirin û firotinê dewam kirin.

Doktrînên ola Cihûtî her çiqas tevgerên mêrên hevzayend bişermînin jî pir hindik
qala tevgerên lezbîyenan dikin. Lê qanûnên dewleta Îsraelê ya modern ku piraniya
gelheyên wê laîk in, berpêbûniyeke wek li ser hevzayendan zorkerî nesepandin
pêşan dide. Her çiqas li Îsraelê zewaca hevzayendan neyê pejirandin jî zewaca
hevzayendan a li welatên din dipejirîne. Aliyê din zarê kesên hevzayend dibe ku
ji aliyê partnera wê/wî kesê/î re bê ewladkirin. Li Tel-Avîvê her sal meşa
rûmetê tê lidarxistin.

Hevzayendîtî li gorî doktrînên (Quran û hedîsan) hatiye qedexekirin. Li
Erebistana Siyûdî û Yemenê hevzayendîtî mijarê sûcê ye û hebs, qirbaç û îdamê tê
cezakirin. Li Îranê qanûnê ku tevgerên lezbiyenî qedexe dike, hîn di meriyetê de
ye.

Li Tirkiyê qanûnekî qedexeyîya hevzayendîtî û lezbiyenî tune ye. Li gorî Qanûna
Welatiyan hevzayendîtî sedema jihevberdanê ye. Romana nîv-belgeyî ya Rüya Eser
(Ümit Oğuztan) a bi navê “Lezbiyen” di 1990î de ji ber mustehcenî hatiye
topkirin û bi biryara dadgehê hatiye şewitandin. Li Tirkiyê Lambdaistanbul û
Kaos Gl ji bo parastin û piştevaniya li nav komên gey, lezbiyen, transseksuel û
travestiyan xebatan dimeşînin.



https://ku.wikipedia.org/wiki/Lerzeta

Lerzeta an jî malarya (navê zanistî: Malaria) yek ji nexweşiyên mîkrobîk e û ji
mêşûleyan derbasî mirov dibe.

Berê li Kurdistanê nexweşiyeke navdar bû û pirranî jî bi bazirganiya pez ji
Îranê derbasî welêt dibû. Ji ber wê ye hin caran bo mixmixkan (vizik) dibêjin
"Ecem hatin". Dîsa li Kurdistanê tedawiya vê nexweşiyê bi hêsanî dihate kirin.
Cax sordikirin û bi zikê nexweş ve didan, çend birînen şewatê yên piçûk
çêdikirin û bi saxbûna wan birînan re lerzeta jî diçû. Ango li vir sîstema
parastinê (pergala bexşangê) dihate alarmîzekirin. Sîstema parastinê bi
saxkirina birînan re bi şaşî lerzeta jî sax dikir. Çima zik? Lewra ji aliyê
selûlayên neurologîk ve dewlemend e, nêzîkê rûviyan e.

Îro hemlik bûye nexweşiyeke ji rêzê. Serî de têkoşîn bi mixmixkan re, bi
demedorê re girîng e. Mixabin li Kurdistanê, bi taybetî li bajaran ji ber nebûna
sîstemên kanalîzasyon û avê û qirêjiya demedorê dîsa jî bi hezaran zarokên kurd
dimirin. Malarya şerma sazûmaniyan e. Li welatekê ku lerzeta heye, divê ne
hemwelatî lê dewlet fedî bike.

Helbet gorî prognozê sîmptom jî diguherin. Heger nexweşî bipêşketî be werima
zik, astengiya mezin a bêhnvedanê destpêdike û ev bixetereyî ne.



https://ku.wikipedia.org/wiki/Komara_Kurdistan%C3%AA_ya_Mehabad%C3%AA

Komara Kurdistanê ya Mehabadê, yan jî bi fermî Komara Kurdistanê komareke kurdî
bû ku serbajarê wê Mehabad bû. Komar, di 22'ê çileya sala 1946'an de ji aliyê
serokê wê Qazî Mihemed ve hate ragihandin.

Di nava sedsala 20'an de, piştî hikûmeta Başûrê Kurdistanê ku Şex Mehmûd
Berzencî li Silêmaniyê îlan kir, Komara Kurdistanê ya Mehabadê di warê
dewletbûyinê de ji bo kurdan bû tecrûbeyeke duyem. Lê belê, hin welat ji bo
berjewendiyên xwe Komara Mehabadê feda kirin. Di 22'ê çileya sala 1946'an de, bi
alîkariya Yekîtiya Sovyetê, li Meydana Çwarçira ya Mehabadê, Komara Mehabadê ji
aliyê Qazî Mihemed ve hate îlankirin.

13 wezîrên ku di komara Mehabadê de cih girtin, piştî demekê Destûra bingehîn a
komarê zelal kirin. Her çiqas Komara Mehabadê heta demeke kin berdewam kir jî,
di wê demê de bû navenda siyaset û ronahiyê. Komara ku li Mehabadê hate
sazkirin, ala netewî ya Kurdistanê hilda û gel jî artêşa welêt sazkir. Hikûmeta
Komarê herwiha rêxistinên aborî, civakî, edebî, hunerî û leşkerî jî saz kir.
Rojname û kovar derketin. Sîstema birêvebir ya Komarê jî hate sazkirin. Hewl
hate dayîn ku sistema perwerde û ziman were pêşxistin. Zimanê kurdî bi fermî
hate qebûlkirin. Şanoya kurd hate sazkirin. Ji bo jin di aliyê siyasî û civakî
de pêşbikevin, di 14'ê adarê de, Yekîtiya Jinên Kurdistanê hate sazkirin. Jina
Qazî Mihemed, Mîna Qazî di xebatên jinan de, roleke aktîv leyist. Herwiha hewl
hate dayîn ku têkiliyên diplomasî jî werin xurtkirin. Bi kurtahî, herçend temenê
Komara Mehabadê kin be jî, Mehabad di vê demê de bû navenda siyaset û
rewşenbiriyê.

Piştî îlankirina Komarê, Yekîtiya Sovyetê desteka ku dida Qazî Mihemed paşve
kişand û di 16'ê mijdara sala 1946'an de, hêzên Artêşa Îranê Paytexta
Azerbaycanê bi destxistin û ber bi Mehabadê ve meşiyan. Hêzên Rejîma Îranê, bi
desteka Brîtanya, di 17'ê kanûna sala 1946'an de, Komara Kurdistanê ya li
Mehabadê hilweşand. Li Mehabadê di merasîma sazkirina Komara Kurdistanê de, Qazî
Mihemed wiha sond xwaribû[çavkanî pêwîst e]:

Qazî Mihemed, Wezîrê Parastinê Seyfî Qazî û birayê wî Sadrî Qazî, li meydana
Çwarçira ku lê Komara Mehabadê hatibû îlankirin, di 31'ê adara 1947'an de hatin
dardekirin.



https://ku.wikipedia.org/wiki/Kolera

Kolera, kulemar, zikêşa ji navê ya giran, navêşa reş nexweşiyeke mîkrobîk e.
Pirranî ji mîkrobên di nava avê de ne û xwarinan derbas dibe. Bakterî dibin
sedema vartoyiyeke (vîrik, îshel, emelî) giran û vereşanê. Heger di dema xwe de
terapiya wê bê kirin pirranî derbas dibe. Lê heger bêî terapî bimîne, dikare
bibe sedemê ji 20% heya 70% mirina kesên pê nexweş ketine.

Mixabin li Kurdistanê ev nexweşî ji ber xizanî û nebûna derfetên tarapiyê dibe
sedemê mirina bi hezaran mirovan, bi taybetî mirina zarok û temendirêjan. Mirov
dikare bêje ev nexweşî li xizanan dide.

Li Ewropayê îxbara saloxdana vê nexweşiyê mecbûrî ye. Ango heger mirov pê hesiya
yek bi vê nexweşiyê ketiye, divê saziyên tenduristiyê yan polîs agahdar bike.
Heger neke, dikare bê cezakirin.

Kolera ji bakteriya bi navê Vibrio cholerae pêk tê. Dibe sedemê vartoyiyeke
(îshel, emelî) biavî. Patojeniya wê cara pêşîn ji aliyê Filippo Pacini ve di
sala 1854'ê de hatiye vedîtin, peytandin.

Robert Koch sala 1883'yê bi tevî Bernhard Fischer û Georg Gaffky li Misirê li
ser nexweşên ji nexweşiyên rodiyan (rovî, rûvî) mirine lêkolînên berfireh dikin
û patojeniyên kolerayê bi berfirehî rave dikin.

Pirranî li welatên aboriya wan ne baş e rû dide. Bi avê û xwarinan (bo mînak
xwarina masiyan) di nava gel de belav dibe. Klorkirina avê bi giştî nebe jî,
pirranî pêşî li kolerayê digire.

Ji rûniştina (pîsiya rodîkan, kot, gû) nexweşan nimûne tên girtin û bi wê
peytandina bakteriyan dibe. Heger nexweş di demê de hatibe klînîkê cihê tirsê
nîne. PH´a organîzmayê tê normalîzekirin.

Bi antîbakteriyan, normalîzekirina asta ava laşê, zêdekirina asta [glûkoz]]ê,
natriyûmklorîd, kaliyûmklorîd û îzolekirinê têkoşîn tê dayîn.



https://ku.wikipedia.org/wiki/Hev%C3%AArkan

Konfederasyona Hevêrkan ji 24 eşîrên, yan jî ji êlên biçûk û mezin pêk tê. Her
eşîrek girêdayî serokekî ye û di dawiyê de jî tevde girêdayî axayekî ne. Axa,
yan jî serokê Hevêrkan di dest pêkê de Mala Osmanê Xelîl î Dêrhavî ne. Piştre
serokatiya konfederasyonê dikeve destê Mala Osmên - Haco, Çelebî, Saroxan,
Xelefê Circo û di dawî de jî Elîkê Batê. Serokatiyê gelek caran dest guhertiye,
lê her car di destê kurên Osmên de maye û navend jî gundê Mizîzexê bû ye.
Konfederasyona Hevêrka jî weke gelek êl û eşîrên din ên Kurdên, girêdayî Mîrê
Botan bû.

Sinorên Tora Hevêrka, li rojava ji Qilitê vedigerê. Li qublet, heta bi hesinê
trênê ye, xeta navbera binxet û serxetê. Rojhelat, digihê Newala Cehnemê. Sînor
li wir heta bi herêma êlên Mema, Sohra û Hevêrînê ye. Ji aliyê herêma Dekşûriya
ve Hevêrka heta bi Qamê Selhê ye û li bakur jî digihê heta bi Ava Mezin (Dîcle),
sinorê Mala Eliyê Yûnis.JI êşîrên Konfederasyona Hevêrka, du - sê nav kêm hatine
nivîsandin. Êşîrên weke, Hevêrka, (gundên wê, Mizizex, Êwert, Taqa, Xirbih,
Zînewl, Xerabya, Kefrê û Dawrîkê), Hesina û Dasika kêm hatine nivîsandin. Şaşiye
jî ewe ku di nava êrîşên Konfederasyonê de, navê Malbatê, yan jî bavikê Çomera
hatiye nivîsandin. Çomera ne eşîr, malbateke fereh ku gund ji wan çêbûne ye.

Yekser girêdayî Mala Osmên bû. Ji Mizîzexê, Kevnasê, Dênwanê, Qertmînê, Zînewlê,
Xirbihê Alêtê, Taqa, Xerabya û Êwertê hatin pêk tê. Di vê herêmê de Ernas,
Selhê, Batê û Hepisnas jî hene ko Mala Şemê û Mala Temir mezinên wan bûn.

Kevirzê, Xanika, Helex, Behwar û hinek zivingên biçûk, heta bi Zêliyê, Kerkin,
Êsê, Kiferbê. Mezinê Delmemika Mala Smayîlê Werdê li Kevirzê ne.

24 gundên Zaxuran. Navenda Zaxuran Xerabê Reş e. Mezinên Zaxuran Kinhanka
(Kenanka) ne. Ji xeynî van gundan, 12 gundên Seyîdan jî girêdayî Zaxuran bûn.
Serdêfê, Kefsengê, Gundikê Xecê, Gundikê Elîyo, Bamezrût, Şeta û Bêla, Zaz, Hax,
Dêrik, Derikfan, Xerabê Qesrê û Hermês jî gundên Alika ne. Mala Ezem(Cimo) û
Mala Evdile (Hito) mezinên Alika ne.

Nêzîkî 30 gundên herêma Beravê hene. Dêrhav, Xendûk, Miştê, Kefer Elb, Batêrgiz
hinek ji wan in. Mezinê wan Mala Osmanê Xelîl in ko li gundê Zazê rûdiniştin.

Dorikan Xaltan, Xwahrîk, Kefşin, Beşirye, Bazgûr, Xana Heso (Xana Doreka),
Muzeka, Zivinga Dirêj, Giremira, Dugire, Hêştirek, Doreka, Nizaran, ...... 147
Gunden Eşira Dorikan le har çar parce Kurdistane hene. Seroke aşira Dorika
Malbata Abbas le Dugire.

Li Tora Hevêrka, mezinatiya eşîrê ne li gorî ol yan jî nijadê ye. Weke xuya
dike, hejmarek ji axayên Hevêrka Suryanî ne. Tolerans û hevaltîya di nav nijad û
olên cûda de ko li Torê hene, li hemû Kurdistanê mînakeke balkêşe.

Dîse balkêşe; dema serê Haco II li Çiyayê Mava tê jêkirin, pê re Qasimê Taqî ko
Êzîdî ye û dema Elîkê Batê jî li Midihê tê kuştin, bi wî re jî Bino yê Qelêç î
Midyadî ko Suryaniye tê kuştin. Li Hevêrka hemû kes li her deverê bi hev re ne.
Ji xwe hemû kesî nav û dengê mêrxasê Hevêrkî, Şemûnê Henê Heydo bihîstiye.

Di bêhtirê gundên Torê de niha beşek ji Hevêrkan ji xwe re dibêjin Dekşûrî. Lê
di rastiyê de ne wilo ye. Di herêma Hevêrka de Dekşûrî nînin, lê hevalbendên
Dekşûriyan hene, ku bi Çelebî re gihane Dekşûriyan. Dema ko Çelebî hevaltî da
serokê Dekşûriyan Mala Hesen Şemdînê Kercosî, beşek ji Hevêrkian jî bi Çelebî re
derbasî aliyê Dekşûriyan bûn.



https://ku.wikipedia.org/wiki/Gula_hesret%C3%AA

Gula hesretê, hanek, sefran, zeferan (Crocus sativus) nebatek binikpîvaz ê ji
famîleya sosinan e. Bejna wê 10-30 cm tîrane bilind dibe. Belgên wê dirêj û kesk
in. Kulîlkên wê berî belgan li ser gupikên çikan vedike û şeşper in. Rengê
kûlîlkan binevşî, leylanî anjî peyazî (penbe) ne.

Welatê gula hesretê Mezopotamya, Îran û Hîndistan e. Ji wan deveran derbasî
welatên din bûye û niha li welatên wek Spanya, Fransa welatên Balqanan û hinek
welatên Deryaya Spî jî çandiniya wê tê kirin. Dîroka wê bi esehî ne kivş e.
Tiştê tê zanîn, Papyros Ebers dibêje: “ Berî zayînê bi 1600 salan ji aliyê
Misrîyan de jibo derman û tamxweşkirinê dihat xebitandin û ew jî ji Sumeriyan
hîn bûne”. Heke wusa be, Sumerî jî beşek ji Gûtî û Hûrrîyan in ku ew jî bapîrên
me Kurdan in.

Têdahî: Madeyên rengdanê, prokocrocîn, crocîn, corotîn, lykopîn, zeaxonthîn,
rûnên firek û nefirek, madeyên tamdar, pîkrocrocîn, safranol, naphthalîn, pînen,
fosfor, potasyûm, vîtamîn B1, B2 û hwd.



https://ku.wikipedia.org/wiki/Guh

Guh, endamê bihîstinê di laşê mirov û lawiran e. Bi alîkariya guhê, em dikarin
dengê dora xwe bibihîzin.

Guh ji sê parçeyan pêk te, guhê derve, guhê navîn û guhê hindirîn. Guhê derve ji
kevçika guhî, memika guhî û kerika guhî pêk tê. Deng û behs digihin kevçika guhî
û bi rêya kerika guhî digihin perdeya guhî. Perdeya guhî bi zoriya dengî
dilerize. Ev lerizandin hestiyê bihîstinê dileqîne. Hestiyên guhî jî, (çakûç,
sindan û zengû) wê lerizê digihînin birika bihîstinê. Birik jî wan digihîne mejî
- dikare ji me re bi taybetî bibêje ku em çi dibihîzin.

Organeke din ya ku di guhî de cih digire şeytanok û labîrînta guhî e. Wezîfeya
wan ew e ku em çawa bisekinin, biherin, bilivin, û bizanin jêr û jor li kû ne û
hişê mirovî neçe. Anko ew organ ji bo hevsengîya me berpirsiyar e.

Borika bi navê borika ostakî di navbera poz û guhê navîn de heye. Erk û karê wê
jî ew e ku hertim pestoya hewayê di guhê navîn û yê derve de wek hev bigire. Ger
ew pesto bilind be (ji ber ku ew borî ji ber sermagirtinê hatiye girtin), mirov
nikare rind bibihîze.



https://ku.wikipedia.org/wiki/Genet%C3%AEk

Genetîk, cenetîk an jî jenetîk, zanista xwandina zikmakiya zîndeweran e. Cenetîk
di çawaniya zikmakiya rûdem û şêweyan li ba mirov û caneweran vekolîn dike.
Zaniyara nemsawî Gregor Johann Mendel (1822-1884) di sedsala nanzdehî de
bingehên cenetîkê bi ceribandina ser jêmayiya polikên danî. Vê dahênê wî piştî
dehsalan, di destpêka sedsala bîstê de hatî pejirandin. Ji vir şunda zanista
cenetîk roj bi roj pêş dikeve. Bi riya cenetîk gelek sedemên nexweşiyên mirov
hate diyar kirin.

Genetik, bêjeyeke biyolojîke. Yê ku weke ku temenê wê afirandiya ku tê gotin bi
nav Gregor Johann Mendel (1822-1884) e. Bi zêdeyî ji, dema ku mirov bahsa
genetikê dike, mirov bahsa zanebûne mirov dike. Genektik, hebûneke ku zanebûne û
Zanista hebûne di xwe de bu qod dike ya. Di hundurê Şane de, genetik cih digirê.
Genektik Zanistiya mirova. Zanebûne ku hîmê mirov avadike û guharandinên ku di
wê zanistê de di bin hemû ji, di wir de cih digirin. Gelek zanistvan li ser
genetikê likolon dikin.Genetikê weke ´pirtûka jiyanê´ ji têt binavkirin.
Agahiyên mirov hemû têde kom dibin. Ev beş ji Proteînan pêt têt. Qodên ku weke
tîpên wê hene yên serekê adenîn, guanîn, tîmîn, sîtozîn û ûrasîl e. Ûrasîl,
teybetmendiya wê, bi RNA yê re ya. Genetik, bi DNA û RNA xwediyê du beşên ku
hevdû temem dikin in. Zaninên mirov û an jî yên jîndî di RNA de xwed di
buhurênin û hene.

Di rastkirinê de di hebûnê de bi milyonan awa distêne. Her awayên ku distêne ji
di hebûnan de xwe didina nîşandin. Genetik, bû Teknolojiya sadsala 21 ê.
Pêşketin û kifşkirinên ku dibin û keşfen ku di bin tê hîmê wan de cih digirê.
Genektik di rastiyê de, hîmê jiyanê ya. Ji gelek aliyên ve divêt ku werê bi
watekirin, haya ku bi rasti û wate xwe werê ser ziman. Çawa ku mirovek ji dê û
bavê xwe mîreteyan digirê û dibe xwedi, her weha ji dê û bav, zarok ji bi
genetika hîmê zimên, çand, çend rasti û bûyînên ku weha bûna, digirê di dibe
paşaroja xwe bi xwe re. Bi vê yekê re genetik, rastiye mirovan dide berdewam
kirin. Genetika zimanê jiyanê û hebûnên ku hene yê jiyanî ya. Pergala hevgirtina
mirov di xwe de bi genetike bi wate ya.

Gen, di DNA de, li herêmna weke berember tê. DNA, çar cûreyên wê ên nûkleotidî
ku wan bi bi xelekî pêk tê melûkol a. Li ser vê zincirê, bi rastkirina wê re,
organisma ku wê çawa bibe bi xelekê û ankû zincirê re zanîna wê tê li holê. Di
temen de, xwediyê dû xelek û ankû pêçûka ya. Ew xelek, weke tayan xwe dide li
der. Lê hevdû temem dikin. Her ta, li bemberê xwe ku weke hevling binaqêne, wê
taya din li ber wê hebê. BI wê re jî êdî kopîya kirin diafirê.

Nûkleotîd Di her şaneyê de li ser amînoasîdan û tayên wan re ku afirandina wan
dike, bi wê re dihê li holê. Ji wan jî, proteîn diafirê. Di her proteinê de, her
emîno rêkirina wan di nava genan de beremberê xwe diafirêne. Ew farqe di navberê
de û ankû ew navbera ku herî, wê ew weke "kod" were ser ziman.

Di hundûrê proteinê de rêzbûna wê dide nîşandin ku wê çawa sê-dîmenî wê bibe, wê
dide kifşkirin. Ev awayê rêzkiirnê jî, ji erka proteyînê bi berpirsîyar a. Ji bo
şaneyekê mirov dikarê bêje ku nemû erk û karkirina wê, ji wê re dibe bersiv.
Tenê di DNA´yekê de jî guharîn, wê guharînî di proteinê de di amîno de di
rêzkirina wê de bix we re bêne û wê guharînê û erka wê bide guharîn. Ev jî, wê
di jîndayê xwediyê şanê ya, ku mirov bê û ankû jîndayekî din jî bê, wê guharînan
di wê de bike, bi vê rengî wê ancamên wê hebin.



https://ku.wikipedia.org/wiki/Ernesto_Che_Guevara

Che Guevara, di sala 1928'an de li bajarê Arjentînê Rosarioyê ji dayîk bû. Bi
eslê xwe ji spanî, baskî û îrlendî ye. Di sala 1953'an de li Buenos Airesê, bû
bijîşk. Che, bi tevgerên çep ên şoreşger ên li welatên Amerîkaya Latînî ji nêz
ve eleqedar dibû. Dûre, dema ku çû Meksîkê Fidel Castro naskir. Ew bi tevî
Castro, li dijî rêvebiriya dîktator Batîsta, tevlî têkoşîna Rizgariya Kûbayê bû.
Salên dirêj di nava şerê gerîlla de cîh girt. Piştî rizgarbûna Kûbayê weke
Wezîrê Sanayiyê hate wezîfedarkirin. Lê wî ev wezîfe qebûl nekir û ji bo
rizgarkirina gelên din ên bindest berê xwe da çiyayên Bolîvya yê.

Li Bolîvyayê leşkerên Barrientos şeva 7’ê cotmeha 1967an Che li nêzî li
Higuerasê asê dikin. Ji lingê xwe birîneke giran girt û wî di zîndaneke
Hiegurasê de hepis kirin. Che, li hemberî ti kesî serî netewand. Gotinên dawî
yên Che, bi qasî ku bikeve lîteratura dîrokê ya cîhanê bi wate bûn. "Mirina li
ser pêyan ji jiyana li ser çogan çêtir e"[çavkanî pêwîst e]. Roja 9 cotmeha
1967an, saet 13:10an de bi fermana Dewletê Yekbûyî yê Amerîkayê û servîsa
îstîxbarata wê û bi erêkirina serokkomarê Bolîvyayê Rene Barientos, ji aliyê
Mario Tuzan ku yek ji mêrkûjê kirêgirtî yên Barrientos bû, bi neh guleyan can
da[çavkanî pêwîst e].

Wisa jî -ji SNCCyê Juius Lester, daxûyaniyeke pir balkêş dide derbarê mirina Che
de. Ew wiha dibêje: "Mirina Che, ne girînge, ya girîng ewe ku mirovekî wisa jiya
ye. Ji bo tunekirina Che, divê hûn me hemû xelkên xîzan tune bikin; ev yek jî bê
îmkane."[çavkanî pêwîst e]

Ernesto Che Guevara di 9'ê kewçêra sala 1967'an de li çiyayên Andê ji aliyê
çawişekî Bolîvyayî ve hate kuştin.



https://ku.wikipedia.org/wiki/Elez%C3%AEz

Elezîz an Mezra an jî Xarpêt (bi tirkî, Elazığ) bajarekî Kurdistan di nav
sînorên komara Tirkiyê ye.

Navê bajarê kevn di çavkaniyên Urartiyan de wek Karberd (Kela Kevir) û yên
Bîzansiyan de jî wek Xarpet dihat naskirin. Navê bajar di çavkaniyên Ermenî û
Ereban de wek "Hinzit" derbas dibe. Hisn-ê Ziyat (kela Hisn) navê bajar yê kevn
bi farisî bû. Piştre nav wek "Mezra" hatiye guhertin. Navê bajar dema Sultanê
Osmanî Abdulezîz de wek "Mamuret ul-Ezîz (bajarê ku Ezîz çêkirî ye)" hatiye
guhertin. Nav sala 1937 wek "Elazığ" ji alî tirkan ve hatiye guhertin.

Bajar di nav paralelên 38° 17´ û 39° 11´ bakûr û merîdyenên 40° 21´ û 38° 30´
rojhilat de ye. Hudûdên bajêr li bakur bi Dêrsimê ve, li rojava bi Meletiyê ve,
li başûr bi Amedê ve û li rojhilat jî bi Çewlîgê ve tê girêdan.

Pîvana erda bajar 9.151 km² ye . Ji vî erdî % 57,2 wî çiyan, % 14,9 wî deştan, %
1,1 wî zozan û % 26,8 wî jî ji platoyan pêk tê. Erda herêmê ji bo çandina tene,
kixsên şekir, pembo û fêkî pir musaîd e.

Çiyayê bilindtir yê herêmê çiyayê Sipî (Akdax) e (2.620 m). Çiyayê Hezar (2.347
m), Mastar (2.171 m) û Hesan (1.864 m) jî çiyayên bilind yên herêmê ne.

Deşta Xarpût Bajarê Elezîzê li wê deştê hatiye avakirin. Mezinbûna deştê 36 km²
ye.

Deşta Palo: Li navça Palo li ciyê ku Çemê Muradê diherêke gola Kebanê ye. Deştên
Behramaz û Melekendê jî deştên din yê girîng in.

Çemê Murad, dirêjbûna wî 600 km ye. Çavkaniya çemê li çiyayê Aldaxê (Wan) ye.
Çem şaxek çemê Firatê ye û diherêke gola Kebanê.

Gola Hezarê (bi tirkî, Gölcik), dirêjbûn 15-16 km û firehbûna wê jî 5 km ye. Li
bashûrê bajar e.

Gola bendava Kebanê, mezinbûna golê 687 km² ye. Bi ava çemê Murad, Firat û çemên
dora Elezizê tije dibe.

Herêm ji alî nêçira heywanan ne pir dewlemend e. lê li herêmê gur, kew, kewroşk,
rûvî, beraz û çeqel yên pirtirin ku peyde dibin.

Herêm ji alî tarix û tabîatê ve pir dewlemend e. Gola Hezarê û Kebanê ji bo gelê
herêmê havînan ciyê avcaniyê vehêsanê ne. Germavên Murûdû û Perçen ji ji ali gel
ve tên ziyaret kirin. Kela Xarpûtê, Dêra Meryem ana û Mizgeftên kevn yê bajar jî
ji alî gel ve tên ziyaret kirin.

Nifûs ji muslumanan pêk tê. Li cem sûnniyan şêxîtî û li cem eleviyan jî pîrîtî
rolek mezin dilîze. Civak ji Kurd (zaza û kurmanc) û tirkan pêk tê.

Nan li herêmê di tendûrên bin erdê de tê çêkirin. Nan carna ji bo 2-3 mehan tê
lêxistin û gava tê xwarin, şildibe, tê xwarin. Helîse, kutilkên dagirtî, babetên
kiftan û Xanim kebab xwarinên herî pirin ku li herêmê tên xwarin.

Zilam, şalwarek şîn ku jê re dibêjin "şalwarê Xarpûtê" û îşligek sipî bi ser de
li xwe dikin. Bi ser îşlik de jî êlegek milkin li xwe dikin. Kefiya piştê rengîn
e. Qonderên ku jê re dibêjin " biboçik" li nigê xwe dikin. Li serê wan şewqe
heye.

Jinên herêmê şalwarên gulgulî yan jî reş li xwe dikin. Bi ser şalwar de qazaxek
ku jê re dibêjin "qeyme" li xwe dikin. Bi ser şalwar de jî etekek sê perçeyî li
xwe dikin. Li serê jinan kofiyek û bi ser de jî şarpeyek gulguli yan jî reş tê
girêdan.



https://ku.wikipedia.org/wiki/Dest%C3%BBra_bingeh%C3%AEn

Destûra bingehîn, makezagon, makeqanûn an jî hîmqanûn pergaleka desthilatdariyê
ye ko di pirraniya rewşan da wekî belgeyeka anko dukomenteka kodkirî qaîde û
binemayên karkirina hebûnên siyasî yên xweser diyar dikit. Jibo hukmet û
dewletan, hîmqanûn bi awayekê nemazeyî qanûneka serekî ye ko bi giştî siyasetên
bingehên yên welatî diyar dikit û nijar, destajo (procedure), desthilat û erkên
hukmetê dadirêjit.

Welatek ku xal, zagon ku li gor wan jîyan xwe dide meşandin û xate rêveberîyê ya
têre çûnê kifş dike. ya. Destûr, weke nîşanaka welatekî ku xwediyê hêz û
serwerîya xwe ya jî. Bi wê re destûra bigihîn, çendî ku di temenê wê de dîrok,
çand, kevneşopî û hwd, hemû nirxên civatê di binê wê de hene, bi wî rengî
ewçendî jî, dibê temenê pêşketina bi çandî, kevneşopî, bi dîrokê re û hwd de jî.
Destûra bigihîm, cûretîya dewletê jî dide kifşkirin. Weke sazîya temen a
bingihîn kar û bar dike. Bi vê yekê re mirov karê bêje ku destûra bigihîn,
birêveçûna wê ku li gor wê bi rê ve diçêt, hemû xal, zagon û ast û pîla li temen
û ji temen e.



https://ku.wikipedia.org/wiki/Deryaya_Bakur

Deryaya Bakur deryayeke li bakura Ewropayê dikeve û yek ji navçeyên Okyanûsa
Atlantîk e. Ew navbera li rojhelat Norwêc û Danîmarka, li rojava Skotland û
Îngiltere, li başûr jî Elmanya, Holand, Belgiya û Fransayê de ye.

Skagerrak Deryaya Bakur digêhî ne Deryaya Baltik. Li başûr Deryaya Bakur wek
Lamanş tê navandin. Sînorên Deryaya Bakur li Skagerrak wek navbera Lindesnes li
Norwêcê, û Halsthom li Danîmarka tê ditîn. Bakura Deryaya Bakur Atlantîk e û
sînor ji bo navberan wan wek Shetlands, Skotlandê de heta Ålesund, Norwêcê tê
ditîn.

Kûrahiya Deryaya Bakur bi nîvekî 94 mitir e. Li beravên bi dirêjahîyeke 150 km
nêzî 80 milyon kes dijî ye. Dera xweya herî kûr 725 m ye. Bi Lamanşê ve Deryaya
Bakur yek ji deryayên herî geremolên dinê ye.

Çemên girîngê tala Deryaya Bakur wiha ne; Tay (li Dundee), Forth (li Edinburgh),
Tyne (Newcastle), Elbe (li Cuxhaven), Weser (li Bremen), Ems li Emden, Rhine û
Meuse (li Rotterdam), Scheldt (li Flushing), Thames û Humber (li Hull).

Di demên antîk ew wek Oceanum Germanicum an Mare Germanicum (ango, "Okyanûsa
German") dihat navandin.



https://ku.wikipedia.org/wiki/Cezay%C3%AA_mirin%C3%AA

Cezayê mirinê yan sizayê mirinê yan mehkûmkirina kuştinê yan jî îdam, cezayê
herî giran ê li mirovekê bê birrîn e û bi pirranî vê biryarê dewlet didin. Bi
gotineke din, peyva îdamê ji bo îdamên dewletan tê bikaranîn, ji bo îdamên kes
an kom dikin, bêhtir "kujtin" dibêjin. Di zimanê kurdî de cezayê mirinê, berdarî
yan dardekirinê bibîrdixîne, lewra bi sedan salan in, ev awayê îdamê hebûye.

Cezayê îdamê divê gorî zagonan bê bicihanîn. Îdam her dem ji bo jiholêrakirina
mihalîf an dijberan hatiye bikaranîn. Di bingeha cezayê îdamê de dijminî û
jiholêrakirin heye. Li Kurdistanê bi hezaran kurd, ji ber ku doza mafên kurdan
kirine, ji aliyê dewletên Kurdistan parve kirine ve hatine îdamkirin. Pirranî
bicihanîna van îdaman bêî zagonan wan jî bûne. Bo mînak diviyabû serokê kurd
Seyîd Riza nehatiba îdamkirin, lewra qanûnên romiyan (tirk) jî dest nedida mirov
temendirêjek îdam bike. Lê li ser kaxezê salên Seyîd Riza biçûk dikin û wê darde
dikin.

Ji aliyê dewletên nûjen ve heya nêzîkan li kesên sîxurî (cesûsî), îxanet bi
welat re kirine û li dijî dîsîplîna leşkeriyê û di demên şer de guh nedane
fermanan, cezayê îdamê hatiye birrîn. Niha li gelek welatan cezayê mirinê heye.
Li welatên ku Kurdistan parve kirine Îraq, Îran û Sûrî îdam heye û bi qanûnî ye.
Tirkiyeyê di salên 2000'î de cezayê mirinê rakir. Lê tê zanîn ku li Tirkiyeyê
dewletê heya niha bi 17.500 kes (pirranî yan tevayî kurd) daye windakirin,
kujtin. Gorî gelekan, Tirkiye ji xwe hewceyê îdamê nîne, îro jî kê bixwaze bi
dizî dide kujtin, windakirin.

Di nava cezayê mirinê û pêşketina civakê de têkiliyeke rasterast heye. Ango
heger civak, xwendî, pêşketî, nûjen û şareza be, sûc jî ji xwe kêm dibin û
cezayê îdamê nayê dayîn an jî di wê civakê de mihalefeteke mezin bo cezayê
mirinê rûdide. Lê heger civak paşketî, fundamentalîst, paşverû û nîjadperest be,
kes jî cezayê îdamê rexne nake, civak berevaniya îdamê dike.

Li Tirkiyeyê ji ber ku rakirina îdamê ji bo endametiya YE'yê bû û li ser daxwaza
ewropayiyan bû, niha jî gelek kes anîna îdamê dixwazin. Di van salên dawî de,
pirraniya tirkan bo siyasetmedar û çalakvanên kurd cezayê mirinê normal dibînin
û dixwazin.



https://ku.wikipedia.org/wiki/Celaled%C3%AEn%C3%AA_R%C3%BBm%C3%AE

Celaledînê Rûmî an Mewlana Celaledînê Rumî an jî Mewlana Celaledînê Belxî (bi
farisî مولانا جلال الدین محمد رومی‎, Mowlānā Jalāl ad-Dīn Muḥammad Rūmī) di 30'ê
rezberê 1207'an da li bajarê Belxa Afxanistanê ji dayik bûye. Rûmî, ligel Senayî
û Etar yek ji helbestvanên sofî yên mezin ên faris e. Malbata wî bi malbata mîrê
Xarizmê mnirovântî danî bû. Hî di temenekî biçûk de Rûmî bi bavê xwe re li
dinyayê geriyaye û çûye Bexda, Meke û Şamê. Tê gotin ku di van geran de wî sê
salî (di sala 1210'an de) Etarê kal dîtiye û wî jî bo Rûmî gotiye ku ew dê bibe
mirovekî gelekî bi nav û deng û mezin. Dîsa tê gotin ku wî berhemeke xwe
diyariyî Rûmî kiriye. Bavê Rûmî Behaedîn Weled sala 1227'an li Qonyeya
Anatolyayê niştecî dibe. Siltanê selçûqiyan bavê wî kire profesor, piştî mirina
bavê xwe di sala 1230'an de Rûmî cîhê wî girt û heta mirina xwe di 17'ê
berfanbarê 1273'an de li Qonyayê jiya. Berhema wî ya here bi nav û den mesnewiya
wî ye.



https://ku.wikipedia.org/wiki/Celal_Taleban%C3%AE

Celal Talebanî (bi soranî: Celal Tallebanî, جەلال تاڵەبانی, bi erebî: جلال
طالباني‎, Jalāl Tālabānī) siyasetmedar kurd û serokkomarê Îraqê ye.

Talebanî di sala 1933'an de li Başûrê Kurdistanê li gundekî girêdayî Dokanê ji
dayîk bûye. Xwendina xwe ya destpêkê û navîn li Koysinceq û ya lîseyê li Hewlêr
û Kerkûkê qedand.

Di ciwaniya xwe de Talebanî beşdarî xebata siyasî bû ye, ew di sala 1951'ê de
weke endamê Komîteya Navendî ya PDK'ê hate hilbijartin. Di 1953'an de wî li
zanîngeha Bexdayê dest bi xwendina hiqûqê kir û ligel hinek hevalên xwe yên
xwendekar bi awayekî dizî Yekîtiya xwendekarên Kurdistanê damezirand. Di sala
1956'an de ji ber xebata xwe ya siyasî dest ji xwendinê berda.

Sala 1961'ê ligel Mele Mistefa Barzanî dest bi şerê çekdarî kir. Piştre ji ber
cudabûna bîr û baweriyên siyasî di navbera wî û Mele Mistefa Barzanî de di
1964'an de ji PDK cuda bû û Partiya Şoreşgerî ya Kurdistanê damezirand.

Di sala 1970'î de piştî peymana 11'ê adarê careke din li Mele Mistefa Barzanî
vegeriya. Piştî têkçûna peymana 11'ê adarê di navbera kurdan û hikûmeta Îraqê de
di sala 1975'an de, Talebanî Yekîtiya Nîştimanî ya Kurdistanê ava kir.

Celal Talebanî bi keça nivîskarê navdar Îbrahîm Ehmed a Hêro Xanim re zewicî ye.



https://ku.wikipedia.org/wiki/Baz%C3%AEd

Bazîd an jî Kurdava (tirkî: Doğubeyazıt) bajarekî bi ser parêzgeha Agiriyê ya
Bakurê Kurdistanê ve ye.

Hejmara niştecihan bi qasî 92.000 kesî ye, panahiya erdê wî 2.383 km² ye. Navçe
93 km li rojhilatê Agiriyê ye. Qesra Îshaq Paşa, tirba Ehmedê Xanî, kavilê
medreseya Xanî û mîrê kurdan yê navdar Heftbela li vir in.

Bazîd bajarê ku lê hatiye cîhanê ye. Berî ku em derbarê Miradxan de agahiyan
bidin, em ji bajarê wî Bazîdê hinekî xeber bidin û rola vî bajarî ya di warê
wêjevanên Kurd de bizanibin. Bazîd di dîroka wêjeya Kurd de taybetiyeke xwe
heye. Di Medreseya Bazîdê de gelek helbestvan û wêjevanên Kurd gihîştine. Kurdan
ev bajar bi navê Bazîdaxa yan jî bi kurtayî Bazîd binav kirine. Lê tirkan navê
bajêr weke hemû gund û bajarên Kurdistanê guhertine û kirine Doxubeyazît.

Bazîd bajarekî Kurdistanê yê gelekî kevnare ye. Dikeve Başûrêrojavayê Çiyayê
Agirî. Bajarê kevin di geliyekî teng de ye û bi pênc kîlometreyan dûrî bajarê nû
ye. Xirbeyên Seraya Ishaq Paşa di navbera herdu bajaran de cîh digirin. Piştî
şerê cîhanê yê duyemîn bajarê nû pêşket û bajarê kevin hat şemirandin.

Taybetmendiya Bazîdê ji bo Kurdan ev e ku piştî Ehmedê Xanî li wira cîwar bû,
êdî bajar bû navendeke çand û wêjeya Kurdî. Gelek wêjevan, helbestvan û
nivîskarên Kurd di Medreseya Ehmedê Xanî de gihîştin. Ji çend kesên navdar ku di
vê Medreseyê de xwendin û bi nav û deng bûn yek jî, Miradxan e. Digel Mirad Xan
helbestvan ê wêjevanên din ku di Medreseya Bazîdê de gihîştin ev in, Îsmaîlê
Bazîdî, Mele Mahmûdê Bazîdî û Xelîfe Yûsiv.



https://ku.wikipedia.org/wiki/Baj%C3%AAr-welat

Bajêr-welat ew herêm in ko bi tivavî ji aliyê bajêrekî ve dihên rêvebirên û bi
giştî serwrî ya xwe ya sîyasî heye. Bi awayekê dîrokî, bajêr-welat ser bi
deverên ferhengî yên mezintir yên mîna Yewnana Kevnar, Aztek û Maya û
bajêr-welatên Îtalya ya Rênêsansê bûne.

Bajêr-welat di zemanên berê da mişetir bûne. Herçind e ko wan serwerî ya xwe
hebûye jî, lê gelek caran di hevalbendî yên fermî û nefermî da li bin serwerî ya
Şayekê Bilind bûne. Ev hevalbendî hindek caran bi darê zorê (mîna Romayê) an jî
aştîyane (mîna Hevalbendî ya Polêponizi bûne.

Li çaxên navîn, bajêr-welat nemaze ji saloxetên wan deveran bûn ko niha dibêjinê
Elmanya, Îtalya û Rûsiya. Hindek ji wan Hevalbendî ya Hansîyatîkê pêkanîn ko
jibo heyama çend sedsalan di warê aborî û bazirganiyê da dewrekê pir giring
lîst.

Şanişîna Monakoyê bi hemî ramanan ve bajêr-welatekê nûdem e: Monaco-Ville bi
ramana bajêrê Monako para şûrekirî ya bajêrî ye û bajêrokê navdar Montê Karlo di
rastiyê da rendekên bajêrî in. Tuxîb anko sînorê axa weltî her sînorê axa bajêrî
ye (yek dewlet û yek civata bajêrî, her yekê jî desthilata xwe heye): Şanişîna
Monakoyê û Bajêrê Monakoyê.

Herdu salên ko Singapûr ser bi Malîzyayê ve bû miştî alozî û netenahiyê bûn.
Pevçûnên nejadî di navbera piranî ya Çînî û kêmanî ya Malayî li bajêrî mişe bûn.
Hukmeta federal ko di bin desthilata Rêkxistî ya Neteweyî ya Yekgirtî ya
Malayîan (RNYM) da bû digel hukmeta herêmê ko di bin desthilata Partî ya Kar ya
Gelêrî (PKG) kevt nav şerî. RNYM ditirsa ko PKG di lihevnegirtinên nejadî da li
hukmeta federal jî piraniyê bi dest xwe ve biînit, lewa li sala 1965'ê biryar da
ko Singapûrê ji federalîyetê derbikit û wekî hukmeteka xweser niyasî.

Piştî xweserî ya nexwestî ya Singapûrê, wan bilez welat ber bi pêşkevtina
pîşesazî (sen'etî) bir û li demeka kurt Singapûr bû yek ji çar welatên ko bi
navê "Pilingên Asyayê" dihên niyasîn. Ew niha yek ji bajêrên herî mezin yên
cîhanê ye ko armancên wê yên cîhanbajêrî (kosmopolitan) hene.



https://ku.wikipedia.org/wiki/Ayetula_Xum%C3%AAn%C3%AE

Rûhula Ahmed Hindi Musewî Xumênî (bi farisî: آیت الله روح الله احمد هندى موسوی
خمینی‎, bi kurdî: Ayetula Xumênî; zayîn, 1902 li Xomênê; mirin 3'ê pûşperê 1989
li Tehranê) ayetula û lîderekî dînî yê mezheba şiayan û siyasetmedar û pêşengê
Şoreşa Îslamî ya Îranê bû. Wî bi pêşengiya xwe Mihemed Reza Pehlevî ji Şahitiyê
ger kir û Komara Îslamî ya Îranê saz kir. Ew ji şoreşê şunda heta 1989ê, mirina
xwe li Meqema Rehberiyê (an jî Rehberî Înqilab) ma.

Ew di sala 1902an de li Xomênê bi navê Rûhula Musewî hate dinê. Lê hatina wiyê
dinê bi temamî neyê vebirî ye. Gorî hin çavkaniyan di sala 1900î de hatibû dinê.
Navê xwe Rûhula tê maneyê "Ruhê Xwedê". Bavê wî Seyîd Mistefa Musewî, navê kalê
wî Ehmed Musewî bû. Navê malbata wiya "Musewî" bo ku seyîd bûn ji îmamê heftemîn
Mûsa'l-Kazim dihat. Malbata wî ji ku hatibû neyê vebirî ye. Kalê wî Ehmed Musewî
gorî hin çavkaniyan bi aslî xwe ji Necefê, gorî hin çavkaniyan jî ji Hindistanê
bû. Bavê wî Mistefa Musewî li Îsfehan, Necef û Samarayê li ser wwedêzanî û
teologiya Îslamê şixulî bû.

Pê bavê dimire re Rûhula, apî xwe Sahebe mezin dike. Ew di 1918an de dihere
Arakê, ko li ser Dadê perewerde be. Di 1922an de jî derbaza Qumê dibe û li wir
jî perwerdiyê xwe dewam dike û li wir derceya muctehîdîyê digire.

Ew pê re li Qumê dest bi ders dana fiqihê dike. Ew heta 1963an dewama van dersên
xwe dike, lê di hevşêwe salê de êdî eşkera dest bi dij derketina Şah Riza dike.
Di 22'ê adarê 1963an de, di salvegera mirina îmamê şeşem Caferê Sadiq de, li
Qumê bi eşkera dia kiribû. Go, " Bo şoreşê, cîhad û reformê serxwe bin. Em
naxwezina di bin destên gunekaran de bijîn. Ew daxwaza me ye ko, em pexember û
îmamên wî teqîp bikin". Xumênî ji hêlê cendirmên Şah tê girtin. Ew di roja
aşûreya 1963an, di 3'ê pûşperê de Şah wek Tîranê demê me dide nasîn û di 5
hevşêwe mehê de tê hepskirin.

Xumênî heta 7'ê avrêlê 1964an di binçaviyê de û hepsa malê de ma. Pê axaftineke
wî ya di 28'ê kewçêrê 1964an re êdî sebra Şah nema û Xumênî di 4'ê sermawezê
1964an de hate şandina Bursayê, li Tirkiyeyê sirgûnê.

Ew pê hatina şandina bajarê Bursayê re ew di kewçêrê 1965an de çû Îraqê. Ew
siftê çû Bexdayê û pê re jî çû bajarê Şiyan mibarek Necefê. Wî li wir dewama
xebatên xwe kir û di 1970an de pirtûka xweya bi navê Dewleta Îslamî weşand.

Di 1978an de li bajarê Qûmê det bi raperînên hembera Şah dest pê kirin. Ya di
9'ê rêbendanê de nêzî 80 mirov hat kuştin. Ji pê vê bûyêrê re çil roj carekê, bo
ko Şiyan çil rojan şîn dikir, raperîn hîn mezin dibûn. Ew raperînên ko çil rojan
carekê mezin dibûn di 5'ê rezberê 1978an de gehişta bilindahiyê xweyê herî
mezin. Ew roja wek Îniya Reş tê navkirin. Di Cejna Remezanê de li Îranê gişkê
protestoyan destpêkir. Di 8'ê rezberê de kargeriya pihêtkirî li bajarê Tehranê û
10 bajarên din hat danîn. Di hevşêwe rojê de, yê ko wek Îniya Reş tê nav kirin,
sê-çar hezar mirov li Taranê hatin kuştin. Di 9'ê rezberê 1978an de Xumênî bo
raperîna hembera Şah ji ordiyê re bang kir, lê ordiyê gura wî nekir.

Xumênî di 6'ê kewçêrê 1978an de ji hêla Sedam Huseyn hat ji İraqê hat der
xistin. Xumênî derbaza Kuweytê bû û di wir re jî derbaza Fransayê bû.

Pê ko Şah di 16'ê rêbendanê 1979an de ji Îranê der ket re wî li Parîsê da zanÎn
ko ewê nêzik vegere Îranê. Wê çaxê mihelafet û dijbêrên çep, wek tudeh, mileyan
bo ger kirina Şah tev têkoşîn dikir. Mehdî Bezargan di 11'ê şibatê 1979an de, pê
bêaliya artêşê ewleyî kir re, xwe wek erkdarê dewletê da zanîn û ew ji hêla
dijberên her fraksîyonan hat qebûl kirin.

Di 1'ê şibatê 1979an de Xumênî ji Parîsê de hate Taranê. Ew bi mîlyonan kes li
paytextê hat pejirandin.

Di 11'ê şibatê 1979an de serokwezîrê Şah, îstîfa dike û Mehdî Bezargan derbaza
şuna wî dibe. Du hefteyan ji pê wê re Partiya Komara Îslamî tê saz kirin. Ji pê
referandûma di 30'ê adarê 1979an re, Komara Îslamî ya Îranê tê saz kirin û
Xumênî di 3'ê berfanbarê de tê Meqema Rehberiyê.

Pê dewrîma Îranê re gelek kes welata xwe terk kir. Heta xelasbûna1982an de 2,5
kes ji Îranê der ketibû. Xumênî xwe wek Weleyatî Feqîh dabû zanîn û mihelefata
hembera xwe wek mihelefata Îslamê dabû zanîn. Wî di 7’ê rezberê 1979an de di
axaftineka xwe de gotibû: :”Raprînekê hembera Weleyatî Feqîh, raperîneka hembera
Îslam e. Di sala 1980an de Xumênî Zanîngeh girtin. Partiyên ko bo şoreşê bi wî
re bûbûn destekdar Partiya Demokratik a Kurdistana Îranê, Pêşengiya Netewî,
Mucahîdên Xelk yek bi yek, bi dawî di 1983an de jî Partiya Tudeh bi fetvayên
Xumênî hatin qedexe kirin. Yên wek Dr. Qasimlo ber şoreşê destek dabûn wî pê
şoreşê li welatê hatin dûr xistin.

Xumênî bi hatina xweyê Meqama Enqilabê re Sedam wek dijminê Îslamê da zanîn. Ew
axaftinên dîplomatîk pê re gav bi gav har bû bi dawî çerxa cengê bû. Di 4'ê
rezberê 1980an de Îranê êrîşa bajarên Îraqê kir û Şêra Kendavêyê Yekem dest pê
kir. 17'ê rezberê 1980an de Sedam Huseyn dazanîn ko peymana Cezayêrê ra bûye û
serweriya li ser Şet el-Ereb xwest. 22'ê rezberê 1980an de bombarana Îraqêyê li
ser bajarên Taran, Tewrîz, Kermaşan, Ahwaz û Hemadanê dest pê kir. Di hewşêwe
wextê de eskerên Îraqê jî bi nêzî 100.000 kes kete Îranê û şêra ko heta 1988an
dewam bike dest pê kir.

Di dema Xumênî de ew kesên ne mislimanên wek Behayî dihatin teqîb kirin û binçav
kirin. Pê îlan kirina şoreşê re gelek kes hatin îdam kirin. Ji wan piranî
general û desthildarên şah bûn. Di 1988an de dema ko Selman Ruşdî pirtûka xweya
bi navê Ayetên Şeytên weşand Xumênî di 14'ê şibatê 1989an de fetwa kuştinê bo wî
da.

Xumênî li hembera malbata Pehlawiyan re ji pêş de dijber bû. Wî Riza Şah wek
gunekar didît û ew kirinên wî wek tevgerên hembera Îslam dida zanîn. Xumênî DYA
jî wek Şeytanê Mezin dida zanîn.

Xumênî di 3'ê pûşperê 1989an de li Taranê mir. Ji pê wî re Seyîd Elî Xamenêy hat
anîna Rehberî Enqlabiyê.



https://ku.wikipedia.org/wiki/Anatolya

Anatolya an jî Anatol (ji yewnaniya kevin: ἀνατολή, Anatolé, "rojhilat") navê
piraniya herêmên Tirkiyeya îro (bêyî Bakurê Kurdistanê û Rojhilata Traxyayê) ye
û warê gurcî, laz û ermenan. Navekê din ê Anatolyayê Asyaya Biçûk e.

Anatolya, herêmeke mezin e. Berî ta dema neolîtîk ê dîroka wê diçe. Pir
pêşketinên mezin jîn kiriya. Dîroke wê ya xwe afirandinê ji berî zayînê ji 15
wan dest pê dike[çavkanî pêwîst e]. Ji vê demê pêşketine ku tê demê Atînayê û ji
wê ji tê demê demên navîn û ji demên navîn ji tê demê me didomê.

Bêja Anatolya bixwe, bêjeyeke ku herême Anatolya dike nava xwe de ya. Ta sînorê
Kurdistanê dike nava xwe de. Bêja Anatolya bixwe, ji bêjeye yewnanî ya ku di
wate rojhilhat de ya ji Anatole hatiye afirandin. Weke Asyaya biçûk an ji ya
rojava ji tê binavkirin.

Serdema neolîtîk, li Anatoliya pir şûnpê wê hene. Li gelek deveran hatiye dîtin
ku li wan deran bicihbûn heye. Gelek lêkolîn ji ta iro hatine kirin. Lê îro ji
gelek cihên ku lê lêkolîn werine kirin hatina xirakirin. An ji li ser wanderan
weke ku li kurdistanê li Baqîsê hate çêkirin, bendav hatine çêkirin û bin av
mane. Tenê hinek derên navdar ku ji ber çav nayêne windakirin mane. Weke Efesê û
hwd.

Di deme neolîtikê de jiyan li wan deran pêşketiye. Ji ber Dîcle û Firatê, di
demên dawiyê yên neolîtîkê de mirovan bidest çûne wan herêman kirine û li wan
deran bicihbûne û ji ew der ji jiyanê re vekirine. Navenda bicihbûnê di wê demê
ber Firatê herêma Riha wan deran û ber Dîcle dora Cizîra Botan wan deran bû. Lê
di demên dawiyê yên neolitikê de mirovan riya wanderan girtiya û çûna û li
wanderan bicihbûna. Ev yek ta deme Bronz berdewam dike. Êdî ku dem tê deme
şaristaniyan êdî hin bi hin bi pêşdikeve. Beravbûna wê ji ji vê yekê hem ji
aliyê derya raş û ya sipî hîm diafirê.

Ku mirov li gor kronolijîyekê bêne ser ziman, Mirov wê her weha bêne ser ziman.
Xalkên Qariyan, ber derya egê.

Sefere pêşî ya xaçan di 1096an de pêktêt, Sefere xaçan ya duyamin ji 1101 de
pêktêt. Bi rêze ta 9an seferên xaçiyan pêk tên. Ya dawiyê di 1480-1481 de pêk
têt. Seferên xaçan armanca wan ew bû ku kudusê bikina bin dest xwe de. Di wê
demê de kurd xurtin. Di bin şahitiya mazinê kurd Salahedînê Eyûbî hêzekê herêmî
avadibe û wan li kudusê dide sekinandin. Piştre salahedînê Eyûbî ku wan têk dibe
êdî divegerihê kurditanê û li rihayê navende xwe di damazirene.

Dema Osmaniyan li Anatololiyayê ji sedsala 10'emîn piştî zayînê û virde dest pê
dike. Osmanî bi eslê xwe turkmen in. Ji Asiya bi koçkirinê têne Anatoliyayê. Li
wir bicih dibin. Li herême, di demeke kin de bi rêya guhertin olê dibin xwedî
hêz. Piştî hin bi hin dibina hêzeke anatoliyaytî.Împaratoriya Osmaniyan weke
navanda xwe Bursa diyar dike. Piştre Edirne wek paytext tê hilbijartin. Bi
bindestxistina Konstantînopolîsê, ku navê wê îro Stenbol e, împaratoriya osmanî
dibe berfireh û xurt dibe.

îro Anatoliya di nav sînorê Tirkiyê de ya. Piştî ku Dûgela Osmanî ket, êdî komar
bi TC hat avakirin. Anatolya, îro her weha hebûna xwe berdewam dike.Îro gelek
kurd jî lê dijîn. Ji ber şerê ku Komara Tirkiyeyê li Kurdistanê dimeşêne nêzîkî
6 milyon mirov ji cih û warê xwe hat kirin. Wan mirovan jî bi malbatên xwe re li
bajarên weke Sitenbolê li gelek bajerê Anatolya hatine belavkirin. Bi vê yekê
hate xwestin ku wê asîmlasyonê li ser serê kurdan bibine serî.. Lê kurd li
wanderan jî bi rêxistin bûn û îro ji tekoşîna wan li wan deran jî berdewam dike.



https://ku.wikipedia.org/wiki/Al_Gore

Albert Arnold "Al" Gore, Jr. (bûn: 31ê Adarê, 1948ê) cêgirê serkomar ê 45ê yê
Welatên Yekbûyî yên Emrîkayê bû ko ji sala 1993ê heta 2001ê di bin firmana
Serkomar Bill Clintonî da kar kir. berî hingî, Cêgirê Serkonarî Goreî endamê
Civata Nimînendeyên Welatên Yekbûyî (ji 1977ê heta 1985ê) û endamê Senatê (ji
1985ê heta 1993ê) bû û nimînendeyî ya wîlayeta Tennessee dikir. Wekî çelengekê
warê jîngehparêziyê, wî digel the Intergovernmental Panel on Climate Change
Nobel Xelat a Aşitiyê ya 2007ê jibo "bizavên xwe jibo diristkirin û belavkirina
agehdariyên zêdetir liser guhartinên destkirî yên seqayê, û danana şengistê
kiryarên pêdivî jibo betalvekirina wan guhartinan" wergirt.

Gore berbijarê Partiya Demokrat jibo serkomariya Emrîkayê di hilbijartinên 2000ê
da bû. Di wan hilbijartinan da ew bi awayekê pirdengane biserkevt. Gengeşeyeka
qanûnî li ser dubarehijmartina dengên wîlayeta Florîdayê di Dadgeha Bilind da,
li dawiyê bi qezenca George W. Bushî dawî bû. Bi vî awayî, ew hilbijartin
hilbijartina herî gengeşebar ya dîroka Welatên Yekbûyî dihêt hesibandin.



https://ku.wikipedia.org/wiki/Akr%C3%AA

Akrê bajarekê Kurdistana Başûr e. Ev bajêr dikevit navbera Dihok, Hewlêr, Mûsil
û Amêdiyê. Bajêrê kevin li pala Çiyayê Akrê ye û li gelek taxan serbanê malekê
hewşa maleka dî ye. Lê niha bajêr ber bi aliyê deştê ve zêde dibit.

Kelha Akrê ya kevin bêguman yek ji cihên asê ji bo bergirî ya dijberî dujminan
bûye. Li dema hatina leşkirê Ereban Kelha Akrê yek ji cihên şerê dijberî leşkirê
Îslamê bûye. Ev kelh niha wêeaneyeka bêxudan e. Karên giring li wê kelhê hatine
kirin. Ji wan karan anîna avê bi boriyan ji nihalekê bo ser çiya ye.

Pêkhateya civakî ya bajêrî têkhilek ji jiyana bajêriyan û xelkên eşîretî ye.
Akreyî wekî bajêrî ji nimûneyên bajêrwarî ya kevin ya Mîrgeha Behdînan in, lê
eşîretên mîna Zêbarî, Herkî û Sûrçî rolên gelek giring di dîroka vî bajêrî da
lîstine.

Yek ji bingehên rewşenhizirî ya Mîrgeha Behdînan Akrê bûye. Hind cihên girêdayî
bi Akrê ve mîna gundê Şoşê jî gelek zana, nivîskar û hozanvan pêgehandine.



https://ku.wikipedia.org/wiki/Adem

Adem (îbranî: אָדָם‎, erebî: آدم‎, suryanî: ܐܵܕ݂ܵܡ), angorî çîroka çêkirina
cîhanê ya dînên îbrahîmî, wekî di Tewrat û Quranê de, navê mirovê yekê yê cîhanê
ye. Jina wî Hewa ye, Qabîl û Habîl zarokên wan ên pêşîn in.

Felemez:Jina herî ewil e,ango Hewa ye.Hevwateya Hewa` ya di dîn û ayînên samiyan
de ye. Li pey dastannasiya arî jin herî pêşîn li ser gitiyê ji aliyê yezdanî ve
di bihûşta Ednê de hatiye afirandin.Ger li peyvê dinêrin dîsa du kîte diteyisin
roniya çavên me.`fel` û `mez` `Fel` didirûve fel a kurdî ku di maneya `ew
heywanê ku jibo piraştin û perîn û zayînê hati hilbijartin` têt bikar anîn.Zehf
caran bona heywanên nêr têt siviyandinê.Di heman demê de ev peyva `kel` têt
wateya ajalên bi sitrû,ajalên biqiloç, ajalên biqoç. Weke ku em pê dizanin di
sirûştê de fizûn caran qiloç tenê di seriyên nêriyan de hene. Yên mehe kol in
ango bêqoç in. Hevmaneya wê wîşeyê di kurdî de dîsa `kel`. Beranê kelê,mêrê
kelê,hespê felê hwd. Mez jî helbet ji `meh`ê tê ku diwate `mehîn`,mehe,kol`ê.

têbînî: Di tirkî de biwêjek wisa heye: Kelli felli adamlar !:Mirovên mest û
mezin ! bel e ku ev herdû peyv jî ji kurdî rawirîne tirkî. Min heta nûha
nedîtiye ku kesek binemal û ripina van peyvan amaje kirine. Xuya ye ku ji kel û
fel a kurdî pirşatine.Ev her du peyv asayane jibo ajalan têt bi kar anîn.Lêbelê
bi kêncane îcar ji mirovan re hatiye bikaranîn.Wateya wê dirikibe kenaweriya
kurdî.



https://ku.wikipedia.org/wiki/%C5%9Eerab

Şerab, şorav, xwînî, wîn (bi latînî: vinum) vexwarineke alkolîk e ku ji tiriyan
(tirî, tirih, tirab) tê çêkirin û li Kurdistan û Anatolyayê ji demên gelek
kevnare tê çêkirin.

Gorî cureyê tirabê, şerab jî dikare sor, reş an spî be. Hin cureyên şerabê hene
ku ji fêkiyan û birincê tên çêkirin lê ne ewçend navdar in.

Şerab ji latînî (vino, vinum) derbasî zimanên rojavayî bûye. Tê texmînkirin ku
cara pêşîn di sefera Îskenderê Mezin a berî Hindistanê de Ewropayiyan şerab
dîtine û birine wir. Vin (bilêvkirina kurdî: vîn), gorî hin zanyaran ji bêjeya
gwini (wekî xwînê) ya gurcî derketiye.[çavkanî pêwîst e]

Bi hatina ereb û îslamê wekî huner, mûzîk, wênesaziyê alkol û şerab jî hatiye
qedexekirin. Bi texmînî bêjeya şerab ji demê şûnde wekî macazî ketiye zimanê
kurdî û zimanên din ên îraniyan (lewra ew jî pirranî ola îslamê
dihewînin).[çavkanî pêwîst e]

Li gorî zaniyaran, bi taybetî li herêmên wekî Kurdistanê û bi giştî li deverên
Hîvika Derametbar di sedsala 6'em a beriya zayînê de hatiye çêkirin. Ji bo vê
yekê texmîn dikin ku dibe ku destpêka çêkirina şeraban li vê herêmê be; wekî
din, navê tiriyê di gelek zimanan de wekî bi zimanê kurdî ye. Ji ber ku şorîn e,
di çanda devkî ya kurdî de wekî şorav, şorab, şerab hatiye binavkirin[çavkanî
pêwîst e]. Di zimanên îranî yên kevn de ab (av) e.

Dîsa di şarezayiya Egîptê (Misir, Qibtî) û ya Greka kevn de jî hilberîna şerabê
bipêşketî bûye. Di ola xristiyaniyê de şeraba ku bêî tevlîbûn e, wekî
vexwarineka pîroz hatiye destnîşankirin. Herwekî di ola zerdeştiyê, elewîtîyê de
jî cihekê xwe yê girîng heye.

Şerab di çand û hunerê de sîmbola evînî û bohemyayê ye. Gava mirov behsa şerabê
bike, divê mirov helbestvan û fîlozofê farsî Omer Xeyam jibîr neke.

Piştî belavbûna ola îslamê li Kurdistanê tê gotin baxçeyên tiriyan ên bêhempa
hatine qedexekirin û tunekirin. Lewra îslamê hemî cureyên vexwarinên eywankirî
qedexe kiriye. Lê îro kêm be jî li Mêrdîn, Dîlok û Rihayê dîsa hilberîna şerabê
ji tiriyên Kurdistanê tê kirin.



https://ku.wikipedia.org/wiki/%C5%9Eer

Şer têkoşînek e ku di navbera du welatan an jî di navbera komek û welatekî de
diqewime. Pirranî bi çekan te kirin. Şer piranî ji bo armancên ol, netew,
ramyarî û aborî diqewime. Hinek caran jî bê çekan bi avayê psîkolojîkî tê kirin.

Bi teybetî ku mirov li ser dîrok û koka gotina "şer" ya di kurdî de bisekinê û
ji wê bêne ziman, mirov, karê bibêje ku ev gotin bi serê xwe pirr kevn a. Gotina
şer ya di kurdî de, hê di dema Sumerîyan de dihat bikar hanîn. Di dema Sumerîyan
de, Welatê Uruk, ku Îştar lê bi parastgah bû, kurê Îştar "Şara" weke xwûdayê şer
hatîya dîtin. Gotina şer ji wê gotina navê kurê Îştar afirîya û heta roja me
hatîya. Li ser gotina şara hizirkirin, wê hin bi hin têgihiştinekê di derbarê
şer de jî bide çêkirin. Piştre, di demên piştre de, gotina "şara" weke gotina
"şer" hatîya ziman û maya. Şer, di kurdî de, yekî ku bi çîrayan bê û an jî bi
destdirêjiyê bê ku herê bi ser yekî din de û yê ku çûna bi ser wî de bû ku wî jî
bersiv da, hingî, gotina şer wate xwe distêne.

Di şeran da, ji bo demekî şerkirinê berdan agirbes û sekinandina şer jî aştî tê
navkirin. Di hin mijarên sereke ku divêt ku mirov navaroka wan fahm bikev ev in:



https://ku.wikipedia.org/wiki/%C3%8Esrael

Îsraêl (Îsraîl, Îsrayîl, Îzraîl) (bi îbranî:  מדינת ישראל ? / i‎, lat. Medinat
Jisra'el; bi erebî: ﺔﻟود ﻞﻴﺋاﺮﺳإ‎, lat. Daulat Isrā īl) dewleteke rojhilata
navîn a ber sînorên Libnan, Sûriye, Urdun, Urduna Rojava, Misir û Xeze ye.

Rojavayê xwe digihêje Behra Spî. Ji hemû dewletên cîhanê de tenê li wir
pirraniya gel ji gelê cihû pêk tê.

Bi saya plana UNO ya 1947'an ji bo parkirina Fîlîstînê Îsraêl piştî dawiya
bervedariya neteweyên yekbûyî ya ji bo Fîlîstînê di roja 14'ê gulanê 1948'an de
weke komara parlamenter hate avakirin. Ev plana dewletên yekbûyî ya parkirina
Fîlîstînê ji bo avakirina dewleteke îsraêlî û erebî bûyereke sereke bû ji bo
qewimandin û pêkhatina pirsgirêka rojhilata navîn, ya ku hê jî berdewam e.

Hejmara şêniyên wê 7 milyon e. Welatê Îsraêlê piştî Şerê Duyem ê Cihanê ku bû
sedema kuştina 6 milyon cihûyan li Ewrûpayê hat damezrandin.

Li gorî rêxistina NGO ya bi navê Freedom House ew tek dewleta demokrasiyê ye li
rojhilata navîn (li gorî rewşa sala 2009'an).

Herwiha, li Îsraêlê hejmareke mezin Kurd jî dijîn, ku ji wan re Kurdên cihû tê
gotin.

Kevintirîn çavkaniya ku peyva "Îsraêl" bikartîne dîreka Merenptah a ji dema
Misira kevnare ye û îro li Muzeya Misirî (Kahîre) tê parastin. Nivîsa li ser tê
texmînkirin ku di sala 1211'an B. Z. hatiye çêkirin behsa şerekê dike li dijî
geleke bi navê Îsraêl. Li gorî etîmolojiya gelan a tewratê peyva "Îsraêl" tê
wateya "şervanên Xweda". Yakûb (patrîk) vê navê wergirt piştî ku li hemberî
dijminekî nediyar biserket. Neslên piştî wî (12 eşîr) weke "zarokên Îsraêlê",
"Îsraêlît" an bi kurtasî "Îsraêl" hatin binavkirin. Wek gelek navên samî, ev nav
jî ji fîîleke dema bihûrî û navekê pêk tê. Fîîl wek 'şerkirin', nav jî weke
'Xweda' kare bê bi nav kirin. Herwiha, ev pevy kare wek hevok bê fehmkirin jî û
li gorî vê yekê tê du wateyan:

Navên din ên alternatîv ên ku di dema damezirandina dewletê de dihatin
giftûgokirin Eretz Israêl (Welatê Pîroz), Zion, Yûdea û Yûdeaya Nû bûn.

Di dawiya sala 2011'an de jimara gelheya Îsraêlê (teva herêmên îşqalkirî)
7'837'500 bû, ji wan nêzî 5'901'000 cihû (75%) û 1'611'100 jî ereb bûn.

Li ser lîsteya welatên serbixwe li gorî jimara gelheyê  Îsraêl di sala 2011'an
de raya 97'mîn digire (hema piştî Swîsreyê). Ji gelheyê nêzî 91% li herêmên
bajarî, 25% jî li bajarên mezin ên welêt dijîn. Gelhe her sal 1% meztir dibe,
nêzî 70% li herêmên derveyî bajaran jidayikbûne û 30% jî ji 14 saliyan biçûktir
in. Bi guraniya gelheyê be, li ser her metrekareyekî 300 kes dijî.

Mirov hemwelatiyê bi rêya serlêxistinê an jî bi jidayikbûnê distîne. Bi saya
yasaya vegerînê her cihû kare xwe li Îsraêlê bicihbike û mafê hemwelatiyê
bixwaze.

Li gorî daxuyaniyên wezareta hindurî ya îsraêlî heta 31'ê berfanbarê 2006'an ji
7,1 mîlyon nîştecîhanên Îsraêlê 80.01% cihû ne, ji van dîsa 94.6% wek cihûyên bi
bawer qeydkirî ne. Kesa/kesê ku bavê wê/bavê wî cihûyekî oldar e, bi xwe jî kare
xwe wek cihûyeke oldar bi nav bike. Cihûyên oldar ên ku li Urduna rojava dijîn
wek 'bê îman' tên hesibandin. Ji xeynî vê yekê, 0.5% cihûyên ku bûne xirîstiyan
jî hene û ji wan 4.9% ji aliyê olê ve ne qeydkirî ne. Herwiha, 19.7% ê gelheyê
ereb in ku ji wan 83% misilman, 8.5% erebên xirîstiyan û 8.3% drûs û yên din in
(bûdîst, hîndu, samarîtan).

Li gorî qanûna vegerandinê kesên ku dayika wan cihû ye an jî derbasî ola cihûtî
bûne weke cihû têne hesibandin û lewra karin xwe li Îsraelê bi cih bikin.
Cihûyên bê bawerî û ateîst jî dikevin nava wan, lê jimara wan ne diyar e.



https://ku.wikipedia.org/wiki/%C3%87e%C3%A7enistan

Çeçenistan, welatê çeçenan e, û zimanê fermiya komela Çeçenistan hem rûsî û hem
çeçenî ne. Bi zimanê çeçenî em dibêjin "Нохчийн Республика", yanî "Noxçhîyn
Respûblîka". Piştî damezrandina YKSS di sala 1921´î de wekî herêmeke serbixwe bi
Komarên Sowyetên Sosyalîst Otonomîya Gorskaya ve hate girêdan. Di salên 30´î de
bu parçeyek ji Otonomiyên Sowyetên Sosyalîst a Çeçen-Îngûş. Dema YKSS belav bû
di sala 1991´î de Çeçenistanê serbixwebûna xwe îlan kir û bi hilbijartinan
General Çohar Dûdayew wekî serokkomar hilbijart. Ji ber ku hikumeta Çeçenistanê
doza veqetandinê ji Rûsya kir û rejîma Îslamê pejirand, Rûsyayê êrîş bire ser
Çeçenistanê. Herçendî hikumeta Îslamîst hate daxistin jî heya niha nakokî û
pirsgirêka Çeçenistanê safî nebûye. Rûsyayê hikumetek gorî polîtîkayên xwe
avakiriye û nerazîbûnên Çeçenan û şerê navxweyî berdewam e. Heya niha nêzîkî
300.000 mirovan di şer û êrîşên Rûsyayê de jiyana xwe jidestdane.

Peyva "Noxçhî" gelek kevn e û mana wê "Nox = pexemberê Nûh" û "çhî = zade", yanî
"Noxçhî" = Nûhzade / zarokên Nûhe



https://ku.wikipedia.org/wiki/Ziman%C3%AA_norw%C3%AAc%C3%AE

Zimanê norwêcî zimanek ji tayê zimanên germanî yên bakurî ji binmalbata zimanên
germanî ji zimanên hind û ewropî ye. Ew zimanê fermî yê welatê Norwêcê ye. Ev
ziman digel du zimanên dî yên Skandînaviyayê (swêdî û danîmarkî) berdewamiyeka
zimanî pêkdiînit ko hersê bi hevra jibo axivtinkerên wan dihên fehmîn. Anko, bi
awayekî an yê dî, axivtinkerên van hersê zimanan ji hevdu difehmin. Lê du
zimanên dî yên Germanî yê Bakurî, anko feroeyî û îslandî, bi aqarekê dî da çûne
û ji aliyê van hersê zimanên dî bi başî nahên fehmîn.

Li welatê norwêcê du awayên cida ji zimanê norwêjî yên fermî jibo nivîsînê hene:
bokmål (bi gotineka dî "zimanê kitêbê") û nynorsk ("norwêciya nûî). Lê zimanê
fermî yê axivtinê nîne û herkesek bi devok anko lehceya xwe diaxivit.

Norwêcî, bi teybetî, dîroka wê biqasî ku tê gotin, diçêt at sadsale 9 û hwd.
Berê vê demê jî, hinekî weke dîroka pêşîya zimên tê nivîsandin û jê re
"Neront(Nørront)" tê gotin. Lê bi teybetî, di sadsale 17. min û 18. min de,
pêşketinên mazin û destpêka wê ya mazin tê kirin. Di vê demê de, Bi navê
"Landsmolet(landsmålet)" Ev nav, wê bibe navê zaravayê norwêcî ê ku jê re
"Nynorsk" tê gotin a. Di sale 1840´an de zaneyên Norwêcî ên weke Ivar Aasen wê
li hewîrdora Norwêcî bigirihin û wê Devok û zaravayên ku dihatina axiftin di
nava xalkê de, wê qeyd bikin. Piştre bi demekê ya vê gerîna xwe re wê Ivar
Aasen, wê "ferhenga Norwêcî" binivîsêne û ev wê temenê Zimanê norwêcî ku di wê
demê de jê re "Landsmålet" wê temenê wê biafirêne. Piştre di sale 1850 de Ivar
Aasen di pirtûkên bi navê "Zimenê Norwêcî ê ku xalk pê diaxivê giramatika wê(Det
norske Folkesprogs Grammatik) " û "Ferhanga norwêcîya ku xalk diaxivin(kom
Ordbog over det norske Folkesprog)". Ivar Aasen, xwestibû ku devokê ku xalk
diaxivin bike zimanê nivîsandinê. Ji di heman demê de rojmene bi navê "dølen( di
sale 1858´an de cara pêşî weşîya û yê ku ew da weşandin jî Åsmund Olavson Vinje
bû)" ku bi vê şeklê ku Aasen kifşkirîya di nivîsêne. Ev rojmene, weke ye pêşî jî
ya bi norwêcî tê nasîn. Wek Ivar Aasen, Ludvig Kristensen Daa jî rastkirina di
zimên û gramatik û nivîsandina wê de li ser kar dikin.

Hingî, hê Norwêc bi Danîmarka ve yek bû. Ku bandûra Zimanê Danmarkî jî li ser
heya, awayekî Norwêcî Wê bi navê Norwêcîya nû wê Kjell Venås, wê weke zimanê xwe
yê dayikê wê bidest lêkolînên mazin têde bikin. Knut Hamsun, ku xelat Nobelê jî
piştre girt, zimanê Norwêcî di temenê nivîsandinê de ku weke zimanê nivîsandinê
di pêşxistina wê de rolaka mazin lêyist. Lê temenê Norwêcîya nû ya ku zaneyên
Norwîcî ên weke Ivar Aasen avêtin, wê piştre bi ber Bokmol(Bokmål) herê û pêş
bikeve. Rojnemaya Norwêcî ku sale 1907´an de bidest weşanê kir Aftenposten. Di
pêşketina ziman ya bi vê rengê bokmolê de, wê bandûra wê mazin bibe. Lê bi
teybetî li wê Norwêcîya ku pêşket bi vî rengî, weke di destpêkekê di wê de Knud
Knudsen Ew norwêcîya wî ya nû ku wî pêşxist, wê biber norwêcîya nû de herê.
Piştî ku Ku ji çîna bilind tê Henrik Wergeland ku ji bo pêşxistine wê û lê xwedi
derdikeve, êdî ew dibe despêka nû ya di avabûna desthilatdarîya norwêce de jî.
Knud Knudsen, bi teybetî li ser dengên ku di gotina bêjeyan de tên derxistin
disekinê.

Peter Christen Asbjørnsen û Jørgen Moe li hewidora Norwêcî digerihin û vegotinên
ku di nava xalkê de tên gotin li wan dihisênin û wan di nivîsênin. Gotinên
pêşîyan li cem xwe qayd dikin. Di demên piştre de jî, wê norwêcî, bi awayekî
bokmål´î pêş bikeve. Piştre, di reformên ku tên kirin de, ên salên 1907, 1910,
1917, 1924´ û hwd, wê li ser pêşketina vê zaravayê norwêcî bê sekinî û ew weke
zimanê perwerdekirinê were pêş xistin. Pirtûkên xwandin ên perwerdê bi vê tên
nivîsandin. Heta ku roja me ku tê, ser sadî heştêyî re norwêcî wê bi vî zaravayî
weke norwêcî wê biaxivin.



https://ku.wikipedia.org/wiki/Z%C3%AElik

Zîlik , nîçik an mîtik (bi grekî: κλειτορίδα), endam an organek zayendî ya mêyên
mirov û guhandaran, teve hêştirme û çend lawirên din. Zîlik di laşê mirove de
wekî perçeyekî ku nola morik xuya dike nêzî movika pêşî ya lêvê biçûktir (labial
minora) jor pêşborî yê.

Zîlik endamekî zayendî li vûlva an quzê ye. Yek ji organên girîng di têkiliya
zayender de ye.

Karê wê ya serekî şahî ji têkiliya zayendî girtin e. Tê payîn ku bingeha
guherîna vê organê penîs e. Ango penîs li cem jinan di pêvajoya guherînê de ji
ber ku nehatiye bikaranîn heliyaye û dirûvê xwe yî îro girtiye. Klîtorîs ji
aliyê şaneyên (selûla, hucre) neurolojîk ve gelek dewlemend e. Li dora 8000
kanalên neurolojîk dihewîne.

Di têkiliya zayendî de (seks) bo jinan kana herî girîng ê şahîgirtinê ye. Di
dirûvê sîlîndîrê de ye. Li hin deverên Afrîqa, welatên Ereban û çend herêmên
Kurdistanê zîlikên jinan sinnet dikin, ango jêdikin. Vê yekan han ji ber
baweriyên civakî û olî dikin lê ziyana herî mezin jî didin jinan. Herçendî li
dijî sinnetkirina jinan têkoşîn henin jî, bi sed hezaran jin dibin qurbanê vê
kiryarê.



https://ku.wikipedia.org/wiki/Tuberkuloz

Tuberkuloz (bi îngilîzî: Tuberculosis, bi kurdî: êşa zirav) nexweşiyeka giran,
domdar û mîkrobîk e.

Bakteriya ko di sala 1882'ê da Robert Kochî keşfkiribû Myco bacterium
tuberculosis vê nexweşiyê çêdikit. Li Kurdistanê hin caran ji vê nexweşiyê ra
"nexweşiya zirav" jî dihêt gotin. Heya destpêka sedsala 20'ê wekî nexweşiyeka
bixeter û canstîn bû û heger sawa vê nexweşiyê biketa herêmekê, bi hezaran mirov
dikuştin. Ev nesaxî bi vedîtina dermanên antîbayotîk anko dijejîk wekî her
nesaxîyeka dî ya hewdanî hat çareserkirin. Heta dehsala 80'an li sedsala 20'ê ev
nesaxî li Welatên Werarkirî ber bi neman diçû. Lê serhildana nesaxiya Konîşana
Nemana Êmnahiyê ya Vegirtî (KNÊV) anko AIDS bû sedema serjinûve belavb,na vç
nesaxiyê li wan welatan û li hemî cîhanê. Mixabin ji ber xizaniyê hêşta li
Kurdistanê belav e.

Kesên ku ajalan xwedî dikin, şîrê nekelandî vedixwin, dermanên li dijî bayê
(romatîzma) bi kar tînin, li nêzîkî wê bi kesî re tuberkuloz heye û sîmptomên
nexweşiyê pê re hene divê biçe cem bijîşk.

Tuberkuloz ji ber ku laş bi qels dixîne, heger di heman demê de nexweşiyeke din
jî li mirov peyda bibe xetere pirr zêde dibe. Bi taybetî HIV.



https://ku.wikipedia.org/wiki/Trajan

Trajan, nav bi tunî Marcus Ulpius Traianus, (53 li Italica, Hispanya, 8'ê
gelawêjê 117, Kîlîkya) di navbera 98an de heta 117an împaratorê Împaratoriya
Romayê bû. Bi dagir kirina Mezopotamya, Kîlîkya û împaratoriya Dakya re wî fireh
kirina împaratorîyeyê herî mezinê dîroka Roma de pêkanî bû.

Bavê Trajan, yê dîsa bi navê hevşêwe, li navbera 70an û 73an de de li Sûrî wek
endamê Konsule karbidestî kir. Wê demê Trajanê biçûk jî li Sûrî serdarî kir û di
84an de bû Preatorê Roma ye.

Dema împarator Nerva di 97an de Trajan bû kergarê Germanya. Nerva di hevşêwe
salê de ew wek (Caesar) da zanîn. Tu zarokê Trajan tune bûn û bi vê gavê Nerva
paşwerê xwe diyar kirî bû. Bi Nerva mir re ew di 28'ê rêbendanê 98an de derbaza
textê bû.

Di 101an de Trajan bi 100.000 leşkeran çû ser Dakyan. Lê di Cenga Dakya pêşin de
wî nekanî Dakyan bin xistî ye. Li pê çend salên bi aşitî şunda di 105an de Cenga
Dakya yê duyem der ket û Trajan vê carê ewna bin xistin û Dakya(Trakya, rojhleta
Tuna) dagir kit.

Pê Împaratoriya Eşkaniyan(ing, Parthia) êrîşa Ermenistan kir û ew dera dagir
kirin re Trajan berve rojhelat bi 113 lejyonan derketa sefere. Ew di destpêkê
114an de gehişta Antiochia û li ser samsatê re derbaza Ermenîstanê bû. Wî di
demeke kurt de Ermenistan dagir kir û împaratorê Eşkaniyan bin xist.

Di 115an de Trajan dewama seferê xweya rojhelat kir û Nisêbîn dagir kir. pê re
ew çerxa ser xakên Mezopotamya yên jêrîn bû. Ew bi peyçûnê Dîcle hate paytexta
Eşkaniyan Tisfun hat. Pê wî Tisfun dagir kir re, vê carê çerxa ser xakên asûr bû
û di 116an de gehîşte kendava farsî û rojhelat navîn bi piranî dagir kir.

Dema Trajan li sefera rojhelat vedigerîye di 8'ê gelawêjê 117an de li Kîlîkya
mir. Ji pê wî re Hadrian derbaza textê bû.



https://ku.wikipedia.org/wiki/Suryan%C3%AE

Suryanî, aramî ango asûrî (bi zimanê aramî: suroye, suryoye) gelê suryanî gelekî
Rojhilata navînê ye.

Anegorî texmînan di navbera milyonek ta çend milyon suryanî li rûerdê belavbûyî
dijîn. Welatê wan Mezopotamya ye ku ew jê re dibêjin Bethnahrîn. Îro di navbera
dewletên Tirkî, Iraq, Sûrî û Îranê de li hev hatiye parkirin.

Bi teybetî piştî ku bi awayekî girseyî kesên ji gelê suryanî ji welatê xwe dûr
ketin û diyasporayeke bi hêz li derveyî welatê xwe avakirin, bi xurtî hewl dan
ku li binyada xwe bigerin. Sedêmên vê yekê di serî de gihiştina bîreke neteweyî
bû ku bêhtir bi derfetên li derveyî welat bi hêz bûbû. Ev hewldan ji ber lêgera
gotinek nû ya îdeolojîk bû. Îro gelek îdiayên dîroknasên suryanî û yên din li
ser vê xalê hene.

Anegorî dîtina herî belav bûyi ku ji aliyê piraniya dîroknasên suryanî tê
pejirandin, suryanî (yên berî zayînê împeratoriyeke mezin ava kiribûn û xwediyê
şaristaniyeke gelekî dewlemend bûn) ne. Kesên vê dîtinê dipejirînin û lê xwedî
derdikevin di wê baweriyê de ne ku hemû gelên kevnar ên Mezopotamyayê wekî
Asûrî, Babîlî, Kenanî, Fenîkî, Aramî û hwd. Ji yek binyadê ne û samî ne. Ji ber
vê sedemê ew gel bi hesanî tevlihev dibûn û di nav hevdu de diheliyan. Zimanê
wan nêzîkî hev bûn, ev jî dibû sedema ku wan zimanê hevdu zû bipejiranda an jî
bi hêsaniya tevlihevbûna zimanên wan zimanekî nû yê Samî diafirandin. Piştî
belavbûna ola mesîhî li nav van gelên Mezopotamyayê ev gel bêhtir di nav hev de
heliyan û bûn yek. Di serî de suryanî dûv re akadî, babîlî û aramî bi xêra
zimanê hevbeş, rabûn û rûniştina hevbeş û êdî ola hevbeş gelekî nû anîn holê ku
ev jî gelê suryanî ye.

Dîtina din dibêje ku suryanî aramî ne. Ev dîtin pişta xwe dide rastiyeke dîrokî.
Em îro dizanin ku piştî sedsala 8an û 7an a berî zayînê zimanê aramî li
Mezopotamyayê belav dibe û dibe zimanê bazirganiyê. Dîsa dema ku axamenî (pers,
fars) aramî weke zimanê fermî dipejirînin (sedsala 6an a berî zayînê) ev ziman
di nav hemû gelên samî yên Mezopotamya de tê bi karanîn .

Dîrokvanê suryanî Hanna Dolaponu dibêje ku meriv nikare di mijara binyad û
daheçûya suryaniyan de li gor krîtera nîjadê lêbigere. Dolaponu dîsa davêje holê
ku suryanî ji tevlûhevbûna gelên kevnar wek aramî, asûrî, kaldeyî, fenîkî,
kenanî û hind û îraniyan pêk hatine. Li gor vê dîtinê navên kesên ku dêra
suryaniyan dihebînin bi giştî suryani ne. Gotina suryanî bi taybetî piştî
belavbûna ola mesîhî hêdî hêdî bêhtir hate bikaranîn.

Dîroka nivîskî (dema nivîsê) ya Mezopotamyaya jorîn bi Akadan dest pêdike. Di
salên berî zayînê 3 hezaran de li bakûrê Sumeran Akadan gelek dewletên serbixwe,
yek bajarî avakiribûn. Ew ne dişibana Sumeran û zimanê wan jî cihe bû. Zimanê
wan zimanekî Samî bû. Ew ji rojava (ji çolên Surî) ve hatibûn û nasên gelê
(klanên) li rojava bûn. Cihê Akadan di navbera Dicle û Ferat de cihekî navendî
bû. Seba vê jî Akadan fethên mezin di demeke kurt de karîbûn bikin.

Sedsala 15an a berî zayînê qurnê ku êdî Asûr li temamê Mezopotamya jorîn belav
dibe ye. Vê demê Asûran pir bajarên wek Asûr, Nînova, Koloh û hwd. Ava kirin. Lê
li bakûrê Mezopotamya jorîn tim bi hêzên eskerî dikarîbûn bimînin. Bi vî awayî
Asûr bû navenda bazirganiya bi Mezopotamya jêrîn (navend û başûrê Iraqê),
Kapadokya (Anadol) û Mezopotamya jorîn (Kurdistan û Ermenîstan) re.

Çaxê ku mesîhîtî li Rojhilatanavîn belav bû gelên Mezopotamyaya jorîn yên Asûr,
Aramî û Kaldeyî ev ol zû pejirandin. Bi vê re gelên ku mesîhîtî pejirandin di
nav hev de çêtir heliyan û bûn yek lê yên ku mesîhîtî ne pejirandin li derveyî
vê yekîtiyê man. Bandora mesîhîtiyê herwiha jiyan da çanda herêmî . Êdî mîrasa
kevnar û dewlemend ya Mezopotamyayê dîsa xwedî ji xwe re dîtin û gavên mezin
avêtin.

Piştî ku bandora Ereban kêm bû û Selçukiyan hikmê xwe li ser Rojhilatanavîn
danîn rewşa Suryaniyan hinî anegora berê baştir bû. Selçukiyan memurên xwe yên
herêmê ji Suryaniyan hildibijartin. Ev bû sedema ku zimanê Suryanî dîsa xwedî
hêz bibe û were bi karanîn. Gelek bend û cild pirtûk hatin nivîsandin. Mixabin
vê tevgera çandî ya pozîtîv zêde nedomand. Bi serdegirtina Moxolan re gelên
herêmê hatin qirkirin û çand û şaristaniyên wan hatin talan kirin. Ji sedsala
XIV. heya XV. gelek Suryaniyên ku li başûrê Mezopotamyaya jorîn dijîn çûn
çiyayan.



https://ku.wikipedia.org/wiki/Selef%C3%AEt%C3%AE

Selefîtî an jî tevgera selefî tevgereke navbera mislimanên sunî de ku navê xwe
ji Selef (yên berê an jî bavûkalên wan) wergirtiye, anku mislimanên kevntirîn ku
li ser praktîkên îslamî fikirî ne.

Ev tevger gelek caran tê tarîf kirin wek têkildar an jî sînonîmek li gel
wehabîtî, lê gelek selefîst difikirin ku peyva wehabîtî rezîl e, bêkêr e. Wek
din selefîtî wek tevlîheviya wehabîtî û tevgerên din tê dîtin ji 1960an heta
niha. Selefîtî li gel nêrînên lîteralîst girêdayî û purîten yên îslamî têkildar
hatiye dîtin li Rojava li gel cîhadiyên selefî yên ku tundiya li dijî sivîlan
wek wezîfeyeke îslamî diparêzin. Çend ku zanayên selefî şermezar bikin jî van
êrîşan, her hene ev êrîş. Her wisa ew selefiyên van êrîşan dipejirînin gelek kêm
in[çavkanî pêwîst e].

Zana û dîrokvan bikartînin vê peyva da ku nîşan bidin xwendingaheke ramanê ye ku
reaksiyoneke li dijî belavbûna ramanên ewropayî di nîva duyem ya sedsala 19an de
û dixwazin rehên modernîteyê ya di nava şaristana mislimanî yê derbivin holê.
Her wiha selefiyên nûjen rêya lîteral û gelêrî... û qanûnên nivîsên pîroz teqîp
dikin, anku li dû şopa Ibn Teymiye ne, ne li dû şopên fîgûrên sedsala 19an wek
Muhemmed Abduh û Cemal el-Din el-Afgani û Reşîd Rida ne.

Divê selefîtî di gel mezheba Ehlî-Hedîs ya li nîvgirava Hindistanê neyê tevlîhev
kirin. Selefî di bin kontrola zanistiya mezhebê de ye, bo mînak gelek dewletên
ereb girêdayî qanûnên mezheba henbelî ne.



https://ku.wikipedia.org/wiki/Rim

Rim yek ji çekên klasîk e. Bo parastin û êrîşê hatiye bikaranîn. Hin formên wê
yên bo werzîşê hatine sazkirin hene û îro tenê di werzîşê de tên bikaranîn. Ji
serê riman re (cihê bira) zerg, ji darikê wan re movik tê gotin.

Di artêşên kurdan de gelek cureyên riman hatine bikaranîn. Rim gorî movikên xwe
dihatin kategorîkirin. Wekî rimê çal movik, rimê çir movik ûêd. Herwiha dirêjiya
movikan jî girîng bûn, lewra her rimek bo armancek dihate bikaranîn. Siwariyan
rimên çilmovik bikaranîne. Bi texmînî rimên siwariyan heya çil bihostê dirêj
bûne, yan ên herî dirêj çilbihostî bûne.

Rima herî kevn an di destê me de heye, zerga wê ji darê ye, sala 1911'yê li
Brîtanyayê hatiye vedîtin. Zanist dibêjin ev rim 360.000 heya 420.000 sal berê
hatiye bikaranîn.

Ewropayî wekî her tiştê dîroka wê jî bi grekî, germanî û romayiyan ve girêdidin.
Ango dibêjin ji gelên ewropayî belav bûye. Di şarezayiyên egîpt (misir),
mezopotamya, afrîka û rojavayê asyayê de, herwiha rim gelek hatiye bikaranîn.



https://ku.wikipedia.org/wiki/Reyn

Rên an jî Reyn (bi romanş: Rain, almanî: Rhein, îtalî: Reno, fransî: Rhin,
holandî: Rijn; peyveke ji hind û ewropiya kevin *reie- bi wateya herikîn e), yek
ji çemên herî dirêj ên Rojavayê Ewropayê ye.

Reyn li çiyayên Alpê yên Swîsreyê dizê; ji avên kaniya sereke Vorderrhein, li
Tomasee/Lai da Tuma (Surselva, Grisons) û avên kaniya Hinderrhein a qeşayiya
Paradies, li Grisonsê pêk tê. Avên her du kaniyan li Reichenau (Tamins) dikevin
hev, dibin çemê Rên.

Di gola Bodenê ve diherike, dû re nêzîkî Schaffhausenê sûlavên Reynê çêdibin. Ev
sûlav 23 m bilind in. Reyn di Swîsre, Fransa, Almanya û Holandê ve diherike,
digihêje Deryaya Bakurî. Devê çemê Reynê jî li Hoek van Holland, Rotterdama
Holandê ye.

Bajarên mezin mîna Basel, Strasbourg, Karlsruhe, Mannheim, Bonn, Köln û
Rotterdamê ber çemê Rayn hatine avakirin. Rên ji bo çalakiyên bazirganî û
danûstendinê jî gelek giring e.

Milên çemê Reynê yên herî mezin Neckar, Main, Mosel, Lahn, Sieg, Ruhr û Lippe
ne.



https://ku.wikipedia.org/wiki/Pen%C3%AEr

Penîr an penêr zadekê hişk e ko ji şîrê çêlan (manga), mihan, bizinan û
memikdarên dî dihêt çêkirin. Şîrî bi hêvênê penîrî ango rennetê û tirşandinê
dikin penîr. Bakterî dikarin şîrî bitirşînin û dewrekê girîng di pêkhatina
penîrî û çêj ango tam û bêhna penîrî da digêrin.

Bi sedan cureyên penîran hene. Penîrên curane bi rêya bikaranîna şîrê memikdarên
cuda cuda, bakteriyên cidacida û şêwazên din tên berhemanîn. Zadê ku memikdar
dixwerin û bikaranîna giyayên bêhndar jî yek ji rêyên berhemanîna coreyên
penîran in.

Jibo hindek penîran şîrî bi sirke an ava lîmoyê ditirşînin. Lê piraniya penîran
bi rêya tirşandina şîrî bi bakteriyayan dihên çêkirin. Bakterî şekira şîrî dikin
Tirşê Şîrî anko laktîk asîd. hêvênê penîrî coreyekê anzîman e ko bi awayekê
kevneşopî ji navpoşa aşika savayên pez û gareşan dihêt girtin. Lê niha ev hêvên
di ezmûngehan da jî dihêt berhemanîn.



https://ku.wikipedia.org/wiki/Paraguay

Paraguay yan Komara Paraguayê (bi spanî: República del Paraguay, bi guaranî Tetã
Paraguái), welatekî li Amerîkaya Başûr e. Sînorên xwe li rojhelat bi Brazîlê, li
başûr û rojava Arjentînê li başûr û rojava jî bi Bolîvyayê re hene. Paraguay di
zimanê guaranî de tê mane "ava dera av e".

Río Paraguay, ango çemê Paraguay, welat ji bakur de ber va aliyê başûr de derbaz
dike û du perçeyan pêk hatî ye. Sînorên başûr rojhelata bi Brazîlê re ji çemê
Paran pêk hatî ye. Li ser wî çemî bendava dinêya herî mezina bi Brazîlê va par
ve dibe Itaipu heye. Bendavaka dina mezina li ser wî çemî, Paraguay bi Arjentînê
ve parve dike, Yacyretá heye. Ji bo wan bendavan Paraguay welatê li dinê
derxistiniya kehre (ceyran) herî pir dike.

Gelê Paraguayê bi piranî, bi %95an xwe, ji mestîzan sipanî û guaraniyan de pêk
tê. Li wan bêtir bi kêmavî îtalî, alman, japonî, koreyî, çînî, ereb, brazîlî û
arjentînî jî hene.

Li Paraguayê spanî û di 1992an vir de jî guaranî zimanên fermî ne. Li gel
nêzî %84an xwe guaraní, %75an xwe jî spanî dikane biaxive.

Gelê Paraguayê bi piranî (li dor %90) xiristiyanên katolîk ên romî ne. Li wan
bêtir bi kemavî protestant û menonît jî hene.

Li Paraguayê spora herî navdar futbol e. Hin futbolvanên navdar ew in: José Luis
Chilavert, Roque Santa Cruz û Nelson Valdez.



https://ku.wikipedia.org/wiki/P%C3%AAldir%C3%AAjah%C3%AE

Di fîzîkê da, pêldirêjahî dûrahiya navbera wan yekînên pêleka ber bi belavbûnê
ye di frekanseka diyarkirî da. Di piraniya nivîsînan da, pêldirêjahî bi tîpa
Yewnanî lambdayê (λ) dihêt nîşadan. Mînakê pêlan ruhnahî, pêlên avê û pêlên
dengî ne.

Di pêlekê da, hemî saloxet li goreyê pêgehî (position) dihêt guhartin. Jibo
mînak, ev saloxet jibo pêleka dengî xwe wekî pesta hewayî nîşadidit, an jibo
ruhnahiyê xwe wekî mezinahiya qada asinrevayî an karevayî nîşadidit.
Pêldirêjahiya frekansên ko guhên mirovî dikarin bibihîsin (20 Hz heta 20 kHz)
dinavbera 17 metiran û 17 mîlîmetiran da ye. Ruhnahiya dîtarî (ya ko mirov
dikarit bibînit) ji rengê sor ê tarî (bi gelemperî 700 nanometir heta binefşî
(bi gelemperî 400 nanometir) in (430-750 THz). Jibo mînakên dî li şebenga
karevayîasinrevayî binihêre.

Pêldirêjahî (λ) bi awayekê bervajî hevrêjeya frekansê (ν) (nû ya Yewnanî) ye,
anko hijmara navberkên (peryodên) pêlê ko di yekîna demê da ji xalekê derbaz
dibin.



https://ku.wikipedia.org/wiki/P%C3%AAjgeha_kurd

Pêjgeha kurd, aşpêjxaneya kurdî, kulîna kurdî, kûxniya êzîdiyan, metbexî kurdî,
xwarinên kurdî ji cure û dewlemendiya xwarinên kurdî re tê gotin.

Kurdistan mîratgirê şarezayiyên mezin e. Med, urartû, hurrî, sasanî, rom û
gelekan bandora xwe hîştine. Mezopotamya ku parek axa Kurdistanê jî dikevê, wekî
landika, dergûşiya mirovahiyê tê zanîn. Cara pêşîn li vir ajal hatine kedîkirin,
mirovahî fêrî bikaranîna alavên jiyanê hêsantir dikin û cotyariyê bûne.

Di xwarinên kurdî de pincarên biharê, berhemên şîr, savar, sebze û goşt cihekê
girîng digirin. Bi dehan cureyên kufteyê tên xwarin. Bi taybetî parêzgehên
herêma Tolhildanê, Meledî, Gurgum, Dîlok ji aliyê çêkirina kufteyan ve gelek
navdar in.

Li Kurdistanê herwiha suryanî, ereb, terekeme, tirkoman jî dijîn. Dewlemendiya
çanda wan a xwarinê jî tevlî ya kurdan bûye. Cure cure xwarinên sebzeyê, bi cure
cure nanan tê xwarin. Seleteyên kurdî pirranî ji arûf (xiyar), fringî (bacanê
sor), pîvaza heşîn, bexdenûs, kahû û biharbêhnan (biharat) e.

Taştêyên kurdî jî gelek dewlemend in. Hingiv, toraq, cureyên penîran, hêk,
zeytûn, fêkî xwarinên bingehîn ên taştêyê ne. Bo vexwarinê jî pirranî çaya reş
tê ser destexaneya kurdî.

Kurdistan warê rezvaniyê ye. Pirr berê bav-kalên kurdan rezvanî bipêş xistine,
ji tiriyê nîmetên cuda cuda hilberîne. Peyva tirî derbasî gelek zimanan, herwekî
yên Ewropayê jî bûye. Bi almanî tirî, Trauben e. Ji tiriyê şerab çêkirine, jê re
xwînî gotine. Lewra dişibiya xwînê.

Peyva şerab rengdêrek e, di wateyê "ava şor a şêran". Xwînî bi hatine Îskenderê
Mezin an pirr berê ve wekî gwînî, wîn, vinum, kvinum derbasî yewnanî û latînî,
ji wê jî derbasî zimanên nûjen ên îro yên li ewropa bûye. Bi latînî vinum, bi
almanî Wein, bi îngîlîzî wine, fransî vin e ku hemî jî ji peyva kurdî xwînî
(wekî xwînê) bingeha xwe digirin.

Xwarinên kurd ji pêdivî, bandor û xwezaya jiyana wan in. Heger koçerî kiribîn bo
mînak nanê sêlê bipêş xistine, lewra bi xwe re gerandina tendûrê dijwar e. Heger
cotyar bûne, xwarinên sebze, heger rezvanî kiribin bo mînak pelên (pelgên)
tirîyan bikaranîne. Li peravên Deryaya Navîn ku êlên kurdan li wir dijiyan û bi
damezrandina komara Tirkiyeyê re ji wir birêkûpêk hatin derxistin, xwarinên
deryayî, xwarinên ji goştê masiyan bipêşketibû.

Xwarinên kurd, ermenî, faris, mazenderanî, gilakî, afxanî, azerî û qefqasiyan
gelek dişibin hevûdu. Herwiha hin cureyên xwarinê ji kurdan derbasê romî (tirk),
ereb, yewnanî, laz, terekeme, suryanî û gelên din ên herêmê jî bûne, yan
xwarinên wan ketine nav xwarinên kurdî.

Mirov dikare bêje, giraniya xwarinên kurd li se sebze, berhemên şîr, pincarên
xwezayî, berhemên hevîrî û goşt in.

Di navbera giraniya aboriyê û xwarek-vexwarekên kurdî de têkiliyeke rasterast
heye. Heger li herêmê cotyarî serdest be, hêyavk, selete, xwarinên quşxaneyê
rengareng bûne. Heger xwedîkirina ajalên malê pêşketî be, xwarinên ji berhemên
şîr, zad, bigoşt zêde bûne. Bazara xurdemeniyan, avhewa, parastina xurdemeniyan,
erdnîgarî ûêd bandora xwe li taybetiyên pêjgeha kurd kirine.



https://ku.wikipedia.org/wiki/Or%C5%9Fel%C3%AEm

Orşelîm an Quds (bi îbranî: יְרוּשָׁלַיִם‎, lat. Yerushaláyim; bi erebî:
القُدس‎, lat. al-Quds; bi zimanê misrî yê kevin Ruşalimum, bi zimanê asûriyan ê
kevin Urusalim an jî Urisalimmu; bi zimanê yewnanî ê kevin Hiyerosolyma [çavkanî
pêwîst e]) bajarekî Filistîn û Îsraelê ye.

Di dema Îbrahîm de Melkîsedek li Orşelîmê padîşah û kahîn bû (Destpêkirin
14:18).

Wek ku ji "Nameyên el-Amarnayê" kifş dibe [çavkanî pêwîst e], Orşelîm di
sedsaliya 14'an berî zayînê de, di destê misriyan de bû.

Piştî misriyan û heta dema Dawid padîşah, bajar di destê yêbûsiyan de ma[çavkanî
pêwîst e]. Di sala 1000 berî zayînê Dawid Orşelîm vegirt (Samûêl II, 5:6-10) û
kir peytexta xwe û kurên xwe. Ev wilo ma heta ku 587 berî zatînê padîşahê
babîloniyan Nebûkadnesar êrîşî Orşelîmê kir û bajar ket destê wî.

537 berî zayînê padîşahê farisan Kîros destûr da cihûyan ku ji Babîlê vegerin
cihê xwe û peytexta xwe dîsa ava bikin.

Di sala 70'ê berî zayînê serleşkerê romayî Tîtus bi ordiya xwe ve Orşelîm
vegirt, şûreyên bajêr hilweşandin û gelek xanî jî xera kirin.

Di serîhildana Bar Koxba de (132 piştî zayînê) ordiya romayiyan careke din ket
Orşelîmê û hemû cihû hatin sirgûnkirin; hingê romayiyan jî navê bajêr danî Eliya
Kapîtolîna[çavkanî pêwîst e]. Bi vê yekê dixwestin ji pûtekî wan ê bi navê
"Yûpiter Kapîtolînus" re hurmetê bikin.

638 piştî zayînê misilman ketin Orşelîmê û navê bajêr kirin Quds, yanî
"pîroz"[çavkanî pêwîst e].

Bawermendên mesîhî û misliman bajar wekû "Bajarê Pîroz" (bi îngilîzî: the Holy
City), "Qudsa Pîroz" û "Qudsa Şerif" (Kudüs-i Şerif, Quds ash-Sharif) bi nav
dikin.



https://ku.wikipedia.org/wiki/Nars%C3%AEs%C3%AEzm

Narsîsîzm tê wateya hezkiriyê xwe bûn. Ango mirov maşûqê xwe dibe. Ev peyv ji
efsaneyeke Grekî tê. Nêçîrvan Narkissos , rû nade Ekho ya wekî periyeke ciwan.
Ekho bi dileke têr kul û êş ji Narkissos hez dike. Roj bi roj ji êşa dilê xwe
jar dikeve û dimire. Dema ew dimire çiya û kendal olan didin û ev peyva eko ango
ekho (olan) jî wisa dikeve hemî zimanan. Xwedayên li çiyayê Olîmpos rûniştine vê
yekê dibînin û biryar didin ku nêçîrvan Narkissos ceza bikin. Narkissos ji
nêçîrê vedigere. Gelek westiya û tî bûye. Radigihîje ji ava çem vexwe nişka ve
xwe dibîne. Maşûqê xwe dibe. Ji wê rojê şunde êdî ji ber devê avê ranabe û ji
eşqa xwe dimire. Ango cezaye Xwedayan bicih tê. Li cihê ku ew dimire kulîlkên
nêrgiz şîn dibin.

Gorî Sîgmund Freud di her mirovî de kêm zêde narsîsîzm heye û heger pirr zêde
nebe zirara wê nîne. Kesayetiyên wekî Adolf Hîtler, Napoléon Bonaparte, Mustafa
Kemal Ataturk jî xwedî narsîsîzmeke mezin bûne. Hemî dîktator kêm zêde wiha ne.
Ji xwe zêdetir çavên wan kesî nabîne. Ezperest, tirsonek, zalim in lê bi tenê
ne. Heger gotin an armancên wan bicih neyê wekî nêçîrvan Narkissos hêdî hêdî
dihelin û ji kerba dimirin.



https://ku.wikipedia.org/wiki/N%C3%AEkolay_Basov

Nîkolay Gennadiyevîç Basov (bi rûsî: Николай Геннадиевич Басов); * 14'ê
berfanbarê 1922 li Uzman; † 1'ê tîrmehê 2001 li Moskow) fîzîknasekî navdar ê Rûs
bû. Sala 1964 Xelata Nobel a fîzîkê wergirt.

Basov di malbateke akademîker de mezin bûye. Bi derketina şerê cîhanê yê II. re
diçe akademiya leşkeriyê, li wir sala 1943 dibe serbazê tenduristiyê. Dûv re
wekî alîkarê bijîşkiyê tevlî şerê parastina Rûsyayê dibe.

Sala 1946ê dest bi perwerdeya fîzîkê dike li Moskow. Sala 1950 bidawî dike. Li
înstîtûta Lebedev bi tevî Mîxaîl Leontovîç û Aleksander Proxorov dest bi
lêkolînan dike.

Ew redaktoriya giştî ya kovara Kvantovaya Elektronîka („Elektronîka qûantan“)
dike, herwiha ya Soviet Journal of Laser Researchjî. Ew dixwaze zanist û
hezkirina zanistiyê belav bibe, fêhmkirina wê hêsantir bibe û xelk jî tevlî
bibe.

Ji sala 1967 ve gerindetiya weşana kovara Prîroda („Xweza“), ji sala 1978 ve
serokatiya civaka Snaî dike

1964 bi tevî Charles Hard Townes û Aleksander Proxorov bi Xelata Nobel a fîzîkê
tê xelatkirin. Lewra wî lêkolînên girîng di warê elektronîka qûantan de kiribû.



https://ku.wikipedia.org/wiki/Midyad

Midyad (bi tirkî: Midyat, bi asûrî: ܡܕܝܕ‎ Mëḏyaḏ; bi suryanîya Midyadê: Miḏyôyo)
navçekî û bajarekî biçûk li Bakûrê Kurdistanê ye. li herêma mehelmiyan ne .
Midyad ser bi Parezgeha Mêrdînê ye. Li rojavayê Midyadê bajarokê Hezexê heye, li
başûrê wê Nisêbîn, li rojava Mehsertê heye û li bakûrê wê Kercews û Kerboran
hene. Midyad navenda herêma Torê ye, ku bi taybetî di dîroka Xiristiyaniyê de
cihekî girîng digire. [çavkanî pêwîst e]. Ji Midyadê re ji ber zêdebûna dêrên
bajêr Bajarê heft dêran jî tê gotin.

Li navenda bajêr û gundên derûdorê bi piranî Kurd dijîn, lê hejmarek biçûk
Suryanî û Ereb jî dijîn. Li vî bajerî ji alîyekî ve dengê naqosên dêra, ji alîyê
din ve bangên melayan di heman demê de tên bihîstin. Îro Midyad ji du beşan pêk
tê. Yek jê Êstil e ku piranîya şêniyên wê Mehelmî ne, ya din jî Midyada kevn e
ku piranîya şêniyên wê Kurdên Sunî û Aramî – Suryanîyên Xirîstiyanî ne. Li
gundên derdora Midyadê heta berîya çend salan gelek gundên Kurdên Êzdî jî hebûn,
lê niştecihên wan gundên ji ber tahde dewleta tirk û cahşên herême neçar man û
di salên heşteyî û nodî de warê xwe terikandin û koçberî Ewropa kirin. Ji ber
heman sedeme piraniyê rûniştvanên Xirîstiyanî jî Midyad û gundên derûdorê
terikandin û wan jî koçberî Rojevayê Tirkiyê - bi taybetî Stembolê - Ewropa û
welatên din kirin. Îro hejmarek kem Xirîstiyanî û Kurdên - Êzdî li Midyadê û
gundên derdorê wê mane. Li gor serjimartinên şênîyan di sala 1997'a de 61.378
kes li Midyadê dijîyan.

Belgenameyên nivîskî yên pêşî derbarê Midyadê de digihêjin sedsala 13'an B.Z. ev
der herêmek e ku divê ji bo keyayên Asûrê were talankirin. Aşûrnasîpalê Duyemîn
bi gewzî di 879'an de dibêje wî ev herêm xistiye bin desthilatdariya xwe. Midyad
di serdema Hz. Omer de dikeve bin darazê Îslamê de (640).

Xirbê Ilto, Dêrhadet, Kûndelê, Xerabê Fêro, Qêsra Jêrî, Qêsra Jorî, Qûzre, Xirbê
Koçek, Xirbê Diza, Bamered, Mamûsiva û Qiryasa.



https://ku.wikipedia.org/wiki/Mele_Mehm%C3%BBd%C3%AA_Baz%C3%AEd%C3%AE

Mehmûdê Bazîdî (1797 Agirî, Bazîd - 1863 Erzirom) alim, dîrokzan û nivîskarekî
kurd bû.

Bazîdî yek ji wan fîlozofên ku di sedsala hejdehan de dest bi nivîsandina neşra
kurdî kiriye.

Wî kitêbeke bi navê Adetên kurdan nivîsandiye û pirtûka Şerefxanê Bedlîsî ya
Şerefname ji wergerandiye zimanê kurmancî. Mele Mehmûdê Bazîdî herweha gelek
çîrokên gelêrî jî nivîsandine.

Mele Mehmûdê Bazîdî, di sala 1797an de li navçeya Bazîdê ji dayîk bûye. Piştî ku
medreseyê diqedîne û dibe meleyekî çê, navê Mehmûd dibe Mele Mehmûd û dû re jî
navçeya Bazîdê ya ku lê ji dayîk bûyî, dibe paşnavê wî. Her wiha di nava gel de
weke Mele Mehmûdê Bazîdî tê naskirin. Mixabin sala koçkirina wî ya dawî baş nayê
zanîn.

Mele Mehmûdê Bazîdî, zaroktiya xwe li Bazîdê derbas dike. Dû rê dest bi xwendinê
dike û pêşî fêrî xwendina Quranê dibe. Mewlûda Melayê Bateyî û Nehculenam a Mele
Xelîlê Sêrtî dixwîne. Ji bo xwendina Nûbihara Ehmedê Xanî û berhemên din,
derbasî medreseya Bazîdê dibe. Tevlî feqiyên li medreseya Bazîdê dibe û bi wan
re dest bi xwendinê dike. Piştî demekê ku dersên wî û zanîna wî pêşve diçe,
dikeve rêza medreseyan û li gelek medreseyên Kurdistanê digere. Zimanê Erebî,
Farisî û Osmanî fêr dibe. Piştî qedandina dersan ku îcazê werdigire, carekî din
vedigere Bazîdê cîhê ku lê ji dayîk bûyî. Li Bazîdê ji aliyekî ve dersê dide
feqiyan, ji aliyê din ve jî li ser wêje û rêzimana Kurdî dixebite.

Giraniya xebata xwe bi kurdî, bi zaravayê kurmancî dinivîse. Pirtûka Şerefnameya
Şerefxanê Bedlîsî, ji Farisî werdigerîne zaravayê kurmancî. Di heman demê de
helbestan jî ji Erebî, Farisî û Osmanî werdigerîne Kurmancî. Dîroka Kurdistanê
ya piştî Şerefnameyê, heta dema jîna xwe bi awayek rêkûpêk dinivîse. Li ser
wêjeya kurdî radiweste û beşekê jê dinivîse. Li ser rêzimana kurdî jî radiweste
û bi gelek qaîdeyan dinivîse. Ji bilî van xebatan, gelek berhemên din jî ji
destê Mele Mehmûdê Bazîdî derketine. Lê mixabin heta weke îroj ew berhemên wî
yên delal negihîştine ber destên me. Piraniya berhemên Mele Mehmûdê Bazîdî, ji
aliyê Rojhilatnasên Sovyetî ve di arşîvên Petersburgê de hatine komkirin.

Ji berhemên Mele Mehmûdê Bazîdî ya ku ketî destê me, berhema bi navê Adab û
Risûma Kurdan e. Adab û Risûm tê wateya orf û edet. Ev berhem bi zaravayê
kurmancî hatiye nivîsandin.

Orf, edet û kevneşopiyan Kurdan, di vê berhemê de bi awayek balkêş li ber çavan
rahêxistine. Li gor agahiyan, ev pirtûka wî li zimanên Rûsî, Tirkî, Farisî,
Erebî û zaravayê Soranî hatiye wergerandin.

Mele Mehmûdê Bazîdî, ji bo ku gelê xwe baş nas bike, li gelek deverên Kurdistanê
digere. Li erdnîgariya welatê xwe lêkolînan dike. Li nava gel, eşîr û koçeran
dahûrînên baş dike. Rewş û timtêla gel baş hîn dibe. Mêvanî, malevanî,
keçxwestin, dawet û dezgîran û cîrantiyê, hîn dibe û baş dişopîne. Van
kevneşopiyan dinivîse û berhema wî ya bi navê Adab û Risûma Kurdan derdikeve
holê.

Kurdolog Margeret Rudankov a Rûsî, di pêşgotina vê berhemê ya wergêra rûsî de
wiha dibêje: Heger ev xebata Mele Mehmûdê Bazîdî, li cem Aleksander Jaba tine
bûya, ev çand û nasîna kurdan a serdema navîn bi vê rewşê bi dest me neketana.

Balyozê rûs Aleksander Jaba, di nîvê sedsala 19an de, weke balyozê Rûsistanê tê
Erziromê. Aleksander Jaba, hê ji berê de bi awayek mezin meyla xwe dibû, çand,
wêje û dîroka Kurd. Li Erziromê ev keys dikeve destê wî ku hê bêtir lêbikole û
ji nêzîk ve bibîne. Herwiha bi Mele Mehmûdê Bazîdî re peywendiyan datîne. Hêdî
hêdî hevûdin nas dikin û êdî xebatên wan bi hev re dest pê dikin. Xebatan li ser
dîrok, çand, wêje û rêzimana Kurdî pêktînin. Mele Mehmûdê Bazîdî, ji
pirtûkxaneya xwe gelek pirtûkan dide Aleksander Jaba. Di nav van pirtûkan de
gelek ji wan destxetên Mele Mehmûd in. Yek ji van pirtûkên ku dayî Aleksander
Jaba jî, Adab û Risûma Kurdan bû.



https://ku.wikipedia.org/wiki/Meke

Meke (bi erebî: مكة Makkah yan jî مكة المكرّمة Makkah al-Mukarrama) bajarek
mezin li rojava yê welatê Erebîstana Siûdî ê ye û pirr û hindik 100 km ji Behra
Sor (Deryaya Sor) dûrtire. Tevayiya nifûsa bajêr 1.294.168 e (li gora hêjmara
sala 2004 an). Meke di Îslam ê de û ji bona misilmanan bajarekî pîroze, ji ber
ku Mizgefta Pîroz û Kabe li wî bajarê ne. Her sal di dema hec da bi milyonan
misilman ji her derên dinyayê terin Mekê û bi vî avayî yek ji penc rûkneyên ola
Îslam ê tînin şindê. Lê ji nemisilmanan ra ser lêdana bajarê Mekeyê qedexe ye.
Di Kurdî de herwiha bilêvkirinên Mekê û Mekih jî ji bo vî bajarî hene.

Medîne li bakûr, cîde li rojava û Taîf jî li rojhilat a Mekê dimînin. Bajarê
Mekeyê di navbera rêzên du çiyan da bi cîh digirî. Derdora Mekeyê bi temamî çiya
û çol e. Bajarê kewn belê li dora Kabê hatî bû çê kirin, lê îro qet tiştek ji
bajarê kewn şinda nemaye. Mizgeft a Pîroz bi heft Mînaran û Kabe jî di navenda
bajêr da ne.

Li gora ola Îslam ê Hz. Îbrahîm lawê xwe Îsmaîl û jina xwe yê bi nav Hacer anîye
şinda îro yê bajarê Mekeyê û dûra bi tev lawê xwe, bi fermana Xwedê, Kabe disa
ji nuva inşa kiriye. Di sala 570 an da Mihemed li Mekeyê ji dayik bûye. Di çel
saliya Pêxamber Mihemmed da Quran a Pîroz cara yekemin bi sûreya E'leq li çîyayê
Mekeyê hatiye danin. Bajar di sala 630 an da ket destê misilmanan û nebawermend
êdî başebaş bi bin ketin. Dîsa di wî salê da Hz. Mihemmed di Mekeyê da xutba xwe
yî xatir xastinê ji misilmanan ra xwend.

Lê hîna di berê dema Hz. Mihemmed Meke bajarekî bazirganiyê bû. Karwanên ji
Suriye yê, Misir ê û hîn welatên din ji Mekeyê va derbaz dibûn û bi vî avayî
mirovên Mekeyê yê li gora mirovên bajarên din yên Erebistan ê gellekî dewlemend
bûn.



https://ku.wikipedia.org/wiki/Mehabad

Mehabad an jî Sablax (bi farisî: مهاباد‎, lat. Mahābād) bajarekî binavûdeng a
kurd li Îranê, li başûrê Gola Urmiyê yê, 1300 m bilindahiya wê ji ruyê avê ye.
Ew li bakûrê rojavayê Komara Îslamiya Îranê li parêzgeha Azerbaycana Rojava û
bajêristanê Mehabadê û 186000 kes lê dijîn (2012)

Navê Mehabad ji farsî yê û tê maneya bajarê heyvê, Meh/Mah jî him kurdî him jî
farsî yê û -abad jî mînak peyva kurdî ya -ava ye, -ava/-abad ji paşpirtikek e û
maneya gund, bajarr yan tax ê dide yane em karin bejin Mehava an Heyvava.

Mehabad navendeke mezin a bêşesaziya çandinê ye. Ew li ser rêdûran bi du bajarên
din ên mezin ên bakurê xwe, Tebrîz 300 km, Urmiye 150 km, girêdayî ye. Mehabad
navenda deverê bi navê xwe ye

Wê di sala 2008 kompaniya bi navê Mahabad Petrochemical Company bêşegehek ji bo
hilberandina berên kîmyawî ji nefte were avakirin. Li Mehabadê zankoyek heye.

Nifûsa bajarê Mehabadê 186000 kes dirosta naw Mehabad le salê 1922 le layen
razaxan padşah Îran le Sablax hate gohartin bû Mehabad. Mehabad çaremên şarê
rojhilat ê Kurdistanê: 1. Kirmaşan, 976.500; 2. şarê Wirmê, 614.365 kes; 3. şarê
Sine ya Sanandaj, 360.000;

Mehabad navenda ramana dewleteke kurd a serbixwe ye. Di sala 1946'an de Mehabad
paytexta Komara Kurdistanê ya Mehabadê, dewleteka serbixwe yê kurd bû. Piştî
şerê cîhanê yê duyem artêşa Rûs li Îranê mabû û nidihîşt Îran bikeve Kurdistan û
Azerbaycanê. Di bin stara leşkerên Rus de Kurd serxwebûna xwe dan zanîn. Mele
Mistefa Barzanî ji Başûrê Kurdistanê hat Mehabadê û bû berpirsiyarê berevaniya
Mehabadê. Lê piştê 11 mehan, bi lîstikê Brîtaniya Mezin artêşa Rus ji Îranê
derket û rê ji leşkerê Îranê re vebû. Kurdên Mehabadê gotin "Faris xwîşk û
birayên me ne, em bi wan re şer nakin". Fermandarên Îranê jî soz dabûn ku şer
çênebe. Leşkerên kurdan rê dan farisan. Lê dema ku ew hatin, serê serokên kurdan
li Meydana Çarçira lêxistin û Komara Kurdistanê ya Mehabadê ji holê rakirin.

Mehabad sembola welatparêziya kurdan e. Tê gotin, ku gelek kurd Mehabad di dilê
xwe de veşartî digirin; wê di dema pêşeroje de bibe paytexta Kurdistana Azad.
Mehabad wek Amedê girîng e, hem ji bo kurdan û hem jî ji bo desthilatdaran.
Serokê Partiya Demokrat a Kurdistanê Mesud Barzanî li vir bûye, merzelê bavê wî,
Mele Mistefa Barzanî jî berê li wir bû.

Di salherzara yekan a berî zayînê de herêma Mehabadê navenda kayaniya Mana bû.
Ev di dema Hesin de hêzek mezin li vî herêmî bûn. Têkiliyên wan bi Asuriyan û bi
gelên din li herêm hebûn.

Berî serokê kurdên mukrî Sultan Budaq Mehabad an jî bi navê din Seblax
(bi farisî: سابلاخ‎) kir paytexta herêmên xwe, ew gundekî piçûk li Deşta Deryazê
bû. Bi guman navê Sablakh ri rehên mongolî ye. Di dema sefawiyan de herêmê
Mukriyan navenda berxwedana dijî Şah Ebasê 1em bû. Di salên 1609 û 1610an de, di
dema Şerê Dimdim pişta Emîr Xan Lepzêrîn girtin. Ew xanê Destê Zêrîn Fermandarê
Biradostan bû. Dema ew dijî Ebas binketin ewî komkujiyeka mezin li ser gelê
bajarê anî. Pir kurd hatin nefîkirine Xorasanê. Heta dawiya sedsala 19an kurd li
baja hukmkirin. Di şerê cîhanê ê yekem de Mehabad cîhê cengê osmanî û rûs bû. Di
sala 1935 de leyiyek bajar rûxandin. Bajarê modern û nû li ser pelişên bajara
kevn hat avakirin.

Di dema Şoreşa Îslamî ya Îranê de Mehabad û hin bajarên din, ji aliyê Artêşa
Îranê hatin êrişkirin û bombe li ser wan hat barandin û hatin dagirkirin
(Êlûn,1979). Kurd bi Xumênî di şer de bûn, ji ber ku wî xwemuxtarî nedixwast
bide kurdan. Humeynî dijî kurdan Cîhad dayanîn û êrişek giran bir ser wan.

Di sala 2005an de Hêzên Ewlekariyê Îranê xortekî kurd ê 26 salî Şwaneh Qaderî
kuşt. Ev bû sedema serhildaneke mezin li Mehabadê û paşê gihîşte bajarên din ên
Kurdan li rojhilat. Gelek kurd hatin kuştin. Hukumeta Îranê 100.000 leşker şand
Kurdistanê, 3000î zaftir hatin Mehabadê. Wek li bajarên din ên Rojhilata
Kurdistanê li Mehabad jî Hikûmeta Îranê zordariyê li ser kurdan dike.

Derdora Mehabadê bi dewsên dîrokî, yên di dîrokê de dûr digihîjin, tije ye. Hin
ji wan ta dama berî îslamê û xirîstiyaniyê diçin. Li nêzîkê gundê Enderghaşê di
nav zinaran de gorşaneka ji dema sasaniyan heye. Ev bi navê Faghrigha tê
naskirin. Li pir cîhên wê nepix û cîhên şinê hene.

Derdorê Mehabadê tije kaniyan e. Ew û robara di nav bajarê re diherike sedemê
hêşînahê û klîmake nerm in. Dibêjin kaniyên Mehabadê dermanên pir nexweşiyan in.
Berê her tiştî ew dermanê nexweşiyên çerm in û ji bo sivikbûnê jî baş in.

Mehabad jî navendeka kurdan a çand û wêjeyê ye. Gelek helbestvan û nivîskar ji
wir derketine;Hêmin (Seyîd Mihemmed Amînî Şêxo al-Îslam Mukrî) (1920-1986),
Ebdurihman Zabihî (1920-1980) û Gîw Mukriyanî hinekên girîng in. Di Komara
Kurdistanê ya Mehabadê de navê "Helbestvanê Netewiyê Kurd" li Hemîn hat dayîn.
Berhemên wî yên bi zarava mehabadî, ya ku zimanê wêje li rojhilata Kurdistan e,
jê re bûn sedem.

Mirov dikare bi xwendina romana nivîskarê kurd Jan Dost re Mijabad, bêtir nêzîkî
vî bajarî û bûyerên ku lê qewimîne bibe.



https://ku.wikipedia.org/wiki/Martin_Van_Buren

Martin Van Buren (* 5'ê berfanbarê 1782 li Kinderhook, Columbia County,
federdewleta New York; † 24'ê tîrmehê 1862 li heman cihê), heştem serokdewletê
DYAyê bû ku ji 4'ê adarê 1837 heya 4'ê adarê 1841'ê postnîşînî kiribû, ango li
ser hukim mabû. Bi dotmam (keçap), bilxaltî yan dotxaleke xwe re marî bûye
(zewiciye) ku navê wê Hannah e. Di hikûmeta Andrew Jackson de cihgirê
serokdewlet bû.

Malbata wî ji xelkê holandayî bû. Piştî ku makezagona DYAyê hebû, serokdewletê
yekem Van Buren bû. Di malbatê de bi holandî diaxivîn (flamanî). Malbata wî ji
bijarteyên New Yorkê bû.

Dibe parêzer, têkiliyên wî bi Aaron Burr re çêdibe. Parêzeriyê bêdirav dike ku
di warê dadê de xwe bipêşbixe. Dema di Partiya Federalperwer (DYA) de dabeşbûn
pêk tê, xwe dide refê fraksiyona DeWitt Clinton. Sala 1812'yê dibe senatorê New
Yorkê û endamê Court for the Correction of Errors, ku di wextê xwe de dadxaneya
herî bilind a dewletê bû. Ji 17'yê reşemiyê 1815 heya 8'ê tîrmehê 1819,
dozgeriya giştî ya New Yorkê dike.



https://ku.wikipedia.org/wiki/Made_(k%C3%AEmya)

Di zanistên fîzîk û kîmyayê de, made an keriste binestir a hemî tiştên fîzîkî ye
ko ne berdewamî a wize (enerjî) an hêzqadan (force-fields) bit. Ev herduyên
dawiyê koma bariste yê tiştan pêkdiînin lê bi xwe madde nahên hesibandin. Bi
gotineka dî, keriste wekî hemî gîhana berçav anko hebûna ko ji mirovan ra xweya
ye dihêt pênasekirin, herçend e ko ruhnahî bi xwe ne keriste ye. Bi vî awayî,
pênaseya zanistî ya keristeyî hindekê nezelal e.

Keriste pêkhata hemî tiştan e û ji binestirên kîmyayî pêk dihêt. Keriste ji
atoman û atom jî ji notron, proton û elektronan pêk dihên. Bi vî awayî, madde an
keriste ne enerjî ye û enerjî wekî xweyabûn anko nimiyana keristeyî dihêt
pênasekirin.

Di fîzîkê da keriste an madde gelek bi zelalî nehatiye pênasekirin, lewma li
herdera ko hûrbûn û ramaneka zanistiyanetir pêdivî bit zarav anko termên
zelaltir, mîna bariste, enerjî û keriyan dihên bikaranîn. Lê hindek
fîzîkzanistvan her nebit li ser vê pênase a keristeyî lihevhatine: her tiştê ko
ji fermionên hîmanî pêkhatibit. Ev lepton (bi elektronan ve) û kuarkan (bi
proton û notronan ve)vedigirit. Ji ber hindê ko proton û notron û elektron kom
dibin da atomê pêkbiînin, atom û molekûl û hemî tiştên ko ji wan pêkdihên madde
an keriste ne. Coreyên baryon û mesonan jî madde ne. Tiştên ko ne keriste ne
ruhnahî (foton) û bosonên pîvikî yên dî ne.



https://ku.wikipedia.org/wiki/M%C3%BBsa

Mûsa (bi erebî: ‏مُوسَى‎‎, lat. Mūsā; bi yewnaniya kevn: Μωυσῆς, lat. Moysés;
bi îbranî: מֹשֶׁה‎, lat. Moşeh), li gorî kevneşopa ayînên cihû, mesihî û
misilmanan, rêber, pêxamber, dîrokvan, qanûndanêr û navberkar bû. Wateya peyva
"Mûsa" bi îbranî "ji avê derxistî" ye. Tê bawerkirin ku pênc kitêbên pêşîn ên
Peymana Kevin (Destpêkirin, Derketin, Lêwiyan Case, Hijmartin û Vegerandin li
Qanûnê) ji hêla Mûse ve hatine nivîsandin.

Çavkaniyên herî kevin ên li ser jiyana Mûsa, pirtûkên Tewratê ne. Ew di Peymana
Kevin de mirovê sereke û herî bi nav û deng e. Dibêjin, ku ew di nav mirovan de
yê herî nefsbiçûk bû.

Di Tewratê de tê gotin ku di dema Ûsifê kurê Ya’qûb de, bavkalên gelê Îsraîl
hatî bûn Misirê û gelê Îsrail ji bo çar sed salan li wir ma. Mûsa di dawiya wê
demê de li Misirê çê bû. Di wê demê de Firawun (padîşahê misiriyan) gelek
zordarî li gelê Îsraîl kir: Wî emir dabû ku hemû kurên gelê Îsrail piştî çêbûnê
bên kuştin. Dê û bavê Mûsa yê biçûk, ew di selikekê de di nav çîtikên tenişta
çemê Nîlê de veşartin. Li wir keça Firewn ew dît, xwedî kir û wek kurê xwe qebûl
kir, ew bir qesra Firewn.

Çaxê Mûsa çil salî bû, wî bi çavê xwe dît ku yekî Misrî li îsrailiyekî dixe.
Mûsa hêrs ket, yê Misrî kuşt û revî çola Midyanê, li wir bû şivan. Wî ji xwe re
jinek anî (Zipora) û du kurên wî çêbûn (Gerşom û Eliyezer). Piştî çil salan
Xwedê li çolê jê re xuya bû û ew şand Misrê, da ku gelê xwe rizgar bike. Pêşî
Mûsa qet nexwest û bi Xwedê re ket peyvînê, lê piştre qebûl kir û bi birayê xwe
Harûn re çû ber Firewn. Wek ku Xwedê ji wan re gotî bû, Firewn nexwest gelê
Îsrail berde. Hingê Xwedê deh belayên giran şandin ser diyarê misriyan, heta ku
Firewn û hemû Misriyan hêvî ji gelê Îsrail kir, ku ew ji Misir ê derkevin. Mûsa
bû rêberê gelê xwe û ew di Deryaya Sor re birin çola Sînayê. Li wir Xwedê daket
ser çiyayê Horebê / Sînayê û di nav ewr, agir û mijê de ji wan re xuya bû. Wî bi
destê Mûsa li ser nivîsdekên kevirîn her deh Emrên Mezin da wan . Xwedê gelek
qanûnên din jî bi destê Mûsa dan gelê xwe (Şerîeta Mûsa) û li wir peymana xwe bi
wan re girêda. Lê gelê Îsrail guhdarî nekir, golikekî zêrîn çêkir û wek ku
biperizin Xwedê perizîn wî. Mûsa ji Xwedê hêvî kir ku ew gelê xwe helak neke û
Xwedê ev daxwaza Mûsa qebûl kir. Li çola Sînayê perestgeha wan a yekem hat
çêkirin ; heta dema Silêman padîşah ew cadir bû. Kurên Harûn bûn kahîn û Harûn
bi xwe bû serokê kahînan. Çaxê nêrevan (casûs) bi tirseke mezin ji welatê Kenanê
vedigeriyan, xelkê dîsa bawariya xwe bi Xwedê neanî û Xwedê nehişt ku ew bikevin
welatê sozdayî Kenan; ew çil salan di çolê de digeriyan. Di wan hemû salan de
Mûsa rêberê wan bû. Çend caran jî mirov li hember Mûsa rabûn û nexwestin
rêberiya wî qebûl bikin (birayê wî Harûn û xwişka wî Meryem , Korax, Datan û
Abîram ). Wî bi xwe jî carekê guhdarî nekir û ji ber vê yekê Xwedê destûr neda
wî ku ew bi xwe bigihîje welatê Kenanê.

Li gorî çîroka Tewratê ji çiyayê Neboyê (li Urdunê), Xwedê ji Mûsa re welatê
sozdayî nîşan da. Hingê Mûsa – dibêjin, emrê wî 120 salî bû – mir û Xwedê bi xwe
ew veşart . Mûsa nivîskarê Zebûra 90 e û wî Şerîeta Xwedê nivîsand, an da
nivîsandin. Di Peymana Kevin de di van pirtûkan de li ser Mûsa tê gotin: Yêşû,
Samûêl I, Padîşah I+II, Nehemya, Zebûr, Îşaya pêxember, Yêremya pêxember,
Daniyêl pêxember, Mîxa pêxember, Melaxî pêxember. Mûsa pêxemberekî mezin tê
hesabkirin û wî li ser Mesîh jî weha pêxamberîtî kir: «Xudan Xwedayê we wê ji
nav birayên we, ji we re pêxemberekî wek min rake. Ew her çi ji we re bêje, divê
hûn guhdariya wî bikin. Îcar her kesê ku guhdariya wî pêxamberî neke, wê ji nav
gel bê derxistin û helak bibe.» . Îcar çaxê Îsa Mesîh li ser vê dinyayê bû, Mûsa
li ser çiyayekî jê re xuya bû û bi wî re peyivî.



https://ku.wikipedia.org/wiki/Leonardo_da_Vinci

Leonardo da Vinci (wekî Leonardo da-Vînçî bixwîne) (z. avrêla sala 1452'yan li
Anchiano, Floransa - m. gulana 1519 li Amboise) yek ji pêşengên ronesansê,
muzîkar, kaşîf, endazyar, peykerçêker, wênesaz, anatomîst û geometrîkerê îtalî
ye. Tê zanîn kû wî di endezyarîyê de hewl daye Elcizîrî.

Vinci bi wêneyên xwe yên nemir Mona Lîza (1503 - 1507) û Xwarina Dawî (1495 -
1497) tê hişê mirov.

Da Vinci, lawê noter Ser Piero da Vinci û Caterinayê ye û ji ber ku zewaca fermî
ya dê û bavê wî nebû, gorî zagonên wê demê mafê wî yê xwandina zanîngehê nebû.
Herwekî ev yeka han dibû sedem ku Da Vinci jiyaneke dijwar bijî. Di mala bapîrê
xwe de dest bi wêneyan dike. Wêneyên wî yen bala wênesazên mezin dikşîne û Da
Vinci hêdî hêdî tê naskirin.

Da Vinci di sala 1482an de bajarê Floransayê diterikîne û li cem dûkê Mîlano
Sforza kar dibîne. Di xizmeta dûk de berhemên bêhempa û têr zîrekî diafirîne.
Dîsa li Roma û gelek cihan dijî. Pireyan, peykeran, çekan, keştiyan û hwd
çêdike, li ser anatomiyê û geometriyê lêkolînan dike û di warê çandê de meziniya
xwe îsbat dike.

Di jiyana xwe de rastî gelek neheqî û bovlatan jî tê û tê darizandin. Papa
xebatên wî yên li ser anatomiyê qedexe dike û Da Vinci ji aliyê gelekan bi
homoseksueliyê tê reşkirin[çavkanî pêwîst e]. Lê ew bi berhemên xwe yên bêhempa
di dîroka mirovahiyê ya spî de ciheke girîng digire.



https://ku.wikipedia.org/wiki/Kurd%C3%AAn_Xorasan%C3%AA

Kurdên Xorasanê ew kurd in ku li Xorasanê (bakûr-rojhilata Îranê, nêzî sînora
Turkmenistanê) dijîn.

Bi giranî li parêzgeha Xorasan, Xorasana Rezewî û Gulistanê dijîn. Ew bi
zaravaya kurmancî diaxivin û bi pirranî misilmanên şiî ne. Hejmara wan digihêje
3 milyonan.

Mezinahiya erdnigariya Xorasanê digihêje 64.144 km2. Çemê herî mezin yê herêmê
Çemê Atrak e, ji berfa helandî ya çiyayên Hezar Mescîd pêk tê û diherike behra
Kaspî.

Tê zanîn ku êlên kurd di dema Xanedana Safewî de, di nava salên 1598 û 1602 de
li Xorasanê hatine bicihkirin. Di sedsala 16mîn de Xanedaniya Safewî (Îranî) û
Osmanî reqîbên hev bûn. Ji ber ku ev du emperatoriyên mezin bi hev re şerên
dikirin, Kurd di nava Osmaniyên Sunnî û Safawiyên şîî mabûn. Di şerê Xaldiranê
yê sala 1514an de, şahê safawî li hemberî osmaniyan lê dide. Weke encama vî
şerî, sînoreke tampon di nava emperatoriyên osmanî û ya farisî tê avakirin û bi
vî rengî kurd di nava her du emperatoriyan de tên perçekirin. Bi vî havî ji
45.000'an zêdetir malbatên kurd ên şîî koçî emperaoriya safawî dikin, lewra
sedema koçkirinê jî bi giranî siyasî bû. Di dema Qacarê de ji Xorasana bakûr re
digotin 'Kurdistan'.

Armanca bicihkirina Kurdan li Xorasanê ev bû ku bila ew sînora emperatoriya
farisî ji êrîşên ûzbekî biparêzin, çimkî di sedsala 15emîn de kurd bi şervaniyê
bi nav û deng bûn. Herwiha, encameke din a koçkirinê jî bêguman zeîfkirina hêza
kurd li rojhilata navîn bû. Bi vî havî, kurd ji ber dilpakiya wan a li hemberî
şahê Safawî ji bo parastin û mijarên din ên emperatoriyê hatin bikaranîn.

Mixabin ku di derbarê kurdên Xorasanê de mirov rastî gelek agahiyan nayê. Nivîs
û agahiyên derheqê wan hebin jî, ew bi gelemperî bi zimanê farisî ango bi
kurdiya erebî hatine nivîsandin. Lê di kilam û vîdeoyên Yelda Ebasî û Mohsen
Mirzazadeh de, mirov dê nasbike ku kurdên Xorasanê çiqas xwedî li çand û hunera
xwe derketine. Lewra meriv kare bibêje ku kurdên Xorasanê çiqas ji hêla
erdnigariyê ve ji Kurdistanê dûr bibin jî, bi ziman, çand û hunera xwe pir
nêzîkî Kurdistanê ne.

Ji bo ku çand û hunera xwe biparêzinm kurdên Xorasanê her salê carek Cejna Çand
û Hunera Kurdên Xorasanê pîroz dikin. Di van pîrozbahiyan de bi taybetî muzîk,
cil û berg û helbestvanên Xorasanê tên pêşkêşkirin. Li gorî hin kurdologan,
rênexistinbûyî û pêşneketina çand û hunera kurdên Xorasanê ji rewşa xirab a
perwerdehî û aboriya herêmê tê. Heta demekê xwendevanên zaningehê kovarên bi
navê Kurmanj û Dengê Kurmanc dimeşandin, û evya tenê weke xizmeteke mezin ji
pêşxistina çand û hunera herêmê tê bi nav kirin.

Kurdên Xorasanê, xeynî eşîrên Zend û Zengene yên ku bi zaravayên kurdî yên başûr
diaxivin, seranser kurmancîaxiv in. Kurmanciya xorasanê her çiqas ji
jêrzaravayên kurmancî yên ku li Kurdistanê têne axavtin cûda be jî, ji ber ku
çend sedsalê îzole ye û di dervê pêvajoyên pêşveçûyîniyên rêzimanî û veguhirînên
dengî yên kurmanciya Kurdistanê de maye, di nav xwe de gelekî homojen e. Pêwist
e ku bê gotin, ferhengok û rêzimanê kurmanciya xorasanê kurdî ye, belê him
ferhengoka wê him jî fonetîka we pir di bandora farsî û tirkomanî de maye. Heta
bajariyên li Bocnûrdê û eşîrên Palûkanlû, Pehlevanlû, Topkanlû, Qereçorlû,
Qerebaşlû hwd. dev ji kurdî berdane û tenê tirkomanî, li çend gundên Qûçanê jî
tenê bi farsiya rajî (farsiya gundiyan), diaxivin.

Çend mînak ji zaravayê êlên Amerlû û Zaferanlû û beranberiyên wan di
diyalektcografiya kurmancî de.

Kofî ji qedîfê tê çêkirin, serê jinan digire û rengê xwe bi gelemperî sor, kesk
ango xemriyî ye. Herwiha, kofiyên jinan bi gelek diravên simî tê xemilandin.
Taybetiyeke kofiyê ev e ku, bi diravên xwe yên lêkirî dengeke rîtmîk derdixe, yê
ku bi meşîna jinê derdikeve holê. Keras xwediyê berstikeke fireh e. Keras û kofî
bi heman rengê tê lêkirin.

Di dawetên kurdên Xorasanê de govend tine ye, lê bazdan hene ên ku dişibin
semaha Elewiyan. Taybetiyeka din a dawetan ev e ku jin û zilam bi hev re
dileyzin. Evya di welateke şerîetê de gelek balkêş e. Tê gotin ku lstikên
dawetan berê lîstikên ji bo şer bûn. Li gorî vê yekê jinên kurd ên Xorasanê dema
ku zilamên wan diçûn şer, bi van lîstikan zilaman dişandin şer - an jî şervanên
xwe bi van lîstikan pêşwazî dikirin.

Mıxabin him li bajar him jî li gundan ji kevneşopî, cil û bergên otantîk
dûrketinek tê dîtin. Encameke vê rastebîniyê ev e ku cil û bergên gelêrî di
jiyana rojane de êdî pir naye li xwe kirin Lîstin û gowendgirtina kurmancan li
Xorasanê bi çend cûre lîstikan pêk tê ku hinek ji wan ev in: Yek qerse, Du
qerse, Sê qerse, Şeş Qerse, Diyanzdeh Qerse, Enarekî, Hengê Xanan û hwd.

Eşîr û qebîlên (tayife) kurdan ên li Xorasanê li heft êlan belav dibin. Ên xwedî
hejmarên balkeş êlên Çemişgezeg (Zaferanlû) û Şadlû ne. Her wiha çend êlên din
jî, ên hejmara wan bi tewayî encax qasê hejmara êlên Çemişgezeg û Şadlû ye, li
herêmê dijîn.

Li gor hin gotinan (wek ên siyasetmedar Qilijdaroxlû) kurdên Dersimê yên
kurmancîaxêv bi eslê xwe tirokmanên Xorasanê ne. Bêguman, meriv nikare gelemperî
kirineke wiha bike. Bi derbasbûyîna demê zewacên di nava etnîkên herêmê çêbûne,
lewra hin eşîrên din ên Xorasanê hene bi eslê xwe kurd in, lê bi zimanê farisî
an jî tirkomanî diaxivin.



https://ku.wikipedia.org/wiki/Kufte

Kufte (bi farisî: کوفته kufteh, bi grekî: Κεφτές keftes, bi erebî: كفته kufta
navê komekê xwarinan e. Di pêjgeha kurd de xwedî cihekê mezin e. Bi taybetî li
Meledî, Sêwas, Ezirgan, Gurgum, Riha û Dîlokê bi sedan cureyên kufteyê tên
xwarin.

Ji Balkan heya Hindistan, ji cîhana ereban heya Spanyayê kufte bi heman navê tê
binavkirin û xwarin.

Li hin deverên Kurdistanê bi navê kutilk tê binavkirin lê kutilk navê cureyekê
kufteyê ye, ne navê hemiyan.

Ji bêjeya kutinê tê. Di hin devokên kurdî de lêker bi tîpên +f, +v tên
dirêjkirin. Bo mînak serketin-serke(f)tin, ketin-ke(f)tin an ke(v)tin.

Ji ber ku kufte ji kutana, kutandina dan û berkeliyên din tê çêkirin, jê re
gotine: kutin-kuftin-kute-kufte. Lêkolîneke zanistî nehatiye kirin lê gelek
aşkera ye ku ev xwarin ji gelên îranî (fars, kurd ûêd) belav bûye.

Di salên 1960-1970'yî de bi milyonan romî (tirk) bo xebatê li Ewropa bicih bûn.
Ji ber wê tevahiya xwarinên kurd, fars, ereb û asyayê niha li Ewropa wekî
"xwarinên tirkan" tên binavkirin.



https://ku.wikipedia.org/wiki/Kerk%C3%BBk

Kerkûk (bi zaravayê soranî: كه‌ركووك, asûrî: ܐܪܦܗܐ, tirkî: Kerkük, erebî: كركوك)
bajarek e li Başûrê Kurdistanê.

Bajarê Kerkûkê serbajarê parêzgeha Kerkukê ye. Di çaxa deshilatdariya Seddam ew
bajar ket ber Helmeta Te'rîb kirin (erebandin) û kurdên wê hatin derkirin u
ereban ji bajarên din ve re hatin nîştecê kirin. Kerkûk mezintirîn bîrên petrola
Îraqê li xo girtiye, mîna Babagurgur.

Şarî Kerkûk le serdemî Gotîyekan da dirûst kirawe we her Gotîyekanîş Qellay
Kerkûkyan dirûst kirduwe bêgûman eme aşkira ye ke Gotîyekan yekêkin lew tîr û
hoze konaney kurd ke ser be netewey kurd in em şare zor car lelayen
dagîrkeranewe dagîr kirawe nimûne: dewlletî Mexol (tûrk) û dewlletî Aşûrî we
herweha lelayen Yonanîyekan û Erebewe dagîr kirawe. Hemîşe dagîrkeranî Kurdistan
çawyan lewe buwe nasnamey Mêjûyî û konî em şare bigorrîn nawdartirînyan (tûrk û
ereb) in emeş bo ewe egerrêtewe ke em şare dewllemend e be Newt le Kurdistan da
(Babe gûrrgûrr) we herçende dagîrkeran û dûjminanî gelî kurd em mêjûwe çak
ezanin bellam dan bewe da nanên Betaybetî Tûrkmanî Mexol ke mêjuwekeyan aşkira
ye û le Mengolya we hatûn legell tûrk û azerî ye turkekan da we destyan sûr e be
kûştinî milyoneha kurdî Kurdistan. 75%-80î danîştuwanî em şare kurd in we hendêk
ereb û turkmanî têdaye ke le willatanî xoyanewe hatûn.

Piştî jinavbirin û rûxandina rejîma Sedam Huseyîn di sala 2003'a de, kurd û
ereban li hev kirin ku meseleya Kerkûkê û wan deverên din ku li derveyî
desthilatdariya kurdî ne - weke Şingal, Xaneqîn, Mexmûr û hîn deverên din - lê
ji aliyê tevgera kurdî weke beşek ji Kurdistanê tên hesibandin, bi riyeke qanûnî
werin çareserkirin. Ji bo vê yekê hin made di destûra Îraqê hatin bicihkirin.
Destpêkê madeya 58'a ya destûra Îraqê çareserkirina pirsgirêka wan deveran
destnîşan dikir, paşê ev made bû madeya 140'ê ya destûra Îraqê. Li angora madeya
140 jî ew meseleya wan deverên arêşedar – û ji wan jî bajêrê Kerkûkê – bi sê
qonaxan tê çareserkirin. Di qonaxa yekem de divê kurdên awarebûyî vegerin cihên
xwe yên berê û bihên qerebokirin û erebên ku ji cihên xwe hatine derxistin li
cihên xwe yên berê vegerin û ew jî bihên qerebokirin. Di qonaxa duyem de divê
serhejmarî bihê encamdan û di qonaxa sêyem jî de gerek referandum bihê sazkirin,
da ku bihê naskirin ka dê çarenivîsa evan deveran çi be. Ev prosesa han li gor
made divîyabû di dawiya sala 2007'a de bi dawî bihata, lê ji ber hinek
pirsgirêkan (bi fermî pirsgirêkên teknîkî, lê di rastiyê de pirsgirêkên siyasî,
yanî lihevnekirina kurd û ereban) bo şeş mehan hate paşvexistin û pîştî şeş
mehan dîsa nehat bicihkirin û dîsa hate paşvexistin.



https://ku.wikipedia.org/wiki/Kap%C3%AEtal%C3%AEzm

Kapîtalîzm teorîyekê aborîyê ko navgînên hilberînê şuna dewlet û civakê ji hêla
xwedaniya taybetiyê ango şexsî an kesîtiya darazî tê kontrol kirine. Di vê
sîstemê de bihayê hilberîn, mal û xizmetan ji hêla bazara serbest tê diyar
kirin. Îroj li dewletên dinê bi piranî sîstemê kapîtalîstê tevlihevê ko hin
bihayan kontrol dikin tên karger kirin û va bi gelemperî wek sîstema
digelhev(tevlihev) tê nav kirin.

Navê Kapîtalîzm ji peyva latînîyê capitalis ê ko tê maneyê bingeh hatiye
afirandine. Ew cara siftê ji hêla David Ricardo tê bikaranîn.

Di sîstema kapîtalîst de ger ko yek dixwaze tiştekî xwe bifiroşe û yekî din
dixwaze ko wî tiştî bikire û ew herdu kesan li hev werin, ew ne hewceyî ye ko
ewna ji kesî destûre bistînin. Va sîstema bazara serbest e. D sîstemekê bitunî
kapîtalîst de kirÎn, firitin, deman kirin bi temamî serbest e. Teorîsyenê pêşinê
kapîtalîzm û bazara serbestê fîlozofê Adam Smith e û wî di pirtûka xweya bi navê
The Wealth of Nations de teoriyên xwe weşandibûn.

Kapîtal di teoriya aboriyê de ew tiştek an pereyê ko kesek xwediyê ye û pê
dikare hilberînê bike û pereyen zêde qezenc bikeye. Kapîtalîst ew xwediyê
kapîtal e. Ew kesî ko bo aborê xwe bişuxule û bo vê sermayê xwe beden, zêhn û
keda xweya dikeve çîna karkeran an proleteran.

Komûnîzm û Kapîtalîzm du sîstemên aboriyên ko li dijê hev in. Herwiha Sosyalîzm
û gorî teorîsyonên Komûnîstan merhaleyê paşina Komûnîzmê Anarşîzm jî li dijê
Kapîtalîzmê ne. Gorî yek ji teorîsyenên komunîzmêyê bingeh Marx, bo ko di
sîstema kapîtalîstî de çîna karker û kedkaran her tim bindest in û kedên xwe
têne xwarin ewnê bi şoreşê werine serdestiyê û sîstemê ko karker serdest pêk
bînine. Lê va teorî an senaryoyê ko Karl Marx û Friedrich Engels di Das Kapitalê
de nivisî hîn birastî nehate holê.



https://ku.wikipedia.org/wiki/Kadir_M%C4%B1s%C4%B1ro%C4%9Flu

Kadir Mısıroğlu (bixwîne Kadîr Misiroẍlû) (z. 24'ê rêbendanê 1933, li Akçaabat,
Trabzon), dîrokzan, dadparêz, nivîskar û helbestvanekî romî (tirk) ye. Yek ji
giregirên demê yê senteza Tirk-Îslamê ye.

Dibistana seretayî li Akçaabat, amadeyî li Trabzonê bidawî dike. Xwe qeydê beşa
dadê ya Zanîngeha Stenbolê dike, Di dema xwendina xwe de, tevlî çalakiyên
xwendekaran dibe, bi alîkariya devedorên rastgir û terîqatan gelek stargehên
(hêwirgeh) xwendekaran vedike. Sala 1964'ê yekem pirtûka xwe Lozan; Zafer mi,
Hezimet mi?! - Lozan serkeftin e yan têşikîn diweşîne. Ji ber konferanseke li
ser şoreşa alfabeya latînî, ku rexne dike, lê doz tê vekirin.

Sala 1976'ê kovareke îslamgir/îslamparêz a bi navê Sebil Dergisi dertîne. Di vê
kovarê de rexne li kirinê Mustafa Kemal Atatürk dike, ji ber wê jî gelek caran
dozê lê vedikin. Di lijneya navendî ya giştî ya partiya Necmettin Erbakan MSP'ê
de peywirdar dibe. Dema derbeya leşkerî dibe (1980), derdikeve derveyî welat.
Piştî 11 salan, sala 1991'ê vedigere Tirkiyeyê. Niha serokatiya weqfa Osmanlılar
İlim ve İrfan Vakfı - Weqfa zanist û îrfana di Osmaniyan de' dike.

Zordariya li kurdan hatiye kirin, xwarina mafên wan dipejirîne, viya bi kirinên
kemalîstan ve girê dide. Îdia dike ku beriya damezrîna komara Tirkiyeyê ti
pirsgirêkên kurd û tirkan nebûne. Ji bo çareseriya "pirsgirêka kurd", mafên ku
ji hindikayiyên wekî ermenî û grekiyên Tirkiyeyê re hatin dayîn, pêşniyar dike.
Bi gotineke din, mafên hindikayiyan ên di Peymana Lozanê de hatine pejirandin,
bo kurdan jî pêşniyar dike.

Bi tundî li dijî tevger û rêxistinên kurdan derdikeve, wan wekî "terorîst"
binavdike. Li dijî dewleteke serbixwe bo kurdan derdikeve, wan wekî parçeyekê ji
neteweya tirk dide nasandin. Gorî wî divê perwerdeya bi kurdî jî hebe, lê kurd
ji Tirkiyeyê veneqetin. Îdia dike ku Îsrael û Ermenistan (bi tevî diyazporayê)
kurdan dixapînin, lê di meseleya Kurdistanê de bi hevûdu nakin. Îsrael dixwaze
ji robara Nîlê heya Firatê bigire bin destê xwe. Ermenî jî dixwazin heyfa xwe ji
kurdan bigirin ku hin eşîrên wan tevlî Komkujiya Ermeniyan bûne. Ango bi nêrîna
wî Îsrael û Ermenî li ser Kurdistanê bi hev re şer dikin.

Hin kes dibêjin serokwezîrê Romê (Tirkiye) Recep Tayyip Erdoğan gelek di bin
bandora Misiroglu de ye, projeyên bo kurdan bi hev re amade dikin.



https://ku.wikipedia.org/wiki/James_A._Garfield

James Abram Garfield (* 19'ê sermawezê 1831 li Orange, Cuyahoga County, Ohio;
† 19'ê rezberê 1881 li Elberon, New Jersey) siyasetmedarekî amerîkanê ji Partiya
Komarger 20em serokdewletê DYAyê bû. Ji 4'ê adarê 1881 heya mirina xwe, 19'ê
rezberê 1881'ê li ser postê serokdewletiyê maye.

Bi Lucretia Rudolph re marî dibe (dizewice) û heft zarokên wan dibin. Lawê
(kurê) wan ê sala 1865'ê tê jiyanê James Rudolph Garfield ji sala 1907 heya
1909'ê postê wezîrê karê hundirîn werdigire.

Ji 1851 heya 1854 diçe înstîtuta bi navê Western Reserve Eclectic Institute a li
Hiram (Ohio)yê. Sala 1856'ê ji Williams College a li Williamstown
(Massachusettsê bawernameyê digire. Beriya ku bikeve siyasetê mamostetiya
matematîkê dike. Sala 1859'ê dibe senatorê Ohioyê.

Li Pennsylvania-Station a Washington D.C.yê, di 2'ê tîrmeha 1881'ê de ji aliyê
mirovekî nexweşê derûniyê Charles J. Guiteau ve tê gulebarankirin. Nexweş
dixwastubûye bibe balyozê Parîsê lê ji ber ku nexweş ketiye, daxwaza wê bicih
nehatiye. Ji piştê ve guleyê digire, giran birîndar dibe. Ji wê birînê xilas
nabe û jiyana xwe jidest dide.

Mirina wî gelek deng vedide, xelkê xemgîn dike. Navê didin bajarekî, Garfield
County.



https://ku.wikipedia.org/wiki/Hozan_Can%C3%AA

Canê di sala 1969an de li bajarê Erzerom navca Qereyazîyê hatiye dinê. Dibistana
serete jî, li heman navcê xelaskiriye. Ew dibistana navendî li bajarê Edenê
qedand. Piştî wê jiyana wî ê muzîkê destpêkir. Di dibistana ASM û Arîf Sağ de,
bi alîkariya mamoste Ferqîn Şiyar û Kazim Bora, sê salan dersa deng û
stranbêjiyê girt. Ji bo kaseta xwe ya yekem, di studyo ASM de xebitî. Mereq û
heskirina muzîkê di dilê wî de, hê ji piçûktayiyê ve destpêkiribû. Hozan Canê di
wan deman de guhdariya Radyoya Erîwanê dikir. Kêfa wî pir ji stranên Meryem Xan,
Eyşe Şan û Şakiro re dihat. Ew bi hunermenden mezin re Eyşe Şan û Şakiro'ra
xebitî. Daxwaza wî ya yî ew bû ku bibê hunermendeke mezin wek Meryem Xan. Mîna
wê stranên Kurdî bistirandin, bêje û rêya wan hunermendên bisopînim. Piştî
xebata sê mehan li studyo ASM ê, li ser navê "Rê Waye, lê lê lê Dayê" bi rêya
Fîrma Ataman kaseta wî a yekemîn derket hole. Li du viya, kaseta "Hozanê Kurdî"
derket. Di bin zor û zehmetên li Tirkiyê, ligel van xebatên kasetan wî, konseren
jî cêdikir. Ji ber van xebatan ji, polêsên Tirk her tim Hozan Canê dawetê
qereqolan dikirin, şkence û zehmetî didan kisandin. Herwiha, di konsereke xwe
hatî girtin û birîndarkirin. Ji bo ku derfetên xebata hunerî nemabû, mejbûr mam
derketî derveyî welat.

Xebata wî ê muzîkê li Almanya, di bin banê Akademiya Çand û Hunera Kurdî de
domkir. Piştî çend salan, bi rêya Kom Muzîkê, kaseteke bi navê "Esqa Welat"
derxist. Kaseta wî a pençemîn di studyo D&D Sound Production GbR de, bi navê
"Wezîrê Min" derket.



https://ku.wikipedia.org/wiki/Hes%C3%AE%C3%A7e

Hesîçe (bi erebî: ‏الحسكة‎‎, lat. al-Ḥasaka), parêzgeh û bajarekî Başûrê
Rojavaya Kurdistanê ye.

Bajarê Hesîçê ne ji zû de hatiye avakirin, tu dikarî bibêjî ji sed salî û vir de
ye, bajarê kar û xebatê ye. Çandinî bi hemû cûreyên xwe lê dibe. Genim, ceh,
nok, garis, nîsk, kuncî û pembû ji aliyê dar û fêkiyan de jî gelek darên fêkî lê
çêdibin wek tirî, hinar, sêv, hejîr, xox, tû û hirmî, lê tu guhdan li vî bajarî
nebûye tev ko makdera petrola sûrî ye û ya genim, ceh û pembû ye.

Hejmara kurdan li hundirê bajêr 60% ye[çavkanî pêwîst e], li derveyî bajar ji
aliyê bakur de rê ya Amûdê bi tevayî kurd in, rêya Qamişlo ya bakur ew jî wisan,
lê rêya Hesîçê Qamişlo ya jêrîn hejmareke mezin li başûrê rê gundên ereban hene.

Di serhildana 12ê adara 2004an de kurdên bajêr ew jî mîna birayên xwe yên başûrê
Rojavayê Kurdistanê serî hildan, di encamê de du şehîd û bi dehan birîndar ketin
û bi dehan jî girtî hebûn. Mixabin Ereban bi alîkariya hêzên ewlekariyê ziyaneke
zor gihandin gelê Kurd, mal û milkên Kurdan talan kirin. Mîna zemanê bav û kalên
xwe dest dirêjî dikanên Kurdan kirin, bi milyonan perê sûrî li kurdên sivîl
xisar bû.



https://ku.wikipedia.org/wiki/Her%C3%AAma_Kurdistan%C3%AA

Başûrê Kurdistanê ji bo ev perçeyê Kurdistanê te gotin ku di nav sinorên Iraqê
de ye. Li Başûrê Kurdistanê bajarên Hewlêr, Silêmanî, Mûsil, Kerkûk, Dihok,
Xaneqîn û Zaxo hene.

Li Başûr bi tenê riyeke hesin heye. Ew ji bajarê Hewlêr ber bi Kerkûk,
Tûzxûrmatû, Celewla, Bakûbayê ve diçe Bexdayê. Di van salên dawî de dewleta
Iraqê vê riya hesîn xirab kir. Bi wateyê coxrafî Başûrê Kurdistanê perçeya
Kurdistanê başûrê Torosan e.

Di van deman de başûrê kurdistanê bi rojhilatê kurdistanê re li pêş a. Di deme
Sasaniyan de wê başûrê kurdistanê hê bêhtir derkeve pêş. Herêmên wê, nêzî herêma
botanê ya bakûrê kurdistanê wê pêşketinê bijîn û li herêmên din jî belav bike.
Herême kurdistanê ya ´korak´ ku î ro jê re ´Kerkuk´ tê gotin jî, wê demê de
derkeve pêş. LÊ piştî hatina musulmanetiyê re wê pirr seferên araban lê bibin.
Bi wan seferan re wê pir aşîrên wan werin li wan herêman bicih bibin. LÊ wê
herêm, piştre jî, weke xwe bimêne. Wê herême başûrê kurdistanê di deme
Musulmanetiyê de bi rûveberiya îslam ya li baxdayê re pêşketinaka wê bibe. Piştî
derketina ´mezhebê şîa`, wê bi rojhilatê kurdistanê re di xatekê û wekhevîyekê
de pêşketina wê bibe. Bakûr û başûr rojava jî bi hev re ku Cizîre bota navende
wan e pêş dikevin. PIştî şerê çardiranê, wê baxtê başûrê kurdistanê bi rojhilatê
kurdistanê re di xatekê de bê. Şerê çardiranê, wê kurdan bike du qat. Piştî wî
şerî re wê hate sadsalên 17. min û 18. min, wê pêşketinna ku hin bi hin
desthilatiya kurdan li ser herêmên wan kêm dikin wê bibin. Bi wê re wê
serhildanên kurdan bibin. Serhildana, Şêx Mahmudê Rawandûzî, di vê yekê de
destpêkaka mazin ya dîrokî ya. Wê başûr û rojhilatê kurdistanê bike qada xwe ya
serhildan û wê şêx Mahmudê rawandûzî wê serî hildê. Çend ku ew hêze sefevî bi
Osmaniyan re dibe yek û piştre wê têk dibin jî, wê bandûra wî mazin bê li
pêşketinên piştre yên kurdistanê.

Şêx Mahmdê Berzencî, hate wê demê jî, li herêmê weke serok û key dijî. Di deme
ku Ingiliz hatibûbûna wir, wî serweriya xwe bi wan dabû herêkirin. Demeka Dirêj,
Şêx Mehmûdê Berzencî, ingiliz jî, serweriya wî herê dikin. Lê ku piştre li wir,
nift tê dîtin, êdî ew poltîkaya ku wê Kurdistanê pê biqat were meşîn, wê bidina
devrê de. Armanc, dest danêna ser di demên pêş de. Polîtikayên ku wê temenê roja
me rewşa roja ya î ro biafirênin dikine meriyetê de. Bi wêre êdî ew rewşa
kurdistanê ya biqat ya biçar qat wê biafirandin li Konfaransa Lozanê û wê bê
berdewam kirin.

Şêx Mehmûdê Berzencî, têkçûna wê ya li Başûrê Kurdistanê û têkçûna Şêx Seîdê
Pîranê li Bakûrê Kurdistanê têkçûna wan, baxtê kurdistanê kifş dike. têkçûna
herdûyan, wê têkçûna Kurdistanê ye demê wê biafirêne. Piştî bûna yekitiya
svoyet, wê wê bandûra wê li kurdistanê jî bibe. Piştre bi demekê re, sovyet
dikeve herêma rojhilatê kurdistanê e û li wir komara mihabadê li wir tê
avakirin. Ev rewş, wê bê destpêka avabûna rêveberiya başûrê kurdistanê ya ku wê
were hate roja me. Wê weke ku êdî ew xewne şêx Mahmûdê berzencî were li cih.Wî
xwestibû ku rêveberîyaka Kurdistanî li wir ava bike. Hate Melîk Faysal ser
rêveberiyê, wê hem di deme wî de û hem jî di demên piştî deme wî de wê li
kurdistanê rewşaka pirr nexweş diafirêne. Yek bi yek, êdî divêt ku mirov li gor
deme her rêveberêyê, nêzîkatiya wê ya li kurdistanê divêt ku mirov hildê dest.
Hatye deme Kasim, wê rewş, hertimî dem bi dem li Kurdistanê buguharê.

Îraq, ne di deme Melîk Faysal de û ne jî di demên pişt wî re de gihişt aramiya
xwe. Melîk Faysal, Sûnîyek bû. Li Îraqê ku sînorê wê hatibûbûna kifşkirin de Sîî
jî hebû. Hate ku sal tê salên 1928an de, wê şîî jî li parlamane ku hate wê demê
hatiya û ji 88 kesan pêk tê û 26 ji wan şîî bûn. Bi vê re, mirov karê bêje ku
şîî jî di wê demê de xwediyê hêzeka xwe bûn. Lê kurd, li her qadê ji rêveberiyê
hatina dûrkirin. Li herêmên wan jî ji rêveberiyê hatina dûrkirin. Di wê
parlamene Îraqê de ti nîmînêrê kurd nebûn. Piştî Melîk Feysal re yê ku navê
Hikmet Silêman derdikeve derkete pêş. Lê ew zêde namêne. Piştre ku dem tê sale
1936an, hewldanaka derbeyê li Îraqê pêk were. Yê ku wê hewldanê dike jî, ku bi
eslê Kurd bû û navê wî Bekîr Sidqî bû, bidest darbe kir û bi ser jî ket. Bakîr
Sidqî, hingî artiş, li pişta wî bû. Ew hêz û serokatiya Artêşa Îraqê di destê wî
de bû. Lê piştî derbeyê wê bi carekê re ew hêz û komên di nav artişê de jî wê
yek bi yek piştgiriya jê bikişênin. Di Bakîr Sidqî, hizir dikir ku li Îraqê, sê
herêmên bi serê xwe biafirêne û ereb jî, û şîî jî û kurd jî bigihina mafê xwe yê
desthilatdariyê. Bakîr sidqî piştgiriya kurdan hemûyan stand. Şîiyan jî piştgirî
dayê de. Ku ne hemû konên araban jî bin, wê pirraniyên araban wê piştgîrya xwe
bidinê de.

Li herêmê ahang(deng) hin bi hin diguharî. Di wê demê de di naqabîna tirkî,
Îran, û hêzên din yên herêmê û yên ku li herêmê xwedî hêz in, di nav wan de çûn
û hatinak heya. Ew çûn û hatin, wê piştre ne bi gelekî re wê li Îranê li
Sadabadê bi "Paxta Sadabadê" re biancam dibe. Berî wê jî, li ber kurdan dijtîyak
pêş dikeve. Li Ber kurdên başûrê kurdistanê jî û yên rojhilatê kurdistanê ew
dijîtî pêş dikeve. Kurd jî, wê yekê hîs dikin. Deme ku Yekîtiya sovyet piştre bi
hinekî ku dikeve Rojhilatêla Kurdistanê de û li wir "komara kurd ya Mihabadê"
ava dike, ji wê dijîtiyê fêr dike. Li başûrê kurdistanê ew dijîtî, wê li dijî,
rêveberiya nû ya Bakîr Sidqî jî, wê pêş bikeve. Îran, di pişt wê vekişîna
piştgiriya li bakîr Sidqî de ya. Ji ber piştî ku piştgirî tê kişandin jî wî, êdî
li ber Bakîr Sidqî Sûyîqastek pêk têk û bi ser dikeve û Bakîr Sidqî tê kuştin.
Piştre Melîk Feysalê Duyemin wê rêveberiya desthilatdariyê dihilde dest. Piştre
wî ji wî ku ahlê wî ya, wê Emîr Abdullah tê rêveberiyê û rêveberiya wî dide
berdewam kirin.

Şerê cihanê yê duyemin, di wê demê de bandûra wê li Îraqê jî heya. Wê pevçûnên
di nav îraqê de ne sekin in. Di wê navberê de Îsrael hate avakirin û Bertekên
ereban hatina nîşandin. Ji bo ku wan berteke bide sekinandin, dîsa kurd dibina
kurban. Wê piştre ne bi gelekî re bi navbeynkariya Amerika û Ingiliztanê re wê
di sale 1958'an de wê "Paxta baxdadê" wê were mohrkirin. Ev paxt, piştî vakirina
komara kurd ya Mihabadê û xûrîxandina wê re tê mohrkirin. Armanca wê Parxtê yê
jî ew bû, ku wê rewşa ku ji bo kurdan hatiya afirandin ji holê rakê. Tirkî jî,
Îran jî, û yekîtiya araban jî di wê paxtê de cih digirê. Di wê paxtê de, Kurd ji
her aliyê ve tûna hatina hasibandin. Piştre di Îraqê nû ya piştî paxte baxdadê
de, di temenê wê levkirina ku kurd têde nayêna hasibandin û ku piştgiriya
Emarika; Îngiliztanê jî lê heya û wan welatan jî hin komîte şandina wê paxtê ji
bo levkirinê û yekitiya sovyet jî tê xistin li wê paxtê de û bi wê yekê re ku li
herêmê tê firehkirin, li gor levkirina wê, Abdulkerîm Kasim (sale 1958) ku weke
mirovekê ku li ser tê levkirin ji bo Îraqê, tê ser serokkomariyê li Îraqê. Bi wê
paxtê re ji Amarîka û Ingiliztanê re temenekî mazin jî afirî ku li ser wî temenî
re muhadala wan ya li Libnanê bû. Piştre Partiya Baasê li gor wê paxtê bi
piştgirî tê avakirin. Hemû hêzên ku di wê paxtê de cihgirtina, piştgiriya wan ji
partiya nû ya Baasê re heya. Yekitiya Sovyet jî piştgiriya wê heya. Rojavan jî
piştgiriya wan jê re heya. Tirkî jî, piştgiriya wê jê re pir mazin heya. Derde,
tirkî ew e ku di wê partiyê û rêveberêyên wê yê serek de cih newê dayin li
kurdan. Kurd, ku têde cih ne girin bi navê xwe re. Piştre ne bi gelek re piştî
Abdulkerim Kasim re baasî û nîjadperestên arab bi hev re dikevina yektiyê de û
piştre bi piştgiriya wan re Abdulselam Arif tê ser rêveberiyê û serokkomariyê.
Abdulselam Arif, rojavavan bû. Piştgiriya amarika û Îngiliztan jê re pir mazin
bû. Wî artiş jî dibin destê wî de bû. Piştre, di deme wî de çûna bi ser mirovên
komonistan re, bi tememî û tesfîyakirina wan re rêveberiya îraqî û arab tê
avakirin. Ew rêveberî, hertimî li cem amarika û Ingliztanê ya. Bi vê yekê re,
rêveberiya bi partî ya baasê bi wê rengê êdî li Îraqê bicih dibe. Piştre wê ew
rewş, di nav şîiyan û araban de jî bê sedeme nexweşiyan, ku ew nexweşî wî werina
asta şerê ku wê piştre di nav îran û îraqê de bibe.

Rewşa herêmê ya ku li dijî kurdistan tê afirandin, bi vê xate pêşketinê re tê
afirandin. Başûrê kurdistanê, ne di deme Melik Fayselê yekem û ne jî di dem
emelik Feysalê duyem de û ne jî di demên piştre de tê başkirin. Hertimî ew rewşa
ku bi peymane Lozanê de hatiya afirandin û piştre tê berdewam kirin, li gor wê
di xatekê de tê bi pêşveçûyin. Başûrê kurdistanê, li ber vê rewaş statûqûyî
hertimî li berxwedide. Ev rewşa statûqûyê ya ku bi paxta baxdadê re tê
afirandin, tirkî ji ber beşa kurdistanê ya ku kiriya nav sînorê de di nav de ya
û di wê berdewamkirina rewşê ye bi hev re de bi hêzên din re di yekitiyekê de
ya. Piştî baxte baxdadê, wê peymane Cezayîrê bê mohrkirin. Bi wê peymane jê re
wê başûrê kurdistanê û tekoşîna wê ya azadiyê wê derbeyek amzin bixwe. Lê ev
xate pêşveçûnê, hemû jî, di xatekê tê bi rê ve birin. Kurd, bi tememî ji aliyê
xwe ve li dervî wê hatina hiştin. Mafê wan, ji ti aliyê ve nayê naskirin. Li
Başûrê kurdistanê, ku çawa ku Melik feysalê yekem, bi şîiyan re dikeve têkiliyê
de û wan di parlamenê de digihêne andaman, ti carî berê xwe nadê kurdan. Hertimî
çûna bihêzî ya bi ser kurdan de heya. Nexweşiya berê ya di deme Şêx Mehmûdê
Berzencî ku bi Ingilizan re bi şerkirina bi hev re afirî bû, piştî wê re, heman
rewş hatibû afirandin û berdewam kirin. Paxta baxdadê, çendî ku hê bi tememî ne
hatibe vekirin û hê hin ali û belgeyên wê veşartî jî bin, dii aslê xwe de ev
paxt, di wê demê de derbeye dî ya li kurdan a û di berdêla bertekên li ber
avakirina Îsrailê de firotina kurdan ya carek din a. Bi vê yekê re başûrê
kurdistanê, hate roje me jî bi pisgirêk a. Bi gîyane Peymana Lozanê, Paxta
Sadabadê, Paxte Baxdadê û Peymana Cezayirê re di xate pêşveçûnê de li ber kurdan
hatiya sekin in û mafê wan ji destê wan hatiya standin.



https://ku.wikipedia.org/wiki/Hemas

Hemas rêxistineke çekdar ya filistînî bi bîrdoziya sunî-îslamî ye ku di sala
1987an de hate damezrandin.

Hemas û rêxistinên girêdayî wê ku ji rêxistina Birayetiya Misilman derketin
ortê, ji aliyê Yekîtiya Ewropayê, DYA û hinek dewletên piranî rojavayî weke
rêxistinek terorist tê dîtin. Rêxistina Hemasê bêtir bi êrişên xwe yên xwekuj li
dijî dewleta Îsraîlê tê naskirin. Li Herêma Otonom a Filistînê Hemas weke
rêxistineke alîkar jî dixebite. Cara yekem Hemasê di sala 2006an de derket ser
dika siyasî û di hilbijartinên 25ê rêbendana 2007an de piraniya kursiyên
parlamentoya Herêma Otonom a Filistînê bi dest xist. Di heman salê de Hemasê
Şirîta Xezeyê bi zorê kir jêr kontrola xwe û bi vê yekê Herêmên Filistînê bûn du
perçe.

Rêxistina Hemasê lihevhatinek dudewletî (yanî Îsraîl û Filistîn weke du dewletê
serbixwe yên cîran) red dike. Di çarta (bernameya) partiyê de jinavbirina
dewleta Îsraîlê û avakirina dewletek misilman (dewleta xwedê) tê xwestin. Ji bo
vê yekê Hemas herêmên bêrê yên Filistînê ên di navbera Deryaya Navîn û Çemê
Yordanê dixwaze.



https://ku.wikipedia.org/wiki/H%C3%AAk

Hêk toximê hin cureyên ajalên mêk e. Nêzikî hemû cureyên balindeyan û cureyên
masîyan û ajalên xizinde hêkan dikin. Ajalên mêk yên guhandar jî hêkan çê dikin
lê hêk di hundur da dol digire. Ev hêkên di hundur da ra dibêjin bizir. Wextê ku
masî an mirîşk dimirin hêkên ku di zik da dimênî jî wek bizir tên hesibandin.

Hêk tên kelandin an di rûn de diqilijînîn û pê ra dibêjin qeyxane. Hêk dikevin
hêvîr û gellek tiştên din. Hêkên ku mêst û sîran lêdikinî re jî dibêjin cilbir.
Şoreka Kurdan heye dibêjin Ku nabû qeyxane yê bibe cilbir.

Peyv hêk wek peyva pehlewî xayag a. Peyva îngilîzî egg ji peyva norsan (Germenên
Bakur) eggja hatîye û bi îhtîmaleka mezin ev hemû peyvan ji peyvekê tên.

Peyv zerik di pehlewî de zardag; peyv spîk jî spedag e. Bi îhtîmal Qeyxane jî
peyv xayag tê û ew peyva wek kaygana derbasa tirkî jî bûye.

Ez bi nivîsandina te gelek gewzxweş bûm. Bi rastî diyar e ku kurdiya te û
zimannasiya te fizûn baş e. Ez jî li mirovinên wek te digerim



https://ku.wikipedia.org/wiki/Gen

Gen, meneke ku bi rakendî dihê hildan û organîzmeke ku dijî ye. Hemû jîndî û
heyîn xwediyê genê ne. Gen, zanîna jînda (mirov, ajal, û hwd) hemûyên jiyanî di
xwe de dihawêne. Şaneyek, wê çawa ava bê, zanîna wê di genê de bi genê re heye.
Pêşketinên di mirov de, êş û elemên ku rûdidin û hwd hemû jî wateyeke wan ya
bijîndayî ya bi mirov re heye. Di çerçova heyîn û hebûna jînda karina xwe bixwe
afirandinê, temenê wê bihîmî gen diafêne. Ev, weke afirandineke genetîkî jî tê
ser ziman. Kifşkirina wê, weke kifşa sadsale me ya bi şoraşî jî dihê dîtin.
Xwandina wê, weke "xwandina jiyanê" jî tê ser zinan. Di çerçova başkirinê de ku
jê re genoterapî jî tê gotin, bi genan başkirin pêş dikeve. Ji Gregor Mendel
haya ku tê James D. Watson û Francis Crick û hwd, dem bi dem pirr demên pêşveçûn
û pêşketinê dijî. Di roja me de bi wê awayê hê pêşketina xwe dijî û hê
bipêşketîtir pêş dikeve. Di roja me de bi pêşketinên di vê demê de ev qad, weke
qadaka pêşasaziyê pêşketina wê di domê.



https://ku.wikipedia.org/wiki/Friedrich_Wilhelm_Nietzsche

Friedrich Wilhelm Nietzsche (z. 15ê çiriya pêşîn a 1844, li Röcken, Prûsya - m.
25ê tebaxa 1900, li Weimar, Împeratoriya Almanî), helbestvan û fîlozof û
fîlologekî klasîk ê alman bû.

Nietzsche di 15'ê kewçêra 1844'an de tê dinê, di sala 1849'an de bavê wî jiyana
xwe ji dest dide, li ber destê dê, xwişk û xaltiya xwe mezin dibe. Nietzsche ku
dibêjin fikra wî ya li ser jinan di vê demê de kemiliye, di van salan de jêre
gotine "keşeyê biçûk" û di 25 saliya xwe de bûye profesorê fîlolojiyê. Friedrich
Nietzsche ku li ser felsefeyê kûr dibe, ji malûlî malnişîn dibe û bi temamî xwe
dide nivîsandinê.

Ew bi taybetî di salên xwe yên dawî û piştî mirinê navdar dibe; piştî jiyana 11
salên wekî jiyaneke nebatî di 25'ê gelawêja 1900'î de jiyana xwe ji dest dide.
Friedrich Nietzsche bi peyva "Xwedê mir" mirov kişandine nav fikirînê, peyva
mirovê raser derxistiye pêş. Nietzsche ku heta niha di gelek anketan de di nav
mirovên herî biaqil ên dinyayê de di nav rêzên pêşîn de cih girtiye, ji bo
pirtûka xwe nirxandina, "berhema herî kûr" kiribû. Fîlosofiya wî kartêkirineke
mezin li şêweyê ramana sedsaliya 20'an kir. Bi boçûnên xwe ên felsefî aspektên
felsefa Existenz, ango heyînê vala derxistin.

Mixabin naziyan felsefa Nietzsche bo berjewendiyên xwe bi kar anîn û
polîtîzekirin, lê rexneyên wî ên zelal li dijî nijadperestiyê, anti-semîtîzmê û
biyologiyê bi zanebûn bêguhdan kirin û binax kirin. Nivîsên Nietzsche
kartêkirineke mezin li gelek nivîskar û torevaên elmanî ên moderin kiriye mîna
Rainer Maria Rilke, Robert Musil, Hermann Broch, Stefan Zweig, Thomas Mann,
Hermann Hesse, Karl Kraus û Gottfried Benn, herweha li tore û felsefeya
ferensiyan kir û bi taybetî li Michel Foucault û Jacques Derrida kir. Felsefa
Nitsche li ser rastî û derewan, xêr û şer, reş û spî, di çarçewa sincê de,
belavbû û bi taybetî di pirtûka wî de Also sprach Zarathustra (Zerdeşt werr go)
de. Di Psychologiyê de jî bandora Nietzsche li Sigmund Freud, Ludwig Klages û
Carl Gustav Jung bû. Li hember wê jî pir ramiyar û zane li dijî Nitsche û
behweriyên wî hebûn mîna Karl Jaspers, Martin Heidegger, Martin Buber, Paul
Tillich, Albert Camus û Jean-Paul Sartre. Wan di nivîsên xwe de, rexneyên tund
li Nitsche girtine. Nitsche, di cîhana navnetewî de, wek fîlosofekî hatiye
naskirin, lê wek helbestvan, kêm li derveyî Elmaniya behsa wî bûye. Hêjayî
peyivê ye jî, ko helbestên wî pirr bi raman û bi giyan ve girêdayî ne.

Pirtûka wî ya Also sprach Zarathustra, di pûşpera 2007an ji aliyê Muhammed Înal
ve hate wergerandin û ji Weşanên Hîvda bi navê Zerdeşt wisa ferman kir bi kurdî
derket.



https://ku.wikipedia.org/wiki/Frans%C3%AE

Zimanê fransî zimanekî ji malbata zimanên hind û ewropî ji şitlê zimanên romanî
ye. Ew wek zimanê zikmakî ji aliyê 77 milyon kes, bi yên wek zimanê duyem û bi
tevahî 130 milyon kesan ve tê axaftin.

Di dema Împeratoriya Romayî de zimanê kesên feqîr û biyaniyên bi taybetî yê
galiyên keltan bû. Di dema Julius Caesar de li xakên îroj Fransa li ser kelt
hebûn. Kengê Julius Caesar Galya dagir kir ew zimanên wê derê ketine bin bandora
latînî. Paş Koça Qoman re frank, gelekî german Fransa nav ji girtî bû, li şûna
xwe ya îroj bicih bûn û fransî êdî li Fransayê belav bû.

Bi zaravên zimanê fransî re "Lang d'oil" tê gotin. Belgên pêşîn ên zimanê fransî
yên ku hatine nivîsandin "Sondên Strasburgê" ne. Ev di sala 842'an de hem bi
fransiya kevn û hem jî bi almaniya kevn hatine nivîsandin.

Ji sala 1000'î de Parîs bû navenda siyasî û çandî. Dema William I (Williamê
Yekê) bû keyê înglîzan zimanê înglîzî 200 salan di bin bandûra fransiya normanî
de ma. Di wê demê de fransî bû zimanê qesra înglîzan.

Di sala 1634'an de Kardinal Richelieu "Académie Française" (anku, Akademiya
Fransî) ava kir. Armancên wê hêsankirin û paqijkirina zimanê fransî bû. Ji
sedsala 17'an wê de lingua franca zimanê fransî bû zimanê qesrên Ewropayê, berê
li navenda Ewropayê, ji sedsalên 18-19'an şûnde jî li rojhelata Ewropayê jî.

Fransî zimanê fermî yê Yekîtiya Ewropayê, Yekîtiya Afrîkayê, Saziya Komarên
Amerîkî û Neteweyên Yekbûyî ye.



https://ku.wikipedia.org/wiki/Farsiya_nav%C3%AEn

Farsiya navîn an jî Sasanî (bi farisî: پارسی میانه‎, lat. Parsi-ye miyane)
zimanek ji zimanên kevin yên îranî ye. Ji aliyê dîrokî ve, ev ziman ji sedsala
sêyê ya berî zayînê heta sedsala heftê ya piştî zayînê li Îranê li kar bûye.
Zimanê berî vî zimanî bi navê farsiya kevnar û zimanê piştî vî zimanî jî bi navê
farsiya derî anko farsiya nû dihêt niyasîn.

Du qonaxên diyar di dîroka farisiya navîn da berçav in: Farisî ya Eşkaniyan
(248ê Berî Îsayî– 224ê Piştî Îsayî) û farisî ya Sasaniyan (224–651 Piştî Îsayî).
Farisiya navîn tevî zimanên kevinên dî yên Îranî yên wekî suxdî, xwarezmî û
osetî li kar bûye. Farisî ya navîn ya ko li dema emperatorî ya Sasaniyan li kar
bûye bi navê pehlevî navdar e. Carina ji vî zimanî ra farisiya navîn jî dihêt
gotin. Lê bi her awayî bit, havilî û wekheviya vî zimanî digel zimanê kurdî,
nemaze kurmanciyê gelek ji haviliya wê bi farisî ya evro ra zêdetir e. Ev ziman
zimanê fermî yê Sasaniyan bûye.



https://ku.wikipedia.org/wiki/Ejdehay%C3%AA_Komodoy%C3%AA

Ejdehayê Komodoyê an pezmijoka Komodoyê (Varanus komodoensis), cureyekî
pezmijokên girseyî ne ku xweciyê girava Komodoyê li Indonziyayê. Ejdehayê
Komodoyê, bi rastî ew qirtîşê girs û mestir li ser rûyê erdê di nav cins û
cureyên binekoma Lacertilia ne.

Ejdehayê Komodoyê li giravên Komodo, Rînka, Flores, Gilî Motang û Pader li
Îndonziyayê dijî. Ejdehayê Komodoyê, li derên ziwa û ger hezdike bijî,lê li
daristanên şil û tropîkî tê dîtin.

Girêza ejdehayê Komodoyê, tijî dirm û mîkrobên baktîriya ku jehrebûnê dighîne
canewerên ku wek xwarinên vî pezmijokî goştxwer.

Ejdehayê Komodoyê dikanê meymûn, berazê kûvî, bizin, pez, gamêş, hesp, ask,
guhandarên biçûktir, kêzan, apapik, balinde, hêkên balindeyan, xijendeyên
biçûktir bixwe û ta candekên lawir tevî ajalên miriyên jî dixwe wek gamêş.
Ejdehaya Komodoyê candek û laşê miriyên mirovan jî dixwe ku bi riya kulandinê
goristanan.

Ejdehayên Komodoyê têkiliya zayendî di nav mehên Gulan û Gelawêjê dikin û hêk
kirin di meha Îlonê da bibe.



https://ku.wikipedia.org/wiki/Dada_pardar%C3%AE

Pardar an "şirket", dada wê bi navê dada pardarî tê ziman. Gotina pardar,
bevbeşbûnekê têne ziman. Minaq, ku di karekî pardarî de bi senedî ku çend bi hev
re bin û an jî bi hev re kar dikin, wê têne ser ziman. Di roja me de, bi pergale
kapitalizmê re, pardar û an şirket, pir derketina li holê. Hemû karê jîyanê ket
destê wan de. Pardar, bixwe jî, dibina dubeş, Pardarên dewlwtê û yên teybet.
Pardarên Teybet di roja me de, yên ku herî zêde bûna û derketina pêş în. ev jî,
bi pergale teybetkirinê û an ya libaralizmê, tên ziman. Pardarên teybet jî û yên
dewletî jî, hemû hem di nava wan de û hem jî li der wan, dada wan ya rêveçûnê ya
ku li gor wê bimeşîn hene. Dada pardar, di roja me de, bûya du beş, beşek, di
qada navnetewî de tê ziman. ev beş, weke beşa ser hemûyan re ku hemû pardar li
gor wê bi rê ve biçin û kar bikin a. Lê di nava wan de jî, dada wan bixwe heya.
hem dada nava pardaran û hem ya dewletan li gorî wê dada pardarî ya teybet ya
sereke û navnetewî tê rastkirin.



https://ku.wikipedia.org/wiki/D%C3%AArika_Hemko

Dêrika Hemko an jî Dêrik (bi erebî navê wê al-Malikiyah lê kirin) bajar û
navçeyeke Hesîçêyê ye û dikevê 90 km rojhilatî Qamişloyê. Li devera bakur
rojhelatê Sûriyê li navbera Çiyayê Cudî û Qereçoxê nêzîk Ava Mezin (Dîcle) li
deşta Hesinan tê binavkirin.

Bi navê Dêrika Hemko ji kevn de li serdemê Fransa weko qeza hate binav kirin bi
navê qeza Dicle û ji hingî were her mezintir dibe û berfireh dibe. Xelkê wê
nêzîk 20 hezar kesî ne. Navê wê ji navê dêreka filehan hatiye ko wî serdemî ber
Dêrek tenê tê de bû, hemû petrola Sûriyê her ji vî bajarî tê û genim û pambû jî.

Bajarê Dêrika Hemko bajarekî rojavayê Kurdistanê ye. Ev bajar nû ye, lê li ser
zemîneke dîrokî hatiye ava kirin. Bajarê Dêrika rengîn nêzîkê Ava Mezin e ku jê
re dibêjin çemê Dîcle. Ev bajar li dora 100 km dikeve rojhilatê bajarê Qamîşlo.
Li aliyê rojhilatê Zaxo, li rojava Tirbê Spî, li bakûr Tilkoser û ji aliyê başûr
ve Cizîra Botan, dibin tixûbê devera bajarê Dêrika Hemko. Bajarê Dêrikê bi xwe
li ser deşta Hesinan hatiye avakirin. Li serdema kevin (dema frensiyan) ji
Dêrika Hemko re digotin navçeya Dîcleyê.

Navê Dêrikê ji dêra filehan ya kevin tê. Ji %95 ji herêma Dêrikê deşt e, tenê
çiyayê Qereçox heye û bilindbûna xwe ji deryayê li dora hezar metre ye. Li ser
deşta herêma Dêrikê genim, ceh, nîsk, pambû, nok dihêne çandin. Li ser dema
kevin pir rezê tirî jî hebûn lê îro kêm in. Werzê zebeşan jî li herêma Dêrikê
berhemekî sereke ye.

Li herêma Dêrikê zivistanên xwe bi baran, sar û germ in. Li havînan germ e. Lê
ji aliyeke din ve mirov dikare bibêje çar demsal li vê herêmê jiyan dikin.

Li gorî serhijmara sala 1940î hejmara xelkê rojava 300.000 e. Li gorî sala
1960'an ev hejmar bûye 600.000 û li gorî sala 1970'an ev hejmar bûye 900.000. Lê
îro ev hejmar ji sê milyonan zêdetir e. Herêma Dêrika Hemko jî, hejmara xwe li
dora 300.000 kes in. Bajarokê girêdayî Dêrikê jî ev in: Çelexe (Çilaxa), Girkê
Legê û Tilkoçer.

Herêma Dêrikê ji %95 deşt e. Tenê çiyayê Qereçox heye û bilindbûna xwe ji
deryayê li dora 1.000 metre ye. Çemê Ava Mezin (Dîcle) li ber kenarê Dêrikê ye.
Lê pênc bendav li devera Dêrikê hene, ew jî, ev in: bendava Girêvira, bendava
Çelexe, bendava Borzê, bendava Şêbanê û bendava Başotê.

Li herêma Dêrikê petrol û gaz pir e. Gelek kaniyên petrol û gazê li vê herêmê
hene. %75 ji petrola dewleta Sûriyê ji herêma Dêrikê derdikeve. Deverên petrol
lê heyin ev in: Qereçox, Girkendal, Giresor, Banê Şikeftê, Hemze Beg, Besta Sûs,
Tepkê, Xaneserê, Sêmalke, Girzîro, Girkêdijwêr, Erûl, Quldûman, Tilxenzîr,
Kelhê, Girkê Hêwil, Siwêdî, Giresorê Feqe, Şêro, Rimêlê, Mirca, Rimêla Şêx,
Girkendal hwd., gelek deverên din hene ku min nenivisî, kaniyên petrolê ne.

Li çolên herêma Dêrikê giyanewerên kovî hene û ev giyanewer pir caran li dora
gundan peyda dibin. Wekî keftar, gur, rovî, kîvroşk û pir caran xelk diçin ser
çemê avamezin ji bo girtina masiyan.

Li herêma Dêrikê xwarinê sereke ev in: penîr, sîrik, jajî, mehîr, kutilk,
şamborek, qelî, şorbenîsk û xwarinên ji savar û nokan dihêne çêkirin.

Li ser dema kevin cilên jinan bi awayekî giştî kiras û xiftan bûn. Lê kincên
dêmaniyan û yên koçeretan ne wek hev bûn. Her navê xwe kiras û xiftan bûn. Zelam
jî kiras û egel li xwe dikirin.

Dîroka bajêr û ya deverên bajarê Dêrikê parsek ji dîroka rojavayê Kurdistanê ye.
Ev bajar li ser zemîneke kevin hatiye avakirin. Li devera Qereçox gundek dîrokî
heye û dîroka xwe ji hezar salî pirtir e.Dîsa pira Romê ji şekir xaçê ye.
Şikefteke kevin heye jê re dibêjin şikefta Zembîlfiroş. Ev hemû ji me re nîşan
dikin ku dîrokeke kevin li ser vê zêmînê jiyan kiriye.

Lê ji aliyê dîroka nêzîk ve rojavayê kurdistanê heta demekê di bin
desthilatdariya Osmaniyan de ma. Piştî wan ji sala 1921'an heta sala 1946'an
dewleta Fransa bû dagirkerê vî welatî û hindek wargehên leşkerî li bajarê Dêrikê
ava kirin. Lê Fransa li sala 1946'an de vekişîn û hikûmeteke girêdayî xwe kirin
desthilatdar.

Di sala 1952'an derba leşkerî ji aliyê Eqîd Edîp Şîşiklî ve pêkhat. Ji vê derbê
şûnde, pêlên şovenîst li dijî kurdan rabûn.di sala 1962'an pirojeyên li dijî
kurdên rojava û bi taybetî li herêma Cizîrê hatin destpêkirin. Wek proja kemera
erebî ku ji aliyê mulazim Mihemed Talib Hîlal ve hatibû amade kirin. Ya ku
kurdan ji warên wan dûr bikin û ereban bînin cihê wan.

Êdî îdeolojî, felsefe û siyaseta Baasiyan bi şêwazeke pratîk û li ber çav kete
êrîşeke berfireh li dijî kurdên rojava. Bêguman herêma Dêrika Hemko armanca van
êrîşan bû. Erdên pir malbatên Dêrikê ji wan stendin û hikumeta Sûriyê ew erd
dane erebên Mexmurî ku ji derve anîbun û li gundên vê herêmê bicîh kiribûn. Pir
malbat ji vê herêmê rakirin û birin nava ereban.Hejmareke zêde ji xelkên Dêrikê
bênasname hiştin. Nave piraniya gundên Dêrikê kirin erebî. Anko xwedanê vê axê
kirin biyan. Lê dîrok û pisporê mezin Bazîl Nikîtîn dibêje: “ji berê ve ye beşek
mezin ji kurdan li beravê jiyan dikin li herêma Cizîrê” Ako berî zayinê û heta
niha kurd li ser vê axê jiyan dikin û xwedanê sereke yê vê axê kurd in.

Li herêma bajarê Dêrika Hemko hindek şûnwar hene û ev şûnwar neynika dîroka
zemîna vî bajarî ne. Wekî gundê Hemoker (li devera Qereçox), Dêra Kevin, şikefta
Zembîlfiroş, pira Romê li gundê Şekirxaçê, pira Bafê ser Ava Mezin, kaniya
Eskerî (ev kanî çika ye) û Sekena Eskerî.

Piraniya civaka vir misilman in û kurd in. Ereb, fileh û cihû jî hene. Lê îro
cihû li herêmê nemane. Fileh jî van salên dawî berê xwe dane welatên Ewrûpa. Li
gorî serdema kevin, beşek kêm ji filehan li herêma Dêrikê mane.

Lê êlîtî li deverên Dêrikê nemaye.ev pergal û peywendî di nava civaka îro de
hunda bûye. Heta piraniya gencên îro navên êlê xwe nizanin, lê dîsa jî êlên
heyin ev in: Hesinan, Herûna, Koçer, Torî, Abasî û Omerke.

Li herêmê Dêrikê pîşesazî nîne. Dîwarê bazirganî de jî kême. Bazirganiya heyî
asta xwe piçûk û tenê bi çandinî û giyaneweran bi sînor e.

Di hemû dezgeh û saziyên hikûmî de zimanê fermî yê dewletê erebî ye. Lê di
jiyanê de û li bazarê zaravayê kurmancî serdest e û kesek bi zimanê erebî
naxive.

Li bajarên Dêrikê sê riyên sereke hene ku çûn û hatina bajêr ya ji derve û
hundir bi hevre girêdide. Ev jî ev in: ji Dêrikê heta Qamîşlo, ji Dêrikê heta
Îndîwer, ji Dêrikê heta Zihêriyê.

Jiyana xelkên herêma Dêrikê li ser çandî û xwedîkirina giyanewerane. Lê piraniya
gêncên vê deverê berê xwe didin bajarên ereban û di karên herî zehmet de kar
dikin. Piraniya salê ev genc li bajarên wekî Şam, Heleb, Himis, Laziqiyê û
bajarên din dimînin. Hindek malbat jî, li bajarokê Nebek, Yebrût, Esalilwer û
hwd., li ber bîstan û kargehên mirîşkane.

Gundê Êndîwer ku li ber avamezin e, ji hemû deverên din yê Dêrikê cûda ye. Ji
ber ku gund xwedî sirûşteke xweş û cane. Li heyva insanê nêzîkê sed hezar kurd
berê xwe didin vî gundî ji bo seyranê.

Mihemed Teyyîb Tahir (hunermend), Silo Koro (dengbêj), Evdilezîzê Mihê
(Dengbêj), Mele Xelîl (dengbêj), Dehamê Mîro (siyasetvan),Şehîd Azad Dêrikî
(siyasetvan), Seîdê Mele Xelîl (dengbêj).



https://ku.wikipedia.org/wiki/Bazarcix

Navê wê yê di dema osmaniyan de Aladînek e. Navê wê yê herî kevn jî Baxnû
ye[çavkanî pêwîst e]. Dîroka wê gelek kevn e. Bermahiyên b.z. 3.500-4.000î
hatine dîtin. Di dema Osmaniyan de di sala 1870an de digel bajarê Gurgumê bi
Helebê ve hatiye girêdan. Ji ber ku kurdên herêmê her dem li dijî dewletê serî
hildidan, osmaniyan gelek caran ferman radikir ser herêmê. Gundên eşîra kurd
Sînemilî yên li ber Deryaya Spî gelek zilm ji aliyê osmaniyan ve dîtine. Her
wisa herêma Bazarcixê jî.

Qereyilan ê ku tirk wî wekî lehengê xwe nîşan didin jî ji Bazarcixê ye. Mele
Mihemed (Karayilan) ji mezra Kurd Elîf a Bazarcixê ye û di sala 1888an de ji
dayik bûye. Kazim Karabekîr (Ataturk ew ji holê rakiriye, generalekî navdar ê wê
demê ye) soz dide Mele Mihemed da piştî derxistina frensiyan dê mafê kurdan bêne
dan û gundên kurdan ên li perê Deryaya Spî û Gurgumê bike bin fermandariya Mele
Mihemed. Qereyilan ango Mele Mihemed bi vî awayî dest bi şerê frensiyan dike û
li Dîlokê navdar dibe. Mixabin wekî her carî tirk dîsa Kurdan dixapînin.

Serhildanên Kurdên Deryaya Spî û yên eşîrên herêmê gelek in. Serhildana Bozan
Beg ku di 1918'an de dest pê kir, gelek navdar e. Lê belê dîroknasên kurdan li
ser serhildanên herêmê û kurdên Deryaya Spî zêde xebat nekirine.

Koma Markaze siftiyan Bugan in: Bugan ji ber ve 2600 salan li dora bajarê Ruha
da hatine li ser çiyayê Engizekê. Ji çavkaniyên Asuran diyar dibe ku Bugan di
sala 549 berî zayînê de, lı deme Medan belakırrına ji ber desten Pers û Asuran,
hatın ravtin ber leşkere Asuriyen.

Pişte mamostaye M. Salim Sapkıran: navdane Quwatan ji bo Bugan, li ser binîvise
Anabasisa Ksenofon hatine dîtin[çavkanî pêwîst e].

Li sal dirêjî hatin Bugan nev bere işxaftan cih girtin. Li ber ve 180 sal hatin
Bugan nêzîke 3 km rohatina Markaz e û diyar e Mamiş çê kirin. Nave Diyar e
mamişe sıfti Kuwatan a. Kuwatan navê xwe ji Mamê Kiran da hilgirtiye. Lı deme
Cumhûriyet poşnave Mamê Kiran Sapkiran bûye.

Ji ber nivîsa romî an gelê markazî an ji beri zayînê li sal 54an da gele
Corduene na bun. Piste barkirine Bugan 500 sal derbasî bûne.



https://ku.wikipedia.org/wiki/BMW

BMW (Bayerische Motoren Werke AG - Fabrîkên Motorê yên Bayernê PH/Pardarîya
Hevpişk) fîrmayeke alman e ku hilberîna otomobîl, motor, motorçerxe û duçerxeyan
dike.

BMW herwiha xwediyê fîrmayên Mini û Rolls-Royceê ye. Zêdetirî 100 hezar kes di
van fîrmayan de dixebitin. Ciroya sala 2007'ê 56,018 milyar € ye. BI markaya
BMWê heman salê hilberîna 1.302.774 otomobîlê, bi giştî jî 1.541.503 otomobîlê
hatiye kirin. Dîsa heman salê hilberîna 103.396 motorçerxeyê hatiye kirin.
Zimanê fermî yê fîrmayê îngilîzî û bengewazî jî 'sheer driving pleasure' (kêfa
ajotinê ya rastîn) e.

Fîrma sala 1913'yê ji aliyê Karl Friedrich Rapp li Münchenê hatiye damezirandin.
Dalên pêşîn tenê hilberîna motorên balafiran hatiye kirin, sala 1928'ê bi
kirrîna Fahrzeugtechnik Eisenach A.G.yê ve dest bi çêkirina otomobîlan jî
kirine. Sala 1929'ê bi otomobîla 3/15 PSyê derketine bazarê.

Di şerê cîhanê yê duyem de fabrîkên wê hatine rûxandin, heya sala 1948'ê ku
motorçerxeyên erzan çêbikin, li ser karê hilberîna alavên pêjgeh û baxçevaniyê
rawestiyane. Di salên 1960'î de di bazarê de ji xwe re cih çêkirine.

Ji ber ku berê hilberîna motorên firokeyan dikirin, amblema fîrmayê de şîn rengê
esmanê, spî jî baskên firokeyê temsîl dikin. Herwiha ev reng ên Bayernê ne jî.
Ango di ala federedewleta Bayernê de spî û şîn hebe.



https://ku.wikipedia.org/wiki/Art%C3%AA%C5%9F

Artêş, sipa ji hêzên çekdarî yên dewlet an gelekê re tê gotin. Di heman demê de
ji bo hêza çekdarî ya herî mezin jî tê bikaranîn. Ji wê biçûktir, parartêş e.

Di serdema 20. de çekên kîmyayî, atomî û biyolojîk hatin îcad kirin. Giraniya
şer ket ser teknîka çekan. Mirovahiyê du şerên cîhanî kirin. Bi dehmilyonan kes
mirin. Tevkujî, komkujî û nîjadkujî bûn. Hejmara eskeran hatin kêmkirin, ji dêl
wan ve teknîka çekan bû girîng.

Li welatên parzemîna Amerîkayê, Tirkiye, rojhilata navîn û Afrîkayê artêşan dest
danîn ser xwermendê jî. Li gelek welatan cûntayên leşkerî hatin ser
desthilatiyê. Gelê xwe kirin bin desthilatiya xwe. Herwiha dest avêtin aborî,
çand û hunerê jî. Bi sedhezaran hevwelatiyên xwe kuştin, êşkence kirin. Cûnta
hêj jî bidawî nebûne.

Artêş ji 4 heya 6 parartêşan pêk tê. Ji aliyê orgeneralan ve tê birêvebirin.
Artêşên nûjen ji sê beşan pêk tê: Hêzên bejayî, hêzên esmanî û hêzên deryayî.
Herwiha hêzên sîxurî, hêzên teknîkî, hêzên tenduristiyê, jandarmê ûêd jî hene û
girêdayî serfermandariyê ne.

Li hin welatan artêş wekî "artêşa neteweyî, artêşa gel, artêşa sor, artêşa
azadiyê hwd" jî tên binavkirin.

Pirraniya welatan bi hêzên çekdarî yên neteweyî, hêzên gerîllayî azad bûbin jî,
bêjeya artêşê pirranî ji bo artêşên dewletan tê bikaranîn. ARGK, HPG artêşên
gerîllayî ne. Artêşa Sor ji awayê gerîllayî derbasê artêşa bipergal û fermî
bûye.



https://ku.wikipedia.org/wiki/Anton_%C3%87exov

Anton Pavlovîç Çexov (bi rûsî: Анто́н Па́влович Че́хов, Anton Pavlovich
Chekhov), 29'ê çileya paşîn a 1860'î li Taganrogê (Împeratoriya Rûsî) - 15'ê
tîrmeha 1904'an li Badenweilerê (Împeratoriya Almanî), bijîşk, şanonivîs û
çîroknivîsekî rûs e.

Ta niha gelek çîrokên wî bi kurdî jî derketine. Yek jê Keşîşê Reş e ku Hisên
Mihemed (Husein Muhammed) wergerandiye kurdî.

Herweha nexweşiya Çêxov ji nû ve lê diazire û piştî mehekê bi hevalbenda xwe ya
Olgayê re diçe Ewrûpayê. Li ser merzê Swîsrê û Almanyayê, li bajarê Badenweîlerê
bi cî dibe. Di çend rojên pêşîn de, rewşa nexweşiya wî parîkî ber bi başiyê
diçe. Lê di 29ê hezîrana sala l904 de nexweşiya wî dîsa ji nişka ve lê diazire û
di 2 yê tîrmeha 1904 de serê xwe datîne. Cendekê Çêxov, li Moskvayê di goristana
Novo-Dîvîçiyê de tê binaxkirin.

Bonderw Yûrî Bondirêv nivîsarên Çêxov weha dide nasîn: «Em ji namên Çêxov
dizanin ku di dema xwe ya dawî de wî dixwest romanekî binivisîne. Dest bi
nivisandina romanekî kir û paşê dev jê berda. Nivisandina çirokan domand. Çi
kurteçirok û çi çirokên wî yên dirêj hertim ji tevleheviya jiyanê û ji romanên
mezin dagirtî ne. Û di warê giranbahayiya xwe de, ez dikarim bibêjim ku ew
bergenî romanan in.» Çêxov î niviskarê mezin; gundî, xulam, pir, zarok, jin,
bûk, keç û xortên berzewac, malmezin û'hwd.. ji çirokên xwe re kirine mijar û
herweha ji her babetî nexşên civatê re bûye xwedî rexne. Ev beriya sed salekê ye
ku Çêxov ev çirokên xwe nivisîne, lê meriv bi rihetî di roja îroyîn de li her
aliyê jiyanê rastî wan tîpan tê. Bi her çîrokek wî, bi kêmanî nexşê tîpekê tê
ber çavê meriv. Çirokên Çêxov wek neynikekê ye. Meriv dikare gelek aliyên xwe û
civata îroyîn tê de bibîne. Çêxov di bîst salên niviskariya xwe de, ji bilî
nêzîkî deh tiyatroyan, zêdeyî heft sed çirokên kurt û dirêj nivisiye. Ji bo
ciwanekî ku biryara niviskariyê dabe, Çêxov van amojgariyan lê dike. «Binivisin,
heta ku ji dest we tê pir binivisin. Tiştên hûn binivisin ku hemî ne baş bin jî,
xem nake. Her ku biçe ew ê baştir bibe. Xortaniya xwe û zîrekiya serê xwe li
avarê ne buhurînin... Binêrin, ku serê pênûsa we tûj, lê ferhenga we teng be, wê
çaxê divê hûn bêje û metelokên nû hîn bibin. Ji bo vê yekê jî divê hûn hertim
binivisin... Jiyana min, fikra min û tiştên ku di serê min de hatine, divê di
çîrokên min de xwe bidin xuyakirin... Kurteçîrok, divê kwîr û dagirtîbe.»



https://ku.wikipedia.org/wiki/Alkan

Alkan di kîmyaya organîk da bestinên karbonê ne ko tenê ji du hîman anko
elementên Karbon û Hîdrojenê pêkhatine (anko hîdrokarbon in), bi awayekî ko her
Karbonek bi bestekeka ket ve bi hîdrojenkê ra hatiye bestin (anko bestinên
têrkirî ne) bê ko çi bazin an xirik (sîkil) têda hebin. Navê dî yê alkanan
parafîn e. Alkan bestinên kîmyayî yên ji teherê rêzikên hevsan in, anko her
endamek ji vê rêzikê bi bariste an masseka atomî ya rêjeyî anko nisbî ya neguhêr
ya 14ê ji endamên dî cida ye.

Destekeka alkîl destekeka erkanî an zincîreka aliyanî ye ko wekî alaknê tenê ji
karbon û hîdrojenên ko bi bestekên tek ve bi hevra hatine bestin pêkdihêt (jibo
mînak mêtîl an desteka êtîl).

Hîdrokarbonên têrkirî dikarin hêlanî anko lînear bin ko nijar anko struktereka
wekî maran heye, an dikarin tadar bin ko hestîbenda karbonî ya wan dibit du an
çend ta, an jî dikarin bazineyî anko sîklîk bin ko têda du serên hestîbenda
karbonî bihevra digehin û bazinekê pêkdiînin. Li goreyê pênaseya IUPACê, d
teherên berahiyê alakn in û tehera sêyê bazinalkan anko sîkloalakan. Bi gotineka
dî, li goreyê hebûn an nebîna nijarên bazineyî, hîdrokarbonên têrkirî dibin du
destekên alkan û bazinalkan. Lê bi awayekê teknîkî, bazinalkan ne alkan in.
Lewma hindek dibêjin bazinalkanan "alkanên bazineyî" û dibêjin alkanên dî bi xwe
jî "alkanên nebazineyî". Hîdrokarbonên têrkirî dikarin digel her bestineka
hêlanî, tadar an bazineyî (anko çendbazineyî, polîsîklîk) bestinekê çêbikin û
her alkan bimînin bi mercekî ko nebazineyî bimînin.

Sadetirîn alkana mumkin mêtan e (CH4). Çi sînor jibo bihevra bestina karbonan
nîne madem bestin bestineka têrkirî a nebazineyî û hîdrokarbon bit. çevrî anko
oil ên têrkirî û şema anko waks mînakên alkanên wesa ne ko hijmara karbonan di
hestîbenda karboniya wan da ji 10an zêdetir e.

Alkan bestinên gelek karvdêr anko rîektîv nînin û ji aliyê jînewerzanistî ve
gelek kêmçeleng anko kêmektîv in.

Du tonên alkanan hene: Tonê yekemîn ya n-alkan ya îso-alkan (carna jî şonê
îso-alkan neo-alkan jî) ye. Direfşê wan her caran CnH2n+2 e. Tonekî din jî heye,
ew alkanan gilokî ne. Navî wan sîkloalkan nin.

Eger bestin bi pir atomên C, yanî atomên karbonê, hebin, îsomêrên alkanan
çêdibin. Ji çar atomên karbonê û pirtir îsomêr çêdibin, yanî ji Bûtan û jor da.

Li cem Bûtan du şeklên xwe bi bes direfşekê (C4H10) çêdibin. Her hejmarê atomên
karbonê radibin, hejmara îsomêrên alkanekî jî radibin, lê pir îsomêr bes di
laboran û ne di xwezayê da tên çêkirin.

Şeklê sîkloalkanan gilokî ne. Direfşê her sîkloalkanekî CnH2n e. Ji ber ko
sîkloalkan gilokî ne xalên helînên û xalên kelînên wan ji xalên alkanên tevayî
mezintirin.

Her alkanek navekî xwe heye, ew nav ji International Union of Pure and Applied
Chemistry (IUPAC) tên gotin.

Her navekî alkanekî bi -an xelasdibe, pêş wê navî hejmarê yewnanî tê gotin yê
dibêje, çend atomên karbon hene. Ev qanûna bes ne ji çar alkanên pêşî ne. Navên
wan Mêtan, Êtan, Propan und Bûtan nin. Navên hejmarên yewnanî li vir netên
bikaranîn ji ber ku dîrokê wan.

Alkan di erdê me û di exterên din yê pergala rojê da hene, lê bes nêzîkî alkanên
yekemîn heta sedemîn. Li ser berçîs (0,1% M., 0,0002% Ê.), keywan (0,2 % M.,
0,0005 % Ê.), ûranûs (1,99 % M., 0,00025 % Ê.) û neptûn (1,5 % M., 0,00015 % Ê.)
pir Mêtan û Êtan hene.

Mêtan li ser erdê bes 0,0001 % heye. Alkan di neftê û gazê erdê da ne. Di gazê
erdê da Mêtan û Êtan da heye, hên jî Propan û Bûtan tê da heye (lê bes ne pir
wek Mêtan û Êtan). Di neft da alkanên ron û karbonhîdrojenên din heye. Herdu
berî pir milyon sal çêbûn. Wê demê ajalên mirî yê deryan bi oksîjen di bin erdê
da man û di pir milyon salan da ji ber ku xalên germ û fişarê mezin bûn neft û
gazê erdê. Nîmûne: Gazê erdê bi vê rêaksyonê çêdibe:

Neft ji benzînê ra tê bikaranîn. Propan û Bûtan wek benzînê tên bikaranîn, pir
dîroktor hên bi wan alkanan tên ajotin. Alkan yê 35 atomên karbonan û zêdetir ji
asfalt ra tên bikaranîn. Alkan, yê hên pirtir atomên karbonan radikin, bes ji
perçekirinê ji alkanên çûçiktir ra tên bikaranîn.

Pir baktêr û arşaê Mêtan çêdikin. Ew karbondîoksîd dibin û bi alîkariya hîdrojen
Mêtan û avê çêdikin.



https://ku.wikipedia.org/wiki/Adele

Adele Laurie Blue Adkins (jidayikbûn, 5'ê gulanê 1988 li Tottenham London),
Stranbêj-Gotinbêjekî Îngilîz'e. Wek bi navê Adele tê naskirin. 2006'an de piştî
ji alîyê hevalê Adele bi parvekirina demoya di Myspace de peşniyar ji XL hatibu.
Salek paşve ji Xelatên BRIT "Hilbijartinên Rexnekirin" û BBC "Dengê 2008'an"
Xelat girt. Albuma yekem ya 19 ya Adele bi rexne û pesn bi ser ket. Album di
Keyaniya Yekbûyî'de, bi yek nimre pêşve çû û çar caran platin bidest xist.
Karîyerê Adele li DYA'yê bi qirkirina rekora temaşevanan di sala 2008'an de bi
Albuma Saturday Night Live hilket. Di 2009 Xelatên Grammy de bi Stranbêjên herî
baş ên Nû û Performansa herî baş ya Vokal û Pop a Jinan Xelat girt.

Duyemîn Albuma stûdyo 21 ya Adele di serê 2011'an bi pîyaseyê hat ajotin. Album
baş rexnekir û Albuma derketî bidest xist. Bi vî Albumê Adele şeş xelatên Grammy
bidest xist û bi Beyoncé re wekhev bun. Albuma 21 ya Adele li Îngilistan şanzdeh
caran bi planîtum hate belgekirin. Li DYA'yê ji sala 1985 heta vî demê ji tu
Albuman bi zîrve bidest xist. Ji derketina Album, bi navê "Set Fire to the Rain"
sîyemîn single, li DYA'yê sîyemîn single stranbêj buye û herwiha di van deman de
bi strana xwe di lîsteya sê yek nimre Billboard Hot 100 û Billboard Hot 200 de
di Deman Stranbêjekî yekem buye.

Adele Laurie Blue Adkins 5'ê gulanê 1988 li Tottenham, London Îngilistan hatibu
Dinyayê. Bavê Adele ya Wales dema Adele du salî bu mal terikand. Ji bo vî yekê
Adele tu carî Bavê xwe naborîne. Dema Adele biçûk bu dest bi stran kiribu. Wexta
11 salî bû, bi dayika xwe ya hilberînerê mobîlya û mamosteyê berdar mal birin
başûrê London West Norwood.



https://ku.wikipedia.org/wiki/Abdullah_%C3%96calan

Abdullah Öcalan (bi kurdî: /ɑːbdullɑːh odʒɑːlɑːn/) ("Apo", 4'ê nîsana 1949'an,
li gundê Xelfêtiyê bi navê Amara) siyasetmedarekî kurd e. Öcalan damezrênerê
PKKê bû. Di 15ê Sibata 1999an de Öcalan ji aliyê DYA ve hat teslîm kirinî
dewleta Tirkiyê. Niha li girava Îmrali di nav vederê de girtî ye.

Abdullah Öcalan, di 1949'an de li gundê Amara yê navçeya Riha Xelfetiyê ji dayik
bû ye. Dibistana seretayî li Cîbînê xwend û hê di wê demê de di lîstik, limêj û
parve kirinê de pêşengî dikir. Dibistana navîn li Nizipê dibistana navîn jî li
Enqerê li dibistana navîna Tapu Kadastro qedand. Di 1969'an de li Amedê dest bi
karmendiyê kir. Di karmendiya salekê de têkiliya dewlet û civakê û ya sazî û man
feodal û dewletê ji nêz ve dît. Di 1971ê de vebuhandina xwe deranî Stenbolê û li
wir di ber karmendiyê de xwe amade dikir ku bikeve zanîngehê jî. Heman sal
qeydiya xwe li zanîngeha dadê çê kir û dev ji karmendiyê berda.

Di wan salan de Stenbol di bin bandora bayê 1968'an de bû. Ocalan jî kete bin
bandora vî bayî û Marksîzm - Lenînîzm nas kir. Ew salana weke salên werçerxa
jiyana wî ne û her wiha ew Sosyalîzm, yeksanî û azadî pir nêzîkî xewnayên xwe
yên zarokatiyê dîtin. Ocalan bîryar da bû ku Sosyalîzm û pirsgirêka Kurd li hev
biguncîne. Bi vê armancê bîryar da ku dest bi siyaseta çalak bike û qeydiya xwe
li zanîngeha zanîngên ramyarî ya Enqerê çê kir. Li vê derê xwe di nav
atmosfereke tund a guftugoyan de dît û şeklek da ramanên xwe. Di 30yê adara
1972'an de pêşengên şoreşê Mahir Çayan û hevalên wî li Qizildereyê hatin kuştin
û vê bûyerê şopên kûr di jiyan û ramanên wî de de hiştin. Di 7'ê nîsanê de di
çalakîya şermezar kirina bûyera komkujiyê de hat binçav kirin û şandin girtîgeha
Mamakê. 7 meh di girtîgehê de ma û di wê pêvajoyê de xwe gihand ramana wî ava
kirina rêxistinekê û ji bo vê yekê gav avêt nav pêvajoyeke din a lêgerîn û
lêkolînê. Piştî 1972'an pirsgirêka kurd bi gelek derûdoran re guftugo dike û di
heman demê komela perwerdahiye bilind a demokratîk a Enqerê ava dike. Di heman
demê de ew xebatên xwe yên bîrdoziyî yên ku di nava komekê de dimeşîne, digihîne
gihaneka dawî. Koma di bin pêşengiya Ocalan de di dawîya sala 1975'an de
civînekê li dar dixe û bîryar dide ku li Kurdistanê xebatê bimeşîne.

Di 27'ê mijdara 1978'an de jî Ocalan û hevalên xwe li Amedê li gundê Fîsê yê
Lîceyê careke din li hev kom dibin û bîryara ava kirina Partiya Karkerên
Kurdistanê didin. Xebatên rêxistin kirinê yên Ocalan û Partiya ya wî PKK yên li
Kurdistanê di demeke kin de bala dewleta tirk kişand. Li ser vê şêweya nû ya
Ocalan a li hemberî pirsgirêka kurd ku zikê nerm ê Tirkiyê bû, dewleta tirk
zextên xwe zêde kirin. Dewletê bi awayekî vekirî li hemberî awa Ocalan şer dida
dest pêk kirin û ji ber vê yekê Ocalan di 1979'an de derket derve û çû Libnanê.
Bi vî awayî meşa ku wê 20 salan li rojhilata navîn berdewam bikira, dest pêk
kir. PKKê li Libanaê di 1982'yan de kongra xwe ya duyem pêk anî û bîryara vegera
nava axa welat wergirt. Milîtanên PKKê di bin pêşengiya Öcalan de perwerdehiya
xwe ya îdeolojîk û leşkerî jî qedand kirî bûn. Di encamê de di 15ê tebaxa
1984'an de li Bakurê Kurdistanê şerê çekdarî dest pêk kir. Ji wê gavê û şûn ve
êdî pirsgirêka Kurd bi hemû dijwariya xwe di rojeva cîhanê de ye.

Di encama şerê çekdarî de li ser daxwazên ku ji Tirkiyê tên, ji 1993'an û şûn ve
PKKê 3 caran agirbest danezan kir. Ev gavên ku ji bo çareser kirina pirsgirêka
Kurd hatin avêtin, rastî pênûs û astengiyên derûdorên rentxwir hatî bûn. Di 9'ê
dotmeha 1998'an de di encama hevanîyeke ku bi hevkariya hêzên navnetewî hat
amade kirin, Ocalan neçar ma ku ji Suriyê derkeve. 9ê cotmehê de Ocalan dema
dest bi rêwîtiya ber bi Ewrûpa kir wê wiha bigota: Ez ji niha û şûn ve dixwazim
rola xwe di kanala siyasî de bilîzim. Ocalan dema li Îtalya bû gelek caran
bangên ji bo aştiyê kirin lê belê ji yekîtiya ewrûpa hêviya ku dikir bi dest
nexist. Ocalan di 2yê sibata 1999an de bi zordayîna Yewnanîstanê heta Kenyayê
diçe. Di 15ê sibata heman salê de jî li paytextê Kenya Nayrobiyê li pêşiya
avahiya sefaretxana Yûnanîstanê bi hevanîyeke navnetewî ber bi Tirkiyê ve tê
revandin. Serokê giştî yê PKKê Abdullah Ocalan li girava Îmralî ya li nav derya
Marmarayê bi tenê li serê xwe di girtîgehê de hat bi cîh kirin. Ocalan li
Îmraliyê bi parêznameya xwe ya pêşî de daxwaz kir ku pirsgirêka kurd li ser
bingeha aştiyê were çareser kirin.



https://ku.wikipedia.org/wiki/%C5%9Eerefxan%C3%AA_Bedl%C3%AEs%C3%AE

Şerefxanê Bedlîsî (z. 25'ê reşemiyê, 1543, Qum − m. 1603, Bedlîs) nivîskar û
dîrokzanekî kurd e. Pirtûka wî ya herî bi nav û deng Şerefname ye. Mijara
Şerefnameyê dîroka Kurd û Kurdistanê ye.

Şerefxanê Bedlîsî (Mîr Şeref Xanê Bedlîsî) ku nivîskarê Şerefnameyê ye, di sala
1543'an de li nêzîkê bajarê Qumê ji dayik bû ye. Bavikê wî serokatiya eşîra
Rojkî (Ruzegî) dikirin û mîrîtiya bajarê Bedlîsê dikirin. Ji ber ku navê bavikê
wan tevil tevlîheviyên li dijî siltanê osmaniyan bû, rêwiyan cem Dewleta
Sefewiyan. Dema Şerefxan neh salî bû ligel zarokên şah dersan dibîne. Hîn di
emrekî biçûk de dest bi birêvebiriya dewletî dike û li bajerinan rêvebiriyê
dike. Nêzîkê bîst salan li gelek bajarên safewiyan parêzgeritiyê dike. Sala
1576'an ew ji li ser karê wî kişandin serayê û li wir ji ber kirinên ne li cîh
ji karê wî girtin. Vê yekê ew hew qasî êşand ku tevil 600 kesên eşîrê û malbata
xwe vegeriya Wanê di çileyê sala 1578'an de. parêzgerê herêmê Xûsrev Paşa ji
sulatanê wê demê 3'emîn Siltan Mûradê (ji sala 1574'an ta sala 1595'an li ser
desthilatiyê bû) xwest ku Şerefxan bîne li ser mîrîtiya wî li Ocaqliqa Bedlîsê.
Li ser vê yekê ew wekî mîrê Bedlîs û Mûşê hate pejirandin. Wî dema nivîsana
dîroka kevin ya Kurdistanê bi navê Şerefname bi dawî kir di sala 1597'an de, êdî
ew bi tenê bi navê xwe desthilat bû. Di rastiya rojane de kurê wî Şemsedîn êdî
kar û barê mîrîtiyê dimeşandin. Şerefxan êdî ji kemsî ve ta sala 1599'an jiya.
Li gor hin jêderan ew di sala 1603'an yan jî 1604'an de çû ye li ser dilovaniya
xwe.



https://ku.wikipedia.org/wiki/%C5%9Eer%C3%AA_PKK_%C3%BB_Tirkiy%C3%AA

Şerê PKK û Tirkiyê, nakokî û şerekî ku di sala 1984'an de di navbera Partiya
Karkerên Kurdistanê (PKK) û Tirkiyeyê dest pê kir.

Serhildanên Kurd ên li dijî Împeratoriya Osmanî de , ji bo li ser du sed
ragihandin, di heman demê de di şerê pişta modern ji bo nexşe ya Şerê Rizgariya
Tirkiye de , ku avakirina dewleteke neteweyî ya tirk li mafên mirovan yên gelê
kurd li Tirkiyê tên tepisandin. Di nav bûyerên girîng ên dîrokî de Serhildana
Qoçgiriyê (1920), Serhildana Şêx Seîdê Pîranî (1925), Serhildana Agirîyê (1930),
û li Serhildana Dêrsimê (1938) hene.

Partiya Karkerên Kurdistan (PKK) di sala 1974 de ji aliyê Abdullah Ocalan hate
damezirandin. Di destpêkê de rêxistineke Marksîst-Lenînîst e, ew komunîzma
ortodoks berda û bernameya mafên siyasî yên mezintir ku otonomîya çandî ji bo
Kurdan hate pejirandin. Di navbera 1978 û 1980 de, PKKê ji bo van armancan kete
bisînorên Şerê bajariyî yên Dewleta Tirk. Di navbera salên 1980 û 1984'an de,
piştî 1980 Darbeya Dewleta Tirk rêxistina xwe dubare kirin û bar kirin bo
avahiya Rêxistina Awayî ya Sûrî.

Xirabkarî li gundan-di navbera salên 1984 û 1992 an berdewam kir. PKK çalakiyên
xwe guhert da ku şerê li bajaran di navbera salên 1993 û 1995 û di navbera salên
1996 û 1999'an de. Rêberê Partiya Karkeran li Kenya di destpêka sala 1999'an de
hatibû girtin, piştî kampanyaya navneteweyî ji aliyê Dewletên Yekbûyî yên
Amerîkayê, Îsraîl, Yewnanîstan, Keyaniya Yekbûyî û Îtalya. Piştî di sala 1999'an
de pêngava ji bo aştiya yekalî îlan kir, PKKê ji nû ve destpêkirina şerê bi darê
zorê ji ber êrîşeke leşkerî ya Tirk di sala 2004'an de anî. Ji sala 1974'an de
bikaribin xwe veguherînin û lihevanînê, ku bi rîyên alavan bû faktoreke sereke
li ser piyan mayina xwe bû. Ev hêdî hêdî ji komek ji xwendekarên siyasî yên ji
bo rêxistineke dînamîk bûye, û beşek ji armanca xwe li ser şerê li dijî terorê
bû.

Bi çalakiya xwe ya ser neketî di sala 1991'an de li serhildanên Iraqê li dijî
Sadam Husên ya Neteweyên Yekbûyî li herêmên ne-firdan li herêmên kurdan ên li
Iraqê spasiya wan herêmên de facto serxwebûna avakirin. [71] PKK di demeke nêzîk
dîtin qadeka parastî ji ku wan nikaribû êrîşên li dijî destpêkirin Tirkiye, ku
bi bersiva Operasyona Polayê (1995) û Operasyona Çekûçê (1997) di hewldana ji bo
tepeserkirina PKKê.

Di sala 1992'an de Giştî yê Kemal Yilmaz, da zanîn ku Daîreya Şerê Taybet (kursî
yên kontr-gerîla ) hê di şerê li dijî PKK de çalak bû. Wezareta Derve ya
Amerîkayê fikarên tevlêbûna kontr-gerîla, ên di sala 1994'an de Raport xwe li
ser Fêlên Mafên Mirovan a ji bo Tirkiyeyê cîbecîkirin.

Ocalan, di encama veguhastina li dijî rayedarên Tirk, bi hewandina îdiaya
hevkariyên Balyozxaneya Yewnan û Ajanên CIA'ê re li Kenyayê di sala 15'ê sibatê
1999'an de hatibû girtin. Piştî dadgehkirinê ew bi cezayê mirinê hat, di heman
demê de vê hevokê bi cezayê muebet û heta hetayê temena di dema ku cezayê
darvekirina di Tebaxa 2002'an de li Tirkiyeyê bû bû hat rakirin.

Di sala 2003'an de, bi Dagirkirina Iraqê ya çekên ji aliyê artêşên berê yên
Iraqê ket destê milîsên pir Pêşmergeyên Kurd. PKK û PJAKê wek gelek pêşmergeyên
bi çekên xwe wek (ku beşek ji kiryarên PKK li dijî Îranê) ew komên din ên Kurd
di destên xwe de di riya xwe îdiayê dîtin li bakûra Iraqê û ji çavkaniyên Tirk
ên leşkerîyên rastî. Ev bi hinceta ji bo êrîşên Tirk gelek li ser herêmên
Kurdistanê ji Iraqê hatine.

Di hezîrana 2007'an de, Tirkiye texmînkir ku 3,000 şervanên PKK li Kurdistana
Iraqê heye.

Kongreya PKK’ê ya yekemîn li sala 1978’an e lê di sala 1973’an li Enqereyê
bingeha xwe digire. Li Enqereyê yekemîn civîna xwe li bendava Çubukê pêktîne.
Divê civînê de Rêberê Gelê Kurd û sazûmankarê PKK Abdullah Ocalan bi şiara
Kurdistan tê mêtîngerkirin ve derdikevin rê û dibe tevgera gel a azadiyê. Di
salê 70’î li cihanê rewşeke du alî bi navê durexiya NATO û Sovyetan ve hevayeke
cuda li gorî rewşê wê demê hebû û her wiha li Tirkiyeyê jî demokrat û çepgir
birêxistin dibû û her wiha durexiya dijberiya vê avadibû. Rêberê Gelê Kurd
Ocalan di navbera salên 1972 û 1973’an de rêxistinên çepgirên Tirkiyeyê nasdike
û biryar dide ku pêwîstî bi tevgereke Kurdistanî heye her wiha PKK di qonaxa xwe
ya di grubê de di nava saziyên wekî ADYÖD û DDKO de cih digire.Rêberê Gelê Kurd
Ocalan wê demê wiha rave dike: “Ez di nava nêvengên tevgerên civanên şoreşger
hem ên tirk hem ên kurdan de bûm.Diyar e ku ez ji wan tevgeran bandorbûm. Di
salên DDKO û Dev-Genç’an de sempatîzanbûyina van avaniyan ne bûyereke kêm
bibandor e. Min navên THKP-C, THKO, TKP/ML-TİKKO bihitibûm û min şahîdî ji
şahadeta rêberên wan ên merxas kiribû.Di serî de berxwedana Rêberê THKP-C Mahîr
Çayan a bi Hûseyin Cevahîr li Maltepeyê û piştre jî bi deh hevalên xwe re ji
girtîgehê fîrara wan û li Kizildere’yê gihiştina wan a şahadetê pir bi bandor
bû.Bandora wan ev çendî bû ku min pêşengtî ji çalakiya boykotê ya yekemîn
kir.Min çûyina Rêberê THKO Denîz Gezmîş û du hevalên wî ya sêdarê dît. Di heman
demê şahadeta Rêberê TİKKO Îbrahîm Kaypakaya ya li Zindana Amedê jî bi bandor
bû.”

Gruba ku li Enqereyê destpêkir li Kurdistanê belavbû. Li Kurdistanê bi hewldana
bingeha hişmendiyeyeke îdeolojîk avabike û vê yekê belav bike gun gund, bajar
bajar xebat meşandin û gelê kurd û ciwanan di vê bingehê de qezenç kirin. Di
sala 1977’an de Rêberê grubê Ocalan li pênç- şeş bajaran civînê berendamên
qaroyan pêk anî. Ev liv û tevger di demekê kin de li hemû Kurdistanê belavbû û
kurdên di bin zextên dewletê hatibûn tepisandin bi vê vtevgerê ve teşeyeke nû
girt. Her wiha pêşveçûyina Gruba Apo’î li Kurdistanê hate dîtîn ev yek bû sedema
ku Gruba Apo’î bibe hedefa alîgirên xwînxaran. Di vê pêvajoyê de di 18’ê Gulana
1977’an de ji pêşengê gruba îdeoljîkbûyînê Hakî Karer ji aliyê rêxistineke
aligirê dewletê ya bi navê Sterka Sor hate kuştin. Rêberê GelêKurd Ocalan di
nirxandinê xwe yê berê de diyar dike ku li gorî hewcedariya girêdana biranîna
Hakî Karer û ji bo ku li hemberî zextên mêtîngeran têkoşînek bi hêz bide di
havîna 1977’an de li Dîlokê bername û gelaleya partîyê amadekir û pêvajoya
partîbûyînê da destpêkirin.PKK a ku bi awayekî fermî hate damezarandin
danezaneya xwe ya yekemîn di sala 1978’an de di bexwedana Sîverekê de weşand.

PKK li hemberî darbeyê berxweda û berovajî planê dewleta tirk biheztir û xurtir
bû. PKK plana darbeyê hiskir û pêvajoyê pêşbinîkir. Beriya darbeyê hin qadroyên
xwe derbasî Rojhilata Navîn kir. Kadroyên PKK ji aliyê Ocalan ve li Filîstînê di
warê îdeolojî û di warê şerê gerîla ve hatin perwerdekirin. Rêberê gelê Kurd
Ocalan vê demê wiha şirove dike:“me ezmûneke serkeftî di şênberiya Kurdistanê
pêş dixist. Ji eniya dij şoreşê dengê tep repa darbeya 12’ê Îlonê ya leşkerî
dihat. Qetlîamên Meraş, Komkujiya Çorumê, Komkujiya Bahçelievlerê û qetilkirina
gelek kes û ciwanên şoreşger û rewşenbîr nîşan dida ku bêyî ku tu derneke ve
derveyî welat ne mimkûne ku tu sax bifilite. Ezmûna 12’ê adara 1971’an ji bo
derxstina zanebûnê têr û tijîbû. Îmha kirina kadroyên pêşeng ên rêxistina nîşan
dida ku êdî zû biz û nikarin di serxwe de werin.Di 2’ê Tîrmeha 1979’an de ji ser
Suruçê çûyina Rojhilata Navîn li gorî rûhê têkoşîna demdirêjîbû.Ji bo şerê gel a
demdirêjî û piştgiriya dîplomatîk tam di dema xwe de bû û gavek di cih de htibû
avêtin.Gava darbeya leşkerî ya 12’ê Îlonê pêk hat hemû grûbên çepgir derbeyên
stratejîk xarin. Lê PKK’ê dest bi qonaxeke nû û bi hêvîtir dikir. Bi avayekî
wekirî gavên tektîkî û serkeftîbû.”

Li wê demê kadroyên PKK’ê yên li Tirkiyeyê hatibûn girtin di Zindana Amedê de ji
îşkenceyan dihatin derbaskirin li hemberî îşkenceya derveyî mirovahiyê kadroyên
PKK berxwedaneke bêhempa nîşanda. Kadroyên PKK di Zindana Amedê de berxwedana
14’ê Tîrmehê ve darbea 12’ê Îlonê vala derxistin. Ji bo girêdan û bîranîna
şehîdên kadroyên pêşeng ên PKK ê ku di berxwedana mezin a 14’ê Tîrmehê de rûmeta
gelê kurd gihandin lutkeya herî jor pêngava 15’ê Tebaxê pêk hat. Bi pêngava 15’ê
Tebaxê ve PKK yekemîn çalakiya gerîla li Botanêpêk anî.Berbi salên 1990 ve li
Bakurê Kurdistanê êdî raperîna gelan û serhildan gihiştin asta herî jor.
Têkoşîna çekdarî gelek guherînên mezin bi xwe re anî Ocalan li ser pêngavê wan
nirxandinana kiribû: “di serî de di vê pêvajoyê zor û zahmet de bi pêşengtiya
PKK’ê û bi taybetî bi pêngava 15’ê Tebaxê ve berxwedaniya hate kirin hew ne
tasfiyekirina rastiya kurdan rawestan di heman demê de di riya azadiyê de
navbereke girin hate derbas kirin… Pêşwekirina Rojhilata Navîn berêxwedayîneke
stratejîkbû. Dê asoyê rastiya me vekira.Vegera sîstematîk a têkoşîna çekdarî rê
da ku rastiya me xwe bigihîne zanebûneke pêştir. Rê daku têkiliya Kurdistan û
zorê bê lêkolîn kirin. Pêngava 15’ê Tebaxê pêvajoyeke di warê dîtbarî de leşkerî
di cewherî de jî rastiyeke polîtîk da bû destpêkirin. Têkiliya di navbera
polîtîka û şîdetê de her diçû zelaltir dibû. Şexsiyeta ciwakî, afireneriya ferd,
hêza rêxistinbûyinê, netewbûyîna ciwakî û azadiya jinê xwe bêhtir rawedikir û
derdiket holê.”

Di sala 1973'an de bi rêbertiya Abdullah Ocalan daxuyaniyekê li ser komek ji
nasnameya kurdî hat weşandin. Alî Haydar Kaytan, Cemîl Bayik, Hakî Karer û Kemal
Pîr xwe kişandin ser vê komê û ji xwe re Şoreşgerên Kurdistanê bi nav kirin. Di
sala 1974'an de, li ser navê mafên kurdan biryara avakirina tevgerê kirin.
Endamên komê ji bo mafên kurdan li gelek bajaran belavbûn û dest bi avakirina
rêxistinên xwendekaran kirin. Piştî vê tevgerê karkeran û cotkaran dest bi
piştgirîya rêxistina Şoreşgerên Kurdistanê kirin. Di navbera salên 1977'an û
1978'an de li gelek deverên Kurdistanê rêwîtîyê û civînan pêk anîn. Di vê demê
de endamên komê ji alîyê Bozkurt ên rastgirên tundrew û çend eşîrên kurd rastî
êrîşan hat.

Di 27'ê mijdarê 1978'an de, li gundê Fîsê ya Licê de PKK bi awayekî fermî hat
damezrandin. Li dora heman demê de komkujiya kurdên elewî bi bala nêzî Komkujiya
Gurgumê dan. Hêzên ewlekariyê yên Tirk bi rastgirên tundrew û bi eşîrên kurd re
ket pevçûnê. Di şerên rastgir-çepgiran de aliyên çepgir hatin girtin. Di havîna
1979'an de Ocalan çû ye Lubnanê û Sûrîyê. Li vir bi Rêberên Fîlîstîn û Sûrîyê re
hevdîtin pêk anî. Endamên PKKê li kampên vir perwerde ditin. Di dema Şerê
Libnanê ya navxweyî de bi rêjîma Sûriyê re şer kirin.

Di 1980 Derbeya leşkerî de gelek endamên PKKê hatin girtin, li girtîgehên cuda
lê danîn, endamên PKKê di mayîna Girtîgeha Amedê de gotinên îşkence binav kirin.
Dîsa di tebaxa 1982'an de PKKê di civîna li bajarê Dera a Sûrîyê peyam da ku bi
armanca destpêka şerê gerîlla wê li Tirkiye "dewleteke serbixwe ya kurdan" were
avakirin. Di 21'ê adarê 1982'an de endamê PKKê Mazlum Doğan bi encama
şewitandina bedena xwe ya li girtîgeha amedê de serhildan û grêva birçîbûnê ya
endamên PKKê ku çend kes ji wan jîyana xwe ji dest danî bû dest pê kir.

PKK'ê êrîşa xwe ya yekem li Eruh a Şemzînanê pêk anî. Piştî du rojan li Sêrtê
qereqola polîsê hat hedefkirin. Di sala 1990'an dema serokê Komara Tirkiye
Turgut Özal muzakereya bi PKK'ê re qebûl kir. Çi ye ku li ser Siyasetmedarên
Tirk û PKK muzakere nehate germ nirxandin. Di sala 1993'an de, bi rêbertiya
Eşref Bitlis û Turgut Özal re di encama hevdîtina aşitîyê de: PKK'ê 20'ê adarê
1993'an de agirbest îlan kir. Dema Turgut Özal xebata çareseriyê kir, wefat kir
(17'ê avrêlê) û ev çareserî tu car neket rewacê. 24'ê gulanê de bi êrîşkirina
PKK'ê agirbest dawî lê hat.



https://ku.wikipedia.org/wiki/%C3%8Az%C3%AEd%C3%AEt%C3%AE

Êzdîtî yan êzidîtî, navê ku êzdî ji dînê xwe re dibêjin, ol û dînekî Rojhilata
Navîn e û li gor gelek çavkaniyan yek ji ayînên berê yên kurdan e û yek ji
kevintirîn dînên yekxwedayî ye. Mijara ku peyva êzidî li kû zayiye, ciyawaz
e.Hin lêkoleran diyar dikin ku wateya wê di zimanên hind û ewropî ya kevn de
"Xweda" ye. Li gorî dîroknasan jî peyva "Yezidî" gelek kevn e. Êzdîtî ne ji ola
zerdeştîyê tê.

Bi gelemperî wateya êzidî li gor neteweyên misilman an jî cînarên wan û kêmzêde
gelên di bandora îslamê de mane ne erênî ye. Di derbarê wan de pênîsên wekî
"şeytanperest", "gawir", "dijminên elî", "zindîq", "kurdên bi porr", "bi heşt
simbêlan" bikartînin. Pirtûkên pîroz ên êzdîtiyê Mishefa Reş û Cilwe ne. Li gor
çavkaniyan herdu pirtûk bi zimanê kurdî ne.[çavkanî pêwîst e] Lê heta roja îro
dînê êzdiyan bê nivîsar û bi awayekî devkî nifş bi nifş ji hêla dê û bavan ve
dihate veguhastin bo zarokan. Wekî din, di ayîna êzdîtiyê de, qewl û beyt jî
giring in.

Baweriya Êzdiyên bi hebûna yek xwedêyî tê. Ew monoteyîst in. Rehkûrbûn û koka
ol'a wan dighîje heya 2000 salî berî çêbûna pêxember Îsa. Ol'a Êzdîtiyê ne weke
ol'ên rojhilata navîn, mîna Cihûtî, Xiristiyanî û Îslamê, bi yekcarê re peyda
bûye, guhertin, pêşketin pêre çêbûye. Di dest pêkê de Êzîdiyên her çar elêmentên
jîyanê, ax, av, ba û agir diparastin. Ol wisa pêşket, heya parastina rojê
(Şêşims mefer e mêrê Êzdî ye) derkete holê. Ew jî di dîrokê de bi navê
Mitrayîzimê tê naskirin. Ol'a Êzdiyên ol'ekê êkane ye li hemû cîhanê. Bawerîya
Êzdiyên bi melekê Tawis heye. Perestgeha pîroz Lalişa Nûranî, li Başûrê
Kurdistanê ye, Mîrê wan Tehsîn Beg e û serokê olî Bavê Şêx-Extiyarê Mergehê ye,
li Ba'adrê û Lalişê dimîne[çavkanî pêwîst e].

Dîroka derketiya êzdiyan heya 2000 sal beriya hatina Hîsa Pêxember diçe.[çavkanî
pêwîst e]

Êzdiyatî, yek ji kevintirîn dînên kurdan û Rojhilatê ye, ku hina gelek aliyan de
bi efsûn û ne eşkerabûyî (ne eyanbûyî) ye ku metelmayîbûna xwe diparêze. Heta
hatina dînê îslamê, li ser erdê Kurdistanê, piraniyê kurdan şopenderê (duketî)
êzdiyatî û zerdeştiya klasîk bûne[çavkanî pêwîst e].

Tê diyarkirinê ku bingehê dînê êzdatiyê divê di nav dînê civaka hind û îranî
(hindo-îranî) de bê lêkolînkirinê. Ji ber ku di êzdatiyê de tomeriya fikirên
hind û îranî yên kevin esas in, ku bi fikrên hind û arî ve nêzîkê hev in. Gotina
"êzd", kifş e, ku ji gotina Avêstayê ya yazata tê[çavkanî pêwîst e]. Gotina
yazat jî ji koka gotinên îraniya kevin *yaz- tê[çavkanî pêwîst e], ku fêlnîşê
gereke ye (–a + ta- → yazata-), ew, ku gere bê hebandinê.

Carina bi êzdiyatî dibêjin "dînê polîteyistîk" (pirxwedêtî), lê sebeb nîne, wekî
êzdatiyê wisa bê navkirinê. Êzdiyatî yek ji dînên monotêîzmî ye.

Sîstêma ola êzdiyan de, cihekî gelek girîng Tawusî Melek digire, ku bi şikilê
tawûs nîşan dikin. Wextê berê çend nivîskaran Tawusî Melek wek „nîşanê xirabî“
bi nav dikirin û êzdî jî wek "xirabîperest" hesab dikirin. Gore fikirên dînî yên
êzdiya bi xwe, Tawusî Melek yek ji heft melekan bû, ku Xwedê ew afirandin. Xwedê
Tawusî Melek roja yekşemê, ewilê afirand. Ew ciyê here mezin di kozmolojiya
êzdiyan de digire.

Bona êzdiyatîyê di dîrokê de faktorek gelek ferz û giring Şêx Adî û ulmê wî bû,
ku navbera salên 1073 û 1162an dijiya. Di wextê wî de êzdiyatî ji gelek aliyan
ve hatiye rêformkirinê. Bi fikrên êzdiyan Şêx Adî ne tenê merivêk dîrokî bû ku
di êzdatiyê de rêform çê kiribû, lê belê ew heman wext de wek merivek bi
keremat, gelek xwedênas û merîyê biçîrok bû jî.

Heta heyama me, tenê du pirtûkên muqedes gihîştine, ku navê wan Meshefa Reş û
Cilvê ne. Ew pirtûk bi herfên mexsûs bi zimanê kurdî hatine nivîsînê. Nivîsandin
li gorî fikrê êzdîya û wisa jî qaîdê fikrên zerdeştî, aqilbendîya (zandarîya)
mexfî ye. Lema divê qedir li dogmayên dînî û fikrên xwedênasan bê girtinê û ew,
ji merîyên ku dînê din dihebînin bêne parastinê. Carina jî wisa vedişartin, ku
îzin nedidan wekî mirid jî, ji şêx û pîran ulmê dîn bizanbin.

Koka ulmê ayînê êzdiyan, ne ewqas di du pirtûkên muqedes de hatiye beyankirinê,
lê ferzî û qîmetî bona lêkolîn û şirovekirina êzdîyatî qewil û beyt û çîrokên
êzdîya ne. Bê wan bi ulmê dînî yê êzdîya û duakirina wan guman nabe. Bi qaîdê
qewl û beyt disitirên bi dûçûyîna def û şibab.

Hemû civata êzdiyan û praktîka dînî ya wan li ser qesd-têokratîk tê parvekirinê.
Êzdî tên parevekirinê li ser rûhanî (dunav) û mirîdan. Rûhanî, li sirîya xwe de,
têne parevekirinê li ser şêx û pîran. Wezîfe û borcên şêx, pîr û mirîda her ber
bo ber (wirase) ye. Zewac orta van sê qesda qedexbûyî ye.

Taybetiyên mîna hev, ji aliyê baweriyan de gelek in û her wisa dogmayên mîna hev
jî herdu dînan de gelek in. Bo nimûne; duayên her rojê pênc cara, ku di îslamê
de heye, ji zerdeştîyê hatiye. Edetê înîtîatîon û nîşanê firqekirinê jî di herdu
sîstêmê dînan de anagorî hev in: kirasê sipî yê binî di herdu dînan de û cem
êzdîya pêsîra gulover ser kirasê de, ku dibêjinê "girêban" û cem zerdeştiyan jî
ser kirasê de cêbek, ku dibêjinê "girêvan".

Objeyên eslî yên hebandinê di êzdîyatî û zerdeştiyê de ev in: agir û av.
Êzdiyatîyê de ji wextê qedîm ve û heta niha jî hebandina agir hatiye
xwedîkirinê. Kêmtir be jî eyan e ku av tê hebandinê.

Êzdîtî ne ji ola zerdeştîyê tê. Celadet Bedirxan ola êzidiyan sixte dikir û vê
sixtekirinê di kovarên wî û yê PKKê de hatiye belav kirin.

Misilmana pir Êzidiyan kuştin û dixwastin ew jî bibin Misilman. Gelek Êzidiyan
loma misilmana ji welatê xwe derketin. Kurd û tirkên Misilman Êzidî hiz nekirin
û tiştê pîs bi Êzidiyan çêkirin. Roja bîranîna miriyên xwe de êzdî, vê cenosîdê
wekî Roja Xezebê nav dikin[çavkanî pêwîst e].

Paşê jî wextê Enfalan de (navê Sûra 8'an a Quranê ye) êzdî carekî din bi
qirkirinekî kokanî re rû bi rû dimînin. Enfal navê cêrgeya hucûmkirina cengîyê,
ku li sala 1988'an ji aliyê rejîma Sedam Hisên ve hatiye pêşxistinê. Armanca
(meremê) vê cêrgeya hucûmkirina cengiyê, ew bû ku li Îraqê tevayê kurdan
qirbikin[çavkanî pêwîst e].

Di 3ê tebaxê sala 2014an DAIŞê di bin maskeya dînê Islamê de êriş anî ser êzîdî
Şingalê komkujî çêbû[çavkanî pêwîst e].

Piranîya Êzdîyên li Başûrê Kurdistanê li deverên Şengal û Şêxan dijîn, lê li
beşên din ên Kurdistanê jî li cihên cûr be cûr weke li Mêrdînê, Êlihê, Rihayê,
Efrînê û Serhedê û herwiha Êzdîyên ku li welatên Qefqasan, Sovyeta Berê û Îranê
dijîn jî hene. Hejmara wan ji ber dijwara Kurdên Misilman û Misilmankirîna wan
di sedsalên bihurdî de êdî kêm buye. Hejmara Êzdîyên di navbera 800 hezar û
derûdora milyonekê tê texmînkirin. Dîsa di serî de li Elmanya (60.000) li
welatên Rojavayê Ewrûpa jî êdî diyasporayeke Millete Êzdî heye.

Piranîya Êzdîyên Bakûrê Kurdistanê di salên 90'î û şûn de ji ber pevçûnên di
navbera dewlata tirk û PKK'ê cîh û warên xwe berdan û koçber bûn. Ew bi taybetî
li Elmanya û Belçîkayê bi cîh bûn. Êzdiyên welatên Sovyeta Berê terqiyan welatên
din, hindek ji wan li Ermenistanê dimînin, hindek li Gurcistanê û yên din
rewîyên Ûkrayna, Rûsya û welatên din li Ewropayê. Di dema dawî de, piştî kû
rejîma Sedam Huseyîn têk çû û dijminahîya di navbera ol û komên etnîkî li Îraqê
mezintir bû, êdî gelêk Êzdî ji Başûrê Kurdistanê jî koçberî Ewropayê dikin.



https://ku.wikipedia.org/wiki/Zewaca_hevzayendan

Zewaca hevzayendan an jî zewaca hevzayendî (bi ingîlîzî same-sex marriage an jî
gay marriage) cureyekî zewacê ye ku di navbera du hevzayendan de pêk tê û ji
aliye saziyên fermî û civakî ve mîna forma malbatê tê pejirandin.

Ji bo vê cureya hevrayiyê navên wekî zewaca geyan, zewaca lezbiyenan, zewaca
homoseksuelî, zewaca hevbiha jî tên bikaranîn. Qanûnîkirina zewaca hevzayendan
gişka birêkûpêkkirinên APA (American Psychological Association, Yekîtiya
Derûnnasî ya Amerîkayê) dihewîne ku armanc ji bo wekhevîxwaziyê rakirina
cudaxwaziya zayendî ye û bi vê armancê jî dixwaze hevzayendan karibin hevrayiyên
xwe fermî bikin.

Di serdema xanedana Mingê de jinên li herêma Fujianê ya başurê Çînê bi rêya
peyman û merasîman jinên ciwantir grêdidan xwe. Mêr jî tevlî mîna van peymanan
dibûn. Van peymanan dişibiya yên Ewropaya antîkê. Qeyda yekem a qala zewaca
hevzayendan dike, di salên ewil a Împeratoriya Romê de hatiye berhemandin.Van
zewacên hevzayendan wekî kevneşopî û merasîmên zewaca heteroseksuelan dihat
fermîkirin.Cicero, bikaranîna peyva “nubere” ya tê wateya “zewicîn”, wekî
tiştekî edetî qala zewaca layê Curio ya Mezin dike. Li gorî Cicero, Curio ya
Biçûk bi Antonius re zewacek xûrt û mayînde kiribû. Martialis jî qala çend
zewaca hevzayendan dike. Juvenalis wekî “taybetiya wê tuneye”, qala çûyîna xwe
ya merasîmên zewaca hevzayendan dike. Heta ku xiristiyanî bû dînê fermî ya
Împeratoriya Romê, zewaca hevzayendan dewam kir. Qanûnekî li nav qanûnên
Theodosius (C. Th. 9.7.3.), zewaca hevzayendan a li Împeratoriya Romê qedexe kir
û emir kir ku ew kesên dizewicin bên îdamkirin.

Zewaca hevzayendan a nuha di tevayiya dinyê de di 17 dewletan de, di tevayiya
Ewropa de di 12 dewletan de qanûnî ye. Holenda di 2001ê de bû dewleta ewil ku
zewaca hevzayendan disepîne. Pişt re Belçîka, Spanya, Danîmarka, Norwêc, Swêd,
Portûgal, Îslenda, Fransa, Keyaniya Yekbûyî, Lûksembûrg qanûnî kir. A dawî li
Îrlendayê cara yekem bû ku zewaca hevzayendan rêya referandûmê bû qanûnî. Piştî
li Îrlenda hat qebûlkirin Almanyayê jî zewaca hevzayendan qebûl kir.

Kanada di 2005an de li dinyê bû çarem dewletê ku di nav qanûnên medenî de zewaca
hevzayendan dipejirîne. Berê ku Kanada li tevayîya welêt zewaca hevzayendan
qanûnî bike, sê parêzgeh û herêm pejirandibû û li nav van parêzgeh û herêman de
3.000 partner zewicîbû. Ji 2010an û vir ve li Arjentîna zewaca hevzayendan
qanûnî ye. Ûrûguay di parzemîna Amerîkaya Başûr de bû dewleta yekem ku ev zewac
pejirand. Xêndî vê taybetî, ji 22yê tîrmeha 2010an û vir ve mafê ewladkirinê jî
hat naskirin. Li Brazîlê diçend parêzgeh û herêmanda ji 2004an û vir ve zewaca
hevzayendan serbest bû. Di 2013an de hikûmeta navendî li tevayiya welêt ev zewac
qanûnîkir.

Di 26ê hezîrana 2015an de Dadgeha Bilind a Dewletên Yekbûyî yên Amerîkayê bi
biryara Obergefell v. Hodges zewaca hevzayendan li tevayiya welêt qanûnî kir.
Berê vê biryarê li parêzgehên Massachusetts, Connecticut, Iowa, Vermont, New
Hampshire, Maine, Maryland, Washington, Maine, California, Rhode Island,
Minnesota, New Jersey; li herêma federal Washington, D.C. û êla Coquille bi rêya
fermî zewaca hevzayendan dipejirand. Li California û Maine jî qanûnî bû lê piştî
referandûmê hatibû rakirin. Di 2012an de li Maine car din hatibû pejirandin.
Maryland û Washington jî bi rêya referandûmê qanûnî kiribû.

Di 2006an de li Komara Afrîkaya Başûrê zewaca hevzayendan hat pejirandin ku ev
li Afrîkayê cara ewil û yekem e.

Li Îsraelê zewaca hevzayendan nayê kirin lê zewacên li derî dewletê tê naskirin.
Tenê zewacên Spanya û Kanadayê mîna zewacên heteroseksuelan tê hesibandib. Ji bo
pejirandina zewaca hevzayendan a din şertê rûniştina li welêt tê pirsîn.



https://ku.wikipedia.org/wiki/Xwarezm%C3%AE

Xwarezmî an jî Ebû Ebdullah Mihemed bin Mûsa el-Xwarizmî (bi erebî: أبو عبد الله
محمد بن موسى الخوارزمي‎, lat. Abū ʿAbdallāh Muḥammad bin Mūsā al-Khwārizmī; z.
dora 780 - m. dora 835 (?) ta 850) stêrknas, matematîkzan û erdnîgarînasekî
faris bû ko navê beşa matematîkê algorîtma ji navê wî hatiye afirandin.

Dema jidayikbûna wî ne vebirî ye. Lê texmînî ew di salên dora 780an de li
Xwarezmê (îroj bajarê Xiva li Ûzbêkistanê) hatiye dinê û di salên dora 850an de
jî çûye rihmetê. Ew nêzî temamiyê jiyana xwe li paytexta ebasî ya Baxdayê derbaz
dike. Ew bi taybetî, di navbera salên 813 û 833an de, wexta ko di medreseya
xelîfe Me'mûn ya Mala Hîkmetê an jî Beyt el-Hikme (bi erebî: Bayt al-Hikmah) de
çalak bû û berhemên xwe bi piranî di wê wextê de nivisîbûn. Dîroknasê erebî
et-Teberî wî wek zerdeştî dida zanîn; lê li gorî berhema xwe ya bingehîn,
el-Cebr (bi erebî: al-Jabr) jî wek misilman xuye dibe.

Ew yek ji matematîknasên herî mezin ê ko bi xebatên xwe yên ser arîtmetîk û
cebîrê têye zanîn.

Di berhema xwe ya bi navê Pirtûka puxteyê li ser hesaba cebîr û beramberiyê (bi
erebî: el-Kitab el-muxteser fî hisab el-cebr we'l-muqabele) sala 825an de ew
hesabê bi hejmarên dehanî pêşve dixe û sifrê ji Hindistanê têdixe hesaba erebî û
hejmarên modern dike. Ev berhema Xwarezmî di 1145an de bi navê Liber algebrae et
almucabala ji aliyê wergerê îngilîzî Robertê Chester (navê wî bi latînî Robertus
Castrensis bû) ve tê wergerandin zimanê latînî. Orîjînalê wê pirtûkê winda bûye
û îroj encax wergerên xwe yên kewn ên latînî mane.

Dîsa ew di pirtûka xwe ya el-Kitab el-muxteser fî hisab el-cebr we'l-muqabele de
li ser mentiqê û arîtmetîkê dişuxule û hevkêşeyên lîner (wek ax+c=0) û
hevkêşeyên kuadratîk an çarkunc (wek ax²+bx+c=0) dixebite.

Bi daxwaza xelîfe re ew li ser astronomî dişuxule û astronomiya Betlemyûs
(Ptolemaios) şirove dike. Wî berhemeke bi navê Pirtûka rûyê erdê (Kitab sûret
el-erz) a ko wek nexşeya dinê bû, berhev kiribû. Ew bi hin berhemên xwe li ser
Salnameya Julien (Risala fî istixrac terîx el-yahûd), salnameyên bi gelemperî
(Kitab et-terîx) û li ser hesabkirina saetên rojê (Kitab er-ruxame) jî xebitîbû.
Ew li ser trîgonometriyê jî şuxuliye.



https://ku.wikipedia.org/wiki/Xox_(riwek)

Bejna wê 2-8 mitroyan bilind dibe û temenê wê 30 sal in. Kulîlkên wê yên peyazî
berî pelên wê vedibin. Pelên wê kesk, dirêj û rimane ne. Fêkiyên wê yên biçûk û
mezin hene. Yên mezin bi qasî pirteqalekê ne . Fêkiya wê sor, spî û sorespî ye û
serê qaşûlê fêkî wek qedîfeyek hinekî bi pûrt û bêhnxweş e. Goştê fêkiya wê sor,
spî û peyazî ye û pir bi avî ye. Di nava wî goştî de dendikek qaşûl girnijok û
hişk heye û ew bi kakil e. Lê ew kakil tenê ji bo derman tê xebitandin. Wekî din
( ji ber ku jehrîdar e) nayê xwarin. Ji fêkî û kakilê wê rûn tê derxistin. Di
bingehê de du cûreyên xwe hene, yên çandinî û yên kûvî. Ji dervayî wan cûreyek
din heye jê re dibêjin “teraqî “ (nektarîn). Lê teraqî ne xox e, bîjiyê alûçe û
xox ê ye. Welatê xoxê Îran e. Lê hinek dibêjin ne Îran e ( ji ber ku kûviyên wê
ne li Îranê lê li Çînê hatine dîtin) lê Çîn e”.

Dîroka wê baş nayê zanîn, lê tiştên ku tên zanîn 2000 sal B.Z ê li Çîn û Îranê
çandiniya wê dihat kirin. Xox li Çînê bûyê sembola nemirinê. Çîniyan serguldank
û ferfûrî an porselen bi wêneyên xoxê dixemilandin û hê jî dixemilînin. Misriyan
kesên ku biryara kuştina wan didan, dendikên xoxan bi wan didan xwarin û ew
jehrî dikirin. Xox ji îranê hatiye Kurdistan, Anatolya, Yewnanistan û ji wir jî
derbasî welatên din yên derdora Deryaya Navîn, Ewropa û ji Ewropa jî derbasî
deverên din yên cîhanê bûye.



https://ku.wikipedia.org/wiki/Wikipedia

Wîkîpediya (bi îngilîzî: Wikipedia) ensîklopediyeke azad bi rengê wîkî ye.
Projeyeke vekirî ye, her kes dikare tevlê bibe. Wikipedia lasher dasti Wikimedia
ya.

Wîkîpediya projeyeke navnetewî û bi 253 zimanan ye. Taybetiya vê ensîklopediyê
ev e ku her kes dikare her gotarê biguherîne û tiştekî lê zêde bike.
Xweqeydkirin ne pêwîst e. Bi tevkariyên kesan ji hemû dinyayê komkirina zanîna
mirovahiyê pêk tê.

Logoya Wîkîpediyayê dinyayek e ku ji tîpên alfabeyên cûr bi cûr pêk hatiye. Wekî
Wîkîpediya ev dinya jî vekirî ye.

Taybetiyeke girîng ya Wîkîpediyaya kurdî ev e ku bi zimanê kurdî heta îro
ensîklopediyek tune. Carê yekemîn di înternet de ensîklopediyeke kurdî pêk tê.
Beşa kurdî ya Wîkîpediya di 07.01.2004an de ji aliyê Erdal Ronahî ve hat dan
destpêkirin. Di Wîkîpediyaya kurdî de niha 22.719 gotar heye.

Wîkîpediya di 15.01.2001 de ji aliye Wikimedia Foundation (Vaqfa Wikimedia) hat
dan destpê kirin.

Naveroka Wîkîpediyayê di bin Lîsansa Belgekirina Azada GNU (GNU Free
Documentation License)de tê weşandin. Ev tê wateyê azad e û wê her dem azad
bibe. Her kes dikare naveroka Wîkîpediyayê gora keyfa xwe belav bike. Kes nikare
Wîkîpediyayê bifroşe an bikire. Naveroka Wîkîpediyayê naveroka azad e.
Nivîsbariya Wîkîpediya bi navê MediaWiki jî nivîsbariya azad e.



https://ku.wikipedia.org/wiki/Vac

Vac (ji farisî: Vaj) anko fonem (ji yewnanî: φώνημα, phōnēma, "deng", "peyv"),
di zimanzanistiyê da, awayê teorîk yê nîşadana dengên her zimanekî ye. Vac
dengekê zimanî ye ko bê amajekirina bib pêgeh an jihê wê di peyv an hevokê da
dihêt pênaskirin. Vac ew deng e ko eger di peyvê da bihêt guhartin ramana peyvê
diguhêrit an hema dengekê bêyî raman çêdikit. Carina çend deng weha xwe
nîşadidin ko yek awayê ramanî pêkdiînin, dibêjî qey heman deng in.

Jibo mînak di zimanê kurdî da, vaca /k/ û vaca /b/ hene. Dema di peyva bar da,
cihê dnegê /b/ dengê /k/ birûnit, peyva kar çêdibit. Ramana barê ji karê cida
ye. Lê di peyvên mîna heft da, bi eşkirayî kurd wê bi du awayan bilêvdikin ko di
awayekî da dengê /h/ wekî piraniya Zimanên Hindûewropî ye û di awayê dî da /h/
mîna dengê /h/ di peyvên erebî yên mîna Hesen û Hisên da dihêt bilêvkirin. Lê ev
guhartina deng anko vaca /h/ di peyva heft da ramana peyvê naguhêrit. Bi vî
awayî, herdu /h/ di zimanê Kurdî da alofon anko alîvac in. Lê di zimanê erebî da
du vac in jiber ko ramana du peyvên herebe (bi erebî: حرب anko şer kir) û herebe
(bi erebî: هرب anko reviya) ji hev cida ye. Mînakeka dî ya alîvacên zimanê kurdî
alîvacên /s/ ne, di peyvên stran û sal da. Bi eşkirayî, kurd wan herdu /s/-an
mîna hev bilêv nakin. Lê guhartina wan yek li cihê ya dî, ramanê naguhêrit.

Gelek kesên ko şehrezayê zimanzanistî nîne wesa difikirin ko vac her ew tîpên
alfabeyê ne. Lê ev hizir şaş e û ne rast e. Alfabeya gelek zimanan (mîna
alfabeya latînî jibo zimanê kurdî) kêm-zêde alfabe ji deng anko vacên zimanî
nêzîk bûye. Lê di hindek zimanên mîna fransî û înglîzî da, alfabe û vacên zimanî
gelek ji hevdu dûr bûne. Jibo mînak, di zimanê înglîzî da, "ph", "gh", "f" û
"ff" hemî li şûna vaca /f/ dihên xebitandin. Herwesa, "sh", "ssio", "sio", "tio"
û carina "ch" jî li şûna vaca /ş/ li kar in.

Di alfabeya zimanê kurdî da, tîpeka wekî "k" heye ko du vacên /k/ û /k'/
nîşadidit. Ev du vac xwe di peyvên cidacida da nîşa didin, lê di alfabeya Kurdî
da, çi alfabêya latînî, çi alfabeya erebî da, tenê yek tîp nûneratiya wan dikit.
Li peyvên mîna kar mêze bikin. Du ramanên vê peyvê hene, bi du bilêvkirinên ji
hev cida yên tûpa "k" (kar anko îş û têşikê bizinê).



https://ku.wikipedia.org/wiki/Trakya

Trakya (bi bulgarî: Тракия, Тrakija, yewnanî: Θράκη, Thráki, tirkî: Trakya),
cîwara ku dikeve rojhilatî nîvgirava Balkanê ye. Li wê derê Bulgaristan,
Yewnanistan û Tirkiye hene. Trakya ji bo xakên Tirkiyeyê li Ewropayê jî tê
bikaranîn.

Gorî yewnanên antîk Trakya xakên li rojhelata Yewnanistan de heta Îskîtan bû.
Gorî Herodot di dîroka xwe de behs dike li wê derê gelekî bi navê Trakî dijî bû.
Dema Roman de ew ji bo Anatoliya, Makedonya, Tunan dihat bikaranîn.

Li paş trakiyan împeratoriya Persan pê re jî Îskenderî Mezin dagir kir. Êdî li
piştî zayînê re ew dera dest Roman ket û navçeyeke împeratoriyê bû. Li wan şunda
jî dest Bîzans û pê re jî osmanan ket.

Li ser Trakya çend welatên ciyawazî heye û navîna Deryaya Navîn, Deryaya Marmara
û Deryaya Reş de ye.

Li Trakya sînorên Yewnanistan de, li ser 8000 km², nêzî 350.000 kes dijî ye. Li
wan %65-70'ên xwe yewnanî, kîjanên li paş 1990'î ji Rûsya û li paş Peymana
Lozanê di Tirkiye de hatî ne. Gel, li wan derve tirk û pomak in. Nifûsa wan
navbera 100.000 û 120.000 kes e.

Trakyayê di sînoren Tirkiyeyê de û ew 133 km² ye. Gelî wir pi piranî tirk,
çerkez û tatarên Kirimê ne.



https://ku.wikipedia.org/wiki/Tiryak

Tiryak an muxederat an jî mewadê muxedir madeyekê tibbî, întoksîk, performans
zêdeker û xudantesîr e dema ku tê wergirtin an jî dikeve nava bedenê mirov an jî
nava heywanekî din û wek xwarin nayê pejirandin.

Di dermannasiyê de derman wek madeyeke kîmyayî bi armanca
tedawîkirin,xweparastin,pêşlêgirtin an jî teşhîsa nexweşiyê û her wisa bi
armanca başbûna fîzîkî û zihnî tê bikaranîn.Derman hem ji bo demeke kurt hem jî
ji bo nexweşiyên kronîk bi awayeke rêkûpêk dikare bê reçetekirin.

Dermanên dilxweşker madeyên kîmyayî ne ku tesîrê li Sanral Sîstema Norvus dike
wek opiyoîd an jî halosînojenan.Ev dermanên henê dikarin bên bikaranîn ji bo
tesîrên sûdbar li ser hiş,têgehiştin,şexsiyet û kiryar.Hindek derman dibe ku
bibin tilyak û xwevegirêder.

Peyva derman ji proto-hîndûewropî(dʰer- (parastin, ragirtin, hilgirtin)), ji wir
ketiye avestayî (drve-),ji wir jî bi rêya zimanê pehlewî wek derman ketiye
Zimanê Kurdî.

Bikaranîna dînî û manewî ji çêbûna mirovatiyê heta niha heye.Dermanên ku tên
pejirandin bi bikaranîna dînî û manewî wek entyojens tên nasîn.



https://ku.wikipedia.org/wiki/Tir%C3%AE

Tirî (bi soranî, tirê), fêkîyek havînî ye, şîrîn e rengên wî sor û kesk e. Ji
tirî mey û areq tên çêkirin. Dîsa ji tirî mewîjên hişkirî jî, ji bo zivistanê
werê xwarin çêdikin. Hevilên tirî li tendirustiya mirov gelek heye ku germoke
("colories") û şekir dide bedenê mirov. Li gorî lêkolînên li ser DNA'ya
tirî'yan, warê herî kevin ê çandina wê Kurdistana îro ye.

Tiriyê hî nebûyî re dibêjin qorix. Qorix yî tirş e, wê lomê bi xayê tê xwarin an
jî dikine selete. Ku qorix girdibe beng dikeveyê an jî nîv şîrînî dibe pê re
dibêjin deneşe. Ku meriv dêneşe pir bixwe li merivan dikeve, zikî merivan pê
dêşê. Tirî teze tê xwerin an hişk dikin mewîj. Mewîj ji çêkirina xwînê re rind
in. Meriv dikane mewîjan di avê ke û şîrîniyeke bi navî xweşav jê çêke.

Di demê payîzê de rez tê birîn û tirî di mehsereyê de tê pêkirin. Paşê avê tirî
dikelînin û dikin şîre. Gellek xwarinên şîrîn ji tirî çêdibin.



https://ku.wikipedia.org/wiki/Thomas_Mann

Paul Thomas Mann (* 6'ê pûşperê 1875 li Lübeck; † 12'ê gelawêjê 1955 li Zürich)
yek ji nivîskarên navdar ên Germanistanê (Almanya) ye. Sala 1929'î de Xelata
Nobelê ya wêjeyê wergirt.

Di malbateke bazirgan de tê jiyanê. Di ciwaniya xwe de ji kovaran re helbest û
kurte-çîrokan dinivîsîne. Di bin bandora Johann Wolfgang von Goethe de dimîne.
Di berhemên xwe de behsa xurifandina, jirêderketina bûrjûvaziyê dike. Gorî
gelekan mijarên wî ne ewçend watedar in lê teknîka nivîsandina wî û fîlozofiya
aramiyê ya wî wî kiriye xwedî jêhatîbûneke têr zîrekî. Li Çîk, Swîsre jî dijî.
Bi destpêka sazûmaniya Nazî, ew bi wêrekî dij-nêrînên xwe tîne zimên. Ev yeka
han dibe sedem ku Almanyayê biterikîne. Diçe li DYAyê bicihdibe û dibe
hemwelatiyê wir. Ew herwekî ne tenê rexneyan li Naziyan, li hemî dîroka Almanan
dike. Bi têkçûna Naziyan, vedigere welatê xwe û xebatên xwe yên nivîsandinê
didomîne. Di 80 saliya xwe de li Zürichê jiyana xwe jidest da.



https://ku.wikipedia.org/wiki/Stres

Stres tê wateya "giraniya borandina jiyanê". Di jiyanê de hêz û giraniyeka her
tiştî heye. Di kargehê de, di têkiliyên mirovan de, di malbatê de hwd jiyan
xwedî tempoyek e. Ev tempoya han hin caran zora tempoya mirov dibe û mirov xwe
di bin giraniyê de hîsdike. Ev e stres.

Stres herçendî negatîv, ewçendî jî pozîtîv e. Stres mirov ditetikîne ku mirov
karê xwe di tempoya jiyanê de bike û biserbikeve. Her mirovek xwedî toleransek
e. Hin kes zû dikevin stresê, hin jî dereng an kêm.

Stres xwedî vizyonên biyologîk, psîkologîk û fîzyologîk in. Li ser fîzyologiya
stresê gelek xebat hatine kirin. Dema organîzmaya mirov bikeve xetereyekê yan
bar giran bibe, organîzma dikeve alarmê. Bi her aliyê ve berpêyên xwe nîşandide.
Organîzma dixwaze û lêdigere ku serî bi vê rewşa nû re derîne, dengeyekê
avabike. Helbet organîzmaya her mirovek gorî taybetiya xwe reaksiyon dide. Heger
organîzma serî bi vê rewşa nû re derneyne, ango stres zora mirov bibe, ziyanê
dide. Ziyan xwe bi her alî ve dide der. Hin cureyên sîmptomên psîkosomatîk ji
ber stresê ne. Herwekî stresa mezin ziyanên biyologîk, fîzyologîk û civakî
didin.



https://ku.wikipedia.org/wiki/Sokrates

Sokrates yan Sokrat (bi yewnanî: Σωκράτης (Sokrátes) 470 bz — 399 bz) fîlozofekî
Yewnanîstana kevn û rûniştvanê Atînayê bû. Ew yek ji fîlozofên herî bibandor yên
hemû deman û wek bavê felsefeya Rojavayê têt hesibandin. Sokrates yekem kes bû
ye ku etîk anî nav felsefeya ku berî hingê bi felsefeya siriştî û fîzîkê dagirtî
bû.

Hemû armanca felsefeya Sokrates baştirkirina mirovan bû. Wî xwest bi pirsînê
wisan bike ku xelk têgihên dirist peyda bike daku bigihe zanîna rast. Sokrates
bawer dikir ku ger mirov bi rastî bizane qencî çi ye, mirov dê wê bike.

Sokrates bi xwe ti car fêre û baweriyên xwe nenivîsîn lê ew bi rêya dîdaktîkê
fêrî xelkê dikirin. Lê navdartirîn şagirdê wî, Platonî gelek ji diyalog û
qeziyên wî yên bi xelkê re nivîsîn.

Sokrates wek kes bi piranî mîna razek dîrokî maye. Wî bi xwe ti tişt nenivîsiye
loma her tişta ku em ji wî dizanin, ji kesên din ji me re maye. Bi taybetî
Platonî, Ksenofonî, Arîstofanesî û hin hevdemiyên wî yên din li ser wî nivîsiye.
Giannantoni hemû gotinên hevdemiyên Sokratesî yên li ser wî di pirtûka xwe
Socratis et Soraticorum Reliquiae de berhev kirine.

Gelek pirsgirêk di van gotinên li ser Sokrates de hene, û dijwar e bêt zanîn ka
kîjan ji wan agahiyan rast û kîjan jî bêbingeh in. Bo nimûne, Arîstofanes
satîrîst bû loma belkî pirraniya gotinên wî yên li ser Sokratesî tinazî,
zêdebarî yan jî derew bin. Herçi Platon e, wî jî wek yewnaniyên serdema xwe bi
azadî raman, teorî û baweriyên xwe dixistin devê Sokratesî.

Bavê Sokratesî, Sofronîskos peykeltiraş û diya wî Faynarete jî pîlik bû.
Sokrates jî pêşî wek bavê xwe peykeltiraş bû lê paşî zû bû sofîst. Ew baş di
xwendinê, nivîsînê, jîmnastîkê û muzîkê de hatibû perwerdekirin.

Li gor diyalogan, Sokratesî tenê du mamoste hebû: rêzimannas Prodîkos û herwiha
Diyotîma ya ku qeşe-jinek mantîneyî bû û Sokrates fêrî erosê anku evînê dikir.
Ji gelek diyalogan diyar e ku Sokratesî hay ji teoriyên Parmenîdesî û
Anaksagorasî yên hevdemiyên xwe hebû. Çavkaniyên dîrokî bi gelemperî wan
herduyan wek mamosteyên Sokratesî dihesibînin.

Dîroknas Thukydides di pirtûka xwe Cenga Peloponî de dibêje ku Sokrates jî
beşdarî ceng û şerrvan dibû. Wî serbaziya xwe ya du-salî hê di ciwaniya xwe de
kiribû. Ew di hêzên peyade yên bi giranî çekkirî de şerrvan bû. Têt bawerkirin
ku wî di cengan de gelek qehremanî kirin lê nedixwest şan û şeref û navdarî bibe
para wî lê her nefbiçûkî dikir. Tê bawerkirin ku wî ta Ksenofon bi xwe jî ji
mirinê xilas kir.

Tam ne diyar e ku Sokrates çi kar dikir daku jiyara xwe misoger bike. Diyar e ku
wî ked û kesp nedikir lê xuya ye ku bi temamî karê destan yê binemala xwe bi cih
nehêla. Hin çavkanî bawer dikin ku wî di ber hin karên din re peykel bo
Akropolîsê çêdikirin. Platon dibêje ku Sokratesî qebûl nedikir ku xelk bo meaşê
perwerdekariyê bidiyê ji ber ku Sokratesî fêrkirina xelkê wek erkekî ji xwe re
didît. Lê Ksenofon di pirtûka xwe ya bi navê Cejn de dibêje Sokratesî muçeyê xwe
ji şagirdên xwe werdigirt, û Arîstofanes jî Sokratesî û hevalê wî Xayrefonî
(Khairefon) wek mamosteyên dibistanek sofîzmê dide pêş me. Ne dûr e ku Sokrates
bi alîkariya dostên xwe yên maldar û hêzdar yên wek Alkîbiyadesî jî jiyara xwe
dikir.

Lê çawan be jî, Sokrates bû yek ji mezintirîn fîlozofên hemû serdeman. Li gor
Platonî, jiyana Sokratesî ya felfesî ji dil hingê dest pê kir dema ku dostê wî
Kayrefonî ji Orakelê Delfoyê pirsî ka gelo ti kesê ji Sokratesî hişmendtir heye.
Orakelî got na. Sokrates mat û ecêbgirtî ma ji ber ku wî xwe hişmend û biaqil
nedihesiband. Loma piştî gotinên orakelî, Sokrates dest bi gerrîna kesên ji xwe
aqildartir kir. Ew rabû li bazarr û nav mirovan hat û çû li gel hemûyan ket
suhbet û nîqaşan. Di nîqaş û gengeşeyan de wî hemû zanîna xelkê ya li ser ka çi
qenc û çi jî xirab e xist ber pirs û gumanan. Armanca wî ne pûçkirina baweriya
xelkê lê dîtina rastiyê bû. Wî teknîkek nîqaşkirinê bo xwe dirist kir ku paşî em
bi navê Metoda Sokratesî dinasin. Di vê teknîkê de ew bi xwe xwe li nezaniyê
didane û daxwaza fêrkirinê ji xelkê dike. Sokratesî ev metod anku azîne bi
taybetî bo vekolîna baweriyên sincî anku exlaqî yên serdema xwe bi kar dianî. Ji
ber wê ye Sokrates wek bavê etîkê û felsefeya sincî têt nasîn.

Sokrates bi taybetî dijî sofîstan bû. Bi baweriya wî armanca sofîstan ne
peydakirina rastiyê lê tenê biserketina di nîqaşan de bû. Herwiha sofîstan digot
ku ti rastiya bêguman nîne lê Sokrates bi tundî dijî wê baweriyê bû. Lê bi çavên
xelkê Sokrates jî yek ji sofîstan bû.

Xelk ji ber jîrî û aqildariya Sokratesî jê hesûd bû, û xelk ji zîrekiya wî ya
nîqaşê û teknîka wî ya bêşerm gelek kes aciz û bêzar dikirin. Wî bi asanî bi
kesên xwe mezin dikirin dida zanîn ka ew nezan û ehmeq in. Loma kesên ku di
nîqaşan de li hemberî wî têk diçûn, zilm yan jî galte pê dikirin. Sokratesî her
tişt dixist ber pirs û gumanan û bêguman ev ne bi dilê desthilatdarên wê demê jî
bû ji ber ku xelkê çav li wî dikir û sernermî nedikir.

Taliyê desthilatdarên Atînayê ew li ser daxwaza hin helbestvanan, kedkaran û
retoran girt ji ber ku Sokratesî ew dabûn şermê. Tawanên ku hatin avêtin ser
Sokratesî yek jê "xirabîkarê ku ciwanan diherrimîne" û yek jî henekkirina bi
xwedayan bû "ji ber ku ew ne xwedayên dewletê lê yên xwe diperêse". Sokrates xwe
neparast lê rabû zêdetir awayê xwe yê berê domand û atînayî ji berê jî zêdetir
bênteng kirin. Loma di civata mêrên azad de bi 280 dengan dijberî 221 dengan
birryar hat dan ku divê ew bêt kuştin. Sokrates hat neçarkirin ku qedehek jehrê
vexwe.

Armanca dozgeran pêşî ne kuştin lê tirsandina Sokratesî bû. Paşî gelekan sedemê
têkçûna Sokratesî ya li dadgehê kiriye ew ku Sokratesî ti parastinek baş bo xwe
amade nekiribû. Piştî wî bi sedsalan fîlozofan parastin bi wê hêcetê nivîsîne.
Ya ji hemûyan naskirîtir Axiftina Xweparastina Sokratesî ya Platonî nivîsî ye.

Hin kesan pêşkêş kiriye ku Sokrates tenê kesek xeyalî ye ku Platonî afirandiye û
Ksenofonî û Arîstofanesî jî jê wergirtiye nav nivîsên xwe ji ber ku wan bi xwe
newêriyaye wan gotinên xwe bibêjin loma xistine devê kesek tineyî. Lê ti
bingehek xurt bo vê baweriyê nîne ji ber ku hê ji berî mirina Sokratesî û berî
Platon diyalogên xwe bi nivîse, Arîstofanesî pirr bi nebaşî li ser wî dinivîsî.

Giringtirîn diyariya Sokratesî bo felsfeyê metoda wî ya pirsîn û fêrkirina bi
rêya diyalogê ye. Jê re metoda sokratesî (elenxos, elenkhos) têt gotin. Ev metod
bo nehêlana hîpotezan têt bikaranîn daku tenê hîpotezên herî xurt bimînin piştî
ku hîpotezên qels ji ber nakokiyan tên avêtin. Bingehê metoda sokratesî ew e ku
bikarînera/ê metodê komek pirsan dike daku lojîka kesên pirs jê tên kirin û
faktayên ew bawer dikin bên cerribandin. Ev pirs wisan dikin ku baweriyên kesa/ê
bersiva pirsan dide diyar bibin û bêt zanîn ka ew çi metodan û çi lojîkê di
ramîna xwe de bi kar tîne.

Metoda sokratesî herwiha bi "metoda pîlikiyê" (maieutikos) jî têt nasîn. Wek têt
zanîn, pîlik ew kes e ya alîkariya jinekê dike daku zarroka/ê xwe biwelidîne.
Sokrates jî bawer dikir ku rastî di mirovî bi xwe de ye lê divê alîkariya wî bêt
kirin daku wê zanînê biwelîdîne anku ji xwe peyda bike. Pirsker wisan rastiyê ji
kesa/ê jê têt pirsîn "diwelidîne" û bi vî awayî wî fêr dike. Ev tek metoda
klasîk e ku têt zanîn bi rastî jî ramanwerên serbixwe diafirîne.

Sokratesî ev metoda xwe bi taybetî bo vekolîna baweriyên sincî bi kar dianî.
Loma Sokrates nemaze wek bavê etîkê û felsefeya sincî têt nasîn. Ew bi vê metodê
pê hesî ku xelk van qenciyan diecibîne: dîndarî, hişmendî, nefsbiçûkî, wêrekî û
dadperwerî. Sokratesî her digot ku jiyan bêyî lêkolîn û vekolînan (diyalogan) ne
hejî jînê ye.

Ne asan e baweriyên felsefî yên Sokratesî yek bi yek bên pêşkêşkirin ji ber ku
wî bi xwe ti tiştê xwe yê nivîsî ji me re nehêlaye. Loma em neçar in xwe
bispêrin gotinên Platonî û Ksenofonî yên li ser Sokratesî lê mixabin ev gotin jî
carine bi nakokiyan dagirtî ne. Baweriyên Sokratesî bi xwe bi hezaran salan bûne
gengeşeyên dijwar yên felsefî û pirr şerrenîx li ser hindê hebûye ka gelo kîjan
ji van gotinên Platon dibêje bi rastî yên Sokratesî ne û kîj jî Platonî ji nik
xwe ve lê zêde kirine. Kêm girov (delîl) hene bo ku em bizanin ka kîj bawerî yên
kê ji herduyan in. Bo nimûne, ne gengaz e bêt zanîn ka fêreya îdeayî baweriya
Platonî ye yan hê Sokratesî ew afirandibû.

Lê tişta ku fîlozof li ser felsefeya Sokratesî yekdil û yekdeng in ew e ku
Sokratesî bawer dikir ku mirov qet ne hewceyî lêkolîn û zanistên siriştî ne lê
pêdiviya wan bi gotûbêjên li ser sinc û exlaqî heye. Bingehê vekolînên wî gotina
Orakelê Delfoyê "xwe binase" bû. Sokratesî gelek ji ramanên xwe yên zêrrîn ne bi
rêya fikirîna bi tenê lê ji suhbetên li gel xelkê peyda kirin. Herçi Sokrates ne
li ser tenê mijarekê yan çend mijaran danûstandin dikir lê pirraniya gotûbêjên
wî li ser hindê bûn ka gelo mirovê çawan qenc e û çêtirîn awayê desthilatdariyê
bo birêvebirina xelkê çi ye.

Lê dîsan jî Sokrates di wê baweriyê de bû ku ew xwediyê zanînekê ye anku "hunera
evînê" û "evandina hişmendiyê" anku felsefeyê. Sokratesî bawer dikir ku evîn ne
hezkirina ji kesekî lê ji hişmendiyê anku aqildariyê, zanînê û qenciyê ye.
Sokratesî nedigot ku ew bi xwe hişmend e lê bawer dikir ku ew dizane divê mirov
bi kîjan rêyê ve bimeşe daku bibe hişmend.

Di pirtûka Ksenofonî ya bi navê Cejn de Sokrates xwe dişibîne pîlikekê anku jina
ku di welidîna zarrokê de alîkariya diya wê dike û dibêje ku ez bi xwe ji
ramanan stewr (jina yan ajelan ku zarrok jê nawelidin) im lê dikarim bi rêya
suhbetan îdeayan bi xelkê dibim afirandin.



https://ku.wikipedia.org/wiki/Serhildana_%C5%9E%C3%AAx_Se%C3%AEd%C3%AA_P%C3%AEran%C3%AE

Serhildana Şêx Seîdê Pîran yek ji serhildanên mezin ên kurdan ên sedsala 20'an
e.

Li gundê Pîran a bajeroka Egil ya navçeya Darahênê Erxenîyê, di sala 13 sibata
sala 1925'an de dengên çekan, xebera yek ji serhildanên girîng ên dîroka Kurd
dida. Ev Serhildana ku weke Serhildana Şêx Saîd derbasî dîrokê bûye, wiha dest
pê kir:

Cendirmeyên Tirkan hatin gundê Pîranê û navê 10 kesan dan. Cendirmeyên Tirk, ji
gundiyan xwestin ku 10 kesên li wan digerin werin radest kirin. Lê belê gundiyan
10 kesên ku cendirmeyan dixwest radest ne kirin û şer derket. Piraniya
lêkolîneran hem raman in ku serhildan, ji ber vê bûyerê berî wextê xwe dest pêk
kiriye. Piştî vê çurûska yekem, Serhildana li herêmeke berfireh belavbû û di
dirêjahiya 3 hefteyên dest pêkê de, hêzên Şêx Saîd li hemberî hêzên hukumetê
serweriya xwe sazkirin. Hêzên Şêx Saîd, di 17 Sibatê de avêtin li ser bajeroka
Darahênê ya navenda bajerê Darahênê û parêzgar û rayedarên din girtin. Şêx Saîd
di demeke nêz de Darahênê, Maden, Sêwreg û Erxaniyê bi destxist û ber bi Amedê
ve meşiya. Komeke din jî Gimgimê bi destxist û berê xwe da Mûşê. Hukumetê di 21
Sibatê de li bajarên Kurdan rêvebiriya leşkerî ragihandin. Lê belê yekîneyên
artêşê di 23 sibatê de li hemberî serhildêran paş ve kişiya Amedê. Dotira rojê
jî Elezîz kete destê berxwedanvanên Kurd. Enqere tevlî hev bibû: Misto Kemal, di
dest pêka meha adarê de (îstîfaya) dest-ji-kar-kişandina Serokwezîr Fethî Okyar
xwest. Piştî ku hikumetê îstîfa kir, di 3 adarê de erka serokwezîriyê dan İsmet
İnönü. Di 4 adarê de hikumetê ji parlemenê dengê ewlebûnê wergirt û û di heman
rojê de Qanûna Teqrîrî Sukûn derxist. Ev qanûna ku sala dest pêkê di nerîtê ma,
destura rewşa awarte dida hikumetê.

Hêzên Şêx Saîd, di 7 adarê de derûdorê li Amedê girtin. Lê belê bêyî ku bajêr bi
destbixin, naçar man ku peş ve bikişîn. Piştî ku li herêma Serhildanê tijî
leşker kirin, yekîneyên artêşa Tirk di 26 adarê de ji hewayê û ji erdê ve êrîş
da dest pêkirin. Êdî serweriya şer diket destê hêzên hikumetê. Di naverasta meha
Nîsanê de Şêx Saîd li nêzîk Gimgimê û yek ji pêşengên din ên Serhildanê Şêx
Şerîf jî li Palûyê radest bûn. Li ser bîryara Dadgeha Şerqil Îstîklalê Şêx Saîd
di 29 Hezîrana 1925an de hate dardekirin. Şêx Saîd ku li Palûyê ji dayikbibû,
neviyê Şêx Septî û kurê Şêx Mehmûd Fewzî bû.



https://ku.wikipedia.org/wiki/Sefer%C3%AAn_Xa%C3%A7perestan

Seferên xaçperestan an seferên xaçparêzan seferên xiristiyananê bo armanca xakên
pîroz ji misilmanan bistînin di nêvbera salên 1095an-1291an de hatibûn li dar
xistinn. Ji bo Qûdisê û xakên pîroz ji destên misilmanan bifilitînin ew bi
gelemperî pê banga Papa re, serokê xiristîyanên Ortodoks, hatin derxistin.

Di wê demê de neh seferên xaçperestan hatin der xistin. Lê van seferên hatin dar
xistinî bi temamî ne bo Felestîn û hembera misilmanan bûn. Wek sefera çaram li
hemberî Bîzansê hatibû der xistin.

Sedema bingehê bo van seferan sedema olî bû. Armanca rawestandina belavbûna
misilmanan û dest xwe xistina bajar û xakên pîroz bû. Ji sedsala 7'an şunda
îslamiyet ji Asyaya Navîn derket û li Efrîka, Anatoliya û Endulus û Spanya belav
bû. Paş di Cenga Malazgîrtê de Bîzans li hemberî Selçûqan de bin ket re
Anatoliya bi piranî kete bin destên Selçuk û Misilmanan.

Kînga Selçukan Anatoliya dest xwe xistin Bîzans û Konstantinopolis jî keta bin
talîkeyeka mezin. Ji bo Bîzans sînor û bajarên dest xwe de biparêze, wek Seferên
xaçperestan ya yekem de bûyî banga arîkariya Xiristîyanan kir.

Pê Anatoliya bi destên Selçukan ket re Bîzansê alîkarî ji Xristiyanên Ewropayê
xwest. Di sala 1095an de ji pê banga Papa re Xaçperest der ketine seferê û Qudis
di sala 1099an de dest xwe xistin û li wir Keyatiya Orşelîm û hin dewletên din
saz kirin. Anatoliya bi piranî şunda ji Selçukan standin.

Paş Riha di sala 1044'an de şunda kete destên misilmanan re Papa daxwaza
sefereka din kir. Lê di vê seferê de heta ku xaçperest di 1147an de gehîştina
Orşelîmê, piranî birêve hatin tune kirin. Ji bo Şamê ji misilmanan bistînin
rapêçan jî, negêhiştine va armancêxwe jî û sefer bê serkeftî xelas bû.

Ji ber ku sê keyên dewletên we demêyê mezinên Ewropayê Îngiltere, Fransa û
împaratoriya Romaya Pîroz beşdara vê seferê bûbûn, va sefera wek Sefera Keyan jî
tê zanîn. Friedrich I(Barbarossa), Richard I(Richardê Dilşêr) û Philipp II, pê
Silhedînê Eyûbî di sala 1187an de Qudis dest xwe xist re, dîsa bi banga Papa re
der ketine seferê. Friedrich Barbarossa hîn ku negêhişte Felestinê mir.
Xaçperestan Akka ji Silhedîn standin jî, nekanîn Qûdisê jê bistînin.

Ew bi banga Papayê ku Qudisê bistînin daxwaz dikir ve, bi pêşengiya Wenedîkan ve
hat derxistin. Lê wan birê ve nêta xwe guhert û çerxa ser Konstantinopolisê bûn
û li wir Împaratoriya Latinî saz kirin.

Friedrich II ew sefara li darxist. Lê, bi ceng wî Orşelîm û hin bajarên din bo
çend salan li misilmanan stand.

Ew bi peşengiya keyê îngiltere Edward I hat der xistin. Lê bê serkeftî xelas bû.

Armanca hîmî Orşelîm dest misilmanan de ma jî wan seferan hem Ewropa hem jî li
misilmanan bandorên mezin kirin.



https://ku.wikipedia.org/wiki/S%C3%BBdana_Ba%C5%9F%C3%BBr

Komara Sûdana Başûr, welatekî Afrîka ye û li baniya tejaneya çemê Nîlê dimîne.
Li rojhilatê wê Etiyopya, li rojava Komara Afrîkaya Navend, li bakur Sûdan û li
başûr jî Kongoya Demokratîk, Ûganda û Kenya heye. Paytext û bajarê wê yê herî
mezin Cuba ye.

Ji ber sedemên pevçûnên etnîk û olî yên navxweyî biryar hate dayîn ku welatê
Sûdanê bibe du beş. Lewma di sala 2005'an de piştî şerê duyemîn ê naxweyî Başûrê
Sûdanê bû herêmeke xweser. Piştî referanduma 11'ê rêbendana 2011'an biryara
serxwebûnê hate dayîn. Herî dawî 9'ê tîrmeha 2011'an Sûdana Başûr bû welatê
193'an ku endamê Neteweyên Yekbûyî ye. Ev serxwebûn ji aliyê rêveberiya Sûdanê
ve jî tê pejirandin.

Heta dema destpêka rêveberiya Misirê ya salên 1820'an ti belgeyên berfireh ên di
derbarê dîroka Sûdanê de nîn in. Tê texmînkirin ku mirovên Nîlî, (Dînka, Şîluk,
Nuer) di sedsala 10'an de hatine vê herêmê.

Di navbera sedsalên 15 û 19'an de koçên hozan ên mirovan ji herêma Behra Xezalê
bû sedem ku gelên di roja îroyîn de bi awayê niha niştecih bibin. Mirovên
ne-Nîlî, Azande di sedsala 16'an de hatine Sûdanê û bajarê herî mezin ê herêmê
avakirin. Mirovên Azande niha gelê sêyemîn qelebalix ê welat e. Mirovên Azande
li Marîdî, Yambiyo, Tambura û rojavayê Behra Xezalê dijîn. Têkiliyên Azandeyan
bi cîranên wan , (Moro, Mundu), re ne baş in.

Azande di sedsala 19'an de bi Fransî û Belçikiyan re şer dikin. Cara pêşî Misirî
li vir koloniyan ava dikin. Di bin rêveberiya Mihemed Elî Paşa de parêzgeha
Ekvatorya tê avakirin.

Li Sûdanê ji rêveberiya Misirê Samuel Baker (1869), Charles George Gordon (1874)
û Emin Paşa (1878) serwertî kirine. Serhildana Mihemed Ehmed ya di salên 1880'an
de helişt ku geşbûna parêzgeha Ekvatorya bisekine û agirbestek bi rayedarên
Misirî re çêkir (1889). Navçeyên girîng ên Ekvatorya Lado, Gondokoro, Dufîle û
Wadelaî ne.

Di sala 1947'an de Brîtanya hêvîdikir û bi Konferansa Judayê Bakur û Başûr
Sûdanê bike yek. Di referanduma 2011'an de 98,83% ê gel ji bo serxwebûnê dengê
erê bikaranî. Hê jî gengeşiya herêma Abyeî didome. Mirovên vê herêmê jî wê
biryara tevlîbûna bakur an başûr bidin.



https://ku.wikipedia.org/wiki/Ren%C3%A9_Descartes

René Descartes (z. 31'ê adarê 1596 – m. 11'ê reşemiyê 1650) matematîkzan, zanyar
û fîlozofê Fransî bû. Ew bi piranî li ser hebûna Xwedê mentiq kolaye.

Di sala 1596an de li La Haye (Descartes) ji dayik bû. Descartes zarokek zeîf bû
û herdaî nexweş bû. Xwendina xwe li kolejek Cizwît a li Anjouyê kir. Di sala
1616an de ji Zanîngeha Poitiersê dîploma dadê girt. Di ciwantiya xwe de di
artêşê de cih girt. Li gellek deveren geriya û li bajarên cuda ên Ewropayê jiya.
Di sala 1628'an de vegeriya Fransayê û li ser felsefe û optîkê hin cerb kirin.
Di heman salê li Hollandayê bi cih bû.

Di sala 1649'an de Şahbanûya Swêdê Christina ew vexwendî Stockholmê kir.
Descartes li Stockholmê bi cih bû ders dan Şahbanûya Swêdê. Li ser daxwaza
Şahabanû Descartes mecbûr dima saet li pêncê sibê di serma wî welatî de rabe û
ders bide. Bi du sê mehan piştî çûna xwe ya Swêd ji ber sermê zatûre ket û di 11
Sibat 1650'de jiyana xwe ji dest da.



https://ku.wikipedia.org/wiki/Qizilba%C5%9F

Qizilbaş, kumsor, sersor an jî kimsor ji kesên ola yan baweriya Elewîtiyê
dihewînin re tê gotin.

Heya sedsalên 17-18'an peyva elewî ewçend nehatiye bikaranîn, ji bo wan di
zimanê tirkomanî (ji ber ku pirraniya tirkomanên Anatoliyayê elewî bûn) de
qizilbaş, kimsor, sersor dihate gotin. Keyên osmaniyan komkujiyên mezin li dijî
kimsoran li dar dixistin û her carê ew dibûn mesele di nava şerên osmanî û şahên
Îranê de. Paşayê osmaniyan ê navdar Yavuz Siltan Selîm ê ku bi komkujiya
kimsoran tê nasîn, gihîşte wê encamê ku êdî pişt û hêza qizilbaşan hatiye
şikestin, li întegrasyona wan bi sunîtiyê geriya. Keyên osmaniyan di sedsalên
dawîn de xwastin qizilbaşan bixin sunî. Ji ber wê gelek pêşengê wan bi dirav û
tawîzan kirin wekî xwe. Ji ber wê êdî peyva qizilbaş bi kar neanîn û di şûna wê
de elewî bi kar anîn. Elewî ango "Kesên Elî dihewînin". Gorî siyaseta wan bêjeya
elewî baştir bû û qizilbaşan nêzîkî sunîtiyê dikir.

Peyvên qizilbaş û kimsor ji pûşiyên sor ên leşker û alîgirên Elî yê kurê
pêxember Mihemed tên. Tê vegotin ku alîgirên Elî wisa li xwe dikiribûne.

Çend êlên kurdan jî di nav qizilbaşan de hebûne, wanan êla Çemişgezeg, Pazûkî û
Xinûslû bû ne.



https://ku.wikipedia.org/wiki/Okyan%C3%BBsa_Arkt%C3%AEk

Okyanûsa Arktîk, herweha bi Derya Cemsera Bakur, Derya Cemedêya Bakur, an bi
tenê Arktîk jî tê navandin, heta 5.608 m kûr bûnê xwe heye û bi aqarê 14,056
milon km² ve ew okyanûsa herî biçûka cîhanê ye.

Okyanûsa arktîk li nîvkada bakurê dinya ye. Ew navberê parzemînên Asya, Ewropa û
Emerîkaya Bakur de ye. Ji bo parzemînên li dorin ew tê okyanûsak hejmertin jî,
ew hin caran deryaka navî jî tê hejmertin.

Sînorên Arktîk bi Alaska(Dewletên Yekbûyî yên Emerîkayê), Keneda, Gronland
(Danimarka), Îslanda, Norwêc û Rûsyayê re heye.

Li hindê wan parzemînan çend girav û komagravên re jî Okyanûsa Arktîk sînoren
xwe hene: girava Banks, giravên Şahbanûya Elizabeth, giravên Ellesmere,
Gronland, Îslanda, giravên Spitsberg, girava Kolguyev, xaka Franz Josef, Novaya
Zemliya an Zemliyaya Nû, Severnaya Zemliya an Zemliyaya Bakur, giravên Sîbiryaya
Nû û girava Wrangel.

Gronland û Skandinavya Okyanûsa Arktîk li Derya Ewropayê Bakur, li Okyanûsa
Atlantîk vediqetîne. Li Tengava Bêrîng jî Alaska û Sîbîrya Rojhelat Okyanûsa
Arktîk li Derya Bêrîng, ango li Okyanûsa Mezin vediqetîne. Deryayê dinê li dor
ewna ne Derya Beaufort, Derya Gronlandê, Derya Bakur (hinek li ser Okyanûsa
Atlantîk jî dihejmerin), Derya Barents, Derya Karayê, Derya Laptev, Derya
Sîbîryaya Rojhelat û Derya Çukçî.



https://ku.wikipedia.org/wiki/Notron

Notron, carina wek nyotron an nutron an jî neutron tê nivîsandin, li fizîkê, yek
ji kerî yên atomê ye ko çi barekê karevayî nîne û bariste yê wê 939.573 MeV/c²
(1.6749 × 10−27 kîlogram, piçekê zêdetir ji protonê) ye. Zivirîna wê li dor xwe
½ e. Dijkeriya wê dijnotron e. Notron û proton bihevra navokê pêkdiînin.

Navoka piraniya atoman (hemî îzotopên tebitî bil ji îzotopa belav ya haydrojinê,
prosyûm, ko tenê ji protonekê pêkhatiye) ji notron û protonan pêkhatine. Hijmara
notronên navokê îzotopên hîman anko elementan diyar dikit (jibo mînak, navoka
Karbon-12 ji 6 protonan û 6 notronan pêkhatiye û navoka Karbon-14 ji 6 proton û
8 notronan). Îzotop atomên elementan in ko hijmara wan ya atomî wekhev e lê
jiber hindê ko hijmara notronên wan ne wekî hev e baristeyê wan jî newekhev e.

Notronê du quarkên jêr û quarkeka jor heye. Bi vî awayî, notron wekî baryon
dihêt sinfandin.

Li derveyî navokê, notrona azad bêtebat e û temenê navinc jibo mana wê 885.7±0.8
saniye anko çirke (nêzî 15 deqîqeyan) ne û elektronek û dijnutrînoyekê ji xwe
der dikit da bibit protonek.



https://ku.wikipedia.org/wiki/Molekul

Molekul di kîmyayê da bihevranûsyana du an zêdetir ji atoman e ko bi
helkevtineka (aranceyeka) nemazeyî bi bandên kîmyayî bihevra dinûsin. keristeyên
kîmyayî bi awayekê bêsînor bi pajên biçûktir ji heman keristeyî nahên
dabêşandin: molekul bi giştî wekî biçûktirîn paj ji her keristeyekê kîmyayî
dihêt dîtin ko hêşta saloxetên kîmyayî yên wî keristeyî pêra hene. Hindek ji
keristeyên saf (mîna asinkalan (metalan) û kirîstalan) wesa baştir dihên fehmîn
(fêmkirin) ko li şûna molekulan ji tor anko şebekeyên nemazeyî yên atoman an
ayonan pêkhatibin.

Di zanistên molekulî da, molekul hebûneka kîmyayî ya têra xwe tebitî û ji aliyê
karevayî ve bê-alî ye ko ji du an zêdetir atoman pêkhatîye. Têgeh anko konsepta
molekula yek-atomî, her wekî ko di gazên nobel da dihêt dîtin, bi giştî tenê di
bîrdoza livînkî (kinetic theory) ya gazan da dihêt bikaranîn. Di vê bîdozê da
behsa kerî yên gazan wesa dihêt kirin herwekî ko yek molekul, bê guhdana bi
pêkhata wê.

Hizra molekulê ji bo cara pêşîn di sala 1811'ê da li aliyê Avogadroyî ve hat
behskirin û wekî verêja Qanûna Nisbetên Diyarkirî û Çendqatên (1803-1808)
Daltonî ji aliyê piranî ya kîmyazanistvanan ve hat pejirandin. Lê hizira
molekulan wekî tiştekê cida ji pêkhata matematîkî ya edetî ya maddeyî heta karên
zanayê navdar Perrinî (1911) di civatên fîzîkzanistvanan da jihê gengeşeyê bû û
pozîtîvîstên mîna Maxî (Mach) bi rijdî li beranberî vê hizrê berxwedida. Bîrdoza
nû ya molekulan gelek mifayê ji teknîkên hijmarî yên ko kîmyaya hijmarî berdest
kirine dibînit. Bi dehan molekulên nû bi arîkarî ya şebengbînî ya hûrpêl
(mikrowêyv spektroskopî) di valahiya navstêran da hatine niyasîn.



https://ku.wikipedia.org/wiki/Mistefa_Barzan%C3%AE

Mistefa Barzanî (z. 14 adar 1903 li gundê Barzan (Mêrgesor) − m. 1 adar 1979 li
Washington D.C), general û rêberê mezin ê kurd e û damezrînerê PDK'ê ye.

Barzanî, di 14'ê adara sala 1903'yan de li gundê Barzan ji dayik bûye. Di
1905'an de bi dayika xwe re, ji aliyê osmaniyan ve tê zîndankirin. Di 1914'an de
birayê wî[çavkanî pêwîst e] tê kuştin. Barzanî di 1931'ê de, bi çalakiyên xwe
yên li hemberî dijmin derket pêş dema beşdarî kirî di gel brayê xwe yê mezin Şêx
Ehmedê Barzanî di rêberiya şoreşa kurdî da dijî rejîma badşahê Îraqê ji bo
bidestveanîna mafên milletê kurd. Şoreşa ko li sala 1935'an hatiye vemirandin û
Barzanî hatiye nefî kirin bû bajarê Silêmaniyê. Li sala 1942'an Barzanî ji cihê
nefiya xwe refiya û ji nû ve dest bi xebatê kir. Di 1943'an de li mentîqeya
Barzan li hemberî dijmin şer bilind kir. Piştî 1945'an, diçe Mehabadê û beşdarî
di damezrandina Komara Kurdî ya Mehabadê u 1 zh zeraktren havale we faqe Hassan
mero Edlbi we 7 zman dzani u galak xabat ger buya zhyanaxo xr gori Kurdistan
krea dgal barzani namr bazhdare choya rusea diket û wek wezîrê çenkê tê
destnîşankirin. Bi ketina Komara Mehabadê derbasî Sovyetêu ha dibe. Mistefa
Barzanî, di sala 1958'ê de vedigere Başûrê Kurdistanê. Di sala 1961'ê de heta
xudmuxtariya 1970'yî, şerê wî yê li hemberî rejîma Îraqê berdewam kir.

Di 1975'an de, bi peymana Cezayîrê, tevgera kurd a li wir têk çû. Barzanî, ji
ber nexweşiya xwe derbasî Amerîkayê dibe û li wir di 1'ê adara sala 1979'an de
diçe rehmetê.

Mela Mistefayê Barzanî bavê 10 kuran e. Sabîr, Luqman, Ubêdullah, Îdrîs Barzanî,
Mesûd Barzanî, Sîdad, Nîhad, Dilşad, Sîhad û Wecîh navê kurê Mela Mistefayê
Barzanî ne.



https://ku.wikipedia.org/wiki/Mishefa_Re%C5%9F

Mishefa Reş, pirtûkek ji wan herdû pirtûkên ku temenê ola êzdî diafirênin.
Pirtûka pêşî Kitêba Cilwe ye.

Xwedê di dest pêkê de ji cewherê xwe dûrê spî afirand; û çivîkek afirand ku navê
wê Anfar bû. Û dur da li ser pişta wê. Û li wir çil hezar salî ma. Roja dest
pêkê yanî roja yekşemê, melayîketê bi navê Azazîl afirand. Ew Melekê Tawus e yê
ku serokê tevan e. Xwedê, roja duşemê, melayîketêbi navê Dardaîl afirand ku; ew
Şêx Hesen e. Roja sêşemê, Îsrafîl afirand ku ew Şêx Şems e. Roja çarşemê, yê bi
navê Cibraîl afirand; ew jî Ebûbekir e. Roja pêncşemê, Azraîl afirand ku ew
Sacadîn e. Roja înê, yê bi navê Şemnail afirand ku ew Nasirudîn e. Roja şemiyê,
yê bi navê Nûrail afirand ku ew(…) Melekê Tawus kir serokê wan. Piştî wê Xwedê,
heft tebeq asîman, erd, roj û heyv afirand(…) Mirov, çivîk û tevahiya ajalan
afirand û ew di valahiya pelerînê de bi cîh kirin û ew jî ji li ser dûrê hat
xwarê, melayîket jî li balêbûn. Dûre bi dengekî bilind li durêqîriya, ew jî ji
cihê xwe ket û bû çar perçe, ji nava wê av peşikî û bû derya. Dinya gilover bû,
derz lê tune bû. Dûre Xwedê, Cebraîl di şeklê çivîkekê deafirand û rêveberiya
çar kenaran siparteyi wî kir. Dûre keştiyek afirand û sîhezar sal di nav gemiyê
de ma, dûre hat Laleşê Nûranî û li wir bi cîh bû. Ji nav dinyayê qîriya û bi
giraniyê derya afirîn û dinya bû rûyê erdê û lerizîna wanberdewam kir. Dûre
ferman da Cebraîl ku her du perçeyên Dura Spî bîne, perçeyek xist binê erdê, yê
din jî wek derî danî ber asîman. Dûre roj û heyv di navberawan de bi cîh kir, ji
hûrikên wan jî stêrk afirandin û ew wek xemlê bi asîmanve daliqandin. Her wiha
ji bo xemilandina rûyê erdê; darên fêkiyan, giya û çiyaafirandin. Li ser xaliyê
Text afirand. Dûre, got ku Xwedayê mezin got: Ey melayîketan, ez ê Adem û Hewayê
biafirînim, wan bikim mirov û ji her duyan, ji pişta Adem dê Şehîd bîn Çar were
dinyayê û ji wî dê li rûyê erdê gelek tenê zêde bibe. Ev gel, gelê Azazîl ango
Melekê Tawus, gelê Êzîdî ye. Dûre ez ê Şêx Adî bîn Misafîr ji Sûriyeyê bişînim û
ew ê were li Lalişê bimîne.[çavkanî pêwîst e]

Xwedê dûre, hat welatê pîroz û ferman da Cebraîl ku ji çar aliyên dinyayê axê
bîne: Ax, hewa, agir û av. Bi wan mirovek çêkir; û ji ruhê xwe, ruhek jê re
bexişand. Dûre ji Cebraîl re got Adem di cenetê de bi cîh bike, li wira jê re
hat gotin ku dikarefêkî û tevahiya giyayên hêşîn bixwe; lê xwarina genim jê re
qedexe ye. Piştî sedsalan Melekê Tawus ji Xwedê re got Adem dê li ku bijî û çawa
zêde bibe ? Xwedê jê rê got: Ez di vê mijarê de selahiyet û rêveberiyê dewrî te
dikim . Wê demê Melekê Tawus, çû ji Adem pirsî got: Te qet genim xwariye ? Wî jî
got: Na, lewre Xwedê ev yek li min qedexe kir, got divê tu ji wî nexwî. Melekê
Tawus jê re her wiha got: Ku tu bixwîdê ji bo te pir baş be. Lê piştî ku Adem
genim xwar, zikê wî werimî û Melekê Tawus ew ji cenetê derxist û danî rûyê erdê
û derket asîman. Wê demê Adem ji ber werma zikê xwe êş kişand û nikari bû di
cihê xwe de bisekîne, lewre di canêwî de dereke vekirî tune bû. Lê Xwedê çivîkek
şand, çivîkê di bedena Adem dequlek vekir, bi vî awayî Adem rihet bû. Û Cebraîl
sed salan xwe nîşanî wî neda û ew bêhêvî bû, giriya. Wê demê Xwedê ferman da
Cebraîl û Cebraîl hat, ji bin milê çepê yê Adem Hewa afirand. Dûre Melekê Tawus
-ez dixwezim bibêjim ku; ji bo alîkariya Êzîdiyên ku êşê dikişînin hat rûyê erdê
û li ba Asûrên kevn, kralek ji me re destnîşan kir. Kralên Asûr Nesrukh (ku ew,
Nasirudîn e) û Kamûş (ew jî Sultan Faxrudîn e) û Artîmûs (ku; Sultan Şemsudîn
e). Piştî vê ji aliyê du kralan ve em hatin birêvebirin. Rêveberiya kralên bi
navê Şahpûrê yekemîn û duyemîn sed û pêncî sal berdewam kir û Emîrên me yên ku
ji nîjada wan dihatin, heta îroj em bi rê ve birîne û em bû neçar qebîle. Ji me
rê xwarina xasê hatiye qedexe kirin, lewre xas navêjinê (pêxember) bi bîr dixe;
fasûliyeyên hişk jî heram in; bikar anîna rengê şînêgirtî jî qedexe ye. Ji bo em
ji Pêxember Yûnus re bêrêziyê nekin, xwarin amasiyan ji bo me heram e; xezalan
jî nexwin, lewre ew bûne keriyê pêxemberekî me. Her wiha şêx û mirîdên wî, ji bo
hûn ji çûka Tawus re bêhurmetiyê nekin goştê dîk jî nexwin. Lewre çûka Tawusyek
ji heft Xwedeyên ku berê navê wan hatiye gotin e û dirûvê dîk pê dikeve. Dîsa
şêx û murîdên wî, ji xwarina kundir dûr bisekînin, ango nexwin. Ji derveyî vana,
li piya mîztin an jî rûniştî li xwe kirina cilan an jî wek ku Misilman dikin li
tuwaletê taretgirtin an jî li ser şoyên wan xuslgirtin, ji me re hatiye qedexe
kirin. Her wiha, bilêv kirina navê…... ku Xwedayê me ye an jî gotinên wek Kitan,
Şar, Şat û peyvên wek Melûn(…) Nal ên ku wî tînin hişê mirovan qedexe ye. Pêşiyê
(…) ji dînê me rê gotin pûtperestî û Cihû, Xirîstiyan, Misilman û Îranî ji dînê
me dûr sekinîn. Kral Ahab û Arman ji me bûn; wisa bû ku Ahab Belzebûb ê ku me
wek Pîr bûb bi navdikir ji Xwedayê xwe alîkarî dixwest. Li Babîlê bi navê Buktî
Nosser(Nabûkad nezar) kralekî me hebû. Li Îranê Ahesuerus, li Stenbolê Agrîkalûs
jî jime bû. Beriya ku erd û asîman çê bibin Xwedê, li ser avê di keştiyekê de
bû. Dûre ji dura ku afirandi bû xeyîdî, ew ji xwe dûr xist. Ji şikîna durê çiya,
ji çingîniya wê girên qûmê, ji dûmana wê jî asîman çêbûn. Dû re Xwedê derket
asîman û asîman zêde bû û bêyî ku tiştekî deyne binî wan ew li hewa bi cîh
kirin, lîsteya navê tevahiya tiştên ku afirandine nivîsî. Ji cewher û nûra xwe
Şeş Xweda afirandin ku; afirandina wan wek bi lambeyekê pêxistina lambeyeke dîn
bû. Dûre Xwedayê pêşîn, ji Xwedayê duyemîn re got: Min asîman afirandin; tu here
wira û tiştina biafirîne. Û ew, dema derket asîmanan, roj çêbû. Ji Xwedayê piştî
xwe re got derkeve û hîv hat afirandin. Û Xwedayê dû wî, asîman bi ger xist;
Xwedeyê dû wî, stêrk afirandin; Yê kudi dû wî rê hat, el-Kuragh an go Stêrka
Sibehê afirand û her tişt her wiha hat afirandin.[çavkanî pêwîst e]



https://ku.wikipedia.org/wiki/Mes%C3%BBd_Barzan%C3%AE

Mesûd Barzanî (z. 16'ê tebaxa 1946'an, li Mehabadê, Rojhilatê Kurdistanê)
ramyarê kurd û serokê Hikûmeta Herêma Kurdistanê û PDK'ê ye.

Mesûdê kurê Mela Mistefa Barzanî di 16'ê tebaxa 1946'an de li bajarê Mehabadê li
Kurdistana Îranê, li jêr alaya Kurdistanê û li roja damezrandina Partiya
Demokrat a Kurdistanê ji dayik bûye. Li serdema temena kurt ya Komara Kurdistanê
li Mehabadê ku yekemîn giyana serbixwe ya kurdî bûye.

Piştî rûxana Komara Kurdistanê di sala 1947'an de, binemaleya Mesud Barzanî li
gel komek li pêşmergeyan û binemala wan naçar bûn vegerin Kurdistana Iraqê û
paşê li aliyê rejîma Iraqê ve hemû bo bajarên xwarê Iraq hatin dûrxistin, bi
taybetî Bexda û Besre, lê belê Mela Mistefa Barzanî bavê Mesud Barzanî rêberê
şoreşa kurd li gel hevalên xwe berev Yêkîtiya Sovyetê bi rêketin û heta sala
1958'an li wir man.

Mesûd Barzanî bi sedema hokara siyasî û peywendiya bi şoreşa îlonê xwendina
navendî temam nekir û Bexdayê bi cîh hişt û li temena 16 sal di sala 1962'an de
çek hilgirtiye û çûye rêzê pêşmergeyê Kurdistanê û roleke berbiçavî hebûye li
şoreşa kurd ku di 11'a îlona 1961'ê de bi rêberiya Mela Mistefa Barzanî
destpêkir û heta sala 1975'an berdewam bû. Li jêr rênimayî û piştgîriya bavê xwe
têkilî xebata siyasî bûye.

Barzanî jiyana xortaniya xwe terxan kiriye ji bo wan armancên ku Partiya
Demokrat a Kurdistanê bilind kiriye, di sala 1961'ê de, demokrasî ji bo Iraqê û
otonomî û paşê federalîzm ji bo Kurdistanê li çarçêweya Iraqeke demokratîk da,
rêzdar xebatekî mezin ji bo vê çareseriya rasteqîne kiriye.

Piştî ruxandina şoreşa îlonê li encama rêkkeftinnameya Cezayirê li navbera Şahê
Îranê û Hikûmeta Iraqê li sala (1975), bi rênimayiya cenabê Mela Mistefayê bavê,
Mesûd Barzanî li gel Îdrîs Barzanî birayê wî û jimareyek li hevalên xwe pêkve
helsan bi rêxistina rêzên pêşmerge û damezrandina serkirdayetiya demkî ya
Partiya Demokrat a Kurdistanê ji bo dakokîkirina li kurd û Kurdistan û di 26'ê
gulana 1976'an şoreşa gulan dest pê kiriye.

Di sala 1976'an heta 1979'an de Mesûd Barzanî li gel bavê xwe li Amerîkayê
jiyaye û piştî rûxana rejîma Şahê Îranê, vegeriyaye Îran û heta tertîbata hatina
bavê xwe, bo Îran bike lê belê wê roja ku Barzanî 1'ê adara 1979'an gihişte
Îran, bavê wî li Washington koça dawî kir. Li meha mijdara 1979'an, li kongreya
nehem a Partiya Demokrat a Kurdistanê bi awayekî demokrasiyane Barzanî Serokê
Partiya Demokrat a Kurdistanê hate hilbijartin.

Barzanî û ji malbata xwe gelek qurbanî li ser kêşeya kurd daye û li dawiya li
dayik bûnê heta 12 sal bavê xwe nedîtiye, ku ew li dûrî welat li Yekêtiya
Sovyetê dijiya. Sîxurên rejîm sê birayê Barzanî teror kirine 32 kes le endamên
malbata wî li gel wan 8000 barzanî bûn ku ji aliyê rejîma Bees ve di sala
1983'an de hatin enfalkirin. Mesûd Barzanî xwedî çendîn hewldanên terorê bûye bi
taybetî hewlên terorkirina li Viyana paytexta Nemsayê di 8'ê çileya 1979'an.
Rejîmê Iraq yek li dawiya yekê (16) çar gundê barzaniyan xera kiriye ku gundê
birêze, Barzanî pirtûkekî li ser rola dîroka Mistefa Barzanî bavê xwe li Tevgera
Neteweya Kurd li jêr navê Barzanî û Tevgera Rizgarîxwaziya Kurd ku li sê bergan
pêk hatiye nivîsandiye, li gel çendîn gotar û babetên siyasî ku li rojname û
kovarên Kurdistanê hatine belav kirin.

Her wiha li kongreya 12'ê ya Partiya Demokrat a Kurdistanê di sala 1999'an de
Mesûd Barzanî serokê Partiya Demokrat a Kurdistanê careke din hatiye
hilbijartin.

Mesûd Barzanî li salên nohtan û heta weku ji navçûna rejîma Bees, beşdarî çendîn
kongre û civînên navdewletî kiriye. Wekî civînên Washington li sala 1992'an û
paşê li 1993'an û li kongreya Selahedîn a 1992'an û kongreya Londonê ya îlona
2002'an û kongreya Selahedîn a şubata 2003'an.

Di 12'ê hezîrana 2005'an de Mesûd Barzanî wekî yekemîn serokê herêma Kurdistanê
ji aliyê Encûmena Nîştimanî ya Kurdistana Iraqê ve hate hilbijartin.

Mesûd Barzanî li hilbijartinên roja 25'ê tîrmaha 2009'an bi rêjeya 70% ê dengan
bi destxist û bi awayekî raste rast ji aliyê gelê Kurdistanê ve duyemîn car wekî
serokê herêma Kurdistanê hate hilbijartin û li roja 20'ê tebaxa 2009'an li
beramber Parlemena Kurdistanê sonda yasayî xwar.

Wekî serokê herêmê, li çendîn welatan bi seredanên fermî kiriye û çendîn serokê
welat û serokwezîrê van welatan dîtiye, li encama van hevdîtinan de li gel serok
George W. Bush serokê Amerîkayê di 25'ê cotmeha 2005'an de û Tony Blair
serokwezîrê Britanya di 31'ê cotmeha 2005'an de û papayê Vatîkanê di 14'ê
mijdara 2005'an de û Silvio Berlusconi serokwezîrê Îtalyayê di 13'ê mijdara
2005'an de û Abdullah keyê Erebistana Siyûdî di 13'ê adara 2007'an de û Abdullah
keyê Urdunê di 19'ê adara 2007'an de.

A- Li roja 22'ê kanûna 2007'an Encûmena Serokayetiya Kurdistanê hate damezrandin
ku têda serokê herêmê serpereştiya civînan dike, û cîgirê serokê herêmê Kosret
Resul li gel serokê Parlemena Kurdistanê û serokê Hikûmeta Kurdistanê û cîgirên
wan û serokê Dîwana Serokayetiya Herêmê.

B - Encûmena bilinda Partiyên siyasiyan, ku kesayetiya yekem a partiyên
siyasiyan têda endam in, ku ji van hizbên xwarê ve pêk dihêt: Partiya Demokrat a
Kurdistanê, Yekîtiya Nîştimanî ya Kurdistanê, Partiya Zehmetkêşên Kurdistanê,
Partiya Sosyalîst a Demokrat a Kurdistanê, Yekgirtiya Îslamî ya Kurdistanê,
Komeleya Îslamî ya Kurdistanê.

Barzanî şarezayî bi temamiya zimanê kurdî û erebî û farisî ye, her wiha şarezayî
zimanê îngilîzî ye û dikare pê biaxive.



https://ku.wikipedia.org/wiki/Mao_Zedong

Mao Zedong an jî Mao Tse-tung (bi çînî: 毛泽东/毛澤東; * 26'ê berfanbarê 1893 li
Shaoshan; † 9'ê rezberê 1976 li Pekîn) damezrêner ê Komara Gel a Çîn, rêberê
dibistana sosyalîst a Maoîzmê ye.

Li parêzgeha Hunan di malbateke cotkar de ji dayîk bûye. Di zaroktiya xwe de
perwerdeya olî dîtiye. Di ciwaniya xwe de di nava hêzên li dijî keyser de
cihgirtiye. Piştî perwerdeya amadeyî li bajarê Pekînê di pirtûkxaneyekê de kar
dibîne. Pirtûkxane dibe sedem ku Mao gelek bixwîne û bi kesayetiyên navdar ên
sosyalîst re têkiliyan dayne. Herwekî Mao amadekariya şoreşekê çekdarî dike.

Di sala 1928´î de êdî Mao dibe xwedî hêzeke xurt û bi deh hezaran partîzanan. Bi
meşeke dirêj a bi deh hezaran kîlometre lidardixe û ev meşa han di dîrokê de bi
navê "Meşa dirêj" cihdigire. Mao di şoreşê de biserdikeve û sazûmaniyeke
sosyalîst dadimezirîne. Di nava salên 1956 - 1957´î de bi navê "Tevgera sed
kulîlkê" tevgereke pirralî organîze û li tevahiya welêt belavdike.

Mao xwe nade bin siya YKSS´ê û îdeologiya Stalîn. Ew bi navê "Pirtûka Sor"
nêrînên xwe wekî manîfestoyek diweşîne. Nêrînên wî li gelek welatan alîgiran
peyda dike û hêj jî hêz û rêxistinên ku bi di rêça wî de dimeşin hene.

Mao berevajiyê Stalîn, berê şoreşa sosyalîst ji beyaran berî bi bajaran dibîne.
Ew bêtir qîmetê dide hêza gundiyan. Dema Mao li Çînê şoreşê biserdixe bi navê
"Şoreşa çandî" programeke pirralî dike jiyanê. Ev program herçendî gelek
alîgiran peyda dike jî, gelek jî rexne dikin.



https://ku.wikipedia.org/wiki/M%C3%AEr%C3%AEtiya_Mezin_a_L%C3%AEtvanyay%C3%AA

Mîrîtiya Mezin a Lîtvanyayê (lîtvanî: Lietuvos Didžioji Kunigaikštystė,
lîtvaniya berê: Didi Kunigiste Letuvos, îngilîzî: Grand Duchy of Lithuania,
latînî: Magnus Ducatus Lituaniæ, polonî: Wielkie Księstwo Litewskie, rûsî:
Великое Княжество Литовское) dewleteke rojhilatî û navrastî ya Ewropa ku ji
sedsala dozdemîn/sêzdemîn ta sedsala hijdemîn berdewam bûye. Ji aliyê Lîtvaniyan
ve hatiye damezrandin. Di sedsala panzdemîn gihişte mezintirîn tixûbên xwe û wê
demê dewleta herî mezin ya Ewropa bû. Navê 'Mîrîtiya Mezin' di dawiya keyîtiya
Gedimînas de hat binavkirin. Di dema kurê Gedimînas, Algîrdas de mîrîtî bêhtir
fireh bû, ji dema desthilatdariya hemû keyan ku mîrîtî di bin destê wan de bû.
Piştî desthilatdariya Algîrdas, Jogaila rûpeleke nû di dîroka Lîtvaniyan de
vekir bi Yekîtiya Kreva (1386). Bi vê yekbûyîne Keyaniya Polonyayê û mîrîtî bûn
dewleteke hevbeş. Bi vê yekîtiyê di bin desthilatiya qral/key Vytautas de dewlet
di Şerê Grunwald'ê de biserket. Lê piştî mirina Vytautas nakokî di navbera her
du gelan de derket û jev veqetîn. Di sala 1569 de careke dî her du gel bûn yek
(Komara Lîtvanî-Polonî) bi Yekîtiya Lublînê. Di vê federasyonê de Lîtvanî xwedî
zagon, artêş û gencîneya xwe bi xwe bûn. Di maweya federasyonê de Mîrîtiya
Lîtvanî tevlî gelek şeran bû. Bo mînak Şerê Lîvonî, Şerê Bakurî û yên din. Ev
federasyon di sala 1795'an de ji aliyê împeratoriya Rûsan, Prûsya û Avûstûrya ve
hate hilweşandin.



https://ku.wikipedia.org/wiki/Kurdistan_(rojname)

Rojnameya Kurdistan di 22’yê avrêla sala 1898'an de, ji aliyê Mîqdad Mîdhed
Bedirxan ve li Qahîreyê, li paytexta Misirê dest bi weşana xwe kiriye. Destpêka
weşandina Rojnameya Kurdistanê, mîna xebateke neteweyî û rewşenbîrî tê
nirxandin. Roja destpêka derxistina rojnameya Kurdistan îro ji aliyê hemû
dezgehên kurdî û herwiha ji aliyê Hikûmeta Herêma Kurdistanê jî weke destpêka
rojnamegeriya kurdî tê qebûl û pîroz kirin.

Piştî şoreşa 1789’an li Fransayê, raman û giyana netewayetî li seranserê welatên
Ewrûpayê belav bû. Di nav demeke kin de, ev raman mîna lehiyekê li cîhanê belav
bû û bêguman Împaratoriya Osmanî û gelên ku di bin desthilatdariya wan de
dijiyan, mîna ereb, alban (arnawid), bulxar û tirk bi xwe jî ketine ber vê
lehiyê.

Piştî têkçûna Serhildana Bedirxaniyan a sala 1847’an, Dewleta Osmanî malbata
Bedirxaniyan sirgûnî Qahîreya paytexta Misirê dike. Mîqdad Mîdhed Bedirxan beg
li wir dest ji kar û xebatên netewayetî bernade û xebatên xwe yên rewşenbîrî
didomîne. Rojnamegeriya kurdî jî cara yekem bi van xebatên Mîdhed Beg û
weşandina rojanameya Kurdistan, dest pê dike.

"Li dinyayê çiqas Misilman hene di gund û bajarên hemiyan de dibistan û rojname
hene. Bûyerên li dinyayê diqewimin di van rojnameyan de tên nivîsîn. Lê mixabin
Kurd ji rojnameyekê bê par in û nizanin di dinyayê de çi diqewime, cîranê wan
Mosqof çawa ye dê çi bike. Loma di riya Xwedê de min ev rojnama ha nivîsî. Bi
îzna Xwedê Teala ji niha pê ve di her panzdeh rojan de ezê rojnameyekê
binivîsim. Min navê wê kiriye Kurdistan. Di vê rojnameyê de ezê qala qenciya
zanyariyê û têgihîştinê bikim; li ku derê mirov fêr dibe, li ku derê xwendingeh
û dibistanên qenc hene, ezê nîşanî kurdan bidim; li ku derê çi şer dibe,
dewletên mezin çi dikin, çawa şer dikin, tîcaretê çawa dikin; ezê qala hemûyan
bikim."

Mîqdad Mîdhed Bedirxan di sergotara yekem a rojnameya Kurdistanê de li ser rewşa
aborî û civakî ya gelê kurd jî radiweste.

Piştî zexta Osmaniyan li ser Misirê, rojnameya Kurdistan ji neçarî gelek cih
guherandin. Bedirxaniyan weşandina rojnameya Kurdistanê li hin welat û deverên
Ewrûpayê, mîna Cenewre, London û Folkstonê domandin.

Hejmarên 1’ê ta 5’an li Qahîreyê, ji ya 6’an ta 9’an li bajarê Cenewreya
Swîsreyê, ji ya 20’an ta 23’yan li Qahîreyê, hejmara 24’an li Londonê, ji 25’an
ta 29’an li Folkistona Başûrê Îngilîstanê û ji hejmara 30’yî ta 31’ê dîsa li
Cenewreyê hatine weşandin.

Piştî Mîdhed Bedirxan Beg, Evdirehman Bedirxan Beg xwe da bin barê derxistina
rojnameyê, di 47 meh û 22 rojan de, li sirgûnê di rewşeke dijwar de 31 hejmar
hatine weşandin. Di 13'ê nîsana 1909'an rojnameya "Kurdistan" ji aliyê Osmaniyan
ve hate girtin.



https://ku.wikipedia.org/wiki/Kurd%C3%AAn_Anatoliyaya_Nav%C3%AEn

Kurdên Anatolyayê (bi Romî:İç Anadolu Kürtleri û Tuz Gölü Kürtleri (Kurdên
Deryaçeya Xwêyî)) ev kurd in ku li Anatolyayê (Anatolyaya Navîn) dijîn.

Îro li Anatoliyaya Navîn, li Enqere, - Haymana, Polatlı, Bala, Şereflikoçhisar,
Qonye - Kulu, Cihanbeyli, Yunak, Kırşehir (Kaman, Çîçekdaxi, Nevşehir, Aksaray,
Yozgat (Yerkoy), Çorum, Sivas û li Tokatê nezîkî milyonek[çavkanî pêwîst e] kurd
hene.

Li Anatolyaya Navîn li Enqerê 102, li Qonyê 75, li Kırşehirê 52, li Nevşehirê
50, li Aksarayê 39, li dorbera sinorên Yozgat - Tokat - Amasyê 41, li Kayseriyê
23 bi giştî nêzîkî 300 gundên[çavkanî pêwîst e] kurdan hene.

Dîroka kurdên Anatolyayê pir kevn e. Ew 200 - 300 salî berê di dema Împaratoriya
Osmanî de hatine Anatoliyaya Navîn. Sedeme hatina wan ji sedî sed nayê zanîn.
Sedeme bingehî: hekokiyên eşîretî û koçberî bûne.

ji Welatê Rojê - Kurdîstanê bi dehan eşîr û ezbete koçber bûne û hatine
Anatoliyaya Navîn. Navê çend eşîrên ewên: eşiri giştek eşiri Reşwanî, Xelîkanî,
Canbegî, Şêxbizinî Şêxbizinî na Reşwan, Reşî, zimanê Şêxbizinî na Kurmancîye,
Omerî, Sefkanî, Celkî, Nasîrî, Têrikanî, Mikaîlayî, Rûtanî, Zirkî, Sidunî,
Qilorî, Doykan, Motikan, Şêxbilîyan, Bilkî, Hêcibî, Atmana, Bazikî, Milan,
Bereketî, Mifkî, Oxçiyan, Pisî, Sêwidî, Cutkî. Şêxbilian, Berakatî, Oxçî, Pisî û
Mifkî Kurdên Kırşehire.

Kurdên Anatoliyaya Navîn li wan derûdoran: li Haymanayê, li Qonyeyê 75 gund; li
Cihanbeyli, Încow, li Yunakê, li Kuluyê, li Balayê, li Polatlîyê, li Enqereyê
102 gund, li Kırşehirê 52 gund, li Nevşehirê 50 gund, li Çîçekdaxi, li Aksarayê
39 gund û li Koçhisarê bi cîh bûna.

Li Haymanayê 56 gundê kurdan hene. Hemi lîsta gundan di malpera kovara Bîrnebûnê
da cî digre.

Gundaki li aksaray ê Ekecik Nifusê xwe, 2000 kes ê. Ew gunda him zazaki him ji
kurmanci diaxifin. Bajara navende aksaraya 45. km ye u navceye ekecik 15. km.
dur e.



https://ku.wikipedia.org/wiki/Kreta

Kreta an Krît (yewnanî: Κρήτη Kríti; tirkî: Girit) girava herî mezin a
Yewnanistanê ye û pêncemîn girava herî mezin a Deryaya Navîn e.

Kreta yek ji 13 navçeyên Yewnanistanê ye. Li şûna herî fireh bakur başûrî de 60
km firehî, rojhelat-rojavayî jî 260 km direjahiya wê he ye. Li cîhî herî teng jî
12 km firehiya xwe he ye. Ew li ser 8,336 km² reşahîye rûniştîye û 1046 km
beravên xwe he ne. Li bakur Deryaya Krîtê, li başûr jî Deryaya Lîbî, li rojhelat
Deryaya Karpatî, li rojava jî Deryaya Mîrtoyî he ye. Nifûsa wê yê di 2005'an de
650.000 kes bû. Girav nêzî 160 li başûra reşahiyê Yewnanistanê bingehî dikeve

Kreta navenda şaristaniya mînoyî bû. Ew di navbera sedsala 26'an b.z. û sedsala
14'an b.z. de şaristaniya herî pêşinê Ewropayê bû. Li Krîtê bajarên mînoyî
Knosos û Festos (Phaistos) he ne.

Kreta dema împeratoriya Romayê de di 69 b.z. de hundura xakên Romayê bû. Ew ji
pê împeratorî bû du paran re heta ji aliya ereban hat dagir kirî di destên
împeratoriya Romayê ya Rojava an jî rojhelat de ma. Ew di 824an de ji aliya
ereban di serdariya el-Hakem de hat dagir kirin û heta 960'an de şunda ji aliya
Bîzansê de hat dagirkirin destên wan de ma. Ew ji pê Bîzansê re di 1204'an de
dema Sefera Xaçiyan a Çarem de kete destên Venedîkê. Ew heta di 1669'an de ji
aliya împeratoriya Osmanî hat dagir kirî di destên Venedîkê de ma.

Ber dema ji aliyê osmanan ve hat dagirkirin ji 1648'an heta 1669'an di dorpêç
kirinê de ma û ew bi gumanî dorpêçkirina herî dirêjê di dîrok de ye.

Dema Şerê cîhanî yê duyem ji bo cîhê xwe yê krîtîk ê di Deryaya Navîn de
şanogeha şerên mezin ên navbera îngîlîz û almanan bû.



https://ku.wikipedia.org/wiki/Komara_Agiriy%C3%AA

Komara Agiriyê yan Komara Araratê yan jî Komara Yekem yek ji dewletên Kurd ên
dîrokî ye. Di pêvajoya Serhildana Agiriyê de ji aliyê tevgera Kurd ve hatiye
îlankirin.

Gelê Kurd piştî têkçûyîna Osmanî wekî gelên din li azadiya xwe digere. Gorî
peymana Sevrê mafê Kurd û Ermeniyan ên dewletbûnê ji aliyê Osmaniyan ve hatibû
pejirandin. Lê di praktîkê de Tirkan nedixwastin Kurd bibin xwedî dewlet û ji bo
wê jî çi ji destê wan bihata dikirin.

Bi şikestina tevgera di bin pêşengiya Şêx Seîd re, navenda doza azadiya
Kurdistanê bû Agirî. Serokê Kurd Îhsan Nûrî Paşa tevger û şereke nûjen dida û
roj bi roj Kurd berî bi serkeftinê dibûn. Tê zanîn rêxistina Xoybûnê serhildan
birêvedibir. Xoybûn îlankirina Komara Agiriyê (li Ewropa Komara Araratê dihate
binavkirin û pirranî wisa tê zanîn) bi fermî kir. Komar dê sazûmaniyeke
demokratîk avabikira û Kurd û Ermenî di nava dostanî û têkildariyê de bijiyan.

Biroyê Heskî Têlî (Îbrahîm Heskî) bû serokê birêvebiriya avakirina hikûmetê û
karên sîvîl. Herwekî Temir Axa wekî serokê artêşê û berpirsiyarê birêvebiriya
avakirina karên leşkerî hate peywirdarkirin.

Bi alîkariya YKSS, Brîtanya û Îranê hêza Kurdan hate şikestin û serhildan têkçû.
Lê heya sala 1931'î ala Komara Agiriyê her dihate pêldan.

Di vê navbêrê de di encama xebatên ronakbîrên kurd ên bi rêxistinkirinê yên ku
di rêxistinên kurdan de xebatkirine, li beldeya Bihamdum ya Libnanê Kongreya
Serbixwe ya Xoybûnê hate lidarxistin û vê Kongreyê li gel hemu rêxistinên kurd,
serekeşîrên mûxalîf ên li Kurdistanê jî anîbû cem hev. Li hemberî banga hukumetê
ya "efuya giştî" Xoybunê li her deverê belavok belavkirin û bang li eşîretan kir
ku bi gotinên efuyê neyên xapandin.

Di vê navbêrê de Îhsan Nûrî Paşa di ser Îranê re derbasî cîhê ku eşîreta
celaliyan rabû ser pêyan, yanî derbasî Agiriyê bû. Îhsan Nûrî Paşa, li vê derê
serekeşîrên ku rabûne serhildanê, di nava tevgereke çekdarî de bi rêxistin kir.



https://ku.wikipedia.org/wiki/Kazim_%C3%96zdemir_(Ep%C3%B6zdemir)

Kazim Ozdemîr (bi tîpên tirkî: Kazım Özdemir (Epözdemir) (*payîza sala 1940, li
gundê Minar a girêdayî Hewêl a parêzgeha Sêrtê) nivîskar, perwedekar û mamosteyê
zimanê Kurdî ye. Niha li Almanya dijî.

"...Bi rastî ez nizanim kengê, di kîjan salê de hatime cîhanê. Di qeydiya
nasnameya min de tarîxa rojbûyîna min ne rast e, xelet e. Dema bavê min xwest
min li cem dewletê qeyd bike, bîra min tê. Paşê min tarîxa jidayîkbûna xwe, bi
biryara dadgehê da guhastin, belê ew jî rast nehat çêkirin.

Çewa dê û bavê min qal dikirin û ez li gorî gotinên wan hesab dikim, ez di
payîza sala 1940'an da hatime cîhanê. Ez di demek gelek zor, di salên cenga
cîhanê ya duyemîn de ji 10 zarokan, ê herî dawî ji dê û bavê xwe re çêbûme û
hatime cîhanê. Xwedê van deh zarokan parkiriye. Pênc ji wan mirine û 3 keç du
lawik pênc jî, ji dê û bavê min re mane.

Ez li gundekî bajarê Sêrtê, qezaya Şêrwan (niha ev gund li ser qezayê Hewêl e.
Wê demê Hewêl = Baykan ne qeza bû.) hatim e cîhanê. Navê gundê min Minar e.
Minar nehîye bû û di gund de qereqol hebû. Dewleta Tirk navê gundê me jî guhart
belê ez navê bi Tirkî li her cî û warî na emilînim û zimanê min nagere navê
Tirkî bêjim.

Dê û bavê min di gund de nikaribûne xwe û pênc zarokên xwe xwedî bikin. Seba
belengaziyê, seba ku zarokên van ji birçiyan nemirin gund terk kirine, çûne li
gundek deşta Mûşê li gundê Xarsê bicî bûne. Piştî 6 heyvan ji Xarsê çûne gundê
Nok(gund)ê ku ev gund jî nêzî Xarsê ye. Li wir jî 6 heyv mane û ji gundê Nokê
jî, mala xwe barkirine çûne gundê Gêsa. Gundê Gêsa di navbera Mûş û Norşêna
Hezret de xwe sipartiye Çiyayê Xaçereşê. Navbera Gêsa û gundê Mûsa Beg, Xifyan
bi lingan 15 deqîqê bû û ez di biçûkayiya xwe de gelek caran diçûm Xifya, min
serpêhatiyan ji Gulnaz Xatûna (Gulnaz Xanim) xwişka Hecî Musa Beg û kesên dî wek
Medenî Beg û yên din guhdarî dikir. Hecî Musa Beg, yek ji êndamên delegsyona
kongreya Erzirom û Sêwasê ye. Hecî Mûsa Begê Xwêtî di kongreya Erzîromê de bi
Mustafa Kemal Atatürk re ji neh kesên ku ji bo heyeta Koma Temsîlê (Heyetî
Temsîlîye) , heyeta ku neclîsa Enqereyê û damezirandina dewleta Tirk hazir
kiriye re, hatiye hilbijartin û paşê piştî damezirandina komarê ji aliyê Mistefa
Kemal ve hatiye dardakirin.

Dema em li gundê Xarsê bûn li goriya hesabê min ez du-salî bûme. Bîranîna min a
herî ewil ku ez tiştek ji vê cîhanê fêhmbikim li gundê Xarsê çêbû. Min ewil li
gundê Xarsê, ji dinyayê fêhm kir. Em du sal li gundê Gêsa man. Piştî rawestana
şerê Cihanê yê duyem di payîza sala 1946'an da em zivirîn gundê xwe, Minar. Wê
demê bavê min, li ba berbirsiyarên dewletê min qeydê nifûsê kir.

Wan deman, zor û zordestiya partiya CHPê hebû. 2 cendirman dikaribûn gundek
talan û wêran bikin. Li gundê me Minar, dibistan tune bû û kesek xwendevan jî
tune bûn. Kêm kesan bi Tirkî dizanibûn. Ew jî li eskeriyê fêr bûbûn. Di gund de
bi tenê du jinan bi Tirkiyêke xirab dikaribûn berika xwe ji avê derêxin. Yek ji
wan jina kurapê bavê min bû ku keça xwe dabû onbaşiyek Tirk û onbaşî piştî
eskeriya xwe êdî neçûbû welatê xwe Denizli, mabû li welatê me. Ya din ji jinekek
kal bû ku ji cendirman re xizmet dikir û ji wan re nan çêdikir.

Li gundê me Minar cara ewil, dibistan di sala 1949'an da vebû. Menzelek ji
qereqolê xistin dersxaneya zarokan. Sala ewil me 46 zarokan dest bi dibistanê
kir. Di nav van zarokan da, ji 6 salî heta 12 saliyan zarok hebûn. Em bi temamî
di pêngava yekan de bi hev re bûn. Di nav me de 4 keçik hebûn. Li dibistanê
kursî û mase tunebûn. Kesên ku dikaribûn parçek hesîr, berikek an kulavek kevin
ji mala xwe ji xwe re bînin, li ser rûdiniştin. Em kesên belengaz ku li mala me
parçek hesîr jî tunebû li erdê rûdiniştin, li ser çoka xwe dinivisand û bi vî
awayî ders çêdikir. Menzela me tê de ders çêdikir, erda wê ferşkirî bû û
zivistanê ev ferş gelek cemidîbûn. Ez salek di dersê de li ser van ferşên cemidî
rûniştim. Dema em ketin pêngava didûyan ji me re ji bo ders kursî û mase anîn.

Di sala 1950'an da 14'ê gulanê Partiya Demokrat hilbijartinê qezenç kir û kete
ser hikmê. Di eynî sal da li gundê me ji aliyê gundiyan ve dibistanek hat
avakirin. Gundî mecbûr bûn bêpere bixebitiyan. Ev biryar ji aliyê CHPê ve hatibû
girtin. Ez jî bi bavê xwe re li ser avakirina dibistanê xebitîm.

Di sala 1953-54'an de ji 46 zorêkên ku ewil bi hev re dest bi dibistanê kirin,
me 4 zarok dibistan kutand û dîplom sitand. Min bi dereceya herî qenc, kurapek
min bi dereceya qenc, kurapek minê din û yekê gundî bi dereceya nîvçe dîplome
girtin.

Dema ez diçûm dibistanê min xwendina erebî jî li cem melayê gund dixwend. Piştî
ku min dibistan kutand min li gundek din dest bi feqetiyê kir. Li cem mala şêxê
Hezîn rehmetiyê Şêx Bahadîn ez bûm feqiyê wî. Bavê min dixwest ku ez bibim mela.
Min gelek ilmê şerîetê xwend. Cara yekem di vê feqetiyê de ez şîyar bûm. Min
Nûbihara Ehmedê Xanî, Neciranama bi Kurdî, Mela Xelîlê Sêrtî, Melayê Cizîrî,
Feqiyê Teyran di vê feqetiya xwe de nas kir. Piştî 5 salan min dev ji feqetiyê
berda û xwest bibim mamoste. Ez çûm dibistana mamosteyan li qezayê Diyarbekir
Erxenê, Dicle İlköğretmen Okulu dest bi xwendina mamostetiyê kir. Bavê min dijî
xwendina min a mamostetiyê bû. Digot ev xwendin ilmê şeytan e. Ez bi dizî bêî
bavê xwe çûme dibistanê.

Dema min dibistan xwend ez mecbûr bûm di tatîlan da bixebitim, xercixa xwe ya
dibistanê derxim. Her havîn ez li ciyên cûre cûre û li ser îşên cûre cûre
xebitîm. Ez li nêzî Colemêrgê li Şamanisê di medena komira kevir, 40 mêtro di
binê erdê de xebitîm. Min li Stenbolê di hala zerzewat de barkişandin (hemaltî)
kir, li Wanê kerpîç çêkir, keviran ji bo xaniyan şikand, li Tetwanê ser çêkirina
riya hesin çawîştiya emeleyan kir, li Basleysê karê xwê-çêkirinê kir, li Bidlîsê
û Wanê emeletiya xanîavakirinan kir..

Di sala 1965'an da min dibistana mamosteyan kutand û li gundê Beydîlî qezayê
Sütçüler a bajarê Ispartayê bûm mamoste. Beydîlî li ser çiyayê Toros bû. Ji
qezayê 10 demjimêr dûr bû û riya otomobîlan tune bû. Belê ji sala 1930'an vir de
li wir dibistan hebû. Gundê me Minar nehîye bû û dibistan ewil sala 1949'an li
wê destpêkir.

1966'an min li Isparta 4 hefte eskerî kir û di dû de li gundê Dêrxas ku niha
qezayê Mûşê ye mamosteyî û serkariya dibistanê kir. Ji bo Dêrxas bibe qeza li
wir bi heval û gundiyan ve me gelek xebatan kir.

Di payîza sala 1969'an de, ez ji Dêrxas çûme nehiya Têlîyê (Tîl) ku niha ev jî
qezayê Mûşê ye. Li dibistana leylî (Yatılı Bölge Okulu) du sal alîkarê serkanê
dibistanê xebitîm. Li Tîlê jî, ji bona Tîl (Korkut) bibe qeza ez, heval û gundî
dîsa wek Dêrxasê gelek xebitîn.

Di payîza sala 1971'an da, ez bûme Serkanê(midûrê) dibistana starê (yatili okul)
li Botan, qezayê Dihê (Eruh Yatılı Bölge Okulu) . Dibistan di inşaetê de bû û hê
xilaz nebûbû. Min payîza sala 1972'an dibistanê ji xizmetê re vekir. Di sala
ewîl da nêzî 400 zarokan qeydê dibistanê kir. Wê demê kesî keçikên xwe nedişand
dibistanek leylî. Ji van 400 zarokan 130 keçik bûn.

Em mamosteyên Kurd wê deme gelek şabûbûn û me digot "Tirkiye niha Dihê winda
kir". Ev şabûna me hêja jî ciyê xwe negirtî ye.

Di payîza sala 1973'an da dewletê min şand Almanya. Di konsolosa bajarê
Hannoverê de bûme berpirsîyarê perwerdeyiyê. Di sala 1977 min ji wê
berpirsiyariya perwerdiyê xwe de paş û li qezayê Leerê bûme mamosteyê dewleta
Alman. Min ji bo zarokên biyaniyan (Tirk, Spanî, Portûgalî û yên din)
mamostetiya zimanê Almanî, ji bo zarokên Tirkan mamostetiya zimanê Tirkî, ji bo
zarokên misilmanan mamostetiya dersa olî kir.

Ji sala 1980 heta sala 1987 min li dibistana bilind a hunerî (Fachhochscule)
Ostfriesland li Emden ji bo xwendevanên Alman dersdarî kir. Ji sala 1995'an heta
sala 2005'a min li bajara Leerê dersa zimanê Kurdî da zarokên Kurd. Di sala
2005'an de min karê xwe rawestand û bûme karrawester (emekli) . Seba dersdariya
Kurdî ez li meydana balafirê li Stenbolê hatim binçavkirin. Bi alîkariya dewleta
Alman piştî demek azad bûm.

Ez di sala 1963´an da zewicîm û heta niha bi hevaljiyana xwe ya dilsoz re jiyana
xwe bextiyar didomînim. Çar zarok û 7 neviyê min hene.

Min di gelek rojnameyan da nivîsên bi kurdî nivîsandiye. Niha ez di gelek
malperan da bi Kurdî dinivisînim. Di sala 2005'an pirtûkek min ê hikayetan bi
navê Newêlên bi xwîn hat çapkirin. Pirtûkek min bi navê Çîrokên Kurdî ji çapê re
amade ye. Ez li ser dîroka Serhildanên Kurd û şerê azadiya Kurdan lêkolîn dikim.
Min gelek tiştan amade kiriye, belê pirtûk hê ji çapê ra ne hazir e..."



https://ku.wikipedia.org/wiki/Kanala_Suwey%C5%9F%C3%AA

Kanala Suweyş (قناة السويس, Qanat es-Suweyş) kanalaka çêkiriya navbera Derya
Navîn û Derya Sor de ye. Kanala Suweyş 163 km dirêjahiya, derê herî teng jî 300
m. firehiya xwe heye û Bûr said(Port Said) û bi Sûweyşê ve digîhîne hev.

Kanal ji aliya Compagnie Universelle du Canal de Suez, ango Pardariya Suweyş,
hat çêkirin. Kanal di 16'ê sermawezê 1869an de hat vekirin.

Kanalakê navberê Derya Navîn û Derya Sor de ji berê de dihat plan kirin. Di 14.
sedsala b.z. Sethos I. û Ramses II. kanalaka Nil de heta Gola Timsah, ji Gola
Timsah de jî heta Derya Sor çêkirin. Ew kanala ji bo xopandinê, an jî ji bo pir
teng bû, paşê qir bû. Di 7. sedsala b.z. Necho II. xwest ku Kanalaka Nil de heta
Derya Sor çêka. Lê gorî gotinên Herodot di avahîyayê Kanalê de 120.000 mirov mir
û nikanî kanalê temam bike. Li paş Necho II. re Darîûs I. ew kanala temam kir.
Ptolemî(285 b.z.) jî xebata Darîûs I. hîn rind kir.

Dema Ereban Misir dest xwe xwist şinda Amr, cîhangirê Misir, dema Xelife Hz.
Omer de, kanal Qehîre de heta Derya Sor çêkir. Sedsalake din şinda, kanal carî
din bêerk bû.

Daxwazê çêkirinê kanalakê li ser Nîvgirava Sîna Çaxa Navîn de jî dewam kir.
Wekok Venedîkan di 1504 bi Împaratoriya Osmanî re ji bo Kanalakê nevbarê Derya
Navîn û Derya Sor de çêkin nivîsand.

Gottfried Wilhelm Leibniz jî li ser çêkirinê kanalê di 1671an de ji Ludwig XIV.
re nivîsand.

Kengê Napoléon Bonaparte çû Misirê 1798an de xwest ko kanalakê çêke. Paş
Endazeyar Gratien Lepère got ku Derya Sorê li Derya Navîn 10 m. bilindtirê şinde
Napoleon ji çêkirinê kanalê vegeriya.

Di 1843an de Metternich xwest ku Mehmet Ali Paşa re kanalê çêka jî wî bala xwe
nade ye.

1854an de Ferdinand de Lesseps bi destekê serkowezîr Muhammed Said re dest bi
xebatê çêkirinê kanalê kir. Di 1856an de jî Compagnie universelle du canal
maritime de Suez hat saz kirin. Ew destpêk de 52% Fransî û 44% jî dest Misir de
bû. Serokê Pardarîye Lesseps bû. Pardariyê mafên kanalê heta 99 salan standin.
99 salan şinda jî kanal dikir ya Misirê be.

1,5 milon mirov di ava kirina Kanalê de şixûlîn. 125.000 mirov di ava kirinê de
ji bo Kolera mir. Di 18'ê adarê 1869an de Derya Navîn gehîşta Gola Bitter, di
17'ê sermawezê 1869an de jî kanal hat vekirin. Kanalê di binî de 22 m, di ser de
58 m fireh bûn, 8 m . jî kûr bûna xwe he bû. Kanal bi 19.000.000 Pound Sterlin
mal bû.

29'ê kewçerê 1888an de Kanala Suweyş navçeykê bealî hat danezanîn û ji bo
keştiyên navnetewî hat vekirin.

Di dema Şerê Cîhanê yê Yekem û Şerê Cîhanê yê duyem de Brîtanya kanal
sehêt(kontrol) kir.

Di 1936 kargeriya kanalê dest Compagnie universelle du canal maritime de Suez û
dest Brîtanya de ma.

Di 1956an de Qrîza Suweyş derket. Nassir 26'ê tîrmehê de kanal wek ya Misirê,
ango netewî, dazanîn û para %44an Brîtanya dest stand. Li ser wê ve 29'ê kewçerê
de Brîtanya, Fransa û Îsrail êrîşa Misirê kirin. Nassir 40 keştiyan wê demê di
kanalê de binav kirin. Nîvgirava Sîna hat vegirtin. Di 1957an de bi serwerî ya
Lester Pearson, wezîrê karûbarên derveya Kanada, de krîz hat ji hev derxwistin.
Kanal 1957an de bi ewleyî UN şinda hat vekirin. 1967an de dema Şerê Şeş Rojan de
Misir carî din hat girtin. Kanal heta 1975 girtî ma.

Kanal Bakur li Bûr Saidê dest pê dike, heta Îsmaîlîa 78,5 km, Îsmaîlîa de heta
Port Tevfik 83,750 km,

Di 1980an vir de serdabakê(tûnel) suweyş û Qehire bi hev gehî ne. Ew 1704 m
direjahî û 42 m kûr bûna xwe heye.



https://ku.wikipedia.org/wiki/Josef_Stalin

Josef Stalin (bi Gurcî: იოსებ სტალინი/Îoseb Stalînî; bi Rûsî: Иосиф Сталин/Yosîf
Stalîn; * 6'ê befranbarê 1878 li Gorî, Gurcistan; † 5'ê adarê 1953 li Kunzewo
ber Moskow) duyemîn sekreterê giştî yê YKSS´ê û yek ji polîtîker û îdeologê
navdar ê sedsala 20emîn e.

Ew bi xwe ji gelê Gurcî ye. Di zaroktiya xwe de perwerdeya olî dîtiye. Hêj di
ciwaniya xwe de tevlî tevgera sosyalîst dibe û gelek caran tê zîndanîkirin. Navê
wî yê orgînal Îoseb Besarîonîs dze Cûẍaşvîlî (bi Gurcî: იოსებ ბესარიონის ძე
ჯუღაშვილი; bi Rûsî: Иосиф Виссарионович Джугашвили) ye. Navê "Stalîn" tê wateya
"pola" û kodnavê wî ye. Bi Gurciya kevn "cûẍa" jî tê wateya "pola"[çavkanî
pêwîst e] û "-şvîlî" paşbendikeke belav e di paşnavên Gurcî de.

Stalîn, piştî mirina serokê şoreşa Bolşevîkan Lenîn, tê ser desthilatiyê. Şerê
navxweyî bidawîdike, hêza YKSS´yê ji bo sazûmanbûnê, pêşdebirina alavên
hilberînê birêxistin dike. Polîtîkayeke taybet a nateweyan dimeşîne. Kurdistana
Sor a ku Lenîn ji bo Kurdan avakiribû bo xatirê Tirkiyê û Îranê ji holê radike.
Kurdên YKSS´ê dihêle bin desthilatiya Azerbeycan û Ermenistanê ku ew jî pirranî
li pişavtina Kurdan digeriyan. Li Azerbeycanê nasnameya Kurdan tê înkarkirin. Li
Ermensitanê rewşa Kurdan heya dawiya YKSSyê baş bû. Vêgav ew jî hebûna Kurdan
înkar dikin û dibêjin "li cem me miletê Êzîdî hene, Kurd nînin"[çavkanî pêwîst
e].

Stalîn dema artêşên Almanyayê yên di bin serdariya faşîzmê de bûn êrîşî Rûsyayê
dikin, hêza xwe vedikişîne, dihêle ku Elman heya derê Moskow werin. Wê demê li
amadekariyên şer dixebite. Bi şikestina "Parastina Stalîngradê" pişta artêşên
Nazîyan dişkîne. Ev yek rewşa şer jî kivşe dike. YKSS dibe yek ji serdestên Şerê
Dinyayê yê II.

Ji bo hinek Rûsan Stalîn wekî lehengekî ye. Lê ji bo gelekan jî polîtîkayên wî
şaş bûn û Stalîn bi xwe jî dîktatorek ku dawî li sazûmaniya Lenîn xeyal dikir
anî ye. Stalîn di hilweşandina Komara Mehabadê de alîkarî dide Îranê û Kurdan
difiroşe. Herwekî serhildanên Kurdistanê bi bikaranîna Partiya Komûnîst a
Tirkiyê (TKP) di qada navneteweyî de wekî "tevgerên paşverû yên ku di xizmeta
emperyalîzmê de li dijî Komara antî-emperyalîst û pêşverû ya Tirkiyê têdikoşin"
dinirxîne. Bi vê yekê hêzên çepgîr, sosyalîst û pêşverû xwe ji alîkariya Kurdan
vedikişînin. Komîntern li dijî Kurdan raportên neyîni belavdike. Kurd wekî
dijmin tên îlankirin. Heya bigire hin serbazên artêşa Tirkiyê ku endamê TKP´yê
bûn tevlî Komkujiya Dersîmê dibin û Kurdên Dêrsîmê dikujin. Di serhildana Şêx
Seîd û ya Agiriyê de jî heman helwestê digirin. Stalîn di dîroka Kurd ya nêzîk
de wekî kesekî nexêr tê bibîranîn.



https://ku.wikipedia.org/wiki/Joomla!

Joomla! wekî Php-Nuke, PostNuke, Mambo û hin systemên din paketeke skrîptên
amade ne ku bi kodên serbest (open source)hatine bernamekirin û ji wan re
Pergala Rêveberiya Naverokan (Content management system, CMS) dibêjin.

Joomla! ku li gor lêkolînan bihêztirîn û biewletirîn systema malpersazî û
ragihandinê ya kodên serbest e bi zimanê bernamenivîsînê yê PHP û danegeha
(database) MySQL hatiye amadekirin.

Yek ji aliyên herî baş yê vê systemê eve ku mirov dikare bi hêsanî şiklê/dîmenê
malperê (qalib) biguhere bêyî ku bandor li ser naveroka malperê bê danîn.
Herweha mirov dikare bi hezaran Modul (Parçe), Components (Pêkhatî) û Plugins
(Plûgîn) ku bi yek nav ji wan hemuyan re dibêjin Pêvek(Extensions) yên amade ku
ji aliyê endamên systemê ve hatine amade kirin bi xorayî li ser systema xwe
siwar bike û bikar bîne.

Wergera kurmancî ya Joomla! 1.5.x ji bo beşên Administrator(Birêveber),
Front(Bikarhêner) û Installation(Siwarkirin) ji aliyê Fîroze û Kamal Mavane û
wergera soranî jî ji aliyê Mohamad Jahad ve hatine wergerandin.



https://ku.wikipedia.org/wiki/Holokost

Holokost, şoah, nîjadkujiya Cihûyan, rehqelana cihûyan, genosîda/jenosîda
cihûyan, rehkolana cihûyan ji nîjadkujiya ku ji aliyê sazûmaniya Nazîyan ve li
Almanya û seranser Ewropayê hatiye kirin re tê gotin.

Holokost bi grekî tê wateya (ὁλόκαυστον holókauston "bi giştî şewitandin,
qelandin") an Şoah (herwiha Shoah; bi Hebrayî (îbranî) הַשׁוֹאָה ha'Şoah
"nepîroz" an "katastrofa mezin").

Di zimanê kurdî de nîjadkujî, rehqelan, rehkolan, kuştarî, qelaço tê gotin. Ji
komkujî cudatir e. Lewra di komkujiyê de komek an pirraniya gelek tê qirkirin lê
di nîjadkujiyê de jiholêrakirina nîjadek, qewmek tê kirin.

Biserbikeve yan nekeve heger armanca qirkirinek jiholêrakirina gelek be,
qelandina ûrtê wan bê xwestin, ev dibe nîjadkujî. Di nîjadkujiya Cihûyan de
hatiye xwestin ku li rûyê erdê Cihû nemînin. Hin kes komkujiya Ermeniyan jî wekî
nîjadkujî dinirxînin. Di komkujiya Helebceyê de armanc tunekirina bajarek bi
giştî ye. Hin kes dibêjin Saddam Huseyîn nîjadkujiya kurdan plan kiriye lê
biserneketiye. Ya Saddam kiriye komkujî maye. Tevkujî di wateya komkujiyên biçûk
de ye.

Hin kes siyaseta pişavtin û înkarkirina kurdan a Tirkiyeyê jî wekî "nîjadkujiyek
plankirî ya demdirêjî" binav dikin. Tirkiyeyê li dijî kurdan gelek komkujî pêk
anîne lê di nîjadkujiya kurdan de biserneketiye.

Di nîjadkujiyê de herwiha çîgan, bawermendên Şahîdên Yahowa, hevzayend, nexweşên
psîkolojîk, kesên astengiyên wan ên jîriyê hebûn ûêd jî di kampan de hatine
kujtin. Hin kes hejmara qurbaniyan wekî 17 milyon jî didin diyarkirin.

Tê gotin 100 hezar astengdar, 20 hezar almanên komûnîst û demokrat, 7 hezar
hevzayend, 1.200 alîgirên Şahîdên Yahowa hatine qirkirin.

15'ê rezberê 1935 hikûmeta Hitler (Zagonên Nürnbergê]] dertînin. Bi van zagonan
"kesên ku ne ji gelên Arî (Aryan) ne, marîbûn (zewac) bi wan re tê qedexekirin".
Qewmên din wekî "mirovên nizm, mirovên kêmnirx" tên binavkirin.

Partiya Naziyan NSDAP sala 1938 di şeva 9-10ê sermawezê de bi navê Şeva krîstalî
tevçalakiyek lidardixin, kenîşte, dikan û xaniyên Cihûyan dişewitînin. Gelê Cihû
dikujin û mirandin. Bi van çalakiyan reaksiyonên almanan û cîhanê dihatin
pîvandin, testkirin.

Hikûmeta Almanyayê ya wê demê di 9'ê kewçêrê 1941ê de li Cihûyan dike ferz ku
xaça Dawid bi xwe ve bikin, daku ew li kolanan bi hêsanî bên naskirin ku Cihû
ne. Deh roj şûnde bazirganî bi Cihûyan re tê qedexekirin. Li seranser Almanyayê
nêçîra Cihûyan destpê dike.

Yekemîn kampa mirinê sala 1933 li Dachauyê tê amadekirin. Li vir almanên
demokrat hatin berhevkirin û kujtin.

Di heman demê de li kampan li ser mirovan ceribandinên curbecur dihatin kirin.
Josef Mengele yek ji wan kesan bû ku li ser girtiyan ceribandinên dijmirovane
dikir.



https://ku.wikipedia.org/wiki/Hawar_(kovar)

Di kovara Hawar de yekem car di dîroka kurdan de zimanê kurdî bi tîpên latînî
hatiye nivîsandin û ji ber vê yekê cihekî taybet ê kovarê di pêşveçûn û
standartkirina zimanê kurdî de heye. Yekemîn hejmara kovara Hawar di 15'ê gulana
1932'an de derket û heta 15'ê gelawêja 1943'an 57 hejmar derketine. Cîhê xebata
û weşandina kovarê paytexta Sûriyê Şam bû. Hawar mehê du caran derdiket. Kovara
Hawar, kovarekî polîtîk û wêjeyî bû û ji aliyê Celadet Alî Bedirxan ve dihate
derxistin. Kovara Hawar ku di dîroka weşanvantiya kurdî de xwedî cihekî girîng
e, alîkariyeke wê ya mezin ji bo zimanê kurdî çêbûye. Di kovarê de bi giranî
lêkolîn, çîrok û helbestên bi kurdî, ji edebiyata kurdî nivîsên bijartî hatin
weşandin. Bi vi awayî Hawar di wêje û mijara zimanî de bûbû rewtek û ekolek û
heta sala 1943'an weşana xwe berdewan kir. Celadet di hejmara pêşîn û di rêzên
pêşîn da wiha got:

Hawar dengê zanînê ye. Zanîn xwe-nasîn e. Xwe-nasîn ji me ra rêya felat û
xweşiyê ye.

Li gel kurdî di her hejmarekî de 3-4 rûpelên frensî jî hebûn. Heta hejmara 23'an
nivîsên kurdî yê kovarê bi alfabeyên latînî û erebî derdiketin. Piştî vê hejmarê
ew temamî êdî bi latîni dihat weşandin. Naveroka hemî hejmara dora 808 rûpelan
vedigirt. Di hejmarên pêşîn da zêdetir nivîsên Celadet û birayên wî Kamûran Alî
Bedirxan, ku êdî ew jî wê çaxê hatibû Lubnanê, derdiketin. Piştî hejmara çarê
gelek navên din jî tevlî wan bûn û gelek ji wan di demên dawîn da di wêjeya
kurdî de bûn kesên navdar.

Roja destpêka weşana kovara Hawarê (15'ê gulanê) îro weke Roja zimanê kurdî tê
pîrozkirin.

Di sala 1998'an de hemû hejmarên hawarê ji aliyê Ferat Cewerî hat berhevkirin o
bi awayeki orijînal ji weşanxaneya Nûdemê hat weşandin.



https://ku.wikipedia.org/wiki/Harry_S._Truman

Harry S. Truman, (z. 8'ê gulanê, 1884 - m. 26'ê berfanbarê, 1972) serkomarê 33ê
yê Welatên Yekbûyî yên Emrîkayê (1945-1953) bû. Ew wekî[cîgirê serkomarî piştî
mirina Franklîn D. Rûzvêlt bû serkomarê Emrîkayê. Serkomariya Trûmenî hevdema
bûyerên giring yên mîna xwedanedesta Elmanyayê, dawîbûna Şerê Cîhanî yê Yekê,
Bombebarana Navokî ya Hîroşîma û Nakazakiyê, xwedanedesta Japonê, damezirandina
Rêkxistiya Neteweyên Yekgirtî, Marşal Plan jibo jinûveavakirina Ewrûpayê,
Destûrên Trûmenî jibo zevitkirina komonîzmê, destpêka Şerê Sar, çêbûna NATOyê û
Şerê Koreyê bû. Van hemî bûyeran û gelek arîşeyên navxweyî karekê weha kir ko
Dwayt D. Ayzinhower bikarit desthilata 20 salî ya Demokratan dawî bikit.

Ew yek ji siyasetmedarên Demokratan e. Di dema serokwezîrtiya xwe de CIA
damezrandiye û bi navê Doktrîna Truman di 12'ê adarê 1947 de li kongreyê
doktrînek daye pejirandin. Ev doktrîna han, polîtîkaya DYE bo nêrîna Şerê Sar û
berjewendiyên derveyî rave dike.

Herî li 8ê Gulana 1888ê li Lamara wîlayeta Missouri ya Welatên Yekbûyî yên
Emrîkayê hat dinyayê. Ew zaroyê duyê yê Can Endirsin Trûmen John Anderson Truman
î û Marta Êlên Yang Trûmen Martha Ellen Young Truman ê bû.



https://ku.wikipedia.org/wiki/Fistiq

Fistiq yek dar ji malbata benîştokan û fêkiyên ew darê ye. Darê fistiqê yek ji
darên kuvî ya ku li çîyayên Kurdistanê diçê ye. Bi fitiqa kuvî ra dibêjin
benîştok. Ku ye darê benîştokê qelem ke dikane çexa darê fistiqê ke. Her wiha
darê menegûşê, darê butlumê, darê şengiliyan ji malbatekê ne û bi qelem kirinê
kanîn bibin fistiq.

Fistiqvanî karekî pir bi zehmete. Fistiq pir avê naxwaze lê dareka gelek hesas
e. Çavikên darê fistiqê wextê biharê diteqin. Mehê tebax fistiq rind gir dibin û
lûtik. Fêkiyên fsitiqê wek guşî dibin. Bi guşiyên gir û çê re dibêjin kelle. Bi
fistiqê kesk ra dibêjin fitiqê boz û bi yên sor ra jî dibêjin lûtik. Ku fistiq
dibe lûtik devî xwe diqelişe. Qalikî ser radikin û diqewirînin.

Demê biharê tertûl derdikeve. Tertûlî fistiqan kurmekî gewrikî biçûke. Bi kom li
darê dicivin û çavikan dixwin. Ajalekî din ku zerarê dide fistiqan xatûn e.
Xatûn dihere di ber kokê fistiqan de hêkan dike û kurmî xwe di kokê darê da
girdibe. ku meriv nekujê dikane darê hişk bike. Ajalekî din ku zerarê dide
fistiqan cureyekî kelmêşan anjî yê kuvan e. Nexwaşiya ku kurd dibêjin zeng wek
mîna aveka reş ya zeliqoqî ye. Hin dibêjin ew ji kelmêşan çêdibe lê dibe ku ji
kuvan jî çêbe.

Komkirina fisdeqan herî kêm ji aliyê 4 kesan tê kirin. Jibo komkirina fisdeqan
ev tist pêwist in: erebe, 5-6 qumasên ku ji wan her yek 4 m2 ye û nêrdewanek (ku
destê mirov bigihêje fisdeqên herî jor jî). Qûmas di bin darê tên rêxistin,
kesek bi aliyê nêrdewanê derdikeve ser darê û fisdeqan wek salkim qut dike.
Fisdeq dikevine ser qûmasan.



https://ku.wikipedia.org/wiki/Ernest_Hemingway

Ernest Miller Hemingway (z. 21'ê tîrmehê 1899 – m. 2'ê tîrmehê 1961) roman- û
çîrroknivîsek emerîkayî û wergirê Nobela Wêjeyê ya sala 1954ê ye.

Nivîskarê nemir di 21'ê tîrmehê sala 1899an li Oak Pak/Illinoisê hatiye dinê.
Ernest kurê Clarence Edmond û Grace Hallê bû. Bavê wî bijîşk û diya wî stranbêja
operayê bû.

Dibistana bilind hêj pêşiya neqedandinê berda, li ba rojnameyeke niştecih li
bajarê Kansan City wek hevpeyvînwanekî dst bi xebatê kir. Di sala 1918an bi
refek kesên Xaça Sor re çû Îtalya yê û di eniya şer de cih girt. Birîndar bû û
şûn de jî di sala 1919an de vegeriya welatê xwe.

Hemingway li ser serboriyên xwe yên şerê yekemîn ya cihanê pirtûka bi navê
orîjînal "A Farwell to Arms" (Bi Xatirê Çekan) nivîsand û di sala 1929an de jî
ji hêla Charles Scribner ve li New Yorkê hate çapkirin.

ÇEnd sal şûn de li bajarê Chicago helbestvan û pisporê wêjeyê Sherwood Andersonê
nas dike. Di nav bîst salan de Hemingway wextekê xwe li Parîsê di nav derûdora
hunermend û wêjevanan de, bi yên wekî Ezra Pound, Gertrude Stein, James Joyce û
F. Scott Fitzgerald re derbas kir. Nivîskar di heman demê de xebata xwe wek
şîrovwan domand. Ji Çînê û li ser şerê Gel a Spanyayê daxûyaniyên şîroveyî da.
Piştre Şerê Gel a Spanyayê romana xwe ya "Zengil Ji Bo Kî TÊn Lêxistin" di sala
1940an de diweşîne. Ev Romana ji bo sînemayê tê adaptekirin. Gava ku di 1952an
de romana xwe ya "The Old Man and the Sea" (Kalemêr û Behr) dinivîse navdariya
wî radigehe qada herî bilind. Piştê vê serkeftina xwe yê mezin di sala 1954an de
Xelata Wêje ya Nobelê distîne.

Ta niha romanên wî yên Bi xatirê sîlehan (Farewell to arms) û Kalemêr û Behr
(The Old Man and the Sea) li kurdî hatiye wergerandin



https://ku.wikipedia.org/wiki/Elektr%C3%AEk

Elektrîk (an kareba an jî kehreb) (înglîzî: electric, yewnanî: ήλεκτρο, fransî:
élektro) têgiha jorîn ji bo hemû diyardeyên sedemên wan di barên elektrîkyên
rawestî an barên hatine livîn (herk) û warên wan ên kehrebar û manyetîk e.
Barkêşên barên kehrebar elektron bi neyînî, proton û îyon bi erênî hatine
barkirin in. Barên wekhev hev û du didefînin û yên cihê hev û du dikşînin. Ji bo
sedema hêzên bandorgewrîn kehreb wek wizekêş pir girîng e. Barên kehrebê kaniya
warê kehrebar, barên hatine livîn kaniya warên manyetîk in. Pêlên kehrebar, wek
ronî, bandora li ser warê kehrebar in û piştî afirandina wan ji barkêşan
serbixwe (wek foton) di mekan de dikarin xwe biweşînin, ango bilivin,
bandorgewrîna wan bi bûje jî heye.

Gotina kareba ji gotina kevirê kehrîban tê. Di yewnanî de kehrîban electron e.
Elektrîk jî ji elektronê tê. Yanî ji rêçûna elektronê elektrîk çêdibe.

Elektrîk pêşîn hatîye fêhmkirin di çaxê Yewnanê Antîk û Misrê Antîk. Li Misrê
mirovên lêgerînên xwe destpêkirine bi masîyên elektrîkê. Ew masî ji bo
parezandinê xwe elektrîkê dikaranî. Di welatê yewnanî de kehrebar hat bikaranîn
û bi wî awahî ew hêz re gotin elektrîk. Paşê di sedsala 18 de zanyar Benjamin
Franklin elektrîkê lêgerand û cerban çêkir. Cerbekî wî yê pir zanîn "Cerbê
Bafirok" alîkarî kir bo daxuyandinê hebûna elektrîk. Di dawîyê sedsala 19 û 20,
gelek zanyaran lêgerînan çêkir li ser elektrîk ê. Bi vî, Endazeyarîyê Elektîk
hat şixûlandin. Navê zanyaran ku bi elektîkê lêgerandinê ewe: Nikola Tesla û
George Westinghouse û Thomas Edison û Samuel Morse û Werner von Siemens û
Alexander Graham Bell e.

Ew hat rind zanbun ku barên elektrîk bûyerekî binatom ê û enerjîyê
elektromagnetîk jî pêkanê. Ji bo hebuna elektrîkê tevgera elektronan hatîye
qebul kirin. Heger cîsmê nêtar elektron hildide ew bi barê negatîf bardibe û
dibe cîsmê negatîf. Kengê cîsm elektron dide, ew dibe cîsmê pozîtîf. Pirtikan bi
barên eynî barkirî be, li hev tehm dikin. Pirtikan bi barên cuda, li hev kaş
dikin.

Di nav zimanê zanistî de, Potansiyel ewe ku pirtik dixwaze biçe li ser rê.
Direjîya vê rê bi potansîyelê pêwendarê. Potansîyel çiqas zahf bibe, pirtik
ewqas rê diçe di valahî de.



https://ku.wikipedia.org/wiki/Eb%C3%BB_Hen%C3%AEfe_D%C3%AEnewer%C3%AE

Dînewerî an jî Ebû Henîfe Dînewerî (z. 820 Kirmaşan − m. 24'ê Tîrmehê 896
Dînewer) riweknas, astronom, erdnas, matematîkzan û dîroknasê kurd e.

Dînewerî di sala 815'an an jî 820'an de li Rojhilata Kurdistanê li bajarê
Kirmaşanê ji dayik bûye, Navê wî yê rastî Ehmed e, Navdanka wî Ebû Henîfe (Bavê
Henîfe) ye, Navê bavê wî Dawid e û navê kalikê wî jî Wenand e. Wenand bixwe li
ser dinê zerdeştîtiyê bû piştî Belavbûna îslamê bûye misilman. Dînewerî bernavka
xwe cihê ku lê ji dayîkbûye ji Herêma Dînewerê digre û di 24'ê Tîrmehê 896an de
li Dînewerê wefat kiriye.

Dînewerî perwerdehiya xweya astronomî, matematîk û mekanîkê li bajarê Îsfehanê
girtiye, perwerdehiya xweya fîlolojî û helbestiyê jî li bajarê Kufe û Besreyê
girtiye. Li Kufeyê li cem Îbn Sîkkît (m. 858) ders hildaye.

Dînewerî zanistvanê kurd yê pirralî ye, ne tenê li ser qadek du qadan di gelek
qadan de çixir kolaye û rê daye pêş zanyarên dû xwe. Di warê riweknasiyê
(botanîk) de, di warê zoolojiyê de, di warê zimannasiyê (fîlolojî) de, di warê
mentiqê de, di warê dîrokê de, di warê erdnîgariyê de, di warê astronomiyê de,
di warê meteorolojiyê de, di warê matematîk û mekanîkê de berhem nivîsiye û van
berhemên wî ji alî zanyarên mezin ên dû wî weke çavkaniyên herî bi bawerî hatine
bikarhanîn. Di heman demê de avakarê îlmê qethiyetê ye. Di nava misilmanan de
weke "Bavê riweknasiyê" hatiye bi navkirin. Ji ber ku bi pirralîbûna xwe bala
gelek zanyarên biyanî kişandiye, gelek zanyarên biyanî li ser lêkolîn kirine. Li
Ewrûpayê di derdora zanistî de weke “Dehayê Kurd” tê naskirin.

Di Serdema Zêrîn a Îslamê de gelek pirtûk li ser zanist û dîrokê nivîsandiye.
Pirtûka wî a herî bi nav û deng "Kitab el-Nebat" (Pirtûka Giha) ye. Her çiqas
pelên wî negîhîştibin wexta me jî, Dînewerî 13 cîld jî tefsîra Quranê nivîsiye.
Yaqût Hemawî (1179–1229) ji bo tefsîra Dînewerî gotiye Pêşiya wî tu kesek weke
Dînewerî baş Quranê tefsîr nekiribû.

Dînewerî bûye ji zanyarên yekemîn ku li ser dîrok û antroplojiya kurdan lêkolîn
kiriye û pirtûkeke bi navê "Ensab el-Ekrad" (Jêdera Kurdan) nîvîsandiye. Di vê
berhema xwe de ji dîrokên kevnar heya roja xwe bav û kalên kurdan girtiye dest.
dîsa di dîrokê de yekem car wî xerîteya Kurdistanê xêz kiriye. navê Kurdistanê
di xeriteya xwe de bikarhaniye.

Berhemên Dînewerî bala gelek lêkolîneran kişandiye. Der barê Dînewerî de ji
zanyarên dema me çend nirxandin jî wisa ne:



https://ku.wikipedia.org/wiki/Birik

Rehik , birik an eseb (îng: nerve), yekîniyeke binyatiye ji pir şaneyên rehikan
peyda dibe di sîstema rehikan (birikan) di laşê mirov, bi taybetî, ku seh yan
his di beşên bedenê de ji mêjî transport dike. Bi riyê reh yan nerv mirov, ajal
û caneweran bi êşê û sehkirinên din dihise.

Rehika kelexê ku bi pevguhastina infermasyonê (agadariyê) dirabe. Du texlîtên
şanikên nervî hene. Nervê navendî yê laşê gewr, ku ew jî mêjî ye. şaneyên rehikî
yên din laşê sipî, ku ew jî ra ne.

Hemû endamên û tevayiya laşê mirovî aloz ji her çar texlîtên kelexan bi hev re
çêdibe. Karûbarê organan jî pir aloz e. Pir organ bi hev re kardikin û sîstêmeke
organî çêdikin. Koma hemû endaman an organan bi hev re organizmê mirov, yan jî
laşê mirovî çêdikin, yê ku tevlî aloziya xweyî herî mezin, dîse yekîtiyeke
necêkirî bi dinya dora xwe re çêdike. Koma hemû parçeyên laşê mirov û bertekiya
(reaksyon) wan, ya zû bi guhertina dinya hawîrdorî xwe ve, bi du sîstêman tê
ajotin. Sîstêma pêşî kevnare ye û ew hêdî hêdî kardike. Ew jî bi taybetî bi
afirandina hin hormonan pêktê. Sîstêma din nûtir e û zû kardike. Ew jî bi mêjî,
ra û hesteyan (hesteyê dîtinê, bihîstinê, hingavtinê, behnkirinê û çeştinê) pêk
tê.



https://ku.wikipedia.org/wiki/B%C3%AEseksuel%C3%AE

Di serdema dawî de bîseksualîteyê jî wekî hevzayendîtî di nava civakê de ji xwe
re cihekê avakir, hindik be jî ji veşartinê derket. Li rûyê cîhanê gelek
tevgerên homoseksuel û bîseksuelan hene. Li Ewropayê gelek klûb û rêxistên gey û
bîseksuelan hene.

Dîtinên zanîstî yên derbarê bîseksualîteyê de destnîşandikin ku di avabûna
kesayetiyeke bîseksuel de rola devedorê û fêrbûnan gelek girîng e. Herwekî
bandora genetîkê jî heye. Zanîstî hîç cureyekê seksualîteyê anormal nabîne û bi
pîvanên sincî nêzîkayî lê nake. lê belê di nav civakên heteroseksîtan de wekî
hevzayendan bîseksuelan jî ji ber nasnameya zayendî û berpêbûniya zayendiya xwe
rû bi rû tundî û cudakeriyê dimînin. Her çiqas mîna homofobî pir nayê bilêvkirin
jî ji bo tundî û cudakeriyên ku bîseksuelan dibinin peyva bîfobî jî tê
bikaranîn.

Di nava civaka Kurdan de rewşa azadiya cinsiyetan nebaş e. Li Kurdistanê bi
çaveke erênî li azadiya cinsiyetan û têkiliya seksî nayê nêrîn. Herçendî
seksualîte tiştekê taybetî ye jî, gelek kurd ên homoseksuel an bîseksuel nikarin
li welatê xwe Kurdistanê bi azadî di nava civakê de bijîn. Li aliyekê zilma
dagirkeran, li aliyekê din jî zilma civaka xwe jiyana wan dixe nola dojehê.



https://ku.wikipedia.org/wiki/Ajal%C3%AAn_ked%C3%AE

Ajalên kedî an ajalên malovî ajalên ku li mal tên xwedî kirin e. Ji hezar salan
vir de ajal li ji aliyê mîrovanda kedî bûne. Bi texmînekê kûçik ajalê herî pêşîn
yê ku kedî bûye. Ew 15000 sal BZ. li Asyaya Rojhilat hatîye kedî bûne. Ku çiqas
di çaxa modern da rola hin ajalên kedî daket jî heta roja evroj meriv nikane
jîyanê bê ajalên kedî bifkire. Bi taybetî di çandên wek Kurdistanê, yên ku li
ser gudnibûnê çêbûnî, ajalên kedî di ji bo feydê mîrovan cihekî giring digire.
Mînakî, kûçik û pisik ji bo nêçîrê û paraztinê; ker, hesp, hêştir hwd. ji bo
gîhaniyê û karên ku ji hêzên mîrov zêdetir dixwazin; ga û hesp ji bo cot ajotinê
û bar kişandinê; mihî, mange, bizin ji bo xwarin û vexarine cihekî giring
digirin. Hîn ew lîsta dikane be drêj kirin. Tabî tik ji bo faydeyê ajal nihatin
kedî kirin. Hin ajal jî ji bo kêf û xweşiyê hatine kedîkirin. Cureyên çûkan û
masiyan pirek ji bo kêfî hatine kedî kirine. Bi taybetî kewên sor di çanda
Kurdan da cihekî girîng digire. Piştî kedîkirinê hin ajal hatine guhartin û hin
cinsên nû peyde bûne. Wek nimûne, ger meriv kûçik û tajiyan bigêhîne hev,
cewrikê ku ji wan çê dibe cinsekî nû ye, em jê re dibêjin toltajî. An jî ger ker
biçe ser hespê, hêstir ji wan çê dibe ku ew jî dibe cinsekî nû. Evroj mîrov ji
bo kêfî maran, pîrevonkan, qirtîşan hwd. kedî dikine.



https://ku.wikipedia.org/wiki/50_Cent

50 Cent (* 6'ê tîrmehê 1975 li New York City, New York, DYA) rapvanekî amerîkî
ye. Navê wî yê rast Curtis James Jackson III e. ew aktor'e jî. 50 Cent pitir bi
navudeng ket bi albumên xo Get Rich or Die Tryin' (2003) û The Massacre(2005).
Get Rich or Die Tryin' 8 çara xelatê platin ji layîê RIAA'êve wergirt û pitir ji
15 million ji albuma xo firoşt li seranser hemî çihane. Albuma The Massacre 5
xelatên platin ji layê RIAA'ê ve wegirt û 11 million ji albuma xo firotin lê
seranser çihane.

Curtis Jackson li South Jamaica, taxa Queens ji bajarê New York City, jidayîk bû
û li wir belengaz dijî.Wî bavê xwe nas nedikir, dayîka wî li mala xwe hate
kuştin.Hin kes ketibûn mala wê û bi gazê kuştin wextê ku ew hên di xewê da bû.
Li wê demê Curtis hên 8 salî bû. Piştî mirinê dayîka wî ew li cem bapîrên xwe
dijî. Dema ew 12 salî bû, wî bazariya tilyakê dikir û bi wê sedemê ew çend caran
bo demên kin kete girtîgehê, lê cezayê mezin di 18 saliya xwe da stand.

Navê 50 Cent Curtis ji dizekî mezin bi navê Kelvin Martin tê. Curtis ew nav li
xwe kir, ji ber ku hemu tiştên Curtîs wekî wî bûn.

Curtis bazariya tilyakê berda, dema wî dît, muzîka Rap pirtir dirav dianî. Jam
Master Jay (Run DMC) alîkariya Curtis Jackson kir û wî bir labelî (koma mûzîkê)
Jam Master. Lê li wir Curtis ne bi kêf bû û çû labelî Columbia Records. Li wir
albûmê Power of the Dollar çêbû. Lê berî ew albûm derkevê hinekan bi kêran li
Curtis xistin. Li roja 24'ê gulanê 2000 li pêş malê bapîrên yekî bi neh qurşînan
li Curtis xist, lê curtis nemir. Labelî Columbia Records peymana xwe rakir û
albûma wî jî dernexist. Curtis çend stranan paşê kir li ser albûmê xwe yê din,
Guess who's back.

Piştî wê demê Curtis dîsa bi tilyak bazardikir, lê dîsa yekî alîkariya wî kir:
Eminem. Piştî demekî Curtis peymanek bi Eminem û Dr. Dre li cem labelên Shady
Records/Aftermath Entertainment çêkir. Curtis bi xwe gotiye, ew bes rêzdariyê
mezin Eminem û Dr. Dre dikir.

Albûma Get Rich or Die Tryin' di salê 2003 da li DYE 6,5 milyon car hate
firotin. Li cîhanê tevda ew nêzîkî 11 milyon caran hate firotin. Albûmê din bi
navî The Massacre li rojê 8'ê adarê 2005 derket. Ew albûm jî pir rind hate
firotin.

Di havîna 2005 da Curtis fîlmek li ser cîhana xwe çêkir. Navê wî fîlmî wekî
albûma xwe Get Rich or Die Tryin' bû. Ew fîlm li Keneda hate çêkirin. Paşê
albûmek bi soundtrackên wî fîlmî hate derxistin, navê wî - dîsa - Get Rich or
Die Tryin' bû.

Curtis Jackson avakarê grûpê G Unit e. Ew grûpa albûma ji endamên xwe ra
derdixist. Bi hevra jî albûmek derket, Beg for Mercy. Ji Lloyd Banks ra albûma
The Hunger for More hate çêkirin, ji Young Buck ra Straight Outta Cashville û ji
The Game ra The Documentary. The Game jî endamekî G Unit bû, lê paşê 50 Cent wî
qewitand. Bes jinek li G Unit da ye, ew jî Olivia ye. Ew stranbêjekî R & B ye.
Di gelawêjê 2005 da Tony Yayo, endamekî G Unit, albûmê xwe derxist, Thoughts of
a Predicate Felon. Curtis paşê hên çend endamên din anî G Unit; Ma$e, Mobb Deep,
Spider Loc, MOP û Hot Rod.



https://ku.wikipedia.org/wiki/%C5%9Eir%C3%AEta_Xezey%C3%AA

Şirîta Xezeyê (bi erebî: قطاع غزّة‎, lat. Qite Xezza; bi îbranî: רצועת עזה‎)
herêmeka li beravên rohelatê Deryaya Navîn nêvbera Deryaya Navîn, Îsraîl û
Misirê de dime ye. Navenda wê herêmê bajarê Xaze ye.

Ewê bi Urduna Rojava ve bi Herêma Otonom a Filistînê ve girêda ye. Lê ew ji
2007'a virve ji hêla Hamas ve tê kontrol kirin. Der ve jî ji hêla Misir û
Îsraîlê ve di bin ablûqayê de ye.

Herêma Şirîta Xazeyê bi piranî ji çol û beyaran pêk tê. Tenê ji % 14'ê herêmê bo
çande tê bikaranîn. Dirêjiya herêmê nêzî 40 km, firehiya xwe jî nêvberê 6-14 km
de diguhêre û pîvanê xwe jî dorê 360 km² ye. Dera xweya herî bilind 105 metre ji
sewiyeyê deryayê bilindtir e. Li xazeyê bêhtir li herêmê bajarên Xan Yûnis, Deyr
el-Beleh, Refeh, Beyt Lahiya û Cebaliya hene.

Di sedsala 12'an b.z şunda Filistiyan Xaze ji Misirê standin û li bajêr bûne
xwedan hikum. Di sedsala 8'an b.z şunda jî bajar dest gelek hikumdariyan de çû
hat. Geh dewletên Misir geh jî ên Mezopotamya û Sûrî lê serwerî ajotin.
Îskenderê Mezin pê rapêçaneke sê mehan re bajar dest xwe xist. Li Îskender şunda
jî Selekudan li bajêr hikum ajot. Di sedsala 1'an b.z. de bajar hat hilweşandin
û di sedsala 1'an de ji hêla Romayiyan şunda hat ava kirin. Bajarê Xezeyê ji
Romayî û Bîzansiyan şunda, pê Cenga Yermûkê di sala 636'an re, ji hêla Ereban ve
hat dest xwe xistin.

Di sedsala 11'an de ew kete destên xaçperêzên ji ewropayê de hatibûnî. Pê dorê
70'ê salî dest Xristiyanên ewropî de ma ve, ji hêla Selahedîn Eyûbî hat feh
kirin. Ji Eyûbiyan şunda Memlûkan û Osmaniyan li hikum ajot û pê şerê cîhanî yê
yekemîn re bi dest Împaratoriya Brîtanyayê ket. Ji Împaratoriya Brîtanyayê
şunda, pê dazanîna serxwebûna Îsraîlê di sala 1948'an de heta sala 1967'an, şerê
şeş rojan Şirîta Xazeyê ji hêla Misirê ve hat karger kirin. Di wê navberê de, di
sala 1956'an di krîza Suweyşê de ew demeke kete dest Îsraîlê. Ji salal 1994'an
virve Misirê û Îsraîlê jê vekişiyane û ji Herêma Otonom a Filistînê re berdane.
Di sala 2005'an de jî Îsraîl bi temamî ji Xazeyê vekişiya. Lê ji pê re Hamas û
El-Fetîh boyî otorîteyê xwe bi hev qebûl kirin bidin bi hev ketin. Ji pê cengên
nêvxweyên bixwûnî re, di pûşbera sala 2007'an de Hamasê kontrola bajêr û herêmê
helgirt. Di wan deman de Hamasê dazanîna Mehmûd Ebbasê hikûmeta nû nas nekir û
ji wê virve di bin kargeriya Hamasê de ye.

Ji dawiyê sala 2007'an de êrîşên nêvbera Hamas û Îsraîlê her ku çû girantir bûn
û Xaze him ji hêla Misir him jî ji hêla Îsraîlê têye dewisandin. Him Îsraîl him
jî Misirê nêvbera Şirîta Xezê û sînorên xwe de dîwaran bilind dikeye. Di 27'ê
berfenbarê 2008'an de bajarê Xazeyê ji hêla balafirên F-16 hatin bombebaran
kirin û ser 300 kesî re hatin kuştin.



https://ku.wikipedia.org/wiki/%C5%9Eihabed%C3%AEn%C3%AA_Suhrewerd%C3%AE

Şihabedînê Suhrewerdî (b. 1155, li Rojhilata Kurdistanê – m. 1191 Heleb, Sûrî)
fîlozofê îslamê yê bi eslê xwe kurd e, damezrênerê fikrê îşraqîtiyê ye.

Di felsefeya rojhilata navîn ya li dû îslamê de fîlozofê herî bandordar e. Bi
fikr û ramanên xwe rê li pêş piraniya fîlozofên misilman û gelek fîlozofên
ewropayî vekiriye. Niha gava me felsefeya wî ji we re diyar kir, hûn ê bibînin
ku birastî jî gelek fîlozofên dû wî ji ramanên wî kedî bûne. Navê felsefeya wî
weka ekolekê tê binavkirin. Felsefeya îşraqî an jî îşraqiyyûn felsefeya
Suhrewerdî ye. Ango Suhrewerdî avakarê felsefeya îşraqî ye.

Navê wî Yehyayê kurê Hebeşê Emîrek e. Kunya wî bi temamî wisa ye, Şêx Şîhabûddîn
Ebû'l futûh Yehyayê kurê Hebeşê Emîrek Suhrewerdiyê Maqtûl e. Ji ber ku di
zanyariyê de pêşketî û deriyê gelek zanînên di tarîtiyê de vekiriye kunya wî
bûye Ebû'l Futûh, ango bavê yê ku deriyan vedike. Ji ber ku di dema xwe, di warê
zanyariyê de hempayê wî tunebûye jê re gotine Şîhabûdîn, ango stêrka olê. Ji ber
ku hatiye kuştin jî peyva maqtûl ango yê ku hatiye kuştin li navê wî zêde
kirine. Lê ew herî zêde bi navê Suhrewerdî hatiye naskirin. Vî navê hanê jî ji
warê xwe girtiye. Lewra bi eslê xwe ji Suhrewerd'a Îranê ye. Suhrewerd
bajarokekî girêdayî Zencanêye, di nava Tebrîz û Tehranê de ye.

Suhrewerdî ji malbateke zana tê. Wekmînak apê wî zanyarê navdar Evdilqadirê
Suhrewerdî ye. Bave wî qazî bû û ji ber ku derew lê hat kirin, dema Suhrewerdî
hê şeş mehî bû hate daliqandin. Wekî din jî em dikarin navê yekî gelek navdar
bidin ku dîsa ji malbata Suhrewerdî ye. Aqşemsedînê mamosteyê Fatîh Siltan
Mehmed neviyê Suhrewerdî ye. Akşemseddîn lawê Hemzeyê kurê Suhrewerdî ye. Di
derbarê jidayikbûna wî de dîrokên cuda tên nîşandan. Lê bi gelemperî di warê
jidayikbûna wî de dîroka nava 1115 û 1191'ê tê dayîn.

Suhrewerdî bi navê felsefeya îşraqî (Ronahî) felsefeyeke nûh ava kiriye û em
dikarin bi hêsanî bêjin him li ser fîlozofên Rojhilata navîn, him jî li ser
fîlozofên ewrûpayî bandoreke mezin hildaye. Wekmînak Bergson, felsefeya xwe ya
bi navê Instuisyonizm'ê ji ber Suhrewerdî hildaye û pêşva biriye. Çawa ku
Suhrewerdî bandor daye fîlozofên dû xwe, wisa jî ji yên pêş xwe bandor girtiye.
Herî zêde ji Zerdeşt û Mazdek bandor girtiye. Bingeha felsefeya Suhrewerdî li
ser peyva ronahiyê ava dibe. Vê Zerdeşt girtiye û felesefeya xwe bi vê peyvê
daye destpê kirin. Li gorî suhrewerdî meriv bi arava hiş û ramanê nikare
bigihîje rastiyê. Ji bo bidestxistina zanîna berastîn pêjn û sirûş (îlham) divê.
Mirov encax bi arava pêjn û sirûşê rastiyê kifş dike. Ehlê kifşê heçî dilê xwe
pak bigire dê bêtir ji alema wateyê nêsîbî xwe bigire û bi vî rengî dê bigihîje
ronahiyê. Suhrewerdî ronahiyê weka cewhera rastiyê dipejirîne. Li gorî wî em bi
arava ronahiyê digihîjin heqîqetê. Weka kum e li jor jî hanî ziman, li gorî
Suhrewerdî hiş û aqilê mirovan nikare wan bigihîne rastiyê. Ji bo têgihaştina
rastiyê divê mirov çirûskekê di kûrahiya hundirê xwe de bibînên û bi wê çirûskê
bigihîjin heqîqetê.

Suhrewerdî di jiyana xwe ya watedar de sed û du berhem nivîsî ye. Ji van sed û
du berheman bîst û çar heb wendayî ne. Niha ez ê li jêr navê çend berhemên wî
binivîsim. Ev berhem bi serê xwe dê mezinahiya Suhrewerdî nîşanê me bide.



https://ku.wikipedia.org/wiki/%C3%9Brmiye

Ûrmiye, Wirmê an Urmê (bi farisî: ارومیه‎), bajarê didu ya herî mezin ê
rojhilatê Kurdistanê paş bajarê Kirmaşan ê ye. Nifûsa bajarê Ûrmiyê li derdora
970.000 ye. Xelkê Ûrmiyê bi zaravayê kurdî kurmancî û zimanê azerî dipeyivin.
Bajar ji çend herêmên cuda ên kurdnişîn û azernişîn pêk tê:

Heta niha gelek niqaş li ser vî navî hatine kirin. Hraç Martirosiyan (Hrach
Martirosyan) di pirtûka xwe bi navê Studies in Armenian Etymology di rûpela 681
de dibêje Ormî di zimanê Ermenî de wate divarê derûdora bajêr. Paşê dibêje ormi
digel ὅρμος / hormos a Yewnanî bi wateya liman ya iskile, yek kok heye ku
erdnîgarê jî vê peyt dike.

Ûrmiyê dîrokekî pir kevin heye. Pêşniyarê dîn ji bo koka navê Ûrmiyê ev in:
Pourdavoud, Ûr- (bajerekî mîna di bêjeya Ûrşelîm, bajarê Silêman) û -miye (av);
di zimanê Aramî de wate bajarê avan[çavkanî pêwîst e]. Samuel Noah dibê ku orum
digel ho-ru-um a di navê horumkoraka ya Sumêrê ku navê çiyayekî di Efsaneya
loqalbanda padişahê Sumerê ye hevkok be[çavkanî pêwîst e]. Minorsky, ji ber ku
di hin nivîstekyên Sûryanî de ku li pal gola Ûrmiyê hatine dîtin navê Armaitî
Urmaitî hatiye dibe ku ev nav Sûryanî be[çavkanî pêwîst e]. Navê berê yê Ûrmiyê
di serdema şah de Rizayiye bû ku ji navê Riza Şahê Pehlevî girtÎ bûn. Navê
Ûrmiyê yê kevin di serdema Sasaniyan de Çîçist bû ye ku di nivîsteka Avestayê de
jî hatiyê ku zadîgeha Pêxembera Zêrdeşt bû ye. Niha jî li kêlega Ûrmiyeyê gundek
bi navê Çîçist heye.

Ji aliyê erdnîgariyê de, bajarê Ûrmiyiyê ji aliyê rojhilat ve digehe gola Ûrmiyê
û ji aliyê rojava ve digehe bakurê Kurdistanê û ji bakur ve digehe bajarê
Selmasê û ji aliyê başûr ve digehe bajarên Mehabad û Şino yê.

Ûrmiye navenda parezgehe Azerbaycana Rojava e, ku ji bajarên Mehabad, Xoy,
Selmas, Makû, Çaldiran, Miyanduaw, Bokan, Nexede, Şino, Pîranşar û Serdeştê pêk
tê.

Li herêmê êlên Begzade, Celalî, Dirî, Hinare, Herkî , Kirmanc, Kore Sunî, Seyîd
û Evdoyî û Kardarî dijîn.



https://ku.wikipedia.org/wiki/%C3%96zcan_Deniz

Özcan Deniz (* 19'ê gulanê 1972 li Enqere) stranbêj, aktorekî Kurd e. Giraniya
muzîka wî li ser arabeskê ye. Niha bi Fahriye Evcen re hevjîniyê dike.

Özcan Deniz li parêzgeha Agirîyê hatiye jiyanê. Malbata wî koçberê bajarê Aydın
a Tirkiyeyê dibe û li wir diçe dibistanê. Zaroktiya xwe de kilorîkfroşiyê dike.
Sala 1988'ê diçe Stenbolê daku xwe di cîhana muzîkê de biserbixe. Salekê şûnde
li Almanyayê di muzîkholekê de, du salan dixebite.

Albûma wî ya yekem Yine Ağlattın Beni (Kurdî: "Dîsa giriyê min anî") pirr nehat
firotin. Albûma duyem Meleğim (Ku.: "Firîşteya min") jî herwiha bal nekişand. Di
heman demê de ew li ser fîlmekî sînemayê jî dixebitî, Ona Sevdiğimi Söyle (Ku.:
"Bêje jê re, ez jê hezdikim").

Wekî gelekan Deniz jî awazên Kurdî bi Tirkî derdixist bazarê û difirot. Hin ji
van awazan ne gelêrî, yên hunermendên Kurd bûn ku Deniz bêî destûra wan ew
bikardianî. Bo mînak strana Leyla ya Şivan Perwer bi navê Çavuş kizi Leyla
derxistibû bazarê.



https://ku.wikipedia.org/wiki/%C3%8Emperatoriya_Hexameni%C5%9F%C3%AE

Hexamenişî anko Exmînî (herwiha di Tewratê û hin çavkaniyên din de de weke
Medopersî tê zanîn) (bi farisî: هخامنشیان, bi înglîzî: Achaemenid Empire) (559
b.z.–338 b.z.) navê împeratorî ya mezina neteweyên îranî bûye ko piştî herifyana
desthilata pêştir ya neteweyên îranî, Med anko Mîdiyan, desthlata banî ya Îranê
girt destê xwe. Demezrênerê Hexamenişiyan Kûrûş bû. Di dîroka kevin da ew
emperatorî mezintirîn, xurttirîn û berfirehtirîn emperatorî bûye. Li deman
demekê, desthilata wê li aliyê rojhilatê digehişt Afxanistan û Pakistana niha,
li aliyê Bakurê rojhilatê digehişt Asyaya Navîn, li aliyê Bakurê Rojhilat
digehişt peravên Deryaya Reş, li rojava digehişt tevaya Anatolî û parek ji
nîvgizirta Balkanê, tevaya welatên rojhilata navîn mîna Îraq, Sûrî, Ordin,
Libnan, Felestîn, Israîl, nîvgizirta Erebî, Misir û parek ji welatê Lîbyayê.
Rûberê emperatorî ya Hexamenişiyan nêzî 7.5 milyon kîlometirên çargoşe bû.

Ev împeratorî wekî serhildanekê dijberî împeratorî ya Mîdiyan hat avakirin û bi
qasekî xurt û bihêz bû ko du caran nêzîk bû tevaya Yewnana Kevin bigirt. Li
dawiyê jî liser destê Eskenderê Mekedonî herifya. Leşkirê Îskender paytextê
Hexamenişiyan, Persepolîs anko Parse şewitand.



https://ku.wikipedia.org/wiki/%C3%8Edir

Îdir an jî Reşqelas (bi tirkî, Iğdır; bi azerî İğdır; bi ermenî, Իգդիր [Igdir])
bajarekî li Tirkiyeyê û Kurdistana bakur e.

Beriya Serhildanên Agiriyê girêdayî bajarê Agirî bû, piştî têk çûyîna kurdên
Agirî, Îdir bi Qersê ve hate girêdan. Heya 1991'î navçeya Qersê bû. Pîvana erdê
navçeyê 2.424 km û û rûber, 1.650 ye. Hejmara nifûsa wê nêzîkî 75.927 e.

Pîvana erdê navçeyê 2.424 km û û rûber, 1.650 ye. Hejmara nifûsa wê nêzîkî
75.927 e. Di Bakurê Kurdistanê de deşta mezintirîn û kûrtirîn li vir e. Hewa
Îdirê gelekî xweş e. Ji ber ku cihê vî bajarî çal e, him germ e û him jî gelek
fêkî lê hêşîn dibin. Bajar rasterast li pêşiya Çiyayê Agiriyê çêbûye.

Navê deşta Îdirê yê berê Rewan e. Lê belkê ji wê ye, deşta ku îro beşeke wê li
para Ermenistanê ketiye, li ser axa wê ye. Ango ji vê deştê gişkî re Deşta
Rewanê hatiye gotin. Xelkê bajêr pêz xwedî dikin û çandiniyê re mijûl dibin. Her
weha ji ber ku li ser sînor e, bazirganî jî pir pêşda çûye. Ev deh-panzdeh sal
in bajarê Îdirê ji hêla aboriyê ve pir pêşta çûye. Kurdên li vî bajarî piranî ji
eşîrên Celalî û Redkî ne. Lê kêm bin jî eşîrên din jî hene. Niştecihên bajêr ji
kurd û azeriyan pêk dihên. Her weha hinekî jî ermenî li vê heremê dijîn.



https://ku.wikipedia.org/wiki/Ziman%C3%AAn_kelt%C3%AE

Zimanên Keltî ew zimanên ji proto-keltî hatin afirandin û yek ji şitleke malbata
zimanên hind û ewropî ye. Li berî zayinê ew li tevayiya Ewropa dihatin axaftin.
Îroj zimanên keltî li Keyaniya yekbûyî ya Brîtanya, Îrlanda û Bretanya (li
Fransayê) tên peyivîn.

Mirov dikare zimanên keltî wek zimanên keltî yên parzemînî û zimanên keltî yên
giravî an yên giravên brîtanyayî bike du paran. Li wan zimanên keltî yên
parzemînî bi tunî mirine. Zimanên li pêmanî zimanên giravî yên îroyîn wiha parve
du paran dibin.

Zimanên goidelî îroj li Brîtanya wek îrlandî, skotlandî û manks tên axaftin.
Skotlandî li bakur-rojavayayê Skotlandê, Îrlandî jî li Îrlandayê tê axaftin.
Manks bi tenê ji aliyê wan kesên bi zimên re alîkadarî dibin tê xeberdan.

Zimanên britonî walesî, kornî û bretonî ne. Kornî di sedsala 18'an de mirî bû jî
îroj xebatên ji bo şunda vejandinê hene. Walesî li bakura Walesê tê dengkirin.
Bretonî jî li Bretanya û hin giravên Brîtanya tê axaftin.



https://ku.wikipedia.org/wiki/Ziman%C3%AA_Oset%C3%AE

Zimanê osetî [çavkanî pêwîst e] (Ирон ӕвзаг / Iron æwzag) yek ji zimanên îranîyî
ku li Qefqazê, Rûsya (Alanistan Bakur) û Gurcistan (Alanistan Başûr) û li
herêmên Alanistana têye axaftin. Ew rojhelat-rojavayî dibe du devikan û
rojhelatî Îronî û roavayî jî Dîgorî e. Axêverên vî zimanî dorê 700 hezar kes e.

Zimanê osetî (îronî) heta qewmeka kevinê Alanên ku, ji Sarmatiyane dihatin.
Zimanê alanî bi yaxnobî ve du zimanên zimanê bakur-rojavaya îranîyê ku têye
axaftin. Lê ew tenê zimanê sarmatiyê ku îroj têye axaftin.

Di zimanê alanî de ji sedsala 19'an vir ve alfebeya kirîlî ya ku ji 35 grafeman
pêk tê, têye bikaranîn: ew 26 tîpên bêdeng, hef tîpên bideng û 2 dîftongan pêk
tê.

А/а, Ӕ/ӕ, Б/б, В/в, Г/г, Гъ/гъ, Д/д, Дж/дж, Дз/дз, Е/е, Ё/ё, Ж/ж, З/з, И/и, Й/й,
К/к, Къ/къ, Л/л, М/м, Н/н, О/о, П/п, Пъ/пъ, Р/р, С/с, Т/т, Тъ/тъ, У/у, Ф/ф, Х/х,
Хъ/хъ, Ц/ц, Цъ/цъ, Ч/ч, Чъ/чъ, Ш/ш, Щ/щ, Ъ/ъ, Ы/ы, Ь/ь, Э/э, Ю/ю, Я/я.



https://ku.wikipedia.org/wiki/Zagon%C3%AAn_Hamurab%C3%AE

Zagonên Hamûrabî an jî Destûrên Hamûrabî, ji zagonên ku Hamûrabî yên di dema wî
de hatina nivîsandin re tê gotin. Wî, di dema xwe de bi wan zagonan
desthilatdarîiya xwe ava kir. Ew zagonên wî, weke zagonên destûrî yên ku cara
pêşî hatine nivîsandin têne binavkirin.[çavkanî pêwîst e] Lê em dizanin ku di
dema Sumeriyan de Destûrên Lipît Îştar, Destûrên Eşnûna, Destûrên Urukagîna,
Destûrên Ur-Nammû, hatine nivîsandin. Hê gelek destûrên din hatine nivîsandin.
Di dema Mîtanî, Gûtî û Naîriyan, Lolo û Kardoxan de jî, bi heman awayê
nivîsandin bûne.[çavkanî pêwîst e] Mînak, di dema Mediyan de Avesta ya Zerdeşt û
hwd, hatine nivîsandin. Bi vê rengê, hemû nivîsandinên ku bûne yên ji bo gelan
pîroz bûn.[çavkanî pêwîst e] Wan nivîsandinan, dema xwe û serdema xwe kifş
kirine. Zagonên Hamûrabî, ji 282 xalan pêk tên. Li ser tabletên ku bi kurdî ji
wan re Kêvelbar tên gotin re hatine nivîsandin. Kêvelbar ji axa kîlê hatine
çêkirin. Ev ax jî, tenê li dora Cizîr, Nisêbîn û dora wan tê peydekirin. Li
herêmên din ên Kurdistanê jî peyde dibe. Lê li van herêman ji wê axê, axa herî
dewlemend û ya ji zixuran paqijkirî tê dîtin.[çavkanî pêwîst e]



https://ku.wikipedia.org/wiki/Xwere

Xwere an wolverîn (Gulo), cinsekî kûzeyan e. Ji vî cinsî cureyekî tenê , xwereyê
Amerîkayê (Gulo gulo) û du binecureyan hene. Xwere wek hirçên biçûk xuya dike
bêtir ji kûzeyan.

Xwere lawirekî qelew û bi masûlkên xurt in. Xwere bi lingên kin in, serê glover
û pehn e, çavên biçûk in, guhên kin û glover û dûvikê bi pirçê niximandî ye, ku
dirêjiyê wê 25-35 cm. Dirêjiya xwereyê di navbera 67-107 cm û giraniya wî 9-25
kg. Xwereyê nêr ji mê girantir û girsetire.on}}. Rengê kurkê xwereyê zeytî tarî
ye. Kurkê xwereyê stûr û hîdrofobîk e ku alîkariya wî dijî qeramê dike. Di qûnên
xwereyan toşpiyên ku bîn an bihnê pîs peyda dike hene wekî kûzeyên din. Karê van
toşpiyên qûnê ew w, ku sînorên herêmê xwereyê xuya bike û ji bo îşaretkirina
zayendeyî an seksî yê.

Xwere guhandarekî goştxwer, laşxwer (ku candekên lawirên mirî dixwe), hêzdar û
pir hov e ku dikane lawirên ji wî girsetir bikuje. Nêçîrên xwereyê ji sîxur,
meymûna avî, sihor, mişk, mermût, mişkê zevî, kerguh, gakûvî, gakûviyê bi dûvikê
sipî, gakûviyê qantir, mih, karîbo , mûs û êlkan çêdibin.



https://ku.wikipedia.org/wiki/Xelfet%C3%AE_(nav%C3%A7e)

Xelfetî (bi tirkî: Halfeti) yek ji navçeyên Rihayê ye. Navçeya Xelfetiya Rihayê
di nava axa Mezopotamya da xwedî xweserî û mîmariyek taybet e. Navçe bi dîrok û
erdnîgariya xwe wekî bihûştek biçûk tê binavkirin. Piştî çêkirina Bendava
Bêrecûkê gelek gund û piraniya bermahiyên dîrokî di bin avê de man. Herwiha, ev
navçeya wekî bihûşta gula reş jî tê nasîn.

Berî demeke kevn du ciwanên bi navê Xel û Fatê gelek ji hev hezkirine, lê
malbata herduyan nehîştine ew du evîndar bigihêjin hev. Xel û Fatê jî ji ber vê
yekê xwe çekirine ava Ferêt û bi wî awayî di mirinê de gihîştine hev. Ji wê demê
bi şundê bajar wek warê Xel û Fatê tê nasîn û bi derbasbuna demê bûye Xelfetî û
Halfeti.

Gelê Xefetiyê bi piranî kurd in, lê kêm bin jî gundên eslê xwe ermenî û tirkmen
jî hene. Heta 20 salan berî vê li Xelfetiyê sê zimanên herêmî dihatin axaftin.
Ji bilî zimanên kurdî û tirkî, li gundê Cîbînê çend kal û pîr hebûn, yên ku bi
zimanê ermenî - zimanê wan ê dayikê - xeber didan. Dema ew zarok bûn, li dêra
gundê Cîbînê perwerdehiya Încîlê stendine. Îro, mixabin, meriv kare bibêje ku li
Xelfetiyê ji axaftvanên ermenî êdî ti kes nemaye. Tenê neviyên wan, nav û
paşnavên wan ên ermenî têne zanîn. Ermeniyên ku eslê wan ermenî ne, ola xwe û
zimanê xwe parastine li diasporayê (li welatên wek Sûriye/Helebê, Misir, DYA û
Ewropayê) dijîn.

Li gorî agahiyên fermî hêjmara gelê Xelfetiyê di sala 2008an de 40.747 bû . Gelê
Xelfetiyê bi piranî di gundan de dije.

Navçeya Xelfetî li gel xwezaya xwe berhem û warên dîrokî jî zêde bala derdorê
dikşînin û mirovan dikşînin nava xwe. Wekî din, her sal di 4'ê nîsanê de bi
hezaran kurd ji bo Rojbûyina Rêberê PKK'ê Abdullah Ocalan têne navçê û 'Meşa
Amara" li dar dixin. Bi ev taybetiyên xwe Xelfetî hêdî hêdî deriyê xwe ji
Navenda Turîzmê re vedike. Navçeya ku hemû xweşikahiya Çemê Firatê û xwezayê di
nava xwe de vedihewîne, ji ber ku heta niha zêde xizmet lê nehatibû kirin zêde
bala turîzmê nedikişand ser xwe. Îro navçeya Xelfetî ji ber xwezaya xwe her roj
bi hezaran mirovên derdorê û derve têne wir û li navçeyê digerin.

Bi taybetî Dêra Azîz Nerses, Manastira Bar Şavma, Dêra Rûmkale ku wekî cihê
Încîl lê hatiye zêdekirin tê nas kirin zêde bala turîstan dikşîne ser xwe.

Heta sala 2000an Xelfetî xwediyê dîmeneke şîn û taybet bû: Baxçên Xelfetiyê yên
ku li kenara behrê radiwestin ji boy îqlîma xwe ya taybet di vê herêmê de gelek
nas bûn, ji ber ku darên sêv, leymûn û pirteqalan tenê li vê derê bi awayeke
xwezayî mezin dibûn. Di sala 1999an de dewlet ji ber projeya xwe ya GAPê
bendavan çêkir û yek ji wan Bendava Bêrecûkê bû. Bi avakirina vê bendavê ava
Ferêt bilindtir bû û hemî baxçên derdora wî ketine bin avê. Ne tenê baxçê,
bajarê Xelfetî bi nivî û gelek gundên li derdora behrê bi timî hatin hedimandin.

Yek ji sembolên Xeletiyê bêguman Gula Reş e. Ji ber mîkro-iqlima ya ku li
Xelfetiyê peyda ye, di vê herêmê de gulên reş ên ku bala meriv dikşînin mezin
dibin.

Lêkolîner dibêjin ku gulên reş endemîk in û lewra bi tenê li Xelfetiyê wuha
derdikevin holê. Pêwîst e ku rengê gulan vekirî be, lê ji ber ku ew gul endemîk
in bi bandora mîkro-iqlima Xelfetiyê rengê xwe diguherînin û bi vî awayî reş
xuya dikin. Ev gul bi taybetî di mehên buhar û payizê de mezin dibin.

Sinbula Mezopotamyayê an jî simbula Mezopotamyayê (bi latînî: Scilla
mesopotamica Speta) piştî Gula Reş yek ji kulîlkên herî navdar ên Xelfetiyê ye.

Ev kulîlka ku ji famîleya simbulan (Hyacinthaceae) e tenê li Xelfetiyê mezin
dibe û cara ewil berî 116 salan hatibû keşfkirin, lê piştî bin av ketina
Xelfetiyê ev kulîlk wek cûreyeke tinebûyî dihat zanîn. Di sala 2004an de bi
xebatên Fakulteya Wêjeya Fenê ya Herranê dîsa hat keşfkirin.

Kulîlk di sala 1888an de ji aliyê lêkolînerê giyayê yê elman Paul Sinteris li
Xelfetiyê hatiyê dîtin û navê xwe ji warê xwe Mezopotamya stendiye. Herwiha, di
sala 1977an de ji aliyê lêkolînereke xerîb yê bi navê Speta ji cîhanê re hatiye
naskirin.

Wek Gula Reş, simbula Mezopotamyayê jî kulîlkeke endemîk e û lewra di
ekosîstemên biçûk ên mîna li Xelfetî derketiye holê.

Gund heta sala 1999an de li kênara çemê Feratê bû û li hemberî Hromklayê
disekiniya. Piştî çêkirina Bendava Bêrecûkê gundê Belesor bi timî kete bin avê.
Tenê mînareya camiya gund ji avê derdikeve ber bi jor û dîmeneke taybet tîne pêş
cavan. Ji aliyê hikumetê ve gund li cihekî din ji nu ve hat avakirin.

Tê gotin ku dîroka vî gundî digihêje heta berî jidayikbûna Îsa, ji ber ku li
dîwarên derdora gund gelek nivîsên asûrî hatine dîtin. Herwiha, gelek şikeft û
tirbên dîrokî hebûn, lê pirek ji wan ketin bin avê. şikefta gund a ku berê wek
dêr dihat bikaranîn li herêmê binavûdeng e.

Newala Xelfetiyê (bi navê xwe yê tirkî Değirmen Deresi) newaleke xwezayî ye ku
li Xelfetiyê ye. Di vê newalê ava çavkaniyê diherike ava Ferêt. .

Herwiha, di Newala Xelfetiyê de dîwarek wekî [pêl]eke kevirî heye û bilindbûna
vî pêlî digihêje 10 metreyan. Dirêjbûna wî jî nêzika 80 metreyan e. Tê gotin ku
ew dîwar ji ber erozyonê bi mîlyar salan gihîştîye vî şekilî. Ev dîwar ewqas
taybet e ku mirov dibêje qey pêleke kevirî ye.

Newala Xelfetî ji aliyê mirovên bajêr ve wekî cihê pîknîkê (bindarokî) tê
bikaranîn.

Kaniya Eyno ji ava ku ji zinarên bilind ve derdikeve û diherike jêr pêk tê. Ava
ku rêya xwe digere ji ber qewareke xwezayî xwe kom dike û dibe wek goleke biçûk.
Kûrahiya vê golê digijêhe 1.5m metran, lewra dema havîn dibe gelek malbat bi
zarokên xwe têne wê derê û pîknîk dikin. Der û dora kaniya Eyno gelek kesk e û
li wê derê hinek dar jî peyda ne.

Esera dîrokî ya herî nas a Xelfetiyê Rumkale ye (keleka ermenî). Wekî din camiya
bajêr a kevn ku di dema Osmanîyan de hatiye çêkirin hîn jî tê bikaranîn.

Xelfetiya kevin esereke mîmariya ermenî ye. Ew malên axayan giş ji kevira
Xelfetiyê hatine avakirin, ku gel navê 'Havara' lê kiriye. Bajarê Xelfetiya
kevin bi malên xwe yên kevirî, bi kuçeyên xwe yên nehênî û ava Ferêt a zelal
dîmenek bêhempa dide bajêr. Taybetiyeke din a Xelfetiya kevin ev e ku hemû mal
berê xwe didin çemê Ferêt, ango bi gotinên din: ava şîn a Ferêt xwe ji her malê
re dide nîşan. Evya dîsa mînakek ji bo hostayiya mîmariya ermenî ya wê demê ye.

Mizgefta kevin a bajêr îro li ber ava Ferêt disekine û hindurê wê qasî 40-50 cm
di bin avê de ye. Tê zanîn ku mizgeft di sala 1804'an de ji aliyê mîmarê ermenî
'Adir Usta' ve hatiye lêkirin û lêkirina mizgeftê di sala 1807'an de jî bi dawî
bûye. Ev mizgeft, yek ji mînakên bêhempa yên mîmariya ermenî û osmaniyan e. Tê
gotin ku Adir Usta mizgeftê li ser navê biratiya ol û gelan lêkiriye .

Hromkla (bi ermenî: Հռոմկլայ - Hromkla, bi aramî: Kala-Rhomata, bi kurdî Kela
Zêrrîn, bi yewnanî Ρωμαιων Κουλα, bi tirkî Rumkale, bi [erebî] (bi erebî: قلعة
الروم‎) û bi naven xwe yên din Qal'at ar-Rum yanjî Ranculat) îro keleka xirbe ku
nêzika cemê Ferêt radiweste, ye. Girêdaya parêzgeha Dîlokê ye, lê nêztira
Xelfêtiyê (Rihayê) ye.

Nixrût yan jî Nuxrût/Nuhrut (bi tirkî: Gürkuyu) 20 km li rojhilata bajarê
Xelfêtî disekine û gundekî kevnar e. Lo gorî lêkolîneran ev gund berî
jidayikbûna Îsa hatiye avakirin û di gelek nivîsên rêwiyên nas de navê gund
derbas dibe.

Li gorî lêkolîneran dêra Nixrûtê dêreke bîzantînî ye û di sedsala 500an de
hatiye avakirin. Dirêjbûna dêr digihêje 17 metran, firehiya wê jî 10 metran e.
Li ber dîwara rojavayê de odeyekî bicûk heye, plana odeyê jî gilover e.

Bûk û Zava şkefteke pirqatî û bilind e. Kî dizane, cend hezar salan berî vê li
hindurê zinarekî de hatiye avakirin û li ber behra Feratê, li hemberî gundê Wanê
(li Xelfêtî) disekine.

Tê gotin ku ew tirb berê wek ên malbatan hatine bikaranîn, lê kes nizane ew tirb
kîcax hatine avakirin. Li gorî lêkolîneran ew tirb diguhêjin heta dema berî
jidayikbûna Îsa.

37°14′47″Bk 37°52′03″Rh﻿ / ﻿37.24639°Bk 37.86750°Rh﻿ / 37.24639; 37.86750﻿
(Xelfetî)



https://ku.wikipedia.org/wiki/Xarp%C3%AAt

Elezîz an Mezra an jî Xarpêt (bi tirkî, Elazığ) bajarekî Kurdistan di nav
sînorên komara Tirkiyê ye.

Navê bajarê kevn di çavkaniyên Urartiyan de wek Karberd (Kela Kevir) û yên
Bîzansiyan de jî wek Xarpet dihat naskirin. Navê bajar di çavkaniyên Ermenî û
Ereban de wek "Hinzit" derbas dibe. Hisn-ê Ziyat (kela Hisn) navê bajar yê kevn
bi farisî bû. Piştre nav wek "Mezra" hatiye guhertin. Navê bajar dema Sultanê
Osmanî Abdulezîz de wek "Mamuret ul-Ezîz (bajarê ku Ezîz çêkirî ye)" hatiye
guhertin. Nav sala 1937 wek "Elazığ" ji alî tirkan ve hatiye guhertin.

Bajar di nav paralelên 38° 17´ û 39° 11´ bakûr û merîdyenên 40° 21´ û 38° 30´
rojhilat de ye. Hudûdên bajêr li bakur bi Dêrsimê ve, li rojava bi Meletiyê ve,
li başûr bi Amedê ve û li rojhilat jî bi Çewlîgê ve tê girêdan.

Pîvana erda bajar 9.151 km² ye . Ji vî erdî % 57,2 wî çiyan, % 14,9 wî deştan, %
1,1 wî zozan û % 26,8 wî jî ji platoyan pêk tê. Erda herêmê ji bo çandina tene,
kixsên şekir, pembo û fêkî pir musaîd e.

Çiyayê bilindtir yê herêmê çiyayê Sipî (Akdax) e (2.620 m). Çiyayê Hezar (2.347
m), Mastar (2.171 m) û Hesan (1.864 m) jî çiyayên bilind yên herêmê ne.

Deşta Xarpût Bajarê Elezîzê li wê deştê hatiye avakirin. Mezinbûna deştê 36 km²
ye.

Deşta Palo: Li navça Palo li ciyê ku Çemê Muradê diherêke gola Kebanê ye. Deştên
Behramaz û Melekendê jî deştên din yê girîng in.

Çemê Murad, dirêjbûna wî 600 km ye. Çavkaniya çemê li çiyayê Aldaxê (Wan) ye.
Çem şaxek çemê Firatê ye û diherêke gola Kebanê.

Gola Hezarê (bi tirkî, Gölcik), dirêjbûn 15-16 km û firehbûna wê jî 5 km ye. Li
bashûrê bajar e.

Gola bendava Kebanê, mezinbûna golê 687 km² ye. Bi ava çemê Murad, Firat û çemên
dora Elezizê tije dibe.

Herêm ji alî nêçira heywanan ne pir dewlemend e. lê li herêmê gur, kew, kewroşk,
rûvî, beraz û çeqel yên pirtirin ku peyde dibin.

Herêm ji alî tarix û tabîatê ve pir dewlemend e. Gola Hezarê û Kebanê ji bo gelê
herêmê havînan ciyê avcaniyê vehêsanê ne. Germavên Murûdû û Perçen ji ji ali gel
ve tên ziyaret kirin. Kela Xarpûtê, Dêra Meryem ana û Mizgeftên kevn yê bajar jî
ji alî gel ve tên ziyaret kirin.

Nifûs ji muslumanan pêk tê. Li cem sûnniyan şêxîtî û li cem eleviyan jî pîrîtî
rolek mezin dilîze. Civak ji Kurd (zaza û kurmanc) û tirkan pêk tê.

Nan li herêmê di tendûrên bin erdê de tê çêkirin. Nan carna ji bo 2-3 mehan tê
lêxistin û gava tê xwarin, şildibe, tê xwarin. Helîse, kutilkên dagirtî, babetên
kiftan û Xanim kebab xwarinên herî pirin ku li herêmê tên xwarin.

Zilam, şalwarek şîn ku jê re dibêjin "şalwarê Xarpûtê" û îşligek sipî bi ser de
li xwe dikin. Bi ser îşlik de jî êlegek milkin li xwe dikin. Kefiya piştê rengîn
e. Qonderên ku jê re dibêjin " biboçik" li nigê xwe dikin. Li serê wan şewqe
heye.

Jinên herêmê şalwarên gulgulî yan jî reş li xwe dikin. Bi ser şalwar de qazaxek
ku jê re dibêjin "qeyme" li xwe dikin. Bi ser şalwar de jî etekek sê perçeyî li
xwe dikin. Li serê jinan kofiyek û bi ser de jî şarpeyek gulguli yan jî reş tê
girêdan.



https://ku.wikipedia.org/wiki/Vega

Vega yan Nesrelwaqî (yan tenê Waqî) yan jî Alfaya Lîrê (α Lyrae), geştirîn stêra
komstêra Kemançeyê ye. Navê wê ji erebî ji gotina bi erebî: النسر الواقع‎,
lat. en-nesr el-waqîʿ, bi kurdî tê wateya: "Eyloya li nêçîra xwe dipiçike") tê.

Ew bi stêrên Teyr a di komstêra Eylo û Deneb a di komstêra Qû ve Sêgoşeya Havînî
pêk tîne. Ew pêncemîn stêra herî geş a di ezmana şevê de û ji nêrevanê Bakur
şûnde jî duyemîn stêra herî geş a li nîvqada bakura ezmên e. Ew 25,3 sala roniyê
dûra rojê ye û ligor dûrahiya stêran, stêreka nêzik e.

14.000 sal berî niha stêra bakur, ya ku qutba ezmana bakur nîşandidayî, stêra
Wega bû. Lê ji ber liva tewereya dinê ew pêdepêde nêzika ekwatora ezmên bû.
12.000 sal şûnde ew ê dîsa nêzika qutba bakura ezmên xwiya bibe.

Nesrelwaqî di havînan de, bi roçûnan re, li serserê merîv (zenith), xwiya dibe.
Ber ve payîzê ew li ser asoya bakur re dertê. Ew ji paralel 51° jêrtir ne dîtbar
e. Loma li Antarktîka û Amerîkaya Başûr xwiya nabe.

Ew bi stêrên Teyr a di komstêra Eylo û Deneb a di komstêra Qû ve Sêgoşeya Havînî
pêk tîne û Vega jî goşeyê jorê vê sêgoşeyê ye.



https://ku.wikipedia.org/wiki/Urduna_Rojava

Urduna Rojava (bi erebî: الضفة الغربية‎, lat. ed-deffa el-Xerbiyya, bi îbranî:
יהודה ושומרון‎) herêmeka li Rojhelata Navîn e. Rûerda wê dorê 5.800 km² e. Ew pê
hilweşîna Împaratoriya Osmanî re di nav sînorên Mandata Gel a Filîstînê de dima.
Wextê ku di sala 1947'an de bo parvekirina axên vê mandatê nîqaş hat kirin û
Neteweyên Yekbuyî pêşniyara du dewletan kir dewletên Ereb va daxwaza qebûl
nekirin û di dawiyê de pê danezanîna serxwebûnê Îsraîlê di 14'ê gulanê 1948'an
re, Şera Ereban û Îsraîlê di sala 1948'an de meheya sermewazê de derket. Ew li
wê şerê şunda Urdunê teva sînorên xwe kir û nav sînorên Urdunê de ma. Lê ji pê
serketina Îsraîlê di Şerê Şeş Rojan virve ew ji hêla Îsraîlê tê karger kirin.

Urduna Rojava bi Urdun û Îsraîlê ve tê sînor kirin. Lê nêvbera Îsraîl û Ûrdûna
roava tu sînorên net tune ne.

Ji pê lihevhatina Osloyê di sala 1993'an re Urduna Rojava hat kirine sê qisiman.
Gorî vê sinif kirinê axên Urduna Roava wek sê tîpan hat sinifandin. Li van tîpa
A ew derên ku lê Filîstînî dijîn û dura axên Îsraîlê temsîl dikir. Li van
deverên ku dikevina sinifa A di bin kontrol û kargeriya Filîstînyan de ye.
Deverên ku bi tîpa B tên temsîl kirin, dê ji hêla Filîstiniyan bê karger kirin,
lê dê herwiha ji hêla Îsraîliyan jî bên kontrol kirin. Deverên ku bi tîpa C tê
temsîl kirin jî dê ji hêla Îsraîliyan him bên kontrol kirin him jî bên karger
kirin.



https://ku.wikipedia.org/wiki/Ubuntu_GNU/Linux

Ubuntu reşaneyeke (dîstrîbusyoneke) Linuxê ye. Ubuntu bi sponsoriya şîrketa
Canonical Ltd (Xwediyê wê Mark Shuttleworth e) ve tê birêxistin. Portala
wergerandinê Rosetta jî girêdayî wê ye.

Ubuntu bi GNOME dimeşe, lê guhertoyên Ubuntu ji bo KDE (Kubuntu) û XFCE
(Xubuntu) jî hene.

Ubuntu bi zimanê zûlû yê Afrîkaya Başûr tê wateya “ez, ji ber ku tu tu yî, ez
im”. Sazkirina Ubuntuyê gelekî hêsan e. Ubuntu Debianê ji xwe re wekî bingeh
distîne û xebatên wê ji aliyê Canonical Ltd. ve tên meşandin. Ubuntu, ji her 6
mehan carekê guhertoyeke nû derdixe û 18 mehan piştgiriyê dide guhertoyan.

Ubuntu, bi sazbûna xwe ya hêsan, ji SuSe Linux, Mandrake Linux û Fedora Coreyê
çêtir tê hesibandin. (Sazkirina wê tenê tikandina “enter”ê ye.)

Piştî sazkirinê heke ji malpera http://www.ubuntuguide.org'ê bête şopandin; hemû
bernameyên ku bi bingeha Javayê dixebitin, taybetiyên Mozilla Firefoxê yên wekî
temaşekirina videoyên bi codec'ên Windows Media Player, bernameyên p2p yên wekî
limewire û emule dê peyda bibin.

Guhertoya Ubuntuyê ya 6.06 (Dapper) bi Gnome 2.14 û OpenOfficeyê 2.0.2 tê.
Taybetiyeke din a Ubuntuyê ew e ku Ubuntu ji bo kamerayên digital automount bi
kar tîne û piraniya kamerayên digital dema ku bi komputerê ve bên girêdan, li
ser masê dîska xwe didin nîşandan û ji bo xebatê amade ne.

Ji ber ku Ubuntu, hemû taybetiyên Microsoft Windowsê (yên baş) li dû sazkirineke
ku 20-30 deqîqe dem digire, tîne ber destan, di demeke kin de kete nava Linux'ên
herî navdar.

Ji ber ku Ubuntu wekî pergala pakêtan APT’eya (Advanced Package Tool) Debianê bi
kar tîne, piştî firehkirina repertuarê ji bo bikaranîna nêzî 150 hezar
bernameyan destûrê dide. Ji malpera Ubuntuyê ya fermî CD'yên sazkirinê (install)
û CD'yên zindî (live) bê pere û bê sînor tên belavkirin û heta ber deriyê mirov
ji mirov re tên şandin.

Ji bo kurdan heta niha ji %100 Pergaleke Xebatê bi kurdî nîn e. Cara yekem
Ubuntu 6.06 zimanê kurdî li xiste nav lîsteya xwe. Ji ber ku tê zanîn piraniya
kurdan Windowsê bi kar tînin û taybetiyên baş ên Windowsê li ser Ubuntu jî hene,
ev taybetî ji bo kurdan gelekî girîng e.

Ubuntu ji her 6 mehan carekê guhertoyekê derdixe. Hejmara guhertoyê li gor sal û
meha weşanê ye. Mînak Ubuntu 4.10 di sala 2004 meha 10'an de hatiye pêşkêşkirin.



https://ku.wikipedia.org/wiki/Thomas_Alva_Edison

Thomas Alva Edison (* 11'ê Reşemî 1847 li Milan, Ohio; † 18'ê Cotkar 1931 li
West Orange, New Jersey) afirendêrê elektrîkê û yek ji kaşîfên navdar ên DYA ye.

Edison tenê bi qasî çend mangî çûye disbistanê. Zaroktiya wî bi xebatê, firotina
hêsanxwarinan li metro û trênan derbasbûye. Li cem J.U. MacKenzie li Mount
Clemens, Michigan perwerdeya telegrafê dibîne. Pênc salî, ji 1863 heya 1868 ew
wekî telegrafker li Stratford (Ontario), Indianapolis, Cincinnati, Memphis,
Louisville û Boston dixebite.

Di sala 1868'an de yekemîn car patenta alavekê ku deng bi hêza elektrîkê
vediguhêzîne werdigire. Saleke şûnde li New York fîrmayek dadimezirîne.

Di 18'ê Tîrmeha 1877'an de keşfa fonografê dike û yekemîn car mirovek dengê xwe
yî tomarkirî dibîhîse. Di tomarkirina yekê de gotina "Hello" hatiye bikaranîn.
Edison di jiyana xwe de gelek keşfan û pêşxistinan dike. Wekî dîktafon,
kînematograf, fîlmkamera, makîneya rontgenê, alava bihîstinê bo kerran hwd.

Edison ji bi artêşa DYA jî gelek alavan çêdike, Dîsa kursiya elektrîkê ya ku bo
cezayê îdamê tê bikaranîn jî çêdike. Herçendî ji kongreyê xelata mezin distîne
jî ji ber pêşxistina alavên kuştinê di artêşê de û çêkirina kursiya elektrîkê ve
ji aliyê gelekan ve hatiye rexnekirin.



https://ku.wikipedia.org/wiki/Taks%C3%AE

Taksî an texsî, amyara veguhastinê ya bi destûra zagon û norman, bi bedêlî
xizmeta mirovan dike ye. Taksî tên kirêkirin. Pirranî di nava bajaran de
dixebitin. Li pirraniya welatan, ajokerên taksiyan, bi bawernameyên bazirganiyê
yên xwerû bo taksîvanan tên dayîn dixebitin.

Li her welatê rengeke wan heye, reng hatine standardkirin. Li Bakurê Kurdistanê
rengê wan zer in. Li Almanyayê divê otomobîlên bo taksiyan werin bikaranîn, ne
kevn û ne erzan bin.

Amyara bo taksiyê tê bikaranîn dikare bêmotor jî be. Li Çîn, Hindistan û gelek
welatan taksiyên di forma duçerxe, sêçerxeyan de ne gelek in. Hin taksî hene bi
destan tên tehm dan an kişandin. Lê gava mirov behsa taksiyan bike, bi giranî
yên bimotor tên bîra mirov.

Taksî pirranî di forma mînîbusan de bin jî, wekî taksî dikare mîdîbus an
amyareke din bê bikaranîn. Berê li Kurdistanê taksiyên bi hespan dihatine
kişandin navdar bûne. Bi taybetî li Wan, Amed, Mûsil, Xarpêt, Dîlok û Erzîromê
taksiyên bi hespê dihatin kişandin gelek bûne. Niha nemane.



https://ku.wikipedia.org/wiki/Stenbol

Stembol an jî Stenbol (bi tirkî: İstanbul) mezintirîn bajarê Tirkiyeyê ye û li
ser sinorê Ewropayê û Asyayê ye. Sinorên bajêr li bakûr bi Deryaya Reş, li
rojava çiyayê Tekirdağ, li başûr bi Deryaya Marmara û li rojhilat jî bi
Adapazarı û Kocaeliyê ve tê girêdan. Li Stembolê 39 navçe hene:

Li hêla Ewropayê Avcılar, Küçükçekmece, Bakirköy, Bahçelievler, Bağcilar,
Gungoren, Esenler, Bayrampaşa, Zeytinburnu, Fatih, Beyoglu, Beşiktaş, Şişli,
Kagithane, Sariyer, Gaziosmanpaşa, Eyup, Başakşehir, Beylikdüzü, Esenyurt,
Arnavutköy, Sultangazi, Büyükçekmece, Çatalca û Silivri in[çavkanî pêwîst e].

Li hêla Asyayê jî Üsküdar, Beykoz, Kadıköy, Kartal, Pendik, Tuzla, Ümraniye,
Adalar, Maltepe, Ataşehir, Çekmeköy, Şile, Sancaktepe û Sultanbeyli in[çavkanî
pêwîst e].

Ew di sedsala 7'an berî zayînê bi navê Byzantion hat saz kirin. Di 513 b.z. de
Darius wir dagir dike. Di 330'î de împeratorê Romayê Konstantîn wê darê bi navê
Nova Roma ("Romaya Nû") dike paytexta împeratoriyê ye. Lê pê re ew bi navê
Konstantinopolis, ango "bajarê Konstantîn", tê zanîn. Ew demekê paytexta Bîzansê
bû û Justinian I dor salên 530'î de Hagia Sophia (Aya Sofya) çê dike. Ew di
1204'an de di Rêwîtiyên Xaçayê Çaram de dest leşkerên xaçperestan dikeve. Ji bo
talanan wê demê de nifusa bajêr gelek kêm bû. Di 1261'ê de împeratorê Bîzansê
Mixayîl VIII Konstantinopolis şûn da hundura Bîzansê kir.

Di 29'ê gulana 1453'an de siltanê osmanî Mehmed II bajar dagir kir û kire
paytexta împeratoriyê. Ew heta Osmanan hilwaşiyan paytexta împeratoriya Osmanî
bû.



https://ku.wikipedia.org/wiki/Siltan

Siltan an Sultan (bi erebî: سلطان‎, lat. sultân ango "şah") nasnavê hikumdarên
îslamî ye, bi taybetî ji bo hikumdarên împeratoriya Osmanî yên berî sazkirina
komara Tirkiyeyê tê bikaranîn.

Ew kesê ku herî pêşîn ve nasnavan bikaranî bû kargerê tirk Mehmûdê Gaznawiyan
(998'an heta 1030'î) li Hindistanê hikumdar bû. Ew ji pê re ji aliya kargerên
selçûq û osman, eyûbî û memlûkan jî hat bikaranîn. Li Endulusê nasridiyan jî
Siltaniya Granadayê sazandî bû.

Îroj li Oman û Brûneyê tenê kargerên xwe nasnavê siltan digirin. Li Marokoyê di
1956'an de nasnavê siltan wek melik (bi erebî: ملك‎ ) hat guherandin.

Siltan hin caran wek siltanan ji bo navçeyan jî tê bikaranîn. Îroj li hin
dewletên Efrîqa, Malezya û Endonezya navçe hene ku bi navê siltanat tên
navkirin.

Siltan di Împeratoriya Osmanî de ji bo şahbanûyan jî wekok Xurrem Siltan dihat
bikaranîn

Siltan ji bo xelîfeyan jî dihat bikaranîn. Cara pêşin di 1055'an de Tuxrul Beg
nasnavê siltan ji xelîfekî girt. Di 1517'an de heta 1924'an osmanan wek xelîfetî
dewama ebasiyan bûn.



https://ku.wikipedia.org/wiki/Serhildana_Qo%C3%A7giriy%C3%AA

Serhildana Qoçgiriyê an jî Şoreşa Qoçgîrê, yekemîn serhildana li hemberî
hikûmeta Enqereyê ye û di Tîrmeha 1920an de li Qoçgiriyê rû da. Berî serhildanê
xebatên amade kirinê ji aliyê Elîşêrê Dêrsîmî û Baytar Nuriyê Dêrsîmî ve hate
meşandin. Di Tîrmeha 1920an de hin yekîneyên di bin fermana serok-eşîrê bi navê
Misto, avêtin li ser qereqola Çulfa Alî ya Zarayê.

Piştî vê serdegirtinê navbêra Sêwas-Ezirgan û Qenxal-Qoçgîr û derûdora wê kete
bin hikmê yekîneyên Kurdan. Serok-eşîrê Şedanê Paso, Gercanê dagir kir û bi
kirar wî dest danî li ser rêvebiriyê û li avahiya hikûmetê ala Kurdî hildan.

Hikûmeta Enqereyê jî di Cotmeha 1920'an de, bi armanca asteng kirina pêşkeftina
serhildanê heyetên şîretê şand vê derê. Di 15 Mijdarê de li Xozatê di serokatiya
Elîşan de civîneke hate li darxistin û danezaneke dan hikûmetê. Enqere jî dest
pê kir li Sêwazê leşkerên xwe kom kirin. Di vê navbêrê de Serhildana Qoçgiriyê
belav bû: Dêrsîm, xwe amade dikir ku di buhara 1921ê de serxwe bû na xwe danezan
bike. Enqereyê, pêwendiya Dêrsîmê bi derûdora wê rê qût kir û ji vê derê hinek
kesan vexwend Civakê û xwest bi vî awayî tevgerê bi sînor bike. Lê ev rêbazên
han encam nedan û di encamê de di adara 1921'ê de yekîneyên artêşa Tirk
tevgereke leşkerî dane dest pê kirin. Her wiha 3 fermandarên serhildêr ên Kurd
yê Serhildana Serokê eşîreta Ginyanî Murat Paşa bi fenan hatin girtin. Lewma di
24 Nîsana 1921'ê de yekîneyên Serhildana Qoçgiriyê ji hev feşkilîn. Artêşê, heta
nava Qoçgiriyê ve çû û serhildanê bi awayekî bi xwîn temirand û Serokê
Serhildanê hate girtin. Di vê navbêrê de serhildana Qoçgiriyê, bi
taytbetmendiyên xwe yên welatparêz bandora serokeşîran derbas kirî bû û wisa
derbasî dîrokê. Di 28'ê nîsana sala 1937'an de yek ji serokên Serhildana Dêrsimê
Elîşêr û Zerîfe Xanim, bi awayekî bê dadgeh ji aliyê hêzên dewleta Tirk ve hatin
pakrewan kirin.



https://ku.wikipedia.org/wiki/Selsiyus

Pileya Celsius an jî selsiyus (herwesa bi navê pileya germahiyê santîgrad / ºC
jî dihêt niyasîn) pilandineka têhinê ye ko bi navê stêrnasê swêdî Anders Celsius
(bilêv bikin: Anders Selsiyus) (1701-1744) hatiye kirin. Wî du salan berî mirina
xwe pilandineka wekî vê bi kar anî bû.

Ji sala 1744ê heta sala 1954ê, sifira Celsius wekî xala qerisîn anko bestina avê
û pileya sedê ya Celsius wekî xala kelîna avê di pesteka yek atmosferiya pîvankî
anko standard da dihatin pênasekirin. Ev niha jî li dibistanan dihêt fêrkirin.
Lê pênaseya pileya Celsius hatiye guhartin û niha bi sifira serbedayî anko
sifira mutleq û xala sêkane ya avê li goreyê ava oqyanûsî ya navingîn ya pîvankî
ya Viyenayê (AONPV) dihêt pênasekirin. Ev pênase Celsius bi Kelvinî ra, ko
yekîna bingehîn ya SIyê ye, girê didit. Sifira serberdayî têhineka girîmaneyî
anko hîpotetîk e ko nahêt bi dest xistin. Lê di wê têhinê da entropiya keristeyî
dibit sifir. Ev xal wekî sifira Kelvinî û -273.15 a Celsius dihêt navandin anko
bianvkirin. Xala Sêkane ya avê jî bi hûrî wekî 273.16 pileya Kelvin û 0.01 a
Celsius dihêt pênasekirin.



https://ku.wikipedia.org/wiki/Sel%C3%A7%C3%BBq%C3%AE

Selçûqî an jî selcûqî (bi tirkî: Selçuklular; bi farsî: سلجوقيان Selçûqiyan)
dewleteka dîrokiya ji aliya Tûrkmenên Oxûzan li Asyaya Navîn, Kurdistan, Îran,
Îrak, Sûrî û Anatoliya hatî bû sazandin.

Selçûqiyan navê xwe ji Selçûq Xan (dor 1000), yê ku ji Oxûzan mila Kinikan bû,
di sedsala 9'an de li rojhelata Gola Aral (îroj Qezexistan, Ûzbêkistan) dijî bû,
girtî bû. Selçûq Xan ji pê bavê xwe Dukak Xan mir re bû kargerê Oxûzan. Di 985an
de Selçûq Xan bi Xanêdana xwe ve derbaza Ola Îslam bû. Selçûq Xan cara pêşin di
bin kargeran Qaraxanan de bû. Çar lawên Selçûq Xan Mikaîl, Îsraîl, Mûsa û Yûnûs
hê bûn.

Di bin serdariya lawên Mîkaîl, Tûxrûl Beg (1038–1063) û Çaxri (1038–1060) de,
Selçûqî di 1030an de ji Xorasan derketin û di 1040an de Cenga Dandanakan de
Gaznawiyan bin xistin. Ji pê Tûxrûl Beg û Çaxrî Beg re dewleta Selçûqiyan bû du
paran. Tûxrûl Beg rojavaya Keyîtî ji îsfehan de, Çaxrî Beg jî ji Merw de
rojhelata Keyîtî karger kir. Tûxrûl beg keyîtiya xwe li îran û îraqê fireh kir.
Ji pê Bûyîdan hilwaşiyan re wî bandora xwe li ser Ebasîyan ra kir. Tûxrûl beg li
Bexdad ji Xelîfe unvana Siltan girt.

Di bin kargera Alp Arslan (1060–1072) de keyîtî yek bû û ji pê serfiraziya di
Cenga Malazgirt de di 1071 hembera Bîzans re dagir kirina Anatoliya û Sûrî dest
pê kir. Di dema Alp Arslan de wan Fatimî yên li Meke û Medîne bin xistin û
Xelîfetîya Ebasî li Bexdad şunda saz kir. Di bin kargera Alp Arslan û paşwerê
xwe Melik Şah I (1072–1092) û wezîrê xweyê Farsî Nîzam el-Mûlk (1065–1092) de
keyitîye dema xweya herî baş dîtî bû. Di wê demê de medreseyên Nîzam el-Mûlk
hatin sazandin. Di wê demê de Selçûqiyên Kerman li Oman hat sazandin..

Ji pê wezîr Nîzam el-Mûlk ji aliya Xaşxaşiyan hat kuştin û mirina Siltan
Melik-Şah (1092) re di keyîtîye de li ser textê ceng der ketin. Vê cengê heta
1118an dewam kir û keyîtî Xorasan û îraq de bû du paran.

Ji pê sedsala 11'an li Anatoliya Selçûqiya Anatoliya bi paytexta Konya (demekî,
Iconum) hat saz kirin re, li Sûrî jî selçûqî bûn çend paran mirnişiyan. Ew
mirnişiyên li Sûrî ji pê re ji aliya Zengîyan di sedsala 12'an de hat yek kirin
û li şûnê Eyûbîyan hat sazandin.

Li Xorasanê dema Siltan Sancar (1118–1157) de, lawê Melik Şah bû, Selçûqiyan
demeke xweya dina baş dît. Lê ji pê di 1141an de li Semerqand hembera Kara
Kitaiyan de bin ket re çend salan şunda keyîtî hilwaşî ye. Selçûqiyên li
Anatoliyayê ji pê binketîniyê di 1243an hembera Îlhanan re lawaz bûn û di 1307an
de hilwaşî. Paşê bi awayê began dabeş bû û li ser bermayiyên vê dewletê
Împeratoriya Osmaniyan ava bû.



https://ku.wikipedia.org/wiki/Sedam_Huseyn

Sedam Huseyn Ebdelmecîd el-Tikrîtî an bi kurdtasî Sedam Huseyn (bi erebî: صدام
حسين عبد المجيد التكريتي, Ṣaddām Ḥusayn ʿAbd al-Majīd al-Tikrītī) di sala
1937'an de li bajarê Tikrîtê ji malbateke xizan hate dinê.

Piştî mirina bavê xwe, ji aliyê dayika xwe û hizmên xwe ve hate mezin kirin.
Sedam di ciwaniya xwe de beşdarî nava refên Partiya Ba'sê bû. Ba's wê demê li
hemberî emperyalizmê derdiket û azadî û serxwebûna netewî diparast [çavkanî
pêwîst e]. Sedam di sala 1956'an de li hemberî desthilatdariyê derbeyek kir lê
ev derbe bi ser neket. Piştî vê yekê Sedam bi sûcdariya ku dê Serokwezir Abdul
Kerîm Hassam bikûje ji Îraqê reviya. Di sala 1963'an de li Îraqê Partiya Ba'sê
bi ser ket û ew jî wegeriya Iraqê. Wê demê bi xwarziya xwe Sacîdeyê re zevicî û
jê sê 3 heb qîz bû bawê 5 zarokan. Piştî demekê di navbera partiyê û Sedam de
nakokî derketin û ew hate girtin. 1968'an de derbeyeke din hate kirin û bi vê
derbeyê re ji girtîgehê derket. Pişt re kete nava Lijneya Konseya Şoreşê ya
Ba'sê. Di sala 1979'an de bi darbeyekê desthilatdarî bi dest xist û muxalîfên
xwe perçiqand. Sedam Huseyn pergeleke zordest afirand û ew bi îstihbaratê xwe
xurt kir.

Sedam di 16'ê adara 1988'an de li hemberî kurdan, li bajarê Helebceyê
komkujiyeke mezin pêk anî û bi bombeyên kîmyawî pênc hezar kurd kuştin.

Di sala 1980'yî de Îraqê bi Îranê re şer îlan kir û hêzên Sedam herema avî ya
Şetelereb bi dest xistin. Şerê di navbera Îran û Îraqê de 8 salan dom kir û bi
sedhezaran kesî di vî şerî de jiyana xwe ji dest da. Dema ku şer bi dawî bû
herdu alî jî di cîhê xwe yên dest pêkê de bûn. Piştre Sedam di 2'yê gelawêja
1990'î de Kuweyt dagir kir. Li ser wê yekê gelek welatên cihanê bi pêşengiya
DYA'yê li dijî Îraqê şer îlan kirin. Di 16'ê berfanbara 1990'î de li ser Îraqê
bombe bariyan. Şer heya 27'ê reşemiya 1991'an domiya. Piştî bûyerên 11'ê Rêzberê
dîsa çaw zivirîn ser Sedam Huseyn. Di dawiyê de DYA û Îngiltereê di avrêla
2003'an de, bi angaşta çekên nukleer careke din li dijî Îraqê dest bi şer kirin.
Hêzên koalîsyonê, di 10 avrêlê de ketin paytexta Iraqê Bexdayê û peykerê Sedam
Huseyn ê li navenda bajêr anîn xwar. Ev roj ji bo gelên li Îraqê wekî destpêkeke
nû hate nirxandin. Di serî de gelê kurd, gelên Îraqî rabûn ser piyan û têkçûna
pergala Sedam pîroz kirin.

Piştî şer êrîşên li hemberî hêzên DYA'yê zêde bibûn û hate îdîakirin ku êrîş ji
aliyê Sedam ve têne organîze kirin.

Dadgeha ya Sedam Huseyn û heft mirovên din ji bo nijadkujîyên kurdên Helebce,
kuştinên bajarê Dûceyl û paş raperandina şîyên 1991an re, li 19'ê kewçêrê 2005an
de dest pê kir. Sedam 5'ê sermawezê 2006an de ji aliya dadgehê bi cezayê mirinê
hat ceza kirin.

Cezaya Sedam Huseyn di 26'ê berfanbarê 2006an de hat pejirandin. Di 30'ê
berfanbarê2006'an de jî, bi sibê re di saet şeşan de hat îdam kirin.



https://ku.wikipedia.org/wiki/Sed%C3%AE

Sedî, Se'dî, yan jî Mişrêfedîn Mislêh kurê Ebdilahê Şîrazî helbestvan, nivîskar
û alimekî Îslamê ê faris yê îranî ye.

Sedî navbera salên 600 heta salên 615 qemerî hatîye dinyayê. Texelusa (navê wî
di helbesta da)sedî ku ji nave etabek mizeferedîn sedî kurê ebubekir kurê sedê
zengî hatîye girtin. Di ciwanîya xwe da çû ye xwendîngeha nizamî ya bexda yê û
wira li Iraqê ders xwendî ye. Xwendîna wî li bara edeb û fiqh u hikmetê da bûye.
Piştî wê çûye Şam û merakêş û hebeşê û hicazê bo seyranê û piştî wê vegerîye
şirazê li Îranê li welatê xwe . dest bi nvîsandina berhemên xwe kirî ye. Wî di
sala 655 qemerî de berhema xwe ya yekem bi navê sedîname an jî bûstan name
nivîsîye. piştî wê di sala 656 de berhema xwe ya duem nivîsîye binavê gulistan.
Ji xeynî wana sedî berhemên din ji nivisî ne weke xezelîyat, qesayîd, ribaîyat,
ku hemî wana navê awayek ji helbesta e. Sedî navbera sala 690 ta 694 lî şirazê
çû ye ber dilovanî ya xwedê.



https://ku.wikipedia.org/wiki/Rew%C5%9Fenb%C3%AEr

Rewşenbîr, ji kesê ku di nava civakê de ku bi zimanê wê ramanên weke felsefe û
hwd pêş dixin re tê gotin. Kesê ku di nava civatê de ku bi zimanê civate ramanên
xwe bi vî rengî li ser aqil re tînê ser ziman, ji wî re rewşenbîr tê gotin. Navê
rewşenbîr, li ser koka ´rewşen´ ku rewşa bi rohnî û bihiş tînê ser ziman ava ya.
Gotina ´rewşen´ jî, di kurdî de li ser koka ´re´ û ankû ´rê´ ava ya ku bahse
rêya têreçûnê dike ya. Di çerçoveya gotina rewşen de ev dibê weke çûyinek bi hiş
û hişmendî. Farqe di nava gotina ´rewşenbîr´ ya ´nivîskar´ de jî ew a ku
nivîskar, tenê yê ku dinivîsêne ya. Mirovên nivîskar ên weke rojnemavan, û hwd
in. Rewşenbîr jî, zaneyên ku ramanê bihişmendî pêşdixin in. Mirov dikarê ji yekî
rewşenbîr re di her rewşe de jî bêje nivîskar. Lê mirov nikarê ji yekî nivîskar
re di her rewşê de bêje rewşenbîr. Rewşenbîr, bi ramana ku pêş dixe re xwediyê
wê rewşenbîrîyê ya. Mirovên weke Mîtra, Zerdeşt, Manî, Melayê Cizîrî, Feqiyê
Teyran, Ehmedê Xanî û hwd. mirov dikarê weke rewşenbîr bi nav bike.



https://ku.wikipedia.org/wiki/R%C3%AAwas

Rêvaz, rêvas, rêwas, rêwaz (Reubarbarum / Rhababa) navê giyayeke kesk e ku li
çiyayan şîn dibe.

Madeyên têde: Narium, kalium, calcium, phosphot, asin, vîtamîn A- B1- B 2 Naîcîn
vîtamîn C.

Kêrhatî: Îştahê vedike. Bedenê bi hêz dike. Gazên mexde û rûvîkan ji holê
radike. Rengê mîzê (îdrarê) zer dike. Jibo qebizê başe. Lê heke zêde bê xwarin
navhinavan dibe (virikî dike). Lewre jinikên zaroyên berpistan (berşîr – yên
şîrê diya xwe dimijin) heyî divê kêm bixwin. An dê zarok pêzikêş û virikî bibe.

Rêçal: Mirov dikare rêçalên tevlihev ji rêvasan çêbike. Wek tûerd (çîlek) û
rêvas. gêlas û rêvas, sêv û rêvas, mûz û rêvas, pirteqal û rêvas, kîvî û rêvas û
hwd. Rêvasan spî bikin û hûr kin, hinek toza şekir pê werkin û şevekê di
sarincokê de bihêlin. Qasî rêvas ewqas jî fêkiyên din bikin nav hev, hinek av û
şekir berdin ser û bikelînin, ku tîr bû bikin qetremîzan (qawanozan) û rakin.

Têbînî: Li Bajarê Colemergê û Wanê di nav xelkê de dibêjin ku Rêwas dermanê
nexweşiya şekir e, lê evyek bi awayekî zanestî nehatiye îspatkirin.



https://ku.wikipedia.org/wiki/Protokola_Kyoto

Protokola Kyoto (bi îngilîzî, Kyoto Protocol) yek ji hevpeymanên girîng ên
navneteweyî bo parastina xwezayê ye. Di 11'ê berfanbarê 1997'î de li bajarê
Japonya, Kyotoyê hatiye daxkirin (morkirin, îmzekirin). Lê di 16'ê reşemiyê
2005'î de rewa bûye. Heya niha 169 welatan ev hevpeymana navnetweyî pejirandine.

DYA bi tundî li dijî vê protokolê derdikeve. Hin welatên ku qîmetê nadin xweza,
tendirustî û devedorê jî (wekî Iraq) hêj îmze nekirine. Bi vê protokolê
kêmkirina gazên ku ziyaneke mezin didin xwezayê wekî karbondîoksît, metan hwd tê
xwastin.

Ev protokol di bin parastina NY de ji aliyê dûgelan ve tê birêvebirin. Welatê ku
him îmze kiribe û him jî peywirdariyên xwe bicih neyne, bi 30 % zêdetir
kêmkirina radeya qirêjiya welatê xwe tê cezakirin. Mixabin hin welat wê neyên
cezakirin (Çîn hwd).

Herêma Federal a Kurdistanê (Kurdistana Başûr) jî wekî birêvebiriya giştî ya
Iraqê, hêj ev hevpeymana navneteweyî îmze nekiriye.



https://ku.wikipedia.org/wiki/Pertew_Beg%C3%AA_Hekar%C3%AE

Pertew Begê Hekarî (z. 1777 li Colemêrgê − m. 1841), helbestvan û nivîskar ê
kurd e.

Pertew Begê Hekarî li bajarê Hekariyê ji dayik bûye. Di nav prens û zarokên
Mirekên Hekariyê de, zarokatiya xwe derbas kiriye. Di temenê medreseyê de çûye
medreseyê û pêşî Qurana pîroz xwendiye û dû re dest avêtiye pirtûkên olî. Li
gorî agahiyan, giraniya xwendina wî di Seraya Hekariyê de, ango di Medreseya
Humayûn de, xwendina xwe qedandiye. Lê vî zatî tu caran mîrîtiya Hekariyê
nekiriye. Di nav giraniya gelê me de, Pertewî, Pertew Beg û Pertew Begê Hekarî
tê nasîn û tê binavkirin. Lê di henek qeyd û deveran de, ev zat, bi navê “Şah
Pertew”, “Şah Perto”, “Şah Pertewê Hekarî” û “Şah Pertewê Hekarî Ebas” jî tê
bikaranîn. Bi xwe di dîwana xwe de, bi mexlestî Perto, Pertew û Pertewî bi kar
aniye. Di dîwanê de xebitandina van navan, derenceya yekem "Pertew", a duyem
"Pertewî”, ya sêyem "Perto" dixuyê.

Li ser Pertew Begê Hekarî gelek nîqaş hatine kirin. Lê ji van nîqaşan hîç
jînenîgariya wî derneketiye holê. Jixwe nîqaş ji ser jînenigariya wî bêtir li
ser "kîbûna wî” çêbûne. Bê wekî Şemsedîn Samî yê tirk di Qamûsel î'lam ê de,
dibêje ku Pertew hozanekî mezin e û Îranî ye. Ji zana û dîrokzanên kurdan
Mamoste Evdireqîb Yûsiv, Pertew Begê Hekarî di Dîwana Kurdî de, hildide destê
xwe û dibêje: "Jiyana vî şaîrî hîç diyar nîn e. Lê li nik min ev e: "Pertew,
navê vî şaîrî ye, belkî leqeba wî ye nizanim. "Şah" an jî "Beg" çawan bi navê
“Pertew” ve hatiye girêdan û eger ev şaîr "Pertew Paşa" be, ji xwe dîroka jîna
wî ronahî ye".

Ev dîwan wekî destnivîsê di sala 1978"an de dikeve destê Sadiq Behaedîn Amêdî.
Ew jî li ber wê, bi elfabeya kurdî ya tîpên erebî li Bexdadê çap dıke.

Tê zanîn ku Pertew Begê Hekarî nivîsandina dîwana xwe di sala 1806"ê zayînî de
qedandiye. Zeynelabidîn Zinar jî di sala 1991"ê de ew wergerandiye alfabeya
kurdî ya tîpên latînî û ji nav Weşanên Rewşen”ê, de hatiye weşandin. Di dîwana
wî de, helbestên duyînî, çarînî, pêncînî, heta em dikarin bibêjin şeşînî jî
hene.



https://ku.wikipedia.org/wiki/Parleman

Parleman an parlemento damezriyayiyeka qanûndananê ye ko nemaze li wan welatan
dihêt dîtin ko li ser şopa Dozena Westmînîsterê li Keyatiya Yekbûyî ya Brîtaniya
Mezin û Bakurê Îrlanda diçin.

Parleman ji peyva Fransî "parlement" hatiye ko ramana wê axivtin anko
danûstandin e. Bi vî awayî parleman cihê danûstandina li ser babet û mijaran e.
ji ber vê jî di zimanê Kurdî da peyvên civata niştîmanî an civata qanûndananê an
encumena niştîmanî jibo parlemanê dihên bikaranîn.

Têgeh û çemka hebûna parlemanê ji hizir anko baweriya bi jihevvavartina sê
desthilatan hatiye holê. Li goreyê vê nihêrînê dibê sê desthilatên serekî yên
Desthilata Dadwerî, Desthilata Qanûndananê û Desthilata Bicihkirinê di destê çi
aliyekê bi tenê da nehên komkirin. Di Pergala Parlemanî ya hukmetê da, parleman
desthilata bicihkirinê hildibijêrit û çavdêriya karên wê jî dikit. Di Pergala
Serkomarî ya hukmetê da parleman jî wekî desthilata qanûndananê hevsenga
desthilata bicihker e û bi awayekê xweser xwediya desthilata xwe ye.

Li piraniya welatan parleman ji du hola an çamberan pêkdihên. Lê parleman yek
holî jî hene. Bi giştî holên nizimtir holên destpşkanî jibo danana qanûnan in û
holên jortir jibo lênihêrîna wan an pejirandin û nepejirandina layîhe yên
hukmetê ne.



https://ku.wikipedia.org/wiki/P%C3%AEvok

Pîvok, pirpizêk (Crocus) ji famîleya sosinan (Iridaceae) kulîlkek e. Ango ji
malbata ku berfî, leylank, sosin, pîvaz û lale dikevînê. Malbata zembeqan jî
dibêjin. Li Kurdistan, rojhilata navîn, Ewropa û bakurê Afrîkayê gelek tê dîtin.
89 cureyên wê hene.

Dibêjin ev kulîlk ji Alpên Swîsreyê belav bûye, ango welatê wê yê herî kevn
Çiyayên Alpan e. Kokên wê bi xavî an pijandî tên xwarin. Xwarina wê jî çêdikin.
Li hin deveran ard (arvan) bi kokên wê werdikin, di nava rûn de diqelînin û
dixwin. Li Gurcistanê girara wê (pîlaw) û herwiha şorbeya wê jî çêdikin.

Zeferan (crocus sativus) jî cureyeke pîvokê ye ku di pêjgeha kurd de cihê wê
heye. Herwiha li Hindistan, Îran û welatên ereb jî zeferan gelek tê bikaranîn.
Li Tirkiyeyê jî toza zeferanê bikartînin.

Divê mirov jibîr neke, hin riwekên dişibin pîvokê hene ku dikarin ziyanê bidin
tenduristiya mirov. Bo mînak pîvoka bejî yan pîvoka bêyom heye ku bi latînî jê
re colhicum dibêjin, bijehr e. Mixabin li Kurdistanê zarok bêî zanebûn vê cureyê
bijehr dixwin, bi jehrê dikevin.

Brian Mathew sala 1982'yan 80 cure û 8 variyantên cureyan tomar kiriye, (bi
latînî):



https://ku.wikipedia.org/wiki/P%C3%AEvaz

Pîvaz (latînî: Allium cepa) sebzeyek ji çîna Allium e. Di famîleya sîr û pîvazan
de cih digire. Ev famîle jî binekomeke Alliaceae ye.

Pîvaz, ji alîyê medenîyetên kevnar yên wek Sûmer, Med, Asûr, Babîl, Ûrartû
Misrî, Hindî û Çînî yan de, hem jibo xwarinê, hemjî jibo derman (xasma jibo
antîbîotik) dihat xebitandin. Lewre di demên fîrewûnan de, dema pîramîd didan
çêkirin, jibo ku nexweşîya kesên dixebitin derbazî hevûdû nebe; pîvaz bi wan
didan xwarin. Heta Misrîyan, pîvaza hişk wek sîmga gerdunê dipejirandin.

1- Macûn 2- Şirûp 3- Patin 4- Xwarin 5- Selete 6- Derxistina ava wê. MacûnLi
dijî serma girtinê pîvazê hûrkin û biherişînin, hinek hingiv tev bikin û bixwin.
Şirûb Jibo xeniqok û kuxukê pîvazekê hûrkin, 2-3 kevşîyên şekir pê werkin,
qedehek çayê avasar berdin ser, 5 deqan di demê de bihêlin, paşê bigivêşin û
rojê 5-6 kevçîyên çayê jê vexwin

Patin Jibo derxistina stirî, cam, hesin anjî tiştekî din, pîvazê têxin nav
xwelîya germ bilan bipije, hinek sabûna spî bikin nav û li ser cihê tişt çûyê
girêdin. Hûn dikarin wê pîvazê jibo derkirina birînan, qûnêran jî bi kar bînin.
Herweha ku hûn bixwin jî jibo vekirina qirikê û kuxukê jî wê bibe alîkar.

Ava pîvazê Jibo zekemê û persîvê, pîvazê hûrkin, biqutin an jî di nava mîkserê
de bihêrin, bigivêşin bikin şûşê dilopan yên dermanxanan û wek dilopên
dermanxanan berdin kepê xwe (difin- bêvil- poz). An jî hûn dikarin pîvazê bikin
du ker û bidin ber bêvila xwe.



https://ku.wikipedia.org/wiki/Ot%C3%AEzm

Otîstîzm bi Grekî tê wateya "xwe, xwetî, xwe bi xwe". Pirsgirêkeke kûr ê
gihîştinê, mazinbûnê ye. Di psîkologiya zarokan de cihekê xwe yê girîng heye.
Zarok têkiliyên xwe bi derve re biriye, naaxive, bala xwe nade bûyerên li
devedora wê pêk tên, li dibistanê bipaşketiye, bersîvan nade pirsên mamoste hwd.

Cara yekemîn psîkiyatrîstê Swîsreyî Eugen Bleuler, di sala 1911´î de ev nav
bikaraniye û wekî bingeha nexweşiyên şîzofrenî dîtiye. Leo Kanner, Hans
Asperger, Lorna Wing hwd li ser otîstîzmê xebatên mezin kirine û wê ji
şîzofreniyê veqetandine. Ji ber ku zarokên otîstîk nahêlin bersîvan bidin, pirr
caran wekî kêmhişan tên dîtin, lê ev nerast e.

Li ser sedemên nexweşiyê, rewşa ji dayikbûnê pirr balkêş e. Ango ji dayikbûn bêî
problem pêk hatiye an na. Rewşa malbatê ya sosyal, xebata zarokan ji bo aboriya
malbatê, psîkotraûma , rewşa gihîştina motorîk, kêmasî di organîzmê de hwd
balkêş in. Zarok 10-12 mehî de bi otîstîzma zûtir dikeve lê ev ne ji hemî
zarokan e. Bi pirranî di 3 saliyê de destpê dike.

Pispor balê dikişînin rewşa germî ya malbatê. Dîvê di malbatê de germiya
hezkirinê û têkiliyên hestî hebin. Ji bo tedawiya otîstîzmê ergoterapî ciheke
girîng digire. Herwekî întegrasyona sosyal, psîkoterapî û dermanên bijîşkî tên
bikaranîn.



https://ku.wikipedia.org/wiki/Orhan_Pamuk

Ferit Orhan Pamuk (* 7'ê pûşperê 1952, li Stenbolê); romanivîsê binavûdeng ê Rom
(Tirk) e. Girêdayî wêjeya paşmodern (postmodern) e. Li sala 2005ê hezkirina wî
li welatê wî, Tirkiyê, ber bi kêmbûnê çû, lê li seranserî cîhanê hezkirina wî
her zêde dibe. Wekî yek ji romannivîsên serkevtî yên Tirkiyê, romanên wî ji bo
zêdetir ji 40 zimanan hatine paçvekirin (wergerandin). Ew wergirê gelek xelatên
edebî yên Tirkî û navneteweyî ye. Li 12'ê berfanbarê 2006'î wî wekî Tirkê herî
pêşîn Xelata Nobel a wêjeyê wergirt.

Ew li sala 1952ê li malbateka zengîn a pîşesaz (sinetî) li Stenbolê hat dinyayê.
Ew di kitêbên xwe, mîna Kitêba Reş û Cewdet Beg û Kurên Wî da behsa malbata xwe
dike . Wî li Robert College, li Stenbolê xwandiye. Paşî ji ber pesta malbatê ku
dixwestin ew bibe endazyar an nijyarvanek, li Zanîngeha Teknîkî ya Stenbolê
nijyarî (Arkîtekt) xwand. Lê piştî sê salan, wî xwandina nijyariyê hêla da bibe
nivîskarekê tivavwext û li sala 1976ê li enstîtûya rojnamevaniyê li Zanîngeha
Stenbolê xwandina rojnamevaniyê bi dawî kir. Li sala 1982ê bi Aylin Turegenê ra
zewicî, lê li sala 2001ê ji hev cuda bûn. Wan kîjek (keçek) bi navê Royayê heye.

Birayê Orhanî, Şewket, ku hindek caran wekî kesayetiyekê çîrokî di romanên
Orhanî da peyda dibe, dîrokzanekê binavûdeng ê cîhanê ye. Ew zêdetir ji bo
dîroka aboriyê tê nasîn û li Zanîngeha Bosforê dersdêr e.



https://ku.wikipedia.org/wiki/Orhan_Kotan

Orhan Kotan (* 1944 - † 1'ê tîrmehê 1998) siyasetmedar û nivîskarê kurd bû.
Kotan serokê DDKO bû.

Orhan Kotan, sala 1944'î de li Milazgira a Mûşê hatiyê jiyanê. Perwerdeya xwe ya
seretayî û navendî li Kurdistanê bidawî dike. Piştre diçe Enqerê û di Fakûlteya
Ziman-Dîrok û Erdnîgariyê de dixwîne.

Bi bidawîkirina perwerdeyê re dikeve nav tevgera Dr. Şivan. Sala 1974'î de tevlî
nava refên DDKOyê, di heman demê de jî ew û hevalên xwe Weşanxaneya Komal
dadimezirînin û dibe berpirsîyarê wê.

Sala 1976'î de tev li lijneya nivîsarên Rizgarî (kovar) dibe û dibe teorîsyenek
Rizgarî (tevger)ê. Her ew salê li Enqereyê tê girtin û heşt mehan di girtîgehê
de dimîne.

Sala 1980'î, beriya cûntaya leşkerî ya 12'ê Îlonê ji welat derdikeve û diçe
Ewropayê.

Li Ewropayê weşanxaneya Dengê Komal û Yekîtî (kovar)ê organîze dike. Di
damezirandina Partiya Rizgariya Kurdistanê de cihdigire û redaktoriya Kurdistan
Pressê dike. Heman salê, bo cara yekemin bi navê xwe dest bi nivîsandinê dike.

1991'î de ji partî û hevalên xwe vediqete. Di tîrmeha 1998'î de hezkiriyên xwe
li pey xwe dihêle û jiyana xwe jidestdide.



https://ku.wikipedia.org/wiki/Omer_Xeyam

Omer Xeyam an Omerê (Emerê) Xeyam (bi farisî: عمر خیام‎ ’Omar-e Khayyām), z. 18ê
gulana 1048, li Nîşapûr, Parêzgeha Xorasanê - m. 4ê berfanbara 1123, helbestvan,
fîlozof, matematîkzan û astronomê navdar ê Îranê ye.

Xiyasedîn Ebûlfetih Omer ibn Îbrahîm el-Xeyamî li Nîşapûrê, paytexta herêma
Xorasanê li 1048an hat dinyayê. Ew bi gelemperî wek Omer Xeyam tê nasîn. Li gor
hin iddiayan Omer Xeyamî kurd e[çavkanî pêwîst e]. Ji ber ku di nav farisan de
sunî nîne û hemî faris şîa ne. Gorî şiayan Hz. Omer dijminê wan ê herî mezin e.
Ji ber vê yekê ti carî navê Omer li xwe nakin.[çavkanî pêwîst e]

Xayam di dema xwe de fîlozofiyeke wêrek kiriye. Li dijî şovenîzma paşverûtiyê û
Îslama ku berjewendperestiyê dike derketiye. Gelek pirtûkên astronomî,
matematîk, fîlozofî û helbestvaniyê nivîsiye.

Navê wî di cîhana rojava de cihekê mezin digire. Di helbestên xwe de wekî
sîmbola azadî, evînî û aştiyê şerab bikaraniye. Çarînên wî yên zîrek û têr evînî
îro jî bêhempa ne.

Di jiyana xwe de ew jimarnas, stêrnas, fîlozof, bijîşk û şaîr bû. Kêm ji jiyana
wî tê zanîn, ji bilî hindê ku ew li Nîşeporê hatiye perwerdekirin û pirraniya
jiyana xwe li wir û li Semerqendê jiyaye. Xeyam hevdemiyek Nizam el-Mulk bû.
Xeyam dikarî bibe karmendek payebilind yê dewletê. Lê wî xwest xwe gorî ilm û
zanistê bike. Ew li navendên mezin yên zanist û zanyariyê yên serdema xwe
digerriya daku xwe bigihîne ilmên bilind. Xeyam di 1123an de wefat kir.

Di gel ku Xeyam wek zanistvanek jêhatî tê nasîn, ew herî zêde bi çarînên xwe
navdar e. Edward Fitzgerald sala 1839an çarînên Xeyamî bi inglîzî berdestî
xwendevanên Rojava kirin. Ji hingê ve hezkirina ji helbestvaniya Xeyamî her diçe
zêdetir dibe.

Nêzî 600 çarîn (rubaiyat, quatrain) li ser navê Omer Xeyamî hene. Hin ji wan
resen in ango Xeyamî bi xwe ew nivîsîne lê tê bawerkirin ku gelek ji çarînan
paşï li ser navê wî hatine vehûnandine. Lêkoler ne hevbîr in ka kîjan ji çarînan
bi rastî yên Xeyamî ne û kîjan jî na. Lê ya giring ew e ku hemî malê Xeyamî tên
nasîn.

Xwendevanên kurd jî ji Xeyamî bêpar nemane. Rêzdar Kamiran Bedirxan 35 çarînên
wî wergerrandine kurmancî û mamoste Hejar jî tevavek çarînên bi soranî gihandine
xwendevanên kurd. Weşanxaneya Nûbiharê bi wergera Sabah Kara bi navê Rubaiyat
şiîrên wî weşandîye.

Nivîskar Îkram Balekanî 240 çarînên Omerê Xeyam ji orijînala wan a parsî bi
zimanekî sade û şirîn wergerandin ser zimanê kurdî û ji aliyê Weşanên Evrenselê
eve hatin tomarkirin. Pirtûk sala 2014an kete nava pirtûkên kurdî yên ku herî
zêde hatin firotin.



https://ku.wikipedia.org/wiki/Nicolas_Sarkozy

Nicolas Sarkozy (bilêvkirina bi kurdî: Nîkola Serkozî) (28'ê befirbara paşîn a
1955'an, Parîs) siyasetvanekê Fransayê ye ko li roja 6'ê gulanê a sala 2007'an
wekî serokkomarê 23'emîn komara Fransayê hat hilbijartin û roja 16'ê gulana sala
2007'an bi awayekî fermî wekî serokkomar şûna Jacques Chirac girt.

Sarkozy bi baweriyên şopparêzên xwe di warê qanûn û tenzîmatê da hatiye niyasîn.
Ew sîstemeke aborî ya gelek serbesttir jibo Fransayê dixwaze. Rexnegirên wî
dibêjin ko ew mirovekê demagog e û bi sanahî azadiyên bajêrwarane gorî
bidestveanîna hêza siyasî dike. Ew bi tewawî dijberî çûna Tirkiyê bo nav
Yekîtiya Ewrûpayê ye.

Sarkozy li roja 28'ê Befirbara Paşîn a 1955'an wekî Nicolas Paul Stéphane
Sarközy de Nagy-Bocsa li malbateka bi koka xwe macar li Parîsê hat dinyayê. Bavê
wî, Pál Sárközy de Nagy-Bócsa, ji malbateke arîstokrat a mişextên macar bû;
dayika wî jî, Andrée Mallah, ji malbateke cihûyên sefardî ya Fransayê bû.



https://ku.wikipedia.org/wiki/N%C3%BBbihara_bi%C3%A7%C3%BBkan

Nûbihara biçûkan, pirtûkeke kurmancî ye ku ji bo zarokên kurmancan di derdorê
sala 1683an de ji aliye Ehmedê Xanî ve hatiye nivîsandin.

Ehmedê Xanî vê pirtûkê bi taybetî ji bo zarokên kurmancan nivîsandiye, Xanî nîvê
pirtûkê jî kiriye ferhenga kurdî-erebî. Ev pirtûk di dîroka kurdan de ferhenga
herî pêşîn e.

(1) Heta tu dewr û dersan nekî tekrar û mesrûf Di dunyayê tu nabî ne meşhûr û ne
me’rûf

(2) Perde ku rabitin ji ber ‘aridî dilistan e xweş Dil ji xeman ku bête der
bulbulê gulistan e xweş

(4) Ger di te meqsûdek hebî, lazim divê li pê bilez Xesmate me’bûdek hebî daim
di emrê wî bibez

(6) Ey ku te kibir daim kirye ji bo xwe merkeb Ewwel tobê bike yî paşî bigêre
merkeb

(7) Şêx û sofîtî keramet ‘ilmî xwendin hem ‘emel Xilwet e hucre terîqa te
şerî’et bê xelel

(8) Ger te divêtin bibê mîr û ser û mu’teber Kizb û xilafê mebêj ger te bikin
ker bi ker

(9) Her çî ku ji dunyayê berdaşte damen bû Bê şubhe di nêv ‘amê evraşte gerden
bû

(10) Ger divêtin ku beraber nebîtin kes bi te ra ‘Ilm bixwîn hem ‘emelê tu bike
sin’et ji xwe ra

Di fesla nûbeharê da di gel dîlber biçin geştê Ji ew xweştir ‘umir nabit li min
ewhal qewî xweştê



https://ku.wikipedia.org/wiki/N%C3%AEgar

Nîgar, wênekirina bidest e. Nîgar, nîgarvanê wê mirovê ku xiyal û jîra xwe bi
hev re dirijêne ser rûpel e. Nîgarvanên weke Michelangelo Buonarrotti yên ku di
deme Ronesansê de jiyana yên navdar yên ku weke nîgarvanên ku binavê xwe re mohr
li dîrokê dana têne zanîn.

Nîgar, ji mijareke evînê ku weke evîna kurd ya navdar ya Mem û Zînê û hwd û an
jî weke lehengên weke yên Rûstemê Zal û an jî dîmenek ji xwezaya li berçav û
hwd, wênekirina wê ya bi pênûsê, nîgarê dihêne li holê.

Di demên berê de kurdan binaqş hunereke nîgarî ya ku pirr giranbuha daye
nîşandin. Li ser paç bi dirûtinê wênekirinê re kirina ku her derziya dirûnê
bilêv bibe û bipeyivê. Minaq, neqşa wênekirina şahmaran, di nav kurdan bi
kevneşopî heya û pirr bi pêşketina mazin ya bi wan re heyîna xwe daya berdewam
kirin. Di wênekirinê de êş, xweşikatî, dilxweşî, jidilbûnî, evîndarî, legengî û
mêrenî û hwd, xalên ku awa dana naqşên jinên kurd yên ku weke yên ku bi naqşên
Şahmaran re ji dilê xwe re çêdikirin.



https://ku.wikipedia.org/wiki/Morfem

Morfem an morfêm, di zimanzanistî da, biçûktirîn yekîna zimanzanistî ye ko ji
aliyê ramanzanistî anko sîmantîkê ve xwedî ramaneka xweser e. Di zimanê axivtinê
da, morfem ji foneman anko biçûktirîn parên denganî yên ko dihên vavartin pêk
dihên.

Têgeha morfemê ji têgeha peyvê cida ye. Morfem hindek caran bi tena serê xwe
nahên (morfema vebestî) û hindek caran bi tena serê xwe dihên (morfema azad). Di
koka xwe da, morfem bi morf-an xwe nîşa didin. Her ramana ko bi morfemekê dihêt
pêşberkirin mumkîn e bi çend morf an şiklekan bit. Her yek ji van morfan alomorf
anko alîmorfekê ji morfema xwe pêkdiînin. Jibo mînak, di zimanê înglîzî da,
morfema s ko raman komê didit, carina wekî -s dihêt (mîna peyva cats [kets]),
carina wekî -es (mîna peyva dishes [dîşiz]) û carina jî wekî -z (mîna peyva dogs
[dagz]) dihêt. Hindek caran jî bi awayekê bitivavî guhartî wekî -ren (mîna peyva
children [çîldrin]) dihêt. Ev hemî (-s, -es, -z û -ren) alomorfên morfema s ya
ramana komê di înglîzî da ne.



https://ku.wikipedia.org/wiki/Mi%C3%A7o_Kende%C5%9F

Miço Kendes hunermend û stranbêjekî kurd e ku di sala 1966'an de li Kobaniyê, li
Rojavaya Kurdistanê ya bakurê Sûriyê, di nav perên malbateke kurd de ji dayik
bûye.

Ji zaroktiya xwe ve li ber dengê dengbêj û stranvan û dastanebêjan û di nav
şevbuhêrkên ahangane yên ko li malê dihatine saz kirin, perwerde bûye, piştre li
ber dengê dapîra xwe hinî rewanbêjî û şêweyên strana-dastanî dibe. Îdî piştî vê
qonaxê xwe hînî lêdana biziqê û tembûrê dike, hişyarî û zanîna xwe ya muzîkî
berfirehtir dike, hem dest bi hînbûna ûdê dike û hem jî bi alîkariya hin
muzîknasên Helebê zanebûna xwe di derheqa meqamên rojhilatê de kûrtir dike. Miço
Kendeş, dest bi berhevkirina stranên kevin û yên gelêrî dike, li çavkaniyên wan
yên resen û zelal digre, anuha jî, ji wê gencîneya ko bi sedan stran têde hene
berhevkirin, dest bi hibijartina xwe dike da ko yên herî sipehî, herî narîn, bi
dengê xwe yê pêldar û afsanewî û bi şarezayiya dastanbêjiya xwe, pêşkêş dike.
Hêjayî gotinê ye ku Mico Kendes hemwelatiyên Swîsre û Fransayê hene[çavkanî
pêwîst e].



https://ku.wikipedia.org/wiki/Mexrib

Mexrib (bi erebî: مغرب , ango Rojava) ji bo navçeyê welatên Afrîkaya Bakur
Tûnis, Cezayêr û Fasê tê bikaranin. Pişkî Lîbya û Morîtanya jî dikeve wê navçe.
Yekî li wir dijîna jî bi mexribî tê nav kirin. Hin ereb ji bo Fasê herî rojava
welatê erebanê, li Mexrib Fasê fehm dikin. Gotina pêşiyan ereban wiha li qala
Mexribê dike:

Mexrib bi wûşe di erebî de ji bo rojava tê bikaranîn. Ew di xûrûb, ango çûna ava
(ji bo roj), daketin, de tê ye. Dija wê wûşe Meşriq e.

Mexribî gelemperî ereb û berberî (amazigh), hin jî morîtanî ne. Wan xeyrî bi
hindike, tirkên dema Împaratoriya Osmanî de hatinî, mislimanê spanî dema
Endulusê de koç kirînî, fransî û îngîlîzî jî hêne. Li Mexribê, wek gelên xwe, bi
gelemperî erebî û berberî tê axaftin. Lê erebiya wê navçe hindik ciyawaz e, ango
zaravekî erebî ye.

Mexrib berê bandûra afrîkaniyan de bû. Paş Fenîke û Kartacayê de romayiyan bi
tûnî Mexrib daraz danîn.

Ereb dema Omeyeyan de gihîştina Mexribê. Dema el-Muwahhîdînan û Hafsîdîyan de
sedsala 12'an de berberî Mexribê daraz danîn. Dûv çaxa Navîn re Mexrib dest
Împaratoriya Osmanî ket. Di sedsala 19'an de jî ji aliya Fransa, Spanya û Îtalya
hat kolonî kirin.

Yekîtiya Mexribê di 17'ê reşemiyê 1989 hat saz kirin [çavkanî pêwîst e].
Paytexta wê Rabat, Fas e.



https://ku.wikipedia.org/wiki/Marduk

Marduk, (bi zimanê akadî: AMAR.UTU, îbrî ya tewratê: Merodach, yewnanî:
Mardochaios), bi vê rengê vegerî ji kêvalbarên sumerî hatiye kirin. Lê Marduk,
di kurdiya deme de bi navê "mardok" Piştre, tê gotin ku wê navê Marduk, bi ber
"Mazda" guharinî bike. Li gorî hin gotinna, weke "yazda" jî ku tê gotin bûya.

Mardûk, xwûdayê Sûmerîyan bûya. Di destûrên Hamûrabî bixwe de jî, li gorî vê
nirxê ew tê ser ziman. Ku weke destana babilîyan jî tê ser ziman Destana
Babîiliyan ya Afirandinê de, Enûma Eliş, weke xwûdayê mazin derdikeve li pêş.
Enûna-elîş jî, xwûdaya çêkirin, bereket û dayin û afirandinê ya. Sûmerîyan,
baweriya, bi pirranî, bi Mardûk haniya. Ji ber vê yekê, tê gotin ku Mardûk, weke
"yek-xwûdayê pêşî" jî ya. Misre kevn, çand Aton û Amon ji wê digirin û
yek-xwûdatiyê bi wan di nava xwe de pêş dixin. Lê Mardûk, xwûdayekî
mezopotamyayî bû. Baweriya li wî, li ber Diclê û Firatê di nava pirranîyan de
hebû. Hemû xwûdanên din ên ku hebûn jî, di bin wî de cih digirtin. Mardûk, weke
xwûdanê rojê ya. Baweriya li rojê, di Mazda yanî ku piştre bi navê Ahûra mazda
jî tê zanîn de heya.

Di demê de, weke xwûdayê sereka "Enlîl jî tê û derdikeve li pêş. Enlîl, weke yê
ku hemû hêzê dike destê xwe de diafirêne. Lê tê gotin ku Mardûk, piştre, ew hêzê
wî kêm dibe. Piştre bi navê Baal tê ser ziman. Lê Baal, di demên piştî sûmerîyan
de, heta ku tê deme Gûtî û mîtanîyan jî, wê navê wî bijî. Di deme Sumerîyan de,
navê Tammûz derdikeve li pêş. Weke xwûdayakê şîvan û ku Lipît Îştar hêz wî dike.
Di demekê, wê Tammûz, li ber Diclê, pirr mazin derkeve li pêş bi hêz û navê
lipît Îştar re. Wê bandûra wî pirr mazin bibe.



https://ku.wikipedia.org/wiki/M%C3%BBz

Mûz hêşinahiyek giyayî yên mezin ji famîleya mûzan e. Li welatên germ hêşîn
dibe.

Bejna wê 3- 25 m yan bilind dibe, qurmê wê wek girêkan di nav axê de ne. Pelên
wê di navtenga wê de hêşîn dibin û gelek mezin in. Rengê wan kesk in û bi qasî 2
mitroyan dirêj in. Di nava pelê de rehek dirêj, ji wê rehê çep û rastane rehên
rîşî jê diçin û di her du aliyan de ditewin, dişibin baskên eyloyan. Ji tayên
çikên tewiyayî kulîlk dibişkivin. Rengên kulilkên wê bi gelemperî binevşî ne. Lê
yên sor, zer jî hene. Ji wan kulîlkan fêkiyek gûşiyane wek teliyên destan
çêdibe. Qaşilek ku berê kesk û paşê jî zer dibe heye. Kêm zêde 100 cûreyên mûzan
ên kedî û kûvî hene. Yên herî maqûl û çandiniya wê tê kirin “Gross Michel“ in .
Çîkîta jî cûreyek Gross Michel e. Yên çandinî ji ber ku ji bo fêkiya wê zêde
berbide, xwediyên wan nahêlin zêde bilind bibin. Piranî di bilindahiya 2
mitroyan de dihêlin. Ji her binekê 200 mûz jê tên hilanîn.

Welatê mûzê rojavayê Afrîkayê, başûrê Çînê, Hindistan û Awûstralya ye. Dîroka wê
baş nayê zanîn, lê berhemên di derheqa mûzê de berî zayinê salên 500-600'an li
Hindistanê hatine dîtin.



https://ku.wikipedia.org/wiki/M%C3%AEtoloj%C3%AE

Mîtolojî peyveke Grekî ye. Tê wateya destan, çîrok. Mîtologî, ji peyva mît
(μυθος) û logos( λογος) pêk tê û wateya wê gotina destanan, çîrokan e. Mîtologî
alîkariya zanîstiya dîrokê dike. Dîroknas mîtan analîz dikin û derbarê dema ev
mîtan avabûne de agahiyên mezin digirin. Mît dikarin bi devkî yan nivîskî bin.
Mît ên Kurdan pirranî bi devkî ne. Şarezayiya Grek a Kevn di ware mîtên nivîskî
de kaneke dewlemend e.

Têkiliya olan û mîtan jî gelek in. Mît behs û şîroveya kesayetî û bûyerên
metafîzîk, awarte dikin. Hin caran bi rastî jî kesayetî û bûyerên wiha qewimîne.
Lê mît wan gorî bawerî û dab û nêrîtên civakê diguherîne, guhertiye. Pirraniya
kesayetî û bûyerên olî mît in. Peyva efsane jî di heman wateyê de ye. Kurd jî
xwedî gelek mîtan e. Wekî destana Girgamêş, Şoaşyant hwd.

Li ser bêja mîtolojiyê ta roje me ji nêqaş û şîrove berdewam in. Hizreke anîn
ser ziman an ji nêrînek anîn ser ziman an ji weke hizreke efsana wî bi navkirin
ji dibêt. Bêja mîtê bixwe ji, di wate xwe de hizreke têne ser ziman. Hizreke ku
hati xiyal kirin an ji berî xiyal bûya.Lê di rastiyê de hizreke têne ser ziman.
Vegotineke ku bi nêzîkatiyeke olî anîn ser ziman, têne ser ziman. Minaq
Mîtolojiya kurd, Mîtolojiya Naîriyan, Mîtolojiya Medan û hwd.Deme ku tê ser
ziman, navê xwûde û hizrên ku di wan navê xwûde tê ser ziman, di nav wate xwe de
têne ser ziman.

Efsana, li gor rastiya anîna ser ziman ya xwe, xwûdanan, lehengan û bûyîn û
bûyarên ser-xwezayî dikina mijara xwe û tênine ser ziman. Di pergalakê de weke
ku çawa Helbestvan û rahiban tênin ser ziman, bi gotin û gelek caran ji (di
demên piştre de çawa ku ketina nivîsan de) bi nivîsî ji têne ser ziman.Bi vî
awayî, gotinên ku têne vegotin, dev bi dev ji dem bi dem têne vegotin. Bi zedêyî
ji, li gor çand û hizre olî û hebûna ruhanî ya xalkê li ber çavan digirin û têne
ser ziman. zanabûneên wan ji tênine ser ziman. Yên tênin ser ziman û didine
erêkirin ji key, rahip û hikimdarin. Di hîm û reng û şevkên xwe ji xalkê digirê,
Ji jiyana xalkê digirê. Bi vê yekê re mirov karê bêje di jiyanê xalkê mirov çawa
bi axivê, li xwe bike, bi meşê, li hev bicive û çi bike û neke li ser wê dibin û
diafirin.

Mît, hertimî, gerdûnê an ji ew herême ku têde ya, hebûn, hizir û bûna wê dixweze
bêne ser ziman.Li gor têne ser ziman ji. Di vir de divêt ku mirov bêje ku bêja
efsana ji car bi car di vê wate de tê bi kar anîn.Mînaq, tê gotin Efsana
tekoşînê û Efsana afrînê, yanî ya çêkirinê. Bi bê yekê re mirov karê bêje ku mît
dixwzin ku gelek bûyîn an ji bûyarên ku bûna û ragihandina wan û anîna wan ya
ser ziman zore, dixweze bêne ser ziman. Bûyîn û bûyarên ku mirov izahkirina wan
nikarê bêne ser ziman, dixweze ku îzah bike û bêne ser ziman. Ev efsanayên ku
weke mît têne ser ziman, ku bi gotinê bûn weke ku çawa ku dengbêjan bi dev
dibêjin, piştre hin bi hin di bine binivîsî. Lê mît, bi xwe re rastiyekê tênine
ser ziman. Ew ji, rastiya jiyana xalkê ya ku hati jîn kirina û çawa hatiye jîn
kirina. Di serî de çawa ku weke ku ji gotinekê dest pêdike, mirov dibîne ku
piştre çawa ji gotinekê dibe gelek û li gelek ard û nuqtên din hebûna berdewam
dike. Her weha gelekî bi pergal û kompleks hebûna xwe ya ku berdewam dike di
demên gotinê yên piştre de têne ser ziman.

Her çend ku olên ku iro di jiyanê de ne hene, gelek mirov li ser kok û pêşketina
dîrokî tênine ser ziman ji, lê bawerî û figurên xwe ji wê pêşketinê tênine ser
ziman. Mît, bi vê yekê weke maka. Di olê de an ji di baweriyê de anji di vegotin
û anîne ser ziman xwe qaraqter hertimî ji vê rastiyê hîm digirê û tê ser
ziman.Minaq, Iro dibêjin mîtolojiya Hindî an ji di bêjin mîtolojiya
xiristiyaniyê an ji dibîjin Mîtolojiya îslamê û hwd. Ev bêje hemû ji di wan olan
de rastiyaka hizrî, bawerî, çandi, dîrokî, ruhanî an ji deronî weke dager tênine
ser ziman. Mît, di jiyan û hebûnê de, hebûna wan li gor nêzîkatiyaka bûjen ne
hawane.

Di vir de divêt ku mirov tiştekî dî ji bêne ser ziman.Ew ji ewe ku ku bêje olê û
ya mîtolojiyê di wate de ne jev dûrin. Mijar û gotin û navên ku di hundurê yekê
bin, di hundurê ya din de ji heya û karê were ser ziman. Minaq, mirov bêje Ola
Medan an ji mitob bêje Mîtolojiya medan. Hizir û awayê ku di mîtolojiya wan de
were ser ziman, karê di olê de ji were ser ziman. Jev re ahlin.

Deme ku mirov li gor koka wan têne ser ziman, mirov dinîne ku mîtên jev cude
hene. Weke mîtên kokê, Ev mît ji nav adet, kevneşopî, û bûjeniyên kokê wan
tênine ser ziman. Mîtên kultê ji hene. Ev ji di bawerî û hebûnên wilo de hêz û
hebûna wê tênine ser ziman.Mîtên civaknasî ji hene. Ev ji nirx û kirinên ku bûna
tênine ser ziman.Ku mirov di vir de her weha sereke bêne ser ziman mirov weha
bêje. gerdûn û afrîne]] mîtên wan. xwedan mîtên wan Leheng mîtên wan

Avçend cerna mirov dihizirê. Mirov tiştne jîndike. Lê mirov piştre ku demek li
ser ve diçê ji bîr dike. Piştre careke têne bîre mirov û êdî mirov jî nnîr neke.
Êdî ew di serê mirov de dibîna dagerên hinek hizir û tiştên din ji. Mîtbûn, hemû
ji bi bûnadageriyê re girêdayî ya. Divêt ku mirov yekê ji bîr neke. Bi vê yekê
di demên berê de di êlan de mîr bûna dager. Ew dagerêya wan piştre hebûna xwe
berdewam kiriya.Mît, di naqabîna dîtin, bawerkirin û hizirkirinê de weke hizreke
k mirov weke hebûnekê di serî de bêne ser ziman heye û ava ya. Her mirov bi vê
yekê, di serê xwe de xwedi mîte.Binmejî de gelek mît hene. Ew alî wî dikin ku
hizre xwe bi pêşbixe û bi mazin bike ji ya. Çawa ku mît di nav xalkê de hebûne
wê bi çand û hizir li ser lingan digihirin, her weha di serî de ji bi mirov re
xwedi weynin.Ew ji mîtên mirovin. Mîtên mirov, karin ji dîtinekê ji avabibin.Ji
kevirekî ji karîn avabibin.Mirov karê ji wan bêje mîtên afrînerin.

Di deme ya nûjen de mît hene. Bêhtir ji hene. Tarzan bûya mîtekî mazin. Gelek
film û pirtûkên wî hene. Mirov karê bêje ku he ji kur herê û bibe felsefeye pir
alî ji. Her weha gelek tişt û kes hene. Mîtolojiye bûjen iro heye. Di afirêne.
Di jiyanê de, minaq filmên weke filmê Harry Potter û ew cihana wî ya ku hati
afirandin, ji vê yekê re di demê de bingihe. Kur dike. bi felsefe dike. Bi çavîn
hizrî ku mirov lê meyîzenê, vê yekê mirov wê bibine.Mirov karê bêje mîtoloji
hemdem, iro felsefe mîtolojiyê ji çêkiriya di nav civakê de.

Deme ku mirov li jiyanê di hizirê, ev film û filmên wilo yên weha, bi mirovan de
dii serê wan de gelek mît û dager afirandina. Bi vê yekê re, ev mît û dager yên
herî bi nasîn. Bi vê yekê re di hizre herkesekî de ne. Mînaq, di nav kurdan, her
çend ku Efsana Kaweyê Hesinker berî zayîne tê ser ziman ji, ji ber ku pir di
serê xalkê de bû, iro ji mazin bi jîna di seran de. Iro wekemîtolojiya kawa di
serê her kurdî de afirandiya. Pêre mirov karê bêje di serê her mirovê herême de
afirandiya.Bi vê yekê re, mirov karê bêje ku ew iro bûya mîtolojiya kurd ya
hemdem ji.Bi vê yekê re, iro felsefe kawa ji afirandiya. Iro bûya weke
mîtolojiya cihanê ji.



https://ku.wikipedia.org/wiki/Kordoba

Kordoba (bi spanî: Córdoba; bi erebî: قرطبة‎, lat. Qurtuba) paytexta wîleyata
Kordoba li Spanyayê di herêma Andalusia de dimê ye. Ew li ser çemê Guadalquivirê
dimê ye.

Córdoba herêmeke ji berê de şaristanî û civak li ser çêbûye. Ew di 169 b.z de ji
hêlê Împaratoriya Romayê hate dagir kirin û bi navê Corduba bû navenda herêmê
xwe. Ji pê ji hêla wandalan hat talan kirin re, ew demeke di bin hikumdariya
Gotên Roava de ma. Navbera salên 554 û 571'an de jî di bin Bîzansê de ma. Di
sala 572'an de Gotên Roava ew şunda dest xwe xistin jî qêmete xweya berê êdî
qeyb kiribû. Di sala 711'an de ew kete bin destên misilmanên Ereb û berberîyan û
ew bi sala 716'a bû paytexta dewletê Endulusê.

Di sedsala 10'an de li derdorên bajêr Xelîfetiya Cordobayê bi Ûmeyyeyan ve
girêdabû hat avakirin. Di wan wextan de li bajêr nêzî mîlonek kes dijiyabûye. Di
wan wextan de ew Qurtube (قرطبة, Qurtuba) dihat nav kirin. Dîsa di wê wextê de
misilman, cû û xristiyan bi biratî cem hev dijiyan. Ew heta 1236'a di bin
desthilatê hin qewmên Ereb û Berberan de ma û ji wê salê ve êdî temamî kete bin
hikumdariyê Xrîstiyanan.



https://ku.wikipedia.org/wiki/Ko%C3%A7a_Qewman

Koça Qoman an jî Dema Koçê (bi ingîlîzî, migration period) Herka Barbaran (bi
ingîlîzî, barbarian invasions) navekê dîrokzanan daye koçên di navbera 300anan û
700anan hatî dî bû. Bi wan koçan re li Ewropa çaxa Antîka dereng xelas dibe çaxa
Navîn dest pê dike.

Di koçê de got, vandal û frankan, û hin gelên dinên germanî û slavî hat koç kirî
bû. Gorî hin dîrokzanan koç kengê hunan li Asya Navîn de dest bi koç kirinê dike
şunda dest pê dike. Hunan ber bi Ewropa û Rûsya koç kirin şunda gelên din jî ji
pêra koç kirin.

Wê koçê heta salên 1000an dewam kir û paş koçê re slav, alan, avar, bulgar,
macar, peçenek, kuman û tataran etnîk avahiya Ewropaya Rojava gelek hat
guhertin.

Li ber hunan li Ewropaya gotan, di sedsala 2'an de ji Polonyaya îroj de ber bi
Derya Reş koç kirin. Bi wê koçê re wan vandal û markommenên başûr de, Burgundan
jî ber bi rojava koçê re zor kirin. Ew koçaka gelaya mezina herî pêş de bû. Li
dor 290an gotan wek vizigot, ango "gotên rojavayî" û ostrogot an "gotên
rojhelatî" bûn du paran. Ostrogot li dor Derya Reş li Ukranyaya îroj, vîzîgot jî
li Balkanan li bakurê Danûb bicih bûn.

Nêzî dema koça gotan, langobardana ji Elbe de ber bi navbera Awûstûrya û Çêka
îroj koç kirin.

Di sedsala 4'an de hunan ji zerdên(step) Asya Navîn de ber bi başûrê Rûsyayê ve
koç kirin. Wan bi xwe re gel û qomên din ber bi başûr û Ewropaya rojavayî
defandin. Di 375an de hunan ostrogot bin xistin û ji bo koçê ber bi Romanyaya
îroj zor kirin. Bi piranî, gorî dîrokzanan, Koça Qomana vê bûyerê şunda dest pê
dike. Paş ostrogotan li wir bin ketin şunda ketina bin destên Hunan. vîzigotan
jî çûna împaratoriya Romayî. împaratoriya Romayî ew li Trakyayê bicîh kirin. Di
378an de wana ji împaratoriya Romayî re serhîldan kir û împaratorê Valens li
Adrianopolisê bin xistin jî, lê dûv wî re 382an de Theodosius I vîzigot bin
xistin. Lê vîzîgotan bi pêşengê Alarich de koça Balkan û Peloponnesê pê re di
despêka sedsala 5'an de jî îtalya kirin. Di 410an de vîzîgotan Rom dagir kirin.
Li Romê şunda li başûrê Romê jî bicih bûn. Pê re wan bi xwe re frank jî ber bi
nîvgirava Îber zor kirin.

Kengê vîzîgot hatin nîvgirava Îber vandalan ji bo koçê zor kirin û vandal
Tengava Cîbraltar(Gibraltar) re derbaza Efrîkayê dibin û di 439an de Kartaca
dagîr dikin û li wê derê împaratoriya vandalan saz dikin. Ji bo fîlo û dijwara
derya xwe gelek rind bûn ewna derbaza îtalyayê dibin û di 455an de Rom pê re jî
Korsîka û Sardûnyayê dagîr dikin.

Paş Atilla mir şunda dewleta Hunan helweşî ye. Ostrogot, heta wê demê bin destên
hunan de bûn, bi destûra împaratorbanûya Bîzansê Zenon, li Îtalyayê bicih bûn.

Di sedsala 4'an de hin qomên biçûkên wek frîzyayî, angeln û sachsen koça
Danîmarka û îngiltereya îroj kirin. Keltan jî ji Brîtanyayê de koça Bretanyaya
Fransayê kirin.

Li navbera salên 500anan û 700an koç bi kêmavî navbera gelên slav, wek bulgaran,
û germanan dewam kir. Çi qas 700anan şunda ne di hundura Dema Koçê de ye jî koç
navbera hin qomên macar, tirk û vîkîngan de dîsa bi kêmavî dewam kir.



https://ku.wikipedia.org/wiki/Karl_Marx

Karl Heinrich Marx (bixwîne: Karl Heynrîx Marks) (z. 5'ê gulanê 1818 li Trier −
m. 14'ê adarê 1883 li London ê) fîlozof, rojnamevanê siyasî û rexnegirê civaka
sivîl û aboriya netewî ya klasîk bû, bavikê Bîrdoziya Marksîzmê. Wî hewl dida,
Kapîtalîzmê bi awayê zanistî lêbikolê û rexne bike. Karl Marx weke zanyarekî
bibandor ê Sosyalîzmê û Komûnîzmê tê hesibandin. Ramanên wî heta roja îro bi
awayekî kontrovers tên gutûbêj kirin.

Ew li bajarê Trier a Almanyayê ji dayik bûye. Karl Marx xwediyê gelek berhemên
giranbûhaye, berhema wî ya herî bi navûdeng «Kapîtal» a ji 3 cîltan pêktê ye.
Her wiha, Firmesun û polîtîk, Malbata pîroz, Manîfestoya Komûnîstî, li Fransayê
şerê navxweyî, teoriyên nirxên zêde, hin ji berhemên wî yên serekene.

Karl Marx di sadsala 19 de di yê ku felsefe, politik, aborî, Şaraşgarî û
Komûnîzm ava kiriya. Li ser gelek mijar û lebatan hizirên wî hene. Lê ên zêde di
despêka Manîfestoya Komunîstî bi wê hevoka xwe ya ku têne ser ziman û dibêje, "
ta naha dîroka civakan, diroka şerê çiniyên bi hev re ya", tê naskirin. Marks,
weke her pergalan di hundurê kapitalizmê de ji fêlitên ku wî bi xuruxunê di nav
xwe de wê afirêne, jê wê bawer kir. Li gor wî, çawa ku kapitalizm, cihê
faodalizme kevnbûyî girtiya, wê Komunîzm bi Şoraşgariya proleterya e dîktarorî
ya wê, wê cihê wê bigirê. Marks, hinek di çavkaniya civaknasî-rêzanî de bi zore
li dîrokê dimeyîzend. Li gor rewş û hebûna kapitalizmê, wê Komînîzm wê cihê wê
bigirê. " pêsawaziya hemdem ku pêş ket, Bûrzîwazî ji, ya ku xwe di spêriyê de û
bidest dixe û çêdike, wê jê bikişêne û hildê. Bi vê yekê, Bûrzîwazî, bixwe,
tirbkolanê xwe bi xwe ya. xwe dana ardê û zeferê proleterya di heman demê de
nejêbazdanaka"(Ji Manîfestoya Komînîst.

Marx, bawer dikir ku ev guharandin wê bi tekoşîneke şoraşgarî wê bibe. Ancaq ji,
bi hev girtina bi çine karkar ya navnetewî wê bibe. "li gor me, Komînîzim, ne
rewşeke ku mirov karê çêke û ne ji li gor wê raskirina wê bê kirin xiyeleke. Em,
ji wê rewşê ku wê ji vê rewşê iro re ya ku wê dawiyê jê re bêne dibêjin.
Pêşengên wê gavê ji nahahebûna xweza yana"(Îdeolojiya Alman. Marks, di deme ku
jîn dibû de ku ne nasdar ji bana, pişt wî bi demekê re hizrên di giştiyê Cihanê
de pêşengtiya tekoşîn û gavên çinên karkaran kir. bolşevîkên marksîst li rusya
yê Şoraşa Çirî kir. Di sadsala 20an de mirov karê bêje ku li her welatî hizre
Marx aligir gîtin. Marksîzim di dordorên Akadamîk û yên Rêzanî (polîtîk) mijara
ku herî mazin ya ku dihata nîqaşkirin bû.

Di bin Keyitiya Prusya de li Trier ê di malbata Cuhi de ku xwediyê heft(7)
zarokan bû hata dinyê. Bavê wî Heinrich(1777-1838)aşqakî zanistên Deme Rohniyê
yên weke Voltaire û Rousseau bû. Ji ber ku rêveberên Prusya Dîploma ne dida
mirovakî Cihu, êdî ew ji bû Xiristiyan. Navê ciya wî Henrietta(1788-1863)ya.
Xwûşk û birên wî ji Sopfie, Hermann, Henriette, Louise, Emilie û Caroline ne.

Marx haya 13 saliya xwe li malê hata perwerde kirin. Ji Gymmnasiumê ku mezûn bû,
piştre rê girt û çû Bonn û li Zanko ya Bonnê ji bo xwandine dadê xwe da
qeydkirin.Marks, ji ber hizre ku di demên pêş de bavê wî nikarê lê meyîzenê,
felsefe û Wêje red kir. Ku salekê li wir xwand, piştre ji aliyê bavê wî ve, ew
hata şandin li zankoya Berlinê e ku pir bi rêz dihata pêşwazi kirin û navê wê
Fredrich-Wilhelms Uniwersîtî. Di wê demê de marks, di der haqê gelek jiyan û
helbest nîvisandina. Di wan nivîs û helbestên wî de bandûra Hegelvanên ciwan
heya. Ev koma [[Hegelvanan hinekî weke xwede nenas dihatina naskirin. Di sala
1841 ê de teze xwe ya bi navê "di naqabîna felsefe xwezê ê Demokritosvan û
Epîkurûsvana de farq"ê re mezun bû.

Hegelvanên ciwan, ji komaka ku Ludwig Feuerbach û Bruno Bauer serokê wan bû û
hegel bi xwe jî rexne dikirin, ji wan pêk dihat. Her ku Hegel rexne dikirin jî,
ew Tehera wî yanî Dîyelektika wî olê û polîtîkayê analiz bikin bikar dianîn.
Hinek ji amdamên vê komê, di naqabîna "felsefe post-Aristo" û "felsefe post-
hegelvanan" Analojîyekî ji xat dikin. Yek ji van Max Stirner]], Feuerbach û
Bauer bi pirtûka bi navê Der Einzige sein Eigenthum rexne jî dikin. Rexne wan jî
ewê ku wan xwede nenasan bi bêjeyên ne bûjen, bi bûjenkirina wan re oldariyê bi
pêş dixin. Max, bi xwe dibêje ku ew pêzawariya Feuerbach di şopêne. Pişt vê re
ji Stirner û Feuerbach bi rexne kirinê re bingihe pêzaweriya Dîrokî diavêje û
Îdeolojiya Alman di nivîsêne. Lê pirtûka ku di nivîsêne jî nayê weşandin..

1843 marks, di çiriyê de diçê Parîs. Di 28 tabaxê de di sala 1844an de rastî
Friedrik Engels tê û di jiyana wî de demeke nû bi hevalbendiya wan dest pê dike.
Engels ji sedeme wî ya herî mazin ya hatina Parîsê jî ji bo naskirina Marx e. Di
ofîsa rojname ya bi navê Rheinische Zeitung ye Marx derdixist hevdû dibînin.
Engels, berheme xwe ya herî mazin ya ku gîringî dide yê de ya bi navê " Di
1844an de li Îngilistanê şert û mercên çîna karkaran" şanî wî dide. Di wê demê
de Parîs ji şoraşgarên Alman, Îngiliz û Îtalî û hê ji yê gelek welatin din re
malwelatî dikir. Marx ji bo ku bi Arnold Ruge bi xabitê hatibû. Bi hev re di
sala 1844an de rojnama Deutsch-Französische Jahrbücher derxistin. Lê ev rojnema
bi ser ne keve û Marx êdî di rojnema li Parîse ya Alman de û ya herî hişk di
Vorwärtsê de di nivîsêne, êdî. Ev rojname ya Ewropî ya herî hişk û Marx li ser
Hegel di nîvêsêne. Û li ser gote xwe ya li ser pirgirêka Cihuyan di xabitê.
Şoraşa Fransa û Froudhon ji lêkolîn dike.Êdî li ser çîna karkaran bidest
hizirandinê dike. Piştre bi demekê re Nivîse xwe ya bi navê " Li ser Pirgirêka
Cihuyan" weşand û weke bersivekê ji Bauer ji ev goter dibe û navbara wî û
Hegelvanên ciwan ji kifş dike. Di vê gote wî de bi qasî li ser mafê mirov û
mafên sivîl di sekinê wilqasî jî li ser azadiya di hundurê xiristiyaniyê ji di
rawastihê û hinek rexnan ji digirê. Lê Engels, dike ku marks li ser çîna karkar
û Îktîsatê bi ponijê. Riya wî ya ponijbûnê kifş dike. Di sala 1844an de di
Nivîsên wî yên dest de hinek minaqên vê yekê cih digirin. Ev nivîsên wî haya
1930 bê ku werina weşandin dimênin. Di wan nivîsên xwe yên dest de li ser
Kapitalîzmê, Keda mirov û Beyenîbûnê di rawastihê.

Di sala 1845an de piştî ku suîqast li keyê Prusya Li Frederick William IV, ku
rojnema Vorwärts piştgiriya vekirî diyar dike, êdî ferman ji marks re tê ku
Parîse terk bikin. Bi Engels re diçina Brukselê. Marks, pişt vê re êdî xwe dide
karê xwe yê Îdeolojiya alman û pêzawariya dîrokî. Ev çavkanî ji, li gor wê "ya
ku hebûna mirov kifş dike ne têgihiştina wî ya, vajî wê, ya ku têgihiştinê kifş
dike hebûne civakê bi xwe ya. Marks, êdî dîrokê li gor têkiliya di nav kedê de
di hilde dest. Li ser xuruxurandin ketine pergala pêşawariya di rwastihê. Ev
dem, weke ku aqadamisyanan dianî ser ziman ji deme Marksê ciwan qutbûna ji.
Marks, piştre "sefeleta Felsefê" di nivîsêne û ew nivîsa wî weke bersivekê ji
Pierrer-Joseph Poudhon re ya û weke rexne girtina li Felsefe pêzawar ya Fransa
ji ya. Di 21 sibatê de 1848an de weke menîfestoya hevgirtina koma komînîst û
hinek komên komînîst, manîfestoya komînîzmê yê engels û marks di weşênin.

Sala 1848, li Ewropa gelek şoraşên bingihin dibin, sala wê ya. Marks, piştre, li
Berçîqa tê girttin û tê dervî sînorkirin. Piştî li Fransa tekoşîn dise dest pê
dikin, êdî careke din, ew dewetî wêderê tê kirin. Li wir, ew gelek serî
rakirinên xalkan dibîne. Di sala 1849an de careke din di vegerihê Kolnê û li wir
êdî rojeneme yaNeue Rheinische Zeitung, bidest weşana wê dike.Li wir, di deme ku
dimêne de du caran wî derdixina dadgahê, lê di herdû caran de baraat dike. Piştî
êdî zêde baskî têne ser rojnemê, êdî di vegerihê Parîse û ji wir tê şandin û
piştre pênebarî Londonê dike.

Marks, ji Gulana 1849an haya dawiya umrê xwe wê li Londonê bimêne. Di sala 1851
de, di rojnema New York Herald Tribune weke mihabîr kardike. Di sala 1855en de
kurê wî Edgar ji nexweşiya veremê dimirê. Li wir di wê demê rewşe wî ya aborî ne
başa. L belê çend ku rewşe wî ne xweşa ji di sala 1857en de li ser sermayê,
mulkê teybet û keda bimaf û dewletê pirtûka ku nivîsandibû temem dike. Di sala
1858 de karên xwe ku dana hevdû, ancax di sala 1939an de Li Grundrisse têne
weşandin. Berheme wî ya ku cîdî ye ku di sala 1859an de bi navê "ji Rêzaniya
Aborî yê re Têkarî" ya. Nîqaşên ku di derbarê Adam Smith û David Ricardo de li
ser Pitir-bûha, ji jivîsên wî yên dest pêk tên. Ev pirtûk ji, lê piştî mirina wî
re tê weşandin. Ev herdû pirtûk ji hinek beşên di Kapitalê û weke taslakaka wê
ne. Di sala 1867an de karê wî yê herî mazin ya li ser Pêvajoya Hilberînê ku
analiz dike, KAPITAL hata weşandin. Cilde pêşî hata weşandin. Cildên duyemîn û
yê sêyemên ji, ew karê berdewam dike, Lê piştî mirina wî re Engels wan di
weşêne.

Faqirî û xizaniya wî jêre bûya astang ku wan berhemen nezû bidawi bike. Piştre
demên xwe û motive, hinekî dirêj ku dide Enternasyola yekemîn, wê karê wî ji
dibe sedem ku hêdî bi rê ve herê. Di Kongre wê de ji bo civine aktif cih digire,
di karê wê de. Di navbere wî û Mikhail Bakunin pir hizirên cude di nav wan de
çêdibin. Di sala 1872 de Kongre Lehey di navbara wan de niqaş derdikevin.
Bakunin, Hizrên Marks "otorîter" şîrove dike. Ev yek ji dibe sedeme pir niqaşên
mazin û jidahî û hişk. Piştre Bakunin û yên di gotin em "neotorîter" in, hatina
derxisitin ji Kongrê. PIştre ku li Komîna Parîsê, tişte ku li wir dibin, bandûra
jev cudetiya hizran ya li Kongre Lehey ji hebû.Jev cudebûn Marks ji bi bandûr
dike, piştre marks gote xwe ya bi navê "Şerê navxweyî yê Fransa" Komîna Parîsê
di parêze. Marks, piştre ji sihata wî xira dibe, êdî nikarê weke berê bi bi
afirêne. Di sala 1875 de "raxna li bernema Gotha" weke stretejiya, û Dîktetoriya
proleterya ji weke ji kapitalizmê buhurîna Komînîzmê û patiyên çîna karkaran
mijarên wan hilda dest. Di vê pirtûka xwe de prensiba " ji herkesî li gor
jêhatiya wan û ji herkesî re li gor divêtiya wan" anî rojeve. Wî xwest ku ew
bibe dirişime xalkê.

Jiyana Marks ya bi malbatî ji pir weke ya zanistiya wî ya. Karl Marks, Bi keçe
baronekî Prusya re, ku navê wê Jenny Von Westphalen re di zewice. Marks û
Westsphalen, ji ber ku pêşî, malbata wê ne xwest, hinekî bi dizî têkiliya wan
berdewam kir. PIştre di 19 hezîrene 1843an de ziwici bûn. Ew, pişte bi malbat re
li londonê li taxa Soho di malaka bi sê mezel de bicih bûn. Di wan salan marks û
Jenny, çar zarokên wan dibin. PIştre sê zarokên wan din ji bûn. Lê ji wan haft
zarokên wan sê zarok li jiyanê man û gahana deme xwe ya balixbûnê. Ji wan ji, sê
zarokên wan di deme balixbûnê bixwe dawi li jiyana xwe tênin. Li Manchesterê
Engels bi karê malbatê de diçû û ew yê ku herî zêde ji marks ji bû alikar bû.
Marks li karkiirna xwe ya li New york Daily Tribune kardikir û hinek pere bidest
dixistin. Malbat, di 1856an de hinek mireteye ku ji malabata wê ma ya, êdî barî
taxaka Londonê yeka hinekî baş dikin. Lê Marks bi xwe, jiyana xwe, hemû hema
bêja bi xizanî buhurand. Xizaniyê, pêşiya wî ne berda.

Di sala 1881 de jina wî Jenny ku çû ser dilovaniya xwe, piştre sihata Marks ji
xira bû. 15 mihên xwe yên dawiyê wî bi nexweşiya qatarê dibuhurêne. Ev nexweşî
piştre di qulube Bronşît û Ploreziyê. Karl Marks, Di 14 adara 1883an de çûya ser
dilovaniya xwe. Tirba wî li londonê ya û li ser kevirê tirba wî, gotina dawiyê
ya Manifestoya Komînîst bi bi tipên mazin li ser kevirê tirba wî hatiya
nivîsandin. Ew gotin ji, "Bila karkarên hemû welatan bigihin hev" Di binê kevirê
wî de ji ji Tezên li ser Feuerbach, ev gotin wî hatiya nivîsandin."Filozofan
dinya tenê bi hinek awayan şîrove kirin, ye girîng ewe ku mirov wê bi guharêne".

Felsefe marks ji pêvajoyan felsefê zêdetir kirinê ji dike nava xwe de. Bi vê
yekê cude dibe. Marks, kirin û hizir di jiyanê degahanda hevdû û "felsefe
praksîs" pêş xist. Li gor vê felsefe markssizmê, kirin û hizir bi hev re dike.
Piştî mirina wî re Lenîn, Mao, Stalin û Troçkî marksizîm şîrove kirina. Bi van
şîrove yan, Lenînîzm û Maoîzim derdikeve.

Felsefe marks, palpişte wê xweza mirov û cihê wî yê di nav civakê de ya. Bi
alikariya dîyelektîke Hegel di xwezaya mirov de neguharandinê red dike. Li vir,
tişte ku qast tê kirin, ne ji aliyê fizyolojika mirov ya, ji aliyê nêzîkati û di
nav civakê de labatina ku di nav civakê de hatiya kirin, ev qast tê kirin. Vê ji
"pêvajoya dîrokî" û "Xweza"yê bi hev di hildê dest û pê têne ser ziman.
Kifşkirina bi sert û mercên sosyolojikî ya civakê li pêşiya ya xwezayê ya ku li
tevgere mirov tê. Lê ev hebûn mirov red nakê. Hizre xwe ya Beyenîbûnê ji li ser
vê yekê ava dike. Keda mirov, bi xweza zerengiyekê pê divêt. Vê hizre xwe ji di
kisma sêyemîn ya cilde Kapîtelê ye yekemîn de weke têne ser ziman. "Karê
pîrabûkê weke yê hunervan weke ku tê dîtin, mêşa hingiv weke di peteke xwe
çêkirnê de mîmarekî dike fêhetiyê de, Çi ku, ya avadanî ya xirab ji mêşa hingiv
ya baş cude dike tişt, mîmar deme ku avadaniya xwe çêdike di serê xwe de wê di
xiyala xwe de avabike ya"

Analizkirina Marks ya dîrokê, xwe di sipêre civakên candin û berê û di civaka
pêşasaziyê de ji bo malakê çêkirin maden û fabrikên, vê hêza afirandinê û hêze
amurên çêkirinê yên ku bikar têne mirov, têkili û teknolojiya ku bikar tê bikar
anîn, bi wê re ji wê, wê buhurîne ji pêvajoya faodalozmê li pêvajoya kapitalizmê
pêk hatiya.Li gor marks hêze afirandinê berî ya têkiliyan tê û zû tê guharandin.
Di Sefeleta Felsefe de ev yek weha cih digirê. "Hêzên civakê pir jidahî bi hêzên
afrandîne ve girêdayî ya. Ji bo hêzne afirindinê bêne afirandin, mirov awayê xwe
yê afirandinê di guharêne.Awayê afirandina guharandin ji, bi xwe re jiyan û
riyên qizinckirina xwe guharandinê re, hemû têkiliyên civakî têne guharandin.
Aşê ardê awayê civaka faodalizmê dide, Aşê biharê ji deme pêşasaziyê kapitalistê
wê dide .."

Marks, bi hêze keda mirov û têkiliya wê re ji eleqeder bûya. Beyenîbûn, di deme
xwe ya ciwanîye de li ser sekinî. Di pergala Kapitalizmê de mirov ji xweza
beyenîbûn, hem ji keda xwe û hem ji ji têkiliyên xwe yên civakî ji her weha
beyen dibe. Di Kapitalê de vê, bi "meta fetisizmê" têne ser ziman. Têgihiştine
xalat ji, bêjeyeke ku di terminolojiya marksizmê ya girînge. Bi Îdeolojiyê ve
pir girêdayî ya û wê ne baş dike. Li gor wî, yên xwediyê hêzên afirandinê ne, wê
nêrîte xwe ji serwerî çînên bindest an ji biçûk bike. Bi vê yekê ji, li gor wî,
wê Ploleterya wê nizanibe ku berjewendiyên wî li kuderê ne. Wê hizir bike ku
hêze wî ya guharandina pergalê nîn e. wê bûyaran, ji çavaekî şoraşgarî bi çavakî
olî an ji mirovî wê şîrove bike. Marks, bi vê ve girêdayî di "Raxnakirina li ser
felsefe dadê ya Hegel" vê têne ser ziman. "Xamgîniya olî bi zêdeyê ya rasti ya
ku li derve tê xistin û bi awayekî dî ji xamginiya rast ya li ber wê protesto
kirina. Ol, mirovên têne binzorkirin zarazara wî ya dil, dinyeke bêdil germbûna
wê, arîşa ya ku hatî dervkirin ji dêla wê arîşaya rewşên civakê bixwe ya.

Li gor marks, Pêzawariya dîrokî hertimî li gor sert û mercên bûjenî pêk tên.
têkiliyên afirandi yên aborî vê yekê kifş dikin. Mirov, berî her tiştî, ji bo ku
xwarin, vexwarin, li xwekirin û bicihbûn, weke van pêdiviyên bicih dixwezê bêne.
Marks û Engles, civakên Rojava pêşketin û paşarojên wan, li duv hevdû di çar
xalan de tênin ser ziman û li gor wan wê piştre wê gahîne Sisteme komînîzmê wê
gahandina wê bê.

Li gor marks, mirov li keda beyenî bibe, xosletekî kapitalizmî yê herî li ber
çava. Berî deme kapitalizmî ticaran mal dianîn û di kirîn û difirotin. Piştî
awayê afirandina kapitalizmê pêşket, êdî ked bixwe bû weke malaka firotinê.
Mirov, êdî ne tenê tişte ku çêdike hêze keda xwe ji difiroşê. Hêze keda mirov,
ji bo ku pergal hebûna xwe berdewam bike, bi tememî bûya mijaraka kirîn û
firotinê. Yê keda xwe di firoşîn jê re dibêjin Ptoleterya yê ku hêze kedê
dikirin û xwediyê teknolojiya ji burziwa ya.

Li gor marks, kapitalistên pêşasazî û ticarên ku kirîn û firotinê jev cude ne.
Ticar ji piyasayakê malakê dikirê û di piyasayaka din ji li xwestin û telebê li
gor fiyetekî din ku hê zêdetir di firoşê. Bi vê yekê li hehvbûnê di destê xwe de
dike. Ji xaynî wê, yekî kapitalist ji, ji malê ku hatiya çêkirin cude ji keda
piyasê û piyasê bixwe ji, ji cudetiya di nav wan de fêde digirê. Merks, her
pêşasaziyakî serketî di malê pêşasaziyê ye´ê keti hundur de û deme ku tê firotin
de wê farq di nav wan de dibîne û bidest dixe. Ev farq ji, pitir-deger bixwe ya.
Jê derka wê ji pitir-ked e. Tişte ku dest hati daîn ser, karê kapitalist
diafirêne.

Marks û Engles, di Manifestoya Komînîst de dibêêjin birziwa di dîrokê de weke ku
ti kesekî ne dîtî weyneke şoraşgarî ji di leyîzê. Lê di deme afirandina pêvajoya
kapitalist de krîzên ku derkevin nikarê pêşiya wan bigirê. Pêşktine teknolojiyê,
bi mazinbûna aboriyê ve girêdayî û zêdebûna karê û kapitalizm, her demê wê bi
krîzan re ru bi ru bi hêle. Ev mazinbûn, krîz û dise mazinbûn, pêvajoya wê, di
her seferê de wê krizên ji yên din maztir li pey hevdû bêne. kapitalist ji vê
pêvajoyê, wê xwezê ku hertimî dewlemendtir derkeve û wê karkar ji hertimî
xizantir derkeve, ji ber ku pitir deger ya ku wê diafirêne pitir-ked e. Di
dawiyê wê proleterya wê dest dêne ser aumrên afirêner û wekhev belav bike.
Derfete pevkirinê nîn e, ji ber ku bi pevkirinê wê jevcudetiyên çînî wê ji hole
ne rabin. Vajî wê, wê kapitalist wê ji bo hebûna xwe berdewam bikin wê serî li
zore bidin. Ji bo rewşe xwe ya serdest berdewam kin, wê hewl bidin. Di vê
pêvajoyê de hêzekê ku pir bi organîze divêt ku derkeve û vê rewşê hildê dest û
îdere bike. Di "Raxnakirin li bernama Gotha" de her weha têne ser ziman, "Civaka
kapitalist û civaka komînîst, di naqabîna wan de deme guharandina şoraşgarî
heya. Di vir de deme rêzanî ya buhurîne heya, ku li vir dewlet, tenê ji
dîktatoriya proleterya pê ve ne tiştekî dî ya".

Bi gotina modern, marks dîroke Hegel rakira ser lingên wê. Di redkrina
mengîweriyê û erêkirina pêzawariyê de Feuerbach bandûra wî li Marks bûya.
Feuerbach û hevalên wî, dibêjin xwede kifşe mirove û metode dîyelektikê ji ji
teolojiyê qut dikin û pê olê û rêzaniyê analiz(politika) dikin. Marks ji bawer
dike ku ev dinye ji mirov ti "rasti"yê ne veşerê û vajî wê ol û mengiweri ji bo
mirov rewşe xwe ya rast bibinin ji wa re dibe astang. PIştî ji "Hegelvanên
ciwan" qut dibe, piştre çend ku raxna ji bike ji ji Feuerbach pir bi bandûr
bûya. Marks, çend di şandinan ji ji Rousseaure bike ji, Rousseau yê ku
mûlkîyekete teybet pêşî raxna kiirya ya. Ji marks re ji bûya bingeh ji bo ku ew
hizre xwe ava bike. Marks, çend ku wan weke otopîk ji şrove bike, Charles
Fourier û Saint Simon, yên weke sosyalist ji nêrîte wan pir girîng dibîne.

Marks û Engles, karê û xabetên wan, ji gelek serekan pêk tên. Hizr û nêrîte
marks, piştî miirna wî re di bin navê marksîzmê de têne lêkolînkirin û
nîqaşkirin. Lê di navbara marksîstan de wê nivîsên marks bi çi awayê bêne ser
ser ziman şîrovekirin ji bûn mijara pir nîqaşê girînd û cidî. Hê ku marks ji
jiyanê ji bo ev yek dibe. Marks berî mirina xwe, di sala 1883an de Hm ji aliyê
Paul lafargue û hem ji ji aliyê serokê karkaran yê fransî Jules Guesde ve weke
"şoraşgarê ticar yê gotinê" hata gunahbaskirin ji. Partiya fransa bi reformist û
Şoraşgar, ku bû du hizip, serokê şorasgaran Jules Guesde, weke ku ji marks
perman hilda ya hata gunahbarkirin. Marks ji bixwe ji got, li ber wê, "
markssizm ev bê, ez bi xwe ne marksistim".Ev gotin di nema ya ku Engels ji
Eduard Bernstein re şandibû ji, têde dibuhurê.

Bêja markssizme bi xwe ji, bi bêjeyî, ji bo ku mirov Şerê çînî, Fetişisme metê û
awayê afirandîne ya kapitelizmê û civakên din fahm bike tê ser ziman. Ya ku wê
mirov bê û bigihêne deme komînîzmê ji wê û yê ku wê bigihê de tê gotin. Bêja
marks ya ku bêje nêvî an ji qismekî wê erê bike, û aqil yên ne meşandin, mijara
nîqaşê ya. Piştî mirina marks ji bi 6 salan re kongre wê ya pêşî hata kirin
çêkirin Enternasyonala duyemîn, ji bo hizrên rêzanî navendeka girngî afirand.
Partiyên mazin , xosîsî ji parti ya Alman ya "Partiya sosyal demokrat e Alman"
bi tevlibûna wê ya Enternasyonala yekemîn bi serketî diçê. Hinek amdamên wê yên
weke Edrard Bernstein hizre sosyalizmê Evrîmî diavêjine hole û piştre rudana
şerê cihanê yê Yekemîn, dibin sedeme davî lê hatina enternasyonalê. Di bin
sereketiya Lenîn serketina boşevîkan û di Rûsya de bûna şoraşa Çirî, li cihanê
bi giştî dengekî mazin di vedê.LI Moskovê di adara 1919an de levgahan û civîna
Enternasyonala Sêyemîn dibe û armaca wê ew bû ku di hêla dinyê de li welatan
hemûkan partiyên komînîst werina avakirin û pê şorasa navnetewî ya proleterya li
dinyê pêk were, tê kirin.

Marks, hizir dikir ku öra¨wø li welatøn weke Fransa, îngîlîstan û Almanya, yên
pêsaziya pêşketî wê dest pê bike. Lenîn ji, di Çaxa Emperyalîzmê]] de li gor ne
wek heviya di aborî û rêzaniyê de, li Rûsya, her ku welatekî çandinê ji bû, bi
Emperyalizmê ve girêdayî pêşasaziya pêşxe û wê ji zincire wê vaqatihe û her weha
wê li welatên xizan ji wê zincire şoraşê wê dest pê bike, got.Ew agirê şoraşê yê
hata pêxistin, êdî ew avêje Ewropa û pêşasaziya wê ji. Marks û Engles, di
pêşgotina bi rûsî ya di sala 1882 de manîfestoya komînîste yê de weha tê
vegotin."Nahaka pirsgirêk ev e: Bi zêdeyî ku zayif ji bûbe, Di asta bilind de
awayekî li şûn mayî ya çandinê "Obşînên Rus" ji, rast û rast ji ji mûlkîyete
komînîst ya hevpar re bibe bingeh û di asta bilind de bibuhurê, wê karibe? An ji
di serî de merhala evrîme ya rojana di afirîne, wê jev belavbûnekê wî jîn kê?
Iro bersive ku mirov bide ve ev e: Eger şoraş rûs bibe peyama şoraka ploreter li
cihanê û ev hevdû temem bikin, li rûsyê ev xwedibûnên li ard yên hene, sereke
şoraşa komînîst ya ku dibe, peyama wê ya, dibe ku bibe".

Gotinêne Marks ji Lenîn re cihê destpêkeke bûn, bi Troçkî û Boşevîkên kevn re
mêşandina şoraşa rûs, li rojava ji destpêka şoraşaka proleter, weke peyama wê,
divêt ku were fahmkirin, armanca Komînternê ji bû, ji bo şoraşa Cihanê. Di
komînternê de zimanê wê almanî hata kifşkirin. Lenîn ji weke sîxorê alman hata
gunahbarkirin. Piştî ku li rojava tekoşînên şoraşan têk çûn û welatan li sovyet
anî girt, piştre hizre ku Stalîn ajote pêş, " di welatekî de sosyalizm" di
"yekîtiya Sovyet de bû hizre sereke. Yên ku li ber Stalin anî vekirin Leon
troçkî û hevalên wê di Enternasyonala çaramîn de xwe bi rêxistin kirin û kirin
ku li ber wî rabin.

Li Çînê ji Mao Zetung ji, çend ku girêdana xwe bi marks ve dianî ser ziman û
digot ku ne tenê karkar Gundî ji weke hêze şoraşê karîn weyne xwe bi leyizin. Hê
ku di civakên gundî de ku hê çîna karkar ne afiriya, gundiyên ku li hemberê
Faodalimê dirabin ji, hebû ji ji aliyê şoraşê ve nêzîkatiya xwe dênin. Ev hizir,
ku ji hizrên marks cude ji ban, mao ev hizrên di xataka nêzîkî Marksîzm-Lenînîzm
anîn ser ziman û bi teoriya Şoraşa Demokratîk e Nû Anî ser ziman. Di vê mijarê
de Mahîr Çayan vê dibêje, "Ev pêkariyên mao, em cewberê wan û ozê wan di Lenîn
de ji dibînin. Lê xala Marksîzm-Lenînîzm, ye ku ev pir girîng(Şoraşa demoktatik
e millî û Şoraşa çandî e Prolêtar), awayên xwe yên pir baş di pêkanîna mao e
rêzanî de hilda na".

Li Almanya di 1932an de Instituya lêkolînê e civakî ye ku marksistan avakirî,
rêz û bi hevgirtina Marksizmê de weyneke mazin leyisti ya û ev institu piştre
weke xataka(aqim) hatina wê ya ser ziman ji, bi navê Zankoya Frankfurt bûya. Yên
weke Theodor Adorno, Max Horkheimer, Walter Benjamin, Herbert Marcuse û Jürgen
Habermas, nêzîkatiyê vê Instituyê weke teoriya raxnakar tênine ser ziman. Vê
Instituyê, di qada xwe da li ber Marksizme Ortodoks rabûya û li têgihuştina çînî
û li ser Aboriya kifşkar gelek raxna anîna. Hinek Marksitan ji ev institu, ji
marksizmê dûr anîna ser ziman û di qada xwe de weke instityataka hizir ku bi
hebûna xwe ya, anîna ser ziman. Bi Zankoya Frankfurt re di heman demê jîn bûya
Antonio Gramsci ji gelek vekirinên girîng di marksizmê de kirina.

Raxna yên li marks û li Marksizmê, bi zêdeyî li di Yekîtîiya Sovyet de xwe
didine der. Raxnayên li analiza Marks ya li Kapitalizmê û li ser analizên wê yên
li ser analiza aboriya hatina kirin, bin yên ku di qada "komînîzmê" û "yekîtiya
sovyet hatina kirin in. Hizrên marks yên weke Pitir- heêja, Bahayê Hêja û
Sermeye di qada îktisatê de rast têne erêkirin. Gelek parazvanên Kapitalizmê,
bawer dikin ku çêkirna refahê û belavkirina wê, ji sosyalizm û komînîzmê bi
bandûrtir û wekhevtira.Marks û Engels, bawerkirina ku navbeyne di nav dewlemend
û xizan de di deme Kapitalizme hov de ya. Di xwezaya mirov de xwestina li
hevdana hevdû û berhevkirin, jê repergala aborî ye herî baş ya Kapitalizmê ya.
Îktîsatvanên Zankoya Awustorya ya hizre ked hêja ye maks raxna dikin. Piştre,
xuruxîna Yekîtiya Sovyet û ketina Hêtê Berlin, popîleteya marksizmê û bandûra
hizrên marksist ji hindiktir kirina.

Friedrich Hayek, Di piertûka xwe bi navê Riya diçê hişkbûnê de dibêje ku wê di
aboriyaka sosyalist de ji wê pirgirêkên têkiliyê wê hebin û di deme yekitiya
sovyetê de deme Lenînizmê ji vê yekê re mînaq nîşan dide. Ev pirgirêk ji, ew
dibêje ku di deme afirandinê de dibine sedeme asebûnan. Hayek û yên ku wî di
şopênin ji, deme lenînizmê û deme Îngistanê ya 1939 û 1951 ji demên tinebûnê yên
ku afirnêne mînaq didine nîşandin û pêve ji dikin bêdadî dibe.

Hinek raxna ji li qada pêzawariya dîrokê de dibin û digihine hevdû. Di dîrokê
dinîvîsandî de û mijarên ku bûn û awayê afirandina çînan de, ku ji bisedeme, yên
ku rexne dikin, di pirsin ku ka "awayê çêkirinê ji kuderê tê?". Murray Rotland
dibêje, " marks ti carî bersive vê yekê ne da. di rastiyê de ji ne dida, ji ber
ku dabana guharandinên bi teknolojiyê û an ji dewlete teknolojiyê ku bi mirov
anîbana ser ziman, wê sistemî xuruha bana. Di vê rewşê de ji têgihiştina
mirovaahiyê an ji ya mirov wê bûbana kifşkarê awayê çêkirinê, riyaka din ji ne
mumkun bû". Lê marks ji di Raxnakirina li rêzaniya aboriyê de weha dibêje, "Di
awayê çêkirina afirandinê de, mirov dikeve têkiliyaka ku di dervî vîne wî ya, ev
awayê çêkirina afiranê ji rastî awayê çêkirina wan ya aborî û asta pêşketine wan
têt".Marks di vir de awayê afirandinê "bi vîne wî bixwe ve ne girêdayê", têne
ser ziman û pêve ji awayê pêşketinê yê civaknasî pêgav bi pêngav têne ser ziman.



https://ku.wikipedia.org/wiki/Karesata_%C3%87ernob%C3%AEl%C3%AA

Di dema ceribandinekî de qezaya yekem a nûkleerî ya sedsala 20. pêk tê. Cih li
Ukrayna, li navçeya Kîev'ê Çernobîlê ye. ha li wir di reaktora 4. a hêzê ya
nûkleerê de roja 26'ê Nîsana 1986'an ber destê sibê re qezayeke nûkleerî pêk hat
û piştî vê tivabek(tibabek) berên fîsyonê li atmosferê ango li hewayê belav bû.
Hemû cîhan roja 30'ê nîsana 1986'an bi vê xeberê hesiya.

Di encama vê qezayê de ev tiştên han rûdan: -600.000 (şes sed hezar) personel
tevlî xebatên xilaskirina vê qezayê bûn. Gelek ji van bi radyasyona zêde re rû
bi rû bûn. -Nexweşiya bêhtir derketî penceşêra tîroîdê ya zarokatiyê bû. -Di wan
mehên pêşiyê de zarokên ji şîrê zêde bi îyoda radyoaktîf vexwarîn bi wê
penceşêra tîroîdê ketin, li gor daneyan heta 2002'yan ji vê komê 4000 hezar
zarokan re ev nexweşî derket. -Aliyên serbixwe dibêjin heta bi sedan salan kes
nikare li Prîpyat û herêmên derdora wê bijî, her wiha hê jî têketina van deveran
qedexe ye û polîs nahêlin kes bikeve hin deveran. -Li gor komîteya NY'ê
4000-5000 kes ji ber vê qezayê mirine. Lê belê li gor berhemeke nivîskarên Rûs
Alexey V. Yablokov, Vassily B. Nesterenko û Alexey V. Nesterenko a di New York
Academy Of Sciences de hatî weşandin heta 2004'an insan ji ber vê mirine û
hejmara van kesan gihaye 1.000.000 (milyonekî). Gelek kes jî hêj nemirin lê ji
ber nexweşiyan jiyana wan herimî. -Vê bobelatê bi awayên cur bi cur bandor li 7
mîlyon û 345 hezar û 329 insanên ji Ukrayna, Belarûs ve Rûsya kir. -Yên malên
xwe terikandin û li cihnên din hatîn bicihkirin 492.099 (ango nîv mîlyon insan)
ev daneyên Neteweyên Yekbûyî, WHO, UNICEF'ê ne.



https://ku.wikipedia.org/wiki/Kak%C3%BBt

Kakût, qerqûde an jî îskelet (bi yewnanî skeletos tê wateya laşê ziwa) beşa laşê
zindiyan e ku ji hestî û movikan pêk tê û alîkariya binyata bedenê dike. Du cure
qerqûde hene ; Qerqûda-derveyî (Ekzoskelet) li dora laş hatiye pêçan û ji derve
laşê zindiyan diparêze.Ev cureyê qerqûde bi giştî di laşê famîleya bêmazmazkan
de peyde dibe û Qerqûda-navîn(Endoskelet) di hundirê laşê zindiyan de ye. Ev
cureyê qerqûde di laşê ajalên famîleya mazmazkan de peyde dibe.

Di kakûtê mirovan da 206 parçe hestî hene. Siklê wan 206 hestiyan ji hev û din
cur bi cur in. Gor fonksiyona xwe, her hestiyek siklekî girtiye. Skelet ji serî,
marîpişt, sing, qor û pîlan pêk hatiye.

Di serî da tenê 20 hestî hene. 8 hestiyên serî mêjuyê diparêzin. 12 hestiyên
serî ji hestiyê rû û devê mirovan pêk hatiye. Di navbera hestiyê çeneya jorîn u
çeneya jêrîn da livoka hestiyê çeneyê heye. Mirov dikare bi wan herdu hestiyan,
bi alîkariya masûlkan tiştan bicû û devê xwe bilivîne. Singê mirovan ji
marîpişta sîng, parxan û hestiyê sing pêk tê. 12 parxanên mirovan hene. Wezîfeya
parxanan parastina dil û pişikê ye. Parxanên ku digihijin hestiyê sing, hin nerm
in û ji kirtikê hatine çêkirin.

Marîpişta mirovan ji 24 parçe hestiyan pêk hatiye. 7 ji wan li berê marîpişta
histû (stû), 12 li marîpişta sing, 5 li marîpişta navpiştê, 5 li marîpişta
rûniştekê û 3-5 marîpişta boçikê hatine avakirin. Wezîfeya marîpiştê ji aliyekî
ew e, ku mirova tîk bigire, ji aliyê din jî mêjuyê marîpiştê biparêze. Ger ku
mêjuyê marîpiştê bişke, dibe ku mirov şil (felc) bibe û nekare qorên xwe
bileqîne. Ji ber ku ew hestiyê marîpiştê bi hevra bi alîkariya bendan, temar û
deziyan hatine girêdan û mirov dikare xwe bilivîne û xwe li ser aliyê destê
rastê, li ser aliyê destê çepê xarbike û histuyê xwe biçerixîne. Ew livinana bi
alîkariya masûlkan û livokan tên çêkirin.

Ji mêjuyê marîpiştê birik derdikevin û dicin bedena mirovan. Ew birikana emir ji
mêjû digirin û dibin masûlke û organan. Ji ber wî emrî masûlke dikarin
fonksiyonên xwe bînin cih. Hengîl ji bo tîkmayîna mirovan gelek giring e.
Hestiyê hengîlê, rûviya zirav (bimbar), rûviya stûr (sincaq) û wan organên ku di
zikê mirovan da hene, diparêze û wan di şûnê da dihele. Ji aliyê din da ji
hengîl, ji bo rêveçûna mirovan gelek giring e. Cava tê zanin, kulimeka mirovan
di navbere hestiyê hengîlê û hestiyê qora jorîn da cih digire. Hestiyê hengîl bi
temar, band û deziyan bi hestiyê qora jorîn û bi marîpiştê ra hatiye girêdan.

Pilê mirovan ji hestiyê pilê jorîn, hestiyên pilê jêrîn û ji dest pêktê. Ew bi
livoka pil (navbera girika pil û hestiyê berikê) bi hestiyê berokê ra, bi
alîkariya deziya hev û din va hatine girêdan. Ji we livokê ra dibejin livoka
gilor, ji ber ku mirov dikare we livokê li her alî da bicerixîne. Pilê jorîn bi
livoka enîşkê, bi bask ra (pilê jêrîn) hatiye girêdan. Bask ji du hestiyan
pêktê: hestiyê baskê qalind (zendê stûr) û hestiyê baskê zirav (zendê zirav).
Bask bi livoka zendikê bi dest ra hatiye girêdan.

Zendik ji 8 hestiyên biçûk pêktê. Ew hestiyan, bi deziyan bi hev va hatine
girêdan. Dawiya zendik, 5 hestiyên dest tên. Ew hestiyan, bi livok, masûlke u
deziyan bi hestiyê tiliyan va hatine girêdan. Her tiliyek mirovan bi 3 hestiyan
pêk tê. Ji wan ra dibêjin xaxik. Ew bi livok û deziyan bi hev va hatine girêdan.

Qorê mirovan wekî pil û destan hatine çêkirin. Hestiyê qora jorîn, bi livoka
kulemekê bi hengîlê ra hatiye girêdan. Bi livoka jûnî ji bi binqore ra (çîpikê)
hatiye girêdan. Ji livoka jûnî ra hin helan qomik jî tê gotin. Li ser livoka
jûnî hestiyê qomikê (serçok) heye.

Binqor ji du hestiyan pêktê. Ji wan ra, hestiyê binqora qalind û hestiyê binqora
zirav tê gotin. Ew hestiyan bi livoka ling ra hatine girêdan. Di livoka ling da
jî, wekî livoka destan (zendik) 8 hestî hene. Ew jî bi hev ra hatine girêdan.
Hestiyê mezin, hestiyê paniyê ye.

Gireya hestiyê serî şûna kirtikan e. Di serê zarokan da, li salen jiyanen pêşîn,
hindik hestî hene. Ji ber ku mêjuyê zarokan hê nû mezin dibe. Eger serî bi
temami ji hestî be, mêjû nikare mezin be, ji ber ku şûna mezinbûnê tune. Ji ber
vê yekê jî, navbera hestiyê serî bi kirtikê tê girtin. Ji ve ra sille an ji
nermik tê gotin. Kengî zarok mezin bûn, ketin sal 2yan, ew kirtikan hêdî hêdî
dibin hestî. Temamî şeş şûne usa di serê mirovan da hene. Kirtika mezin, di nav
hestiye serî da, li aliyê pêşiyê serî da ye (bi latînî: Fontanela).



https://ku.wikipedia.org/wiki/Kadiz

Kadiz an Kehdiz an jî Riya Kadizê navê galaksiya ku tê de roj ye. Ku meriv şevên
sawî (sayî) li ezmên dinêre gewraxîyeke dirêj xuya dibe, ji wê re dibêjin Kadiz.
Ew gewraxiya ji komeke stêrkan tê. Di Kadizê de di navbera 200 û 400 milyar
stêrkî de hene.

Navê kadizê ji mîtolojiya kurdan tê [çavkanî pêwîst e]. Gorî çîrokê yek dihere
diziyê kayê xwedê. Tûrî xwe tijî dike heldide xwe dihere lê tûrî xwe yî qul
bûye. Wê lomê li şopa wî wek rîyeka gewr dimê. Li ser vê meseleyê bi vê
galaksiyê re dibêjin kadiz. Navê wê yê tirkî jî dîsa wek mîna kurdî ye û ew
dibêjin samanyolu (riya kayê). Çima tirkan dibêjin ne bawere lê îhtîmale ku navê
xwe ji eynî çîrokê tê.

Lê belê, li gorî Beghyanî Shadî Sharîn [çavkanî pêwîst e], bi kurdî "kadiz" ji
peyva "kâ-/kah-" û "-diz/-dîz" tê. Lê peyva "diz/dîz" di rastiyê da mehneya
"lod, qurch, nijîn" dide û ti têkîliya xwa bi ya "dizz" ra tun e. Di kurdiya
kevin da wekî "kasu-daiza-" bû. Bêjeya "dîz" hîn di nav gelek peyvên din yên
kurdî da mewcud e (wm.: parêz/parîz < *parî-daiza-, dîsk/dîzik, dîz < *daiza-,
payîz < *pati-daiza-). Li gorî nivîskar, ti eleqeya mîtolojiya li jor gotî û
bêjenasiya peyvê bi hev ra tun e [çavkanî pêwîst e].



https://ku.wikipedia.org/wiki/John_Lennon

John Winston Ono Lennon an jî bi kurtî John Lennon (9 cotmeh 1940 - 8 berfanbar
1980) hunervanê muzîka pop, bestekar, nivîskarê stranan li Liverpoolê
(Brîtanyaya Mezin) ji dayîk bûye; gîtarjen, sazbendê keyboardê û stranbêjê koma
pop a The Beatles bû.

Di sala 1969'an de bi hunervana japonî Yoko Onu re zewicî, her du protesteke
aştîxwaz xistine kar û di nav nivînan de mane û ji nivînan de hevpeyvînên ji bo
aştiyê bi cih anîn û fîlm û sêlikeke bi navê Give Peace a Chance ("De fersende
bidin aştiyê") çêkirin. Ev strana ha bûye strana neberdkarên aştîxwaz ên hemî
cîhanê. John Lennon û Yoko Ono pev re pênc sêlikên single di navbera salên 1971
û 1974'an de derxistin; bi taybetî ya bi navê Imagine (1971) gelek hezkirî bû.
Di sala 1975'an de kurê wan Sean hate dinê û ji bo pênc salan John Lennon dest
ji çalakiyên muzîkê berda heta sala 1980'î, deng xistibû sêlika xwe ya nû "Just
Like Starting Over" dema ku ji aliyê heyranekî ve hate kuştin.



https://ku.wikipedia.org/wiki/Hec%C3%AE_Qadir%C3%AA_Koy%C3%AE

Hecî Qadirê Koyî (b. 1816 Koye - m. 1897 Stenbol) helbestvanekê neteweperwer ê
kurd e. Di nav kurdan de weke Ehmedê Xanî yê duyemîn tê binavkirin.

Hacî Qadirê Koyî di sala 1816'an de li gundê Gorqereç ku dikeve başûrê rojavayê
bajarê Koyê ji dayikbûye. Navê wî Qadir yan 'Evdilqadirê kurê Mela Salih kurê
mela Ehmedê Gewre ye. Hacî Qadir hec nekiriye, ango neçûye hecê, ji ber ku di
meha haciyan de ji dayikbûye hê ji biçûkanî jê re digotin Hacî Qadir. Hê zaro bû
bavê wî dimire, di 7 saliya wî de dayika wî, wî li ba Mela Ehmedê ku kurxalê
wîye, datîne ber xwendinê, piştî 2 salê din ku dayika wî ji dimire, kurxalê wî,
wî bixwedî dike. Duvra li cihê curbecûr li bajarên mîna; Serdeşt, Sablax û Şino,
xwendina xwe didomîne û di sala 1862 an de îcazeya xwe ya 12 îlmî werdigire û
vedigerê bajarê xwe Koyê.

Hacî Qadirê Koyî Xanî'yê duyem e. Ew jî weke Xanî bi derdê miletê xwe dişewitî.
Şi'r û qesîdeyên wî tev de li ser milet û welat in.

Çend helbestên Hacî Qadir di sala 1925an de li Bexdayê di bin navê Komele şi'rên
Hacî Qadirê Koyî de hatine çapkirin. Di wê komelê de biserhatiya Hacî jî gotine.
Li gora wê komelê Hacî Qadir kurê Mela Ehmed e, di gundê Gorqeraçê de ji diya
xwe bûye, û ji eşîra Zengenê ye. Lê ji ber ko di zarotiya xwe de guhastiye
Koyeyê navê "koyî" pê ve bûye.

Hacî jî weke Nalî û Şêx Riza çûye Stenbolê û ketiye civata edîb û şahirên
Stenbolê. Ji şahirên wê heyamê pirê wan farisiya xwe li ber destên Hacî
xwendine.

Hacî dîwaneke mezin heye an hebû. Min dîwana wî dîtiye; bi destnîviseke hûr
qederê 800 rûpel hebû. Hacî ji dîwana xwe du nisxe nivîsandî bûn; heke nisxeke
wê tirkan şewitandiye heye ko nisxa din rojekê bikeve destên me.

Hacî di sala 1897ê li Stenbolê çûye rehmetê. Dibe ku li Skûdarê di Goristana
Qerece-Ehmed de veşartî ye.



https://ku.wikipedia.org/wiki/Gr%C3%AEnlenda

Grînlenda an jî Gronlenda (bi zimanê grînlendî Kalaallit Nunaat, ango "Welatê
Grînlandiyan", zimanî danî jî Grønland, ango "Welatê Kesk") girava herî mezina
cîhanê ye. Ew navçeyeka Danîmarkayê otonomê teva parzemînê Amerîkaya Bakur e.
1979'a de otonomiya xwe dest xwe xist û di 1985an vir de jî na endama Yekîtiya
Ewropayê ye. Grînlendayê di hûndur de bi temamî xweser e, di polîtîkayê derve jî
bi Danîmarkayê ve girêda ye.

Grînlenda welatekî mezin e. Hin derên wê de dirêjahiyê wê digîhê 2.650 km,
firehiyê wê jî digêhê 1000 km e. Nixteya herî bakurê Grînlendayê bi dûrahiyeke
710 km xala reşahiyê herî nêzika Cemsera bakur e.

Li bakura welat Okyanûsa Arktîk, li rojhelat Deryaya Grînlendayê, li rojava
Baffin Bay û tengava Davis, li bakur rojava giravên Şahbanûya Elizabeth hene.

Bo ku Grînlenda nêzika Cemsera bakura li ser cemed li ser rûyê wê gelek cih
digire. Li beravên wê jî gelek eysbergên, ango çiyayên cemed, ên mezin hene. Ji
hemû reşahiyê Grînlendayê tenê 341.700 km² necemed e.

Li Grînlendayê rêbaya cemsera bakur tê ditîn. Beravên wêyên rojava, bi Herka
Kendavêê digermijin. Lê dîsa jî di zivistanê de li hin derên wê germahî heta -70
°C dadikeve bin sifirê.

Bajarên jiyan lê heye, ji bo rêba tenê li wir o jiyanê misaît e, li beravên
rojhelat rêz dibin.

20 kesên ji sedî li Grînlendayê dijîn li welatekî din hatine dinê ye. Ji bo
dewamî koç berve Ewropayê heye nifûsê xweyê guhêrbar e. 88 % kesên ku lê dijîn
protestan in. Îroj li Grînlendayê 57.000 kes dijîn, ji wan 13.000 li paytextê
Godthåbê dijîn. Gelê xwe bipiranî înuît (eskîmo) ne.



https://ku.wikipedia.org/wiki/German

German an gelên germanî gorî zimanên xwe yek ji komên gelên hind û ewropî ne û
bi orijîna xwe ji Ewropaya bakur hatine. Gelên germanî ji pê koça Ewropayê kirin
re bi dimatiyên Ewropayê yên kelt, slav û romanan ve teva hev bûn û ew gelên
Ewropaya îroj hat pêkanîn.

Peyva German, bê guman ji zimanê germanên berê de hatiye afirandin. Ger bi
zimanê germanî yê kevnare tê wateya "şîş" an "cirît" û man jî tê wateya "mirov".
Lê bêtir hin teoriyên li ser peyva german hene. Peyva latînî ya germani herî
pêşîn ji aliyê Julius Caesar ve hatiye bikaranîn û bê guman ew ji zimanê keltî
hatî bû girtin. Di pirtûka xwe ya li ser Şerê Galî de, Julius Caesar ji welatên
rojhilata rûbarê Renê re wek Germania behs dike. Dîsa bi latînî germanus tê
wateya hevalbendî, mirovatî û bê guman vê peyvê ji bo germanên ku bi keltan re
hembera Romê hevalbendî kiribû dane.

Li gorî arkeolog û zimannasan qewmên germanan heta dorî 1000-500 b.z. li
Skandinavyaya başûr û Schleswigê dijiyan. Di 850-760 b.z. de bê guman ji ber
avhewayê, germanan ji Skandinavyayê dest bi koçî başûr kir. Di 650 b.z. de êdî
koç zû bûn û li bakura Ewropayê bicih bûn. Kîjan qewmên germanan li ku bicih bûn
bi tûnî ne vebirî be jî, gelê got li başûra Deryaya Baltîk bi şûn bûbûn

Di dawiyên sedsala 2’an b.z. de Gallia (Galiya), Îtalya û Hispania (Hispanya) di
bin herka germanan de ma bû. Kênge romayî heta çemên Ren û Danûbê fireh bû û wê
demê bakur û rojhilata çemê Renê wek Germania dihat navandin. Di dema Augustus
de ji çemên Ren û Danûbê de li başûr û rojhilat heta Wisla û li rojhelat û
bakurê Deryaya Baltîk wek Germania Magna dihat navandin.

Di sedsala 5’an de êrîşên qewmên germanên ser Împeratoriya Romê ji bo bandora
koçên qewmên hunan ji rojhilat de, dest pê kir. Di bin wan bandoran de germanan
koça Îngiltere, Spanya, Îtalya, Efrîqayê kirin. Li derên wan, koçkirina çend
qewmên ciyawazî yên german û dimatiyên wir teva hev bûn: li Danîmarkayê yutî û
danî; li Swêdê geat û swêyî; li Îngiltereyê anglî û sakson teva hev bû bûn.

Gelên germanî li dewletên Ewropaya îroj de bi rawirtina demê re asîmîle bûn. Li
Îngiltereyê anglî, sakson û yûtî bi keltan û brîtonan û pê re jî bi normandên ji
Fransayê koçkirî ve têkelina hev û ew gelê Îngiltereya îroj pêk anî bûn. Wek
Îngiltere van koçan li ser Skotlandê jî bandor kir. Dimatiyên galî bi gelên
germanî ve teva hev bûn û zimanê hat wergera skotiya îroj geordie bû.

Fransayê dîsa bandoreke mezin ji koçên germanan dît. Frankan, yên ku nave danî
Fransayê, koça qewman de li Fransaya îroj wek Elsas, Burgundî û Normandiyê bicih
bûn. Lê zimanên ku îroj li Fransayê tê axaftin bi gelemperî zimanên romî ne.

Hispania, anku Portûgal û Spanyaya îro jî koçên germanan ji aliyê vîzîgot,
swêbî, quadî, markomanî û buriyan dîtî bûn. Vandal jî ber ku derbaza Efrîqayê
bûn di Hispania û Tengava Cîbraltar re derbaz bûn. Ji bo wan koçan gelek peyv jî
ketina zimanên spanî, katalonî û portûgalî.

Îtalya bi gelemperî li bakura Romayê gelek koçên germanên vandal, vîzîgot û
ostrogot di sedsala 5'an de dîtin. Di sedsala 6'an de ew qewma germanî ya
lombardan li navçeya îroj a Lombariyê tê zanîn bicih bûbûn. Dîsa normanan
Sîcîlya bi pişkî demekê kargêr kirî bûn.

Dimatiyên Almanyayê (ya ku bi gelek zimanan bi navê Germanya tê naskirin), li
ber ku koçên germanan ditî bûn bi gelemperî gelên kelt ên bakur bûn. Piştî koçên
mezin bi taybetî di bin kargêra Împeratoriya Romê ya Pîroz de ew dimatiyên berê
yên slav û balt hatine asîmîlekirin.



https://ku.wikipedia.org/wiki/G_Unit

G Unit ya G-Unit grûpekî rap di DYE'yê da ye. 50 Cent, Lloyd Banks, Tony Yayo,
Young Buck, Ma$e, Mobb Deep, M.O.P., Hot Rod û Spider Loc endamên G Unit'in.
DJ'yê wan DJ Whoo Kide.

50 Cent, Tony Yayo, Sha Money XL, Domination û Bang 'Em Smurf (Domination û Bang
'Em Smurf niha Silverback Gorillaz in) koma G Unit li herêma Jamaica li Queens
(New York City, NY) di salê 1998 da çêkirin. Piştî demekê Lloyd Banks jî bû
endamekî G Unit, ji ber ko wî alîkariya 50 Cent kir wextê yekî gule avêtibûn 50
Cent. Di salê 2005 da Olivia, Mobb Deep, M.O.P. û Ma$e jî ketin G Unit, Spider
Loc piştre The Game hat. Berî demekê kesên din jî bûn endamên G Unit: Hot Rod,
40 Glocc, Willy Northpole û Carnegie. Di destpêka salê 2007 Olivia ji G Unit
hate derxistin ji ber ko ew "baş karnedikir".

Serkeftinê mezin çêbû, wextê 50 Cent stranên Wanksta û In Da Club derxist. Ji
ber ko wê grûpê wî bi nav û deng bû. Albûmê G Unit, Beg for Mercy, nêzîkî pênc
milyon car hate firotin. Wê demê da endamekî G Unit, Tony Yayo di zindanê da bû.
Ji ber ko wê ew bes di du stranan da bû; Groupie Love û I Smell Pussy.

Pir şerên G Unit hebûn û hene. G Unit bi Nas, Ja Rule, Fat Joe, Jadakiss û P.
Diddy ra şerkirîye. Hên jî şer bi endamekî G Unit yê kevin, The Game, ra çêbû.

Niha Olivia ji G Unit derketîye. Ew hate qewitandin, çunkî ew hema tewr
karnedikir û pir ne bi nav û deng bû. Hên jî şer navberê 50 Cent û Young Buck
çêbûbû, çunkî Young Buck dixast xwe bi dijminî G Unit The Game ra bibe heval. Ev
mesela 50 Cent qehirandibû û wî di interview'ekê da bi Hot97 ra got, ku ew
naxaze niha alîkariya kesekî di G Unit da bike. Lê ev şera piştî çend rojan da
xelas bû jî, ji ber ku Young Buck got ku wî nedizanî 50 Cent ê biqhere.

Destpêkê endam jî nizanîn, ew xetek dikin navberê G û Unit (G-Unit) û loma jî
wergî dihate bikaranîn. Niha ew bes G Unit dinivsînin. G Unit kurtenavê Gorilla
Unit e.



https://ku.wikipedia.org/wiki/Edirne

Edirne, an jî bi yewnanî Andrianopolis bajarekê Tirkiye li Trakya ye. Pîvana
erda bajêr 6.241 km² ye

Edirne bajarekê kevin e. Mirov li wir herî pêş de li dor sedsala 5'an b.z. de
bicih bû. Dîrok de ew bi navên ciyawazî hat navkirin. Ew li ber Rom dema Trakyan
de bi navê Odrysai nav kirin.

Paş Roman li Trakyan ew stand şunda împarator Hadrian di 125 b.z. de ji bo mezin
kirin û çak kirina bajer ferman kir û bi navê Hadrianapolis(ango bajarê Hadrian)
nav kir. Ew paşê çerixa Adrianapolis û bi dawî jî dema Osmanan çerixa rewşa îroj
bû.

Ew demakê di dest Avaran de ma şunda derbaza dest Bulgar û Bîzans bû. Di 1204an
de ew paş Sefera Xaçiyayê Çaram re dest leşkerên Xaçiyan ket. Li 1250 şunda
Bîzans şunda dest xwe xist û di 1361an de jî Osmanan dagir kir.

Di sedsalan 19'an de dema şerên navbera împaratoriya Osmanî Rusan de gelek caran
binket. 26'e adarê Bulgaran paş dorpêç kirinaka 4 mehan vegirtin. Împaratoriya
Osmaniyê paş Şêrê Balkana Duyem ew şunda hel girt. Paş Şerê Cîhanî yê Yekê de ew
heta Peymana Lozan de di dest Yewnanistan de bû. Paş peymanê re ew derbaza
sînorên Trikiye bû.

Ew 220 km li rojavaya Stenbol li sînora Tirkiyeyê Yewnanistanê ye. Çemê Meriç li
wir sînorên Tirkiye û Yewnanistanê pêk tî ne.



https://ku.wikipedia.org/wiki/Dua

Nimêj, limêj, mêj, bi taybetî, di misilmantiyê de awayekî bergî ê duakirinê ê
taybet e. Lê di kurdî de, di wate duakirinê de jî dihê bikarhanîn. Mêj,
beremberê di zimanê erabî de "sala" ye. Dua, mînak, weke fatîha, tahiyatû û hwd,
in. Di mêjkirinê de tê xwandin.

Her misilman, her roj, ku Sibeh, Nîvro, Asr, Mexreb, Aşa bê, rojê pênc caran mêj
dikin û dua dikin. Mêj, her ku tê kirin, berî wê Destmêj tê girtin. Destmêj jî,
ku Dest, Rû, Ling û beşên din yên laşê mirov ku tên şîştin in. Rojên Înan jî,
Mêja Înê tê kirin. Mêj, li her her misilmanî ferza ku bike. Bi wê re Rojîgirtin,
ku derfet hebin çûna hacê û hwd jî, çend ji wan pêdivîyên yên ku tên bicih in.

Di misilmantiyê de, pêşengê olê Mele ye. Di kurdî de, bitaybetî jê re "Seyda" tê
gotin. Cihê ku misilman lê mêj dikin û dua dikin, Mizgeft a Duayên sereka
"fatîha" û "Tahiyatû" ne. Her dema ku wê mêj bê kirin, di demê de bang(azan) tê
xwandin(kirin). Banga mêjê ji wê re tê gotin. Bang, li Minare tê kirin. Her
mizgeft, ku biçûk û mazin bê, xwediyê minareyekê ye. Ew jî, weke sembolekê ya ji
mizgeftê re.

Êzîdî, weke oleka yekxwûdayî ya herî kevn e. Ola êzîdiyê berî cihûtiyê û
filehtiyê û misilmantiyê derketiye. Pêxemberê wê Laleşê Nûranî ye. Pirtûka wê ya
herî kevn ya olê, kitêba Cilwe ye. Di êzîdiyê de, Şingal weke navendeka wê ya
herî pîroz e, li wir bûna hac jî dibêt. Rojîgirtin, bergkirin û xwandina pirtûk
û klamên (beytên) olî yên wê yên pîroz duakirina wê dihêne li holê. Êzîdîti,
xwediyê kevneşopiya olî ya cihanê ya yekxwûdayî ya herî kevnare ye. Êzîdîtî, bi
"qewlgirtinê" re, baweriya xwe têne ser ziman. Cihên ku berê lê lev dirûniştin û
li bi hev re dua dikirin û bi hev re diaxiftin, ji wan re digotin, cihên "civata
laleş" jî.

Kitêba mesîhan jê re Incil tê gotin. di latinî de, jê re "bêbil" jî tê gotin.
Wekî din jî, pêxemberê wê ku di kurdî de jê re "nebî Îsa" tê gotin, di nav
mesîhan de jê re "Xudan Yesus" tê gotin û bi navê "mesih" jî tê nasîn. Di
baweriya wê de tê bawer kirin ku Nebî Îsa ji bo mirov û gunehên wî bûya kurban.
Bi mirina wî re mirov ji hemû gunehên xwe hatiya azadkirin. Di mesîhiyê de, di
xitebete li Nebî Îsa de, jê re dibêjin "fader". Di nav mesîhên kurd jî, navê wî
yê taybet "yabo" ya, yanî "bav" e. Dua mesîhyê ya sereke ev e:

Bavê me yê li azmana, navê pîroz bê girtin. Serweriya tê were. Weke ku li azmana
ya weke te bû, li ser rûyê ardê jî weke ya te bibe. Î ro, nanê me yê rojana
bide. Yên ku li ber me gunah kirina weke ku me ew afûkirin, tu jî, me afû bike.
Destûrê nede ji rê derxistina me. Me ji ya xirab xilas ke. Ji ber ku serwerî,
hêz û pîrozî ya te ya heta dawiyê. Amîn.

Piştre, her zaroya ku bû, li gorî baweriya mesîhiyê tê waftîzkirin. Cihê
duakirinê yê mesîhiyê, dêr e. Pêşenge baweriyê olî ku dua dide kirin jî, keşe
ye. Di dema levcivînê ya di derê de, zing lê dixe. Piştî ku duakirin bi dawî bû,
di dawiyê de jî, wê 9 caran lê bixê.

Budism, heta roja me jî, jî li ser pirr nîqaş hene. ev jî, li ser olîtiya wê ye.
Budism, oleka û yan jî ne oleke. di vê çerçovê de nîqaş tên kirin. Bi awayê wê
yê pêşî. bi bawerî yên ku dibêjin ku ew pergelaka felsefê ya ahlaqê jî ya hene.
hin dîrokzan jî bawer dikin ku pêşî ew felsefeyek ahlaqê bû, piştre bi ber
olîtîye ve çû û bû ol. Budism, bi vê yekê, heta roje me jî, bi nîîqaşên ´ku li
ser re tên kirin re di rojevê de ye. budism, ji aliyê "Buda ku bi navê
"Gotema"jî ya, di demên berî zaninê de li bakûrê hindistanê li Lumbini hatiye
dinyê. Buda, bi bêjeyî tê wateya, bizanînbûn e.

Bawermendên wê, bi hizirkirinê di kevina Nîrwana de. Her ku lev dicivin yên ku
tên bi xwe re xwarina ku çêkirina tênin û di dênina ber cihê ku hatiye
kifşkirin. Di tapinakan de berg dikin. Nîrwana, nedeme ku ji hêzbûnê ketin bû
çûna wê dibêt. Tê bawerkirin ku Buda, dema ku ji hêz ket, çû Nirwan e.

4 xalên giring di temenê Budismê de ne. 1, Jiyan bi bûnê re bi êşan tişîye. 2.
mirov ku azweriya kira bin sehêtê de, hingî, wê ji êşan xwe rizgar bike. 3,
xilasbûna rastî, kengî ku mirov ji hemû xwestekên xwe êdî ku xwe rizgar kir wê
bibe. 4. ji êşan xilasbûn tenê wê ji êşe nabê, bi wê re divêt ku mirov xwediyê
bîryara rast, bê, xwediyê awayê jiyan eka rast bê, xwediyê baweriyaka rast bê,
xwediyê hizirkirina rast bê û xwediyê darizandina bê bi dil û wijdanê xwe re, wê
hingî xilas bûn bibê. Şeklê ibedete wê, bi awayeê xwelêgirtinê ye. Bi gotina
Buda ya ku wî gotî, Ev xwe diavêjima dhamma, ez xwe diavêjima Sangha" ye. cihên
pîroz yên budismê Lumbin cihê ku buda lê bûya, Sarnath cihê ku cara pêşî buda lê
waaz daya, Bodhi Gaya cihê rohnibûnê, bajarê Uttar Prades cihê ku lê buda çûya
ber dilovaniya xwe û Çemê Ganj e.

Pirtûka pîroz ya Budismê Tripitaka ye. Lê bi taybetî, tê bawer kirin, ku piştî
buda re bi 400 salî bi devkî gotina û piştre di pirtûkaka bi navê Palî-kanon,
hizrên levhatina dayin li hevdû. Metoda vegotinê ya wan biawayê waazê ye.
Pirtûka wan ya pîroz di sê beşan de lev hatiya dayin li hevdû û ew beş jî Vinaya
Pitaka, Sutta Pitaka û Abhidhamma in. Ji wan her sê beşan pêk têt. Bi rahib û
rahibeyan dikin. felsefeya budusmê, ji hemû aliyên xwe ve ji temen hatiya ser
ziman. Budism, bi sereke xwediyê du mezhebean e. ev jî ev in. Hinayana û
Mahayana in.

Cihû, bi Kurdî: Cihû; bi erebî: yahûdî navê xelkekî ku li Rojhilat dijî. Navê
cihûtiyê dibê navê baweriyê jî. Li Îsrael dijîn. Cihûtî digihijê nebî Mûsa.
Serpêhatiye nebî Mûsa, ji Misra Kevn dest pê dike. Ew ji, wir di ravê û tê
welatê Medya ku li ber Diclê ava ye. Hingî, êzîdîtî weke ola yekyazdanî serdest
bû. Kurd hemû êzîdîtî bûn [çavkanî pêwîst e]. Nebî Musa, 40 salî li wir dijî û
baweriya xwe pêş dixe. Bandûra êzîdîtiyê, li cihûtîyê bûye [çavkanî pêwîst e].
Heta dem were derketina cihûtiyê, wê êzîdîtî, bi hezar salan demne dirêj bi
bihurêne. Ew demên ku cihûtî wê derkevê jî, berî wan deman, bi têgihiştina
yekyazdanî, ku Laleşê Nûranî pêxemberê wê ye êzîdîtî pêşketiye û bûye pergaleka
civakî li herêmê li ber Dicle û Firat ê. Piştî ku nebî Mûsa, xelkê der derdixe
ji Misra kevn, têne vê herêmê û demne dirêj ew jî li wê herêmê dijîn. Baweriya
vê herêmê nas dikin û di nav xwe de bicih dikin. Li gor wê demne pêşketinê di
buhurênin. Ew demên pêşketinê, wê bine temenê demên pêşketinê ên cihûtiyê.

Cihê ku cihû lê baweriya xwe dikin jê re kenîşt an sînagog tê gotin. Pêşengên
olî ên weke meleyên misilman û keşeyên filahan ku hene xaxam in. Pirtûka pîroz
ya cihûtiyê jî Tewrat e.



https://ku.wikipedia.org/wiki/Dewleta_Ey%C3%BBbiyan

Malbata Eyûbiyan li hawîrdorî Îranê (rojava û bakûrê Îrana îro) dima. Ew
malbateke kurd bûn, ji êla Rewadiyan bû. Ji vê êlê Şadî bi herdû kurên xwe re
Esededîn Şêrko û Necmedîn Eyûb ji gundê Ecdankanê çûne Bexdayê û ji wir jî
piştre çûn li Tikrîtê bicihbûn. Şadî li Tikrîtê mir û herdû kurên wî çûn ketine
xizmeta Mucehededînê Gîtanî de. Gîtanî dît, ko Eyûb jîr û zane ye, rabû ew kire
destkarê Tekrîtê. Sala 1136 li Tekrîtê Selahedîn bû. Bav û apê Selahedîn çûne
cem Îmadedîn Zengî xwediyê Mûsilê. Wî gelekî guh da wan û Eyûb kire waliyê
Belbekê.

Piştî mirina Îmadedîn Eyûb bi maltaba xwe ve çû Şamê û xwe gehande Nûredîn kurê
Îmadedînê Zengî xwediyê Helebê. Nûredînê Zengî Hims û Rehba dane Eyûb û ew kire
mîrekî mazin, Şêrko jî rêkire Misrê, da şerê melek Mensûr bike, yê destdirêjî
şawîrê kiribû. Şêrko biraziyê xwe Selahedîn jî bixwe re bir. Şêrko ji ber mêranî
û rastiya xwe bûbû destê siltan Nûredîn, yê rastê. Şêrko piştî demekê vegera
welatê Şamê, ji hingî ve êdî rola Selahedinî siyasî destpê kir û berz bû.

Ji ber ko Frengan çavên xwe berdane Misre, Şêrko dîse vegerayê û Selahedîn jî
rêkire bajarê Skenderiyê. Şêrko wezîrê Misrê bû û dest li ser danî. Ta mirina wî
sala 1168 her Şêrko karûbarê Misrê gerand. Piştre li wir Selahedîn bû wezîrê
pêşî, lê ji ber rastî û dadeweriya xwe êdî ew bûbû şahê dilê misriyan. Selahedîn
Freng di şerê li Dimyatê de şkand. Bavê wî jî hate Misrê, gehayê. Piştî mirina
xelîfê fatimî Adid (al-'Adid) êdî Selahedîn bû serdestê Misrê yê bêhempa. Û
piştî ko Nûredînê Zengî mir êdî Selahedîn xwe kire siltanê Misrê. Bi vê hikmê
malbata Eyûbiyan sazkir.

Bi şer Yemen, Sûdan û Felestîn vekirin û sala 1174 dest danî ser Şam, Mûsil û
Helebê. Sala 1187 di şerê Hetînê de zora xaçperestan bir û Quds vekir. Şahê
Inglîstanê Richard (bixwîne: Rîçard), yê bi dilê şêr navkirî careke din êrîşî
Eyûbiyan kir, da Qudesê vegerêne, lê biser neket. Di sala 1192 levhantinek di
nav herdû aliyan de çêbû, û şer rewasta. Li gor vê levhatinê ji erda ber lêva
deryayê pê ve, ya di nav Sûr û Yafa de titişt di destê xaçperestan de nema.

Yek ji mezintirîn bûyerên di dîroka erebî de vekirina eyûbî, ya welatê Yemenê
ye. Ji ber ko mîrekên eyûbî bi vê vekirinê Yemen, Misir, Sûriya û welatê Cezîrê
(niha di nav destê Sûrî, Îraq û Tirkiyeyê de ye) kirine yek. Bi vê yêkitiyê
biserketina mezin li ser xaçeperestan bû û welatê ereban gehane hev.



https://ku.wikipedia.org/wiki/Dadgeh%C3%AAn_serxweb%C3%BBn%C3%AA

Dadgehên serxwebûnê (bi romî: İstiklal Mahkemeleri), dadgehên awarte yên dewleta
Romê (Tirkiye) in ku di sala 11'ê rezbera 1920'an de hatine avakirin. Li dijî
kurdan û mihalefetê hatine xebitandin. Gelek aliyên tarî yên van dadgehan hene,
lewra herçendî nav dadgeh bin jî ev dadgehan bi fermanan dixebitîn.

Mustafa Kemal Atatürk û komara nû, kê bixwastan didan van dadgehan, darde
dikirin. Gorî Uğur Mumcu[çavkanî pêwîst e] evana ne dadgeh bûn, saziyên li dijî
mihalefetê dixebitîn bûn. Meclîsa tirkan di 29'ê avrêla 1920'an de bi navê
Hıyanet-i Vataniye Kanunu (Zagona Îxaneta Welat) dertîne. Kê li dijî Atatürk û
kirinên sazûmaniyê derbikeve, bi vê qanûnê dihat girtin û darizandina wan jî
Dadgehên serxwebûnê dikir.

Ji xebatên van dadgehan ên di navbera 18'ê rezbera 1920'an heya 17'ê reşemiya
1921'ê re pêvajoya yekem dibêjin. İsmet İnönü fermana 14 dadgehan dide lê heft
tên damezirandin. Bi damezirandina ya Amedê re hejmar dibe heşt. Cihên dadgeh ku
lê tên danîn: Enqere, Eskişehir, Qonye, Isparta, Sêwas, Kastamonu, Pozantı û
Amed.

Ji xebatên 1923 heya 1927'an re dibêjin. Di 6'ê avrêla 1925'an de ji bo
darizandina serhildêrên kurd, bi lez li Amedê Dadgeha Serxwebûnê ya Rojhilatê
(Şark İstiklal Mahkemesi) tê damezirandin. Biryara îdama Şêx Seîd û pêşawayên
din ên kurd, ev dadgeh dide.



https://ku.wikipedia.org/wiki/City_Hunter_(r%C3%AAzef%C3%AElma_televizyon%C3%AA)

City Hunter (Hangul: 시티헌터, bi kurdî: Nêçîrvanê Bajarê) rêzefîlmekî dramayê ya
Korêya Başûr a sala 2011'an e ku ev dispêre seriya mangayê a Japonî City Hunter
(yê bi heman navê) ji aliyê Tsukasa Hojo ve hatiye nivîsîn û wênekirin. Di rolên
sereke de Lee Min-ho, Park Min-young, Lee Joon-hyuk, Kim Sang-joong, Kim
Sang-ho, Hwang Sun-hee, Goo Hara, Chun Ho-jin û Lee Kwang-soo lîstine. Weşana
ewil di 25'ê gulana 2011'an de li ser kanala SBS hatiye weşandin û di 28'ê
tîrmeha 2011'an de xilas bûye.

Di 1983'an de, serokkomara Korêya Başûr Chun Doo-hwan û nûnerên wî di ziyaretên
wan a Bûrmayê de bombeyên bicihkirî ji aliyê casûsên Korêya Bakur ve tên
teqandin û hinek desthilatdarên payebilind tên kuştin. Ji vê bûyera dîrokî re
bombekirina Rangoon'ê jî tê gotin (herwiha wek bûyera Rangoon'ê jî tê zanîn). Ji
bo berêrîşekî, 5 desthilatdarên Korêya Başûr operasyonekî veşartî plan kirin, û
nava vê operasyonê "Operation Cleansweep" dakirin. Operasyon tê kirin û gelek
endamên Bakur yên payebilind têne kuştin. Lee Jin-pyo û Park Moo-yul, du
bodyguardên Xizmeta Ewlehiyê a Serokatiyê û hevalên wî yên herî baş di
bombekirinê de amade bûn, û ji bo vê armancê tîmekî 21-kesan organîze kirin.
Tîm, li Pyongyang'ê operasyonekî serkeftî bi rê ve bir lêbelê, ew pênc serok vê
planê ji bo ku rê nedin derketina krîzekî navneteweyî betal kirin. Diltirsiyên
wan yê mezin ev bû ku heke ev mîsyon ji aliyê gel vê bê zanîn, wê Dewletên
Yekbûyî parastina nukleer vekêşîne, lê desthilardarên Sêûlê diyarkirin ku wê
heyfa xwe nestînin.

Ji bo ku heyfa xwe û hevalên xwe bistîne, Jin-pyo kurrê Moo-yul yê biçûk ji diya
wî revand û navê wî Lee Yoon-sung dakir. Wî revand Taylendayê û ji bo ku ew wek
şervanekî mezin bibe wî perwerde kir. Piştî êrişekî gundê wan, Jin-pyo ji bo xwe
planekî demdirêj çêkir. Piştî heft salan, piştî ku perwerdehiya xwe bi serkeftin
qedand û doktorayê xwe li Dewletên Yekbûyî hilda, Yoon-sung ji bo ku plana bavê
xwe yê tolhildanê bi cih bîne vegeriya Korêya Başûr. Ew wek pisporekî
enformatîkê di bin Tora Komunîkasyonê ya Neteweyî de têket Blue House'ê. [Blue
House li Korêyê wekî Qesra Spî (White House) yê Amerîkayê, navê avahiya ku
serokkomar lê dimînin e] Û ji aliyê Jin-pyo ve hertim ji bo ku ti carî ji tu
kesî bawer neke û qet dildar nebe tê tembîh kirin.

Armanca Yooonsungê ya dawîn ji kesên ku bavê wî kuştinê heyf hilanîn e. Bi
bikaranîna nasnameya nûciwanekî Korê-Amerîkî yê ku ji MIT' (Enstîtûya
Teknolojiyê ya Massachusettsê)'ê destûryarî girtiye, ku paşê derdikeve holê ku
ew berî çend salan miriye, li Korêya Başûr di qesra serokatiyê de dest bi xebatê
dike. Karê wî kir ku ew Kim Na-nayê nas bike.

Na-na di temenekî biçûk de mecbûr ma ku li xwe binêre paşê dêya wê jî di qezayek
ajokarekî serxweş de jiyana xwe ji dest da û bavê wê jî ketê komayê. Bi
jêhatîbûna xwe ya awarte yên di hunerên lihevxistinê de di Xizmeta Ewlehiyê a
Serokatiyê de tayînekî bi dest xist. Di dema xwe ya bodyguardiyê de, ew aşiqê
Lee Yoon-sungê dibe û di dawiyê de nasnameya xwe ya rast keşf dike.

Dozgêrrekî hişmend, Kim Young-joo xwediyê hestekî edaletê ya xurt e, heta li
dijî siyasetvanên xopan yên Korêya Başûr jî disekine. Ew kurê yek ji endama
"Konseya Pêncan" e. Ew dixwest ku nasnameya City Hunter'ê derxe holê. Young-joo
beşên dawîn de gava ku Chun Jae-manê binçav dikir hate kuştin.

Warisa yekane ya Operation Clean Sweep'ê, Lee salên xwe yên navîn di Sêgoşeya
Zêrrîn (Golden Triangle) de wekî lordekî tiryakê serf kir. Kela wî rabûye, ew
dixwaze her kî hatibin hemû hevalên wî yên tîmê kuştibin hemûyan bikûje. Ew wekî
veberdêrekî Korê-Amerîkî nimre dike û Lee Yoon-sungê wek nûnera xwe ya
tolhildanê diemilîne. Ew di beşa dawiyê de piştî biserneketina kuştina Serok
Choiyê ji aliyê Xizmeta Ewlehiyê a Serokatiyê ve tê kuştin. Lee û hevalên wî di
Goristana Neteweyî ya Sêûlê de têne binax kirin.

Berê polîsekî bû û dev ji karê berdabû. Piştî ku hîn bû birayê wî jî parçeyekî
operasyona 1983'an bû, Jin-pyo pê re ket îrtîbatê û we jî daxilî plana
tolhildanê kir. Ew ji ber xwestina wê ya zordana ketina pelên Saziya Sîxuriyê ya
Neteweyî ya Korêyê û ji bo ceribana lêgerînê ka çi hatiye serê birayê wî, ji
karê hate avêtin.



https://ku.wikipedia.org/wiki/Cin

Cin hebûneke ruhanî, mîtosî ye. Di gelek baweriyên kevn û nûjen de derbas dibe.
Piştî belavbûna ola Îslamê li Kurdistanê ketiye zimanê Kurdî jî. Lê bêtir di nav
gel de gotina "jimeçêtirka" (ew canberên ji me ango mirovan çêtir) ji bo bêjeya
"cin" tê bikaranîn. Beriya Îslamê ji bo peyva cin, bi pirranî dêv dihate
bikaranîn. Cin di her baweriyê de xwedî taybetiyeke cuda ye.

Demon (daimon) tê binavkirin ku ev ji zimanê Grekî tê. Dikeve bedene mirov û
kesayetiya mirov xirab dikin. Sadîst, êrîşkar, xwînrêj û tolaz in. Milyaketên
şeytên in. Wekî ruh in, ne maddeyî ne. Mirov dikare bi bawerîxurtkirina xwe wan
ji kesayetiya xwe derîne. Hin caran bi riya medyûman dikarin têkilî bi mirovan
re daynîn û armancên xwe bêjin. Ola Xirîstiyaniyê jî bawerî bi hebûna wan tîne
lê qedexe dike ku mirov bi wan re bilî bibe. Lewra ew dikarin ziyanên mezin
bidin mirovan.

Cin di hemî çandên rojhilata navîn de cih digire û wekî hev tê îzahkirin. Gorî
ola Îslamê cin jî wekî mirovan xwedî îrade ne. Hezretî Mihemed ola Îslamê raveyî
wan jî kiriye. Wan jî wekî mirovan an pejirandine, an jî red kirine. Ên ku
pejirandine dê herin bihuştê. Cin nayên dîtin, dîtbar nînin. Ew jî wekî mirovan
dimirin, dizewicin. Bilez in û temendirêj in. Zanîna wan hatina sînorkirin. Hin
caran bi daxwaza wan, bi mirovan re têkilî datînin.

Baweriya hebûnên ruhanî pirr kevn e di çanda Kurdan de. Ola Îslamê bandoreke
mezin li kûltûra Kurdan kiriye. Kurd berê ola Zerdeştî, olên Mîtra dihewandin.
Niha bi pirranî şîrovekirina cinan dişibe ya ola Îslamê. Di çîrokên Kurdî de cin
wiha tên şîrovekirin "dest û lingên wan berepaşî ne, xwe di dirûvên jin an mêran
de nîşanî mirov didin. Mirov ji rê dertînin. Xirabiyê bi mirov dikin. Dilê kê
ket wan, dikeve bin otorîteya wan. Cingirtin gengaz e".

Ji cîhana binhişarê tên. Sistbûna kesayetiyê û hişarê, hin nexweşiyên
neurologîk, raxwarina madeyên trankîlîzan û psîkotrop, hin tabloyên paranoîd
şîzofrenîyê hwd dibe sedem ku mirov hin îllûzyonan bîbîne û bi wan re têkeve
têkiliyan. Wekî tablo yan elementekê nexweşiyan e. Li kûltûra Ewropiyan kêm e ev
nexweşî. Lewra Ewropî jiyaneke nûjen, rastegîn dijîn. Li Asyayê pirr behsa
hebûnên ruhanî tên kirin.



https://ku.wikipedia.org/wiki/Ceriban_(w%C3%AAje)

Ceriban, ceribok, hêçan an jî ezmûnî cureyeke pexşanê ye û nivîskarê wê dikare
fikr û hestên xwe ên di derbarê zanist, felsefe, wêje û hunerê de binvîse û di
neqandina mijar û şiklê nivîsê de jî xweseriya xwe biparêze. Di vê cureyê de rê
û rêbazên zanistî hewce nake bê şopandin ango li gor planeke kifşkirî nivîskar
xwe sînordar nake. Nivîskar fikr û ramanên xwe bi vegotineke nêzî ya rojane li
gor dil û daxwazên xwe dinvîse. Armanca van nivîsan peyitandin an redkirina hin
fikran nîne û nivîskar pey belavkirina ramanekê jî nakeve. Belam xwendevan ji
vegotin, naverok û fikrê nivîskar sûd digre û dike ku xwendevan meyldarên fikr û
hestên nû bin û nivîskar asoyek berfireh datîne pêşya wan. Nivîsên ceribanê hin
caran bi naveroka xwe nêzî cureyên weke rexnekarî, meqale û sohbetê dibin. Ji
ber vê yekê hin nivîsên ku destnîşankirina cureya wan zehmete dixin bin sîwana
ceribanê. Xwendevanên pirtûkên ceribanê meriv dikare bêje, entelektuel û taybet
in.[çavkanî pêwîst e] Li welatên rojava pirtûkên ceribanê gelek tên firotin û
xwendin. Di van welatan de eleqeyeke mezin ji berhemên ceribanê re heye.
Berhemên ceribanê asoya fireh a nivîskar û zanebûna wî/wê ya berfireh nîşanê me
dide. Her çiqas di vê cureyê de peyitandin û armancên diyarkirî tune bin jî
nivîskar dixwaze xwîner aresteyê qada zanebûnê bike û wan bi metodeke xweserî
xwe perwerde bike. Di nav nivîskarên kurd de yên ku nivîsên ceribanê dinivîsin
kêm in. Mehmed Uzun pirtûkeke ceribanê weşandiye lê ev pirtûk bi tirkî hatiye
nivîsandin. Nivîskar Mustafa Aydogan jî pirtûkeke ceribanê a bi navê,”Berê Gotin
Hebû” nivîsiye. Sê cureyên ceribanê hene:

Di wêjeya Rojava de navê vê cureyê essay(ese)ye. Mijara wan pirî caran wêje,
huner, zanist û felsefe bû ye. Her çend bi awayekî misoger û vebirî ne be jî hin
dîroknasên wêjeyê destpêk û derketina çeşna ceribanê berî wêjeya rojava dibin
digehînin Japon, Çîn û Hindistanê.[çavkanî pêwîst e] Lê weke çespandin û
qebûlbûna cureya ceribandê bi awayekî serbixwe piştî sedsala 16'an e. Di
peyitandina vê destpêkê de rol û rista Montaigne gelek e. Ev nivîskar bi pirtûka
xwe ya bi navê Ceribanê bûye nûner û pêşewayê herî mezin a ve çeşnê. Nivîskarê
îngilîz Francis Bacon bi pirtûka xwe a Ceribanê hem ji aliye vegotinê ve hem jî
ji aliyê şêweyê ve geşedanek xurt di vê cureyê de daye çêkirin. Di wêjeya hemdem
a îngîlîzî de helbestvan T.S.Eliot û romannûs Aldous Huxley bi ceribanên xwe
navdar in. Di edebîyata Yewnana Kevn û edebiyata latîn de jî ev çeşnê edebiyatê
hebû. Mîna “Sohbetên Epîketos”, ”Hin Diyalog”ên Platon, ”Hin Berhem”ên Çîçero.
Cureya ceribanê di sedsala 18'an de geş û xurt bûye. Nemaze di sedsala 19'an de
di edebiyata cîhanê ya hevdem de cihê bi awayekî xurt girtiye.

Di wêjeya kurdan de nivîskarên weke Musa Anter, Mem Mîrxan, Lal Laleş, Suleyman
Çevîk, Lokman Polat hwd.. bi terza vê cureyê dinivîsin.



https://ku.wikipedia.org/wiki/Celadet_Al%C3%AE_Bedirxan

Celadet Alî Bedirxan (z. 26'ê avrêlê 1893, Stembol − m. 15'ê tîrmehê 1951,
Hêcanê, Şam) siyasetmedar, rojnamevan û zimannasê kurd bû. Celadet kurê Emîn Alî
Bedirxan û Senîha Xanimê ye.

Celadet yek ji lawên malbata mezin a kurdan Malbata Bedirxaniyan bû. Ew wekî
pêşengê nivîsîna kurdî bi tîpên latînî tê nasîn. Di warê lêkolînên li ser zimanê
kurdî de gelek xebitiye û li surgûn û nefiyê kovarên Hawar û Ronahî weşandiye.
Xebatên Celadet bûn bingeha edebiyata kurmancî ya hemdem. Di jiyana xwe ya
siyasî da, Celadet beşdarî gelek çalakiyên neteweperwerane bû, ew endamê Xoybûnê
û yek ji damezrînerên wê bû. Piştî şerê Bedirxaniyan dijberî Sultan Ebdilhemîdî,
tevî malbata xwe ber bi Yemenê ve hate surgûn kirin. Piştî ku tevgera
rizgarîxwaza Tirk bi serokayetiya Misto Kemal bi serkeft, mafên Kurdan hatin
berbendkirin, di vê demê da fermana bidarvekirina Emîn Alî Bedirxan û her sê
lawên wî derket. Emîn û lawên xwe Sureya çûn Misrê, Kamûran û Celadet jî çûn
Almanyayê. Wan li wir dest bi xwendina bilind kir. Celadetî xwendina bilind
qedand û bawernameya doktoraya Hiqûqê wergirt. Li sala 1930ê, ew hat bajarê Şamê
û dest bi xebata niştimanî kir. Di nav zebata Xoybûnê da endamekê pêşeng bû, ew
yek ji beşdar û alîkarên Serhildana Agirî bû.

Ji bilî zimanê kurdî Mîr Celadet bi van zimanan jî dizanibû: Îngilîzî, Fransî,
Almanî, Tirkî, Farisî, Erebî, Yunanî. Kovarên Ronahî û Hawar bi sernivîskariya
wî derdiketin.

Nifşa sêyem a Malbata Bedirxaniyan di serê sedsala 20ê da bi Celadet, Kamûran û
Rewşen Bedirxan ve destpêdike û xeleka vê malbata serhildêr ya dawiyê ye.
Bêguman di xeleka dawin a Bedirxaniyan da Celadet Bedirxan cîhê heri giring
digre. Celadet Alî Bedirxan an jî bi navekê din Mîr Celadet li 26ê Nîsana sala
1893ê li Stenbolê hate dinyayê. Bavê wî siyasetmedar û rewşenbîrê navdar Emîn
Alî Bedirxan e ku ew jî yek ji kurên Mîr Bedirxan e.

Li Tehranê Şahê Îranê Mehmed Reza Pehlewî xwest wî bi hin bertîlan ji tevgera
Kurdan dûr bike û li devereka cîhanê jê ra konsolosiya Îranê pêşniyaz kir. Ji
ber ku Celadet ew daxwaza Şah qebûl nekir, ew her wê demê ji Iranê hate
derxistin. Piştî Îranê, Celadet demekê li Başûrê Kurdistanê û li Bexdayê ma. Lê
Înglîzan nexwest ew li Îraqê bimîne û rê li wî tengkir. Ew careka din jî bi
neçarî zivirî Sûriyê û li Kurdistana rojava xebata xwe meşand.



https://ku.wikipedia.org/wiki/Beton

Beton di avadaniyê de kereseyeke bingehîn e. Navê wê ji bêjeya fransî le béton
tê.

Xîz û berhûrik bi av û çementê (çîmento) tên strîn û dema ziwa bibe ev têkel
dibe beton. Di betonê de ji xeynî çementê, qîr, debûş û gelek têkelên din jî tên
bikaranîn.

Ev 5 hezar sal in, mirovahî di avadaniyê zeliqokan bikartînin. 10 hezar sal berê
li Kurdistan û Anatoliyayê kîl tê zanîn û bikaranîn. Egîptiyan (misir) li şûna
çementê xweliya kîlê bikardianîne. Avadanî cara berê li Mezopotamyayê (parek axa
Kurdistanê jî tê de ye) rûdaye. Heya salên 1980'yî jî li Kurdistanê kîl, çamûr
gelek dihate bikaranîn. Ji ber ku Kurdistan li ser xeta erdhejê ye, niha
avahiyên betonî pirr bûne.

Pozolan (ji navê Pozzuoli) sala 1796'ê ji aliyê James Perker brîtanî hatiye
patentkirin ku beriya çementê dihate bikaranîn. Sala 1824'ê hostayê dîwarê yê
brîtanî Joseph Aspdin kevirê kevirê kirêcê bi kîlê dişewitîne û çementê îcad
dike. Navê çementa xwe jî dike çementa Portlandê.



https://ku.wikipedia.org/wiki/Berendam%C3%AAn_Yek%C3%AEtiya_Ewropay%C3%AA

Berendamên Yekîtiya Ewropayê welatên dike di Yekîtiya Ewropayê kevine an jî ji
bo ketine werê beraftin e. Welatên Pîvanên Kopenhagê temam kirîn dikanin endama
YE bin. Li wan Bulgaristan û Romanya ve berafî hat temam kirin û di 1'ê
sermawezê 2007an de dike endama YE'yê bine. Bi Tirkiye û Xirvatistanê re jî
beraftin dewam dikin.

Berafiyên Bulgaristanê di 15'ê pûşperê 2004 hat temam kirin. Dirava xwe Lew bi
Euro ve hat guherandin. Di 25'ê avrêlê 2005an de peymana beşdariyê hat
îmzekirin. Ew ji aliyê komîsyana YE'yê ve jî hat pejirandin û Bulgarîstan di 1'ê
rêbendanê 2007an de dibe endama YE'yê be.

Di berfanberê 2004an de berafî hat temam kirin. Di 25'ê avrêlê 2005an de peymana
beşdariyê hat îmze kirin û ew ji aliya komîsyana YE`yê de jî hat pejirandin û
wek Bulgaristan Romanya jî dike di 1'ê rêbendanê 2007an de endama YE'yê be.

Tirkiye di 1999an de berandameka Yekîtiya Ewropayê ye, li ber wê di 1996an de jî
endama Yekîtiya Bacgehêya. Paş di 17'ê berfanbarê 2004'an de Parlamena Yekîtiya
Ewropayê ji bo berafiyan pejir da şunda di 4'ê kewçêrê 2005an de berafiyan dest
pê kir.

Çi qas hîn kêmavî li wê aliyê de pire jî, berafiyên Yekîtiya Ewropayê û bi
Tirkiye ji bo Demokratîk bûnê Tirkiye de gelek kêr kir û hîn jî gelek girîng e.
Ji bo kurdan jî gelek kêr bû, lê ji bo demokratîk bûnê bi tûnî hîn gelek tişt
gerek e û Berafiyên Tirkiye û YE ji bo wê bi kurdan û gelê Tirkiye re fersendake
mezin e.

Li Ewropayê, ji bo Tirkiye bi rûerd bi kêmavî li ser Ewrope ye (%3) û nifûsa xwe
li welatên Ewropayê Almanya bêtir li gîşka mezintir e (di 2015'an de dike dor 80
milyon kes be), gelek kes endam bûna Tirkiyê na xwezê ye. Ew ji bo aboriya
(ekonmoîk) Tirkiye û demokratîk rewşa Tirkiye jî nê xwestin.

18'ê pûşperê 2004an de Xirvatistan berandaem bûna fermî hel girt. Parlamena
Yekîtiya Ewropayê ew di 17'ê berfanbarê 2004an de pejir kir û berafî di 17'ê
adarê 2005an de hat dest pê kirin. Gorî rawêjan Xirvatistanê li 2009an jî 2010an
de endama YE'yê be.

Li wan bêtir; bi Albanya re ji bo berendam bûnê berafî û xebat dewam dike û bi
gumanî dorî 2020an de dikana bi endama YE be.

Bosniya Herzogovîna jî ku ekonomîk rewşê xwe û arîşeyê (problem) etnîk bikana ji
hev derxa wek Elbanya dikana bi endam be.

Montenegro û Serbistan ber tev bûn dixwastin ko bi endama YE bû ne ye. Paş di
2006an de li hev veqetiyan şunda jî yek bi yek ji bo endam bûnê dil xwestina xwe
rave kirin. Lê ji bo Sirbîstan Ratko Mladić, gunehkara cenga Bosna, diparast
berafiyê berendam bûna niha di şikê de ye.



https://ku.wikipedia.org/wiki/Benjamin_Harrison

Benjamin Harrison (* 20'ê gelawêjê 1833 li North Bend, Ohio; † 13'ê adarê 1901
li Indianapolis, Indiana) siyasetmedarekî amerîkan û 23em serokdewletê DYAyê bû.
Ji 4'ê adarê 1889 heya 4'ê adarê 1893'yê li ser postê serokdewletiyê maye.

Benjamin Harrison lawê (kurê) parlamenterê Kongreyê John Scott Harrison û neviyê
9em serokdewlet William Henry Harrison e. Babapîrê (bavê bapîr) wî Benjamin
Harrison V yek ji kesên danezana serxwebûnê îmze kiribû ku ew jî kurê Thomas
Harrison bû.

Harrison di dibistana Cincinnati de dixwîne, li Miami University a li Oxford
(Ohio)yê perwerdeya dadê dibîne û sala 1854'ê li Indianapolis wekî parêzer dest
bi kar dike. Sala 1853'yê bi Carrie Scott re marî dibe (dizewice), 2 zarokên wan
dibin. Dema şerê yekîtiyê de tevlî artêşê dibe, wekî general şer dike.

Dema şer bidawî dibe, li dadgehxaneya bilind a Ohioyê peywirdar dibe. 1881'ê
dibe senatorê Indiana yê senatoya DYAyê. Piştî serokdewletiyê vedigere
Indianapolisê û bo cara duyemîn bi Mary Dimmick re marî dibe.



https://ku.wikipedia.org/wiki/Benito_Mussolini

Benito Amilcare Andrea Mussolini (* 29'ê tîrmehê 1883 li Dovia di Predappio
nêzîkî Forlì li parêzgeha Emilia-Romagna; † 28'ê avrêlê 1945 li Giulino di
Mezzegra nêzîkî Dongo ber Gola Comer) avakerê îdeologiya faşîzmê û serokê
desthilatiya faşîst di salên 1922 heya 1943 li Îtalya.

Di sala 1901´î de di nava resfên Partiya Sosyalîst a Îtalya de dest bi
polîtîkayê dike. Herwekî gerînendetiya giştî ya rojnameya Avantî dike. Mussolini
wekî çepgîriya li Tirkiyê hêdî hêdî rûyê xwe yî nîjadperest nîşan dide û li
polîtîkayên nîjadperest digere. Xwe bi navê Dûçe (serok) binavdike û komîteyên
faşîst dadimezirîne.

Piştî amadekariyan di sala 1922´î de bi tevî 26.000 faşîstan meşeke dirêj berî
bi Roma saz dikin. Li ser vê rûdanê keyser Viktor Emanuel III. wî wekî
serokwezîr destnîşan dike. Herçendî ev biryar rastî rexneyên tûj were jî, hêza
Mussolini roj bi roj li seranserê Îtalya xurt dibe û kes êdî newêrê li dijî
faşîstan derbikeve.

Bi navê Antîkomîntern-Pakt bi Japan û Almanyayê re paktek lidardixin. Tevlî Şerê
Dinyayê yê II. dibe. Bi milyonan mirovan li Spanya, Îtalya, Yewnanîstan,
Albanyahwd dikujin. Dawiyê de faşîzm jî wekî Nazîzm têk diçe.

Mussolini bi tevî jina xwe Clara Petacci ji aliyê partîzanên komûnîst ên Îtalya
ve dîl tên girtin û bi cezayê mirinê tên tewanbarkirin.



https://ku.wikipedia.org/wiki/Bax%C3%AA_Kurd%C3%AE

Piştî mirna wî hatiye çap kirin, ko têda hatîye: Ez Ehmedê korê Emînê Nalbend im
.babê min xelkê bajarê Amêdiyê bo. Mîrgeha Paşayên Mîrsêvdîna li cihê Behdînan .
Min mamek hebo bi navê(Ebdulrehman).

Li sala 1342 mişexti beramberi sala 1924-1925 zayini ko Îngilîzi û Felêt Tiyaria
êriş înaye ser Gondên Berwariya ( Mayê, Bêdohê ,Binviyê,Dêrişkê û Hidêne ….) û
talan kirin .Emji revin û mişexti qeza Çelê boyin û gelek perişani me dîtin
.Pişti salekê ez zivrim nav Goliya û bome melayê Rûsê .Li wêrê min kiça Seyid
Osmanê Xişxaşi, Seyid Fehima bi xwe xast . Xodê pênc biçûk jê dane min û ez deh
sala li wir mam. Paşi ew mir û min bo xwe jinkeka di ji gondi îna bi navê
S’afiya. Paşi demeki ewji mir, kiçek li paş ma jê .Pişti vê perişaniyê ez çome
Gondê Bêgova, bome melayê wan, bo demê du sala. Li wêrê korê min yê mezin mir û
kiça min Golbihar, man didestê min da do kiçên biçûk, Esma û Asya.Ez pêve gelek
şepirze û meh’til bom. Lew ez mecbur bum, biçme Gondê Xişxaşa . Kiçêt xwe min
birne dev xwezûrê xwe, Seid Osmani.Ez ji bume melayê wan 5-6 sala .Kiçên min li
wêrê mezin dibin û her li wêrê didem şû.Paşi min melatiya wan hêla û ez bi
Donyayê keftim. Bume gerîde, ji vi Gondi bo gondê di ,we mijûli xirvekirna
Şi’rêt xwe bum, belki bişêm çap bikem …

Nalbend êkemin jin ji Gondê Bêdohê di înit ,wextê ew mela li wêrê. Belê ev
hevjiniye, berdewam nabit gelek û dihêt berdanê ko navê wê Miryem kiça Pîrmûsê
Emerê S’adiqê Bêdohi ,dieser hindêra nalbendi di jiyan nama xwe da ev çende ne
gotiye ,lê ji xelkê ev hatiye pişt rast kirin ,we dibêjin ew jin anko Miryem ya
pişt kod bo we di gotinê Mira pişt kod .Herwesa hozaneka wiji vê çendê piştrast
diket ko dibêjit :

Nalbend bi mirna Şêxê xwe perişan dibit û bi egera têkvedanê û minafiqa nabeyna
wi û korê Şêxê wi Î’madiddini têk diçît lew ji, ji dev wan ve di qete û qesta
cihên di diket ko devera Goliyaye li Gondên Rûsê û Bêgova û domahiyê li Xişxaşa
li nav Berwariya dimine… Seh’ ken van malkên şii’rên wi:

Rojeka çar şembi bo weqtê nivêja nîvroyê hati Izraîl di gel emrê ferê h’eqê
h’lal Eh’medo dê xoliyê bîne bi serê xwe werbike paşi Şêxi ko bizahir dê ji te
ket întiqal Yan dema dibêjite Îmadiddini :

Der bona kaniya zelala hozanên Nalbendi weki Mela Tiha gotiye ,ji encama hez jê
kina Nalbendi ya kişeka Berwari ji gondê Deştanê bi navê Amina we di evin awê
wer bo bo koleyê wê û pêve perişan bo .Nalben çend cara dixazit û mereqa wê
diket ko bibite hevjina wi ,lê eve bi cih nehat û mirovêt wê nadenê . ev nedane
û mereqa wê di bine kol di cergê Nalbendi da we xir di bine hozan û ji nişkekêve
ev beh’ra hozana di peqit û hozanvan di gehite gopitka îlhama şi’rê we can tirin
şi’r bi cani û bejin û rûmetê dezgira xwe ,ewa negehiştiyê ,dezgira xwe ewa boye
ser qaflê hozanên wi ,û şiyay wi di vê tozêve bi gevzinit û bibîte qasidê îlhama
şi’ra wi .Ev malkên li xarê girovê wê çendê ne û çend malkin ji wan hozana ewên
pê gotin .Seh’ ken h’inêra Nalbendi û hostayia wi di hozanê û h’oli serastiya
van hozana :

Wesa diyare Nalbendi viyaye bi revinit pişti hemi hewlên wi bê mifa bon bo Înana
wê bi dil xweşi ,her weki di van malkên xarê diyar dibit û li demi wi şiyanên
revandinê ji nebon :

Paşi mişext bona wi bo Çelê û ew derde seri yên bi serê wan hatin û hilbona
şiriska şoreşa azadiyê xwe li rengekê di ji yê hozanê di det û têda di bite
siyarekê pehlewan .her gohorineka li roj helata navin rûdaba ew jê bê bahir
neboye û hozan pê gotine ,lê mixabin piraniya hozanên wi yên siyasi û welat
parêzi hinda boyne ji ber ne xelk wêrane ji berken êû vegêrin û ew ji ji Hokmet
û çeta tirsaye hilgirit neko carek çete an Hokmet bigehnê û wi ceza biken .li
dûv gotina seyid Taha xelkê Gondê Çemseyda :rojekê di çit seredana Nalbendi li
gondê Xiûxaşa û da bo xwe hinde hozana ji dev binit . Di çîte nêzik Xişxaşa
beramberi Çemseyda ko beramberi serê matiniye ko wi demi şer bo û çete hatbone
serê Eredina li serê Metini.Wi ji nişkekê ve dit ko Nalbendi bi gûniya hozanên
xwe li dor xwe kom kirine u di navdaye û agirê berdayê û ew bi xwe qêriya wiye
yê hozana di bêt û ji layê dive xelk ji Gonda derkeftine û h’ingêna top û
teyarane li ser serê wan .we beri demeki kiça wi ewa daye Selamê korê seyid
Hoseyni yê Xişxaşi bi bombarana firokêt Ebdulselam A’rifi hat bo koştin . seyid
Taha bi acizi ve vedigere û wi di hêle di wi dest û dari da di zane ko demê
hindê nine ...

Hozanên bi Cemal Ebdulnasir gotin we dijatiya wi ya kiri ko wi dilê xwe biriye
Êraqê bi êk girtinê li gel Soriyê .herwesa medih’ û dijayetiya Ebdolkerim Qasimi
kiriye li domahiyê . bi rengekê vekiri û keşefirêti darisyaye ser Linin û markis
û rêbaza Komonistiyê .Ceh’ş bi rengekê gelek heji û xoşkok herimandine û nefret
lê kirine .

Gazindên mokom ji Bega û şêxa û Ax’a kirine ko li diji şoreşê xebitine û xwe
firotine Dewletê û berhingari wan boye, ji bili hindeka ko daxaza harikari û
jina lê kiriye p xwe wek tpûleyê ber derê wan zaniye . Ewê li gel berjewendiyên
wi baye ew biriye serê darê bi meth’a yên di zema wan kirine û bi hozanê kirêt
kirine .

Do hozanên wi hene bi Barzani gotine ,têda mêrani ûçaki û welat parêziya wi xoya
diket we baweriya wi pê hatiye ko tenê ew hiviya vi milletiye ,ew wê serê vi
milleti bilind ket û wê li ser destê wi wê kurd bi namos u azad bibin . Dibe
gelek hozan bo nivêsi bin lê hinda boyne ,êk ji wan hozane ew bo ewa bo hinarti
dema Barzani li devera Berwari Balla dibe ,û nalbend divêt wi bibînit da hozanên
wi çap biken ,lê ji ber destûdarê nexweşê wi demi û bi şer ve mijûliya Pêşmerga
bi şerve ev mirade pêk nehat ,lew paşi hozanek jêra nivêsiye ,lê kes nizanit çi
hozan bo û berzeboye . Di ser hindêra û van destodarên aloz Barzani para û
alikariyû bo di hinêrit . Li dûv gotina seyid Hoseynê Xişxaşi Barzani hinde para
bo di hinêrit û mela Ehmed bo xwe bistaneki li Xişxaşa dikirit û bo xwe diket
Tûtin .

Li do ciha behsê Parti dike .li ciheki dibêt min ço gazinde li Parti ninin ,li
yê di meth’et Parti Dîmoqrati Kurdistan diket û xebata wan û Pêşmerga .Hindek
xwe ji nav înan û meth’et Parti û Pêşmerga dûr kiriye taybet yê serokê netewi
Mela Mistefa Barzani ji bo xwe parastinê .



https://ku.wikipedia.org/wiki/Baruch_Spinoza

Baruch Spinoza (24'ê Çirya Paşîn 1632'ê Amsterdam – 21'ê Reşemeh 1677'ê Lahey)
feylesofekî holandî yê ko bi eslê xwe cihuyê sefardî bû.

Ev nav mezinên cihûyan li wî kiribû. Lê Amesterdamiyan jê ra digot Benedictus de
Spinoza an Bento d'Espiñoza. Bi René Descartes û Gottfried Leibniz ra ji
rasyonalîstên herî mezin ên sedsala 17'ê ye. Ew ji ber Kitêba xwe ya herî grîng
Ethica yê wekî yek ji mezintirîn sincbaweran dihêt niyasîn. Ew bi pîşeya xwe
berçaviksaz bû û nîskok (lênz) çêdikirin. Nivîsînên wî nîşa didin ko wî
şehrezayîyeka mezin di warê matêmatîkê da hebûye.

Bandora wî ya mezin li paş mirina wî, dema kitêba wî Opera Posthuma belavbûy,
eşkira bû. Ew wekî rêxweşkerekê ruhnhizriyê anko enlightmentê li sedsala 18'ê û
wekî rexnegirê nûdem yê Tewratê dihêt niyasîn.

Daybabên cihû yên Spînozayî ji tirsa hindê ko bizor nebin Fele (Xiristan) ji
Pirtogalê revîn û çûn Holendayê. Spinoza kurê bazirganekê dewlemend ê Portekîzî
bû. Di 6 saliya xwe da malbata xwe winda kir û li Amsterdamê li dibistaneka
Cihûyan hat qeydkirin.Ji ber ramanên wî yên dijî dînî, di navbera wî û
xwîndinkarên dî û berpirsiyarên dibistanê da arîşe derkevtin û li sala 1656'ê ji
dibistanê hat derkirin.

Li sala 1656'ê ji ber bawerî ya bi hindê ko Xudê mêkanîsma hebûnê ye û çi
kesayîyeka diyarkirî wekî ko dihêt fêmkirin nîne û Tewrat kitêbek e bi zimanekê
mecazî hatîye nivîsîn, ji civaka dînî ya cihûyan hat derêxistin.

Li berahiyê Spînozayî wekî Dekartî bawer dikir ko mirov ji du pêkhateyên cida
pêkhatîye: Can û Laş. Lê paşî qayîlbû ko ew herdu aliyên ji hev cida yên yek
tiştî ne. Wî bawerî bi hindê hebî ko Xudê û Hebûn (Kewn) du aliyên yek tiştî ne.
Wî ji wî tiştî ra digot substans, lê ramana vê peyvê li nik wî ne madde bû.
Ramana ko wî pê mebest bû bin û koka her tiştî bû.



https://ku.wikipedia.org/wiki/Bakter%C3%AE

Bakterî, (bi înglîzî bacterium, pirejimar bacteria), hûrjînewrên tek-şaneyî ne.
Bi giştî, ew çend maykrometirekan mezin in û bi gelek form û şêweyan hene:
girover, dirêjûdirêj, lûlwerpêç.

Zanistê lêkolînên li ser bakteriyan bakterîzanist e ko tayekê hûrjînewerzanistî
ye.

Bakterî li hemî jîngehan hene: di nav axê da, di binê deryayan da, li serê
çiyayan li her derê. Ew di cihên mîna paşmayên tîrêjçeleng (radioactive waste)
jî hene. Bi awayekê mînakî (typical) 40 milyon bakterî di her grameka axê da û
yek milyon di nav mîlîlîtireka avê da hene. Bi giştî nêzîkî 5 nonîlyon (5 ×
10³°) bakteriyan li cîhanê hene.

Bakterî di çerxa zadî da gelek giring in û gelek qonaxên giring di wê çerxê da,
wekî tesbîtkirina naytrojinê di atmosferê da li ser wan dimînit. Di laşê mirovan
da hijmaran bakteriyan 10 caran ji hijmara şaneyên laşî zêdetir e û piraniya wan
jî li ser pîstî û di nav koendama herisê da ne. Herçind e ko piraniya wan
bakteriyan bêziyan in an hema bibêje mifadar in jî, lê hindek ji wan derdzê
(pathogenic) in û dikarin mirovan nesax bikin. Bakteriya derdzê ya herî berbelav
bakteriya nesaxî ya êşa zirav anko sillê an tûberkolosîsê ye ko her sal zêdetir
ji 2 milyon kesan li seranserî cîhanê dikujit.



https://ku.wikipedia.org/wiki/B_(t%C3%AEp)

B (bixwîne: bê) tîpa duyem a alfabeya kurdî ye. B dengekî konsonant e ku navê wê
yê dengnasî ”girteka dulêvî ya bilerz e. Ev deng di alfabeya kurdî-latînî de – û
di piraniya zimanên bi alfabeya latînî dinivîsin de – bi awayê ”B” (gir) û ”b”
(hûr) tê nivîsîn. Di alfabeya dengnasî ya navneteweyî de jî ew wek [b] tê
nîşankirin. Di alfabeya kurdî-erebî de ew wek ب tê diyarkirin. Bi alfabeya
kurdî-krîlî ew wek Б (gir) û б (hûr) dihat nivîsîn.

Wek ku me got, di kurmancî de B niha li destpêka gelek peyvan peyda dibe: ”ba,
bar, baran, bend, ber, befr/berf, bilind, birin, biyolojî, bizin, (ji) bo,
borî/borrî, boş, bum, burc, buxar, bûk, bûn, bûstan…” Hin peyv ji van bi eslê
xwe biyanî ne. Bo nimûne, ”bum, buxar” ji erebî, ”borrî” ji tirkî û ”biyolojî”
bi rêya fransî ji yûnanî ye. Lê dîsa jî piraniya nimûneyên me peyvên xwemalî ne:
”ba, bar, baran, ber, berf/befr, birin, bizin…” Lê heke em li dîrok an
etîmolojiya van peyvan binêrin, em ê bibînin ku gelek ji wan bi eslê xwe ne bi B
bûn. Bo nimûne, ”baran” bi kurmancî, soranî û farisî bi B ye. Lê heke em li hin
ziman û zaravayên din yên îranî yên nû û bi taybetî jî yên kevn binêrin, em ê
bibînin ku ew peyv di wan zimanan de ne bi B lê bi V yan W dest pê dike: -
kurdiya başûrî2: waran - hewramî: waran - zazakî: varan - pehlewî: varan -
mazenderanî: variş - avestayî: vara- - belûçî: gwariş … Bi heman awayî peyva
berf/befr bi gelek zimanên îranî bi V yan W dest pê dike: kurdiya başûrî ”wefr”,
pehlewî ”wefr”, sogdî ”wefre”, mazenderanî ”vefr”, avestayî ”vefre”, zazakî
”vewre”, hewramî ”wewre / werwe”, sanskrîtî ”gebhre”…



https://ku.wikipedia.org/wiki/Avis%C3%AE

Ducanîtî, duhalîtî, nesaxî, hemîletî , bizarûbûn an avisî, dema mezinbûna
zarokan di zikê dayîka xwe de mezin dibe.

Gava ku keçekî ji diya xwe dibe, di hêkdanka wê da, bi hezaran hêkên negihiştî
hene. Ew hêkana tenê dema ku jin bi zarok be, digihîjin. Zarûkbûna jinê, bi
peryoda (ketina kincan, bêlimejî) pêşin dest pê dike. Li niveka navbera du
peryodan, hêk gihîştiye. Di vê demê de, mezinahiya hêkê, qasî gupika serê
derziyê ye. Gava ku hêk digihêje, ji hêkdankê tê avêtin. Di rêya hêkdankê de,
dibe ku hêk û ava mêraniyê bigihîjin hevûdu. Je vê re tê gotin bergirtin an jî
gonxwarin. Hêka gihîştî, ger di nava 8 saetan da bernegire, dimire.

Gava jin û mêr perîn dikin, bi piranî ji mêr avek tê. Ji vê avê re tovav an menî
(sperma) tê gotin. Ji wî ra pişt hatin jî tê gotin. Di wî avê de ne tenê menî
heye, tê de ava prostat û ava li kîsikê menî tenê çêkirin, jî heye. Ev avana ji
bo ser jînmayîna menî (sperma) pir girîng in. Di menî de pirtikên pir biçûk bi
navê tov (spermatosit) hene. Mirov nikare wana bi çava bibîne. Ew di ava meniyê
de ajnê dikin. Ev tov (bizir) di gehînêka mêraniyê de, di batiyê mêr de,
çêdibin. Çêkirina menî bi nêzîkî 12 salî destpêdike û hetanî mirinê domdike. Di
rijê de bi mîlyonan tov, ji batiyên mêr dizên. Tovên nûçêbûyî, ji kana xwe
dertên û dikevin rêya batiyan. Paşê ev tov, ava ku ji prostat û ji kîsika meniyê
tê, tev hev dibin. Û bi yekbûna jin û mêr, ev tovên ku tevî vê avê bûne,
diherikin berzikê (xîzna) jinê. Bi alîkariya vê avê, tov dikarin sê roj bijîn.

Ji ber ku tov dikarin bilivîn, ev li ser devê malzarûk digihîjin malzarîkê. Ji
wê derê hildikişin riya hêkdankê. Eger li wê derê hêkek gihîştî hebe, ev
digihîjin hevûdu û tov dikeve hundirê hêkê (tovxwarin). Ji vê re dikarin bibên
hêka bigon.

Piştî tovxwarina her hêkek, ne şert e ku jin bizarû an avis bimîne. Hêka bigon
ji rêya hêkdankê derbasî nava malzarokê dibe. Ev derbasbûna hêkê 5 roj dajo.

Piştî bizarûmayînê, ji vê hêka bigon re dibêjin embriyon an jî virînk. Ew
embriyon di malzarûkê de mezin dibe û bi destpêka meha sêyemîn navê wê dibe
fetus. Piştî 9 mehan (36 heftan) ev fetûs an goştpere tê dinê û ji wê re dibêjin
dergûş, an jî pitik.



https://ku.wikipedia.org/wiki/Anne_Frank

Anne Frank anku Annelies Marie Anne Frank (z. 12'ê hezîrana 1929 li Frankfurt am
Main - m. destpêka adara 1945 li kampa komkirinê ya li Bergen-Belsen) keçeke
cihû ya elman bû ku di sala 1934'an de digel dayik û bavê xwe koçî Holendayê
kir, da ku ji zext û zordariya nasyonalsosyalîstan bifilitin, lê berî dawiya şer
bû qurbana holokostê. Berî ku hat girtin, wê xwe digel malbata xwe di xaniyeke
biçûk de vedişart û li wir rojnivîskek dinivîsand.

Rojnivîska Anne Frank piştî dawiya şer ji aliyê bavê wê Otto Frank ve wek pirtûk
hat weşandin. Ev eser yek ji çavkaniyên dîrokî ye ji dema holokostê û nivîskara
wê wek sembola hemû qurbanên siyaseta qirkirina dema nasyonalsosyalîst tê
qebûlkirin.

Anne Frank di sala 1929'an de wek keça malbateke dewlemend a cihû li Frankfurtê
hate dinê.

Çend meh piştî ku Hîtler di sala 1933'an de hemû Elmanya xist bin bandora xwe,
malbata Frank ji ber metirsiya naziyan ji Frankfurt am Mainê koçî paytexta
Holendayê Amsterdamê kirin. Anne di wê demê de hîn çar salî bû. Malbat zû hînî
jiyana li Holendayê bû û Anne zarokatiyeke bê tirs derbas kir. Lê piştre Şerê
Cîhanî ya duyem destpê kir û leşkerên Hîtler di sala 1940'an de Holenda jî îşgal
kirin.

Rewşa malbata Frank a li Amsterdamê ji nişka ve xera bû. Gelek qanûnên cihû  her
ku çûn zêdetir maf ji destê wan standin. Wek mînak: cihû êdî nikaribûn tramvayê
bikarbînin, bisiklêtên wan ji destê wan hatibûn standin û nekarîbûn erebe jî
biajon. Herwiha, çûyîna wan bo sînema an şanoyê an jî tevlîbûna wan a li
çalakiyên werzîşê jî qedexe bû.

Gava di sala 1942'an de biryar hat dayîn ku xwîşka mezin a Anneyê Margot wê
bibin kampa karkirinê, malbat mecbûr ma xwe veşêre. Ji ber ku ew kampên
karkirinê di rastiyê de kampên kuştinê bûn: tê de qurbanên naziyan dihatin
girtin, êşkence kirin û kuştin. Malbata Frank digel malbateke din xwe di
malikeke taybet de xwe veşart. Xwediyê malikê şîrketa Opekta bû, ku dîrektorê wê
bavê Anneyê bû. Ji ber tengasiyên qewimandî wî şîrketa dewrî hevalên xwe kir û
êdî hevalên wî yên şîrketê alîkariya malbatê kirin. Deriyê xaniyê ku şîrketê bi
xaniyê re girêdida li piş dolabeke pirtûkan veşartî bû.

Ji ber ku rewşa jiyan û tendirûstiyê ya di kampa komkirinê de gelek xera bû,
nexweşî zû belaw dibûn. Dîsa jî Anneyê ti car hêviya xwe nebirî ku rojek wê tişt
wergerin rindiyê.

Mehek bişunde Anne û xwişka xwe ya mezin Margot şandin kampa Bergen-Belsenê ya
nêzî Celle, û wê li wir karên fîzîkî yên gelek giran dikir. Dayika wê ji ber
bêhaliya xwe nekarî kar bikira, lewra ex li Auschwitzê ma: ew piştî demekê
nexweş ket û di sala 1945'an de jiyana xwe ji dest da.

Di zivistana dawi ya şerê de rewşa li kampên komkirinê berve xeteriyê ve çû.
Mirov gelek di bin bandora birçîbûn, tîbûn, sermahî û bêhaliyê man. Nexweşî û
bêş zû belaw bûn. Di adara 1945'an de, çend hefte berî ku girtiyên kampên
komkirinê hatin rizgarkirin, Anne û Margot bi enfeksyoneke giran a tîfusê nexweş
ketin. Rojek piştî wefatkirina Margot, Anne jî - hê 15 salî - jiyana xwe ji dest
da.

Bavê Anneyê wek endamê tenê yê malbatê ji qirkirina cihû xilas bû. Piştî ku şer
bi dawî bû, wî nivîsên Anneyê wek pirtûk da çapkirin. Pirtûka bi navê
"Rojnivîska Anne Frank" heta îro bo 67 zimanan hat wergerandin û dike nav
pirtûkên herî zêde xwendî. Ev pirtûk sûcên Nazîyan bi bîr tîne û wergeriya
sembola êşa hemû qurbanên wan.



https://ku.wikipedia.org/wiki/Am%C3%AAd%C3%AE

Amêdî (ji tîpên erebî guhêzkirî: Amedi) li devera Behdînan qeza û bajarekî biçûk
e. Di serdema Mîrîtiya Behdînan de paytextî kiriye.

Amêdî bajêrkekê Kurdistana Başûr e û dikevîte di nav sinorê Behdînan da.
Daniştiyên vî bajêrkî nêzîkî 6.000 kesan e. Di serdemê mîrnişîna Behdînan da
Amêdî paytextê vê mîrnişînê bû. Li vê deverê peymangeheka teknîkî bi navê
Peymangeha Teknîkî ya Amêdiyê heye.

Bajêrkê Amêdiyê dikevîte bakurê rojihelatê senterê Parêzgeha Dihokê bi dûriya 70
km. Bajêr yê ava kiriye li ser keliheka siroşt ku rûberê wê digehît 17,5 km² û
bilindahiya wê ji dewrû bera 1000 pê ne vî bajêrk dîrokeka kevnar û pir rûdan
heye ku dizivirît bo Împeratoriya Aşur, zanayên şînwaran dibêjin Amêdiyê bajêrê
Amat e yê ku di belgenamên aşuriya da li serdemê Şems Addê pêncê (823-810) ber
bunê û nivîsînên Adedinîrar siyê (804-782) berî bunê û behsê Amat di nivîsînên
çerxê Babiliyê nû da hatiye û paş rewşa wê hatiye guhirîn û keftiye jêr
desthelata dewleta Îslamî Yaqût el-Hemewî derbare Amêdiyê dibêjît ewê avakirî
dibêjnê Imadedînê Zengî sala 537'ê koçî (1142'ê zayînî) mişextî, belê Hemdalle
Alimstufa el-Qezwînî[çavkanî pêwîst e] bo wê çendê diçît ku ewê Amat nûkirî
dibêjnê Madaldule al-Dilîmî[çavkanî pêwîst e] ewê li sala 0338'ê[çavkanî pêwîst
e] mişextî mirî û wî Amêdiyê binavê xwe nav kiriye.

Dîroknas Ibn el-Esîr[çavkanî pêwîst e] çendîn caran navê Amêdiyê înaye ev bajêre
toşî ne aramiyê bûye heta ku mîrên mîrgeha Sêvdîna kurdî kiriye paytextê
desthelatê xwe li nêzîk sala 740'ê koçî (1339'ê zayînî) mişextî û libin
desthelata wan ev cihe pêşkefit û berdewam ma paytextê mîrgeha Behdîna heta sala
1842'an a zayinê demê ji layê Mihmed Ance Beyireqdar[çavkanî pêwîst e] ve hatiye
dagîrkirin paşî sultanê osmanî Mihmudê dûyê sîstemê nawendî yê raste û xwe li
wîlayetên Osmanî li ser sepand û bi êk car dest bi ser mîrgehên kurdî da girt û
bi wîlayeta Colemêrgê paşî wîlayeta Mûsilê ve hate girîdan.

Li ser demê Brîtaniya sala 1918'ê zayinî desthelatdarekê brîtanî liser hate
sepandin û digel pêkhatina dewleta Îraqê Amêdiyê bu qezayek ser bi lîwa Mûsil ve
û êkemîn qayimqam li sala 1924'ê zayinî lê hate damezirandin. Amêdiyê bi
ciwaniya xwe û çem û bîstanên û cihê xwe yên guzarî navdare nexasim Sîlavê û
Sincê ku berdewam kesikatî û ava kaniya lê heye û siruştekê ciwan û sermesit
heye, û geliyê Sîlavê bi çendîn corên fêqî navdar e weku: hijîr, gwîz, hulîk û
sêv. Herçende biyavê erdê çandinê yê kêm e lê cihekê qelew û xudan berhem e,
pêtiriya dar û barên Amêdiyê bi ava kaniya dihête avdan, ev bajêre bi sazkariyên
millî navdare weku guskên axê û çendîn karên dî yên destî di hên çêkirin nexasme
li gundê Dirignê hindek taybetmendî bi sazkariyên axê hene; dibêjin ev cihe
qutabxaneka ser bixwe û avabu jibilî van karan jî xelkê vê deverê yan ku Amêdiyê
karê çandin û xwedîkirina teriş û kewalî û karên bazirganiyê diken.

Dikevîte ser rêka serekî ewa ji senterê parêzgehê diçîte qeza Amêdiyê û 41 km ji
bajêrê Dihukê dûr e û 1046 metran ya bilind e ji astê deryayê û bilindtirîn pila
germatiyê li havînê digehe 24 pila û dihate hijmartin ji xweştirîn û
beriniyastirîn havîngehên herêma Kurdistanê ji ber keş û hiwayê wê yê tena û hîn
û ava wê ya mişe ye, ramana peyiva wê ji sîngê çiya hatiye ji ber ku di kevîte
sîngê Çiyayê Garey dîsan buçoneka dî heye dibêjît: Ser û Sinik yan ku serê Sinkî
ku cihê çêbuna kêza Sinkî û li van salên dîmahiyê aşikira bo ku kêza Sink qesta
serê Garey diket ji bo zêdebun û veşartina hêka xwe li payîz û zivistanan.

Daristaneka sirûşt ya berfireh li sinurê nahiyê heye mifa ji dar û barê wê
dihîte wergirtin ji bo xwedî kirina teriş û kewal lê li van salên dîmahiyê ji
ber durpêçên aborî û nebuna sutemeniyê ziyanên mezin geheştîne dar û barê wê,
xelkê nahiyê bara pêtir jiyara wan li ser çandina derametê zivistanê ye weku
genim, ceh, nuk, nîsk û bo çandinê jî mifa ji deşta sipney di hête werigirtin
zêdebarî çandina derametê havînê weku birinc, bacanik û kesikatî û pîvaz û tutin
ku devera Berêgarey ya beriniyase bi çandina tutinê herwesa gelek bîstanên fêqî
weku sêv û xux û hurmîk û hulîk û mêwên tirî lê hene zêdebar gwîz û bahîv û
hijîr û [[spîndar] û mazî û guhîşik, ji giringtrîn û beriniyastirîn çiyayên wê
çiyayê Gare ye ewê dikevîte naverasta erdê nahiyê, dîsan çiyayê Metîna ewê
dibîte sinurê nahiyê digel nahiya Kanî Masê û ji giringtirîn rûbarên wê rûbarê
Sipney yê rojava ewê ji gundê Eredina dizêt û diçîte Berbankê û Dawdiyê û Hemza
û Dukerê heta digehîte Xabîrî.

Li nahiya Sersinkê gelek cihên şînwara hene û rêveberiya şînwara li Dihukê 14
cih tomarkirîne diser hindîra ku çi lêgeriyanên hur bu nehatîne kirin ji wan
Kelha Aşewa ewa gelek navê wê dinav pertûkên keldaniyan da hatî zêdebarî
şînwarên Amêdîka Xirab.

Ji beriniyastirîn havîngehên wê zêdebarî senterê nahiyê, Siyaretîka, Aşewa,
Geregu, zêdebarî çendîn gund û cihên dî li devera Berê Garey ku ji ciwantirîn
deveraye bo burandina demên xweş li havînê.

Dîsan ji bo xwe hulîsandina ser befirê cihên xweş hene eger destê avakirinê û
gehandina rêka bigehîtê, herçende serê Garey û Aşewa hatibune avakirin ji layê
rejîma beis ya gur bigur ve lê careka dî boyinene havîngeh û xelkê geşt û guzar
demên xweş lê di burînin.

Rûberê nahiyê 918 km² û hejmara gundên wê 35 gund in hemû li hewa enfalên reş
hatibune wêrankirin bitinê senterê nahiyê û komelgeha Qedşê ya bixurtî çêkirî
mabune ava, lê paş Serhildana pîroz û damezirandina Hikûmeta Herêmê pêtiriya
gundên wê hatine avakirin.

Li demê damezirandinê senterê nahiyê li gundê (Bêbu) bu lê hate veguhastin bu
Kumelgeha Dêrelukê ewa bixurtî xelkê deverê lê hatiye xirivekirin piştî hewiyên
kavil kirin û wîçirankirina deverê, nahiya Dêreluk dikevîte Bikurê Rojihelatê
parêzgehê, cihê wê yê kure û pêtiriya gundên wê rêka Tirumbêlê nîne ji bilî rêka
Amêdiyê–Dêreluk–Şêladzê–Balnda-Çem cî, piştî Serhldana pîroz û damezirandina
Hikumeta Herêma Kurdistanê pêtiriya gundên wê rêka Tirumbêlê bu hatiye vekirin,
jiyan û jiyara xelkê vê deverê li ser çindina herdu rengên derametê havînê û
zivistanê ye weku Genim û Ceh û Gars û Birinc û Kesikatî bu avdana van derameta
mifa ji ava Kaniya û Rubarên biçuk dihête wergirtin dîsa li devera nahiya
Dêreluk gelek Giwîz û Bahîv û Mazî û Kezan û Kengiruk hene, ji rubarên deverê:

Heta nuke ji ruyê şînwarave çi lêgeriyan nehatîne kirin ji ber hindê heta nuke
çi cihên şînwara ku dizurin weku Keliha Nêrwe–Kelha Bêbşrê-Dêra Zal-Pira Keliya
ewa dikevîte ser Rubarê Zêyê Mezin nêzîk gundê Reşava ku devera Amêdiyê bi
nahiya Dêreluk ve girêddet zêdebarî pira Bilbil ewa devera Berwar bala bi devera
Nêrwe û Rêkan ve girêddet û êk ji şînwarên Îmareta Behdîna ye zêdebarî çendîn
Kelih û cihên dî yên kevnar li gundên Zêwa Şkan û Sigêrê.



https://ku.wikipedia.org/wiki/Alparslan_T%C3%BCrke%C5%9F

Alparslan Türkeş (z. 25'ê sermawezê 1917 li Nîkosiya – m. 4'ê avrêlê 1997 li
Enqere) damezrêner û serokê tevgera neteweperest a tirk MHP'ê, yek ji endamê
hêzên biçek ên tarî ÖHD, leşker û siyasetmedarê Tirkiyê bû. Ew gellek minafiq û
Dijminê kurda bu.

Di sala 1948'î de akademiya leşkerî kuta dike û bi tevî xebata xwe ya di
sîxuriyê de dest bi polîtîkayê dike. Sala 1955'î ji aliyê artêşa Tirk ve bo
perwerdeya bilind a şerê derûnînasiyê di nava baskên NATO de tê şandin. Di
cûntaya leşkerî ya 27'ê gulanê 1960'î de wekî birêvebirek cihdigire. Di demeke
kurt de hin nakokî di navbera wî û birêvebirên din de derdikeve û ew bi cezayê
dûrxistinê dişînin Hindistanê.

Di nava partiya bi navê Cumhuriyetçi Köylü Millet Partisi (Partiya neteweya
gundî ya komarger) de dest bi xebatê dike û di sala 1969'î de li bajarê Edeneyê
navê partiyê werdigerînin Milliyetçi Hareket Partisi (Partiya tevgera
neteweperwer). Di nava salên 31'ê adarê 1975 - 21'ê pûşperê 1977 û 11'ê pûşperê
1977 - 5'ê rêbendanê 1978 de wekî cihgirê serokwezîr peywirdariyê digire. Di
heman demî de Türkeş bo cara yekemîn bi alîkariya îdeologê Tirk Hüseyin Nihal
Atsız hin elementên nîjadperestiya Tirk diafirînin. Gurê boz wekî sembola Tirkan
tê pejirandin û efsaneya Împaratoriya Roma ya Romulus-Remus jî wekî efsaneya
neteweyî ya Tirkan tê hilbijartin. Türkeş hemî van nêrînên xwe di pirtûka xwe ya
navdar Dokuz Işık de diweşîne.

Türkeş bi sedema organîzekirina kuştina 5000 mirovên Kurd, çepgîr, sosyalîst û
rewşenbîran ji aliyê artêşê ve tê darizandin. Türkeş di dadgehê de dibêje "Em
girtî lê ramanên me desthilatdar in". Bi qasî 4,5 cezayeke sistkirî dikişîne û
dîsa dest bi polîtîkayê dike.

Ew bi mirina masûlkeyên dil jiyana xwe jidestdide. Meytê wî bi seremoniya dûgelê
tê veşartin.

Di mîtolojiya romayiyan de Romulus û Paulus du romayî ne ku bingeha şarezayiya
romayî avêtine, damezirandine. Ev herdu dema pitik bûne ji aliyê dêlegurekê ve
tên mijandin û xwedîkirin. Mezin dibin, romayî jî ji nesla wan tên. Türkeş van
efsaneyan jî dike para tirkan û bikartîne. Giregirê nîjadperestiya tirk Nihal
Atsız li dijî Türkeş derdikeve.



https://ku.wikipedia.org/wiki/Al%C3%AE_Baran

Ali Baran di sala 1956 an de li gundê Bargenîyê, Axûçan, Xozat - Dêrsim ji dayik
bû. Navê wî yê rastî Ali Baran e, lê ew di nava guhdarên xwe de weke Baran tê
naskirin. Ew digel malbata xwe bi zaravayên Dimilkî û Kurmancî mezin dibe. bi vî
havî Baran fêrî her dû devokan dibe û lewra bi herdû devokan stranan dibêje.

Baran di dema 7 salîya xwe, bi çûyîna dibistanê hînî zimanê Tirkî dibe.
Dibistana navîn li bajarê Xarpêtê xelas dike, piştrev diçe dibistana amadehiyê,
lê ji sedemên siyasî di sala 1973 an de ji dibistanê tê avêtin. bi vê yekê Baran
ji bo berdewamkirina dibistana amadehiyê diçe Xozatê, li wir di sala 1978an de
dibistana amadehiyê diqedîne.

Bavê Baran, hunermendê nasyar ê bi navê Mahmud Baran e û bi kasetên xwe yên
muzîkê tê nasîn. Tê gotin ku dayika Baran jî xwediyê dengeke zelâl e, ji ber vê
sedemê zarokatîya Alî Baran di nav hunera Kurd de derbas dibe. Ew digel sitranên
Arif Cizrewî, H. Cizrewî, Kawîs Axa, Meryem Xan û wd. mezin dibe. Lewra, wî
stranên ev dengbêjan ji nû ve aranje dike û bi şeklekî nûjen dilorîne.

Baran bi 6 salîya xwe li dahole û bi 12 salîya xwe jî li tenbûrê dixe. Dengê wî
ew qas tê ecibandin ku ew li dibistana gund û ya dibistana amadehiyê di
pîrozbahîyên fermî de bi Tirkî distre. Baran cara yekemîn di sala 1976an de li
Xozatê derdikeve dikê û bi Kurmancî distrînê. Piştrev li gelek deran derdikeve
pêş gel û sitranên şoreşiyê dibêje. Bi sitranên xwe tesîreke mezin li ser gel
diafirîne. ji ber vê yêkê polês gelek caran êrîşî wî dike. li sala 1977an de li
Amed li Sînema Dîlanê sazdêranî mezin dide û li vir tê girtin. Nêzîkî 2 mehan di
girtîgehê de dimîne. Piştî Zîndama Amedê koçî Almanya dike û li wir diçe
zanîngehê. ji bo demekê beşa Kîmya, piştre jî demekê beşa muzîke dixwîne. lê dev
ji xwendinê berdide û bi temamî xwe dide muzîkê.test

Di sala 1981an de Cuntên leşkerê dîsa hikûm li Baran dixwîn, heya ku Baran di
sala 1982an de ji nava biyaniyê Tirk tê avêtîn. Ew li Elmanya dibe penaber û di
sala 1993an de biyaniya Alman digre.1999 cara evili diçe welaten xwe Dersime u
2002 diçe festivala Dersime

Yekemîn kaseta Baranê di sala 1981an de bi navê "Lo warê" li Elmanya derdikeve.
Piştre di sala 1984an de kaseta xwe ya bi navê ”Deriyê Hepisxane”, di sala
1987an de “Ey Dersimê”, di sala 1989ande “Helepce û Zindan” û di sala 1991an de
jî “Çene Çene” derdikeve piyasê. Piştî ku Baran di sala 1993an de dibe
hemwelatiyê Elmanya, ew cara ewil vedigere welatê xwe û li wir kaseta “Deste ma”
dikişîne.



https://ku.wikipedia.org/wiki/Airbag

Airbag, bi kurdî balîfê hewayê jî tê gotin, lê zêdetirîn gotina airbag tê
çêtirdîtin. Wesayîtên bi airbagê re jî SRS ew sazûmane ji bo trembêl û wesayîtan
hatiye çêkirin. Sedema çêkirina wê sazûmanê jî ev e ku qezayekî bêyî wendahî û
bêyî birîndar. Ew sazûmane bi alikariya hewaya bipalepesto pêk tê. Sazûmanekî tê
çêkirin û sêwirandin têde daringên kîmyewî û gelek daringên din ên bifişar cih
digire. Ebata wê cîhazê bigiştî 20x20 tê dîtin, lı gor modelên wesayît û
trembêlan ew ebat diguhere.

Yekemîn balîfê hewayê di 1950yî de derxistine holê. Lê kesek wê pergalê re germ
nedinêrî. 1980yî de Mercedes-Benz li ser modela W126-S-Classê re wê sazûmanê
ceriband û wan wesayîten re jî Supplemental Restraint Systems (bi kurtasî SRS)
tê gotin ango bi kurdî Pergala parastina alîkar. Piştî Mercedes, Porsche ji bo
modela Porsche 944an wê sazûmanê bi kar anî. Niha ew sazûman ji bo wesayîtan
standart bûye.



https://ku.wikipedia.org/wiki/%C5%9Eino

Şino (bi farisî: اشنویه‎, lat. Oshnavieh), yek ji bajarên eyaleta Azerbaycana
Rojava li Îranê ye.

Dewleta Îranê tu gelaleyeka awedan kirin li Şino nemeşandiye u lewma ew bajêr
yek ji bajêrên hejartirînê Îranê ye.

Bajarê Şino temamî kurdin û li 'eşîra Zerzane. Çoqek wê 'eşîrê jî li Şemzîna
(Şemsdîna) dijîn. Hakimêt wi bajari li çendsed sala tewaw li 'eşîra Zerza bûne.

Li sala 1784-ê Hekîmê Şino Efrasîyab Siltanê Zerza bû yê. Li wi dewri, Malbata
şayêt Zend paşi Kerîm Xanê Zend weku berê bi qawet neman û 12 sala da 6 şa yek û
du li textê şahetiyê êxistin. Dewrê Cefer Qolîxan, Seîd Murad Xan û Lotfelî Xanê
Zend, ku li paytextê xwe Şirazê bûn, Axa Mihemed Xanê Qacar li Esterabadê, Nadir
Mirzayê Efşar li Xurasanê û Mihemed Qolîxanê Efşar li Azerbaycanê, her yêk li
aliyê xweda, hêzek berhev kirin û dawa li ser bixwe bûn û şahetiyê kirin. Li wi
dewri Efrasîyab Siltanê Zerza serokê mifetişêt Mihemed Qolîxanê Efşar bû ku
kodnavê Enîs-ol-hozere hebû.

Li sala 1801-ê Qasim Sultan serokê Zerza hekîmê Şino bû ye. Li wê salê hekîmê
Urmiyê, Hisên Qolîxan 'ecemê Efşar, ji bo şerê li gel ’eşîra Bilbasa harîkarî li
’eşîrêt Şikeftî (Şikak berê bi wi navi navdar bûn), Zerza û Şemzîna (Begzadêt
Tergewer û Mergewer berê bi wi navi navdar bûn) dixwazît . Ew her sê ’eşîre li
gel Hisên Qolîxani ji bo şer li gel Bilbasa diçine Lacan û çîyayê Qendîlê. Paş
şikest dana Bilbasa, Qasim Sultanê Zerza wan mêyani Şino yê diket û paşî heta
gewriya Şino û Deştebêlê li gel mêwanêt xwe dihêt. Li gewriyê digehine cimatek
mezin û Hisên Qolîxan li Qasim Soltani dipirsît, ku: ewe çi cimate ? Qasim
Siltan jî dibêjîtê: ewe cimata kuştîyêt Efşara ye, ku li şerê gel Zarza yêt
hatiye kuştin . Ew bersîva Qasim Siltani li Hisên Qolîxani nexwêş hat û ferman
da ku Qasim Siltani li darê girêden û paş qewît lê kirina wi sê hezar firqe jî
bo ciza lê sitandin!

Li sala 1839-ê zayînî hekîmê Şino Semed Xanê Zerza bû yê û paşi wi kurê wi
'Ebduletîf Xan bû Hekîmê Şino.

Li dewrê şoreşa Şêx Ubeydulayê Nehrî, 'Ebdula Xan û birayê wi Birahîm Xanê zerza
hekîmê Şino bûn.



https://ku.wikipedia.org/wiki/%C3%8Esma%C3%AEl%C3%AEt%C3%AE

Îsmaîlîtî an jî şiîtiya Heft Îmaman terîqeteke batinî ya misilmanên şia ye. Wê
terîqetê navê xwe ji Îsmaîl ibn Cefer –law û gorî pêyçûnên wê paşwerê heftemîn
îmamê Dozdeh Îmaman Cefer es-Sadiq bû− girtî ye. Îroj nêzî 18 milyon pêyçûnên vê
terîqetê, li Afxanistan, Hindistan, Pakistan, Sûrî, Yemen û Tacîkistan dijîn.

Îsmaîlîtî di dema ebasiyan de derket. Kênge lawê Hz. Elî yî paşîn Hisên ibn Elî
û destekên xwe bi piranî li Kerbelayê hat şehîdkirin re şiayan pejirand ku bila
Zeyn el-Abidîn, neviyê Hz. Elî tenê li pê mayî, û zayendê wî îmamê şiayan bin.
Ew çaremîn îmamê Dozdeh Îmaman bû. Ji pê di 765an de şeşemîn îmamê şiayan Îmam
Cefer wefat kir re şia nav hev de par bûn. Yek ji wan paran jî îsmaîlî bûn. Wan
Îsmaîl ibn Cefer, lawê şeşemîn îmam bû, wek mîratê şeşemîn îmam, ango îmamê
heftem pejirandin. Lê şia par ve bû îsmaîlî yek ji milên wan paran bû.

Îsmaîlî li hin dewletan mezheba fermî bû. Yek ji wan fatimiyan ji bo zayenda
îmam Îsmaîl danbera jina Mihemedê pêxember Fatima dikirin xwe wiha nav dikirin û
îsmaîlîtî terîqeta xwe ya fermî bû.

Dewleta îsmaîlî ya pêşîn ya qermetî bû. Ew di 874an de li Îranê hat afirandin
dor 150 salan serwerî ajot. Qermetiyan di sala 929an de Meke dagir kir û Kevirê
Reş (Hecer el-Eswed) birine el-Haseyê. Îsmaîli kênge bê dewlet bûn jî çalakên
veşartî dewam dikirin. Wan wek Îxwan es-Sefa bajarên mezin ên wek Bexdayê
veşartî çalak dewam dikirin. Di wan deman de bandora îsmaîliyan li ser xelîfeyên
sunî jî pir bû.

Di sedsala 10'an de îsmaîliyan li Efrîqaya Bakur dewleta Fatimî saz kir û
kargerî wan xwe wek xelîfe da zanîn û ji pê re jî di 969an de Qehîre dagir
kirin. Lê di dema fatimiyan de jî terîqeta îsmaîlî di 1094an de wek ya nizarî û
ya muste'lî par bûn. Lê pê mirina xelîfe Hakim di 1021an re terîqeta durzî
derket. Bawer dikin ku, xelîfe nemirî ye. Lê îroj jî durzî êdî terîqeteke rêşaş
tê dîtin.

Selahedinê Eyûbî û selcûqan li hembera wan êrîşên mezin kirin û ji nav milet
derxisitin û kişîna kele û çiyayan. Yek ji wan keleyan kela Elemût bû.

Terîqeta Îsmaîlî ji heft sinifan pêk tê. Bawer dikin ku, kes di jiyîna xwe de
nikare bi sinifa heftem bigêhe û Şêx el-Cebel tenê digêhîşte sinifa heftem. Dîsa
bawer dikin ku, Şêxê sia Xwedayê li erdê ye. Ji bo vê ew çi bike çi neke rast e
û wî tu caran çewt nake. Bawer dikin ku, giyanên gêhiştinî sinifa şeşem ji
mirinê şûn da digêhe Şêx û Xwedayê xwe. Yên li sinifa jêr jî ji bedenê de dere
bedenên din û li dinê îşkence bûne. Dîsa bawer dikin ku, erd, yanê dinya dojeh
e. Ji bo vê jî wan neditirsiyan ku xwe ji bo şêxê xwe feda bikin. Ger ku yek xwe
ji bo şêx xwe feda bike ewê here bihuştê. Fedayiyên Hesenê Sebah jî bi vê bawerê
xwe feda dikirin û mêrkujî dikirin. Lê ji bo milet bawer dikin ku, ji bo bi
hêsanî xwe feda bikin wan xaşxaşkê dikişînin, wek xaşxaşî dihat zanîn.

Heft sinifên Îsmaîliyan jêr de heta jor wiha bûn: mumin (bawerker), mukelef
(stûbar), da'î (bangdar), da'î el-du'at (Dengdarê Mezin), derê terîqetê, derê
heqîqatê, Şêx el-Cebel an Belaxa Azam (?). Hesenê Sebah jî wek Şêx el-Cebel
dihat zanîn.

Îmamên Îsmaîlî yên ji pê re gorî Nizarî û Mustelî (yan Muste'lî) ciyawazî dewam
dikin.



https://ku.wikipedia.org/wiki/%C3%8Enternasyonal

Înternasyonal an Întêrnasyonal an kilama Înternasyonal an jî, bi taybetî li
Sovyeta berê, sirûda Înternasyonal (orijînal bi fransî: L'Internationale) kilama
hevpiştî ya çîna karkerên dinyayê ye. Di navbera salên 1922 û 1944'an de sirûda
Sovyeta berê bû.

Ev kilam di sala 1871'ê de li Fransayè ji aliyê Eugène Pottier ve hat
nivîsandin. Pierre Degeyter muzîka kilamê jî di sala 1888'an de beste çêkir.

Bi zimanê kurdî du versyonên kilamê hene. Ya dawî di sala 1935'an de bi destê
Emînê Evdal hat wergerandin.

Rabin, emrê kê nifirî ye Qûlê birçî hemû dinyayê! Dikele dilê me yî tijî, Em
hazir in li şera heta mirinê.

Dinyê zor eme xirab kin Heta rikinê binî; paşê Emê dinya xwe teze çêkin, Kê
netiştek bû, ew bibe hemû.

Wekî em vê zulmê welgerînin, Bidestê qewatî, Emê bistînin paşda malê xwe, Lêxin
çakûça heta hesinî germ e!

Her emin xebatçiya dinyayê Eskerê zexm cafa ye Xweliyê zeft kin extyarya me ye,
Miftexwera qe tucara!

Wekî bibe ringîn Seyê têr qesas hunda bibin, Dîsa erd ezman yê me ne, Wê bimîne
ji me ra...

Rabin emrê kê bi nifirî ye, Kî qûle, bindest û tezî ye, Diha dilê me dişewte,
Diha diçin em ber bi şerr,

Evê dinya kevn emê bikolin (hilşînin), Heta binî û paşê, Emê dinya xwe teze
sekin, Ciyê lê tune ne qûl, ne eêciz.

Eve merheba paşin (Eva ya şarê me yî paşin), Û şerrê mezin (Şerê kutabûnê),
Întêrnasîonal Wê dinê xilaz ke.

Tu kes nade me fireqtî ye, Ne egîtê dîn, ne padişa, Gerek em firêqetiya xwe, Em
bi xwe dest bînin.

Bo em nîrê stuiyê xwe zû hûr kin (Ku em nîrê stûyê xwe zû hûr kin), Û em xweliya
xwe vegerrînin, Çakûça lê xin, qeweta xwe bidin, Hela hesinî germ e (Heta hesinî
germ e).

Eve merheba paşin (Eva ya şarê me yî paşin), Û şerrê mezin (Şerê kutabûnê),
Întêrnasîonal Wê dinê xilaz ke.

Her em pale û bindest, Emrekî me nedestdayî heye, Bêjin, xwelî ya me ye, me
Dewletî, mufetexur wunda bin.

Û kengê bobelîska mezin rabe, Kuçkê têr wunda bibin Dîsa erd û ezman, Jê menin,
wê me ra bimînin.

Eve merheba paşin (Eva ya şarê me yî paşin), Û şerrê mezin (Şerê kutabûnê),
Întêrnasîonal Wê dinê xilaz ke.

Debout, les damnés de la terre Debout, les forçats de la faim La raison tonne en
son cratère C'est l'éruption de la fin Du passé faisons table rase Foules,
esclaves, debout, debout Le monde va changer de base Nous ne sommes rien, soyons
tout   C'est la lutte finale   Groupons-nous, et demain   L'Internationale
  Sera le genre humain

Il n'est pas de sauveurs suprêmes Ni Dieu, ni César, ni tribun Producteurs,
sauvons-nous nous-mêmes Décrétons le salut commun Pour que le voleur rende gorge
Pour tirer l'esprit du cachot Soufflons nous-mêmes notre forge Battons le fer
quand il est chaud   C'est la lutte finale   Groupons-nous, et demain
  L'Internationale   Sera le genre humain

L'état comprime et la loi triche L'impôt saigne le malheureux Nul devoir ne
s'impose au riche Le droit du pauvre est un mot creux C'est assez, languir en
tutelle L'égalité veut d'autres lois Pas de droits sans devoirs dit-elle Egaux,
pas de devoirs sans droits   C'est la lutte finale   Groupons-nous, et demain
  L'Internationale   Sera le genre humain

Hideux dans leur apothéose Les rois de la mine et du rail Ont-ils jamais fait
autre chose Que dévaliser le travail Dans les coffres-forts de la bande Ce qu'il
a créé s'est fondu En décrétant qu'on le lui rende Le peuple ne veut que son dû.
  C'est la lutte finale   Groupons-nous, et demain   L'Internationale   Sera le
genre humain

Les rois nous saoulaient de fumées Paix entre nous, guerre aux tyrans Appliquons
la grève aux armées Crosse en l'air, et rompons les rangs S'ils s'obstinent, ces
cannibales A faire de nous des héros Ils sauront bientôt que nos balles Sont
pour nos propres généraux   C'est la lutte finale   Groupons-nous, et demain
  L'Internationale   Sera le genre humain

Ouvriers, paysans, nous sommes Le grand parti des travailleurs La terre
n'appartient qu'aux hommes L'oisif ira loger ailleurs Combien, de nos chairs se
repaissent Mais si les corbeaux, les vautours Un de ces matins disparaissent Le
soleil brillera toujours.   C'est la lutte finale   Groupons-nous, et demain
  L'Internationale   Sera le genre humain



https://ku.wikipedia.org/wiki/Zozan_(erdn%C3%AEgar%C3%AE)

Di herêmên çiya de, ew devera ku zêde kevir û newal û gelî lê nînin û erda wî
hertim bi gil û giyayên pirtexlît lê hêşîn in. Zozan bi xwezayeke rengareng ve
hatiye xemilandin, herweha tê de gelek kanîsark û li hin deveran jî gol an golik
hene. Ji xwezaya zozanan hertim bihna xweş tê û pişika nexweş hêsan dike. Li
zozanan zêde dar û devî tunin, lê ger hindik be jî yeko yeko darên pir qirase û
kevnar hene. Li bakûrê Kurdistanê herêmên ku wek zozan hatine binavkirin, pir
in. Hin ji van zozanan gelek menşûr in û navûdeng dane. Wek Zozanê Şerefdînê,
Zozanê Zobeserê, Zozanê Qulingo, Zozanê Nemrûd, Zozanê Sîpanê Xelatê û gwd.
Herêna ku zozan be, tenê du demsal lê hene. Yek bihar e û yek jî zivistan e.

Koçer ber bi dawibûna biharê de, ji bo pezê xwe hêdî hêdî derdixin warên bilind.
Ji van waran re zozan tê gotin. Gundên ku havînan gelek germ in û pez nikare lê
debar bike, gundî pezê xwe dibin û diçin derdikevin zozanan.

Wextên ku berfa zozanan dihele û koçên malan xwe ber bi jor ve xwe dikişînin,
zozan weke bihuşt xwiya dikin bi çêre, mêrg, çavkanî û hemî rengîniyên xwe nîşan
didin.



https://ku.wikipedia.org/wiki/Ziman%C3%AA_sanskr%C3%AEt%C3%AE

Zimanê Sanskrîtî (संस्कृतं saṃskṛtam, संस्कृता वाक् saṃskṛtā vāk), zimanekê
kevnar û klasîk ê Hindîstanê ye, zimanekî olî yê Hindûtiyê, Bûdîstiyê û Caînîzmê
ye û her wiha yek ji 22 zimanên fermî li Hindîstanê ye.

Li Hindîstan û Başûrrojhilatê Asyayê rola zimanê Sanskrît mîna dewra zimanê
Erebî li cihana Misilman û mîna dewra Latînî û Yewnanî li Ewrûpayê ye. Ew beşeke
navendî ya kevneşopiya Hindû û feylesofiya Hindîstanê ye. Formê wê yê beriya
dewra klasîk Sanskrîta Vedî ye. Sanskrîta Vedî zimanî Olî yê ola dîrokî Vedî ye.
Ev ziman yek ji endamên zimanên koma Hindûewrûpî ye ku herî pêşî hatiye
tomarkirin ango nivîsîn. Tevî zimanê Rîgveda weke zimanê herî kevin û arkaîk yê
vê koma zimanan hatiye paraztin.

Beriya zayînê di 500'î de gelek nivîsên sanskrîta klasîk hatine nivîsîn. Gelek
nivîsên ku îro bi zimanê Sanskrîtî berdest in, beriya ku bêne nivîsîn bi
sedsalan di wêjeya devkî de hatine paraztin.



https://ku.wikipedia.org/wiki/Ziman%C3%AA_bel%C3%BB%C3%A7%C3%AE

Zimanê belûçî an jî zimanê beloçî, zimanek ji şaxa zimanên îranî yê bakurê
rojavayê yê malbata hind û ewropî ye. Piraniya gelê Belûçistanê bi vî zimanî
diaxivin û zimanê dayîkê yê piraniya belûçan ev ziman e[çavkanî pêwîst e].

Zimanê belûçiyan li gorî çend zanistan zaravayekî zimanê kurdî ye[çavkanî pêwîst
e] û her wekî din bi genetîkî jî û bi dîroka kevnar jî ev derdikeve holê. Kurdî
zimanekî ji 6 zaravayan pêk tê ye lê li gorî henek zanyaran dibe ku kêmtir an jî
zêdetir be û ev her şeş zarava bi peyvên xwe û rêzimanên xwe jî dişibine hev.
Belûçî jî zaravayekî zimanê kurdî ye[çavkanî pêwîst e] û wekî kurmancî û soranî
di nava pahlewanî de cî digire. Peyvên belûçî piranî wekî peyvên kurmancî û
soranî ne lê gelek peyvên belûçî yên wekî zaza-goranî jî hene û ji zaravayên
pehlewanî, yê herî zêde nêzî zaza-goranî belûçî ye[çavkanî pêwîst e].

Zavê navê tiştên ku ev sedsalan in hene hê jî di her şeş zaravayan de wekî hev
in. Heke em li hejmarên belûçî binêrin, em ê bibînin ku hejmarên belûçî giş wekî
hejmarên kurmancî ne û navên tiştan di xwezayê de jî hêj wekî hev in. Lê tiştên
ku di sedsalên dawî de hatine dîtin dibe ku navên cuda li wan kiribin[çavkanî
pêwîst e].

Zımanê belûçî u Braxweyi weki zımané Oseti u Tati,Mazanderani ewji zımanek jı
zımané Kurdiye. Kurdi dü kısmın; Kısmek bı navé zımané kurdi té naskırın. Ev
kısım lı ser Kurmanci,Sorani,Feyli u zaravén ditır avabuye. Jı vi kısmire té
gotın Kurdiya ci-Merkezi. kısmé ditır; Zımanén kurdine.
Oseti,Beluci,Mazenderani,Braxweyi u zımanén ditır evana ji zımanén kurdine. Lé
ev zımanan édi serbıxwe bune. L" belé ev zıman tevda bınavé "Zımanén Kurdi" tén
naskırın[çavkanî pêwîst e].



https://ku.wikipedia.org/wiki/Ziman%C3%AA_bav_%C3%BB_kalan

Zimanê bav û kalan, zimanê dayikê, zimanê maderî, zimanê pêşîn ev ziman e ku
zarokên ji dê û bavên xwe hîn û fêr dibin. Peyva zimanê zikmakî ne di cîh de ye.
Jiber ku zarok di zikê dayika xwe de ziman fêr nabe. Ev yek li gor lêkolînên
zanistî jî hatiye pejirandin. Zimanê dayikê, zimanê mirov ji dê û bavên xwe
dihilde. Zimanê kurdan ê dayikî zimanê kurdî ye.

Zimanê dayikê, rojek bo bîrhanîn û pîroz kirina wê hatîya kifşkirin. Ji aliyê
Neteweyên Yekbûyî (NY) re roja 21'ê sibatê weke "Roja Cîhanî ya Zimanê Dayikê"
hatiye erêkirin û pejirandin li giştiya cîhanê. Ew roj, di encama xwepêşandineke
li Pakistanê ku ji bo zimanê dayikê ciwanên xwendevan li dardixistin ku li
darxistin û di xwepêşandanê de çend ciwan jî hatibûbûne kuştin, di encam de
hatiye denezendin.

Roja zimanê dayikê di sala 1999´an de weke roja cîhanî ya zimanê dayikê ji aliyê
UNESCO'yê ve hat erêkirin.

Roja zimanê dayikê ji aliyê UNESCO'yê ve hat herê kirin di sale 1999´an de. Di
vê rojê de di sale 1952´an de, dema ku ciwanên xwe xwandavan li dijî rejima
Pakîstanê ku xwepêşandin li dar xistin ku bû ku zimane bengledî weke zimanê
dayikê ê wan were kirin xwepêşandin werina li darxistin. Hingî li paytaxta
Bangladeşê li Dakkayê di encama wê xwpêşandinê de, piştre hêzên pakîstanî
gûlayan di reşênina li ser xwandavanan û di ancama wê gûla reşandinê de 5
ciwanên xwendavan tên qatil kirin. Piştre jî, Bagladeş dema ku serbixwebûna xwe
bidestxist, ev roj weke "roja pekrawanên ziman" hersal pîroz kir. Piştre di sale
1999´an de rayadarên bengladeşî ew roj ji sazîya Unesco a neteweyên yekbûyî re
pêşnîyar kirin ku weke roja zimanê dayikê li cihane were herê kirin. Unesco jî
ev pêşnîyar nirxand û piştre pejirend û regihand li cihane weke roja zimanê
dayikê here kir.

Li Kurdistanê, bo ku zimanê kurdî ji aliyê rejima tirk ve hatiye qedexekirin,
êdî ev roj di hersala ku zimanê wan qadaxa bû de pîroz kirin bigirseyî. Bi
teybetî di sale 2013´an de, bigirseyî li hemû bajar, navçe û hemû deverên wê hat
pîrozkirin. Di aslê wê de, ev roj, weke "roja tekoşîna bo zimanê dayikê" care
pêşî Unesco herê kiribû[çavkanî pêwîst e].

Kurd, ev roj, weke roja tekoşîna bo zimanê xwe yê dayikê bi girseyî di vê rojê
de xwepêşandinên girrseyî bi milyonan kurdan re li darxistin. Ji xeynî Başûrê
Kurdistanê, li piraniya Kurdistanê navê "kurd" û "Kurdistanê" qedexe ye.

Dema ku mirov bahsa ziman û dayikê bikê, bêguman, wê gelek tişt hebin ku mirov
bêje. Bêja ziman û ya dayikê bi serê xwe ji, her yekê pir watên wan hene û
girîngin. Ziman, hebûna mirova. Bê ziman ne jiyan dibe û ne ji pêşketin dibe.

Dîroke ziman ku mirov li ser rawastê, divêt ku mirov dîrokeke mazin ya
mirovahîye bêne ser ziman. Temenê hebûn û pêşketine dîrokê mirovahiye ji, ziman
çêdike. Ji ber vê yekê ziman pir girînge. Ziman, ku mirov bahsa wî kir, divêt ku
mirov di du beşan de wê bêne ser ziman. Beşa pêşî, ya axiftinê ku mirov bêjan bi
kar têne ya. Ya din ji, beşa bîolojîke. Bêşa biolojikî, hîme ya din çedike. Ji
ber vê yekê divêt ku mirov pir gîringiyê bide wê beşe. Mirov, hê ku di zikê
dayike xwe de ya, zimên fêr dibe.

Ji ber ku ziman, wekî din ji, genetîke ji. Divêt ku mirov ji aliyê genetîke ve
ji lê meyîzenê. Genetîk, di hundurê beşa xwe ya hucrê de gelek afirandina bi
zimên dide çêkirin. Bi vê yekê re, hêjeye ku mirov bêje ku mirovekî ku bitememî
hati bişavtinkirin ji, zimanê dayike wî di aslê xwe de di wî de pêşketine xwe
pêre berdewam dike. Lê belê, ji ber ku rê nabîne ku xwe bide der, êdî
tevlîhevbûn derdikeve hole. Bi vê yekê re, divêt ku mirov aliyê biolojikî
girîniye wê bêne ser ziman. Lêkolîn li ser divin. Pêşketinên ji dema iro pêde,
bi zêdeyî, yên kînetîkin. Ji ber vê yekê di pêşketinên kînetîkî de zimanê dayikê
pir girînge û xwe yê vêneye kifşkirinê ya ji. Ji ber vê yekê ji divêt ku mirov
pir li ser bisekinê. Bi vê gotinê re, em girîngiyê ziman dayikê careke dî bênine
ser ziman.

Divêt ku mirov bêje ku ziman, ne tenê weke nasname mirova. Ji xaynî wê yekê ji,
hebûn rastiye mirov û pêşketine mirova. Dema ku mirov li pêşketinên mazin
dimeyîzene mirov zimanê dayikê di hime wê de dibine. Zanistvanên mazin ji, yên
ku heri mazin karîn zimanê dayike xwe bi kar bênin in. Çend ku karin bikar
bênin, avçend ji karin biafirênin. Afirandin, di hime xwe de zimanê zikmakî di
pareze.

Ku mirov li demên berî demên Neolîtîkê meyîzenê, mirov bibine ku çend ku mafê
axiftinê bidest ket, pêşketin û bipêşketin bi rê ve çûyin çêbû. Dîroke zimanê
dayikê, bi dîtina xwe re têgihiştinê re dest pê dikê. Piştre, biafirandin
bêjeyan re berdewam dike. Piştî wê re ji, bi axiftin, xwandin û nivîsandinê re
berdewam dike. Zanistanê kurd Êlî Herîrî, pir li ser xweşik axiftinê di
sekinê[çavkanî pêwîst e]. Piştre yên piştre tên ji, wî fahm dikin û weke wî
girîngitiyê didine xweşik axiftinê. Xweşik axiftinê, ew ji rastiyêke mirov
dibine. Ji ber vê yekê re girîngiyê didiyê de.

Wekî di ji, Êlî Herîrî, di xweşik axiftinê de rastteqinîyeke dibînê. Ji ber vê
yekê ji, pir li ser di sekinê. Li gor wî, axiftineke bitêgihiştin û zelal,
dîrokeke mirov bixwe ya. Bi vê yekê re li ser di sekinê. Weke wî, yên ku pişt wî
re tên weke Meleyê Cizîrî û Feqiyê Teyran ji wî girîngitiyê didine axiftinê. Ew
bixwe, divêt ku mirov bêje ku zanistvanên zimên ji bûn. Di roja me de, iro pir
teknolojî bi pêşketiyê, Bi kar anîne wê ji, dise bi zimanê dayikê ve girêdayî
ya. Ku mirov ne serwerî zimanê dayîke xwe bê, wê nikaribe bi tememî wê
teknolojiyê ji bikar bêne. Bi teknolojiyê, bi serketin ji, bi zimanê dayikê ve
girêdayî ya. Afirandina wê ji bi zimanê dayikê ve girêdayî ya. Bi vê yekê re, ku
mirov bêje teknoloji, ji aliyekî ve, encameke zimanzaniyê ya ji, wê ne xalat bê.

Bi vê yekê re, divêt ku mirov li ser girîngiyek din bi sekinê.Ew girîngi ji
xalatiyeke ku di ziman têt bi kar anin.Hinek dibêjin, ku mirov dema ku hata
dinyê ku mirov bi zimanekî mazin bû, ew ziman wê bê weke zimanê dayike mirov.Ev
nêzîkatî, nêzîkatiyeke pir xalata. Ji ber ku ziman, ne tenê bi bêjeyan û bi kar
anina wan heya.Bi genetîkê ji heya.Divêt ku ev yek ji, li ber çavan bêt girtin.
Mirov, hingî, karê zimanê ku mirov pê mazin bûya, baş bi kar bêne, têde hinek
afirndinan ji çêbike.Lê belê wê ev yek, ti carî nebe weke zimanê zikmakî yê
dayikê.

Ku mirov bi zimanê dayikê ji mazin bû, hingî ku mirov zimanê xwe bikar anîn,
hingî di afirandinê de, zanebûne meye ziman û zanebûne genetike mirov bi hev re
dibe yek û di mirov de dibe temenê afirandinan.Ji ber vê yekê zimanê zikmakî pir
girînge. Bi vê bêje weke ku di çanda kurdan de ji demên berê heya iro berdewam
kiriye, ew rêze li hevberê dayikê divirde em careke di bênine ser ziman û destê
dayike xwe maç bikin..Kurdi û dîrokê wê ya bi kurtî..Bi vê yekê re divêt ku
mirov hinekî li ser zimanê kurdi ji bisekinêhaya nahaka şîrove ku me kir, hinek
xosletên zimanê kurdi ji dide dest.

Zimane kurdî, zimanekî ku pir kevne.Bi pêşketinê xwe ya bi pergal re ne bin deh
an pazdeh hezar salî re ya.Her weha xwediyê hebûn û dîrokeke ku kevne.Ji ber vê
yekê, divêt ku mirov bêje ku di xwe de gelek pêşketin û pêvajo afirandiya. Her
pêvajiye wê, demeke wê ya pêşketinê têne ser ziman.Bi vê yekê re divêt ku mirov
bêje ku zimanê kurdan, çend ku mirov ji axê bûya dest pê kiriya.Her weha
baweriyek ji xwe di nav kurdan de heya.Di zimanê kurdan de, dema şariştaniyê di
dema sumeriyan de dest pê dikê.Di wê demê de, pêşketin, mazin di zimên de
derdikeve hole.

Hebûne şariştaniye di zimên êdî têt ser ziman. Lê berî wê demê, ziman bi temen
saz bû ya.Dema neolîtîkê divêt ku mirov baş û qanc ji bo wî zimanê şîrove bike û
bêne ser ziman.Minaq, bêjeyên weke bêjeyên ´şivan´, ´koçeri´,´ax´, ´agir´,
´mal´, ´cih´, ´war´,´wan´û hwd, di wê demê de bûne û bûne navê hine
sazkirinan.Bêje ´mîr´ hê di wê demê de mazin hatiyê ser ziman û navê serekê
koman bûya.Piştre di demên piştre de ji, ev yek berdewam dikê.Li ser wan hîmên
ku têne avakirin û diafirin, pêşketin piştre mazin hebûne xwe berdewam dikê.Di
dema sûmeriyan de, ev bêjyan û ku hinekî bêjeyên din ji, dibine bingihe
pêşketinê û sazkirinê. Bêje ´pergalê´ ji ´b(p)êrxit´kirinê têt.B(p)êrxit ji,
navê bi sazî rûniştandinê ya.Di dema sûmeriyan de têt bi kar anîn.Zimanê kurdi,
piştre dibe temenê pêşketinê gelek zimanê din.Zimanê Mezopotamya, ku li wan têt
meyîzendin, têt dîtinn hema bêja hemû ji wan, bêje û wateyê ne dûrî hevdû bi kar
tênin.Zimanê wan ne dûrî hevdû ya.

Zimanê kurdan, di dema Medan de ji, dema xwe ya hemdem û nûjen dide dest pê
kirin. Di wê demê de ziman, mazin bi pêş dikeve.Dema Medan, weke dema Ewropa ya
iro ya ji bo kurdan.Bi vê yekê re, divêt ku mirov bêje ku pir girînge.Dema
Medan, demeke pergaltiye zimên, ku dibe ya jiyanê.Bi vê yekê re mazin pêşketin
derdikeve hole.Êdî weke ´zimanê rojê´ têt nas kirin.Wate bûne zimanê rojê ji,
bûna zimanê jiyanê ya.Îbrahîm xalil, Yunis û yusuf û hê gelekên din bi kar
aniya. Zimanê Zerdeşt bû ya.Wan, ziman mazin di nav xalkê de bicih kiriya.Wan di
jiyanê pêxamberti kiriya,lê bi vê yekê re, pêxambertiye wî zimanî ji kirina. Ji
ber vê yekê, ev ziman, êdî di jiyanê de mazin bicih dibê û têt bi kar
anîn.Mirovên weke wan nivîsanên xwe bi kurdi di nivîsenin.Bi vê yekê re êdî
ziman mazin di nav xalkê de bicih dibe û bi pêş dikeve.Demên pişt wan re, demên
bicihbûne hizre wana.

Bi vê yekê re yên pêşketine ne.Bi vê yekê re ji, yên pêşketine zimanê kurdi
ne.Di dema xiristiyanete de ji mazin bi pêşdikeve.Gelek bêjeyên kurdi, bi wê rê
yê digihinê îngilîzî ji, Weke bêja ´nû´.Lê dime Musulmanetiyê de zêde bi pêş ne
keve. Ji ber ku bûya zimanê olên weke Êzidîtiyê û manîtiyê, û êdî ev ola ku ji
nû ve derdikeve ji, li hevberê wan olan bidest şer dikê.Bi vê yekê re, ku ew ji
têt diçin, êdî ew têkçûna wan, bandûre xwe di zimên de dide nişandin.Ola nû bi
ziman Arabî bi pêş dikeve. Êdî ev ziman, dibe ziman dinyeyî.Bi vê yekê re mirov
karê bêje ku zimanê kurdi, hebûne xwe di pareze. mazin bi pêş dikeve.JI ber ku
di demên pêş mazin û bi pergal bi kar hatiye anîn, ew hebûn hebûne xwe di
pareze.Di vir de, divêt ku em weke kurdekî bêjin, bi ti kurd dilê xwe ji me ne
girin, lê iro ji ti kurd, weke Êlî herîrî û feqiyê teyran zimanê kurdî nikarîn
bi pergal bi kar bîkar bênin. Dev ji wê ji em berdin, hê bi tememî ne hatiyê
fahm kirin ku wî û feqiyê teyran, çawa û çend bi pergal bi kar anî ya ji.Ew
pergala zimanê wan, ne hatiya têgihiştin.

Ew pergala zimanê wan, hê li bendî têgihiştine xwe ya. Zimanê Zerdûst yê kurdi,
çend bi pergal bû?Bersive vê pirsê hê ji nayê dayîn.Iro, di roje me de, Ziman,
mazin bi peşdikeve.Gelek rê û rêbazên pêşketin ji bo ziman derketine hole.Lê wan
mirovan tenê rê û rêbazek bi kar anîn. Ew rê û rêbaz ji, mejî bû.Zimanê kurdi,
pêşketinê wê, hê di wan mirovan de veşartiya.Divêt ku werê fahmkirin û
têgihiştin.

Pergala zimanê kurdi, ya ku iro bi kar têt anîn, ya dema Medan û jê wirde ya.
Zimanê kurdi, hê li bendî pêşxistine pergala xwe ya iro ya.Ji ber ku ev bibe ji,
divêt ku ew dem û pêşketinên wan deman yê ziman û zimanê ku di wan deman de
bikar dihata anîn divêt ku werê fahm kirin û derkeve têgihiştinê.Bi vê yekê
re,divêt ku mirov mijareke dî ya girîng di zimanê kurdi de em bênine ser
ziman.Ew ji ´kurmancitî´ ya.Kurmanciti, iro navê şîvêyeke zimanê kurdi ji ya. Lê
belê divêt ku mirov zanibe ji, navê dema zimên ya dema şariştantiyê ya ji.Bi vê
yekê re, kurmancitî, navê demeke ji ya. Navê demeke pêşketine ya.Piştî dema
sûmeriyan de dema Kurmancitiyê dest pê dikê.



https://ku.wikipedia.org/wiki/Ziman%C3%AA_alban%C3%AE

Zimanê Albanî (Navê orjînal Gjuha Shqipe /ˈɟuˌha ˈʃciˌpɛ/) şaxeka zimanên Hînd û
Ewropîyê ku yekser ji Albanî de pêk têye.

Du zaravayên cihêyên bi navê Gegî û Toskî têye navkirin hene. Lê zimanê niviskî
li ser bingeha dîalekta Toskî di sedsala 20'an de hatiye çêkirin. Va prosesa
standardîzasyonê bi kongreyeka di sala 1972'a de li Tîranê hatiyê pêkanîn ve
hatiye temam kirin.

Di zimanê Albanî de peyvên ku ji zimanên dinên mînak Latînî, Yewnanî û yên di
sedsal û dehsalên dawî ji Bûlgarî, Îtalî, Fransî, Tirkî hatinî standin cihekî û
mîkareka girîng digirin.

Zimanê Albanî li Albanya, piraniyê Kosovo, li Makedonya, Sirbistan û Montenegro
tê axaftin. Dîsa li Îtalya û Sîcîlya (nêzî 100.000 axivêr), ên ku wek Arbëreş
tên navkirin, û li Yewnanistan, ên ku wek Arvanitan û Çaman tên navkirin û bi
zimanê Albanî diaxivin hene. Li hin welatên Ewropayê jî koçarên ku hatinî wan
welatan zimanê albanî wek zimanê koçerî diaxivin hene.

Li dinê bi temamî 8 mîlon kes bi zimanê Albanî diaxivin û li wan 3,5 li Albanya,
3,5 li welatên dinên Balkanan û yên din jî wek koçer li dinê belav bûne.

Di dîrok de zimanê Albanî bingehî li derên ku îro tê axaftin belavbûbû. Di
sedsala 11'an de hin niviskar qala Albaniyên ku bi zimanê Albanî diaxivin
kirine. Li wê şunda ewna li beravên Derya Adriyatîk belavbûne. Li wan hinek nav
xelkên Slawên ku li derên çûnî niştecî de asîmîle bûne û zimanê xwe guhertine.

Belgeya niviskiya ku bi zimanê Albaniya herî kevin a ku heta niha kişf bûyî di
sedsala 15'an de ye. Pirtûka herî kevina ku bi zimanê Albanî hatiyî nivîsîn, ya
bi navê Meshari, di sala 1555'a de ji hêla klerîkek(îng. Cleric) Gjon Buzuku
hatiye nivîsîne.

Di sala 1870'an de rojnameya herî sifte bi zimanê Albanî hatiye derxistin. Li vê
şunda zimanê Albanî gorî axivêrên xweyên li welatê lê, geh bi alfabeya latînî,
geh bi alfabeya yewnanî, geh jî bi Alfabeya erebî hatiye nivîsîn. Lê bi dawiyê
sedsala 19'an re standardîzasyon û yekkirina alfebeyan destpêkiriye. Yek ji wan
alfabeyan ya herî qebûl dibûyî Alfebeya Stembolê, ya ku ji hêla Sami Fraşeri
hatibû pêkanîn bû.

Ji 1908'an virve di zimanê Albanî de bi temamî alfebeya latînî têye bikaranîn.
Li ber wê ew herwiha bi alfebeya yewnanî û erebî jî dihat nivîsîn.

Di alfebeya latîniya ku bo zimanê Albanî tê bikaranîn ji herfên a, b, c, ç, d,
e, ë, f, g, h, i, j, k, l, m, n, o, p, q, r, s, t, u, v, x, y, z. de pêk tê. Li
hindê van herfan çend Dîyagrafên wek dh, gj, ll, nj, rr, sh, th, xh û zh jî tên
bikaranîn.



https://ku.wikipedia.org/wiki/Y%C3%BBsif

Li gorî Quranê Hz. Yûsif (bi erebî: يُوسُف Yûsuf ) yek ji pêxamberên Benî-Îsraîl
e. (Bi kurdî wek Ûsif yan Ûsiv jî tê bilêvkirin.) Yekek ji pêxamberên ku di
Quran ê da navê wî derbaz dibe. Hz. Yûsif lawê pêxamber Yaqûb e û rîçika wî
hettanî pêxemberê mezin Hz. Ibrahîm tere. Di Qur'anê de navê sûreta 10emîn jî
Yûsuf e. Va sûreta ji 111 ayetan pêda dibe û ji van 98 ayet qala Hz. Yûsif
dikin.

Di gora Quran a Pîroz 11 hew birayên Hz. Yûsif hebûn. Hz. Yûsif zarokekî pirr
rind û baqil bû. Bavê wan Hz. Yaqûb ji wan yê herî pirr lawê xwe yî Yûsif hez
dikir. Ji bona vî hez kirina birayên wî yî mezin hesûdî dikirin. Şevekî Yûsif li
xewna xwe da dît ku 11 stêrk, roj û hîv ji wî ra secde dikin. Gava ku Yûsif ji
bavê xwe ra qala xewna xwe kir, Hz. Yaqûb fam kir ku va nîsanek ji Xwedê ye û li
Yûsif ra teme kir ku vî xewna xwe ji kesekî ra nebêje. Lê birayên Yûsif va xewna
bîhistin û xwestin ku Yûsif bikujin. Rojekî ji bavê xwe destûr girtin û hemû bi
hevra çûn gerê. Êdî Yûsif avitin li nav birekî kûr, fîstanê wî jî bi xwîna
heywanekî sor kirin û ji bavê xwe ra derew kirin gotin ku “Yûsif gur xwerîye”.

Di nav bîrê da mirovên koçber Yûsif dîtin û ew xilas kirin, ji bona ku wî wekî
xulam li welatê Misir ê bifrosin mirovên dewlemend. Dûra wan Yûsif firotin
wezîrê Misir ê. Yûsif li mala wezîr mezin bû û bû xortek delal. Ji bona rindiya
Yûsif dilê jina wezîr ket wî. Lê wî rû neda daxwezên jinê û ji ber vî yekê
jinikê bi derew û îftiran Yûsif avit zindanê. Hz. Yûsif bi salan li zindanê da
ma. Li wê derê du mirov nas kirin û ji wan ra xewnên wan yên ecêb şîrove kirin.
Bi rastî jî rewsa wan herdû mirovan wekî gotina Yûsif bû. Yêkek demekî şunda hat
berdan û yêdin jî hat îdam kirin.

Mîrê Misir ê şevekî di xewna xwe da dît ku heft mangên lawaz heft mangên xurt
dixwin û heft simbêlên hêşin heft simbêlên ziha dixwin. Mîr li ban hemû
şîrovedarên welatê xwe kir, lê qet yekî nezaniya. Dûra mîr ji berjewendiya Yûsif
ji hevalê wî yê zindanê bihîst û ew ji zindanê derxist. Yûsif ji mîr ra got ku
gerê di pistî heft salên piranî da heft salên birçî li ser welatê Misir ê da
werin. Ji bona baqiltiya Yûsif, mîr ew kir wezîrê xwe û Yûsif jî di heft salên
piranî da hemû embarên welêt bi genim û xwerin tujî kir û di salên tunetiyê da
ew xwerin ji mirovan ra bela kir.

Birayên Yûsif jî ji bo ku gênim bikirin ji welatê xwe hatin Mîsir ê. Di dawiyê
da Yûsif xwe ji wan da nasîn û ew hemû borandin. Hz. Yûsif bav, dê û birayên xwe
anî Misir ê li ba xwe.Gava endamê malbata wî hatin Misir ê bav, dê û 11 birayên
wî xwe ji ber wî xar kirin û sipasiya xwe nisan dan. Bi vî avayî xewna Usiv yê
zarokatiyê jî hatî bû şundê.



https://ku.wikipedia.org/wiki/Xiristiyan

Mesîhtî, kristiyanî, xiristiyanî, xaçperestî, îsewîtî, filehî an filetî ola
bawermendên mesîhî û kristiyanan e û Mesîh (Îsa, Eso) pêxamberê vê ayînê ye.
Pirtûka pîroz a mesîhiyan Încîl e. Ji bawermendên ola mesîhtiyê re mesîhî,
kristiyan, xiristiyan tê gotin. Ji bilî vê binavkirinê, bi kurmancî navên îsewî,
fileh an file jî tên bikaranîn. Ola Mesîh (Îsa, Eso) li Filistînê derket û li
her derê dinê belav bû. Nêzîke du milyar kes bawermendê vê olê hene. Ango di
dinê de ji her 6 kesên 2 bawermendên vê olê ne.

Her wiha bi Kurmancî jî wejeyeke nivîskî û devkî ya xiristiyaniyê heye: Lawija
Mesîh.

Bêja Xiristiyaniyê, ji bêja Mesîhê e yewnenî ku berbemberê wê hrîstos tê.
Beremberê bêja Xiristiyaniyê di Di Îbranî de `Maşîah`e. Di kurdî de ji beremberê
wê `fileh´ an ji ´file´ ya. Di xiristiyanî de Nebî Nûh jî ji xwediyê hebûn û
wateyeka mazina. Nebî Nûh li Cizîra Botan e. Li Kurdistanê navende wê ji
Mêrdîne. Dêre ZAHFRAN dêreke ku mesîhiyên pêşî tê gotin ku çêkirine. Ji ber ku
xiristiyanî berî îslamê derdikeve, êdî li Kurdistanê ji pêşî yanî berî
misilmantiyê gelek xisristiyan hebûn. Manî bixwe, kurdekî ji dore Mêrdînê bû. Li
ser koma pêşî ya xiristiyaniyê deme ku avadibe, bavê wî yek ji endamê wê komê
ya. Piştre ew ji wê hizrê nasdikê û dixweze bi hizre xwe Zerdeştî re û
xiristiyanî re sentezekê çêke. Çêdike ji. Lê piştre ji ber wê hizre xwe te
girtin ji aliyê keyê Sasanî ve û weke Nebî Îsa ew ji pêşî tî bixaçkirin û piştre
ser, ling û laşê wî yê dî jev tê vaqatandin û ew tê kuştin.

Di xiristiyaniyê de mirov ji pitiktiyê tê waftizkirin. Bi rohniyê li ser navê
"bav, xwedê û rihê pîroz" tê waftizkirin. Navê vê yekê ji `pergala teslîsê´.
Piştî ku mirov hata wastizkirin, êdî mirov dibe endamek ji endamê xiristiyaniyê.
Xiristiyanî bi Qatolokî dest pê dike.Lê di sadsala 15 de, li hemberê key Şarqan
deme ku xwepêşandin dest pê dikin, êdî yên ku tevlî wan xwepêşandinan dibin,
dibine bingihê bûna Protastantiyê ji. Êdî ji vê deme pêde protastanî ji bi dest
pêşketinê dike.

Încîl an ji bîbîl, pirtûka pîroz ya xiristiyaniyê ya. Weke Ahît nû ji tî bi nav
kirin. Bi rêze navê wan ji her weha tê bi nav kirin. Matta, Markos, Luka û
Yuhanna ya. Di sadsala 15. de ji aliyê Keşîşekî ku bi navê Luther ku li Almaniya
bû hata qulubandin. Ev yek, weke destpêka deme xwenûkirinê ji tê dîtin. Ev yek,
deme ku pêşî ew dike, rastî pir bertekan têt. Lê piştre bi ser dikeve.
Xiristiyanî ji bi vê yekê re demeke nû di xwe de dide dest pê kirin. Ew dem, bi
xiristiyaniya rojeme re hebûna xwe berdewam dike.

Piştre ku Misilmanatî ji derdikeve, êdî hin bi hin di nav wan de ji şerekî
serweriyê destpêdike. Hz Mihemed, di saxiya xwe de xwest ku nêzîkatiyaka baş di
naqabîne hizre xwe ya olî û xiristiyaniyê de çêke. Deme ku mirov li dîrokê wê
deme mirov dimeyîzenê, mirov wê yekê pir baş dibîne.Deme ku misilnaê pêşî
derdikevin û putperestên Mekî diçina ser wan, êdî Hz Mihemed ji aligirên xwe re
"herine habasîştanê. li wir keyekî mesîhî heye wê ew alî we bike.ew ji diçin û
ew ji alî wan dike û wan diparaze. Ew parastin dibe hîmekî mazin ji pêşketina
ola Misilmanetiyê re. Ew mirovên ku li wir xilas dibin, ew piştre ola
misilmantiyê bi pêşdixin.

Divêt ku mirov bêje ku kevneşopiyeke xiristiyaniyê li Kurdistanê heye. Li
Kurdistanê, navende wê Mêrdîne. Gelek mirovên fileh hene. Berî deme misilmantiyê
ji û piştre ji gelek fileh hebûn. Gelek dêrên wan hebûn. Li her herêmen
kurdistanê dêrên wan hene. Yên ku ji kavilkirin û xirakirinê xirabûna û gahana
roje me ne gelekin. Lê li yên ku xilasbûna û gahana roje me ji ku mirov
dimeyîzen, mirov dibîne ku xwediyê hebûneke ku mazina. mesîhiyên li Kurdistanê
axlabe wan ji qatolokîn.

Nebî Îsa deme ku dest bi derketina xwe dike, pêşî, ji nav Cihuyan dest pê dike.
Yên ku pêşî lê bi bawer dikirin ji Hinek Cihu ne. Ji wan re ji tê gotin
Mesîhiyên cihu Navê dayika wî Meryeme. Li wan di serî de Yusif xwedî derdikeve.
Ew piştre ku hinekî mazin dibe, êdî tê gotin ku ew Mesihe. Ji xwe, herkesek li
bendî hatina Mesihê. Lê Cihu, bawer nekin. Jiber ku ew bêbav e li dinyê. Ji ber
vê yekê ji deme ku tê gotin ku ew Mesihê, êdî Serî li waliyê romê ê bi navê
Pontius Pilatus dixin. Bi sedeme ku wê xalkê teşwikî raperîne kiriye. Bi vê yekê
re ew tê girtin û li xaçê tê xistin li kaşê Golgutha.



https://ku.wikipedia.org/wiki/Xeze

Xaze (bi erebî: غزة‎; bi îbranî: עזה‎) bajarê herî mezinê di nêv Şirîta Xazeyê
de dimeye û ji sala 1994'an virve wek de jure di bin kargeriya Herêma Otonom a
Fîlîstînê de ye. Lê ew ji pûşbera sala 2007'an virve wek de facto di bin
kargeriya Hamasê de ye. Li navenda bajêr nêzî 400.000 kes dijiye, lê bi bajarên
derdorên nêzik ve nifûsê xwe digêhe 1,4 mîlon kes.

Xaze yek ji bajarên dinêyê herî kevin e. Di demên dîrokî de ew bi keştîgehê xwe
navenda herêmên derdorên xwe bû. Ewê heta sedsala 12'an b.z. bi Misira Kevin ve
girêdabû. Li wê şunda ew gelek caran hate dagir kirin û pêre desthilate xwe
guherî.

Bi sedsala 6'an b.z. re, di sala 609 b.z. de, bajarê Xaze dîsa kete destên
Misiriyan jî çend sala pê re bi dest Babîliyan ket. Lê bi sedsaleke pê re kete
destên Împeratoriya Partî. Ew ji Îskenderê Mezin şunda jî bi dest Selekuidan
ket. Lê ji wê şunda girîngiya bajêrê hêlê aboriyê de her ku çû kêm bû û di sala
98'an de jî ji hêla Alexander Jannaeus hat tune kirin.

Ew di dema Împaratoriya Romayê şûnda hat avakirin. Ew ji Romayê şunda di destên
Bîzansê de ma û bi sedsala 7'an re jî bi dest misilmanan ket. Ew bi hatina
xaçperest re di sala 1100'î de bi dest xaçperestan ket. Ew heta ku ji hêla
Selahadînê Eyûbî di sala 1170'an de hat helgirtin di dest Xaçparêzan de ma. Ew
pê Memlûkan re heta şerê cîhanê yê yekemîn di dest Osmaniyan de ma. Di 7'ê
sermawezê 1917'an de ew bi dest Împeratoriya Brîtanyayê ket.

Ew li vê şunda bi Şirîta Xazê ve tev wek Mandaya Fîlîstînê di dest Împaratoriya
Brîtanyayê de, ta ku di sala 1948'an ji hêla Misirê hat dest xistin, ma. Li wê
şunda ew ji xeynî dest xistina Îsraîlê di Şerê Şeş Rojan, di dest Misiriyan de
ma.

Xaze îro bi Şirîta Xazeyê ve wek herêmeka Herêma Otonom a Fîlîstînê xuya dike jî
di bin kontrola Hamasê de ye. Lê ew nêzî saleke ku di bin ablûqa û êrîşên
Îsraîlê de ye. Di êrîşên Îsraîlê ên 27-28'ê berfanbarê 2008'an de ser 300 mîrovî
re hatin kuştin.



https://ku.wikipedia.org/wiki/Welat%C3%AEn%C3%AE

Welatînî (bi Inglîzî Citizenship) ramneka nûdem e û ji ramana kevna Re'yetîniyê
cida ye. Welatînî pêvenû ya navber a kitekesan û wî welatî ye ko lê dijît.
Kitekes li beranberî welatî û kitekesên dî berpirsyarî hene û ji alî yê welatî
ve dihêt paraztin. Bi awayekê giştî, welatiyan hindek maf, erk û berpirsyrî hene
ko xelkên newelatî nîne. Mafên mîna pişikdarîkirina di pêvajoya sîyasî da ji
mafên diyarkirî yên welatiyan di civakên nûdem û demokratîk da ne. Hindek erkên
welatiyan jî emekdarî û wefa ya ji bo welatî, bacdan (taks) û xizmeta leşkirî
ne.

neteweyînî zaraveka berfirehtir ji welatînîyê ye. Neteweyînî nîşana eleqedarî ya
kitekesî bi ax û niştîmanekê ve ye, lê reng e maf û erkên welatîniyê têda
parastî nebin. Bi ser vê çendê ra, neteweyînî ji bo her tiştê girêdayî bi
neteweyekê ve dihêt bikaranîn. Ji bo mînak di Qanûna Navnetewî da şerîke,
rêkxistî, gemî tîpên gokanê (fûtbol)ê jî dikarin bibin xwedî yên navdêra
neteweyînîyê.

Yek ji cidatiyên bingehîn di navbera welatînî bi ramana nûdema wê û ramana kevin
ew e ko di dîroka rojhilata navîn û cîhanê da xelk wekî re'yet dihatin dîtin.
Xelk li beranberî desthilata siyasî da, ko axleb Şa, paşa, sultan an xelîfe bûn,
xwedî mafên diyarkirî nebûn. Desthilata siyasî wekî siha Xudê li ser rûyê erdî
dihatin dîtin û her mafê ko bi xelkî dihat dan wekî danekê dihat hesibandin.
Desthilatê maf hebû her dema bixwestiba wî mafê dayî werbigirt ew maf ji xelkî
distand.



https://ku.wikipedia.org/wiki/Urmiy%C3%AA

Ûrmiye, Wirmê an Urmê (bi farisî: ارومیه‎), bajarê didu ya herî mezin ê
rojhilatê Kurdistanê paş bajarê Kirmaşan ê ye. Nifûsa bajarê Ûrmiyê li derdora
970.000 ye. Xelkê Ûrmiyê bi zaravayê kurdî kurmancî û zimanê azerî dipeyivin.
Bajar ji çend herêmên cuda ên kurdnişîn û azernişîn pêk tê:

Heta niha gelek niqaş li ser vî navî hatine kirin. Hraç Martirosiyan (Hrach
Martirosyan) di pirtûka xwe bi navê Studies in Armenian Etymology di rûpela 681
de dibêje Ormî di zimanê Ermenî de wate divarê derûdora bajêr. Paşê dibêje ormi
digel ὅρμος / hormos a Yewnanî bi wateya liman ya iskile, yek kok heye ku
erdnîgarê jî vê peyt dike.

Ûrmiyê dîrokekî pir kevin heye. Pêşniyarê dîn ji bo koka navê Ûrmiyê ev in:
Pourdavoud, Ûr- (bajerekî mîna di bêjeya Ûrşelîm, bajarê Silêman) û -miye (av);
di zimanê Aramî de wate bajarê avan[çavkanî pêwîst e]. Samuel Noah dibê ku orum
digel ho-ru-um a di navê horumkoraka ya Sumêrê ku navê çiyayekî di Efsaneya
loqalbanda padişahê Sumerê ye hevkok be[çavkanî pêwîst e]. Minorsky, ji ber ku
di hin nivîstekyên Sûryanî de ku li pal gola Ûrmiyê hatine dîtin navê Armaitî
Urmaitî hatiye dibe ku ev nav Sûryanî be[çavkanî pêwîst e]. Navê berê yê Ûrmiyê
di serdema şah de Rizayiye bû ku ji navê Riza Şahê Pehlevî girtÎ bûn. Navê
Ûrmiyê yê kevin di serdema Sasaniyan de Çîçist bû ye ku di nivîsteka Avestayê de
jî hatiyê ku zadîgeha Pêxembera Zêrdeşt bû ye. Niha jî li kêlega Ûrmiyeyê gundek
bi navê Çîçist heye.

Ji aliyê erdnîgariyê de, bajarê Ûrmiyiyê ji aliyê rojhilat ve digehe gola Ûrmiyê
û ji aliyê rojava ve digehe bakurê Kurdistanê û ji bakur ve digehe bajarê
Selmasê û ji aliyê başûr ve digehe bajarên Mehabad û Şino yê.

Ûrmiye navenda parezgehe Azerbaycana Rojava e, ku ji bajarên Mehabad, Xoy,
Selmas, Makû, Çaldiran, Miyanduaw, Bokan, Nexede, Şino, Pîranşar û Serdeştê pêk
tê.

Li herêmê êlên Begzade, Celalî, Dirî, Hinare, Herkî , Kirmanc, Kore Sunî, Seyîd
û Evdoyî û Kardarî dijîn.



https://ku.wikipedia.org/wiki/Umeye

Umeye an Emewî (bi erebî: الأمويون‎, lat. al-umawiyyūn ya بنو أمية, banū umayya;
bi farisî: اموىان‎, lat. Emevîyan) xanêdaneke xelîfetîye, di navbera 660 de heta
750an xelîfetî kirî bû. Li pê Umeyeyan re xelîfetî derbaza ebasiyan bû bû.

Muawiye di dema Umer de di 641an de derbaza parêzgeriya Sûrî bû bû. Kênge Usman
hat kuştin Elî bin Ebî Talîb ji pê heterên re derbaza xelifetîye bû. Lê
xelifetiya Elî ji aliya hinekan wek Muawiye hat neperijendin û Muawiye Elî ji
kuştina Usman berpirsiyar dît û got ku hate kujtarê Usman nehate dîtîn ez bi Elî
re bîat nekim. Bi dawî di 657an de navbera wan de Cenga Sifînê der ket. Di wê
cengê de Hz. Elî Muawiye bin xist jî di Bûyera Kizirî de wek xelîfe neda zanîn.
Misilman wek Şî û Sunî bûn du paran. Wê lihevnehatina heta Hz. Elî di 661an de
ji aliya Xaricîyan hat kuştin dewam kir. Ji pê Hz. Elî hat kuştin re Muawiye bi
gelemperî ji aliya misilmanan wek Xelîfe hat helbijertain û dewre Umeyeyan dest
pê kir.

Muawiye di dema xwe de paytexte xelifetîye ji Medîne de bire Şam e. Muawiye di
dema xwe de Xelifetî çerxa mîratîye kir û ji pê xwe re Yezîd I wek pêmavan diyar
kir. Di dema Muawiye de dagir kirina xakên der dewam kir. Xakên li Anatoliya,
Hindistan, Maxrêb û Spanyaya başûr hat dagir kirin. Di 680an de Muawiye mir.

Li mirina Muawiye şûnda Yezîd I di navbera 680 û 683an de xelifetî kir. Lê kengê
Yezîd derbaza xelifetîye bû li hembera wî gelek serîhildan der ketin. Hisên,
lawê biçûkê Elî bin Ebû Talîb jî hembera Yezîd derket. Di Cenga Kerbela 680 ji
aliya hevelbandên vebirî bû.

Li pê mirina Yezîd I re lawê xwe Muawiye II derbaza xelifetîye bû. Lê xelifetiya
wî encax saleke çû û pê wî re Ebdulmelik derbaza xelifetîye bû. Êdî ew vebirî bû
ku xelifetî di malbata Umeyeyan de wek pêmavanê dewam dikir. Ji vê sedemê
hinekan li Mekke Ebdullah bin Zubeyr wek xelîfe da zanîn. Di wê demê de nav
misilmanan de cenga hundur der ket û encax di 692an de Ebdulmelik xelifetî dîsa
di destên Umeyeyan de hîşt. Di wan demên cenga Hundir de Ebdullah bin Zubeyr
Mekke dest xwe xistî bû û di 691an de Hec bimefer nebû. Ji wê sedemê Ebdulmelik
li Orşelîme Qubet es-Sexre çêkir. Ji pê Ebdulmelik li hundur yekitî pêk anî re
li der şunda dest bi dagir kirinan kir. Di 711an de rojhelata çemê Indus di
712an de Mewera en-Nehîr (Transoksiyana) hat dagir kirin. Li rojava jî di 711an
de dagir kirina Endulus dest pê kir û heta sînorên Fransayê hat dagir kirin.

Di wan deman de Konstantinopolis çend caran hate dorpêç kirin di (668 - 669),
(674-678), (717-718)an de sê caran ji aliya Ereban hatî bû dorpêç kirin.

Di 718an de di pêşengiya Ebasiyande dijberiya Umeyeyan kom di bû. Wan navê xwe
ji pismamê Mihemed pexember Ebas bin Ebdulmutelib de girtî bûn. Ji bo Umeyeyan
ji Ereban re hewedarî dikir va dijberiya roj bi roj mezin dibû. Bi dawî di 747an
de bi serdariya Ebû Muslim Ebasiyan bi serfirazî serîhilda û di 750an de Merwan
II û hevalbendên xwe hat bin xistin û Xelifetî derbaza Ebasiyan bû.

Li pê binketina Ebasî yek ji mîrên Umeyeyan Ebdurehman II li ser Maxrêb re
reviya Endulus û li wir di 756an de dewleta Ûmeyeyên Endulusê saz kir. Di 929an
de Ebdurehman III xwe wek xelîfe da zanîn û vê xelifetîye heta 1031an dewam kir.



https://ku.wikipedia.org/wiki/Toyota

Toyota Motor Coporation, bi kurtî TMC an jî Toyota (japonî: トヨタ自動車株式会社, Toyota
Jidosha Kabushiki-gaisha) yek ji şirketên herî mezin ên hilberînerê otomotîvan e
bi temamî çar aliyê cîhanê re wesayîtên xwe difiroşe.

Damezrînerê şirketê Kiichiro Toyoda li Japonyayê Aichi navçeya Toyota Cityê tê
hilberîn. Navenda Toyatayê li wir cihê ye. 28 Tebax 1937an de şirket hatiye
avakirin.

4Runner • Allion • Alphard • Aurion • Auris • Avalon • Avanza • Avensis • Aygo •
bB • Belta • Blade • Brevis • Caldina • Camry • Camry Hybrid • Camry Solara •
Century • Coaster •Comfort • Corolla • Crown • Dyna • Estima • FJ Cruiser •
Fortuner • Harrier • Harrier Hybrid • Hiace • Highlander • Highlander Hybrid •
Hilux • Hilux Surf • Hilux SW4 • Innova • Ipsum • Isis • ist • Kijang • Kluger •
Land Cruiser • Land Cruiser 70 Series • Land Cruiser Prado • Liteace • Matrix •
Mark X • Mark X Zio (マークXジオ) • Noah • Passo • Porte • Premio • Previa • Prius •
Probox • Qualis • QuickDelivery (クイックデリバリー) • Ractis • Raum • RAV4 • RegiusAce
(レジアスエース) • Reiz • Revo • Rush • Sequoia • Sienna • Sienta • Succeed • Tacoma •
Tarago • TownAce • ToyoAce (トヨエース) • Tundra • Urban Cruiser • Vanguard • Venza •
Verso • Vios • Vitz • Voxy (ヴォクシー) • WISH • Yaris 2000GT • AA • Allex • Altezza
• Aristo • Cami • Carina • Carina ED (カリーナED) • Celica • Celsior • Chaser •
Classic • Corolla Levin (AE86) • Corona • Corona EXiV (コロナEXiV) • Cressida •
Cresta (クレスタ) • Cynos • FA/DA • DA115 • Duet (デュエット) • Echo • FJ40 • Fun Cargo •
Granvia • Lexcen • Macho • Mark II • Mark II Blit (マークIIブリット) • Mega Cruiser •
MR2 • MR-S • Opa (オーパ) • Origin • Paseo • Picnic • Platz • Progrés • Pronard •
Publica • Regius (レジアス) • Scepter • Sports 800 • SA • Sera • Soarer • Space
Cruiser • Sprinter Trueno (AE86) • Starlet • Stout • Supra • T100 • Tamaraw •
Tercel • Tiara • Van • Verossa • Vista • Voltz • WiLL • Windom



https://ku.wikipedia.org/wiki/Tony_Blair

Anthony Charles Lynton Blair (bixwûne: Ensonî Çerls Lyntn Blêr) (6'ê Gulana
1953'ê), Serokwezîr û rêberê Partiya Karkeran (bi Inglîzî Labour Party) ya
Keyatiya Yekbûyî ya Brîtaniya. Ew Lordê Yekemîn yê Xizîneyê, Wezîrê
Xizmetkariyên Bajêrwarî, û endamê perlemana Berîtanyayê ye. Wekî Lordê Yekê yê
Xizîneyê cihê akincîbûna wî Xaniyê Hijmar 10 li Kolana Downing li Londonê ye.

Ew li Tîrmeha 1994'an, piştî mirina ji nişkêve ya rêberê berê, John Smith, bû
rêberê Partiya Karkeran. Bi rêberî ya Tonî, Partiya Karkeran şiya ko piştî 18
salan di hilbijartinên giştî yên Gulana 1997'ê da bi piranîyeka kêm bi ser
Partiya Şopparêz (bi Inglîzî Conservative Party) da serbikevit. Tonî rêberê herî
pêşîn yê Partiya Karkeran ye ko ji bo heyama 3 hilbijartinên giştî di
hilbijartinan da biserdikevit û çi kesek ji partiya wî ewqas dirêj li ser kursî
ya serwezîriyê nemaye. Ji dema Lord Liverpool li sala 1812'an û vir da, ew kesê
herî genc e ko di vû temenê kurt da dibit serokwezîrê Brîtanyayê.

Gordon Brown û Tonî dihên rexnekirin ko di siyaseta Brîtanyayê da Partiya Karî
ber bi navendê birîye. Niha zarava Partiya Karî ya Nû ji bo vê guhartinê dihêt
bikaranîn. Berî Tonî, PK zêdetir ber bi siyasetên tevane û sosyalîstî bû. Niha
ew zêdetir ber bi sûka azad e. Tonî siyaseta xwe bi Sosyal Demokrasî ya Nû û
Rêya Sêyê binavdikit.

Tonî piştgirî ya hindek siyasetên derve yên Welatên Yekbûyî yên Emrîkayê kirine.
Berçavtirînên wan pişikdarî ya wî di Şerê Efxanistanê li sala 2001'ê û Şerê
Azadî ya Îraqê li sala 2003'ê da bûn. Ew ji ber vê piştgiriyê kevtîye ber
rexnenyên gelek dijwar.

Li Çirya Pêşîn a sala 2004'ê, Tonî got ko ji bo cara çarê serwezîriyê nakit. Evê
hindek guman derheqa rêberî ya partiyê da çêkirin. Li goreyê qanûnê
hilbijartinên giştî yên paştir dibê li 3'ê Xêve a sala 2010'ê bihên kirin. Li
7'ê Îlon a 2006'ê wî got ko heta Kongireya Yekîtiyên Bazirganiyê li Îlona 2007'ê
dê waz ji rêberî ya PK jî ber bidit. Gordon Brown berbijarê herî berçav ji bo
cêgirî ya wî ye.



https://ku.wikipedia.org/wiki/Thomas_Aquinas

Thomas Aquinas an Saint Thomas Aquinas an jî Thomasê Aquinî, (zayîn, nêzî 1225,
mirin 7'ê adarê 1274) keşe, fîlozof û teologekî Îtalî bû.

Ew keşekî dêra katolîka Xirîstiyanî bû û yek ji 33 mamosteyên dêra katolîk e. Ew
navbera katolîkan de wek êlîmekî mezin tê naskirin û wê sewê hin cara wextê ko
tê qal kirin bi unvana saînt tê nav kirin. Wî bi fikrên xwe bandoraka mezin li
ser dêra katolîka çaxa navîn kiribû.

Thomas Aquinas di sala 1225an de li kelaya Roccasecca di keyatiya Napoliya wê
çaxê de hatibû dinê. Bavikê xwe qontê bajarê Landulf bû. Ji hêla diya bavike xwe
de nîjada wî diçû Friedrich Barbarossa.

Wî di 5 salan de li manastirê dest bi hevotina xwe kir. Wexta ko 16 salî bû çû
zaningeha Napoli û li wir 8 salan hevotin dît. Bandora Domînîkanê li ser wî hîn
di destpêka hevotina wî de dest pê kir. Wexta ko ew li Napolî bû teva terîqeta
Domînîkan bû û bîryar kir ko here Parisê. Lê dayikê wî ji bo vê destûr nedeye û
bi lawikê xweyî di artêşa Frederick II de re gotiye ko wî derdest bike û bîne.
Birayî Thomas ew derdest kiriye û biriye Manastireke û ew di wê manastirê de
nêzî salekê heps maye. Gorî gotinan Papayî wê çaxê bi dayika wî re beraftinê
dike û ji bo şandina wiya Parisê wê îqna dike. Bi dawî salekê pê re di 1245an de
jî ew çûye Parisê û li wir sê salan ma ye. Ew pê zaningeha parisê xelas dike re,
di 1248an de vedigere Kolnê û li wir him ji Albertus Magnus dersan distîne him
jî dest bi mamosteyiyê dike. Di sala 1252an de ew şunda vedigere Parîsê ko
destûrnameyê mastirê bistîne û 1256an wê dereceyê distîne. Li wê şunda ew li
Paris, Rom û hin bajarên dinên Îtalyayê dest bi mamhosteyiyê dike.

Mayîna salên 1269an û 1271an de ew li Paris wek mamhoste çalak dibe. Di wan
wextan de ew li ser pirtûk û berhemên xweyên wek Summa Theologica ji dixebite.

Di 1274an Thomas wexta ko diçû beşdara Qonsîla Lyonê be nexweş dibe û bi vê
nexweşiyê 7'ê adarê 1274an de dimire .

Dante îddia dike ko ew hatiye jahr kirin jî ew ji aliya dîroknasan nê qebûl
kirin. Wî bandoreke mezin li ser yên wexta xwe re û pê xwe re berda bû. Dante di
pirtûka xweya navdarê bi navê La Divina Commedia (Komediya Xwedayî) de wî di
qatên cenetêyê jor de teswîr dike. Di 1323an de Papayê wê çaxê Thomas wek Saint,
ango ezîz-hezret didazanîn.

Fîlozofiya Aquinas bandorekî mezin li teolojiya Xristîyanîtîiya Katolîk ber da
bû. Wî di fîlozofiya xwe Aristo şunda şirove kiriye û berhema xweya girîng Summa
Theologica de wan fikirên xwe berhev kirine. Thomas bawer dikir ko rastî bi êqil
û bawerê tê ditÎn û fehm kirin. Bawer ji Xwedê de bi qasidiya pêxemberan tê û
yên di jî mirov dikare bi êqil fêhm bike an hîn bike.



https://ku.wikipedia.org/wiki/Theodor_Adorno

Theodor Ludwig Wiesengrund Adorno, bi kurtasî Theodor Adorno, feylesof,
sosyolog, mamosteyê muzîkê û komponîstêkî swîsreyî bû. Di 11 kewçêr 1903 li
Frankfurt am Main a Elmanyayê ji dayîk bûye û di 6 gelawêj 1969 li Vispa
Swîsreyê jiyana xwe jidest daye. Adorno profesorê civaknasî û felsefeyê bû. Di
heman demê de kompozîtor û mûzîkolog û rexnegirê mûzîkê jî bû.

Bavê Adorno yê ku bi bazirganiya şerabê debara xwe dikir û dayka Adorno ya ku
keça serbazekî bû bi navê Teddie bangî Adorno dikirin. Dayka wî bi eslê xwe ji
malbatekî îtalî ya ji Korsîkayê bû. Dayka wî di heman demê de di bin sêwana
qraletiya Vîyanayê de karê stranbêjiyê jî kiribû. Babê wî ji eslê malbatekî
proyestan yê ku paşê bûbû cihû dihat. Adorno di kolana ku Schopenhauer salên
dirêj dêde jiyayî de mezin bû. Di mala bi nimara nehan de hatibû dinê bavê wî
dîsa di mala nimara heftan de bazirganiya şerabê dikir. Adorno wek katolîkekî
hatibû baptîzkirin. Lê bi bandora mamosteyê xwe yê ronakbîr bû protestan.

Adorno ronakbîrekî mezin bû. Hema li ser her mijarê xebat û lêkolînên wî hene.
Li ser derûnînasiya komî û psîkologiyê jî angaşt û pêşdebirinên wî hene. Ji
malbateke bingeh-cihû ye. Di dema nazîstan de direve Brîtanya û paşê jî DYA û li
derî welêt dixebite heya nazîst têk diçin. Adorno li ser rêbaza ramandinê ya
diyalektîkê jî lêkolîn kiriye. Li ser navê wî li Almanyayê gelek xelat têne
dayîn. Bi dehan pîrtûk û bi sedan nivîsên wî hatine weşandin.



https://ku.wikipedia.org/wiki/Thales

Thales an jî Thalesê Mîletusê (bi grekî: Θαλῆς ὁ Μιλήσιος, Thalés o Milésios) ,
li dor 624 BZ – li dor 546 BZ), astronom, matematîkzan û siyasetmedarê yewnanî
di salên BZ 624-550 jiyaye.

Li gor gotina Heredot, teybetiyên Thales pir bûn. Ew siyasetmedarê dewletê,
endazyar û zanyarê şaristaniyê bû. Beşek ji jiyana xwe li Misirê derbas kiriye û
ji misiriyan fehm kiriye ku bingeha her tiştî av e. Yekemîn geometrîvanê
yewnanan e. Wî siya pîramîdan pîvaye, ji bona ku bilindiya wan derxê holê. ji
bona ku dûrbûna keştiyan ji qiraxê bi pîve, wî hinek rêbazên geometriyê bi pêşve
birine. Li gor Thales bejî, li ser avê avjeniyê dike. Teoriya yekem wî li ser
sedemên erdhejê çêkiriye. Thales dibêje ku lepta erdê weke ya keştiyeke li ser
avê ye. Ji loma erdhej çêdibin. Li gor wî, her tiştê li ser rûyê erdê xwedî can
e û cîhan bi xwedayan tijî ye. Hewl daye kêşa (elekron) ya miqnatîsê û emberê
şîrove bike.



https://ku.wikipedia.org/wiki/Tengava_Stembol%C3%AA

Tengava Stembolê an jî Bosfor (bi tirkî: Boğaziçi [bilêvkin: Boxazîçî]) tengava
Ewropa û Asyayê li hev vediqatîne ye. Ew Deryaya Reş û Deryaya Marmara digîhîna
hev, li ser Tengava Çanakkaleyê re jî digîhine Deryaya Êge û Deryaya Navîn.
Dirêjahiya xwe 30 km, firehiya xweya herî biçûk di nevbara Kandilli û Aşiyan de
bi 700 m ye. Nevbara Anadoluhîsari û Rumelîhîsari jî 750 m ye. Kûr bûna wê di 36
m de heta 124 m heye.

Li ser Tengava Stenbolê du piran hene. Li wan yek Pira Bosforê ye, dirêjahiya wê
1.074 m ye. Di 1973'an de hat çêkirin. Piraya din jî Pira Fatih Sultan Mehmet e.
Dirêjahiya wê jî 1.090 m ye û di sala 1988'an de hat temamkirin. Li ser çêkirina
pirakê sêyem jî li TirkiyeyÊ gotgot berê dehêne.

Di Bosforê de rêhesinakê tengavê di bin avê re derbaz ke, bi navê Marmara, jî tê
çêkirin. Gorî planan ew dike di 2008'an de varê temam kirin. 1.400 m kûr bûna kê
55 m de dike Bosforê derbaz bike.

Bosfor di Yewnanî de bosphoros(Βόσπορος), bigumanî Phôsphoros de ango "bihurka
ga" de tê ye.

Gorî Erdnasîvanan berê Deryaya Reş deryakê hundur, wek golakê bû. Paş sîpan
heliyan şinda, şîpakê lez di Deryaya Reş de berva Deryaya Marmara çû, û ji bo wê
Bosfor pêk hat.

Ji bo Tengava Stenbolê Deryaya Reş û Deryaya Navîn digîhîştîna hev, di dîrok de
gelek gerîng bû. Ji bo wê Konstantîn I padişahî Roman di 330 b.z. li wê derê dî
û li wir bajarê Konstantînople çêkir. Paş re jî bû paytexta Împaratoriya Romayê
Rojhelat. Di 1453an vir de jî, paş Mehmet II ew dera dagir kir şinda, bû
Îstanbul û paytexta Împeratoriya Osmanî ye.

Ji bo cîh xwe, nevbara Ewropa û Asyayê de ye û ji bo barkêşî deryan, li ser wê
gelek ceng bûbûn. Bi taybatî Şerê Cîhana Yekemîn de, ji bo ew derê kontrol kin
Dijwarên Hevalbendî (İttifak) êrîşa Tengava Çanakkaleyê û wir kirin. Lê nikanîn
dest xwe xin. Dûv şerê re di 1936an de bi Peyvname Montreux re kontrol bi temamî
dest Tirkiye de ma.



https://ku.wikipedia.org/wiki/Sovyet

Yekîtiya Komarên Civakparêz ên Sovyetê (kurtenav: YKCS, bi rûsî: Союз Советских
Социалистических Республик (CCCP) [Soyuz Sovyetskix Sotsyalistiçeskix Ryespublik
(SSSR)]) dûgeleke Sosyalîsta federasyonê ji gelek neteweyan pêk dihat û li
ewropaya Rojhelat, Qafqasya, Asyaya Navîn û Asyaya Bakur dimabû. Ew piştî şoreşa
Bolşevîkan a cotmeha 1917 re, di 30'ê berfanbarê 1922an de hatibû saz kirin û di
26'ê berfanbarê 1991an de belavbûbû. Ew belavbû şunda wek pêmavan Federasyona
Komarên Civakparêz ên Rûsyayê hat saz kirin û ew ji pê re jî ew hat çerxa
Federasyona Rûsyayê kirin.

Ew mafên netewi yên YKCS derbazî Federasyona Rûsyayê bû û ew nevnetewî wek
dewama YKCS tê ditîn. Rûsyaya îro li ber Şoreşa Kewçêrê jî hîmiya YKCS bû û YKCS
belav bû şûnda jî Rûsya gorî rûbera xwe sedî 78ên( % 78 ) YKCS di sînorên xwe de
dihewîne.

Ew rûerda xweya mezin, ya ko îroj jî Rûsya hembera belavbûna YKSS xwediyê ye,
Şerê cîhanî yê duyemîn de fireh bûbû û welatên Baltîk (Estonya, Letonya,
Lîtvanya), hin herêmên Prûsyayê Fînlandiyayê, Polonyayê, Çekoslovakyayê û
Japonyayê di sînorên wê de diman. Ew bi sînorên xwe dewlata herî mezina dîrokî
bû.

Ji pê dawiya Şerê cîhanî yê duyemînê di 1945an re sînorên YKSS wiha bûn: li
rojava bi Romanya, Macarîstan, Çekoslovakya, Polonya, Deryaya Rojhelat,
Fînlandiya û Norweç;li bakur Deryaya Barents, Deryaya Karayê, Deryaya Laptev û
Deryaya Sîbiryaya Rojhelat; li rojgelat Deryaya Oxotsk, Deryaya Bering û
Okyanûsa Pasîfîk; li başûr Koreya Bakur, Çîn, Mongolya, Efxanistan, Iran,
Tirkiyê û Deryaya Reş.

Sînorên YKSS li ser 22,4 mîlon km² dima û nêzî şeşan yeka (1/6) erdên dinê dima.
Ew rojhelat-rojavayî ji Deryaya Reş û Deryaya Rojhelat de heta Okyanûsa Pasîfîk
heta 10.000 km dirêj dibû. Bakur-başûrî nêzî 5.000 km fireh dibû.

Bi şoreşa Şibatê yê di 1917an re Rûsyaya Çarî hat hilweşandin. Demeka kêmê ji pê
re Bolşewîkên di pêşengiya Lenîn de pê Şoreşa Kewçêrê re Komara Sovyet ên
Rûsyayê îlan kirin. Pê serfiraziya Bolşewîkan re li Rûsyayê cenga hundurî derket
û wê heta 1922 dewam kir û di wê salê de li ser axê Rûsyaya Çarî Yekîtiya
Komarên Sovyetên Sosyalîst(YKSS) hat saz kirin. Dema şoreşê de YKSS welateka
feodalê aboriya xwe bi bingehî li ser cotkariyê bû. Pê YKSS hat saz kirin re li
hemû welatê tevgereka, pêşasazî û endûstrî kirina li YKSS hat ajotin. Bi vê
tevgerê re Rûsya di dinê de gorî aborî û artêşa xwe 20 salan de bû welateke
pêşeng. Di wê demê de îdeolojiya dewletê jî bi seferberiyê xwendin û nivisandînê
re li xelkê hat belav kirin.

Paş mirina Lenînê di 21'ê rêbendanê 1924an re Josef Stalin hate serokkomariyê
YKSS. Stalîn ji 1922 de heta wê çaxê sekretarê gelemperiyê Partiya Komûnîstî bû.
Stalîn pê derbaza ser kargeriyê bû re li ser welatê avahiya bingehiyê aborî pêk
anî û li welatê tevgera endûstrî kirinê bilez kir. Li welatê Kolxoz û
Sowxoz(herdu jî têne maneyê çewlîg. Sowxoz ji hêla dewletê, Kolxoz ji hêla
koperatîfan dihat carî kirin) pêk anîn. Di wê demê de kesên xwediyên zeviyan,
yên dewlemend jî dihatin bêrûmet kirin. Li wolgayê, Ûkraynayê kêmiyê xwarinê der
ket û bi mîlonan kes ji birçîtiyê de man.

Ji 1935an şunda Stalîn dest bi deportasyona(koç kirin dan) dijên sîstema
komûnîstî kir. Di paqîjkirina Stalînê(Rûsî Çîstkî) navbera salên 1936 û 1940an
de terorek li hembera dijberên rejîmê hat didomîn. Di dema wê koç kirinê bizorî
de gelek kesên wek hindikeyên etnîk, hatin koça navenda xebatê yên bi navê Gulag
kirin. Bo wan qurbanên di wê demê de ji jiyana xwe bûnî, qala 20 mîlon kes
dikine.

Di 1'ê rezberê 1939a di bi êrîşa Almanyaya Naziyê ser Polonyayê re Şerê cîhanî
yê duyemîn destpê kir. Li ber vê êrîşê Hitler û Stalîn di 23'ê gelawêjê 1939an
de bo êrîş nekirina hev bi qasidiya Molotov û Ribbentrop Pakta
Molotov-Ribbentrop îmze kiribûn û bi vê peymanê wan dê êrîşa hev nekirinaya û
Polonya navhev de parvekiriniya. Ji pê Almanyayê re di 17'ê rezberê 1939an de
Rûsyayê jî dest bi êrîşa Polonyayê kir û wekî wan di peymana bêêrîşiyê de dîyar
kirî YKSS rojhelata Polonyayê di demeka kurt de îşxal kir. Di 28'ê rezberê
1939an de YKSS yê û Almanyayê peymanekê dinê bo hevaltiyê û sînoran îmze kir.
Rûsyayê ji pê re li welatên Fînlandiya(1939) û welatên Baltikên:Estonya, Letonya
û Lîtvanya û Besarabya yê pê re bûyî Moldoviyayê(gîşk 1940an de) dewama îşxal
kirinê xwe kir.

Di 22'ê pûşperê 1941an de Hitler peymana bêêrîşiyê xirab kir û bi artêşêkê mezin
êrîşa YKSS kir. Di 24'ê gelawêjê 1941an de YKSS bi Brîtanyayê ve heta ber axên
Îranê dewama îşxalê xwe kir. Di Konferansa Yalta û Tehranê de YKSS, Brîtanya û
DYA bo hevalbendîyê li hev hatin.

YKSS di Şerê cîhanî yê duyemîn her çiqas, bi nêzî 25 mîlon qeybên esker û siwîl
ve, dewleta herî pir hevwelatên xwe qeyb kiribû, ew jê wek lewaz bûbû der ketibû
jî, ew wek serfiraz di cengê de derket. Bi dawiya hevalbendiya navbera
hevalbendan de hat şikestin û pê şêrê re Şerê Sar dest pê kir.

YKSS di Şerê cîhanî yê duyemîn de wek serfiraz û xakên xwe fireh kirî derketibû.
YKSS rojhelata Polonyayê û welatên Baltik têxistibû nav sînorên xwe. Dewletên
bloka rojhelat Albanya, Bulgaristan, Komara Demokratîka Almanyayê, Polonya,
Romanya, Macaristan, Çekoslovakya ketine bin bandora YKSS û wek dewletên peyk bi
sîstema demokrasiya Xelkî hatin kargerger kirin.

Di 1953an de, ji pê mirina Stalîn re, Nîkîta Krûşçev derbaza serokomariyê bû. Wî
di 1956an de di axaftineka xweya sixûrî de fikrên xweyên hembera Stalînîzm
eşkera kir û bo Lîberalîze kirina dewletê daxwaza xwe dazanîn. Lê protestoyên bo
reforman li Macaristanê ji hêla Artêşa Sor gelek sert hat rawestandin.

Di wan deman de Şerê Sar her ku diçû hişk dibû û di 1962an de di Krîza Kûbayê de
dinê xwe ji Şerekê atomî encax di dawî de xwe parast. Blokên rojhelat û rojava
her tim dewama çekdariyê dikir û di vê de bi hev re diketine pêşbaziyê.

Di payîza 1957an de YKSS saroxa siftê Sputnik 1ê bi kûçikê têdeyî bi navê Laika
ve şande ezmên. Di 1961an de jî cara siftê astronotê Yurî Gagarîn li gerdûnê
firiya.

Di 1964an de Leonîd Breşnew derbaza şûna Krûşçêv bû. Ew daxwazên reformanê li
welatên din wî sert pişde xistin. Azadîxwaza li Pragê yê di bihara li
Çekoslovakyayê hatî holê bi panzêran hat pişve xistin.

Di 1979an de ketina YKSSyê Efxanistanêyê re şerê navbera YKSS û Efxanîstanê dest
pê kir. Di wê cengê de Efxanîstanê gelek zirar dît û nêzî 1,2 mîlon hevwelatên
xwe hatin kuştin. YKSS jî di 1988-1989an de wek bêserfirazî ji wir der ket.

Di 1985 Mixaîl Gorbaçow hate serokiya kargeriyê YKSS û dest bi reformên wek
Perestroyka (şunda mezrandin) û Glasnost (eşkereyî) dihat zanîn kir.

Di salên 1990an û 1991an de dewletên Yekitiyê de dest bi dazanîna azadiyên xwe
kir. Siftê welatên Baltîk serxwebûna xwe danzanîn. Bi derbeyê Borîs Yeltsîna di
gelawêjê re YKSS xirab bû dewletan yek bi yek azadiya xwe danzanîn. Bi dawî di
8'ê berfanbarê 1991an de belavbûna YKSS dawî bû. Ji YKSS 15 dewletên serbixwe
der ketin û Rûsyayê wek pêmavanê YKSS mafên wê wek mîrat hilgirtin.

YKSS bi sîstema xwe dewleteka Federasyon bû. Ji 1956 de heta 1991an 15 netewên
sosyalîst endama YKSS bûn. Her yek welatê sosyalîst xwediyê paytexta bixwe bû û
Moskova him paytexta Komara Federatîfa Rûsyayê Sovyêt ên Sosyalîst(KFRSS) bû,
him jî paytexta YKSS yê bû û xwediyê statûyeka taybetî bû.

Di hindira wan komaran de hin herêmên Komarên Otonomê Sovyetên Sosyalîst
(mînako: Naxçivan), Herêmên Otonom (mînako: Herêma Otonomê Cûyan), Nevçeyên
Otonom jî hebûn.



https://ku.wikipedia.org/wiki/Sinetkirina_jinan

Her roj bi hezaran keç tên sinetkirin. Sinetkirina jinan weke şikenceyê, dibe
sedema êş û azara giran. Encamên wê dikarin bibin sedema mirinê. Piraniya keçên
ku ji mirinê difilitin divê di jiyana xwe ya mayî de tehamulî şopên birînên
fîzîkî û psîkolojîk bikin.

Dewlet ne hew ji kes û aktorên din berpirsiyar in, bê di wezîfeyê de çi dikin,
herweha ji kes, grûp û dezgehan jî berpirsiyar in, bê ew di nava dewletekê de ji
bo pêpeskirina mafên mirovî çi dikin.

Peymanên navneteweyî yên mafên mirovan ji bo reftariya dewletan bi tenê qaîdeyan
danîne. Ew herweha daxwazê dikin ku divê dewlet bixebitin, da tawanên li dijî
mafên mirovî rawestîne û êrîş û şikenceyê qedexe bikin. Dewlet berpirsiyar in ku
bêyî ku lê binihêre, bê ew li kî derê û ji aliyê kê ve hatine kirin, divê
reaksiyonê li hembera raporên li ser êrîş û şikenceyê nîşan bidin. Mahneya wê ev
e ku şideta li dijî jinan a weke sinetkirinê, divê bê rûreşkirin û jin ji aliyê
qanûnan ve bên paraztin. Divê li hemû giliyên ji bo şidet û şikenceya li dijî
jinan bê kolîn. Divê kirdarên wan mihakeme bibin û ji bo sûcên xwe bên
cezekirin.



https://ku.wikipedia.org/wiki/Sey%C3%AEd_Riza

Seyîd Riza (z. 1862 li gundê Lirtîka Pilûrê, herêma Dêrsim − m. 15'ê sermawezê
1937 li Xarpêtê) yek ji pêşengên serhildana Dêrsimê bû.

Seyîd Riza sala 1862'an, li Dêrsimê ji dayik bû ye. Seyîd Riza lawê Seyda Brahîm
e. Ji zanyarekî bi navê Mehmet Elî Efendî ders dît û mezin bû. Mehmet Elî, ji
aliyekî ve agahiyên olî, ji aliyê din ve jî di warê neteweyîtiyê de perwerdehiye
dida Seyîd Riza. Piştî mirina bavê xwe, wî Seyîdî dewir girt û di bajarê Axdadê
de bi cîh bû.

Di rojên serhildana Qoçgiriyê de komeke çekdar, çûn Dêrsîmê û birqiyeeke ku
pişgtgiriyê dide serhildêran, kişandin. Seyîd Riza, piştî serhildana Şêx Seîd
alîkarî da koçberan. Berî serhildana Dêrsimê Seyîd Riza, li hemberî gumana
operasyonê bi li sereke eşîran rê hevdîtinê çê dike ku di nava xwe de yekîtiyê
çê kin. Di demeke ku li Dêrsîmê serhildanê berdewam dikir, di 5'ê rezberê
1937'an de rayedarên hikûmetê ji bo hevdîtinan li Erzînganê bangî Seyîd Riza
dikin. Seyîd Riza, di reya Ezirganê de tê girtin û wî dibin Elezîzê û bi
berdariye tê darazxwarî kirin.

Serokê serhildana Dersimê, Seyîd Riza, di 15'ê mijdarê sala 1937'an de, bi
tevahî şeş hevalên xwe ve, ji aliyê rejîma Tirkiyê ve hatin darda kirin.



https://ku.wikipedia.org/wiki/Selim_Sil%C3%AAman

Selîm Silêman (1586, Bedlîs/Hîzan) - ?) helbestvan, wêjenas û nivîskarekî Kurd
e.

Heya ku Rojhilatnasa sovyetî M.B Rûdênko bahsa destnivîsên kurdî kir, heşkere bû
ku Selim Silêman jî helbestvanekî Kurd e û Yûsif û Zuleyxa bi Kurmancî nivîsiye.
Ji xwe Aleksandr Jaba, rojhilatnas û dîplomatê rûs behsa Selim Silêman kiriye.
Ew dibêje ku Selim Silêman hevdemê Şerefxanê Bedlîsî bûye (sedsala XVI-XVII) û
bixwe helbestvan û dengbêjê Mîr Şeref (Mîrê Xizanê) bûye. Ji bilî van
agahdariyan, em di derheqê Selîm Silêman de xwediyê zanîneke kêm in.

Aleksandr Jaba yê ku goman dikir ku Selîm Silêman dîwana xwe ji dîwana "Camî"
helbestvanê farisî girtiye, Hewl nedabû lêbipirsê ka gelo şaxên Yûsif û
Zuleyxayê di zargotina Kurdan de heye an na? Kurdnasa Sowyetî M.B. Rûdênko di
dîsertasyona xwe de tîne holê û îsbat dike ku Yûsif û Zuleyxaya Selîm Silêman
koka xwe ji zargotina Kurdan girtiye . Rûdênko dide nîşan ku çend şaxên naveroka
destana Selîm Silêman û yên Firdewsî û Camî hevûdin digrin, Lê wekîdin çend
şaxên naveroka destana Selîm Silêman di yên Firdewsî û Camî de tunene. Ji ber vê
yekê Rudenko bawerdike ku Yûsif û Zuleyxaya Selîm Silêman, destaneke Kurdîyî
serbixwe ye.



https://ku.wikipedia.org/wiki/Sala_du%C5%9Fe%C5%9F%C3%AE

Sala duşeşî - sala ku ji 366 rojan pêk tê ye, ango li gorî salên normal rojekê
zêde didome. Di zimanên ji malbata hînd-ewropî de ew sal wek sala 2 şeşan
(bisextilis) tê binavkirin. Sala duşeşî 4 salan carekê dubare dibe. Di salnameyê
de li meha reşemî rojek tê zêdekirin û ew meh 29 rojan didome. Salên duşeşî di
salên bi 4an tên parkirin de tên dîtîn. Mînak: salên 1600, 1996 û 2000 salên
duşeşî bûn, lê salên 1700, 1800, 1900 ne salên duşeşî bûn. Sala ku bi 100î par
dibe û bi 400î par nabe ew sala ne sala duşeşî ye. Dîsa salên 2100, 2200, 2300
ne salên duşeşî ne, lê sala 2400 sala duşeşî ye.

Li gorî salnameya Julianî salek ji 365 rojan pêk tê, lê di rastiya xwe de dinê
li dor rojê 365,24219 (nêzî 1/4 rojekê) rojan dizivire. Ji ber vê yekê 4 salan
carekê li salnameyê rojek tê servekirin, da ku dengeya salê çêbibe. Eger salên
duşeşî nebûna, her çar salan carekê bihar wê rojeke pêş de destpê bikira. Mînak:
piştî 120 salan salname wê 1 Adarê nîşan bikira, lê di rastiyê de wê 30'yê
Çileyê bûya.



https://ku.wikipedia.org/wiki/Sahraya_Rojava

Sehraya Rojava (bi Erebî الصحراء الغربية, bi Inglîzî Western Sahara) herêmeka
bakurê rojava ya Afrîkayê ye. Hevsiyên vê herêmê li bakur Mexrib, li bakurê
rojhilat Elcezayîr, li başur û rojhilatê Mûrîtanya û li rojavayê Okyanûsa
Atlantîk in. Ev herêm yek ji kêmhêheşttirîn herêmên cîhanê ye û piraniya wê
bêavan û deşt in. Mezintirîn bajarê herêm Elîyûn e ko sê-yeka hêşeta herêmê lê
akincî ye.

Ev herêm ji salên 1960an were, piştî nemana mêhtinkarî a Spanyayê, di rêza
herêmên bê desthilata xweser yên Neteweyên Yekgirtî da ye.

Paşahiya Mexribê, bizava rizgarîxwaz a Eniya Polîsariyo (û hukmeta Komara
Demokratîk a Erebî ya Sehrayê) li ser desthilata vê herêmê no teba ne. Piştî
agirbeseka bi piştevanî ya NY ji sala 1991ê were, desthilata piraniya herêm di
destê Mexribê da ye. Tenê parek ji axê di bin destê Polîsaryoyê da ye. Bi
awayekê navneteweyî, hêzên mezin yên mîna WYEyê bêalî ne. Herdu aliyên hevnegir
bizavê dikin bi wergirtina piştevaniya welatên biçûktir rewayiyê bidin
desthilata xwe. Komara Demokratîk a Erebî ya Sehrayê heta niha piştevaniya 45
welatan wergirtiye. 25 welat alîgiriya Mexribê dikin.



https://ku.wikipedia.org/wiki/Rosa_Luxemburg

Rosa Luxemburg (z. 5'ê adarê 1871 li Zamość li Polandê – m. 15'ê rêbendanê 1919
li Berlîn li Elmanya), fîlozof, şoreşger û pêşengeka Marksîst a Elman e.

Li Polandê ji dayîk bûye û bi eslê xwe cihû ye. Navê wê yî berê Rozalia
Luksenburg e. Di temenekê ciwan de dest bi têkoşîna sosyalîzmê dike û hêj 18
salî bûye wekî penaber direve Swîsreyê. Ji partiyên sosyalîst ên Polon û Rûs
cuda difikire û xwe dide karê pêkanîna şoreşek sosyalîst li rojavayê Ewropayê.
Gorî wê heger li welatek wekî Elmanya şoreş pêk were, ango ki welatek dewlemend
û xwedî kapîtalîzmeka pêşketî, dê li Polandê bi hêsanî şoreş çêbe. Ev fikrên wê
dibe sedem ku ji aliyê sosyalîstên Rûs û Polon ve were rexnekirin.

Luxemburg herwekî di modela rêxistinên sosyalîst de jî hinde guhertinên nû
pêşniyar dike. Bi gelek sosyalîstên navdar ên hemdemî ve dikeve têkilî û
nîqaşan. Ramanên wê li seranser Ewropayê tê şopandin. Luxemburg herwekî
perwerdeya xwe jî li bajarê Zürichê didomîne. Di sala 1898an de bi Gustav Lübeck
re dizewice û li Berlînê bicihdibe. Di nava refên SPD (Partiya Sosyaldemokrat a
Elman) têdikoşe. Gelek caran tê zindanîkirin û bi destpêka Şerê Dinyayê yê Yekem
ji SPD derdikeve. Lewra SPD piştgiriya şer dike.

5'ê gelawêjê 1914 de bi Karl Liebknecht re Internationaleyê (Înternasyonalê)
dadimezirîne. Ev koma han piştre bi navê Spartakusbund (Yekîtiya Spartakûs) tê
binavkirin. Ji ber armancên vê komê Luxemburg dîsa tê girtin û 2 sal di zîndanê
de dimîne. Li zîndanê xebatên xwe didomîne. Rexneyên girîng li Bolşewîkan dike.
Piştî azadiya xwe bi hevalên xwe ve Partiya Komunîst dadimezirîne û dest bi
cerbandina pêkanîna şoreşê dike.

Di 15'ê rêbendanê 1919 de bi tevî Karl Liebknecht tên girtin û bi hovîtî têne
kuştin.



https://ku.wikipedia.org/wiki/Rojhilat%C3%AA_Kurdistan%C3%AA

Gelhe ya vê perçe ji Kurdistan, zêde tir ji 10,000,000 kese ku nîzêka 1/500,000
kurd di herêma Xurasan ê de dijîn.

Zarava gelê Rojhilata Kurdistanê Soranî , Kelhorî , Kirmancî , Hewramî û lekî
ye.

Ev par ji Kurdistan ji 6 herêman pêk tê ku birîtîn ji: herêma Bakur , herêma
Mukriyan , herêma Erdelan , herêma Kirmaşan , herêma Hewraman û herêma Lekistan.

Rojhilata Kurdistan meko ya şoreş û serhildanê ye ku di sala 1945an de yekemîn
Partiya siyasiya kurdî di vê perçe ji kurdistan li navenda Nationalism a kurdî,
bajêra Mehabad ê ava bû û di sala 1946an de jî tenha komara kurdî bi nava Komara
Kurdistan li ser destê Qazî Muhemmed di navenda Rojhilata Kurdistan , bajara
Mehabad hat ragehandin.

Rûberê Rojhilata Kurdistanê 175.000 km2 ye. Rojhilat herêmke çiyayî ye.
Rojhilata Kurdistanê ji van navçan pêk tê: Ji bakur ber bi başûr ve navçeya
Mako, Urmiye, Somabiradost, Bêlewer, Mukriyan, Erdelan, Hewreman, Kirmanshah,
Îlam û Lekistan in. Heger mirov wekî ku di balafireke de be fi bi jor ve, li
herêma Rojhilat mêze bike, çiyayên bilind û daristanên gurr dibîne.

Di navbera van çiyan û baniyan de deştên rast û bi ber, çem û newalên bi av
hene. Çiya û deten herî girîng ên van navçeyan jin bakur ber bi başûr ve ev in:
Çiyayên Çilikan û Sarîdaş, deştên Soma û Bêlewar, Çiyayê Reş (3578 m), Deştên
Wirmiye û Mergewer. Çiyayên Mukriyan, deşta Şarwêran, zincîra çiyayê Zagrosê û
li başûr çiyayên Şaho (3390 m), Dalaxanî û Paraw, deştên Kamyaran û Mayîdeşt,
çiyayên Wuşnrankêw (4050 m), Mezin û Spî hene.

Çiyayên Zagrosê ji geliyê şîn heta geliyê Alan ji Kurdistana Rojhilat û Başûr re
dibe wekî tixûb. Zagros rêzçiyayên Kurdistanê ne. Ew ji bakur ve ber bi bashûr,
ji Agirî heta Luristanê dom dikin. Ew heta herêma shirazê diçin. Dirêjiya
Zagrosê ji 1000 km zêdetir e. Bilindiya wan li Wuştrankêw 4700 metreyî derbas
dike. Divê herêmê de, ji bakur, ber bi başûr ve çiya paralel in. Li bakur
çiyayên Sahend û Sebelan bi berf in. Berfên wan ji payîza pêşîn heta dawiya
biharê dimîne. Rêza Zagrosê ber bi Mezopotamyayê ve, di navbera geliyê Şîn û
Alan de/ bilind û tûj in. Lê, di navbera Badînan û Mûsilê de nizim dibin.
Dadikevin 450 metreyî. Li aliyê rojhilat Ji 1000 metreyî bilintir cîh hene.
Geliyê Şîn 2860 metre ye. Ji ber vê yekê di hindava Mûsilê de çemên Rojhilata
Kurdistanê dadikevin Başûrê Kurdistanê. Bi taybetî Zêyê Biçûk li herêma Mukriyan
û Bane gelek av û çemên din jî berhev dikin û di herêma Serdeştê de ji geliyê
Alan derbasê Başûr dibe.

Gola Urmiyê, dikeve rojhilatê bajarê Urmiyeyê. Qerexê rojavayê wê besşek ji
tixûbê Rojhilata Kurdistanê ye. Dirêjayiya wê nezîkî 140 km û firehiya wê jî
50 km ye. Qada wê 6.000 km2 ye. Kûriya wê 6 û hinek cîh digîhe 15 metreyî derbas
dike. Di nav golê de çend girav hene. Lê, ya herî mezin girava Şahiye ye. Gola
Zirêbarê, li nêzîkî bajarê Merîwan e. Dor û berê wê deşt û çiya ne. Bi dar û
devî ne. Dirêjiya wê 5 km û firehiya wê jî 2 km ye. 15 metre kûr e. Ava gola
Zirêbar şêrîn e û masî tê de dijîn.

Di sîstema îdariya Îranê de şûna sîstema wîlayetan de herêm hene. Herweha
Kurdistan dibe şeş herêm[çavkanî pêwîst e].

Ev herêm ji çemê Aras dest pê dike û heta Deştebêl dom dike. Di ve herêmê de
navçeyên Urmiye, Bazirgan, Mako, Soma, Biradost û Salmazê hene.

Ev herêm ji Saqiz dest pê dike û heta Kamyaran dom dike. Di vê herêmê de bajarên
Saqiz, Bane, Dîwandere, Tîkab, Bicar, Sine, Merîwan û Kamyaran hene.

Ev herêm ji Kamyaran dest pê dike û heta Şahabad diçe. Di vê herêmê de bajarên
Bêstûn, Pawa, Sonqur, Rewanser, Sahane, Serpêlzahaw, Mahîdeşt, Kirênd, Qesrê
Şîrîn, Hersîn, Gîlangerb, Şahabad û Cwanro] hene.

Ev herêm ji Sine dest pê dike û heta Kûdeşt dom dike. Di vê herêmê de bajarên
Sine, Hersîn, Kûdeşt, Nûrawa, Aliştir, Kengawer, û Dirişer hene.

Herêma Gûran ji bakurê rojavayê parêzgeha Kirmaşan û devera Xaneqînê li Başurê
Kurdistanê pêk tê. Bajarên giring ên vê herêmê Xaneqîn, Serpêlzahaw, Kirênd,
Gîlangerb û Qesrê Şîrîn in. Ev herêm bi kevneşopî warê kurdên kelhûrî, lekî û
hewramîaxiv ên yarsan e, yên ku xwe xwemalî wek "gûran" binavdikin.

Kurdên Xuresanê ku nezî 1 milyon kes hene bi fermane şah Ebasê Sefewî ji
Kurdistana bakurê hatine koç dan û niha li bajarên Bucnûr, Qûçan, Semelqan,
Şêrwan, Radkan û Kelat dijîn him jî li gor hin çavkaniyan nêzî 300.000 kes jî li
bajarê Meşhedê hene[çavkanî pêwîst e].

Mirov dikare bajarên Rojhilat ji bakur ve ber bi başûr ve weha rêz bike:
Bazirgan, Qutûr, Mako, Urmiye, Şino, Nexede, Pîranşar, Mehabad, Miyanduaw,
Shahîndij, Bokan, Tîkab, Seqiz, Serdeşt, Bane, Dîwandere, Bîcar, Merîwan, Sine,
Qurwe, Pawe, Rewanser, Kamyaran, Sonqur, Serpêlzahaw/ Kirin, Mayîdeşt,
Kirmanşah, Sehene, Kengawer, Hersîn, Şahabad, Nefteşah, Îlam, û Mêhran.



https://ku.wikipedia.org/wiki/Rojavay%C3%AA_Kurdistan%C3%AA

Sîstema Federaliya Demokratîk a Bakûrê Sûriyê (bi erebî: النظام الاتحادي
الديمقراطي لشمال سوريا‎), navê perçeyekî Kurdistanê ye, ku dikeve nav sînorên
Sûriyê. Paytexta Federasyona Rojavayê Qamişlo ye. Navê herêmê herwiha wek
Rojavaya Kurdistanê, Rojavayê Kurdistanê an bi kurte Rojava tê zanîn. Federaliya
Demokratîk a Bakûrê Sûriyê xwediyê li gor 4,6 mîlyon şêniyan e. Piştî aloziya li
Sûriyê hemberî Rejîma Baasê ya Beşar Esadê tevgerandin, Şerê Navxweyî yên Sûrîyê
dest pê kir. Herwiha Dewleta Îslamî ya Iraq û Şamê bi tevahî Federasyona
Rojavayê Kurdistanê dagirkirin. Ji ber vê yekê Hevpeymana Yekbûyî yên Hêzên
Karûbar - Tevgera Biryara Gehîn ku Hêzên Sûriya Demokratîk di bin rêveberiya
Yekîneyên Parastina Gel û Yekîneyên Parastina Jin avakirin, bi piştgiriya
Amerîkayê ve meşîyan û yek bi yek herêmên Federaliya Demokratîka Bakûrê Sûriyê
rizgarkirin. Yekem rizgarkirin di roja 19'ê tîrmehê 2013'an de pêk hatiye.

Rojavaya Kurdistanê parçeya Kurdistanê ya herî biçûk e: 31.000 km² ye[çavkanî
pêwîst e]. Îro di bin desthilatdariya Sûriyê de ye. Taybetiyeke herêma Rojavaya
Kurdistanê heye ku axa wê piranî deşt û berrî ye. Ev herêma han ji rojava ber bi
rojhilat ve zirav û dirêj e, û her ku diçe qad û çarçova wê berfireh dibe.

Mirov dikare avhewaya Rojavaya Kurdistanê bike du beş. Beşa yekem avhewaya
herêma Efrînê ye. Avhewaya li vê derê nezîkî ya Deryaya Spî ye. Havînan germ e û
carnan baran dibare; zivistanan jî zêde ne sar e. Ji ber vê avhewayê herêma
Efrînê, şîn e, dar û ber lê zêde ne. Her cureyên daran hene[çavkanî pêwîst e].
Lê piranî darên zeytûna ne.

Beşa duyem ku Serê Kaniyê, Hesîçe, Amûdê, Qamişlo û Dêrik hildide nava xwe bi
berrî û deşt e. Çiya û daristan nîn in. Zivistan kin in. Hema hema berf nabare.
Carinan baran dibare. Di meha Çileyê de li Qamişlokê germahî digihîje +7, li
Dêrik û Amûde jî +6 pîleyan. Havîn dirêj in. Germahî pirr e. Ziwayî heye.
Havînan ji çolên Erebistan û Sûriyê bayên germ tên û bandor li avhewaya herêmê
dikin. Havînan germahî digihêje 40 pîleyî.

Rojava ji Çiyayê Gewr dest pê dike û heta herêma Efrînê û Çiyayê Kurmênc tê.
Çiyayê Kurmênc 1200 m bilind e. Ji çiyayê Kurmanc heta Kobanî, axa Kurdistanê
teng e û ereb li vê deverê dijîn. Li herêma bajarê Kobaniyê axa Kurdistanê dîsa
fireh dibe û kurd li ser axa xwe dijîn.

Qamişlo û Nisêbîn yek bajar in, lê di navbera Tirkiyeyê û Sûrî de hatine
dabeşkirin. Qamişlo di desthilatdariya Sûriyê û Nisêbîn jî di bin destê
Tirkiyeyê de maye. Hûn di wêneyê de li Nisêbînê ala tirkan û li Qamişloyê jî ala
Sûriyê dibînin.

Di 21´ê rêbendana 2014´an de Rêveberiya xweser a rojavaya Kurdistanê hat
denezendin. Rêveberiya xweseriya rojavaya kurd weke sê kantonan hat ragihandin.
Kantona pêşî ya ku di 21´ê rêbendanê de rêveberiya wê ya xweser hat ragihandin,
Rêveberiya xweser a kantona Cizîrê bû. Kantona duyem ku di 27´ê rêbendana
2014´an de rêveberiya wê ya xweser hat ragihandin, Rêveberiya xweser a kantona
Kobaniyê bû. Kantona sêyem jî, ku rê veberiya wê di 29´ê rêbendana 2014´an de
hat ragihandin in, Rêveberiya xweser a kantona Efrînê bû. Her kanton jî,
rêveberî û hikimeta xwe ya demkî ragihandin. Piştî ku ragihandina Rêveberiya
xweser a rojavayê Kurdistanê jî, êdî di nava kurdan de bi rojan bû sedema
şahiyan[çavkanî pêwîst e].

Dîroka Rojavaya Kurdistanê, pirr kevn diçê. Bi teybetî, li ser wê axa wê, ji
demên Sumeriyan ve li wir jiyane û şariştanî di pêşketinê de ya. Ev herêm
Rojavaya Kurdistanê, dikeve keviya çemê mazin û navdar ê Firatê de. Di demên
berê de, heta ku digihişt ber çiyayê kurdan û bajarên weke Efrîn, Kobanî,
Serêkaniyê çem diharikî. Ev herêm, weke herêmna şîn û pêşketî bûn. jiyane li van
herêman, di pirtûkên pîroz de jî bicih bûya. Bi teybetî, ji ber Kobanî û Efrînê
û heta ku digihijê Halebê û piştre şamê, weke herêmna ku li wan zanebûn pêş
diket bû. Birehim xelîl, çanda wî li vê herêmê bicih bûya. Mîtra, di dema
mîtaniyan de hatiya û ew bixwe jî ji Mîtaniyan bûya. Mîtanî jî kurd bûna..

Li herêmê, piştî ku rejima be'sê lê tê û serdest dibê, wê navê herêmê giştkan
biguharêne. Lê navê herêmê kevn in. Minak, navê Kobanê, ji dema Hûriyan a. Navê
Serêkaniyê bi rengê ´weşokanî´ ji dema hûrî û mîtaniyan a û di dema Mîtaniyan de
bûya paytaxt ji mîtaniyan re. Herêma Serêkaniyê, piştî ku dewletên Sûrî û
tirkiya avabûn, bû du-qat- Qatek li Sûrî ma û rejima Be'sê navê wê gûharand û
kir "Rasûlayn". Qata wê ya li aliyê tirkiya ma jî, rejima tirk navê wê guharand
û navê wê kir "Ceylanpinar". Lê ev herdû qat jî, berê yekbûn û bajarek bûn. Berê
di ber re jî û di navê de jî şaqna ji çemê Firatê diharikî.

Di dema hûrî û mîtaniyan de, pêşketina xwe di aramiyê de vê herêmê jiyan kiriya.
Lê piştre, di dema Asûriyan de, rastî hêrîşan hatiya. Di dema Îskenderê mekedonî
de jî re rastî hêrîşan hatiya. Mediya, di dema ku li herêmê bû desthilatdar
ewder di nava sînorê xwe de girt û bi wê re li ser herêmên anatolia jî karî ku
serdestiya xwe bide herêkirin. Di pirtûkên pîroz de bahse Nemrûd tê kirin ku di
dema Birehim xelîl de jiya ya. Nemrûd jî, di dema xwe de li vê herêmê xwe kiriya
hikimdar. Çanda herêmê, heta dema derketina îslemiyetê li gor çanda êzdayiyê bû.
Piştre îslemiyetê ewder jî kirina bin destê xwe de û guharand. Piştre, wê demên
desthilatdariyên kurd ên dewletên kurd Merwaniyan û Eyûbiyan li herêmê pêş
bikevin. Wê herêm, di dema Eyûbiyan de, ji sadsale 11´min û heta sadsale 16´min,
wê di bin destê desthilatdariya xanadana eyûbiyan de bimêne. . Piştî ku Osmanî
pêşketin, êdî osmaniyan, ewder weke eyeletekê desthilatdariya aşîrên kurd
herêkiriya.

Zimanê ku zêde tê axiftin zimanê kurdî zaravayê kurmancî ye. Lê zimanê erebî,
asûrî û hwd jî li herêmê dihên axiftin. Li herêmê, rojnameyên bi kurdî, TVyên bi
kurdî jî hene. Ronahî Tv, TVya kurdî ya rojavayê kurdistanê ya. Ji aliyê
çapameniyê ve, piştî ku şoreşa rojavayê kurdi bû, êdî hin bi hin pêşveçûnên di
qada çapameniyê de jî roj bi roj dibin.

Dînên ku li herêmê dijîn, weke olên sereke Îslamiyet, Êzîdîtî û Mesihî ne. Lê
mezhebên van olan, ku mirovên ji wan jî hene. Ji sedî 80îyê wêderê misilman in.
Hejmareke mezin ya êzîdiyan jî li herêmê heye û ev jî li gorî ku tê gumankirin
ser sedî 10an re ye. Lê gelekan jî, ji herêmên xwe koçberkirine. Berê, ev hejmar
pir zêde bû. Her wusa, mesihiyê li herêmê di derûdorê sadî 10´an de ne. Asûrî,
piraniyan, ola Mesihiyê ne. Lê ku ne pir zêde jî bin, Kurdên Mesihî jî hene. Her
wusa, Kurdên cihûyen jî berê li wir dijîn. Heta dema rejima Be'sê li wir dijîn
pişre, hinekan ji wan goçî Îsraîlê kirin û hinekan jî goçî welatên ewropî
kirine. Îro, her wusa zêde cihû li herêmê nemane. Lê li çend cihan, hê jî
kinîştên wan hena ji bo bergkirinê.

Li Rojava Hesîçe bi tenê wîlayet e, yên din qeza û nehiye ne. Qamişlo qezaya
Hesîçeyê ye, lê ew ji Hesîçe û hemû bajarên din mezintir e. Qamişlo wekî navend
û paytextê herêma Rojavayê Kurdistanê tê qebûlkirin. Li navenda Qamişlo nêzî
150.000 kes dijîn[çavkanî pêwîst e]. Li bajarên Sûriyê, li Heleb, Reqa û Şamê jî
gelek taxên kurdan hene[çavkanî pêwîst e].

Hêzên parastina gel´ ku bi navê wê yê kort YPGê, kar û erka wê ew a ku weke
artişa rojavayê kurdistanê li dijî hêrîşên ku ji derve ku hatina bi ser rojavayê
kurdistanê li pêşiya wan bisekinê. Her wisa, bi vî rengê YPG´ê, em dikarin weke
artişa rojavayê kurdistanê jî bi nav bikin. YPG´ê, hemû rojavayê kurdistanê
diparêzê. Hîç, cûdahiyê nakê nav de. Herkesekê, li herêmê ku kurd bê û ne kurd
bê, wan diparêzê. Aramiya wan çê dike. Her wusa, weke artişa rojavayê
kurdistanê, ji aramî û parastina rojavayê kurdistanê ew berpirsiyar a. YPG´ê, ne
hêzek siyesî ya. YPG´ê, hêzek leşkerî ya parastinê ya. Artişa rojavayê
kurdistanê ya parastinê ya.



https://ku.wikipedia.org/wiki/Ro%C5%9Fan_Lezg%C3%AEn

Roşan Lezgîn çîroknivîs û helbestvan û wergêrekî kurd e. Zêdetir bi kirmanckî
(zazakî) û kurmancî dinivîse. Lê hinde gotarên wî bi tirkî jî weşîyane.

Roşan Lezgîn di sala 1964 de li gundê Dingilhewa ya bi ser Licêya Diyarbekirê
hatiye jiyanê. Di tevayî jiyana xwe de tenê 4 sal çûye xwendegehê. Ji sala 1996
û vir de li gelek kovar û rojnameyan bi kurdî (kirmanckî û kurmancî) û tirkî
nivîsên wî hatine weşandin. Roşan Lezgînî bi kitêba xwe ya çîrokan (Binê Dara
Valêre de) xelata edebîyatê ya Apec Förlag AB-2002 girtîye. Her wiha, bi
çîrokekê jî (Serketina Kewan) di Pêşbaziya Çîrokên bona Zarokan a Yekem ku
Şarevaniya Sûrê ya Dîyarbekirê organîze kiribû de xelata duyemîniyê girtîye.
Berhemên wî di pirraniya kovar û rojnameyên kurmancî û kirmanckî (zazakî) de
derketine.

Yekemîn pirtûka wî ya çîrokan "Binê Dara Valêre de" (Weşanxaneya Apecê,
Stockholm) bi kirmanckî û wergera wê "Li Bin Dara Biyê" (Weşanxaneya Elma,
Stenbol) bi kurmancî weşîyabû.

Roşan Lezgînî pirtûka Suzan Samanciyê "Siya Bêdengiyê" û kitêba Malmîsanijî,
Cemîlpaşazadeyên Diyarbekirî Û Neteweperweriya Kurdî ji tirkî, kitêba Sadiqê
Hîdayetî "Sê Dilop Xwîn" jî ji farisî bo kurmancî wergerandine. Ew niha li Amedê
dijî.

Roşan Lezgîn pirrziman e. Ew ji bilî zaravaya xwe ya kurdiya zazakî, herwiha
kurdiya kurmancî baş dizane û soranî jî fêm dike. Wî çendîn lêkolînên girîng ji
soranî kirine kurmancî. Ew bi kêmî tirkî û farisî jî dizane. Wî hin çîrokên
Sadiq Hîdayet ji farisî bo kurmancî wergerandine.



https://ku.wikipedia.org/wiki/Rio_de_Janeiro

Rio de Janeiro (i/riːo dɑː ʒəˈneːjo/, Bilêvkirina portûgalî: [ˈʁi.u dʒi
ʒɐˈnejɾu]);  guhdar bike ? / i), navê bajar bi tevahî: São Sebastião do Rio de
Janeiro, bajarekê başurê rojhilata Brazîlê ye. Ev bajar mezintirîn bajar û
paytexta staneka her bi vî navî ye.

Rio de Janeiro piştî bajarê São Paulo mezintirîn bajarê hemî Brazîlê ye. Ji
aliyê pîşesaziyê ve jî piştî Sao Pauloyê bajarê duyem e. Lê bi awayekê
navneteweyî, Rio de Janeiro navdartirîn bajarê Brazîlê ye.

Li gor Peymana ji Tordesillas portûgalan dewa hilanîna ser 15'mîn sedsala peyda
kirina herêmên îro yên Brazîlê. Fransa venasîna peymanê nekir û damêzrandina
1555'an li ser Ilha do Serigipe pêşiya beravên îroyî yên Rio de Janeiro bin
Vizeadmiral de Villegagnon a Fort Coligny; ev herêmên kontrolkirî yên li vir bi
navê France Antarctique wergirtin. Li hemberî ev beravê de Villegagnon piştre
çareseriya Henriville damêzrand. Di wan rojan de li vî herêmê tupi têketinên
Tamoios û Tupinambás, ewên bi fransozan re xwe girêda bûn. Piştî deh sal şunda,
di sala 1565'an de, fransî ji aliyê portûgalan ji wê derê hatin derxistin, ew ên
Morro do Castelo îroyî bajarê São Sebastião do Rio de Janeiro damêzrandîbun.

Di sala 1680'an Rio de Janeiro bûye paytexta herêma başûrê Brazîlê; di vî demê
de wargeh bi qasî 4000 gelhe bû û yek cîhekî bingehiya girînga portûgalan li ser
herêmên brazîlî bû. Ji 1700'an şunda Rio de Janeiro xwe mezinbû li Bendergeha
Brazîlê, ku beriya her tiştî ji dîtina zêran li herêmên cîranên Minas Gerais de
vêket.

Jixwe ku bajar di sala 1710/1711'an de ji ber Fransozan hatibû êrîşkirin û
dagirkirin û tenê dikaribû li hemberê fîdyeyek bilind ji titikên fransozan
bidest bixin, Salên lezgînî yên bi ser xwe de bûye û di 27'ê rêbendanê 1763'an
paytexta wîlayeta keyaniya Brazîlê.

Rio de Janeiro xwe avayî 4 herêmên geografî dike, ev (Bakur, Başûr, Rojava û
Navend) in, ev berdewama 8 herêmên (Subprefeituras), 33 herêma kargerî (Regiões
Administrativas) û 160 navçe (Bairros) parve dikin. Ev dîsa pênc statîstîkên
herêmên plankirine ên (Áreas de Planejamento) rêdan in. Herêmên plankirinê ev
in:

Piraniya gelhe xristiyan e. Yên katolîk li vir piranî bicîh bûne, eger heman
kilîseyên protestanî û di salên dawi de her ku diçe jî ev spektrûm ya
pentîkostalan ên notabel in. Rojhilat navîniyek ol jî wek cîhû ne (23.862
alîgir) û misilman (656 alîgir) in.



https://ku.wikipedia.org/wiki/Quz%C3%AAr%C3%AEb

Quzêrîb (navê wê yê kevn di qeydên osmanî de Quhêrîb an Qohêrîp bû, 1928: 
قونيريب "Konérip" (Qonêrîp) 1946: Kuzeyrip, bi tirkî: Yazır ), gundekî Stewrê yê
ku navçeyek Mêrdîn e. Berê gundekî Diyarbekrê bû. Him li ser weadên Mala Qawakan
yê Stewrî ku alîgirên Îsmet Paşa bûn û talibê ray(deng)ên gundiyan bûn û him jî
ji ber ku di çiya re Stewrê ji bajarên din nêztir bû, gund, wek Rêzgundên xwe
Dêrîş, Cirzê û Çilstûnê di encama plebîsîteke berî nuha 50-60 sal de xwe bi
Stewrê ve grêda ye. Lê tu fêde û xêr û xizmet ji Stewrê nedîtiye; lewra heyta
sala 2005an jî bê av mabû. Gund ji zemaniyan heyta vê dîrokê jî divêtiya xwe ya
avê ji ava berf û baranê ku çile û buharan di çahlan de dihat hilanîn bicî
dianî.

Navê xwe ji 170 zêrîbên ku ji çiyê diherikin û li gund dicivin stendiye. Ji ber
ku van zêrîban li vir dicivin gund bi Qun-zêrîb hatiye binavkirin.

Gundekî gelek kevn û dîrokî ye. Li ser kurr (qelaç)ekî bi drêjahî hatiye
avakirin û li binê wê bi sedan şikeft he ne ku nuha bi granî giş wek axur û
kadîn dihên bikaranîn.

Di dema osmaniyan de nêvî di bin hîmayeya Ehmed Axayê Ewînî de, nêvî jî dibin a
Husên Axayê Qoxiyî de bû.

Di tixûbê Bismil û Stewrê de ye. Li derdora wê gundên Cirzê, Dêrîş, Gundikê
Pîrê, Girê Izêr û Gundikê Hemo he ye. Aliyekî wê çiya, aliyekî wê jî deşt e.
Zivistanê gund ji ber ku li ber çiya ye bi berf û baran û sar e. Carinan rêya
gund dihê birîn ji ber pirr barîna berfê yan jî baranê. Havînê li gund roj germ
û bi kelqij derbas dibin, lê şev hênik in. Li gund di şevên havînê de razana li
ser xaniyan kêfek cuda ye.

Pala Derikê, Aşkê Cina, Cirdê Kesko, Cirdê Hevşiya, Giyarê Xelîloka, Gola
Xetiko, Rabetîn, Erdê Înter, Çala Bedirka, Mîrê Ereb, Newalka, Dara Bûbo, Darikê
Melê, Hejîra Reş, Newala Simaqan, Hejîra Nordo, Guhera Mehmê Hedo, Şikefta
Aliya, Şikefta Mendikê, Şikefta Hisî, Şikefta Topo, Guherê Dimiliya, Newala
Çala, Gola Kelem, Şikeftên Cemo, Erdê Rewdê, Kurra Rûta, Kurra Sînka, Kurra
Ortê, Kurra Çeloguriya (Qerhêtiyan), Gakêviyê, Nezarê Reş, Ziyaretka Kerro,
Şikefta Mêzesorê, Bêrimkê Elo, Kendalê Sor...

Dahl û giyayên ku li gund û derdoran wê şên dihên ev in: berû, guvîj, behîv,
hejîr, tehû, trîreşk; pizîlaqa bizinan, pizîlaqa miyan, pizîlaka kûçikan,
teqînok, xelîlok, xerdel, gangulok, nîsanok, botav, bojna, gihabîbo,
gonîkirrkorr, dûberxok, serspîk, pîvok, movik, solyasik, doberankerbeş, devreş,
spilok, cedas, genimok, zîwan, xwurên, helawa keran, qabqabiktahlî, kereng,
kulîlka bûk û zavê, perîtok, kerbeşa çavbelek, gûriz, pepikê kewê, pîrqelaçk,
gîhakê sêvo, xilindor, kulîlka bûk û xwesiyê, xiyarok, derzîdank, baqilên ga,
baqilên xatûnî, bakilên maran, baqilên hespan, baqilên psîkan, baqilên keran,
nokreşk, kuncî, dermanreşk, cihok, indeko, nefel, kereng, qîvar û gelekî din.

Aboriya gund bi çandinî, xwedîkirina heywanan (yên wek çêlek, mî, bizin, hesp,
qantir û ker) û frotina çilo, hejîr û trî ye. Ciyê trî û esirandina wî ya payîzâ
li ser mahseran wek ritûelekê grîng e. Di sala 2009an de li gund kooperatîvek jî
vebûye.

Xarmenaj; dar û pil; kab û pere, birrê; heftok; çakûç û herî; gok; morik, Kerikê
kerajotî, Husomeyn, Destmalê, Bizina Kejo, Holê, leyistina hêkan û her eyda
remezanê û eyda qurbanê bi Dêrîşiyan re li derdora Pala Dêrikê şerkirina bi
keviran...

Seyda (Nêçîr) kewan û keroşkan û xwedikirina kewan. Kew di çanda gund de ciyekî
grîng digirin.

Malbatên ku ji vî gundî ne yan jî ji vî gundî belav bûne: malbata Resûlkê,
malbata Şêxo,malbata Pîrê, malbata Rûta (Necîmoxliyên Dêrikî); malbata Çelogurrî
(li kerhêta û Xerebazinê dijîn); Sînkî (nuha li Dêrîş, Kelêya Pozreş û li beriya
Mêrdînê dijîn); malbata Hesen Bajarî (li Tepêya baravan dijîn);Malbata Avşaran
(li Qoruxçî dijîn).



https://ku.wikipedia.org/wiki/Qanat%C3%AA_Kurdo

Qanatê Kurdo (bi rûsî: Канат Калашевич Курдоев, lat. Kanat Kalaşeviç Kurdoev; z.
1909 li Qersê − m. 31'ê kewçêrê 1985'an) zimannas û nivîskarekî kurd bû.

Qanatê Kurdo li gundê Sûsizê, qeza Qersê ji dayika xwe bûye. Sala 1922'an bi
înisiyatîva nivîskarê kurd Ehmedê Mîrazî, ewledê gelê ermenî, dost û xêrxwazê
gelê me Lazo (Hakob Xazaryan) û hinekên din, li bajarê Tilbîsê ji bo wan zarokên
kurd dibistan vedibe. Di dibistanê de zaroka him dixwend, him hînî kar dibûn,
him jî tê de radizan. Qanat dibe şagirtê wê dibistanê. Tev Qanat ji wê dibistanê
xwendina xwe dest pê kirin usa jî zimanzanê kurdî bi nav û deng, doktorê
fîlologiyê Çerkez Bakayêv, nivîskar, berpirsyarê rojnama Riya Teze yê ewlin
Cerdoyê Gênco, mêr xwesê Yekîtiya Sovyêtê Semend Syabendov û gelekên din.

Sala 1928'an komerkeziya Partiya Komûnîstên Ermenistanê bi pêşniyaza Erebê Şemo
heş xortên kurd dişînin Lenîngradê (Sankt Petersbûrg) ji bo xwendinê. Qanat di
nav wan de bû. Berê ew di fakûltêta karkira ya Înstîtûta Zimanên Rojhilatê yên
zêndî de dixûne, paşê xwendina xwe li ûnîvêrsîtêta Lênîngradê beşê ziman, dîrok
û edebiyatê tê de pêşda dibe. Saya xebathizî, zên û rind zanîbûna zimanê dê di
demek kin de guhdar ya dersdaran, ya rojhilatzanên dinyayê yan N. Mar, H.
Orbêlî, A. Frêyman dikşîne ser xwe. Hê xwendkar ew dersê zimanê kurdî dide
xwedkarên ûnîvêrsîtêtê û bi xebata zanyariyê ve mijûl dibe.

Ji pey xwendina ûnîvêrsîtêtê re ew aspîrantûra ûnîvêrsîtê tê de xwendina xwe
berdewan dike. Sala 1941'ê bi babeta "Çêkirina fêlêd bargiranî di zimanê kurdî
da" têza doktorya xwe, ya ewlin xweyî dike. Piştî şer ew di înstîtût a
rojhilatzaniyê de pirsên Kurd zaniyê yên cude cuda ve mijûl dibe, kûrsên zimanê
kurdî de dersê dide.

H. Orbêlî sala 1959'an para rojhilatzaniyê ya înstîtûta Lênîngiradê ya zanyariyê
de koma Kurdzaniyê başqe dike. Ji pey salekê re Qanat dibe serokê wê komê. Heta
dawya jiyana xwe jî wî ew karê kurdewariya pîroz bi serbilindî û hiskirin pêş de
bir, li dû xwe bi sedan xebatên Kurdzaniyê yên bingehîn û giranbiha hişt, navê
xwe bi herfê zêrîn di dilê gelê xwe de nivîsî.

Qanatê Kurdo, ji sedî zêdetir monografiya, pirtûk û gotarên zaniyarî li ser
ziman, zargotin, dîroka kurdî weşand, ji 20'î zêdetir kurdzan hazir kirine.

Di 31'ê oktobira 1985'an de li Lênîngradê zaniyarê mezin di 76 saliya xwe de çû
ser dilovaniya xwe.



https://ku.wikipedia.org/wiki/Qan%C3%BBna_siru%C5%9Ft%C3%AE

Qanûna siruştî, qanûna xwezayî, qanûna xweriskî (bi latînî lex naturalis)
teoriyeka exlaqî ye ko dibêjit qanûnek heye ko xwerisk wê dadinit û jiber vê jî
li hemî deran heye û wekhev e. Qanûna siruştî beranberî qanûna danayî dihêt ko
hukmet, civak an netewe-welat dadinên. Bi vî awayî, qanûna siruştî dikarit wekî
pîverekî jibo rexnekirina qanûnan bihêt bikaranîn. Di dadweriya qanûna siruştî
da, naveroka qanûnên danayî bê îşaretkirina bi qanûna siruştî (an tiştekê mîna
wê) nahêt zanîn. Bi vî awayî, qanûn nahêt rexnekirin, tenê dihêt berêkvedan.
Zarava qanûna siruştî carina li şûna mafên xweriskî an edaleta xweriskî dihêt
bikaranîn. Lê gelek ji hizirmendên siyasî û felsefî ên nûdem ji têkhilkirina van
têgehan xwe didin paş.

Qanûna siruştî bandoreka mezin li ser pêkhatina Qanûna Giştî ya Înglîzî hebûye.
Felsefeyên Thomas Aquinas, Francisco Suárez, Thomas Hobbes, Hugo Grotius, Samuel
von Pufendorf, û John Locke ev qanûn salixandine.



https://ku.wikipedia.org/wiki/Penaber

Penaber kesên ji ber raman, bawerî, aîdiyeta xwe bi komekê re, ol û tercihên xwe
yên zayendî, ji aliyê dûgel an hêzên bi rêxistinî jiyana wan ketiye xetereyê, di
bin gefxwarin û biryara êşkence û cezayê mirinê (dardekirin, berdarî, îdam,
xenaq) de ne yan jiyana xwe di xetereyê de dibînin û ji ber wan sedeman herêm an
welatê xwe diterikînin, re tê gotin. Penaberî mafeke mirovî ye û di Danezana
Gerdûnî ya Mafên Mirovan de jî cih digire.

Penaber, peyveke dadî ye. Ji koçber cudatir e. Piştî Şerê cîhanê yê duyem , ji
bo careke din şer û azareke wiha êdî pêk neyê, mirovahî li hin çare, norm û
peymanên navneteweyî geriya. Li bajarê Jenevê (Cenevre) yê Swîsreyê, gelek
peymanên navnetewî hatin morkirin. Ravekirina peyva penaber, maf û normên
penaberiyê di Peymana Mafê Penaberiyê ya Jenevê ya sala 1951'ê de hatine
kivşekirin.

Mixabin herçendî Danezana Gerdûnî ya Mafên Mirovan ji aliyê pirraniya welatên
serbixwe ve hatibe pejirandin, heya bigire di destûra bingehîn ên wan welatan de
cih girtibe jî, îro wekî gelek destketiyên mirovahiyê, mafê penaberiyê jî bi
berjewendiyên dûgelan ve hatiye girêdan.

Gelê kurd yek ji gelên bêdewlet e. Bi sed hezaran kurd ji ber zilm û zordariya
welatên dagirker li rûyê erdxanê (dinyayê) belavbûne. Piştî kareseta terorîstî
ya 11'ê rezberê (2001) li New Yorkê pêk hat, mafê penaberiyê kete bin gefa
berjewendiyên welatan. Di serî de DYA, YE, Kanada û Awistraliyayê pirraniya
welatan bi navê ewlekariyê li astengkirina destketiyên mirovahiyê, herwekî li
astengkirina mafê penaberiyê geriyan. Roj bi roj ji mafê penaberiyê tê birin,
rewşa wan tê dijwartirkirin.



https://ku.wikipedia.org/wiki/Papa_Bened%C3%AEkt_XVI

Papa Benedîkt XVI, Benedîktê 16'em, Benedîktê şazdehem (bi latînî: Benedictus
XVI) (z. 26'ê avrêlê, 1927) di 26´ê nîsana 1927´an de li Bayernê ku weke
eyaleteke Almanyayê ye hat ser dinyayê. Bavê wî polîs bû; ji aliyê yekî nazî ve
di sala 1941´ê de hat kuştin. Benedîktê 16'em di 19 nîsana 2005´an de weke papa
hat bijartin li Vatîkanê. Di salên 1950´î de weke teologê navdar hatibû nasîn
jî. Gelekên wî şîrove dikin, di tijbihênina Yûhena Pawlos II. Di gelek
zanîngehên Almanyayê de weke profesor jî kar kir. Bi vê rengî, di demeka kin de
weke yekî akademîsyen hat nasîn[çavkanî pêwîst e]. Bi vê yekê, weke metranekî
zana, di sale 1977´an de hat nasîn[çavkanî pêwîst e]. Bi wê zanîna xwe bû papa
ji dêra katolîk re.

Weke mirovekî ji malbateke oldar î bi navê Joseph Alois Ratzinger di 26 nîsana
1927´an de li Bayernê ku weke eyaleteke Almanyayê ye hatiye ser dinyayê. Kurê
Joseph û Maria Ratzinger bû. Nayika wî weke navê keçkaniyê navê Peintner dihat
nasîn. Dayika wî, bixwe ji Tirolê bû ku îro ewder di nava axa Îtalya de ye. Bavê
wî, perwerdehiya keşetiyê girt. Lê ji ber ku dij Hîtler bû, hat kuştin.
Benedîktê 16´em bixwe jî, perwerdehîya felsefeyê û teolojiyê hilda ye. Piştî ku
mazin bû, bi birayê xwe re çû dibistane keşetiyê û piştre xwandina li Romayê
domand. Di sale 1958´an de bû profesorê wê. Li zanîngeha Wilhelms li Bonnê
1959–1963 û li zanîngeha Westfälische Wilhelms li Münsterê 1963–1969, bi
profesorî kar kir. Di 24´ê gulana 1977´an de bû metranê serek li ber destê Papa
Yûhena Pawlos II zû pêşket. Di heman salê de derket mertebe kardînaliyê jî. Karê
kardînaliya Polendayê hilda ser xwe û kir. Piştî mirina Yûhena Pawlos II, wî
serektî kir. Piştre jî, dema ku çûna bijartinê bû jî, êdî ew bû papa di 19´ê
nîsana 2005´an de.



https://ku.wikipedia.org/wiki/P%C3%AAjgeha_Japon

Hîmê pêjgeha japon riz (birinc) e ku her danê dixwin. Ji xwarek û xurdemeniyên
pê re tên ser destexaneyê (sifre), ango yên xwarinê dibetînin (teqwiye),
xurîniyan de tên xwarin û yêdek re okazu tê gotin.

Kurd bo okazu xurinî dibêjin. Xurînî ne tenê berbangê beriya taştêyê tê xwarin,
di nava danên rojê de heger çopek hatibe xwarin, ew jî xurinî ye. Peyv him
dişibe xwariniyê (ango ji dêl xwarinê ve), him jî dema mirov birçî dibe, made
dikeve xura (xurandina) birçîtiyê, bi zimanê kolanî "dixwirê", ku xwirinî jî di
hin devokan de jixwe xurînî ye.

Japon ji birinca kelandî re han, îî yan meşî dibêjin ku ev di heman demê de tê
wateya danê (danê xwarinê, danê rojê). Di zimanê dîwanî de gohan, zimanê zarokan
de jî mama dibêjin.

Ji ber ku Japonya welateke deryayî ye, girav e, masî û çêjên deryayê di pêjgeha
japon de cihekê girîng digirin. Di şerê cîhanê yê II. de nan jî ket malên
japonan, beriya wê pirr kêm dihat xwarin. Cudatiya pêjgeha japon ji yên welatên
dervedorê, kêmbikaranîna rûn û biharbêhnê (biharat) ye. Japon, bû rûn û
biharbêhn, destgirandibin, timatiya wê dikin.



https://ku.wikipedia.org/wiki/P%C3%AA%C5%9Fve%C3%A7%C3%BBna_Zanistiy%C3%AA

Bipêşxistina zanistiyê ji aliyê zanistvanên kurd ve, bê guman xwezaya
Kurdistanê, ji berê û pêş ve xwezayeke wisan geş û xweş bûye ku hertim zanist û
şaxên wê tê de geş bûne û berepêş çûne. Tê dîtin ku di kûrahiya dîrokê de herdem
zanistvan ji nava kurdan derketine û di gelek şaxên zanistê yên weke astronomî,
sosyolojî, muzîkolojî, fizîk, kîmya, dîrok û matematîk û felsefê de xebitîne û
bi pêş ve birine.

Di van demên dawiyê de civaknasê faris Elî Şerîetî (1933 - 1977) li ser xebata
zanayên kurd rawestiyaye û gotiye:

Ji dema kurdên gutî û Împeratoriya Medê heta dema îslamiyetê jî, zanistvanên
mezin ji kurdan rabûne, xasma jî di Serdema Zêrîn a Îslamê de pir têne dîtin.

Muzîkologê bi navûdeng Ziryab (789 - 857) têla 5'an li ûdê zêde kir û yekem car
bi pirtikekî êlo li ûdê da. Wî tesîreke mezin li muzîka herêmê kir û weke
damezrênerê kevneşopiya muzîka Endulusî tê nasîn. Ziryab ne tenê li ser muzîkê
di saxên zanistê ên wek coxrafya û kozmolojiyê de jî pispor bû.

Dînewerî, (820 - 896) di Sedsala 9'an de li ser astronomiyê, girtina berê rojê,
meteorolojî, lajwerd, riweknasî, erdnîgarî, matematîk, dîrok û di gellekî şaxên
zanistê de pirtûk nivisiye. Pirtûka wî a herî navdar Kitab el-Nebat e li ser
riweknasiyê ye û 8 cîld e, ji ber wî yekê weke "Bavê riweknasiyê" tê nasîn.
Pirtûka wî a yek jî "Kitab'ul-qible we'z-Zewal" (Pirtûka pozîzyona stêrkan) e ku
ji bo astronomiyê gellekî girîng e. Dînewerî xwediyê çavdêriya astronomiyê bû ku
ew çavdêriya nêzikî du sed sal hatiye xebitandin û piştî erişên moxolan ve
hatiye xirabkirin.

Fîlozofê navdar yê Rojhilata Kurdistanê yek jî Îbn Quteybe ye di navbera salên
(828 - 885)'an de jiyaye bixwe perwerdehiyeke baş dîtiye û zanayekî îslamî yê
girîng e, di gellek şaxên zanistiyê de pispor bû, li ser hedîsên
Mihemed, tefsîra Qur'anê, dîrok û fîlolojiyê gellekî berhemên giring nivîsiye.

Îbn Fedlan gerok û niviskarekî sedsala 10'an e, Berhema wî ya giring Kitab ilî
Malik Seqalîb e, Îbn Fedlan di vê pirtûka xwe de behsa welatên ku li digere hemî
di berhema xwe de nivîsiye.

Şihabedînê Suhrewerdî (1155 - 1191) damezrênerê Îşraqîtîyê ye,
felsefeya Rojhilata navîn ya Îslamê de fîlozofê herî bandordar e. Bi fikr û
ramanên xwe rê li pêş piraniya fîlozofên misilman û gelek fîlozofên Ewropayî
vekiriye.

Felsefevan Amîdî (1156 - 1233) bi xwe ji bajarê Amedê ye ji ber wî yekê Amîdî
têye nas kirin lê perwerdehiya xwe bi pirranî li derve cîhên weke Bexda û Şamê
girtiye, li ser felsefê, mentiq û fiqihê nêzikî bîst pirtûk nivîsiye, bi taybetî
li ser felsefeyê mentiq kolaye. Dîsa ji Amedê Îbnûl Ezraq (1116-1176) ku ji
Farqînê bû pirtûkek bi navê Tarîxî Meyafarkin (Dîroka Meyafarqîn) bi zimanê
erebî dinivîse û tê de behsa Dîroka Farqînê û dîroka dewletên kurdan dike.

Fizîknasê navdar Îsmaîlê Cizîrî (El-Cizîrî) (1153 - 1233) bingeha zanistiya
robot û Sîbernetîkê, di Sedsala 12'an de avêtê. El-Cizîrî pirtûkek bi navê Kîtab
ul-Hîyel (Pirtûka Huneran) nivîsiye û tê de digel nîgaran, behsa çêkirina 50
amûrên mekanîkê jî kiriye. Herçiqas pirtûka wî a orjînal xwe negihandibe dema me
ya niha jî, lê kopyaya 15 ji wan xwe gehandine roja me, deh ji wan berhemên wî,
di mûzeyên Ewropayê de, 5 jî di mûzeyên Tirkiye de li Stenbolê di mûzeya
Suleymaniye û Topkapıyê de ne. Pirtûka El-Cizîrî ji şeş beşan pêk tê. Di beşa
pêşîn de deh tarîfên cuda yên di derbarê çêkirina saetên avê de hene. Di beşa
duyem de derbarê çêkirina hin firaqan deh tarîfên cuda hene. Di beşa sêyem de ji
bo çêkirina misîn û amûrên destnimêjê û tasan, deh tarîfên cuda hene. Di beşa
çarem de di derbarê çêkirina hewz, fiskiye û çêkirina otomatên muzîkê de deh
tarîf hene. Di beşa pêncem de pênc tarîfên di derbarê amûrên ku ava çalên ne
gelek kûr û agahiyên ava zêdekirina çemekî de hene. Di beşa şeşem de pênc
tarîfên derbarê şiklên ku naşibin hev û agahiyên çêkirina hene. Bi kurtasî di
pirtûka wî de agahiyên di derbarê saeta avê, aman û avhilavêjên xwekar û
otomatîk, amûrên avdana ji robar û cokan, amûrên lêdan û jenîna xwekar û
otomatîk a bilûrê de hene.

Mûsa Kemaledîn (1156 - 1241) yek ji zanyarekî kurd ê mezin e ku pisporê
astronomî, fizîk, û matematîkê bû. Di sedsala 12e û 13an de pirsgrêkên matematîk
û fiqihê yên ku kesî nizanibiya wî serrast dikir. Gelek xebat kir û li pê xwe
pirtûkên girîng hîştiye.

Ji Malbata Îbnul Esîr ku bi xwe ji Cizîrê bûn, (Mecdedîn, Elî û Diyadîn) sê bira
hersê jî nivîskarên serdema navîn yên Îslamê bûn. Ji van birayan yê navdar Elî
ye ku bi berhema xwe a bi navê "El Kamîl fî tarîx" tê nas kirin. Elî evî pirtûka
xwe di navbera salên 1230-1231'an li bajarê Mûsilê nivîsiye.

Îbn Xelikan (1211 - 1282) dîroknas û nivîskarê bîyografiyê ye li pê xwe pirtûka
xwe a bi navê Mirina Zadegan ku tê de qala jiyana 865 kesan dike hîştiye.

Di sedsala 13'an de Fexredînê Exlatî li bajarê Bedlîsê ji bo astronomiyê
resetxanekî ava dike. Rohahiya ku ji kulekan dertê li gorî wî seat tesbît
kiriye. Exlatî, xebatên xwe yê li ser astronomiyê bi zanyarê fars bi Nesîredînê
Tûsî ve dike.

Kîmyagerê sedsala 13'an yê herî mezin ê ji Bidlîsê yek jî Îbrahîm Xelatî ye ku
bi dîtina rengê lacîwerd ve xwe daye naskirin, Xelatî ji bilî kîmyayê li ser
tibê jî zane bûye.

Sefiyedînê Ûrmewî (1216 - 1294) Mûzîkolog û bestekarê navdar yê ji
bajarê Ûrmiyeyê ye, muzîka bi navê "Nuzhe" wî deraniye, Berhemên wî yên girîng
Risalet'ş-Şerefiyye fi'n-Nisabi't-Telifiyye û Kitab'ul-Edwar e.

Şemsedînê Şehrezûrî dîroka jidayîkbûn û mirina wî ne kifş be jî tê zanîn di
salên 1280î de jiyaye, li ser felsefe, dîrok û tibê, xebitiye û felsefeya
Şihabedînê Suhrewerdî a îşraqîtiyê berdewam kiriye li pê xwe pênc berhem
hîştiye.

Ebûlfida fermandarê Dewleta Eyûbiyan bû li ser xweza, dîrok û astronomiyê xebat
kiriye. Kratera Ebûlfida ya li ser heyvê bi navê Ebûlfida ve hatiye binavkirin.
Du berhemên wî yên giring hene, yek Muxtasarû Tarixîl Beşer a dîrokê ye û a din
jî Teqwîmûl Buldan e ku ji 28 beşan pêk tê û li ser erdnîgariyê ye.

Hunermend Mehmûdê Kurdî, di Sedsala 15'an de jiyaye û gelek berhemên girîng ên
cuda afirandiye, ew berhemên wî niha li gelek welatan bi piranî li Ewropayê têne
dîtin. Hemî berhemên wî bi kurdîtî têne nas kirin.

Di sedsala 17'an de jî Ehmedê Xanî (1650 - 1707) li ser erdnîgarî û astronomîyê
pirtûkekî bi zimanê kurdî bi navê Erdê Xweda dinivîse û tê de behsa Gerstêrkan
dike. Lê mixabin ku ev berhema Xanî negihiştiye roja me.

Ebdurehman Kurdî (? - 1655) li ser matematîk û zanistên din pirtûk nivîsiye. Di
derbarê jiyana Ebdurehman Kurdî de zêde agahî tuneye.

Îbrahîm Heqî Erziromî (1703 - 1780) di Medreseyên Kurdî xwendiye zanyarekî
girîng e. Erziromî li ser astronomî, sosyolojî û fizîkê xebitiye. pirtûka wî a
navdar Merîfetname ye. Erziromî tê de qala pergala rojî kiriye.

Di sedsala 19'an de Melayê Erwasê pirtûkek bi zimanê kurdî li ser tibê
nivîsandîye, Erwasî di pirtûka xwe de qala nexweşiyan dike û dermanê her
nexweşiyê û çêkirina dermanên jî dibêje. Dîsa Nalî Şehrezûrî (1801-1855) li ser
zimannasî û matematîkê hizre xwe tîne serziman û fikir kolaye, Lê Nalî li ser
matematîkê berhem nivisadibe jî, vê gavê negihiştiye destê me.

Evdirehmanê Axtepî (1850 - 1905) zanistvanê sedsala 19'an ê kurd yê herî mezin
e, li ser fiqih, mentiq, tib, felsefe û astronomiyê xebat kiriye. Axtepî di
pirtûka xwe a li ser astronomiyê de tevgera stêrk, hîv, roj û ya exteran şirove
dike, herwiha Evdirehmanê Axtepî gutlek di rengê dinyayê de ji dara gûzê
çêkiriye û li serê parzemînan jî daye nîşandan. Axtepî li
ser mentiq û felsefê jî du cild nivîsiye.

Ebdulsemî Kurdî dîroka jidayîkbûna wî ne kifş e, di sala 1820'an de wefat
kiriye. Ebdulsemiyê Kurdî li ser zanista astronomiyê xwedî îlm bû, lê mixabin ku
berhemên wî vê gavê negihiştiye destê me, bi xwe li ser zimannasiya kurdî
(gramera zimanê kurdî) weke behr bû.

Emîn Fewzî (? - 1928) li ser matematîk, fizîk û kîmyayê xebitiye. Bi xwe kurdê
Başûrê Kurdistanê ye ji dûre hatiye Stembolê, di Împeratoriya Osmanî de ketiye
wezifeye mezin û girîng. Li du xwe gelek pirtûkên hêja hîştiye.

Kurdên Rojhilata Kurdistanê Ebdullah Pîrebab (? - 1900) û Ebdullah Misbahedîn
(1862 − 1912) li ser matematîk, geometrî, topografya û cebîrê pir zane bûn û
gelek xebat kirine. Pirtûka ku Ebdullah Misbahedîn li ser matematîkê nivîsiye
li paytexta Îranê Tehranê hatiye weşandin.



https://ku.wikipedia.org/wiki/N%C3%AEv%C3%AA_Heyv%C3%AA_(f%C3%AElm)

Nîwemang an Nîvê Heyvê fîlma derhênerê kurd Bahman Ghobadi. Nîvê Heyvê
Awistriya, Fransa, Îran û Îraq hatîye kêşan. Ew fîlm ji bo 250'mîn salvegera
Amadeus Mozart bi piştgiriya Awistriyayê hat çêkirin.

Filma Nîvê Heyvê behsa çîroka hunermendê pîremêrd ê kurd Memo dike. Memo
dengbêjekî pîremêrd û navdar e. Piştî 35 salan ji li bendemayinê, Memo erêkirin
stend ku li Kurdistana Îraqê konsêrtekê pêk bîne. Kurê Memo naxwaze ku bavê wî
bikeve ser rê, çimkî ew bawer dike ku tiştekî ne baş dê li hêviya wî be, berî ku
heyv temam bibe. Keko hevalê Memo ye. Ew otobuseke dibistanan dajo û alîkariya
hevalê xwe dike ku 10 kurên Memo yên muzîkvan bide hev, ku her yek li devereke
rojhilata Kurdistanê dijî. Ji aliyekî dî ve, divê Memo hunermenda jin Heşo qanî
bike ku pê re here konsêrtê. Heşo ligel 1334 jinên hunermend ên jin ên dî yên
revyayî li devereke çiyayî dijî. Ji ber ku li Îranê qedexe ye ku jin li pêşiya
mêran bistirê, Heşo xwe di otobusê de vedişêre. Rêwitiya Memo û grûpa wî ya
hunermend tije zehmetî ne. Lê bêhna Memo ya fireh herkesî dibe nav hest û
sihirbaziyê.



https://ku.wikipedia.org/wiki/Mor%C3%AE

Morî ajaleka biçûk e. Morî siftê yên bê perin paçê perên xwe dertên û difirin.
Bi teybetî li herême cizirê, gotina "mîro" jî tê bi kar hanîn. Morî, bi kolonî
dijîn. Yanî bi malbatî dijîn. Di nava wan de sazûmanaka wan ya jîyanî ku ew
dayimî bi wê dijîn û dernekevina dervî wê heya. Weke ku çawa ku di nav Mêşên
Hingiv, banî heya û hemû mêşên hingiv li gor wê dijîn, di nav morîyan de jî, bi
wê rengê lê ku li gor xwe teybetmendiyên jîyane wan diguharê cuda heya. Morî, bi
malbatî, bi hev re, weke ku hevbeşîyeka wan ya ku mejiyê wan jî bi bandûr dike
heya. Li gorî lêkolînên li ser wan hatina kirin, di wan demên dawiyê de hate
kifşkirin ku morî di bîrkirinê de xort in. Hat kifşkirin ku , morîyek deme ku ji
morîyeke kolonîyeke din zirerek dîtibê, wê ji bîr nekê, Bêhna wê digirê û di
buhurêne andamên din yê kolonîya xwe û ew jî êdî bi wê bêhnê wê nas dikin û êdî
ji bîr nakin. Di rîya ku têre diçê de, wê riyê ji bîr nakê. Ev jî, dide nîşandin
ku morî di serê xwe de karê dîmenê jî bigirê ku bi bêhnê bê û an jî bi dîmen
dîtinê bê. Di rastkirinê de, û di bi rê ve çûnê de, di rêze hevdû de hertimî
diçin. Wê li berçav digirin, Ku du kolonî dikivina nava hevdû de, hatiya
kifşkirin ku andamên hevdû yên jev hevdû nas dikin. Derên ku mori lê dijî re
dibêjin morîstan. Li Kurdisatnê çend cureyên xwe hene:



https://ku.wikipedia.org/wiki/Modern%C3%AEzm

Modernîzm, peyva “modern” cara ewil bi şeklê “modernus” di dema sedsala 5an de
derdikeve pêşiya me. Ev peyv jî ji bo veqetana heyama Mesîhî û heyama Pagan an
jî Romayî hatiye bikaranîn.Peyva modern piranî hatiye bi wateya nû. An jî tiştê
ku nû yan niha dest pê kiriye. Wek mînak di wêjeya tirk de peyva “cedîde” ango
nû ji bo edebîya nûjen hatiye bikaranîn: Edebîyat-ı Cedîde[çavkanî pêwîst e].
Modernîzm, wek mêjûyî di sedsala 18an de digel geşedanên zanîstîû ramanî
derketiye holê. Modernîzm ji bo wêjeyê têgeheke estetîst e. Armanc bi tenê
“huner” e. Modernîte, serdestiya “mêjî” ye, “hiş” e. Mejiyê, digêjîne têgiha
“geşedan” û “azadiyê"[çavkanî pêwîst e].

Modernîte peyva “liberation”ê ango rizgariyê pir tîne ziman. Em dibinîn ku sê
bîrdozî(îdeolojî) derdikeve holê: kapîtalîzm, komûnîzm û faşîzm.

Desthilatî, ji berê zêdetir dikeve jiyana mirov. Foucault ji bo vê, têgiha
bîyo-desthilat bi kar tîne. Ji deshilatê tu kes nikare xelas be.

Gava ku em dibêjin modernîzm, bêjeya “rojava” tê bîra me, ji ber ku li wir dest
pê kirîye. Modernîte ne bitenê balafir, avahî, navenda dan û standinê ye,
modernîte berî her tiştê, guhertineke paradîgmayê ye, jiyaneke sekuler e.

Di Yewnana Kevnare de li nîvenda gerdûnê, dinya heye(Arîsto). Her tişt bi
awayeke rêkûpêk (sîmetrîk) li dor dinyayê dizîvire. Di estetîka wêjeyê de jî
teraz û sîmetrî heye. Di İlyada û Odysseia ya Homeros de pîvana Heksametron
heye. Di hemû peykerên Yewnanî de laş wekî hev e, bisîmetrî ye.

Serdema navîn a Rojavayê jî mîna Arîsto ye. Cudabûna wan bitenê ev e ku di herî
dervêyî gilor de, bihuşt û dojeh heye. Dîsa sîmetrî û aheng heye. Mînak:
Dante-Komedyaya Xwedayî. Wekî wêjeya klasîka Rojhilatê. (Pîvana aruz)

Di serdema Ronesans û Ronîbûnê de, rastiya dînî, cihe xwe diterikîne hiş û
zanîstê. Êdî ezmûn û çavdêrî hene. Êdî gerdûneke binîvdera dinê tune. Agahiyên
pirtûkên pîroz tên beravajî kirin. Daringperestiya aqlî, dibe serdestiya
xwezayê. Pêbaweriyeke mezin li zanîst re çêdibe. (Newton, Copernicus, Kepler,
Galilei) Wek mînak helbesta binav Lavijên Konfiçyus a Schiller dikarin nişan
bidin. Metnên serdama 19em de sêbareya duh-îro-sibê heye. Li Pirsên Li kû?
Kêngê? Çawa? Çima? re bersivên misoger hene. Li wan berheman de dinyayeke nas,
dinyayeke ku li xwendevanan re beyanî nîne, heye. Dozîneya Mîmetîk derbasdar e.
Stendhal: “Roman, neynikeke ku di domahîya rê de tê gerandin.”Romana realîst a
sedsala 18-19em de honaka hîmî, vegotina çîrokê ye.

Ramana skolastîk, bîrdoziya olî, feodal tên rexne kirin û dinyayeke sekuler tên
afirandin. Piştî sedsala 16em pêvajoya takekesîbûn dest pê dike. Piştî Şoreşa
Senayiya yekem, li berheman, mirov heta dawiya sedsala 19. de leheng e. Dogma
tune, hiş, demokrasi, vîna azad heye. Wek mînak di Bihuşta Windaya a Milton de,
şeytan fikren xwe vedibije. Di Fausta Goethe de Şeytan û Xwedê li mercên wekhev
de ne.

Di serdema 19an de serdestiya daringê dest pê dike. Felsefeya materyalîzm
(Daringperestî) derbasdar e. Marks dibêje ku: “Binesazî seresaziyê çê dike. Binê
her tiştî de aborî heye. Darwîn bi angaşta tekamûl dikeve qada zanîstê. Comte,
bi pozîtîvîzmê derdikeve pêşberê me û bizava naturalîzm li bin bandora wan
ramanan derdikeve holê. Rastiya fotografê derbasdar e. Êdî mirov ne leheng e,
tebatî ye.

Di sedsala 20an de rewş diguhere. Êdî li fîzîka Newton biguman e. Ligel xebatên
Planck, Einstein, Heisenberg tê dîtin ku dem îzafî ye û madde an jî daring di
rewşeke nediyarîyê de ye. Li cihê têgihên misogerîya zanîstê,
determînizmê(Têkiliya sedem û encam)û neguhertina zanîstê; têgihên nediyarbûna
zanîstê, dibetî, izafiyet tên bikaranîn. Freud û Jung behsa binehişîya mirov û
civatê dikin. Nietzsche dibêje Xwedê mirîye. Navdarê vî serdemê Kafka ye. Kafka
û Joyce atmaosfereke beyanî diafirînin. Brecht, li dinyaya derveyê ditewişîne.

Di estetîka nû de tevayî û berbawerî tune. Kerî kirin heye. Di wêjeya
modernîst-avangardîst(Bizava Hunera Pêşvexwaz: Futurîzm, Dadaîzm, Kubîzm, Fovîzm
ve Ekspresyonîzm) de:

Em dikarin James Joyce, Marcel Proust, Franz Kafka, Chagall, Giacometti, Hasan
Alî Toptaş, Yeats, Eliot, Pound mînak bidin.

Di metnên modernîst de wate dikeve tengîyê, ev jî teknîkeke honakê ye. Teknîka
optîk a piralî tê bikar anîn, ango bûyer yek e lê vebêjer pir in. Ji aliye
wateyê ve, wate tê parçe kirin, giravokên metnê çêdikin û vê berevajî dikin.
Hêma, cihekê girîng digire. Li gorî wan, wêje bi awayekî wekî din vegotin e. Em
dikarin bibêjin afsuna gotinê. Alegorî, nişane, bibîrxistan, nîgaş taybetiyên
berhemên modern in. Kêzikbûna Gregor Samsa hêmayek e. Hêma bi pey hev nê. Li ser
hev lod dibe, dinije, divirvire. Wêjeya avangardîst de teknîka honakê hem pir
wateyî ye hem jî pir bitebeke ye. Di metna de teknîkên sêwiriya teşeguhirîn û
intertextual tên bikaranîn.

Ji bo nivîskareke modernîst, tu tişt ji hunerê girîngtir nîn e. Nietzsche:
“Jiyan bi tenê ji zaviyê estetîkê lê bête nihêrîn, watedar dibe.” Xwendevan, xwe
di nav lîstikên şêwe de winda dike. Ji ev netnên ku fêm nake, dûr dibe. Ji nav
xwendevanan de hêjmareke kêm vê wêjeyê dixwîne. Modernîzm gazî xwendevanên elît
dike.



https://ku.wikipedia.org/wiki/Misira_kevnare

Misira kevin navê giştî yê welatê Misira dîrokî (ya berî zayînê) ye. Navê misirî
yê vî welatî Kemet e û kare bi 'Warê reş' bê wergerandin. Herwiha, ev gotin ji
deltaya çemê Nîl hatiye wergirtin, li cihê ku her sal ava Nîl bilind dibe û
piştî vekişandinê erda der û dorê bi celbên reş tijî dike. Gava celbê tarî zêde
bû, ev dihate vê watê ku wê cotkarî pir berdar derbas bibe. Naveke din ê vî
welatî 'Ta meri' (T3 mrj) bû û wek 'Welatê hezkirî' tê wergerandin[çavkanî
pêwîst e].

Pêkhatin û damezirandina çanda misirî digihêje heta demên herî kevnar ên
mirovahiyê. Çanda ku îro wek çandeke pêşketî bi nav û deng e di çaxa berî
hanedanê de (bi îngilîzî Predynastic period) destpêkir, gava ku li Misira Jorîn
împeratoriyeke yekem hat damezirandin. Digel hereketên leşkerî yên îşgalkirinê
ev împeratorî her ku çû berve Deltaya Nîlê meztir bû. Li wê derê Misira Jêrîn a
îro hate bidestxistin - û bi vê pêşketinê yekem gava yekbûyîna împeratoriyê hat
kirin.

Pirraniya gelê misirî cotkar bûn û jiyaneke zehf sivik derbas dikirin. Erdên wan
ên biçûk hebûn, ên ku li dora kenarên çemê Nîl xwe dirêj dikirin. Li ber çemê
Nîlê, gelê misirî yê kevin salê 8-9 meh genim, mêwe û zebze diçand. Ji ber ku ew
mecbûr mabûn jiyana xwe bi cotkarî û ajaldariyê derbas bikin (bona têrkirina
zikên xwe), wan bizin, berx û ga jî xwedî dikirin. Herwiha, ji bo demên sêlavê
her sal depoyên xwarinê jî dihatin amadekirin.

Rola civakî ya jinan bi tevahî nehatiye ronîkirin, lewra hê jî tê guftûgokirin
ka jin bi çi havî tevlî jiyana civakî bûne, lê dîroknas li ser vê mijarê wiha li
hev dikin ku rewşa wan wek di dema Yewnanistana antîk de pir baş bûye. Wer xuya
dike ku jin û mêr li gorî qanûnê wekhev bûn, lê rastiyek e ku jin pir nadîr
digihîştin pozîsyonên rêveberiyê. Gelo di vê mijarê de jin rastî tengasiyan
dihatin an na, an jî bi dilê xwe nadixwestin bikevin karên wiha naye zanîn. Ji
cavkaniyên dîrokî yên wê demê ew derdikeve holê ku jimara jinên tevlî
rêveberiyên bilind bûne pir kêm in. Lê di pîşeyên aşvanî û bîra çêkirinê de
çavkaniyên misirî destnîşan didin ku gelek jin wek xebatkar aktîv bûn. Herwiha,
nivîsên dîrokî yên wê demê pir caran qala xwedîkirina jinên bî dikin. Evya kare
wek kêmbûna îmkanên bi dest xistina abor ji bo jinên bî kare bê fehmkirin. Jin û
mêrên zweicî bi giştî monogam dijîyan. Polîgamî heta neha tenê ji bo keyaniyê û
hin memûrên bilind hatiye îspatkirin.

Di wê demê de gelek bebik û zarok ji ber nexweşî û birçîbûnê dimiriyan, lewra
malbatên ku çiqas zêde zarok xwedî dikirin, ewqas jî prestîja wan hebû. Demajoya
jiyanê ya gelemperî jî pir ne bilind bû. Misirî hertim bi vê baweriyê bûn ku
xwedayên wan li hêla wan in. Tirsa wan bi pirranî ji sextekarî û 'ruhên nexweş'
hebû. Li gorî baweriya wan, gava ku mirovek dimiriya, ruhê wî kesî diçû
seyahatekê bo ku bigihêje welatê miriyan. Û heger tirbek dihate şaetandin, ruhê
ew kesê mirî xwe li ser rêya xwe winda dikir û bi ketina xewnan heyfa xwe ji
mirovan dihilandin. Tê gotin ku rojekê fîrawinekî, piştî ku ruheke wendayî
ketiye xewna wî û jê re qala derdê xwe kiriye, biryar daye ku goristaneke
hilweşandî ji nu ve avabike da ku ruhên nexweş dîsa bikevin riya rast û
bigihêjin welatê miriyan.

Welat ji aliyê firawinê weke welateke navendî dihat birêvebirin, û firawin bi
xwe wek kurê rojê dihat qebûlkirin. Gel wî wek temsîlê xwedayan ê li rûyê erdê
pîroz dikir û di vê baweriyê de bû ku ew erkeke pîroz dimeşîne. Loma hêz û mafê
wî bêsînor bû. Ew xwediyê tenê yê hemû erd û rezan bû: çi li ser wê rûerdê
hatibe çandin jî, ya fîrawinê tenê bû. Zelalbûnên xwezayî yên erdê û hemû
qezenckiriyên şeran ên wî tenê bûn. Qiralê bi gelemperî rêveberiya xwe ji
wergirtina textê heta dawiya jiyana xwe dimeşand. Gava ew dimiriya, paşhatiyê wî
kurê wî yê herî mezin bû. Qiral û malbata wî di sarayeke taybet de dijiya. Saray
ji aliyê malbata pîroz ve hatibe bikaranîn jî, ji raya giştî re vekirî bû û bi
pirranî li paytexta welêt peyda bûbû. Kar û armanca herî mezin a qiralê hertim
rihetî û serkeftina welêt û Maat (başbûyîna nîzama cîhanê) bû. Hemû qanûn û
ferman bi destûra wî derdiketin, aborî û danûstandin jî di bin kontrola wî de
bûn. Herwiha, ew serokê artêşê jî bû û bernameyên avahî lêkirinê - bi taybetî
avakirina perestgehan - di bin emrê wî de bûn. Ji bilî vê, reformên pêwîst
derbas dikir, wezîrên bilind ên ku di mijarên rêveberiyê de alîkariya wî dikirin
hildijart û ji kesên ku serkeftinên balkêş bidestdixistin xelata zêrîn dida wan.
Ji vê bêhtir, ew ji bo bi cih anîna ol û îbadetan jî berpirsiyar bû û sewa vê
armancê berpirsiyarên perestgehan  hildijart.

Meth lê daneke taybet ji jiyana wî ya bêdawî ya piştî mirinê hebû. Lewra di dema
rêveberiya wî de dest bi avakirina gora wî ya qiralî dihat kirin. Di 30'emîn
rojbûyîna wî de, û piştre her sê salan carekê, mîhrîcana Sed (ji bo tezekirina
rêveberiya qiralan) dihat pîrozkirin. Ji bilî vê yekê, pîrozbahiyên din ên wek
ya seydê - bi taybetî ya seyda hîpopotam û şêran - û mîhrîcana yekbûyînê hatin
lidarxistin. Di çarçoveya mîhrîcana yekbûyînê de qiral weke paşhqtiyê yekemîn
qirala Misirê dihat pîrozkirin, yê ku li gorî gotegotê (rîwayetê) emperatiriyê
ji nu ve kiribû yek.



https://ku.wikipedia.org/wiki/Mirad%C3%AA_Kin%C3%AA

Miradê Kinê di sala 1943an de, li gundekî biçûk bi navê Gêrka Cehfer ku bi li
ser Kerboranê ve ye, ji dayik bû ye. Navê bavê wî Ferho ye. Diya wî Hediya jî
dotmama bavê wî bû. Ferho kurê Ehmedê Isayê Kinê ye. Dibêjin ku Isayê Kinê
beriya sed salî ji biyaxetê hatiye û li Tora Hevêrka bi cîh bû ye. Eslê xwe ji
derûdora Şengalê ne.

Miradê kinê heta carde saliya xwe Li Gêra Cahfer bi malbata ji xwe rê jiyaye.
Mirad di bicukatiya xwe de pirtirîn bi ap û bavê ji xwe rê bûye. Li wan guhdar
kiriye û bi wan re geriyaye. Di carde saliya xwe de weke hunermendekî xweser û
profesyonel li ser musîk û ribabê rawestiya ye û baş fêhr bûye. Dibêjin ku
rojekê Mirad ligel apê xwe Usîv di civateke hunerî de amade bûye. Li ser vê yekê
runistiyê civatê pirsa wî ji Usîv dikin. (Usivê Zekiyayê ku ap û xwerzê Mirad
bû.) Tê gotin ku Usîv hunermendekî mezin bû. Dibêjin şagirtê te kiye; Usîv
dibêje biraziyê min e. Ew jî hunermend e, li ribabê dixe û distirêne. Li ser vê
pirsa han Mirad radije ribaba xwe û sitrana Bavê Seyrê dibêje. Dibêjin ku her
cendî Usiv sitrana Bavê Seyrê xweş distirand lê tê gotin ku Mirad li apê xwe
zedê kiriye. Piştî wê civatê êdî Mirad bi sitrana Bavê Seyrê tê naskirin. Ku ez
bi xwe jê rê dibêjim Bavê Seyrê (Sitrana Bavê Seyrê efsaneya Seyrê û Eliyê Memed
e.) Piştî demekê navê Mirad belav bû roj bi roj hate naskirin. Di dawiya
xebateke bi rêk û pêk de. Mirad gihişte xweseriya xwe û sitîla xwe û bi navê
malbata xwe hate binavkirin. Êdî navê wî bû bû Miradê Kinê. Her dera ku Mirad
diçûyê de, gel xwe digihand Mirad ji bo ku li dengê wî Guhdar bikin û heger
bikaribin kaseteke xwe li ber dengê wî bigrin. Civat li derûdora wî digeriya.
Herweha ji bo zemawendan dicû bajarên û metrepolên Tirkiyê û Kurdistanê. Di
dawiya temenê xwe de Li Sêrtê di karekî dewletê de bû. Car sal temenê xwe Li
Sêrtê borandiye. Di sala 1984an de, beriya sersalê bi 12 rojan seet yekê şevê
kirîzekê derbas dike û wî dibin nexweşxaneya Sêrtê. Seet sisiyê şevê li
nexweşxaneyê jiyana xwe ji dest dide. Miradê Kinê gora xwe li Sêrtê li Goristana
Şêxilhilo ye.

Dema ku em li cand u hunera Miradê Kinê dinerin em raserî hunereke pirr
dewlemend dibin. Di vê hunerê de, bes ne tenê musîk lê herweha şano,reks û wêje
jî roleke xwe pirr girîng heye. Di canda Mitirbiyê de xaleke herî girîng jî ew e
ku erotîzm weke hêmayek e pirrxweşik cî digre Ev canda hanê her cendî cudahiyek
tê hebe jî, li pirr herêmên Kurdistanê derdikeve pêşiya me. Ji Şingalê bigre ta
beşek ji Rojavayê Kurdistan li serxetê jî ji derdora Dêrika Ciyayê Mazî bi giştî
Beriya Mêrdîn, Torê û herêmek ji Xerzan digire ber xwe tak u digihîje Colemêrgê
û dadikeve Rojhilatê welêt û beşek ji Behdinan. Bi taybet Li herêma Torê pirr
meqamê xwe cuda hene. Her zêweke (festival) Torê meqamek û ritmeke xwe cuda
heye. Dema em li Hunermendê weke M Eliyê Kercosî, Brahîmê Eliyê Yasîn û Ehmedê
Reşîdê Kinê û pirr kesên din guhdar dikin, em dibînin ku di vê hunerê de meqam û
ritmeke folklorik û dewlemend heye. Dema em têne cem Miradê Kinê em dibînin ku
ji wê candê pirr tişt wergirtiye lê weke enstrument û weke naverok li wê tişta
folklorîk pirr tiştên nu zêde kirine. Weke enstrument Miradê Kinê gihiştiye asta
virtioziyê. Weke naverok Mirad weke rexnegirekî temaşeya civakê kiriye û bi
hunera xwe hunandiye. Ji peywendiyên kesayetî ta digihîje peywendiyên civakî û
cinsî, em dikarin vê tevê di hunera Miradê kinê de bibinîn. Miradê Kinê qonaxeke
di navbera hunera folklorik û ya nûjen de. Û Mirad bi dengê xwe jî pirr bi hêz
e. Dengê Miradê Kinê weke zengilê cam e.



https://ku.wikipedia.org/wiki/Milazgir

Milazgir, Milazgird an Kelê[çavkanî pêwîst e] (bi romî: Malazgirt) navçeyeke
bajarê Mûşê ye. Di çavkaniyên rojavahiyan de navê Milazgirê wekî Man(t)zîkert
derbas dibe. Ûrartûyan gotine Manavazakert, filehan Manazkert, ereban
Manazcîrd/Melazkurd[çavkanî pêwîst e]. Gelê herêmê bi pirranî dibêje
Kelê[çavkanî pêwîst e]. Lewra xwedî kelheyeke dîrokî û bêhempa ye. Navçeyeke
bajarê Mûşê ye. 137 km dûrê Mûşê ye. Di ber ava Mûradê de ye. Di sala 1944´an de
bûye belediye.

Li herêmê ji xeynî hûrrî û mîrîtiyên kurdan, ûrartûyan, makedonî, bîzansî,
ûrisan, selçûqî, safewî û osmaniyan desthilatî kirine. Piştî şikestina bîzansî
koçberên Asyayê pêl bi pêl hatine Kurdistan û Anatolyayê. Dûgela Tirk gelekî
nîşaneyên ku hatina wan a Kurdistanê dipesinîne li Milazgirdê çêkiriye. Hersal
bi sedema "Vebûna deriyê Kurdistan û Anatolyayê" pîrozbahiyan lidardixe û
zarokên dibistanan mecbûrê van çalakiyan dike. Niştecihên herêmê ji xeynî
rayedar û memûrên dewletê 100% kurd in. Gorî statîstîkên dûgela Tirk 15% kes
tirkî nizanin li herêmê. Lê ev hejmar zêdetir e.

Pira Keçkê 2 km dûrê Milazgirê ye. Bi duheb kevirên wekhev hatiye çêkirin û
dizaynkirin. Pira Keçkê bi dirêjahiya xwe 5 mêtro ye, 2 mêtro jî bereya wê ye.
Çawa dixwiyê ev pir bi duheb kevirên xweşik û wek hev hatiye çêkirin û gelek
bala mirovan dikêşe. Dîroka çêkirina vî pira han baş nayê zanîn lê tê gotin ku
di dema împeratoriya Romayê de, hatiye çêkirin. Pir bi hemû zindewariya xwe li
piya ye û balkêş e.



https://ku.wikipedia.org/wiki/Mihemed_Arif_Ciz%C3%AEr%C3%AE

Mihemed Arif Cizîrî Hunermendê bi nav û deng û dengxoş di sala 1912'ê Zayînî li
Cizîra Botan, cihê mêr maqûlên Kurd hate dinê û çavê xwe vekir. Hatina Mihemmed
Arif bo ser dinê hevçax bo tevî Împaratoriya Osmanî û şerê êke cîhanî û qir
kirin û kuştina bi kome Ermeniyan bi destê dewleta Usmaî ku bêhna xwînê tevlî
şîrê dayka Mihemmed Arif de bû.

Mihemmed Arif ji sala 1925 hetanî 1929'ê de, jîyana xwe di girtîgeha Dîyarberkr'
de bihorand, navbirî wê demê bi çavê xwe mêze kir ku çavan seyda û hevalên wî
yek bi dîv yêkê bi bê dengê hatine Qenaredan. Îdî ji vê rojê ve hizrek kevte
mejiyê wî, hizra Welatparêziyê û bîr û hizra wî di hemberî cîhanê da hatin
guherîn û bi çaveke din mêzeyî çepeliyên cîhanê dikir. Dunyayeke bê bawer ku
merofv têde çi bihagiraniyek nine.

Dayka Mihemmed Arif (Edila) li Cizîra Botan dengbêjeke bi nav û deng bû. Li bin
çavedêriya dayka seydayê stiranbejên Cizîriya "Edwê Noran" heftî nebû, ku
Mihemmed Arifê zarok du sê caran tev dayka xwe û "Celîla Leelê" û dayka Remezan
Cizîrî neçûbane şahî û dawetan û xelkêt Olî li hinek malên Cizîriyan, wek
xwandina Mewlûda Pêxember û Medîhe û helbestan, nemaze li demên hecê û sinet
kirina zarokan û xitim kirina Quranê. Lewma şagirdê dayka xwe, çeleng û zîrek bû
û dizanî gihdarên wî çi terze stiran divên, lewma bi lez xwe berda nav dilê wan
û karî bigehîje armancê. Xelk zû bi axîn û nalînên wê dihesiyan, ji ber ku ev
axîn û nalînên ji devê Mihemmed Arif dibarîn, hemû ji kovan û keserên vwan
dihatin. Ji ber wê yekê û hewcehiyên hizr û bîrê û dilê xwe li serê salên siyan
qesta Duhoka dasînan kir, li Duhokê orteke nûv bo dengê xwe mêze kir û dest bi
stiran gotinê kir. Lî wêderê xaringehek vekir heta nanê rojê peyda biket û rojê
nan difirot û şevê jî tev heval û merovên mîna xwe belengaz dirûnişt û stiran
digot.

Paşê ço eskeriyê û piştî eskeriyê li dûmahiya salên sêyan de xwe kire sinetçî û
berê xwe da gundêt dûr, bo sinet kirina zarokên xelkê, ev şola nûv ya Mihemmed
Arif bûye sedema vê ku Mihemmed Arif zêdetir ji berê têkeliya xelkê biket û tevî
xelkê rencber û îzakêş û çave kirî bijît. Navbirî li bin sîbera vê sinetçiyêda
karî têr ava edet û rewşên xekê û mîrata stirana Kurdî ji serekaniyê vexot. Sal
bo salê nav û dengê Mihemmed Arif bilavtir diobû. Di geryanên xwe da çi li
guvend û şahiyan û çî li kuçk û Divaxanêt şevên Kanona zaf tişt guhdarî dikir.
Di sala 1946'an û 1947'an bû hegera bizvîna hizra derwêşatiyê di hundura
Mihemmed Arif de tîpeke ayînî bi serokatiya xwe pêk anî. Endamên vê tîpê navbirî
bûn ji:

Piştî salekê Mihemmed Arif qesta Bexdayê kir û xwe gihîande kompaniyên tomar
kirina stiranan û tevî wan hinek ji stiranêt xwe tomar kirin. Bi firotina wan
stiranan li Kurdistanê hinek rewşa Jîyana Mihemmed Arif baş bû û roj bo rojê
Mihemmed Arif nav û deng peyda dikir û tevî hunermend û rewşenbîran pêwendî
digirt. Mihemmed Arif her di vê qunaxê da tevî hunermendên bi nav û deng wek Elî
Merdan, Resol Gerdî, Hesen Zîrek, Tahir Tofîq, Hesenê Cizîrî, Cemîl Beşîr,
Meryem Xan, Fewzîye Mihemmed, Nesrîn Şêrwan nasyar bû.

Di sala 1949'an Mihemmed Arif xwe gehande radyo kurdî ya Bexdayê û ji aliyê
berpirsên radyoyê ve bi germî hate pêşwazî kirin û Mihemmed Arif karî piraniya
stiranên xwe ji rêya radyoê ve bigehîne guhê guhdaran. Stirana Mihemmed Arif ya
Xezal – Xezal wek birişskê di nav xelkê da belav bû û cihê xwe di dil û hundura
guhdaran da vekir. Îzgeha Kurdî bi belav kirina stirana Xirabû - Xirabû bi dengê
Mihemmed Arif xweli ber dilê guhdaran şirîntir kir û Mihemmed Arif jî mîna
stiranbêjeke mezintir dihate çav lêkirin. Distiranêt Mihemmed Arif de Eşq û Evîn
kesayetiya jinê û keça Kurd û şerê egîd û mêrxasan hemûyan cihê nemazeye xwe
hene.

Mihemmed Arifê dengxoş û hunermend û sazbend di roja 1986.12.17ê hevberî 26ê
Sermaweza sala 1371ê li bajarê Duhokê ço ber dilovaniya xudê û ji hunera Kurdî
mal avayî kir û li goristana Şaxkê teslîm axê hate kirin (hate veşartin).

Mihemed Arif Cizîrî nizîkî 1200 stran tomar kirine 60 kasêt Xezal, Xirabû,
Swaro, Pismamo, Yardilo, Ez Xezal im, Bêrîvanê, Befr barî, Babê Fexrê, hesenîko,
Çiyayê Şengarê, Koçerê, Gulê Mehromê, Şevên Nîsana, Diyarbekir, Çiyayê
Kurdistanê û hwd. Bo cara êkan tîra evîna dilê Mihemmed Arif ketiye tevgula
Ertoşî, li devera şernexê ya ku dikeve Rojhilata Cizîra Botan, li destpêka salên
siyan da piştî ku hatîye Duhokê (gul) hatiye bîravê û stirana Gulê Mehromê pê
got û çendîn salan nigarê vê diberokê da bû. Li sala 1951ê bûye evîndarê jinekê
li gundê kurê gavana ku navê wê Ilîzabêt bû, evîndariya wan çend salan dom kir.



https://ku.wikipedia.org/wiki/Michelangelo

Michelangelo Buonarroti yan jî bi tenê Michelangelo (wekî Mîkelancelo bixwîne,
z. 6'ê adara 1475 – m. 18'ê sibata 1564), di dema ronesansê de jiyaye, mîmar,
peykelvan û nîgarvanekî talyan bûye.

Navê wî bi temamî jî Michelangelo di Lodovico Buonarroti Simoni ye.
Michelangelo, di 6'ê adara 1475'an de, li Arezzo li nêzî Caprese tê dunyê. Hê di
zaroktiya wî de malbata wî barî Floransê dike. Dayika wî ku hê ew 6 salî bûya
mirovya; piştî mirina dayika xwe, heta 13 saliya xwe li Floransa li cem Domenico
Ghirlandaio xwandikê dike. Di dema Bertoldo di Giovanni de, ku malbateka Medici
ya, li cem wan baxçevaniyê dike ku li wir di wê demê de bi Lorenzo re ku ew jî
Medici ya hevnasiyê dike.

Hê ku 6 û ankû 7 salîya peykelê dawûd çê dike. Bi wê re balê dikişêne ser xwe.
Ev peykel, weke berhemeka dema ronesansê ya pirr gihanguha jî tê dîtin. di
1505'an de, ku ankû di dema Papa Julius II de, li dêrê bidest çêkirina
nîgarkirinê dike. Hizrên di incilê ên di derbarê Adem û Hewa de li wir xîz dike.
Di derbarê tûfana nûh jî xîzkrinê di wan nîgarên xwe yên dêrê de dike. Peykel û
nîgarên ku ew çê dike, bi vê yekê re, wê êdî di temenekî pîroz de, heyîna xwe bi
parêzên û barî pêşarojê bikin û wê qadrê wî jî maztir bike. Wî di hemû nîgarên
xwe de, tiştên ku di pirtûkên pîroz de di buhurin xîzkirin.



https://ku.wikipedia.org/wiki/Mezheb

Mezheb ango zav wûşeyeke Erebiyê tê wetayê "çûn, pêy çûn" e. Lê di lîteratûra
olî de ew tê maneyê ew komeke gorî distûr û bawerên ji aliya hin kesan hatin
diyar kirinî re tê gotin.

Di dîroka îslamê de mezheb ji bo ciyawaziyên siyasî fikhî hatiye bikaranîn. Di
îslamê de mezheb gorî îtîqadî(bawerî) û fikhî tên polandin. Mezhebên îtîqadî
mezhebên ji pê lihevnehatina Hz. Elî û Mûawiye dest bi der ketinê kirî re tê
gotin. Di wê bûyerê de alîgirên Hz. Elî wek Şîa hatin navandin. Ew kesên bûyera
kizîr re bervêdanî jî wek Xaricî hatin navandin. Îroj di Îslam de du mezhebên
bingehî Şiîtî û Sunîtî hene. Ew mezheban jî bin xwe gorî bawerî û fikhî (puşul)
parva çend mezheban dibe.

Xaricî mezheba di dema bûyerê kizîr de der ketiye. Wehabî jî di sedsala 18'an li
Erebistan der ket.

Şia ji pê lihevnehatina Hz. Elî û Mûawîye der ketî bûn. Şia jî di navbera xwe de
wek Dozdehan, Îsmaîlî û Zeydî parve dibin.



https://ku.wikipedia.org/wiki/Meryem

Meryem, (bi erebî: مريم‎, îbranî: מרים, latînî: Maria, yewnanî: Μαρία) li gorî
baweriya xiristiyan û misilmanan navê dayîka Îsa Mesîh e. Bi taybetî, di ayîna
katolîk de rojên bibîranîna Meryemê gelek in.

Mîryam û Meryem: Di Tewratê de li ser xwişka Mûsa pêxember tê gotin, navê wê
Mîryam e. Di Încîlê de li ser diya Îsa Mesîh tê gotin, navê wê Meryem e. Di
gelek zimanên Ewropayî de ew herdu nav bi awayekî zelal ji hev cihê ne. Diya Îsa
Mesîh Meryem kêm û zêde 1500 salan piştî xwişka Mûsa pêxember Mîryam hat dinê,
loma divê ew neyên tevlihev kirin.

Meryem: Li gor Încîlê Meryem li gundekî herêma Celîlê, li Nisretê mezin bû.
Beriya ku bizewice ji hêza Ruhê Xwedê bi zaro ma, loma bavê Îsa Mesîh li ser vê
dinyayê tune. Dergistiyê Meryemê Ûsiv bû, zilamekî rast bû. Milyaketekî Xwedê jê
re xuya bûbû û ji wî re da fêmkirin ku Meryemê tiştekî xerab nekiribû û jê re
got ku wê ji xwe re bîne. Ûsiv jî tam li gor gotina Xwedê kir û piştî demeke kin
Îsa Mesîh li Bêtlehmê (gundekî nêzîkî Orşelîmê (Qudsê)) hat dinê (Lûqa 2; Metta
1:18-2:23). Piştî bûyîna Îsa Mesîh Meryemê çend zarok anîn mêrê xwe Ûsiv. Di nav
wan de Aqûb, Cihûda û Şimûn û çend keç bûn (Marqos 6:3).



https://ku.wikipedia.org/wiki/Meng%C3%AEwer%C3%AE

Mengîwerî an felsefeya mengîwer an jî îdealîzm, xwediyê dîrokeke mazin e. Pir
dîrokzan û hizirzan li ser hizre tênine ser ziman û ani ser ziman. Lê ti kesekî
heya nahaka xwe ne gahandiye dewiyê ancama wê. Ji ber ku fersefe mengîwer, li
ser baweriye xwûde ava ya. Ji bo ku mirov xwe bidigihê wê amcama dawiyê, divêt
ku mirov xwe bigihinê hizre xwedê ji, ji ber ku ev yeke nebe, êdî xwe gahandina
dawiyê wê ji nabe. Dîroke giştî ya mirovahiyê de pir filozofên mazin derketine û
hizre xwe li ser vê felsefe anîne ser ziman. Felsefevanên ku têne ji vê koma
felsefê re felsefecîti kirina derketine.

Di demên berî zayîne de, filozofên weke Aristoteles û Platon yên ku weke
felsefevan yên ku hizre xwe herî mazin û kur anîne ser ziman bûn. Pişt wan re ji
gelek filozof derketin û hizre xwe di wê xata felsefê de anîne ser ziman. Yên ku
herî mazin nav dan, weke Spinoza, Calvin, Berkeley û pişt wan re ji Hegel bû.
Felsefezanên weke Êlî Herîrî û Mela Hesenê Bateyî û Melayê Cizîrî û Feqiyê
Teyran ji derketine û di dema xwe de nêzîkatîyeke hemdem lê vê felsefe kirina.
Van felsefeciyan û hê gelek felsefeciyên weke wan, li ser vê xata felsefe hizre
anîne ser ziman û kur kirin.Ya rastî ku mirov li ser vê xata felsefe dihizirê
mirov gelekî û gelekî hizreke kur û mazin dibine. Ji xayni vê yekê ji mirov
dîrokeke ku pir mazin dibine.Dema ku mirov li ser hizre mengîwerê dihizirê,
hingî, mirov rastî dîrokeke mazin ya hizir têt. Ew dîrok diçêt ta dema serê
dîroka mirovahiyê.Denstpêka vê hizrê, bi destpêkê, derketine hizre olê re dest
pê dike. Berî ku mirov bi kevine dema şariştaniyê de, hêdî hêdî hizrên wan
çêbûn. Hizrên ku ´xwedê heya´ çêbû. Dema ku mirov di serê xwe de xwe gahandina
wê hizrê, hingî êdî bidest hizirkirine sr xwûde kirin. Hizirkirine ser xwûde, di
serê mirovan de gelek hizir dana çêkirin. Gelek hizrên ku jiyana wan bi rê bibin
û wan bi pêş bixin di serê wan de çê bûn. Bi vê yekê re, mirov karê karê bêje ku
ew xate hizir, bi destpêka pêşketine mirovahiyê re dest pê dike.

Hizir, di pêşketine hizir de, bi hizrên weke hizre ´xwedê´ re hinek pêvajoyên
pêşketine di buhurêne. Ew pêvajo, hemû bi hev re hizre xwedê di ancama xwe de
diaxifênin.Bi vê yekê re mirov karê vê yekê ji bêje ku hizir, çend ku hizre
xwûde di serê mirovan de hinekî dî zelal dibe.Mirov, êdî di serê xwe de xwe
digihênine wê hizre ku ku xwûde heya. Ew ancamaka ku pir mazina di pêvajoya
pêşketine hizir de.Lê ku xwûde hebe ku ´li kuderê ya´ û ´ka´ ya. Herweha hinek
pirs ji di serê mirovan de bidest çêbûne dibin.Ew ji, bu xwe re hinek pêvajoyên
din têne. Pirsa ´ka´, di serê mirovan de çêdibe. Bi çêbûnê re, lêgerîn dest pê
dike. Lê berî ku mirovahî di vê xata vê hizrê de werê wê astê hinek pêvajoyên
din di buhurêne.Weke pêjoyayên ´xwedê-mîr(king).Mîrên ku derdikevin ji, xwe weke
xwedeya danezênin. Bi vê yekê re, weke demeke weke ku hizre xwûdê tê
bibersivandin. Lê ku hinek dem têve diçê, êdî hin bi hin zanabûna mazin dibe û
hizir hinekî dî derdikeve hole, êdî hizre ´afiradinê´ derdikeve hole û di dawiyê
wê hizrê de ji pirse ´kê´ têt pirsîn. Bi vê yekê re, êdî ku li bersive wê pirse
tê lêgerîn, êdî dema xwedê-mîran ji bi ber dawiyê ve diçê. Hin bi hin êdî demeke
dî diafirê. Ew dem ji, li ser Hizre xwedê ya.Ew hizir ji piştre her weha têt
formûlakirn, têt ku gotin ku ´ yekî ku mirov diafirêne û çêdike heya´.Bi vê
hizrê re, êdî têt têgihiştin ku ewê ku mîre ku dibêje ku ´ez xweda´ me ji, yekî
ew ji afirandiya.Bi vê yekê re, êdî li xwede lêgerîn dest pê tê kirin. Di dema
xwûde-mîran de xwûde li ardê bû.Ji ber ku wan xwe xwûde daneza kiribû. Lê ku têt
têgihiştin ku ew mirova ne xwedaya, êdî piştre têt têgihiştin ku xwede li azmana
ya.Bi vê yekê re, êdî têt hizirandin. Bi vê yekê re, êdî hizre ku ´ew afrînerê
hertiştî ya´diafirê. Bi vê afirandinê re êdî xwe dana fahmkirin û têgihiştine wê
hizrê çêdibe.Lê hê ji hizre xwe gahandina hizre xwede ji hole ranabe. Mirov, hê
ji di xweze xwe bigihinê wî û hizre wî. Bi vê yekê re, hizirkirin, lêgerîn û
çûnûhatin çêdibe. Divêt ku mirov ji bîr neke û bêne ser ziman, ku hizre xwede,
di wê de di nav mirovan de wan digihê hevdû û wan bi hev re di gihinê pergalaka
navxweyî. Êdî mirov di nav xwe de bi pergal jîn dibin. Bi vê yekê re, divêt ku
mirov di cih de ji bêne ser ziman ku êdî dema çêbûn û pêşketine şariştaniyan de
ji diafirê. Bi vê yekê re, divêt ku em êdî bahsa çêbûn û pêşketine şariştaniya
sûmeriyan bike. Dema ku mirov bahsa şariştaniya sûmeriyan bike, divêt ku mirov
vê yekê bêje ku sûmeriyan ´dewletê xwede´ ya pêşî avakir.

Sûmeriyan, di dîrokê de gava pêşî avêtin. Wan bi vê yekê re, navê xwede, li
azmana bicih kir û li ardê ji bi avakirina şariştaniya xwe re xwe kirina
nimînêrên wî li dinyê. Bi vê yekê re, êdî bi wan re demeke nû ji ji bo
mirovahiyê dest pê kir. Dema şariştaniyê, ji vê xata felsefe û pêşketine wê û di
nav mirovahiyê de bicihbûna re demeke girîng diafirêne. Bi vê yekê re hizir ji
bi pêş dikeve. Mirov bi pêş ve diçê. Çend bi pêş ve çûbûn bû, êdî bi pêşketine
hizir re pirsîn çêdibe. Bi pirsîne re, êdî bi hizir re, lêgerîn û hizir dest pê
dike. Lê berî ku em her weha di afirandina rêzên xwe de pêde herin, divêt ku em
vê yekê ji bêjin. Derketine olê, divêt ku em bênine ser ziman. Ji ber ku ew ji
demeke nûya di vê pêvajoya pêşketine de. Ne tenê ji bo vê xata hizir, ji bo
mirovahiyê ji demeke nû ya. Ol, ku mirov bi çend gotinan bahsê bike, mirov wê
bibine ku di pêşketinê de û di pêşketine hizir de demeke pêşketi ya. Dema
pêşketine şariştaniyê ya. Ol, bixwe ji, dibe bîrdoziya şariştaniyê bi hebûn û
pêşketin û hizre xwe re. Bi olê re, pergalbûn ava dibe.Pergalbûn ji, hîmê
şariştaniyê diafirêne.Bi vê yekê re, divêt ku mirov bêje ku hizre mengîweriyê,
bi pêşketine xwe re, her weha demên pêşketinê kifş dike. Di demên nû yên ku tên
ji, êdî ´olperestî´ û ´olperestvan´ derdikevine hole. Olperestvan ji,
olperestiyê dikin. Ew, di rastiya xwe de, filozofên wê hizrê yên herî mazinin.
Dema pêşketine olan ji bi sê pêvajoyên demdirêj dibe. Dema pêşî, ku di serî de
hê ku mirov ji nû ve bi hizir dibe ya. Di vê demê de, ji ber ku hizir bi
pêşneketiya, û ku hin bi hin hizir bi pêşdikeve, êdî tişte ku dibine û nasdike,
ji xwe re weke xwûde an ji afrîner dibine. Ev dem ji, dema totemê ya. yanî deme
dageriya ne. Dema duyem ji, dema mîtolojîyê ya. Ev dem ji, bi totem û dariyên
dema pêşî ku bûna bi watekirin û bi hizirkirin û bi xwe xwûda danezandina
mirovên mîr re bi pêş dikeve. Dema sêyemîn ji, bi fahmkiiriin û têgihiştine wan
dagerî û totem û mirovên ku xwe xwede daneza û kifşkirine ´hizre xwûdê´ re
diafirê. Ev dema sêyemîn, dema olana.Êdî ol derdikevin. Êdî têt têgihiştin ku
´xwedayak heya ku hemû kesî û tiştî´ diafirêne. Bi vê yekê re, êdî dema olan
dibe dema vê demê.Bi vê yekê re, gelek mirovên ku bi hizirin û bi hizirkirne xwe
re mazin dibin ji, hizrên vê demê diafirênin. Ew ji dibine filozofên hizre
mengîweriyê. Li gor, van pêşketin û dema, gelek dem û pêşketin û pêvajo êdî
diafirin û jîn dibin. Weke ku ji bo wan deman bê bi navkirin, têt gotin
Mezopotamya û iro navê wê Kurdistan e, navende van pêşketina na. Hersê olên
mazin, yên ku van deman de derketine weke cuhutî, filahî û musulmantî hîmê xwe
li vederê diavêje û derdiekeve û bi pêşdikeve û mazin dibe.

Naqabine, Dicle û Firatê, weke navendeka mazina ji wan pêşketinan re. Weke du
navendên mazin ji li ber Diclê Cizîre bota ku warê Nebi Nuh a, û li ber Firatê
ji Rihe ku warê Îbrahîm Xalîl a, divêt ku mirov di vir de bi navkê û bêne ser
ziman. Piştî pêşketine li van herêman re, êdî pêşketin digihê rojava û herêmên
din. Êdî li wan deran ji mirovên ku wan pêşketinan mazin dikin derdikevin.Hizre
mengîweriyê, hizrek ji wan hizre na ku hîmê xwe ji van navendên digirê ya..

Bertekeke nerînên li ser cîhana kesayetî de, di serê sedsala 20'an de derketiye
holê. Niçika felsefeya bingeha perwerdeya pêşane dayina hebûn û cîhanê ku ji hiş
û ramanan pêk tê de ya di wêjeyê de ye. Hemû taybetiyên felsefeya îdealîzmê di
berhemên edebî de jî cî digirin. Nêrîna îdealîzmê li dijî civakên di nava jiyana
nû ya ku di nava mekîneyan de wenda bûye û bajarên ku zêde zêde mezin dibin e.
Dixwaze ku jiyana bihevra û hestên wekhevî bîne ser zimên. Îdealîzm li hemberî
nêrîna “hebûn ji ramanê xweser e” û rêbazên daringperestî, rastbînî û sirûştî
ye. Li gorî vê bizavê hemû tiştên ku hene bi ramanan ve girêdayî ne û ji vê tê
afirandin. Ji bilî ramanê alînegireke rastîn nîne, ango tiştek ji ramanê ne
xweser e an jî rastîneke daringî nîne. Hişê civakê û li gorî wê hişê afirandina
takekesî, şayesayina tiştên ku jiyanê bi diyarî û nediyarî beralîdikin li gorî
rastiyên giyanî pêş ve digire. Giyan daringiyê diafirîne, dareng bê giyan hebûna
xwe pêk nayîne. Gerdûn ji derveyî hişê me çênabe. Ên ku tiştan diafirîne hizrên
me ne, tiştên ku derdora me digirin ji aliyê hizrên me ve têne afirandin. Hizrên
me jî; ji aliyê giyanekî ji xweza û mirov bilindtir di nav mijiyên me de tê
xistin. Bingeha îdealîzmê di bûyera Petit Traite de Versification (Li ser
helbestê analîzeke biçûk) a Romans û Chenneviere û Notes su la Technique
Poetique (Nîşeyên li ser teknîka helbestê) a Georges Duhamel û Charles Vildrac
de danîne holê. Nûnerê herî mezin nivîskarê Frensî Jules Romains e.

Jules Romains, Alain Chenneviere, Georges Duhamel, Charles Vildrac, Woodrow
Wilson, Hersh Lauterpatch, Quincy Wright, David Mitrany



https://ku.wikipedia.org/wiki/Melet%C3%AE

Meletî yan jî Meledî (1928: ملاطيه / Melatiye; bi tirkî, Malatya) bajarekî
bakûrê Kurdistanê ye.

Navê bajar di çavkaniyên asurî û urartiyan de wek Maldiye, Melite, Melid, Melide
û di dema romayiyan de jî wek Melita û Melidena hatiye gotin. Nav piştre wek
Meletî, Meladya û Malatya hatiye guhertin.

Çiyayên bilind yê herêmê li ser çiyarêzên Melediyê, çiyayê Şîlan e (2.545 m).
Bilindbûna Çiyayê Derbendê jî 2.428 m ye ku çiya li ser çiyarêzên Nûrhaq ê ye.
Kepez (2.140 m), Gayrik (2.306 m )

Li herêmê gol tunene, tenê li serê çiya, ciyên ku çavkaniyên çeman jê dertên
hinek golên biçûk ava bûne.

Li herêmê pir babetên teyrên kovî dijên. Wek werdek, qaz, kew, leglek, qertel û
baz. Li herêmê gur, rûvî, keroşk û berazên kovî jî hene. Li herêmê gel bi
kedîkirina heywanan ji mijûl dibe.

Li herêmê şînahî pir zêde tuneye. Lê hinek deveran wek baxçeyên Tacde,
Gunduzbeyî û Xorata ji bo seyranan musaîd in. Germavên herêmê (wek Rotûkan û
Îspendere) jî ji alî gel ve tên ziyaret kirin. Ciyên dîrokî wek girên Cafer,
Degirmentepe, Pîrot û kela Melediyê û mizgeftên kevn yê herêmê jî ji alî gel ve
tên ziyaret kirin.

Sermijar Misilman in û ji Zerdeştîtî/Êzdîtî ango Elewî û Sûnnîyan pêk tê. Di nav
gel de li cem Sûnnîyan şêxîtî û li cem Elewîyan ango Zerdeştîtî/Êzdîtî jî pîrîtî
rolek mezin dilîze. Sermijar herêmê ji Kurd û Tirkan pêk tê.

Kaxiz kebab bi balîcan: di siniyek de balîcan tên rêz kirin. Bi serde goştê ku
di nav kaxiz de pêçayî tê danîn. Di firnê de 2 saet tê kelandin û bi nanê loş tê
xwarin.

Jinên herêmê li hinek deveran çarşeve reş li xwe dikin. Carna jî pêştemalek ku
jê re dibêjin "bervanik" li serê xwe girê didin. Ji şarpa keçên ciwan re dibêjin
"çinko". Di hundirê çarşefê de kincek ku jê re dibêjin "zibûn" û di binî de jî
şalwar li xwe dikin. Pêlavên lastîk û gorên ji hirî di nigan de hene.



https://ku.wikipedia.org/wiki/Mehmet_Sait_Alpaslan

Mehmet Saît Alpaslan helbestvan, rojnamevan û nivîskarê senaryoyên fîlm û
teatrayan e.

Mehmet Sait Alpaslan di sala 1972 an de li Amedê ji dayîk bûye. Heta zaningehê
perwerdeya xwe li Amedê domand. Zaningeha Enedolê ji ber şertên politik nivco
hişt. Di sala 1992 an de pirtûka wi ya helbestan ya yekem, "Helbestên Welatê
Bindest" di sala 1994 an de ya duwemin "Stranên Azadî" di sala 1995 an de, ji
ber pirtûka helbestvan Ezelî Doganay, wergera wi "Gule çi bike ji stranê" hatin
weşandin. Di rojnameyên Newroz, Azadi, Welat, Evrensel, Roj û di kovarên Newroz,
Deng, Toplumsal Dayanişma, Rewşen, Newroz Ateşî û Tirojê de helbest û nivîsên wi
hatın weşandin.

Di vê navberê de, him di şanoya şaredarıya Amedê de şanogeriyê, him ji
berpirsiyariya Kovara (paşê ji)/rojnameya Newroz ya şaxa Amedê kir. Di sala 1994
an de kete hepsa Amedê, 5 meh ma. Di sala 1996 an de lîstika wî ya ji Pirtûka
Victor Hugo ya "Sefiller" "Hejaran" di Şanoya Bajêr ya Şaredariya Sûrê de
leyîst. Di vê navberê de leyîstikên Jana Zirav (2003), Hilbijartin (2004),
Wendayî / Kayip (2005) û Zagona Çiyê (Dağ Kanunu) (2006) Nivîsand û rêvebiriya
Wendayî / Kayip kir. Di sala 1999 an de dest bi karê sinemayê kir. Ji wê roja ve
rêwebıri û nivîskariya sinemayê kir. Bi navê "Melle Huznî/ Dîkê Gund" û "Jana
Zirav" du film kişand. Di navbera salên 1997 - 2004 an de tevi hevkariya Resûlê
Qereqoçanî bi wergera Kıtêba Piroz mijûl bû. Pirtûk li Germenîstanê hate
çapkirin.



https://ku.wikipedia.org/wiki/Mahmut_Zeng%C3%AEn

Eslê xwe ji Sêweregê ye, lê belê ji ber ku kalkê wî barkirin Hîlwanê beşeke
mezin ê jiyana wî li Hîlwanê derbas bû. Dibistana sereta û navîn li vir qedand.
Malbata wî feqîrbû. Li hemberî zextên feodal ku di wê demê de li ser herêmê
dihate ferzkirin, hîn di temenê xwe yê biçûk de bubû xwedî nerazîbûnê. Li
Hîlwanê di sala 1978an de li hemberî çeteyên feodal yên bi navê " Sülaymaniyan"
hizkirina wî ji têkoşîna çekdarî ku di wê demê de di pêşengiya APOCIyan de
pêşdiket, çêbû û di nava tevgerê de cîhê xwe girt. Di nava yekemîn xebatên
ciwanan de cîh girt. Her wiha di nava xebatên weke xebata girseyê, propanda û
hwd. de cîh girt. Piştre li herêma bejayî ya Hîlwan û Sêweregû li hemberî
çeteyên Süleymaniyan û Bucakan di fermandariya kadroyê PKKê Cuma TAK de di nava
têkoşîna çekdarî de cîhê xwe girt. 7 Tîrmeha sala 1979an di şerekî ku di dawiyê
de ketê, hewil dida hevalekî xwe yê di çeperê de rizgar bike, dîl kete destên
hêzên artêşa Tirk û ew birin zîndana leşkerî ya Amedê. Di çalakiya ÇARan a xwe
şewitandinê de rawestineke bi biryar nîşan da.



https://ku.wikipedia.org/wiki/M%C3%AEtan%C3%AE

Mîtanî, anku dewleta Mîtanî yan Xanîgalbat, li gorî dîrokvan Spayizerî[çavkanî
pêwîst e], Mîtanî beşek ji sobariyan in. Sobarî jî beşek ji gelên arî û kalikên
Kurdan in[çavkanî pêwîst e]. Angorî rojhilatnas Gens, navê Mîtanî ji bo
xanedanên dewletê hatiye bikaranîn, qewmekî sobarî bûne û navê welatê wan
Xanîgalbat bûye. Beşek ji dewleta Mîtanî li Kurdistana îroyîn e.

Bi nivîsa kîtîtiyan KUR URUMî-ta-an-nî / Mî-ît-ta-nî. Li ser kevirên Asûriyan em
dibînin peyvên Xanîgalbat / Hanigalbat, bi nivîsa mixan Ḫa-ni-gal-bat.

Di sedsala 16an a berî zayînê de, hikûmeteka pir xurt û capuk avakir. Paytexta
wan bajarê Wassognê bûye. Suriye, Emûriye, welatên Aşûrî û Kurdistan, heta
herêma Kerkûkê hemî di bin hukmê wan da bune. Dewleta wan yek ji dewletên mezin
û rûmetdar yên wê demê (Misir, Haysi, Qasi, Mitani) bûye. zimanê wan xweser
bûye. Ew hukumet li beranberî êrîşen Aşûriyan ducaran ma û hindek ji axa xwe
winda kir. Keyê Aşûrî, Aşûr Nesir Pal, dûmahi bi desthilata wan anî.

Mîtaniyan gelek salan fermanrewatî kirine. Mîtaniyan ji bo cara yekê di dîrokê
da, maadena asinî vedîtîye û bi kar anîye. Aşûrî parçeyek biçûk ji împratoriya
Mîtanî bûn, lê ji ber hêrîshên ji hemî layan şikestin. Aşûriyan û Hittiyan dest
li ser wan navçeyan dane. Heft êlên Mîtaniyan hebûn û ji êlên wan re digotin
"MIL" an jî "MILAN".

Împeratora Asûriyan şer û ceng kirr bi welatê Mîtaniyan; û piştî xirab kirina
axan Mîtanî, Asûriyan çûn li bakurê Mezopotamya ji bo şer kirina bi Hîtîtên.

Paytexta Mîtanî Waşşûkanî bû, bi kurdiya îroyîn "Xweşik-kanî" e. Peyva Waşşûkanî
dide navê bajarê kurd Sîkan. Cihê bajarê kevnar a Waşşûkanî bajarên kurd Serê
Kaniyê, Hesîçe û Serê Kaniyê, Riha ne.



https://ku.wikipedia.org/wiki/M%C3%AEr_Mihemed

Mîr Mihemed an Mîr Mihemedê Rewandizî yan jî Mamed Paşa (z. 1783 li Rewandiz -
m. 1838 li Deryaya Reş) yek ji mîrên Kurdê Soran bû.

Mîr Mihemed kurê Mîrê Soran Mistefa Beg bû. Di dawiya sedsala 18'an de hatiye
dinyayê. Ji dersdarên taybetî ders girt û perwerdeyeke baş dît. Di gelek qedemên
Mîrîtiya Soran de wezîfe stend. Di sala 1814/1820'î[çavkanî pêwîst e] de bû Mîrê
Soran. Di demek kurt de Mîrîtiyên derdora xwe jî tevlî mîrîtiya xwe kir. Li ser
navê xwe pere derxist û xutbe da xwendin.

Bi armanca dewleteke serbixwe tevgeriya. Dewleta Osmanî ji bihêz bûna Mîrê
ditirsiya. Bi hemû hêzên xwe êrîşî ser Mîr kir. Mîr, di sala 1934'ê de leşkerên
Osmaniyan welêt qewirand. Osmaniyan jî ser vê yekê bi Îranê re hevkarî danî û ji
Brîtanya yê jî alîkarî girt. Osmaniyan bi vê sayê, di sala 1836'ê de hêzên mîr
belav kir. Osmaniyan Mîr vexwendin Stenbolê bo lihevhatinê. Lê li ser sozên xwe
nasekinin wî li vegerê di Deryaya Reş de davêjin avê, dixeniqînin.

Mîr Mihemed ji êla Rewadî ku digihên Hezbanîyan bû. Hezbanî, ji eşîra Şadiyan
bûn ku navê xwe ji mîrê dewleta Kurd Şedadiyan (an Şadiyan), Mîr Mihemedê kurê
Şedadê digirt. Dewleta Şedadiyan an Şadiyan di sala 951'ê de li Başûrê Qefqazê
ku wê demê parek ji Kurdistanê bû hatiye damezrandin.

Mîr Mihemed sala 1783'ê li Rewandizê hatiye jiyanê. Di sala 1838'ê de jî li
Deryaya Reş ji aliyê Osmanîyan ve hatiye şehîdxistin. Mîr Mihemed ji keştiyê
avêtine deryayê û xeniqandine. Kurê Mistefa Paşa yê mîrê Mîrnişîniya Soran bû.

Sala 1830'î de li dijî Osmaniyan dest bi serhildanê dike. Armanca wî
serbixwekirina Kurdistanê ji Osmaniyan e. Serhildana herî mezin a sedsala 19emîn
tê zanîn. Artêşa Mamed Paşa ku bi artêşa Mîrnîşîniya Soran ve bûbûn yek, di bin
fermana Mamed Paşa de bêhna Osmaniyan diçikîne. Ji Rewandizê heya Silêmanîyê, ji
Mûsilê heya Mêrdînê, Ranya, Cizîra Botan, Akrê, Hewlêr, Koysencaq hwd, tenê
hikmê Mamed Paşa derbas dibe, Osmanî direvin û tirsa bi tevayî windakirina
Kurdistanê dikeve dilê wan.

Mîr Mihemed dixwest ji bo dewleteke serbixe çi pêwîst be bike. Planên çêkirina
zagonên dadwer ên bacgirtinê, vekirina bi sedan dibistan û medreseyên nû,
xurtkirina têkiliyên mîran û heger gengaz be jî yekkirina mîrnişînên Kurdistanê,
anîna teknîkên Ewropayê bo Kurdistanê ûêd amade dike.

Mîr Mihemed ne tenê li dijî Osmaniyan, herwiha dijî Eceman jî şer dike. Lewra ew
li serbixwebûna Kurdistanê digeriya, doza welateke serbixwe dikir. Di demekê
kurt de artêşa Kurd gelek herêmên rojhilatê Kurdistanê azad dikin. Tirsa Mîr
Mihemed dikeve dilê şahê Îranê jî. Îran soz dide ew dê hêdî hêdî ji tevayî
Kurdistanê vebikişin lê bo viya hinekê wext dixwazin.

Osmanî ji bo serhildanê têk bibin ji şêx û mellayan alîkariyê dixwazin. Serî de
Melle Hadî ku li seranser Mîrnişîniya Soran xwedî bandor bû, pirraniya şêx û
melayên Başûrê Kurdistanê li dijî Mîr Mihemed dikevin tevgerê. Di nava gel de wî
reş dikin, heya bigire îdîa dikin ew kafir e jî. Şêx û melayên Mîrnîşîniya Soran
di mizgeftan da waîzan didin ku "mirov nikare çek bikişîne xelîfeyê Îslamê".
Xelîfetî di destê Osmaniyan de bû û diviyabû Osmanî li cîhana Îslamê serdest
bin. Şêx û melayên wê demê heya bigire ji bo biçûkxistinê navê Mîr Mihemed
kiribûn "Kor Mamed". Mixabin Mîr Mihemed hêj jî di dîroka Kurd û cîhanê de bi
navê "Kor Mamed" tê binavkirin. Di viya de rola dîroka fermî ya Kurd jî heye ku
pirranî di bin bandora dîroka Tirk de ye.

Dîsa Osmanî û oldarên Soranan ên din bin fermana wan de bûn, gelek derew û
şiltaxiyan dixin stûyê wî. Parêzgarê Osmaniyan ê Bexdayê Elî Riza Paşa, dixwaze
mîrnişînên Kurd ên cîran li dijî Mîr Mihemed rabike, lê ewçend biser nakeve. Di
nava gel de dibêjin ew çavnebar, hesûd e. Dixwaze Mîrnişîniya Soranan bixwe bin
kontrola "kafiran". Osmanî, malbata Mîr Mihemed jî li wî dikin dijmin.

Osmanî dixwazin pirsgirêkên navbera kurdên misilman û êzîdî jî bikar bînin. Li
provokasyonan digerin. Serokeşîrê Mizuriyan ji aliyê Êzîdiyan ve tê kujtin. Wê
demê dostanî di navbera eşîra Mizûrî û Mîr Mihemed de hebû. Osmanî destên xwe
dixin nava wê jî û vê dostaniyê dixwurînin. Dixwazin Mîr berdin ser Êzîdiyan ku
wî qels bixînin. Mixabin biser jî dikevin. Şerê birakujiyê gurr dibe, kurdên
misilman û êzîdî bihev dikevin. Salên 1831 - 1832 dibe salên birakujiyê[çavkanî
pêwîst e].

Osmanî plana duyemîn, taktîka xwe ya klasîk diceribînin. Ango riya dîplomasî û
xapandinê. Qasida dişînin ku wan daxwazên Mîr Mihemed pejirandine û wî
vedixwînin palasa (qesra) paşayên Osmaniyan li Stenbolê. Mîr viya dipejirîne û
tedbîrên xwe jî digire. Li ser daxwaza wî, hêzeke taybet a çekdar pê re tê
Stenbolê.

Osmanî wî bi seremoniyan pêşwazî dikin, qedrê wî digirin. Nîşaneya "beylerbeyi -
begêbegan" didin wî hemî daxwazên wî qebûl dikin.

Osmanî ji wî dixwazin ku ji bo ewlekariyê ew bi riya deryayê here Trapezonê û ji
wir derbasî Kurdistanê, bajarê Erzîromê bibe. Lewra Trapezon nêzîkî Erzîromê ye
û piştî wê ji xwe Kurdistan e, ji bo Mîr bi ewle ye. Mîr viya qebûl dike, dikeve
serê wî. Lê Osmanî di amadekariya kujtina wî de ne. Mîr davêjin deryayê
dixeniqînin. Hinek jî dibêjin ew nehatiye xeniqandin lê di keştiyê de ew
kujtine.

Piştî kujtina an gorî Osmaniyan windabûna Mîr Mihemed îcar birayê wî Resûl Paşa
tê ser text. Lê Osmanî paşê bi derketina şerê Osmanî û Rûsan ve, Resûl Paşa
dikişînin nava şer. Artêşa Kurd di bin fermana Resûl Paşa de îcar ji bo
"biratiya Îslamê" şûr dikişîne Rûsan. Kurd wekî her carê dîsa bi navê biratiya
Îslamê xwe malmîrat dikirin, xelk dikirin xwedî tac û text lê ocaxê xwe jî kor
dikirin.



https://ku.wikipedia.org/wiki/Kurd%C3%AE_(Mistefa_Beg)

Kurdî yek ji helbestvanên pêşî yê Soranî li Silêmanî ji dayik bûye. Ji malbateke
mezin û bi nav û deng e. Navê wî yê bi rastî Mistefa ye û li derdoreke ku gelekî
li ser xwendin û gihandina zarokan radiwestîn mezin bûye. Ji vê derdorê (malbata
mezin) gelek helbestvanên hêja derketine. Yên here bêhtir têne nasîn “Kurdî” û
hemdem û pismamê wî “Salim” in. Perwerdeya Kurdî ya di warê wêjeyê (lîteratûrê)
de gelekî bilind e, vê yekê meriv dikare li gor ku ew ketiye nav dîwana şahê
Îranê û nav çînê helbestvanên Îranê, hezr bike. Wisa diyar e ku Kurdî zarokên
şahê Îranê perwerde kirine. Kurdî bi farisî jî nivîsîye lê piraniya helbestên wî
bi vî zimanî negihiştine îro. Bandora helbestvaniya farisî li ser wî gelekî
hebû. Li ser jîyana Kurdî em kêm tiştan dizanin. Em çîroka li ser Qadir dizanin
ku di jiyan û berhemên Kurdî de cihekî mezin digre. Qadir xulamê malbata Kurdî
li Silêmanî bû û Kurdî dil ketibûyê û evîna wî hiş û aqlê Kurdî ji serê wî
biribû. Em di derbarê vê tekiliya evîndarî gelek tiştan nizanin ji ber ku gelek
wêjenas û şîrovegerên wêjeya kurdî nexwestine navê “Kurdî” bi lêv bikin. Hinek
şîrove dibêjin ku Qadîr navekî xwedêye û Kurdî bi vî navî balê dikşîne ser evîna
xwedê û sofîtiyê. Lê li gor nameyên ku di destê me de ne, ev yek ne rast e.

Çawekem zanî te bo çî xew le çawim nakewê Çunke min pêşxizmet im peşxizmetan
nanûn şewê Roj û şew daîm le ber dîdey xeyalim hazir î Sa çi ferqekî heye bo min
îtir êre û ewê? Bes niye lêre dewêrim car be car basit bikem Nemdewêra qet le
ber exyar nawit bem lewê Dil le taw zamî fîraqit daîma yarî deka Roj be roj
mencî dekem baz derdî sext e û nasrewê Aql û hoşim dawe pêt lêşî detorêy
malwêran Dewletêkî mift û bê sahib e bo qî natewê? Ger muxeyyer bim le nêwanî
beheşt û weslî to Weslî to bo min cehennem pir le cennet namewê Ey reqîb wêl im
le destit lêre bo lêm nagerêy? Bawkekuştit nêm erê hey bedmezeb çît lêm dewê?
Her wekû kêwî demawendê serim pir şoriş e Qet temî hîcran û xem satê le dewrî
narewê Gerdenî “Kurdî” le kewî bêstûn mehkemtir e Çunke çend sal e le jêrbarî
xemaye nanewê

Çavêm tu zanî ji ber çi xew bi çavêm nakevê Ji ber ku ez xulam im, xulam nanivin
bi şevê Şev û roj tim li ber çavê xeyalên min amade yî Ka çi cihêtî heye êdî ji
bo min ev der û ew der Qena livir diwêrim carina behsa te bikim Nediwêram li ber
dijminan qet navê te bêjim li wir Dil ji ber taya birîna durîtiya te herdem
dikule Roj bi roj menca wî dikim, derdê giran e dîsa nahewise Hiş û aqlê xwe min
dane te laş diqehere malwêran Dewleteke belaş, bê xwedî ye ji bo çi navî? Heger
bivê ku di navbera bihuşt û evîna te de hilbijêrim Evîna te ji bo min cehennem,
ji buhuştê pir navêm Ey raqîb winda me ji berte li vir çima ji min nagerî? Ne
qatilê bavê te me herê hey deredîn tu çi ji min dixwazî? Her weke çiyayê
demawend li serê min pir şoreş e Mija dûrîtiyê û xem qet seetekê ji dorê naçe
Gerdenê “Kurdî” ji çiyayê bêsitûn stûrtir e Ji ber ku çend sal e ji ber barana
xeman natewe



https://ku.wikipedia.org/wiki/Kreml%C3%AEn

Kremlîn (bi rûsî: Кремль, Kreml ya ku tê wateya "kelh", "birc", "qesr") li
Rûsyayê ji bo navenda bajarên kevin, yên di nava kelhê de ne tê gotin. Kremlîna
herî navdar jî ya Moskowê ye.

Kesra Kremlîn ya Moskowê, berî şoreşê cihê Çarên Rûsyayê bû. Bilindayiya wî ji
çemê Moskowê 40 m ye li ser 28 hektaran hatiye avakirin, bircên ku qesrê dorpêç
dikin 2 km ye û bilindahiya wan 20 m ye. Bi slavî krem tê wateya qesra ji
kevirên xîç hatî avakirin [çavkanî pêwîst e]. Avayiya herî kevin ya Kremlîna
Moskowê Dêra Spas na Boru ye.

Di sedsala 15'an de avahiyek bi tarzê mîmariya îtalyan qesreke nû hate avakirin.
Di sala 1487'de qesra Beklemişhev, di 1490'de qesra Borovitskaya, deriyên Ezîz
Nîkola û Ezîz Flor jî lê hatin zêdekirin. Di dema Îvanê seyem de çend katedralên
din jî lê hatin zêdekirin. Avahiyên olî bi awayê bîzansî hatine avakirin û yên
din jî di bin bandora mîmariya îtalî de mane.

Piştî 1527 guhartinên herî girîng, ji aliyê endezyarên alman, îngilîz û holandî
ve hatine kirin. Çana herî mezin ya dinyayê Çana Çar Kolokol ku giraniya wê 218
ton e li Kremlîna Moskowê ye. Îro Kremlîn semboleke Rûsyayê ye.



https://ku.wikipedia.org/wiki/Komst%C3%AAr

Komstêr wêne an şiklên ku li rûyê ezmên ji hêla stêrka ve tên nexşandin in. Ji
dewrên kevnare ve merîv ew şiklan şibandine termê merîv, termê heywanan an hin
tiştên din. Batlamyûsê stêrnasê Yewnanê di sedsala 2'an de jiyayî di kîtaba xwe
ya bi navê Macestî de 48 komstêran qeyd dike. Di sala 1922'a de Yekitiya
Stêrnasiyê ya Navneteweyî 88 komstêr ên îroj binav dike.

Komstêr gorî cihî ku merîv lê dinêhêre wêneyekî nîşana merîv didin. Birastî
navbera stêrkên di eynî komstêrê de tu eleqe tune û ew ji hev carcaran bi sedan
salên roniyê dûr in. Lê ji ber ku ew bixwe pirr dûra ezmên in, di tariya şevê de
wêneyeke yekgirtî nîşan didin.

Komstêrênn 12 bircên çembera felekan ji hêla Sûmeriyan ve hatibû
nasandin.[çavkanî pêwîst e] Lê li berî wan, di dewrên Misiriyên kevin. Çembera
Felekê ya ku di astrolojîyê de jî tê bikar anîn, bi halê xwe yê îroj ve 2100
salan berî îroj pêk hat. Batlamyûs di kîtaba xwe ya Elmacestî de bi kataloga
stêrkan ve qala 48 komstêran dike. Peyî ew kîtaba tê wergarandin Erebî ew
komstêran di nav xelkên din de jî belav dibin. Peyî Elmacestî belav dibe re pirr
komstêrên kevin ji bîr dibin û êdî ew komstêrên Batlamyûs qebûl dibin. Stêrnasên
Erebên wek el Sûfi kîtabên xwe de stêrên di Elmacestî de bingeh digirin. Lê
navên stêran bi pirranî bi navên Erebî di stêrnasiyê de qebûl dibe.

Ji xeynî komstêran, hin asterîzmên din ên di nav gelên dinê de tên nasîn jî
hene. Wek rêya kadizan, komika sêwiyan, sêgoşeya havînî.



https://ku.wikipedia.org/wiki/Kerboran

Kerboran (1946: Kerburan; bi tirkî: Dargeçit), navçeyeke Mêrdînê ye. Navê
Kerboranê ji asûrî (Kher-Boran, Kfar-Boran, Kerbûran) tê. Gorî pirtûkeke dîrokî
yan asurîyan, kû di sala 1400 de hatîye niviskirin, navê bajêr Kfar Boran e.
Destpeka sedsala 20an de 500 malbatên mesîhî (asurî û ermenî) û 12 malbatên
misliman li nava navçê de dijîn. Piştî serpêhatîyen girîng hejmara mesîhîyan kêm
buyê. Îro tenê misliman li vê navçê manê. Gorî hijmartinên sala 2014'î serjimara
wê 28.601 e.

Li Kerboranê gelek dêr hene: dêra Arbaye Mor Sabo, dêra Arbaye Mor Gevargis,
dêra Mor Kuruyakos, dêra Bethil. Rûedê Kerboranê 550 km² ye. Di sala 1987'an de
ji Midyadê qetyaye û bûye navçe.

Gelek ji nav van gundan wek eşirî dihatin naskirin, berê wek; Erebiyan,
Basqiliya Kêvil, Omerî, Elîkî, gundê Şehîdan hwd dihatin naskirin.

Gelek gundên li derûdorê havînan bi fêkî û şînahiyên xwe reng didan xopana
Kerboranê. Gundên berav wek Derêca, Germero û Şikeftika bi bexçeyên xwe û
fêkiyên xweş dihatin û tên naskirin. Her weha birincê Gûlbîs bi nav û deng bû li
heremê. Tirihê hemû gundan bi gelek cûreyên xwe hebûn, wek; tirihê bilbizêkî,
hesenî, libgolik, mezrone, tayifî, kerkus û gelek cureyên din. Petîxên Îwan,
şebeşên Behwarê, incorên Xelîla, hejîrên Bêrkevan, dimsa Tîruwa û herweha
bihişta Kerboran ava Germavê.



https://ku.wikipedia.org/wiki/Kemal_Pir

Kemal Pir (z. 1952, li Güzeloluk, Torul, Gümüşhaneyê − m. 7'ê îlona 1982, li
Amedê) yek ji damezirinerên Partiya Karkerên Kurdistanê bû.

Kemal Pir di sala 1952'an de li gundê Güzeloluka Torulê yê navçeya Gümüşhaneyê
hate dinê. Dibistana lîseyê li Samsunê qedand, paşê di sala 1970'î de li Enqerê
derbasî Fakûlteya Dîrok-Cografya û Ziman bû. Di yekemîn koma navendî ya PKKê cîh
girt. Di sala 1977'an de li Enqerê hate binçavkirin û paşê hate girtin. Li
girtîgeha Ordu-Ulubeyê di payîza 1977'an de firar kir û ji dîsa hate girtin. Lê
belê li girtîgeha Rihayê dîsa firar kir. Di sala 1980'î de dema ku dîsa hate
girtin, di îşkenceyên mezin re hate derbaskirin û piştî lêpirsînê ew şandin
girtîgeha leşkerî ya Amedê.

Kemal Pir, li girtîgeha leşkerî ya Amedê, ji bo protestokirina zext û zoriyan di
rojiya mirinê de ku roja 14'ê tîrmeha 1982'an de destpêkiribû, di 52'emîn roja
rojiya mirinê, ango di 7'ê îlona 1982'an de jiyana xwe ji dest da.



https://ku.wikipedia.org/wiki/Kelem

Kelem, kelemî an jî kelerm (Brassica oleracea var. capitata f. alba) pincareke
belgîn e, girover dibe û jê re "serî" yanî seriyek kelem tê gotin. Belgên wê li
hev dilefin û weke topê girover dibin, rengê belgan sipî ye, hinek texlît
rengzer in, tê de demareke qalind û pehn heye.

Çandina kelemê, bi şitlan çêdibe. Tovê wê bizrekî hûr e, di destpêka biharê de
wek tovê bacana sor li deverekê direşînin û dema hêşîn bû, wek şitl radikin û
dibin di zeviyekê de, li nava baxçe di mişaran de diçînin, av didin heta ku
mezin dibe û dibe serî. Seriyên kelemê mezin dibe û eger erda ku tê de hatiye
çandin rind be, her ku diçe mezintir dibe heta ku hinek serî 10, 15, 20 û
zêdetir kg dibe.

Belgê herî li derve yê li ser seriyê kelemê, bi rengê şînekî vekirî ye. Ji
belgên kelemê, gelek xwarinên cuda têne çêkirin, xasma aprax ango "sarme", şorbe
û tirşîn. Lê di van salên dawîn de ku xwarina "piza" ji aliyê Îtaliyan ve ku
derketiye holê, pê re tenê seleta keleman tê xwarin.

Li Kurdistanê, ji bo xwarina zivistanê li herêmên sar, her malbateke Kurd bi
dehan seriyê keleman di mala xwe de diparêze û di zivistanê de dixwin.



https://ku.wikipedia.org/wiki/John_Locke

John Locke (z. 29'ê gelawêjê 1632 li Wrington nêzî Bristol − m. 28'ê kewçêrê
1704 li Oates) fîlozofekî Îngîlîz bû.

Ew yek ji pêşengên rêbara felsefeya Empîrîzm bû. Ew bi George Berkeley
(1684–1753) û David Hume (1711–1776) ve sê emprîstên ÎngÎlîzê navdar bûn.

Locke zarokê mirovekî ko di dadgehê wek kardar dişuxulî bû. Ew ji Zanîngeha
Oxford de di 1656an de destûryar bû. Ew di 1660an de li zanîngeha Oxfordê bû
fêrmendê Yewnanî, paşê Retorîk (1662) paşê jî Etîk (1663 ).

Wexta ko ew di Oxford de xwendekar bû bi kîmye re jî têkîldar bû. Wê wextê bi
Robert Boyle ve jî ser vê ve hevalê hev bûn.

Wî dem bi dem bo kargêra Îngîltere ya wê çaxê xebitî bû. Wî di 1690an de pirtûka
xweya ko ta di wê çaxê de li Ewropa navdar kirî bi navê Essay Concerning Human
Understanding(Nivisên li ser feraseta Mîrov ) der xist. Locke di 1704an de mir.

John Locke bandoreke mezin li ser Epîstemolojî (ango Têgihîştin) ber da bû. Ew
li hembera rasyonalîzma yên wek René Descartes dihat temsîl kirin der ket û li
ser têgihîştina mirov teoriya empîrîzmê sîstematîze kir. Bi vê teoriyê wî di
felsefê de çaxa navîna felsefe çerxa çaxa nû kir.

Locke di fîlozofiya xwe de ji serî de li ser têgihîştina mirov şixulîbû. Wî
xebatên xwe di berhema xweya navdara An Essay concerning Humane Understanding
puxte kiribû. Ew berhema ji çar pirtûkan pêk dihat. Di pirtûka xweya pêşin de bi
hin sedeman hembera hizrên ji zayînên de tên der diket. Wî va dijberiya bi
gotina latinî puxte û hûlesa dikir: Nihil est in intellectu quod non (prius)
fuerit in sensibus (Tiştekî ko di berê bi hesan mirov tênegêhiştibe bo mîrov bê
mane ye. Pirtûka diduyan li ser fikrên ko bi tecribayên mirov re tên bû. Wî bi
kurtî zêhna mirov dişibande kaxiza vala (tabula rasa) ko bi tecriban tên
nivîsîn. Pirtûka sêyem li ser felsefeya zimên bû. Pirtûka çaran jî bi gelemperî
bo sînorên zanîn û bawer bû.



https://ku.wikipedia.org/wiki/J%C3%AAdera_kurdan

Di dîrokê de li ser eslê kurdan yek ji xebatên herî pêşîn pirtûka Dînewerî ya bi
navê Ensab el-Ekrad de ye

Li gorî Şerefxanê Bedlîsî: Neteweyê kurdî ji parçeyên gelên kurmanc, lûr, kelhûr
û goranan pêk tê. Di wê demê de navê "kurmanc" ji bo soran, kird, kirmanc,
dimilî, zaza û kurmancên îroyîn dahat bikaranîn û navê kelhûr jî ji bo kurdên
Başûrê[çavkanî pêwîst e].

Navê kurd, dema berê zeftkirinên erdên ariyan (Ariyanzevî) ji Tirk û Moẍolan, ji
Pehlewê heta Qezwînê, Medistanê û Kurdistanê ji Zagrosan heta Farsê/bin
Îsfehanê, bo Ariyên Bakurê rojava zarê dahat bikaranîn û bavkalên kurdan hikmê
wirêna dikirin[çavkanî pêwîst e].

Li gor bîrdoza David Neil MacKenzieyê: wek ku G. Windfuhr gotî, Ur-Kurd an li
Bakurojavayê Lûristanê an jî li Îsfehanê dijiyan

G. Windfuhr Zaravayên Kurdiyê, her çiqas tê de Medî hebî jî, dîsa jî bi
Pehlewiyê re têkildar dûnî.

Dema Ardeşîrê yekem texta Ariyan zehft kirû û dijî Pehlewê hatû, Şanşa Ardavanê
pêncemê Pehlewê wî re name şiyandû: "Te bêhtirî ku karibî bicû gez kir Û te
mirin ser xwe re hanî Ey lawê kurdê, tu yê ku konên kurdan de mezinbûyî Kê
dêstûr daye te ku, te tac dahîniye serê xwe?"

Keyitiya Kurdî ya dawîn a berê Îslamê ji halê Key Kevo hatî ava kirin (ji 226
heta 380pz.) û ji Şahrezûrê (başûrê Kurdistanê) heta Heqqarî, Mukriyan û
Kirmaşanê bi eşîrên Kurdan ve dijî Sasaniyan diparêzû.

Gelên Arî ji Deştên bakurê Qefqasan heta Asyaya Navendê û ji wirê hatin
Rojhilata Navînê, nav gelên ku pêşiyê hatin Mîtannî  (û Hîtît) bûn. Gelê Mîtanî
di salên 1.500 salî berê zayînê hatin Kurdistanê. Şablon:Rp

Gelên Ariyên ku dû Mîtaniyan hatin R. navînê di salên 1000 berê zayînê de bû.
Şehra/dewleta  mezin a Ariyana yekem "Keyaniya Medan" bû û kîjan di sala 678 bz.
hatû ava kirin.

û Keyitiya Dawîn a Kurdî ya berê Îslamê jî ji halê Xanedana Kevoyiyan dahat hikm
kirin, û wek xanedanên dinan dijî Êmperatoriya Parsiyan bû û dijî Sasaniyan şer
dikir.

Kurd wê demê de aliyê Ermeniyan wek Mard (Med) (binêre:Mardpetakan) dahatin
naskirin û welatê Kurdan re digotin Korçayk.

Key Silêmanê Pêxember Cinên xwe yên xizmetkar şiyand Ewropayê, bo wî re pêncsed
keçên xweşikan bîne. Dema Cin şûnda vegerriyan Key Silêman mirî bû. Cinan ew
keçana revandin Çiyan û bi wan re zewicîn û dola ku jê çêbûn, bi navê Kurd hatin
naskirin.



https://ku.wikipedia.org/wiki/Hur%C3%AE

Hurî, hurrî yan ḧûrî [çavkanî pêwîst e] yan jî xurî [çavkanî pêwîst e] (bi
nivîsa mîxî: Ḫu-ur-ri 𒄷𒌨𒊑) yek ji gelên Mezrabotana kevnar a bakur ango
Kurdistanê bûn. Peytexta welatê Hûriyan bajarê Kerkûk bû.

Heta îro bi qasî ku hatiye tespîtkirin, 6.000 sal berî niha ango 4.000 sal berî
zayînê cara pêşî Subaroyan li herêma Amedê jiyane û hikm kirine. Sumer û akad
ango gelên navbera herdû çeman û paşê jî grekiyan ji wê herêmê re bi zimanê xwe
gotine Mezopotamya.

Piştre navê Subaro bûye Hurî. Ew jî tê wê wateyê ku Subaro û Hûrî heman gel
in[çavkanî pêwîst e].

Dibe ku li gor eşîretan navê wan hatibe guhertin. Di wê demê de kîjan eşîr
desthilatdariyê bigirta destê xwe, ew bi wî navî dihat nas kirin. Îro hemû
dîroknasan dibêjin ku Subaro û Hurî heman gel in û zimanê wan hind û ewropî
bûye.

Hûriyan li herêma jorê Dîclê hukim kirine. Demeke ji Zagrosan, heta Amed, Riha,
Mêrdîn, Kerkûk, û beşek ji Sûriya îro û heta Deryaya Spî jî ketine bin destê
huriyan. Li van herêman kevneşopên huriyan hin jî tê pêkanîn.



https://ku.wikipedia.org/wiki/Hozan_%C5%9Eiyar

Bilbilê Farqînê Hozan Şiyar (1953 - 22 avrêla 2001'ê) hunermend û stranbêjekî
kurd e. Navê hozan Şiyar anjî bi navekî din Şiyar Farqînî yê rastî Celal
Sarıkaya ye.

Ew sala 1953 yan li navçeya Farqîn a Amedê hatiye dinyayê. Bavê hozan Şiyar
Şerîf li Farqînê wênekêşî dikir. Şiyar di salên xwe yên zaroktiyê da alîkariya
bavê xwe dikir. Lê mixabin ku Şiyar hê di heft saliya xwe de bavê xwe wenda
dike. Dayika Şiyar tevî çar zarokên xwe yên hûrik dimîne. Dayika ciwan ji bo
xwedî kirina zarokên xwe li kar digere. Ew piştî demekî li fabrîqaya Tekelê ya
li Farqînê weke karkerekî dixebite. Hozan Şiyar li aliyekî li dibistana razanê
dimîne û ji aliyê din va jî ew dixebite, da ku alîkariya malbatê bike. Di van
salan de dengê hozanê xweş bala mamoste û şagirtan dikişîne. Ew li şahî û
çalakiyên dibistanê de distrê. Di heman demê de jî ew sal salên ku tevgerên
pelên şoreşên şoreşgerî û welatparêzî di nava ciwanan da bi xûrtî belav dibe.
Hozan Şiyar jî xwe ji ber van pêlan nade alî. Ew jî bi xûrtî cihê xwe di nava
tevgera şoreşgerî da digre û ew bi dengê xwe li dijî asîmîlasyonê da derdikevê.
Ew bi zimanê dayika xwe bi kurdîya şêrîn stranan dibêje. Hozan Şiyar di sala
1973a de dizewicê û hema piştî zewaca xwe diçê leşkeriyê. Hozan Şiyar sala 1975
an li şubeya leşkeriya Farqînê wekî karmendekî dest bi kar dike. Di ber vî karî
ra jî ew komeke muzîkê ava dike. Ew tevî koma xwe li şahî û dawetan stranan bi
kurdî dibêje, bi vî awayî jî ew ber bi profesyoneliyê va diçe. Helbet tevgera
Hozan Şiyar bala dewletê jî dikişîne. Dewlet biryara sirgûn kirina Şiyar digre.
Li ser vê yekê Şiyar dev ji karmendiya dewletê berdide. Hozan Şiyar salên
1976-77 an bi temamî xwe dide kar û barên mûzîkê û tevgera şoreşgeriyê. Di van
salan de ew dibe endamê rêxistina Kawa û bi awayekî aktîf beşdarî karê rêxistinê
dibe. Sala 1977 an ew qaseta xwe ya pêşî derdixe. Piştî vê qaseta xwe ya pêşî
Hozan di navbera salên 1977 û 1980 yan de tevî hemî zor û zehmetî û qedexe
kirinan jî ew pênç qasetan di pey hevra derdixe. Ber bi salên 80an nav û dengê
hozan Şiyar li bajarên Kurdistanê belav dibe. Ew li bajar û bajarokên Kurdistanê
bi stranên xwe yê şoreşgerî banga hişyariyê li gel dike. Hozan Şiyar jî wekî
piraniya rewşenbîr, siyasetmedar û hûnermendê kurd para xwe ji cûntaya leşkeri
ya sala 1980'î digre. Rejîma leşkerî Şiyar digre û davêje zîndanê. Ew qasî dû
salan di zîndana bi nav û deng ya Amedê da dimîne. Piştî dû salên zîndanê Şiyar
tê berdan. Gelek dem li ser berdanê de derbas nabin sala 1984 an ew careke din
jî ji ber deranîn û belav kirina qasetên kurdî tê girtin. Ew sala 1986'a jî tê
berdan. Hozan Şiyarê bi înad û aht stranên kurdî distre. Dewlet jî bi israr wî
digre û işkenceyên giran li wî dike. Di sala 1990'î de Şiyar bi qasetên nû
derdikeve pêşberî hezkirên xwe. Navê wê qaseta nû “Şêrîna min”e. Lê her ku diçe
rewş girantir dibe. Xwedî kuştin û kiryarên ne diyar navê Hozan Şiyar di listeya
xwe de dinivisînin. Êdî Şiyar nema dikare ji mal ve derkeve. Ew çar pênç mehan
di malê da dimîne, heta ku ew xwe davêje Stenbolê. Li vir ew bi Navenda Çanda
Mezopotamyayê ra têkiliya xwe datîne. Piştra sala 1992'yan ew diçê Swêdê. Hozan
Şiyar sala 1998'a bi qansêrê dikeve û ew di 22 avrêla 2001'ê di saet 8:55
deqiqeyan de tevî hesreta Farqînê di dilê xwe de li Stockholmê diçe ser
dilovaniya xwe. Li gor daxwaza dilê wî, li Farqînê li goristana Şêxelîlê hat
veşartin.



https://ku.wikipedia.org/wiki/Hosting

Hosting an jî vehewandin, tê wateya ku dosiyên wekî nivîs, wêne û videoyan ên
malperekê ji bo bikarhêner bikaribin xwe bigihîninê li ser komputerekê tên
hilanîn.

Komputerên ji bo hostingê hatine afirandin, bi taybetî hatine hilberîn, zûka bi
înternetê ve girêdanên xwe pêk tîne, dikare bi sedan bikarhêneran bi hev re
vehewîne û xizmetê bide wan û dosiyên ku dê bêne weşandin li cem xwe bi ewlehî
vedişêrin. Ji bo van komputerên ku ji bo hostingê hatine afirandin, bi kurdî
pêşkêşkera webê tê gotin. Gotina hosting ku gotineke îngilîziye jî, tê wateya
xebata hilanîn, veşartin û weşandina dosiyên webê.

Cureyên wan jî hene. Shared Hosting, Co-Location, Reseller û Dedicated Hosting.
Di Shared hostingê de mirov dikare di pêşkêşkerekê de gelek domain bi cih bike.
Co-Location, pêşkêşkera mirov di Data Center ên bi taybetî hatine amadekirin de
bi lezeke bilind a xizmetê ji weşanê re vedike. Dedicated, xizmetên wekî
pêşkêşker û girêdanî jî tevlê hemû xizmet ji aliyê fîrmayê ve tên dayin. Di
Reseller Hostingê de bi hejmareke belî domain, disk û bandwidth hatine
sînorkirin.

Pêşî du cure pêşkêşker (server) hene. Windows Server û Unix Server (Linux).
Nirxandina wan wiha tê kirin.

Windows Server: Di Windows Server de PHP û ASP dikare were xebitandin. Lê bi
piranî, an jî nêzî ji %100'ê wan ASP tercîh dikin. Panela kontrolê Plesk e. Her
wisa di ASP'ê de dane li dosiyên acess tên hilanîn. Dirêjahiya wan .mdb ye. Lê
ji ber ku di pergalê de gelek bug hene û mîhengkirina permission (destûr) gelekî
zehmet e, Windows Server nayên tercîhkirin.

Unix Server: Unix server PHP, Perl û .C dixebitîne. Lê c. û perl gelekî nayên
bikaranîn. Bi tenê ji bo ji bo mirov ji bugên pergalê sûdê wergire û root bibe
exploit bi van zimanan tên nivîsîn. Heke li Unix server bug tune be û bi tenê
xwediyê pêşkêşkerê (server) di nivîsbariyên xwe de bug bi kar anîbe, dikare
pirsgirêk derkeve. Ji lewre Unix server ji aliyê datacenter ve tê tercîhkirin.
Daneyên PHP û Perl bi saya nivîsbariya mysql tên hilanîn, veşartin. Dirêjahiya
wan jî .sql ye.



https://ku.wikipedia.org/wiki/Holand

Holenda dikeve ser tixûbên du welatan: li rojhilat Almanya û li başûr jî
Belçîka. Li aliyê rojava ve Holenda dikeve ser deryaya Bakur. Rûberê Holendayê
41.526 kilometreyên çargoşe ye.

Holendayê mêjûyeke dûr û dirêj heye. Ev welat di çerxên 15 ta 18'an de welatekî
dagirker bû. Holendayê bi dirêjahiya 400 salan welatê Îndonezya (welatekî li
başûrê rojhilatê kîşwerê Asyayê) dagir kiribû. Di wê serdemê de Holenda di warê
bazirganiyê de yek ji mezintirîn welatan bû. Holendiyan bi keştiyê derbasî
Îndonezya dibûn. Rêwîtiya wan bi direjahiya heyvan dikêşa.

Holenda û Belçîka bi yek welat dihatine hejmartin. Lê belê sala 1830'an ev
yekgirtin hate hilweşandin û Belçîka serxwebûna xwe ragehand. Herwisa Holenda ji
aliyê welatê Spanyayê ve bi dirêjahiya 13 salan hatiye dagirkirin. Zêdebarî vî
welatî pişikdarî di cenga cîhanê ya duyem de kiriye.

Sîstema desthilata Holendayê perlemanî ye. Herwisa welatekî Şanşîne (melikî) ye
jî. Holenda ji 12 parêzgehan pêk hatiye. Paytextê vî welatî Amsterdam e.
Herçende Amsterdam paytext be jî, lê belê Den Haag (Lahay) navenda desthilata
Holendayê ye. Herwisa hemî balyozxaneyên cîhanê jî li Den Haagê mewcûd in. Li
bajarê Den Haag baregeha Neteweyên Yekbûyî (UN) beşê dad heye.

Bajarên girîng ên Holendayê: Rotterdam (bi bendereke mezin navdar e), Utrecht
navenda hatin û çûna şemendeferên Holendayê ye. Eindhoven bi bajêrê 5ê yê mezin
tête hejmartin.

Zimanê fermî holendî ye. Zêdebarî diyalekta parêzgeheka bakur a bi navê
Frîzlenda bi zimanê frîzî dipeyvin.

Holenda yek ji welatên dewlemend tête hejmartin. Li bajarê Rotterdamê bendereke
cihanî heye. Bi sedan keştiyên bazirganî rojane têne vê benderê. Herwisa Bendera
Rotterdamê yek ji benderên mezin ên cîhanê tête hejmartin. Zêdebarî
balafirgeheka navdewletî bi nave Schiphol li Amsterdamê ye. Evê balafirgehê û
bendera Rotterdamê helbet kartêkirineke mezin ya heye ji aliyê aboriyê ve.
Holenda di warê pişesazî, kişt û kalî û teknolojiyê de jî pêşketiye.



https://ku.wikipedia.org/wiki/Helly_Luv

Helly Luv, Hêlî Luv, Hêlî Lov an jî Hêlî Lev, navê stranbêj, stêra pop û
aktoreke ciwan e ku bi eslê xwe kurd e. Navê wê yê rastî Hêlîn Ebdulla ye û ew
di 13ê çiriya paşîn a 1988an de li Ûrmiyê hatiye dinyayê.

Di salên 1990î de[çavkanî pêwîst e] bi xêzana xwe re çûne Kempa Diyarbekrê,
penaber bûne; pişt re çend salan bo welatê Fînlendayê koçber bûne û wê
regeznameya wî welatî wergirtiye. Di 2006an de[çavkanî pêwîst e] wê ligel xêzana
xwe çûne Los Angeles, Kalîforniya û li wir dest bi karwanê xwe yê hunerî kiriye.
Îro (2015) jî li wir dijî. Di sala 2013an de bi strana wê ya bi navê "Risk It
All" hat nasandin.

Klîpên wê yên wêrek li ser YouTube navdar in û di 2015an de strana wê yê bi navê
"Revolution" derket. Di vê klîpê de destgiriya xwe dide şorişa kurdan û hêzên
pêşmerge ku li dijî minafiqên daişê şer dikin. Ev klîp ji aliyê zêdeyî heşt
milyon bîneran ve hat dîtin. "Revolution" bû nameyeke bi hêz bo rêxistina
terorîst a Daiş.

Helly Luv rastî gefên kuştinê hat ji aliyê Daişê ve piştî wê klîpa bi wêrek li
cadeyên Hewlerê û gundekî xirabe li nêzîkî Mûsilê wênekirî ku li wir pêşmerge
şerê Daişê dikir.

Helly Luv di sala 2014an de bo cara pêşîn beşdarî fîlmekî Batin Qobadî ê bi navê
Mardan bû.

Pircar "Shakira Kurdan" nav lê dikin ji ber wekheviya serûber û sema û cureyê
stranan.



https://ku.wikipedia.org/wiki/Hejmara_atom%C3%AE

Hijmara atomî (Z) an jî nimroya atomê di fîzîk û kîmyayê da hijmara protonên
nava navoka atomê ye ko çevenga wê Z e. Hijmara protonî jî navekê dî yê hijmara
atomî ye. Hijmara protonên nava navoka atomê bi awayekê yekane hîman anko
elementên kîmyayî diyar dikit. Di atomeka bê barê karevayî da hijmara elektronan
jî bi qasî hijmra atomî ye.

Hjmara atomî gelek girêdayî hijmara baristeyî ye ko hijmara protonan û notronên
nava navokê ye. Hijmara baristeyî hijmara îsotopên hîmanê diyar dikit û bi
awayekê edetî piştî navê hîmanê dihêt, jibo mînak Karbon-14.

Li destpêkê hijmara atomî jibo diyarkirina cihê hîmanan di xişteya gerranî anko
cedwela peryodîk da dihat bikaranîn ko Dîmîtrî Mendelyevî jibo rêzkirina hîmanên
niyaskirî li goreyê kêşa atomî bikardiînan. Lê eger tenê bi kêşa atomê rêza
hîmanan di xişteya gerranî da bihêt diyarkirin, hindek şaşî rû didin. Jibo mînak
cihê yod û teleriyomê dibê bihêt guhartin. Dema ew li goreyê saloxetên wan bihên
rêzkirin zêdetir digel hijmara atomî rêk dikevin.

Ev şaşî heta sala 1913ê nehat famkirin. Li wê salê, Henry Gwyn Jeffreys Moseleyî
havildariyeka gelek mukim di navbera cihê dirist yê hîmanan di xişteya gerranî
da û şebengên (spektrumên) ko ji bijandina tîrêja Xê çê dibûn vedît. Vê vedîtinê
anko keşfê selimand anko îsbat kir ko haviliyek di navbera hijmara atomî û barê
karevayî yê navoka atomê da heye.



https://ku.wikipedia.org/wiki/Haw%C3%AAl

Herêm piştî sala 40'î dibe navenda navçeyê. Berî vê erdnîgarê navenda navçeyê li
gundê Koxê bûye(ku ev gund niha bi ser vê navçeyê ye). Navê Tirkî yê niha tê
bikar anîn, dîsa ji navê gundekî bi ser heman navçeyê yê bi navê Bayîkanê tê.
Bayîka(Bayîkan) yek ji êlên bi ser federasyona Rojkanê ye. Navê Kurdî yê resen
ji navê xanekî tê ku gavekê di navenda navçeyê de li kar bûye. Xan, bi navê Xana
Hawêlê tê zanîn. Navê Hawêl ji mîrên Kurdên, Mîrên Hawêlê tê. Navê Kurdî hatiye
qedexekirin û Rejîma Kemalîst navê wê kiriye Baykan.

Du ji mîrektiyên ku di berhema Şerefhanê Bedlîsî ya bi nav Şerefname de tê
destnîşankirin, Mîrektiyên Derzîn û Girdikanê (bnr. Kurdikên) bi ser vê navçeyê
ne. Şahqûlî Beg, Yakûb Beg û Mihemed Beg, çend ji Mîrên van Mîrektiyên in. Tevî
ku ev her du Mîrektî ji aliyê du malbatên lêzimeyê hev hatine bi rêvebirin jî,
gelek caran li hev ne kirine. Gelek caran şer û ceng di navbeynkar wan de
qewimiye. Wekî mînak; li hevne kirina wan a li ser gundê Minarê bûye sedem ku
gelek caran bi hev bikevin û qirên bikin. Şahqûlî Beg ê Mîrê Derzînê ji bo ku vê
pirsgirêkeyê safî bike, berê xwe dide Sarayê Osmanî(Dewleta Osmanî), Mihemed
Begê Mîrê Girdikanê çawa ku seh dikê ku Mîrê Derzînê çûye Sarayê Osmanî, ew jî
dide pey. Piştî ku Şahqûlî Beg ê Mîrê Derzinê ji Padişahê Osmanî destûrê
werdigire ku Minarê bistîne, Mîrê Girdikanê tê, li aliyê Boluyê rêya wî digire û
wî dikujê.

Li gorî statîstîkên, li navenda navçeyê nêzî 6.000 kesî dijîn. Ligel serjimara
gelheya gundan, ev hejmar digihije 30.000'î. Şêniyê navçeyê ku hemû Kurd in, bi
zaravayên Kurdî yên Kurmancî û Dimilî / Zazakî diaxivîn. Her wekî ku li navenda
navçeyê şênî hem bi Kurmancî, hem jî bi Zazakî diaxivîn, li gundên bi ser vê
navçeyê jî şênî bi her du zaravayên diaxivîn. Ligel vê rewşê, li hin gundên jî
gel bi tenê, bi yek zaravayê diaxivîn. Wekî mînak; li Maderênê bi Dimilî, li
Werqanisê jî tenê bi Kurmancî diaxivîn.

Li navçeyê û derûdorên wê eşîrên wekî Etmankî, Porî, Çirî, Babosî, Siloqî û
Hevêdî dijîn. Ji bilî wan eşîran, gelheyeke mezin a ji Şêx û Seydayên jî li
navçeyê hene. Li beramberî wan, wekî binecihên herêmê Kurmanc ango Kurdên bê
eşîr jî li navçeyê hene. Erbo, Werqanis, Derzin, Dodan, Minar... gundên wan in.

Ji bo bêhtir haydarbûna li ser navçeyê bêguman mezinên me, dê, bav, pîr û kalên
me çavkaniyên herî spehî ne. Ji bilî wan, wekî pirtûk mirov dikare xwe bigihîne
Şerefnameyê. Dîsa çend pirtûkên birêz Şakir Epözdemîr ên li ser dîrok û
erdnîgariya bajêr heye;



https://ku.wikipedia.org/wiki/Harem

Harem (bi erebî: ﺣﺮﻳﻢ‎; bi tirkî: harem an odalik), di çanda Ereban de cihê
taybet ku lê têkiliyên taybet tên kirin e. Bi destê Tirkên Osmanî navdar bûye.

Wekî peyv ji "Heram - qedexe" tê û tê wateya "Cihê qedexekirî, cihê taybet, cihê
veşartî hwd". Li civaka Ereban kesên dewlemend in berê xwedî harem bûn lê niha
gelek kêm e. Ji bandora Ereban ev tradîsyon derbasî Tirk, Faris, Cihû û civakên
misilman ên li Asya nêzîk jî bûye. Civakên ku qîmeta jinan kêm e, mêr serdest e,
li wan civakan kesên dewlemend li ser laşê jinan tasarûfê dikin, jinan wekî meta
û tişta ku pê dem debasbibe dibînin. Herwekî li wan civakan jî harem an kerxanê
hene.

Divê mirov şaşiyekê sererast bike ku Erebên ku xizanin jî peyva haremê
bikartînin lê di wateya "nava malê, cihê taybet" de. Ê ku tradîsyona haremê
navdar û bipêşxistî kiriye Osmanî ne. Hin keyên Osmaniyan xwedî hezaran jinan
bûn û wan di hareman de di bin mercên dîltiyê de dihewandin. Dema ew jinan pîr
dibûn, ji haremê dihatin verêkirin û di nava civaka têr feodal de yan dihatin
kuştin an jî di jiyaneke awarte de dijiyan. Paşayên Osmaniyan ji Balkan, Qefqas
û cihên din bi hezaran keçik dîl digirtin û bi vê yekê pesnê xwe didan. Zarokên
ji wan peyda biban dikirin leşker. Kêm ji wan dibûn key an di palasê de
cihdigirtin. Tê zanîn ku diyên tevahiya paşayên Osmanî ji hareman bûn. Jinên
haremê milkê paşa bûn û herçendî bi hinekan re mara olî çêdikirin jî, hin caran
ji mêvanên xwe re jî pêşkêş dikirin. Li ser hareman gelek fîlm û pirtûk hene.

Tirkan wan bi navê "odalik - a hozê", "Kadin - jin" binavdikirin. Kadinên haremê
gelek caran di bin êşkenceyê de diman û bi hezaran ji wan dihatin kuştin. Hin
zanyar dibêjin bingeha tradîsyona haremê ji Misira antîk derbasî Cihûyan, ji wan
jî derbasî Ereb û Tirkan bûye.



https://ku.wikipedia.org/wiki/H%C3%AEcret

Hîcret (bi erebî: هِجْرَة‎, lat. Hîcra, ango bi kurdî: Koç) bi gelemperî bo
qesta koça pexamberê Mihemed û sehabeyên xweyên ji Mekke de berve bajarê Medîne
di sala 622an de pêk hatibû, tê gotin. Lê li ber 622an jî di sala 615an de dîsa
hin misilman bo zordestiyan koça Habeşîstanê (îroj Etiyopya) kiribû. Di vê koçê
de Mihemed pexamber teva wanên koçgirînî tune bû.

Li pê zordestî û çapên bêpaşên ji hêlê qebîleya Mihemed pexamber, Qureyşê de,
dihatinî û dewatekê ji Yesrîb tê re Mihemed pexamber bo koça Medîneyê bîryarê
dide. Di rezberê sala 622an de Mihemed pexember bi sehebeyên xwe ve koça
Yesrîbê, 320 km. ji Mekke dûr, dike. Paş ko Mihemed pexember tê wir re bajar êdî
wek Medinetûn Nebî (bi kurdî: bajarê Pexember) tê nav kirin. Lê ûn nebî pê re ji
navî wê ger dibe û wek Medîne tê nav kirin. Di dema xelîfetiya xelîfe Omer de bi
emra wî re salnameya hîvêyê ko bi hîcreta Mihemed pexember re dest pê dike tê
hazir kirin. Gorî wê hesabê roja destpêka hîcretê 16'ê tîrmehê wek roja siftêya
salnameyê tê girtin. Lê gorî hin dîroknasan, hîcret birast di rezberê de tê
holê. Ew texwîma demeka dirêj ji hêlê dewletên misilmanan tê bikaranîn. Bo wê
sedemê demên dîrokiyên li ser herêmên misilmanan îroj jî pir caran bi texwîma
hîcrî jî tê hesab kirin. Îroj salnameyên rojiyên ko hîcreta Mihemed pexember
referans digirin bi tenê li Îran û Efxanistanê, bi navê Salnameya Îranî, têne
bikaranîn.

Sûreyên Qûranê jî ji hêla zaneyên Îslamê wek sûreyên Mekî û Medenî tên
parvekirin. Sûreyên wextê ko Mihemed pexember li Mekkeyê bû jê re hatinî wek
Mekî, yên ko wextê ko li Medîneyê bû jê re hatinî jî wek Medenî tên nav kirin.

Her çiqas hîcret di 9'ê rezberê de destpêdike jî, destpêka texwîma hîcrî 16'ê
tîrmehê 622an e.



https://ku.wikipedia.org/wiki/H%C3%AAz%C3%AAn_%C3%87ekdar_%C3%AAn_Tirkiyey%C3%AA

Hêzên Çekdar ên Tirkiyeyê (bi tirkî: Türk Silahlı Kuvvetleri (TSK)) piştî
têkçûna dewleta Osmanî, navê hêzên çekdar ên tirkan e.

Xwe di awayê hêzên çekdarên klasîk ên Ewropayê birêxistin kiriye, lê di nava
demê de ji wan derbastir kiriye, forma xwe wergerandiye ser forma
desthilatdariyê. Lewra ji ber pirsgirêkên navxweyî yên Tirkiyeyê û kûltûra
taybet a dewletbûnê hêzên çekdarênê xwe ji aboriyê heya mûzîkê di tevahiya
jiyanê de birêxistin kiriye, tevlî polîtîkayê dibe.

Hêzên Çekdar ên Tirkiyeyê yek ji hêzên çekdarên herî mezin ên cîhanê ye. Duyemîn
hêzên çekdarê mezin a NATOyê ye. Gorî statîstîkên Tirkiyeyê hejmara leşkerên wê
718.000 e. Tenê ji bo sala 2014 vê hêzên çekdarê ji bûtçeya dewletê 17,5 mîlyar
US Dollar girtiye. Pirraniya dewletan statîstîkên xwe yên girîng vedişêrin. Bi
texmînî hejmara eskerên tirk, li dora 1 milyonê ye û her sal ji xeynî çalakiyên
veşarî û operasyonên li Kurdistanê dike, nêzîkî 120 milyar US Dollar pere xerc
dike. Hinek ji wê pereyê ji fîrmayên hêzên çekdarê tên.

Mejûyê damezrandina Artêşa Meclîsa Mezin a Newengeran a Tirkiyeyê 8'ê sermawezê
1920 tê diyarkirin. Bi têkçûna Împeratoriya Osmanî ve, sala 1923ê Komara
Tirkiyeyê tê avakirin.

Herwekî bi dehan fîrmayên artêşê hene li Tirkiye, welatên tûrkî yên Asyayê,
Kurdistan û Kîprosê bazirganiyê dikin.



https://ku.wikipedia.org/wiki/H%C3%AAn%C3%AA

Hênê (bi tirkî: Hani) şaroçka (bajarok-qeza) Amedê ye, dikeve bakurê Amedê. Ji
ser riya Licê ve 97 km û ji ser riya Têrkanê ve jî 60 km ji Amedê dûr e. Ji
rojhilat ve ji aliyê Licê, rojava ve Pîran, bakur ve Çewlîg û Elezîzê ve tê
dorpêç kirin. Şaroçke di nav zincîreçiyayên Torosan de ye. Navenda bajarê Hênê
di navbera sê çiyayên paralel de ye. Li navrasteke zirav û dirêj e ku ji Pasûrê
û Licê heta Hêne dom dike.

Li herêma Hêne çiyayên herî bilind Men (1.507 m), Çîmen (1.553 m) û Dubûrî
(1.243 m) ne.

Ava ji herêma Licê tê ser çemê Engulê û ew li biniya Serdê bi çemê Serdê re dibe
yek û tê ser çemê Gabanê. Ava Enkebîrê û çemê Kokîjî di avtenga Gabanê de
digehin hev û hemû diçin ser çemê Embarê.

Ji derî navendê 2 nehiye (Cewzê û Nêriba Axan), 19 gund û 37 gomên (mezrayên) wê
hene.

Hêne wek navend û herêm gelek kevn e û dîroka gelek gundên navçê digihe serdema
neolotîk. Li herêmê şopên Hûrî û Mîtaniyan gelek dîyar û zelal in. Hûrî û Mîtanî
berî mîladê 3000-1500 li herêmê karbidest bûne. Gundê Hûrê navê xwe ji serdema
Hûriyan digre. Şikeftên dema Hûriyan niha jî li vê herêmê pir in û berbiçav in.
Asurî, Îskitî, Medî, Persî, Mekedonî, Romayî û Bizansî li herêmê hukumranî
kirine û li ser gelek xerabe û zinaran hîn jî şopên nivîs û wêneyên wan hene.
Herêm demeke dûr û dirêj ketiye destê Nêrbîyan. Ji Nêrbiyan re ”Nayrî” jî
gotine. Bi navê Nêrbê hîn jî navên çend gund, çiya û herêm hene. Padîşahê Asûrî
Tîglaper herêmên Licê û Hêne dagîr kiriye û dewleta Nêrbiyan hilweşandiye.
Tîglatpîleser-l berî Mîladê di navbera salên 1114 - 1104an û Salmanasar-lll jî
berî Mîladê di navbera salên 850-830 î de hukimdar bûne. Du nivîsarên ku ji
aliyê Tîglatpîleser ve li ser kevirê şikefta Biriqleynê hatine nivîsîn hîn îro
jî hene. Li ser zinarên şikeftên Biriqleynê nivîsên padîşahê Asûriyan Tîglaper
hîn îro jî hene. Navên heft gundên wê herêmê hîn îro jî bi ”Nêrbê” dest pê dike.
Navê çiya û naverastê jî Nêrbê ye.

Hêne, di zaravaye dimilkî de tê wateya kaniyê. Bi qasî ku hatiye tespît kirin ji
salên 1800an ve nehiyeya Licê bûye. Hêne di sala 1878an de statûya şaredariyê
(belediye) standiye. Di salnameya Diyarbakirê ya 1873an de dinivîse ku li Licê û
Hênê du mektebên ruştiye hatine vekirin. Dokûmenta nivîskî ya herî pêşîn ev e ku
Di sala 1875an de midûrê nehiya Hênê Cafer Axa bûye û li Hênê mekteba ruştiye
vebûye û midûrê wê Mustafa Efendî bûye.

Li gor hejmartina giştî ya sala 2000an şêniya (nifûsa) navendê 10.800 û ya
gundan 27.018 ye û hemû navend û gund 27.818 ye. Xelkê navenda Hêne bi zaravayê
dimilkî (zazakî) dipeyivin.

Hesen Hîşyar jî cizayê bi darde kirinê girtiye, lê ji bo ku 17 salî bû ye,
cizayê bi dar ve kirinê vegerandine bêdawîyê. Hesen Hîşyarê Serdî di sala 1907
an de, li gundê Serdê hatiye dinê. Jê rê Mele Hesenê Kurdî jî dibêjin. piştre ew
li nêzîkê Hênê bi birîndarî dikeve destê leşkerên dewletê û digirin û dibin
Amedê. Ji wir jî wî dişînin girtîgeha bajarê Elezîzê. Dadgeha Îsatîklalê ya
Elezîzê cizayê berdariyê dide Hesen Hişyar lê ji ber biçûk bûna temenê xwe, 15
sal ciza lê tê birîn û nefî bûnê bajarê Nigdeyê dikin. Hikûmet di sala 1928 an
de efûyeke giştî derdixe û Hesen Hişyar vedigere Kurdistanê. Li herêmê gerîlatî
dike. Dewlet û çetên herêmê mecal nadin û ew bi koma xwe ve di sala 1933an de
derbasî Binxetê dibe. Mele Hesen li Sûriyê dikeve nav rêxistina Xoybûnê. Ji
aliyê din ve, ew xwe ji aliyê ziman û çanda kurdî ve jî baş digihîne. Çend
nivîsên wî di kovarên wek Hawar, Ronahî û Roja Nû de derketine.Gelek berhemên wî
hene, lê heta niha bi tenê pirtûkek wî bi navê Dîtin û Bîrhatinên Min çap bû ye.



https://ku.wikipedia.org/wiki/Gorew%C3%AElk

Gorewîlk an guhreşk (Caracal caracal), cureyekî pisîkên kovî ji cinsê guhreşkan
(Caracal) e.

Gorewîlk li Kurdistan, Tirkiye, Îraq, Îran, Sûrî, Urdun, Libnan, Îsraîl,
Felestîn, Erebistana Siyûdî, Oman, Yemen, Mîrnişînên Erebî yên Yekbûyî,
Tirkmenistan, Qazaxistan, Afganistan, Pakistan, û Hindê li Asyayê tê dîtin.
Gorewîlk li gelek welatên Afrîkayê tên dîtin li Misr, Cezayir, Libya, Tunis ji
xeynî Sahara û Afrîkayê navîn.

Gorewîlk hatiye lîstekirin bi riya IUCNê wekî cureyê kêmtirîn metirsî ye di sala
2002an de, lê li Afrîkayê bakurî di bin hinek herrêşeyan de ye.

Bêjeya caracal (wekî karakal bixwîne) ya latînî ji bêjeya kara kulak ya zimanê
tirkî hatiye ku wateya wê "hirçê reş" e.

Gorewîlk ji pisîkên kovî, ku bi riya purtê reş û dirêj ku li ser herdu guhan tên
nasîn. Mezinahiya laşê gorewîlkê navîn e. Lingên wî dirêj in û dûvika wî kurt e.
Rengê kurkê soravî ye, lê di hinek binecureyên wî de gewr û rengê qehweyî wekî
axê jî heye. Deqên sipî di bin lingan û ser sîngê gorewîlkê hene. Kiloxê
gorewîlkê bilind û glover e. Çeneyê wê kin an kurt e, lê tijî diranên girs û
xurt e. Dirêjiya gorewîlkê nêr di navbera 75 - 107 cm bê dûvikên wî. Dirêjiya
dûvika wî di navbera 23,1 ta 34 cm. Giraniya nêr di navbera 8 -20 kg. Dirêjiya
gorewîlkê mê di navbera 69 - 102 cm bê dûvikan, lê dirêjiya dûvikan di navbera
19,5 - 34 cm. Giraniya mê di navbera 7 - 15,9 kg.

Gorewîlk nêçîriyên ku giraniyê wan ji 5 kg kêmtir digire wekî mişk, cirdê çolê,
kergoşkê kovî û balindeyan. Lê gorewîlk dikanê hinek cureyên gakovîyê nêçîr
bike.



https://ku.wikipedia.org/wiki/Galaks%C3%AE

Galaksî (bi Îngilîzî: Galaxy), kombûna bi mîlyonan stêrk, gaz û ewrên bidûman re
tê gotin. Gava ku şevekê tena û bê ewr mirov asîmanê binêre bi rehetî tê xuya.
Galaksiya cîhanê Kadize an jî navê din (Rêya Kayê) tê gotin.

Nava galksiyan de tenê Kadiz ji cîhanê tê xuya. Ya herî nava zanistê de tê zanin
jî sereke Kadiz e. Nêzî sed hezar salê tîrêj (salê tîrêjê rêya ku tîrêj salekê
diçe ye) eşkêla wê 90x10x10 (caran) km kadiz kêmzêde dused mîlyon stêrkan pêk
tê. Galaksî mîna dîskan girover e. Û bi çavên rût jî mirov dikare bibîne. Heke
mirov bi hîza ekvatorê çav bigerîne Kadizê bi hêsanî navbera stêrkan de daring û
stêrkan bibîne. Zêdetirîn du sed mîlyon stêrk nava dîskê de cih digire. Temenê
Kadizê sî hezar salê tirêjê ye.

Galaksî %80yê van mîna dîskan giroverin. Stêrkên nava van galaksiyan bi giştî bi
du awayan rêz dibin. Rêzbûna van yan awayekî sererast an jî bi awayekî spîral
rêz dibin. Kadiz mîna awayekî spîral sererast rêz bûye. Lê gelek galaksî ti
awayê nakevin bi şiklekê neserast û berbelav rêz dibin. Ji wan galaksiyan re jî
galaksiyên sosret tê gotin. Hinek wekî şivik, kom, spîral û hwd. rêz dibin.

Galaksiyên Fezayê ti caran rasthatî û eletexmîn belawela nabin. Zanyarên pispor
û wekî ezmannasan li ser wê yekî gelek xebat kirine û dîtine ku Galaksî bi
awayekî rasthatî kom nabin. Ji xeynî Kadizê bi mîlyonan galaksî hene û nava
qanûna xweza bi awayekî dirûst tevdigerin. Encama lêkolînan de hatiye dîtin ku
Galaksî nava çirkekê de bi hezaran kîlometre lez û bez tevdigerin.

Tevgera van Galaksiyan nava Qûr'ana Pîroz de jî derbaz dibe. Sûreta Mulkê de
tevger, bizav û hebûna van pêkeran tê vegotin. Hebûn û bizava van stêrk û
gerstêrkan dîsa qudreta Xwedê Tealayê nîşan dide mirov.



https://ku.wikipedia.org/wiki/G%C3%AAzer

Gêzer (latînî:Daucus Carrota) (navên din ên bi kurdî: gizêr, gîzêr, gizêrk)
pincareke weke tiviran ku rayê xwe weke singan di erdê re berdide. Li cîhanê 60
cureyên wê hene. Gêzer xwediyê rengên pirteqalî, zer, reş û xemrî ne. Tê
bawerkirin ku welatên gêzer jê tên li Ewropa û başûr-rojavayê Asyayê ne. Herwiha
tê bawerkirin ku cureya derewîn a gêzeran ku Daucus Carrota pêktîne pêşî li
welatên mîna Îran û Afganistanê hêşîn bûye.

Qebizê hiltîne 2- Edavên aşik (mexde) û rûvîkan radike û xwîna wan rediwestîne.
3- Ji alzheimê û ji jibîrkirinê re dibe alîkar 4- Navçûyînê (virik- ishal)
dibire 5- Bêxwewîyê hiltîne 6- Şîrê dayikê zêde dike 7- Hêza zayendî (seksî)
zêde dike. 9- Pêşîya nexweşîyên çerm û çavan digire û çavan bihêz dike. 10-
Zindetî û tazetîyê dide çerm û kurîşkên çerm rast dike. 11- Êşên gurçikan
disekinîne, zindetîyê dide beden, iştahê vedike, jibo kewîna brînan dibe alîkar.
12- Goştê diranan bihêz dike. 13- Pêşîya qirîza dil û destistanî (felc) yê
digire, têgeheştinê (fahmê) zêde dike. 14- Pêşîya bêhntengî, bêdesthilatî
(jênehatin, bêkêrî, nekarîn) digire û tedawî dike. Jibo kêmbûna serêş û êşên
mîgrenê dibe alîkar . û hwd. Karanîn1- Dohn (rûn) ê gêzerê. 2- Bizirê gêzerê. 3-
Xwarin, rêçal, tirşî, selete, paste, kek û hwd



https://ku.wikipedia.org/wiki/Feqiy%C3%AA_Teyran

Feqiyê Teyran (1590 Colemêrg − 1632 Şandîs, Xîzan), yek ji fîlozof û
helbestvanekî kurd yên mezin û klasîk e.

Di gelek vegotin û nivîsan de behsa wê yekê tê kirin ku Feqiyê Teyran helbestvan
bû. Ya rasti ew e ku ew ne tenê şaîr bû, lê di ber re fîlozofekî mezin jî bû. Di
dema xwe de li ser hizir pir kûr bûye û pir nivîsandiye. Herçend zêde kitêbên wî
heta îro nehatibin jî, em dizanin ku wî ne yek an ji du, lê hinek pirtûk
nivîsandine. Li ser felsefe, dîrokê, dema xwe de û pêşketinên dema xwe hizre xwe
aniye ser ziman.

Feqiyê Teyran li gundê Miksê ji dayîk bûye ko girêdayiyê Colemêrg(Hekarî) ye. Lê
Mikis an jî Miks, niha girêdayiyê Wanê ye. Navê Feqiyê Teyran yê rastî jî, weka
di çarînê de gotiye "Mihemed" (Mîr Mihemed) e. Feqî di helbestek xwe de jî
navlêka xwe "Mîr Mihê" daniye. Ew bi xwe ji malbatek eşîrîye. Bavkalê wî ji
Dewleta Osmaniyan fermana mîrî yê girtine. Di diroka wêjeya kurdî de cihekî
bêhempa digire. Helbestvan, destan-nivîs û çîrok nivîskekî mezin e. Kurê mirekî
kurd e. Berhemên nivîskar wek Şêxê Senan, Qiseya Bersiyayî û Qewla Hespê Reş e.
Her wiha di nav nivîskarên kurd de cara ewil pexşan nivîsiye (Ber Sîs)

Feqiyê Teyran perwerdeya medreseyê girtiye. Kesekî xwenda û zana ye. Di dema wi
de axa Kurdistan û rojhilatê medreseyên olî hebû ne. Di van medreseyan de
agahiyên olî, dersên ziman û wêjeyê hatine dayin. Bi navê “Feqî” peyva ilm û
şagirtiyê ya “teyrê” ji berhema bi navê mentiq et-teyrê têt in. Ev berhema ku
pir tê zanin a Feridedîn Etar e. Wateya wê axafitina çûka ye. Feqî hem ji aliyê
şêwaza helbestnivîsê hem jî ji aliyê ramanî ve tesîr ji Feridedîn Atarî girtiye.
Mewlana ji tesîr ji ferasate tesewufî ya Feridedîn Atarî girtiye. Feqî di wêjeya
kurdî de helbestvaneki girîng yê ku li ser xweza, evîn û tesewûfî nivîsiye. Di
nava gel de baş tê nasîn. Navê wî yê ku herî zêde tê zanîn Feqiyê Teyran e. Lê
em dizanin ku di berhemên xwe de bi navên wek Feqê Tera, Feqiyê Gerok, Miski,
Xoce, Mîr Mihê, Mim û hê ji bi kar aniye. Navê wî yê rastîn Mihemed e. Li gorî
lêkolînan dibe ku Feqî ji malbateke mîran be. Tirbeya wî hê jî ji navçeya Miksê
ya Wanê ye.



https://ku.wikipedia.org/wiki/Feq%C3%AE_Husey%C3%AEn_Sagni%C3%A7

Feqî Hûseyîn Sagniç di 1926'an da li Kehnîyamîran ji dayîk bûye. Kehnîyamîran
taxekê gundê Xorosê navça Hîzanê bajarê Bedlîsê ye. Ew salek piştî bizava Şêx
Saîd hatî dinê. Di temenê sê salî de mala wan ji navça Xîzanê hatîye navça
Tetwanê. Dûriya Oranisê li gundê Kûtê cih bûye. Wî zarotiya xwe li wî gundî
borandîye. Di temenê heyştanda bûm, bavê xwe winda kir û sêwî ma. Ji ber
xizaniyê salek piştî mirina babê xwe, bi birayê xwe yê mezin re bû berxwan. Sala
din, ew û birayê xwe yê piçûk bûn gavanê gund. Gavaniya wa sê sal li pey hev
domand. Di wê navê de wî Quran xwend. Li dawiya sala 1938an da çend rojek ji
sersala 1939an ra bimîne, çû gundê Oranisê li medresa Seydayê (Mela Osmanê
Xorosî), dest bi Nûbara Ehmedê Xanî û fiqha Erebî kir.

Xwendin û feqîtiya wî bi zor çar salan domand. Her du birayên wî yên ji wî
mezintir, çûne leşkeriyê û bi pêwîstî di ciyên wanda wî rencberî kir. Dûre ew çû
leşkeriyê. Piştî qedana leşkeriya, di navça Tetwanêda rûnişt. Wan mala xwe jî
anî wir. Ji bo pêkanîna aboriya xwe, dest avête xeradî û çêkirina avayiyan.
Piştî xebata çend salek xeradxaneke mezin damezrand.

Li ber wan karên xwe yên aborî de, xebatên wî yên zanistî û dahûrandinî jî
hebûn. Wekî, dahûrandina mezhep û olan û hînbûna felsefe metafizîk û
dîyalektîkî. Hizirin, raman, peyivîn û gengeşiyên sîyasî jî di wan demên
keftolefta aborîda bûn. Wî xebatên sîyasî tenê bi medresiyan re dikir. Di wan
demanda baweriya bi dibistanan tuneye. Û bi wan ra pêwendî jî çênenedikir.
Pêwendiyê wî yên pêşî bi dibistaniyan re, li Dîyarbekir bi Canip Yildirim, Edîp
Altinakar, Musa Anter, Yusuf Ezîzoxlu, Selahedîn Cizrelî û bi Mustefa Ekîncî re
çêdibe. Ev dîtin û pêvendiyên han, piştî dawiya sala 1959an, di dema rojnama
“Îlerî Yurd”e de bû û dûra êdî bi rewşenbîran ra, danûstendinên xwe pêşdixîne.

Ji bo raman û hizrên sîyasî, sala 1964an dive revoke. Lê piştre xwe radest dike
û dikeve zîndana Tatwanê. Di dawiya sala 1965an ji zîndanê derdikeve. Di dema
revokiya Sagniç de, hin hevalên wî Partiya Demokrat a Kurdistana Tirkiyê
dadimezrînin. Piştî ku ji zîndanê derdikeve, bi rêya hevalekî xwe dibe endamê
Partiyê. Piştre jî dibe endamê Komîteya Navendî. Di sala 1968an da navenda
partiyê û gelek hevalên wî tên girtin. Dûre gelek caran tê girtin û gelek dadgeh
lê tên vekirin. Feqî Hûseyîn Sagniç, di navenda Çanda Mezopotamya de dersên
zimanê Kurdî dide. Di damezirandina Înstûtiya Kurdî ya Stenbolê de cîh digire.
Di kovara `Rewşen`ê de ku kovara Înstûtiyê ye û her wiha di bûltenên Înstûtiyiê
de, nivîsan dinivîsîne. Lê belê nivîsên wî di kovar û rojnameyên din de jî
derdikevin. Her wiha ew bi giranî bi Kurdî dinivîsîne.

Mamosta Feqî Huseyn, gelek caran jiber raman û baweriya xwe ya siyasî û wêjeyî
hate girtin, di zîndanan da raza û revok ma. Wek gotarvanê mêhvan li welat û li
derveyê welat têkilî gelek panel û konferansên netewî û navnetewî bû. Di
celeb-celep rojname û kovaranda bi sedan gotar nivisand. Roja 20 ê çiriya paşîn
(sermawêz), demjimar 24.00 li ser kompîtorê xwînrêja mejî derbas kir. Kete
komayê. 112 roj di komayê da ma. Roja 12 adara 2003 roja çarşemê serê sibê zû li
Stenbolê, li nexweşxana Bakirköy çu ser heqî ya xwe. Roja 13 adarê pênçşemê
piştî merasimeke rêk û pêk li Stenbolê, cenaze birin axa pîroz ya ku Mamosta pir
jê hizdikir, Tetwan’ê. Di merasim û teziyan da bi deh hezaran kes pêşdar bûn. Ew
malê gelê Kurd bû, gelê wî lê tenê nehişt. Roja 14 adarê piştî limêja înê, li
goristana Karşiyaka lı bajêrê Tetwan’ê bi teklî bûna hezaran hate defin kirin.

"Ji bo Apê Feqî xebat pîroz û ser her tiştê re bû. Ape Feqî jî bo ku pîrtûka xwe
yê Dîroka Wêjeya Kurdî biqedîne bi salan li malan xwe li ser kompîtura xwe rojê
deh saetan rûdinişt û wî berhem qedand. Piştê ku berhem bi dawî bû Apê Feqî
berhemê anî û teslîmê min kir. Da min ku ez wî sererast bikim. Piştê ku berhem
ji ber destê min jî derket û ji bo sererastkirina helbestê di berhemê de wî û
Aysel Xanim dest bi xebatê kirin. Rojê heşt-neh saetan li avahiya enstûtiyê
dixebitîyan. Di çarem roja xebatê de piştê ku civîna çarşemê jî qediya, sed heyf
û xebînet seyda dozdehê şevê de li ser kompîturê ji ber tansiyona bilind xwîn çû
mejiyê wî. Seyda çil û çar roj di komayê de dimîne û çil rojê wî yê di komayê de
derbas dibe û bijîşkan ji bo ku Apê Feqî dijî an jî najî wî û xezmên wî re
hevdîtinek bikartîne. Jina wî, kurê wî û keça wî ji Apê Feqî dipirsin hela dijî
an jî najî. Lê ji wan pirsan diyar nabe ku Apê Feqî dijî an jî najî. Hesen Kaya
dibêje ez jî di nav xizmên wî de bûm. Min jî ji Apê Feqî re got: "Seyda! Pirtûka
te çap bûye û li çapxaneyê ye." Çavê wî zîq li min ma. Devê xwe lepitant. Pişt
re jî min got: "Seyda! li Iraqê dewletan Kurdan avabiye. Soz ku tu rihet bibî
emê herin tû yê li Zankoya Hewlerê li ser pirtûka xwe konferansekê li dor bixî."
Piştê van gotinan şabûna xwe bi avayekî diyar nîşan da. Apê Feqî ne mirovekê
wisaye ku şûna wî were tijîkirin."



https://ku.wikipedia.org/wiki/Fen%C3%AEke

Fenîkî gelekî semîtîkî li xakên îroj Lebnon û Sûrî li beravên Deryaya Navîn wek
bajar dewletên serbixwe serwerî ajotî bûn. Li wan hinek wiha bûn:

Navê welatê fenîkiyan "Fenîke" ji navê yewnanî Phoinikes de hat afirandî bû. Ew
di pirtûka Homeros de wek φοίνιξ (phoinix, yewnanî sorik) dihat dîtin û ji bo
kardestên wanê kisûrên sor dihat bikaranîn. Dîsa ewna bi bazirganiyê kisûrê sor
dixabitin.

Kolonîyeke fenîkiyan, li şûna Tûnisa îroj Kartacayê bûn. Kartacayî dîsa ji aliyê
romayiyan ve wek Poeni (Pûnî) dihat navandin.

Gorî mîtolojiya wewnanan Phoinix bavê fenîkiyan bû. Ew birayê Kadmos û Europa
bû.

Gorî Tewrat, Sidon, bavê sîdoniyan, wek lawê Kenan (neviyê pêxember Nûh) tê
ditîn (Afirîn 10,15). Lê Kenan lawê Xam(birayê Sam û Yafes) bû. Gorî zimanê
fenîkî/îbranî xam dîsa tê mane "sor".

Zimanê wan zimanekî semîtîkî ji zimanên semîtîkên bakur rojava (an zimanên
kenanî) bû.

Di sedsala 8'an b.z. de fenîkiyan serweriya xwe wunda kir û ketine bin bandora
Asûran. Di sala 701 b.z. de Asûran bajarê fenîkiyan derve Tîros (Şûr) dagir kir.

Di sala 586 b.z. de ewna, derve Tîros, ketina bin serweriya Babîlan. Lê ewna 520
b.z. şunda ketina bin serweriya Persan.

Gorî Herodot wan li dor 600 b.z. de bi Keyê Misirê Necho II re peymanek kirin û
ewna ji Nîvgirava Sînayê di Deryaya Navîn de derketina gereke. Ewna bi keştiyên
nêzî 40 m Somalî, Ekwator, Efrîqaya Başûr re ji pê re beravêb Efrîqayê rojava re
çerxe Deryaya Navîn bûn û ew sefera xwe temam kirin. Gorî wê seferê wan 30.000
km sê salan de temam kirin. Lê va sefera ji aliya Herodot ve tenê hat nivisandin
û rastiya xwe bi gumanbar e.

Ji pê Îskenderê Mezin di 332 b.z. de Tîros dagir kir re û di 146 b.z. de jî
Împeratoriya Romê Kartaca dagir kir re şarmendiya Fenîkeyê dawî bû.

Fenîkiyan deryavanên mezin bûn. Wan ser derya re bezirganî dikir û li nîvgirava
Îber, Sîcîlya û Qubris gelek kolonî ava kirî bûn.



