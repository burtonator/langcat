https://frr.wikipedia.org/wiki/Fr%C3%A5nkrik

Frånkrik as en lönj önj Weest-Europa. Jü hoodstää as Paris än di präsidänt foon
jü republik as sunt 2012 Francois Hollande.

Di huuchst bärj foon dåt lönj as di Montblanc (4.808 m). Da grutste struume foon
Frånkrik san Schelde, Loire, Maas än Rhône. Frånkrik heet en fläche foon 543.965
km². Paris as jü grutst stää, ouers da metropoolregioone Marseille, Lille än
Lyon hääwe uk mör as iinj milion önjboogere. Oudere grute stääse san Toulouse,
Bordeaux, Nice, Nantes, Straatburg, Grenoble än Rouen.

Da gränse foon dåt modärne Frånkrik san mååst glik as da gränsen foon dåt üülje
Gallien, weer da keltische Gallier booged hääwe. Julius Caesar foon dåt Romische
Rik erooberd Gallien önj dåt 1. iirhunert, än da Gallier nömen di romische
spräke (latinsch, grünlååge for dåt Frånsche) än kultuur ouer. Dåt krastenduum
wörd önj dåt 2. än 3. iirhunert di naie luuwe, önj dåt 4. än 5. iirhunert wjarn
sü foole manschne krastlik, dåt Hieronimus fon Stridon schriiw dåt Gallien "fri
foon Häresie" wus.

In dåt 4. iirhunert san germanische floose ouer di Rhin eefter Gallien kiimen,
for ålem frånke, weerfoon lääser dåt uurd "Francie" köm. Foon åle germanische
följksgruppen foon jü grute följkewånring wjarn et da frånke, da as jarste di
krastelke luuwe ouernümen hääwe. In dåt lääse madelåler häin da frasche än da
sakse rucht foole lååst deerfoon.

In dåt 17. iirhunert köm dåt frånsch kiningschap ma Ludwig XIV aw sin
höögdepunkt. Dåt ging uk so ma di frånsche spräke önj dåt 17. än 18. iirhunert,
jü wörd önj literärische seelschape än jü ferwålting brükt. Önj dåt lääse 18.
iirhunert häi Frånkrik fåli foole kolonie in Nord- än Sööd-Amerika, Afrika än
Asien. Eefter jü fråntsch revolution foon 1789 wörd Frånkrik en republiik. Jü
frånsch republiik bliif ai lung, ouerdåt 1799 Napoleon I jü måcht füng. Napoleon
wörd lääser kaiser foon dåt Jarst Frånsch Rik (1804–1814). In 1815 wörd Napoleon
önj ju slåcht bai Waterloo fersloin.

Jü weestfront foon di Jarst Wråålkrich wus fortmååst önj dåt nord-ååsten foon
Frånkrik. Di strid in da schütsegrouwe wus jü grutste massenslåchting önj e
frånsch histoori. Di Tweed Wråålkrich wus ouers, jütids köö Tjüschlönj önj di
moi/juuni foon 1940 Frånkrik in hu wääge eroobre.

Keltisch än latinsch ma teutonisch, slavisch, nord-afrikaanisch,
indochineesisch, baskisch manerhädj.

Dåt Brutoinlönjsprodukt pro hood wus $32.600 in 2007. In 2007 wus 2,2% foon jü
hiil ökonomii loonbedrif, 20,6% industrii än 77,2% tiinjste.



https://frr.wikipedia.org/wiki/Oomram

Oomram as en nuurdfresk eilun. Hat leit uun't süüden faan Sal an uun't waasten
faan Fer an hiart tu't Amt Feer-Oomram uun a kreis Nuurdfresklun uun
Schleswig-Holstian.

Oomram as 20,46 km² grat an sodenang at tjiinst gratst eilun uun Sjiisklun. Mä
Fer an Sal hiart Oomram tu jo trii nuurdfresk geest-eilunen. Uun't uasten faan
Oomram leit a waas. Jo fiiw saarpen lei tu'n gratsten dial uun't uasten faan't
eilun – faan nuurd tu süüd san det Noorsaarep, Neebel, Sössaarep, Stianood an
Witjdün. Üüb a geest fanjst dü a tanen an a hias, jo lei üs en strimel faan
nuurd tu süüd.

Uun't waasten faan di strimel lei loongs at hialer eilun a düner. Steedenwis san
jo ään kilometer briad an sowat 12 kilometer lung. Det maaget en stak faan 700
hektar. Faan waast tu uast fanjst dü primärdüner, witjdüner an grädüner. Bluas
waanerdüner jaft det ei muar. A öömrang düner stun daalang oner natüürskül,
bluas heer bräät noch kuben an anen. Huarööders san a fögler miast faan a
baadelidj ferjaaget wurden. At huuchst dün üüb Oomram as mä 32 metern A Siatler
bi Noorsaarep. Efter nuurden tu luup a düner ütj tu Ood.

Üüb a söder ääg leit Witjdün, det as at jongst saarep üüb Oomram. Uun't waasten
faan a düner leit a Kniip. Hi as wel ään faan a briadst struner uun Nuurdeuropa.
Hi hiart eegentelk goorei rocht tu't eilun auer a Kniip nian gemeenlun as. Noch
bit uun a söstager juaren lai en priil tesken a Kniip an at eilun, an nü waanert
hi suutjis am a nuurd.

Uun't nuurden faan Noorsaarep leit a maask. Uk tesken Stianood an Witjdün leit
en letj stak maasklun. Bias staken san iindiket. Bei liachweeder könst Dü auer'n
waas auer tu Fer luup.

Üüb Oomram wene 2.300 minsken uun trii gemeenen: Noorsaarep, Neebel an Witjdün.
Sössaarep an Stianood hiar tu Neebel. At amt 'Fer-Oomram' sat uun A Wik üüb Fer.

Uun't nuurden leit at bat Noorsaarep mä a fögelkui an di letj ialtürn. Neebel
leit bi a waas, an as daalang mä Sössaarep an Stianood at gratst gemeen. At
belukin wäärs san diar a St. Clemens sark, at ual Öömrang Hüs, a maln an a
sarkhoof mä jo ual likstian. Sössaarep as at äälst saarep üüb Oomram. Heer
stäänt di grat ialtürn. Stianood lait bi a waas an hed iarjuaren di iansagst
huuwen üüb't eilun, bit uun 1890 Witjdün en bat wurd, huar do a dampern uun ääg
kaam. Witjdün leit uun't süüden an as mä a baadelidj grat wurden.

A iarst Öömrangen lewet uun a jonger stiantidj; faan jo hää Oomram a
gratstiangreew areft. Ütj a bronsetidj an a iisentidj jaft at noch en hialer rä
grääfhuuger. Uun dünem uun't waasten faan a fögelkui san noch auerresten faan en
saarep ütj a iisentidj. Man of det würelk jo Ambroonen wiar, diar am't juar 100
föör a krastelk tidjreegnang (100 f.K.) tuup mä Kimbern an Teutonen jin Rom
streden haa, wat ütj diheer huk kaam, di doomols noch mä a fäästääg ferbünjen
wiar, diar san a geliarten ei ians auer.

Auerresten ütj a wikingertidj, soken üs wen- an ialsteeden san muarsis üüb
Oomram fünjen wurden. En türnborag ütj di tidj woort uun't uasten faan
Noorsaarep üüb en letjen huug fermuuden, huar daalang at wiartskaft Borag
stäänt. A Krümwaal as en ööderhualew kilometer lungen waal tesken Sössaarep an
Stianood, an hi as wel uk ütj di tidj.

Uun't ääder madelääler kaam do a Fresken üüb't eilun. Jo lewet faan't
saaltköögin, a büürerei an faskerei, an leeder uk faan a waalfang an a
hanelssiafaart. Di öömrang siamaan Hark Olufs, di 1724 uun Algerien uun
slaawerei kaam, wurd diar generool, iar hi 1736 turag tu Oomram kaam. Am 1890
begand det büürin mä a fräämen, wat det eilun auer a miaten feranert hää.

Uun't madelääler hiard Oomram tu a bütjenlunen (Uthlande), an sted oner a däänsk
könang of a herzog faan Schleswig. Efter di stridj tesken a däänsk könang an a
Schauenburger groofen uun Holstian wiar Oomram tuup mä Waasterlun-Fer en däänsk
könangriksenklave an hiard ei tu't herzogdoom Schleswig. So ging det bit 1864.

Efter a sjiisk-däänsk krich faaan 1864 wurd Oomram, so üs det hialer lun
Schleswig, tuup faan Uastenrik an Preußen regiaret. Efter a Sjiisk kriich wurd
Oomram Preußen tuskrewen an faan 1867 wiar't do en dial faan det prowins
Schleswig-Holstian. Tu di tidj wiar Oomram en gemeen uun a kreis Tondern.
Efter't ufstemang faan 1920 wul a muarhaid bi Sjiisklun bliiw, man Tondern kaam
tu Denemark.

Bit 1972 hiard Oomram tu a kreis Südtondern. Hi as do mä a kreis Hüsem an a
kreis Eidersteed tu di nei kreis Nuurdfresklun tuupslööden wurden.

Uun't 19. juarhunert waanert muar üs en sjuarden faan a Öömrangen ütj, a miasten
tu Ameerikoo. Daalang lewe muar efterkemen faan Öömrangen uun Ameerikoo üs üüb
Oomram. An uk daalang noch jaft at föl frinjskaften tesken Oomram an Ameerikoo
(mend as a USA).

Üüb Oomram snaake a miasten daalang huuchsjiisk. Öömrang (at öömrang spriak)
snaaket wel noch so'n sjuarden üüb't lun. Jodiar Öömrangen snaake oober uk
aaltumaal huuchsjiisk. A nuurdfresk dialekten haa grat ferskeeler. Öömrang liket
at fering auer a miaten, man at salrang, wat uk tu't eilunsfresk hiart, as för
fölen al swaar tu ferstunen. Wat naier as det halunder üüb Halaglun. Föl
Öömrangen snaake uk plaatsjiisk, auer det at spriak faan a sialidj wiar an as.
Däänsk snaake man en hunfol lidj, likes dat Denemark so nai bi as.

At öömrang (at öömrang dracht) as suart an witj mä föl salwer. A öömrang jong
foomnen an wüfen dreeg det tu huuchhaiden, so üs freimaagin of tu bradlep. An at
daansskööl drait at öömrang hal för a baadelidj.

Üüb Oomram jaft at aparte weden. Tu Piadersinj (21. Febrewoore) woort biaket. At
biak as en grat ial, wat a wonter ferjaage skal. A lidj maage enööder jinsidjag
suart mä sut. Biakin komt faan di katuulsk Piadersdai (Petri Stuhlfeier, 22.
Febrewoore) an woort uk uun ööder saarpen uun Nuurdfresklun feiert.

Ualjuarsinj (31. Detsember) woort hulket. Bi't hulkin luup sköölen faan
ferklääst jong lidj faan hüs tu hüs an am skal räät, hoker wel bääft det
ferkleedang steget. A jongen fu do wat sweten an a ääleren en puns.

At hualewjonken as en draapen faan ääler maaner, miast sialidj so am a
naachtertstidj. Uun a wontertidj kaam iar fööraal a jong gaster, wat noch ei
befreid wiar tuup, am mäenööder a nawigatjuun tu studiarin.



https://frr.wikipedia.org/wiki/Nederl%C3%B6nje

Da Nederlönje (de. Niederlande, wfr. Nederlân, nl. Nederland) as en lönj önj
Weest-Euroopa. Jü hoodstää as Amsterdam än jü kining foon dåt kiningrik as sunt
2013 Willem-Alexander. Minister-präsident as sunt 2010 Mark Rutte.

Sunt 1581 bilede Holönj tuhuupe ma (Weest-) Fraschlönj (Fryslân), Groningen,
Siilönj, Utrecht, Gelderlönj än Overijssel jü föderåål republiik foon da soowen
prowintse (da Nederlönje). Da oudere - Drente önj dåt ååsten än Nord-Braband än
Limborj önj dåt sööden, hingeden deer en lait ås äinduum bai.

Önj dåt soowentäinst iirhunert köm jü republiik döör hoonel tu en grut rikduum
än wus deerdöör aw en was tid jü jarst grutmåcht foon e wråål, jü grute koloniie
häi önj Ååst-Indien än latjere önj Afrikaa un Ameerika (New York wus grünläid ås
Nai Amsterdam). Jü republiik wörd ferwålted foon en stäädehüüljer (stadhouder),
di foon da provintse kiisd wörd. Dåt wus dan åltens en prins foon Oranien.

Önj dåt oochtäinst iirhunert wus dåt åles forbai än wörd dåt åltens mör tu en
latj lönj, dåt tuleest 1795 foon da Frånsche äroobred wörd. Deer wus dåt forbai
ma föderalismus än åle prowintse wörden uner Den Haag broocht. Sü ferlüüs
Weestfraschlönj dan sin frihäid. Holönj wörd uk nuch önj tou diile kliiwed
(Nord- än Söödholönj) än sü jäif dåt eeftert alwen provintse.

Jarst 1985 köm jü tweelewte prowints Flevolönj deertu, jü bestoont üt diile foon
di önjdikede Söödersiie twasche Holönj än Weestfraschlönj.

Dåt Brutoinlönjsprodukt pro hood wus $39.000 önj 2007. Önj 2007 wus 2% foon e
hiilj ökonomii loonbedrif, 24,4% industrii än 73,6% tiinjste.



https://frr.wikipedia.org/wiki/Japan

Japan leit fööraal üüb schauer grat eilunen, an do san diar noch hunerten faan
letjer bewenet eilunen an düüsenen faan ünbeweneten. Det san berger, diar ütj a
Pasiifik ütjraage. Sodenang as ääkerlun böös knaap.

Faan nuurd bit süüd as Japan amanbi 2.000 km lung. Sodenang skeelt det kliima uk
auer a miaten. Det lingt faan miatag kliima uun't nuurden mä kuul wontern bit tu
subtroopen uun't süüden.

Japan leit diar, huar schauer kontinentaalplaaden tuupstupe: Det faan Euraasien
uun't nuurdwaasten, Nuurdameerikoo uun't nuurden, a Pasiifik uun't uasten an a
Philippiinen uun't süüden. Sodenang jaft at diar 240 wulkaaner, di bekäändst as
was di halag berag Fuji(jama). An huar't wulkaaner jaft, skal am uk mä
eerdbeewrin reegne. Mä det leetst swaar eerdbeewrin uun't juar 2011 räänd en
huuch flud auer't lun an hää sjauer atoomstruumuunlaagen uun Fukushima uunstaken
maaget. Sok fluden het tsunamis. Uun a harefst kem faan a Pasiifik taifuuner,
det san swaar sturmer liküs hurricanes.



https://frr.wikipedia.org/wiki/Knudt_Flor

Knudt Flor (* 25. Jüüle 1959 uun Naibel) as en diploom-ingenieur an direkter bi
BMW uun München.

Knudt as uun A Wik apwoksen üs dring faan Ocke Hinrich Flor an sin wüf Christa,
bäären Baumgarten. Leeder skebet hi mä sin aalern tu Schleswig, auer san aatj
diar hen fersaat wurd. Diar hää'er sin abituur maaget. Uun a tachentager juaren
hää Knudt maskiinenbau uun Braunschweig studiaret an foor uk tu sia. 1988 kaam
hi tu det grat auto- an motoorenfabrik BMW uun München, huar hi ham fööraal am
det kwaliteet uun a produktschuun komert hää. Leeder wiar hi föl uun't ütjlun üs
direkter uun Spartanburg (USA), Rosslyn (Süüdafrikoo) an Shenyang (Sjiina). Sant
2013 as'er weder uun München uun en huuch positschuun.

Uun Knudt sin famile wiar flooken, diar jo för't fering spriak an wiis iinsaat
haa. Sin oome Lena Flor wiar en saster faan di historiker an dachter L.C. Peters
an sin uur-oome Julia Peters wiar en saster faan Knud Broder Knudsen an en
kusiine faan Namine Witt. Knudt hää tau sastern, Gundel an Lena.



https://frr.wikipedia.org/wiki/Gitari

Di Gitari (kumt fan greksk:κιθάρα), jerst bikeent üs Kithara, es en Instrument
sa üs en Leier, wat uk tö di Familii fan di Kesthalslauten jert , aur dat, hur
di Klang maaket uur, en Streenginstrument, aur dat, hur di spölet uur, en
Taasi-Instrument.

Fuar't miist es di Nak ek fan jen Stek maaket. Diar es en Fingerbuurt önliimt,
hur di Bundwiiren benen sit. Diarfan uur di Nak wat faster, en aaftinoch maaket
dit uk di Klang wat beeter, wan gur (Klang-) Holt diarfuar nomen uuren es. Bi en
gurt Diil fan di Fender- E- Gitaren es di Nak fan jen Stek Ahorn maaket. Wan dat
Holt offgrepen es, da skel em en nii Nak fuar di Gitari haa of di Nak skel weđer
törochtslepen uur en nii Bundwiiren fo. Senerk di Naken söner ekstra Fingerbuurt
uur uk "scalloped", da uur dit Holt twesken di Bundwiiren ütslepen, dat em diar
me di Fingern bal gaar ek muar ön kumt, söner dat di Toon höm foranert. Des uur
maaket, dat em wakerer Wiisen spöli ken, en di Lünt foranert hom uk, aurdat di
Streeng uk bluat jit töögen di Bundwiir drüket uur. En Gitarist, diar dit hol sa
heer, es Yngwie Malmsteen .

Bii en Konsert- of Spansk Gitari me Tiarem- of Nylonstreenger uur di Nak ek krum
fan di Toch, wat di Streenger maaki. Di miist Instrumenti me Iirsenstreenger (Sa
üs Western- of Folkgitaren en E-Gitaren) haa en lung Skrüüv langs döör di hiili
Nak en benen di Nak sit di Mooder diartö. Des jit üp Engelsk truss rod of
Trussrod. Di Trussrod ken iinstelt uur: Wan tjuker Streenger āptain uur, wat
starker tii, da uur di Trussrod wat iindrait. Wan di nii Streenger wat tener
sen, da uur di lung Skrüüf wat luasdrait, aurdat di Streenger ek gans sa fuul
Toch haa.

Dat Fingerbuurt ken muar of mener breer wiis. Som sen lik maaket en üđer sen
bööget. Dat hingt diarme töhop, hurfuar (Fuar hok Spöliwiis) di Gitari becht es.

Bi E-Gitaren es dat Fingerbuurt fuar't miist aartig wat leenger üs bi di
akustisk Gitaren.

Normaalerwiis sen ön't Fingerbuurt Bundwiiren fastmaaket. Des help diarbi en
raaki di rocht Toon. Ark Bundwiir es en hualev Toon hooger of liiger üs sin
"Naiber". Jerer wiar di Bundwiiren gaar niin Metal; di wiar fan Tiarem maaket.
Leeterhen sen di fan Knaakenbiin, jit leeter fan Sölwer maaket uuren. Ön di
twuntiger Jaaren fan't twuntigst Jaarhönert küür em uk Bundwiiren fan Mesing tö
se fo. Deling uur di fan Niisölwer maaket. Dit es en Legiaring fan Koper, Nikel
en Zink.

Di Bundwiiren sen fast iin ön't Fingerbuurt iinbecht. Diaraur ken em uk niin
Tööni spöli, wat twesken di Hualevtöne lii. Wan em dit dach wel, da skel em en
ekstra Spölitechnik binüti sa üs "tii" fan di Streeng, Bottleneck (Of Slide). Bi
forskelig E-Gitaren jeft et en "Tremolo"- of "Vibrato"- Giraat, hurme em di Ton
hooger en uk diiper maaki ken.

Di Streenger gung aur Brüchen diarhen, hur ja fastmaaket sen. Boowen giar di
Brüch hentö di Haur. Man töbeek tö di Brüch: Aaftinoch sit boowen ön't
Fingerbuurt en "Saddel" hur di Streenger aurgung. Des sen jerer fan Knaakenbiin
of Hartholt maaket uuren. Deling sen di fuar't miist fan Plastik maaket, wan di
wat beeter wiis skel, uk fan Karboon- of Grafitmateriaal. Knaakenbiin kumt
deling bluat jit bi jüüri Konsertgitaren fuar, wat fan Hun maaket uur. Wan em
sin Konsertgirarre wat beeter maaki wel, ken em san Knaakenbiin-Sadel uk koopi
en iinbech. Dit skul da man töhop me en Steeg fan Knaakenbiin pasiari, en dit es
en bet Aarber, aurdat em di Laag fan di Streengen (hur fiir di fan't Fingerbuurt
wech sen) weđer törocht haa skel (Streengenlaag).

Fuaral ön Dütsklön sen uk Gitaren becht uuren, wat niin Sadel haa, üs di boowen
biskrewen es. Des haa en "Nullbund", en dit es en Bundwiir, wat ön't bööwerst
Jen fan't Fingerbuurt sit. Dit uur maaket, fuar dat di Streenger jam langsen lik
önhiir skel, weđer grepen uur of ek. Des skel diarfan kum, dat di Streenger
langsen twerk aur en Bundwiir langs lii, uk wan gaar ek grepen uur.

Wan em me di Finger ön di Streeng drükt, da uur di Streeng diarfan en bet
leenger tain; di uur jaa döörbööget. Da drükt em di dial, en wan di Streeng ön
di Bundwiir liit, da es jü "kuurter", sa dat em di Toon spöli ken, wat em spöli
wel. Sen di Streengen nü tö fiir wech fan't Fingerbuurt, uur di Wai tö lung, di
Streengen skel olter hart tain uur, dat em di üp di Bundwiir fo. Da sen di Tööni
ek muar rocht, di Gitari es ek "Bundriin". Wan di Streengen ek fiir inoch fan't
Fingerbuurt wech sen, da maaki di Spitaakel, aurdat di bi't Spölin töögen di
Bundwiiren "snari".

Ön di Haur sen fuar't miist soks Knopen an fast, dat em sin Gitari uk stemi ken.
Des jit Wirbel, normaalerwiis en dütsk Uurt, man huraur skul em nü "Stemknopen"
sii? Dat Uurt "Wirbel" kumt fan di Geigen of Strikinstrumenti, hur di jit aaft
fuarkum. Bi delings Gitaren sen gaar niin Wirbel muar, diar sen Mechāniken ön
fast, litj Gitriibi, wat drait uur. Ön des Gitriibi uur di Streenger fastmaaket,
en da ken di stemet uur. Di Toon uur hooger, wan em di stramer drait.

Hat jeft forskelig Haurn: Bi Konsertgitaren sen diar tau lung Hööler benen, en
iin ön ark diarfan sen trii Aksen, hur di Streenger ön fastknetet uur. Des Aksen
ken me di Mechāniken drait uur, wan em stemi wel.

Bi di miist Westerngitaren sen soks Hööler döör di Haur böört, en döör des
Hööler kum di Mechāniken steekt. Hat jeft ofslöten Iinselmechāniken, jen fuar
ark Streeng, en Reechen me trii of soks Aksen diarön (Fuar Folk-Gitaren me 12
Streenger jeft et da tau Reechen me soks Aksen, ark Jen.)

Fuar't miist me en rundi Lünthol fan ombi 8 cm. Gair gur en gurtem söner
Forstarker, wat di gurtemer maaki. Uk bi Taasimuster (Picking) gurtem inoch. Iin
ön en Musikker olter litjem.

Akustik-Gitaren jeft et me Nylon- of Tjerem-Streengern sa üs uk me iirsern
Streengern .

Elektrisk Bidreft: Diarfuar jeft et ekstra Systeemi, wat et möögelk maaki, di ön
en Forstarker tö hingi, en höm dit förterhen "akustisk" önjert. Beeter jert höm
dit fuar't miist me Mikrofoon aur en Önlaag ön.

Lüng Lünthööler (F-Hööler), ombi 25 cm lung. Gair gur en gurtem, wan di
Streengen slain uur (Em slait aur ali Streengen, fuar di Rhythmus tö spöli), uk
iin ön en Musikker me akustiski Instrumenti üs Kontrabass en Slachtüch söner
Önlaag. Diarom waar des uk ön di 50er en 60er Jaaren üs "Slachgitari" forkoopet,
man em ken dānen uk tuusi en me Mikrofoon ofnem. Bi Taasispölin fuar't Miist
olter litjem.

Jen of tau F-Hööler somtirs uk söner des. Hualev akustisk me en magneetisk
Toonofneemer nai bi di Nak, da jit di fuar't miist "Jazz-Gitari". Me Toonofnemer
en Önlaag uk gur fuar Soli, hur di Tööni ek olter hoog wiis skel. Di Tööni uur
normaalerwiis ek olterlung, aurdat Lucht iin ön di Lüntkest es. Diaraur uur di
Lünt man uk aaft "waremer" fünen üs di fan en E-Gitari.

Fuar't miist söner Lünthööler, wan dach, da haa des Gitaren jen of tau F-Hööler.
Des Gitaren sen üttaacht uuren, dat di Lünt warem bleft en di Tööni wat leenger
tö spöli sen (Bi Soli). Üp engelsk jit dit Neck through body. Des Gitaren sen da
uk muar fuar elektrisk taaacht. Diarom sen diar aaft uk tau of trii Toonofnemers
ön. Em ken des jit söner Forstarker spöli, man dit es rocht litjem.

Gair söner Forstarker gaar ek, man diaraur uk gans gur en ööwi sa, dat et nemen
jert. Aurdat dat Holt masiif es, ken di Tööni lung lünt, wan di Gitari ön en
Forstarker of Önlaag hinget (Solo-Spölin) Des Gitaren sen normaalerwiis
elektrisk, aurdat dit üđers gaar ek giar.

Wan di E-Gitaren āpkemen wiar, da uur di Kontrabas tö litjem. Em wel da hol wat
haa, wat lik sa gurtem aur di Forstarker tö spöli es üs des nii Gitaren. Des
Taacht uur sa omset: Em maaketi di Nak wat leenger en paseti alis ön, dat em
diar tjuker Streenger ön fastmaaki kür. Üs bi di E-Gitari her des Instrument
niin Klangkest, bluat en holten Buurt. Des wiar di jerst Basgitari, ön di
Bigening fan di 60er Jaaren.

"Silent Guitar" und "Traveller Guitar" sen di Markennaamen fan Gitaren söner
Lüntkest, diar jam man dach spöli let, sa üs em dit fan Konsert- of
Westerngitaren keent. Ja sen rocht litjem, man di haa en Toonofnemer-Systeem,
hur em aur di Forstarker me spöli ken.

Normaalerwiis uur di Gitari eeđer di Tööni E A D G H(B) E stemet. Di Toon H jit
bluat ön Dütsklön H. Wan em Noooten of Sjungseerel me Akkordi fan Engelön of
Ameerika fo, da staant diar en "B", hur bi üüs en "H" henjert. Dit skel em hol
weet.

Di Nootenreeg bigent jaa normaalerwiis me dit "A", en fan des giar em me't ABC
förter: A B C D E F G A jit di Oktāvi da, di A-Moll-Toonleđer. Dat "H" skel fan
en Fail fan di Munken kemen wiis, dānen di Nooten ofskref, aurdat di förterdönen
uur skul. Hat wiar noch en Laihair bi't Skriiwen, dat fan di litj Bokstaav "b"
en "h" uur, en des waar fan en taust Laihair of söner Weeten diaraur
förterdönen.

Dat iinfachst Giraat es di Stemgaafel. Des haut em töögen wat Harts, en da lünt
di me 440 Hertz, wat en "A" es. Dat "A" es di "Kamertoon" en di es dat Maat fuar
ali Instrumenti.

Bi di Gitari es jaa ti taust Streeng fan boowen dat "A". Wan di stemet, da ken
em dat diip "E" diareeđer stemi: Diarfuar drükt em di E-Streeng ön di füfst Bund
dial en slait di ön. Da slait em di "lerig" A-Streeng ön, en dit skel di salev
Toon wiis. En sa giar dit da förter: Di A-Streeng ön di füfst Bund jeft en "D",
da ön di füfst en "G", da ön di Fjuurst en "H" en da ön di füfst en hoog "E".

Fuar höm di Tööni tö morki, ken em Uurter fan di Bokstaawen maaki, hur di Tööni
jit:

En Aur Di Gidüür ... Wat skel jir hen? Fuar'n Basgitari leengt di al, man es jaa
niin gur Sats.

Nü sen di Mensken jaa langsen en bet knap me Tir, en di Maskiinenmaakers brük
jaa uk wat Bruarwerev. Diaraur jeft et al leenger elektroonisk Stemigiraaten,
wat me Baterii aarberi. Dit sen tö'n Bispöl:

Drüki "Strg", wan Dü en Forwiis önklikst, da fairst Dü en nii Tab me di üđer Sir
diarbenen. Fan "Shift" kumt en nii Wining.



https://frr.wikipedia.org/wiki/Fraschesch%C3%B6rk

Jü Frascheschörk (San Michele dei Frisoni as uk San Michele in Sassia unti Santi
Michele e Magno, dt. Friesenkirche) as en schörk önj Room bai e jarn foon da
stroote Largo degli Alicorni än Via del S. Uffizio, lik ouerfor di Pätjersplås,
lik bai Fatikaanstää, weerfoon jü en äkstäritoriåål soone as. Huum fint dåt döör
aw e grut stroot Borgo Santo Spirito 21/41 jü treep aptugungen, döör dåt lees än
dan leefts ouf.

Jü Frascheschörk as bäged iinj åån foon da röömische bärje, di Janiculus, di
gränset an di Pätjersplås. Tunk har lååge as jü bewåård blaawen ås önj dåt 16.
iirhunert åle bäge da uner bai di bärj stöön, oufbråågen wörden for di bäg foon
e Pätjersschörk. Aw grün foon har iinjsistordi histoorisch wjart as jü schörk
1990 foon e UNESCO tufäiged tu jü liste foon dåt wråålårw.

Weer nü jü schörk foon da Frasche stoont, booged tweelwenhunert iirnge sunt ju
frasch kolooni. Arken, di üt üüsen geegend eefter Room köm, leet ham deer dil.
Deer wörd en möör trinam bäged än sunt jü tid jäif dåt önj Room jü Schola foon
da Frasche. Uk oudere följke häin suk gebiite.

Dan as 1141 jü nai schörk bäged wörden: gruter än smuker ås jü jarst schörk wään
heewe mötj. Dåt wus en romaanisch bäg, ma üülje pilere än en smuke campanile
(klooktårn). Di klooktårn koon huum nuch åltens bekiike, ouers jü schörk schucht
nü hiilj ouers üt ås wan jü bäged wörd. Foon 1756-59 wörd jü schörk tu en
triischaawige pilerbasylika amebäged än önj dåt nüügentäinst iirhunert wörd dät
baneönj uk nuch sü önjgripend änred, dåt bloot latje änkelthäide dåt åler nuch
apwise. Önj dåt leefte sideschap fant huum dåt greeft foon di mååler Anton
Raphael Mengs.

Jü Frascheschörk as sunt 1990 jü öfentlik schörk foon da holönjsche än
weestfrasche katoulsche önj Room. Frasche ååstlik foon jü Ems schan deer iirtids
uk haanetäägen weese (H. Reimers, 'San Michele, die Friesenkirche in Rom,' De
Vrije Fries 21 (1913) 71-78). Deeraw wist uk haane, dåt jü for en was tid önj
dåt madelåler di noome häi foon San Michele in Sassia, dåt as Sänt Michael önj
Saksen.

Di Weestfrasche Loadewyk Damsma heet for jü schörk önj 17 iirnge 2700
madelålerlike stiine soomled üt schörke foon åle Frasche lönje. Da wörden 2002
önj en möör önj e Frascheschörk inmöörd. Üt Nordfraschlönj san stiine deerbai
foon Nieblum, Süderende, Wyk, Keitum än Morsum (aw Tjüsch listed).



https://frr.wikipedia.org/wiki/A_Halgen

Uun Nuurdfresklun jaft at tjiin Halgen. Wan am det rocht beluket, san't man
njügen, auer ian diarfaan lunfääst wurden as. Hat het man likes noch "Hamborger
Halag".

A halgen san wat apartes, auer jo so liach lei, an jo stun auer 40 daar uun't
juar oner weeder. Am sait "lunoner", wan di "Blank Hans" auer at haleg fäärt, ap
tu a werwen lingt an somtidjs uk iin uun a hüsang lääpt.

Det weeder komt oober ei mätians uunluupen. Wan ei aaltuföl sturem as, do koon
am sogoor to fut troch a waas luup. Diar skal man aleewen hoker mä, diar ham uun
a waas ütjkäänt. At sjocht diar ei efter ütj, man a priilen uun a waas kön böös
jip wurd, wan a flud komt.

Iar hää en halagwerew so ütjsen: Halgen haa man bluas saaltweeder uun hör grünj.
Diaram skul am rinweeeder drank. Uun a maden faan a werew jääw't för a tiiren en
eeben küül mä weeder, diar sai's "feeting" tu. A minsken hed en "soot", det as
oober nään rochten suas, man iarer en sisterne för drankweeder.

Üüb a werew lai en hialer rä faan diten, üüb Fer an Oomram saad am uk
"schaasen". Det wiar det ialang för a halagminsken, jodiar diten wiar faan
drüget künjoks maaget.

Sant 1962 as det leewent üüb a halag aal wat ööders wurden. A hüsang haa efter
det grat sturemflud modern oonker füngen, an det drankweeder komt nü för't miast
troch röören faan fäästääg. Nei hüsang wurd uk föl huuger an fääster baud üs
iar.



https://frr.wikipedia.org/wiki/St%C3%A4lj

Stälj (de. Eisen, f-ö. iisen, wi. joorn) as en chemisch elemänt ma sümbool Fe
(la. Ferrum) än atoomnumer 26. Dåt as en gra ouergungsmetal.

Foon dåt följk wårt di ütdruk “stälj” oofding brükt for materjool, dåt äintlik
“stool” håt; mör önjgoowen ouer dåt måågen, jü beärbing än jü önjwiinjing
deerfoon koon huum fine uner stool.

Ütgreewinge wise üt, dåt trinam 4000 f. Kr. ål stälj brükt wörd for speerspase
än ornamänte. Mååst kön dåt stälj deerfor foon önjsloine meteoriite (dåt sünåmd
meteorstälj). Önj da iirhunerte deereefter wörd di brük foon stälj ferbrååt
eefter Mesopotamien, Anatolien, dåt Madel-ååsten än oudere gebiite. Eefterdåt
huum rütfün, hü huum stälj üt sin ärtse wane koon än eeftert smaase, nüm jü
önjwiinjing en gruten apswung.

Twasche dåt 12. iirh. f. Kr. än dåt 10. iirh. f. Kr. nüm stälj di plås önj foon
bronse bai ju produksjoon foon räischape än woopene. Dideer ouergung foon bronse
eefter stälj, di jü stäljtid önjliidjed, wörd ai jüst feruursååged döör bäädere
äinschape foon stälj, ouers iir döör dåt knååper wården foon tin, en
hoodbestånddiilj foon bronse. Önj dåt madel-ååsten fün huum üt, dåt jü kwalitäät
ferbååderd wårde köö, döör dåt rae stäljärts tu hiitjen önj en beed foon
hooltkoole. Önj China wörd dåt priintsiip foon e huuchoun betoocht än köö jü
kwalitäät foon dåt stälj wider ferbääderd wårde.

Dåt üüljfrasch uurd îsern (fy. izer, st. Iersen) önjtståmt dåt üüljgermaansch
îsarn, wat for ham seelew flicht wi köm foon dåt etruskisch aisar 'goode'. Di
latinsche noome håt ferrum, weerfoon dåt sümbool Fe oufliidjed as. Önj
Nordfraschlönj stååt dåt uurd aw e dånsch form jern, wat önj e Wiringhiird joorn
aplääwerd. Deertwasche köm dan önj e Böökinghiird dåt uurd stälj ap, wat äintlik
kamt foon dåt üüljfrasch uurd stêl, düütsk ’Stahl’. Foon dåt leest uurd as dan
wälj wi stool ouflat.

Foon åle bekånde metale wårt stälj fort mååst brükt, nütutids forålem önj form
foon stool. Ouerdåt dåt bili as än fååst, wårt dåt önjwånd for tun biispel
autoe, schaawe än for jü bäg foon grute konstruksjoone.

Stälj as jüst äiwen ås nikel än koobalt en färomagneetisch metal. Di atoomkärn
foon jü fort mååst forkaamende stälj-isotoope 56Fe heet jü huuchst
biningsenergii foon åle elemänte, weerdöör stälj dåt swåårst elemänt as, wåt
äksotärm mååged wårde koon döör kärnfusjoon än dåt lächtst elemänt wåt suner
energii-ferlüst mååged wårde koon döör kärnspliting.

Di jardschaal bestoont for amenbai 5% üt stälj, fort mååst forkaamend ås dåt
minerool hematiit; stäljtriioksüd (Fe2O3). Riin stälj wårt deerüt isoliird döör
dåt ärts tu reduksiiren ma koolestuf. Önj mååst åle diile foon e wråål san
stäljmiine tu finen. Da grutste wungebiite lade önj China, Brasilien,
Australien, Ruslönj än Indien, maenouder gödj for süwat 70% foon e
wråålproduksjoon.

Ferbininge ma Fe2+ wårde betiikend ma ferro- unti Fe(II); Fe3+ ma ferri- unti
Fe(III) än Fe4+ ma ferryl- unti Fe(IV), åles eefter di oksidasjoonstustånd. Tun
biispel ferrocyanide än ferricyanide (da biise tustånde foon hexacyanoferraat).



https://frr.wikipedia.org/wiki/Daans

Daans (Beeter: Dat Daansin, kumt fan italieensk danza, jialer, ualhhoogdütsk
Uurt: laikan/laikin) es en Uurt fuar dit, wan en Mensk eeđer Musik ön di Gang
es.

Dat Daansin es en Rituaal, en Brükdom en uk en Aart fan Konst, wat wat weeget.
Hat jeft uk Mensken wat jaar Jil me des Konst fortiini, en üđer nem dit üs jaar
Sportaart.

Di Dochters en uk di Haurdochters keen dat Daansin üs en Terapii, hurfan di
Mensken dit beeter gung skel. Masi Mensken daansi, aurdat di forskelig Saaken ek
sii ken, en da nem di dat Daansin üs jaar Uurter.

Masi Mensken "ventiliari" uk, wan ja truurig of ārig sen. Des ken help, sa üs
dit uk bi Musik es, wan di diarfuar maaket of önjert uur. Em skel diarbi man ek
auriit en let dit weđer, dat em jit liirt, me di Swaarhairen klaartökum, wan dit
wat lechter giar.

Wan Wüfhaur en Karming, wat töhop lewi, daansi, da dö di des fuar't Miist fuar
jam tö weegi, dat ja töhop wiis wel. Daansin ken uk brükt uur, wan di üđer wat
muar Lest haa skel en kum me tö Bēr en haa dit net meenachtler. Bi Festi, sa üs,
wan em me di Skuul klaar es en ali Proowen törochtfingen heer, daansi di jung
Karminger en Wüfhaurn aaftinoch töhop, en somtirs meen di da uk, dat ja
töhophiir en lewi wel.

Bi di Söl'ring Foriining en üđer Brükdomsforiiningen uur dat Daansin brükt fuar
di Sölring Drachten tö weegi en aaftinoch uk wat me di ual Spraak tö maaki. Sa
es di (ek gans sa) nii Idee fuar di Söl'ring Jungens-Daansiker, dat di Jungen
bi't Daansin uk di Spraak liir skel. Diarfuar sen forskelig Liren ön di Gang en
forsjuk, Söl'ring Uurter fuar di Daansimusik tö skriif, dat di Jungen dit
mesjung ken.

Bi dat ritualisiariti Daansin, sa üs ön Afrika en forskelig üđer Kultuuren, heer
dit aaftinoch me Religioon tö dön. Sa jeft et Daansen, wan em hol Riijn haa wel,
en da daanset em fuar di Gothair, fan wat em meent, dat di Riijn maaki ken. Uk
ön Nuurđfriislön heer't sawat jefen, jer di Kristianisiaring wiar. Da uur uk
Jööl maaket en daanset, dat nönt Ārigs au't Lön kum skul of wan di Liren jaar
Gothair om Help ber wel.

Üs en Sport es dat Daansin gur duar di Muskulatuur, diarfuar, dat em gur me
Jeremer en Biin en me hömsalev aarberi liirt en dat em hömsalev beeter lik en
āprocht hual ken. Em liirt diarfan uk, tö liif, dat em wat törochtfo ken. Fan en
Sport üs Daansin uur em gur tö Wai me hömsalev en liirt, uk komplitsiareti
Saaken me hömsalev en di Daansipartner tö maaki.

Büünendaansin uur fan Regissööri en Choreogrāfen üttaacht. Des "maalet da
Skelter" me di forskelig Daansifiguuren, wat di Konstdaansers da maaki skel.
Diarbi sen des aaftinoch uk me alis ön jamsalev, sa üs uk dat Gisicht ön di
Gang. Sok Steken uur ek langsen diarfuar maaket, dat et dailk ütse skel. Somtirs
wel di Skriiwers jaar Publikum uk wat weegi of forklaari.

Em weet fan Höölenmaaleriien ön Indien, dat al twesken 5000 en 2000 fuar Kristus
Daansers diar wesen sen. Ön Bhimbetka (Indien) es sa temelk tö des Tir en Reeg
fan Daansers henmaalet uuren.. Skelter en Maaleriien fan jer Aarten fan di
Hinduismus weegi di Got Shiva üs Natraj, wat di „Köning fan't Daansin“ es. Ön
Indien jeft et uk di Natya Shastra, di „helig Weetenskep fan't Daansin“, wat tö
sin Tir (Ombi 400 bit 200 f. Kr.) dat Wichtigst diaraur wesen es.

Ön't antik Egypten heer em rituel daanset, di Duar en dat "Weđerbērenuur" fan di
Got Osiris sen tö des Tir āpmaalet uuren. Des Daansen wiar sa swaar maaket, dat
di bluats Daansers maaki kür, wat dit liirt of studiaret her.

Di ual'ing Greeken her en Systeem eeđer jaar Gothairen en eeđer dit, wat jam bi
di Taachten sa döör't Hart ging. Deling halt em Homers Biskriiwing fan dit
Daansin "Chorea" (Iin ön di "Ilias", ombi 8. bit 6. Jaarhönert f. Kr.) fuar dat
wichtigst Popiir diaraur. Ekstātisk Daansen wiar Diil fan di Dionysien. Diarfan
sen leeterhen Drama en Komeedii uuren. Des wiar en Aart fan Teaater, en bi des
wiar aaftinoch en Chor me diarbi, wat me Jeremer en Biin wat weegeti. Diarfan es
me di Tir di Bigrep "Choreografii" wukset. Di Muusi fuar Chorlyrik en fuar't
Daansin es Terpsichore (Weeget me dit Symbool Leier, wat höör Attribuut es).

Daanset es langsen uuren, en fuaral di Buern haa üp jaar Festi aaftinoch
daanset. Diarfan es man ek olterfuul āpskrewen uuren. En Foranering jeft et ön't
jer 15. Jaarhönert, üs uk faini Liren daansi maast. Dit uur da uk bi di Fürsten
en Köningen Moodi, en da uur dit uk āpskrewen. Bi Hof wiar da aaftinoch en
"Hofdaansimaister" tö finj, en uk Boker, hur'ling em rocht daansi skul, uur
skrewen. Diarme uur dokumentiaret, dat dat Daansin en Diil fan't ādelig Leewent
uur.

Di "danse basse" wiar aur di hiili Renaissance Moodi. Dit wiar en
Prozesioonsdaans me faini Beweegingen en Gibaaren, wat di Wüfhaurn uk me jaar
tjuk Kluađern maaki kür. Wel önsen wiar da uk di "Pavane" (Pfauendaans).

En wichtigi "hoogi Daans" wiar uk di italieensk "Gaillarde". Bi des Daans skul
em enachler ek muar langesn di Hunen leengi, en diar kür uk maal gaui Stööpen en
Sprüngi fuarkum. Di "Gaillarde" uur fuar't Miist achter di "Pavane" daanset.
Bilefet wiar uk di "Volta". Des ken em iin ön di Film "Elisabeth" (Me Cate
Blanchett üs Elisabeth I.) gans gur biluki. Di Karming drait bi des Daans di
Wüfhaur, en da nemt hi höör üp sin Kneebiin. Üđer "hoog Daansen" wiar
"Courante", "Allemande" en "Gavotte" (17. Jaarhönert), wat mal wel leren uur.

Di lewentig Daansen fan di faini Liren ön't 16. Jaarhönert wiar eeđermaaket fan
di Daansen, wat di iinfacher Liren her. Des wiar da jit en bet stilisiaret
uuren, dat di Daansers jam ek tö nai bi di ārem Liren fööli maast, hur di
Daansen fan nemen wiar. Ön di taust Hualev fan't 16. Jaarhönert kām di forskelig
Daansi-Kultuuren naier töhop, en diarbi uur di uk wart "sportlicher" of
spektakuleerer. Daansi-Skuulen önerrocht di ādelig Liren, en sa kür di wel leren
Daansen uk fan jen Lön hentö en üđer jen drain uur.

Tö des Tir jef dit aural "Impresarios", wat gurt Fuarstelingen üp di Biin fing.
Bi des kām da uk Konstaarten üs Sjung, Rezitiarin en Pantomiimi fuar, en di
Rümen diarfuar uur rik ütstafiaret. Ön Italien wiar de "balli" nēmt, ön Frankrik
"ballets de cour". Ön Engelön wiar di Maskenspölsters tö raaki, hur di
Köningsfamilii aaftnoch mespölti.



https://frr.wikipedia.org/wiki/Gerhard_Martens

Gerhard August Johannes Martens (* 14. Oktuuber 1855 uun Elsfleth, † 25. Jüüne
1946 üüb Oomram) wiar en matruus an konstmooler.

Gerhard Martens wiar ään faan elwen jongen faan di Sössaarper siaman an
komandöör Martin Martens an sin wüf Eike, bäären Gerrets. Sin aalern lewet iarst
uun Neebel, skebet 1848 oober am efter Elsfleth, huar Gerhard do uk bäären wurd.
San aatj wiar ään faan a leetst öömrang Greenlun-komandöören.

Gerhard foor al üs jong maan tu sia, uun a 1880er juaren wiar'er uun Ameerikoo,
kaam oober 1892 turag tu Oomram.

Hi wiar befreid mä Ida Diana, bäären John, an jo hed mäenööder schauer jongen:
Martin Ermin, Juliane Pauline (befreid Jessen), Maria Elisabeth (befreid
Hollstein) an Peter Hinrich Charles. Idas aatj Peter Christian Hinrich John kaam
1863 mä flook ööder Öömrangen am't leewent, üs'er mä't redangsbuat det strunagt
skap "Horus" tu halep kem wul. Gerhard an Ida lewet tuleetst uun Sössaarep.

Di ään dring Charles, bäären di 25. Detsember 1893 uun Sössaarep üüb Oomram,
stoorew jong üüb grünj faan kriichsfulgen. Hi as 1914 uun't seminaar faan Tønder
skuulmääster wurden, wiar 1919 skuulmääster uun Sønderborg an 1919 bit tu a 5.
Jüüle 1920 uun Løgumkloster, an diarefter uun Bramstedt bi Låålönj.



https://frr.wikipedia.org/wiki/At_uniwersum

Dåt åål unti universoom as åles dåt bestoont, dåt rüm ma åles wat deer önj tu
finen as. Da stääre, äiwen as jü san, da planeete, äiwen as jü jard, di kompläte
moolkestich, åle oudere sansüsteeme, unti dåt hiil rüm.

Eefter jü teorii foon di üürknal schal dåt åål amenbai 13,7 miljarde iirnge üülj
san. Jü tachthäid is meeten döör di WMAP in 2003. 74 % foon dåt åål bestoont üt
junke energii, 22 % üt junke mateeri, 3,6 % üt intergalaktisch gas, unti 0,4 %
üt stääre ä.s.w.

Önjt åål jeeft et superfloosen än superhoolinge. Ån superfloose as en floose
foon ünlike galaksen. Deernäist jeeft et gebiite önjt åål weer ninte as, dåt san
da superhoolinge.

Dåt åål wårt bestudiirt döör di stäärekunde, ouers jü jard ai, dåt as et
stuudiumobjekt foon jü jardwaasenschap. En diilj foon di stäärekunde, jü
kosmologii, unerseecht hü dåt åål önjtstiinjen as. Et jeeft fuule liire
deerouer, mååstens wårt jü liir foon di üürknal nåmd.

Et jeeft maning tääle ouer mansche da jü jard ferlätje, tum biispel eefter di
moune räise, san hiilj üülj. Bekånd is dåt tääl "Räis eefter die Moune" foon
Jules Verne. Di ååst-frasche Minssen schraft in 1845 in dåt seelterfriiske tääl
foon "Die Knächt die in de Moune weesen waas".



https://frr.wikipedia.org/wiki/Theodor_Storm

Di 14.09.1817 wörd hi önj Hüsem as saan foon di adwokoot Johann Casimir Storm
tuläid. Tu schölj gäng hi awt gümnasium önj Hüsem, än heer häi hi åål sin
jungensiirnge handöör dåt heef aw jü iin sid än e hii aw jü ouder sid foon
Hüsem. Da heet hi biise diip önj ham apnümen, dan da kaame ålten än ålten wi for
önj sin dachte än nowäle. Deertu köm dan nuch jü stiming foon da hooltinge
trinam e Weestermeelen bai Hohn, weer san åte meeler wus. Ouerdåt ja önj Hüsem
ai rucht wat liirden, köm hi awäädrie aw et Katharineum önj Lübeck.

Studiire däi hi önj Kil än 1843 wus hi adwokoot än hülp san taatjen önj Hüsem.
Önj Kil wus hi gou waane wörden ma Theodor Mommsen än san brouder Tycho. Hi
tuuch eefter Potsdam än wörd deer asesor bai en huug gericht. Jarst di
dånsch-tjüsche krich 1848-51 än da iirnge önj e fråmde hääwe ham tu di grute
dachter mååged. Hi långd eefter Hüsem, dan hi schraft önj sin stuk "Gedenkst du
noch?" foon 1857: "Wer in der Heimat erst sein Haus gebaut, der sollte nicht
mehr in die Fremde gehen!" Klaus Groth sää ma rucht foon ham: Dåt lingen heet
Storm tu en dachter mååged, ouers et wus uk dåt lingen eefter en foomen. as hi
19 wus än dåt foomen wus 10.

1864 köm hi wi eefter Hüsem än wörd deer loonfooged. 1867 wörd hi dan uk nuch
åmtsruchter. Hi wus iinj e krich 1870/71 iinj Frankrik. Önj en bräif foon 1870
schraft hi: "Das Bestehen der Welt beruht darauf, dass alles sich gegenseitig
frisst oder vielmehr der Mächtigere den Schwächeren". Da leeste iirnge foon sin
laawen booged hi önj Hademarschen, ai wid foon Ransborj. Deer heet hi uk sin
bekåndst nowäle schraawen di schamelrider. Önj Hademarschen as hi di 04.07.1888
störwen. Begrääwen lait hi önj Hüsem.



https://frr.wikipedia.org/wiki/Saaterlun

Saaterlönj (Saatersch Seelterlound, tjüsch Saterland) as en gemiinde önj e
loonkris Cloppenburg önj Naarersaksen, ma e fläche foon 123,62 km2 än aw e 31.
detsämber 2004 12.844 inboogere. Dåt heet fjouer toorpe: Ramsloh (saterfrasch
Roomelse), Strücklingen (Strukelje), Scharrel (Skäddel) än Sedelsberg
(Säidelsbierich). Di frasche Spräke foon dåt Saaterlönj, dåt Saaterfrasch, as di
latjeste gödjkånde manertålspräke foon Tjüschlönj.

Dåt Saaterlönj lait önj dåt nordweest foon dåt Oldenburgisch Münsterlönj, önjt
triikånt Leer, Cloppenburg, Oldenburg. Önj dåt sööse wårt dåt Saaterlönj foon
dåt Kustenkanool begränsed, önj dåt norden än nordweest slüt dåt bai
Ååstfraschlönj önj. Ouers wilems wårt uk dåt Saaterlönj ma e oudere frasche
lönje önj Naarersaksen tu Ååst-Fraschlönj räägend. Jü Leda as en struum än
nordgränse foon dåt Saaterlönj, jü flüt foon dåt ååsten eefter dåt weesten.

In dåt weesten wårt dåt Saaterlönj oufgränsed foon dåt toorp Idafehn, wat tu e
tu gemiinde Ostrhauderfehn hiirt. Iir wus jüdeere feenkolonii aw sater grün
anläid wörd. Dadeer feen-toorpe lade önj dåt gebiit, weer iir di swiiri tu
passiirende moose am dåt Saaterlönj haane läi. Önj dåt ååsten wårt dåt
Saaterlönj döör e Elisabethfehnkanool oufslin, di ouer jü hiilje längde en
geograafisch gränse bilet. Jü bit tu jü burgerönjtschiising foon 1949 (1951) tu
Saaterlönj hiirende iirere moose-gemiinde Elisabethfehn bai e
Elisabethfehnkanool hiirt tu tids tu e gemiinde Barssel.

Saaterlönj wårt foon jü Sagter Ems (sat. Seelter Äi) foon dåt sööse eefter dåt
norden döörfliitjet än diilt et önj da tau wichtiste moose Weest-Foan än
Ååst-Foan.



https://frr.wikipedia.org/wiki/Iirsenbaan

En Iirsenbaan es en Forkiirsmerel, wat me iirsern Weelen üp iirsern Sjiinen
köört. Di iirsern Weelen ruli ek sa swaar üs Gumiweelen üp Straaten fan Asfalt
of Beton. Diaraur uur Tochen maaket, wat fan Lokomotiiwen tain uur. Des Tochen
ken mal lüng uur, aurdat di niin Swaarhairen me Plaats fan üđer Mensken, wat tö
Fut, me Rad of Auto önerwai sen, keen. Dat Wecht fan san Toch ken lecht maal
3.000 t uur (Lung "Güter"-Tochen).

Ön Nuurđfriislön es di "Marschbahn" önerwai, wat fan Hamborig hentö Weesterlön
giar. Dit es en Persoonentoch (Naiforkiir), wat ombi ark Stün hentö Hamborig of
Weesterlön köört.

Uk ön di Marschbahn önerwai es di Intercity-Toch, wat Köken en Fiirsnaker me üp
Wai heer. Bi di "Intercity" jeft et uk Kurswainer, wat ön Naibel achter en Toch
fan di NEG (Niebüller Eisenbahn Gesellschaft, Priwāt-Iirsenbaan)kum en diarme
hentö Daagibel tain uur. Normaalerwiis skul di uk gauer wiis üs di Naiforkiir,
man dit slaaget ek rocht, aurdat dit me di Kurswainer langsen en bet waaret. En
da skel des Tochen uk jit ön Itzehoe üđer Lokomotiiwen haa, aurdat diar di
Wiirenmasten fuar di Elektroloks töjen sen. Dit waaret uk en bet. Jüürer es dit
man dach, wan em san Toch nemt, aurdat jaa sa fuul Komfort diarbenen es.

Fan Hüsem gung uk Tochen hentö Kiel en St. Peter-Ording. Des sen fuar't Miist
litjer Tochen, wat fan tau Driifwainer töhopset sen, sa üs di Bombardier Talent

Ön di Marschbahn-Sjiinen köört da jit di Autotoch, wat fan Naibel hentö Söl
giar.

Elektrolok Maskiin elektrisk, Stroom kumt fan boowen (Wiiren ön Masten) Bit
hentö 6.500 kW, ön NF niin Stroomwiiren diarfuar

Diesel-hydraulisk Lok Dieselmaskiin, Öndreft aur Draimoment-Wanelers Bit hentö
4.000 kW, ön NF me ombi 1.800 kW önerwai

Diesel-elektrisk Lok Dieselmaskiin drift Generator ön, Köörmotooren elektrisk
Bit hentö 4.000 kW, ön NF twesken 2.000 en 2.650 kW önerwai

Di Persoonentochen fan di NOB (Nord-Ostseebahn) haa normaalerwiis 6 Wainer me
Stööler fuar 500 Mensken diarbenen. Dat Wecht fan san Toch es ombi 500 Tenen
(Lok 80 bit 120 t, ark Wain 40 bit 48 t). - Jens me langs: Transportiaret uur
diarme Mensken me 500 x 75 kg = 37,5 t. Wan muar Plaats brükt uur, sa üs wan en
Toch ütfeelen es of wan olterfuul Liren meköör skel, da nemt di NOB fjuur Wainer
diartö, sa dat 800 Mensken Sitplaatsen fo ken. Di kuurter Tochen uur fan di
Siemens ER 20 (80 t, 2.000 kW) of di MAK DE 2700 (122 t) tain; fuar di leenger
Tochen uur normaalerwiis di DE 2700 me 2.650 kW nomen. Des sit da normaalerwiis
twesken di jest soks en di leest fjuur Wainer. Di NOB-Tochen sen "Wendetochen",
dit jit, dat di ek omdrai brük. Fan Hamborig uur di Toch normaalerwiis tain,
töbeek uur di fan di Lok skoowen.

Di Intercity-Tochen haa 8 bit 12 Wainer fuar ombi 500 bit 800 Mensken. Dit kumt,
aurdat jen Wain aliining fuar Köken en Bistro menomen uur. Des Tochen uur fan
tau Lokomotiiwen tain, aurdat jen Diesellok aliining ek di Stroom fuar di Toch
maaki en uk jit 140 km/h köör ken. Di Intercity-Tochen uur fan tau BR 218 tain
(3.600 kW), sa dat dat Wecht rocht nai bi 700 bit 900t kumt. Intercity-Tochen
kür normaalerwiis uk Wendetochen wiis, man dit giar noch ek, aurdat jaa tau
Lokomotiiwen menomen uur. Sa köört di Intercity langsen hentö Tinem en töbeek,
dat di Loks weđer naa fuarn kum ken. Ön Itzehoe fo di Intercity en Elektrolok,
aurdat diar di Wiirenmasten luasgung.

Driifwainer sen Lokomotiiwi en Wain töhop. Ja haa 130 bit 140 Stööler en 100 bit
150 Plaatsen, hur em stuun ken. Dat Wecht fan san Driifwain-Toch es twesken 65
en 75 t, en di Motooren fan di tau Wainer sen ark me 315 kW ön di Gang. Bi 200g
Diesel fuar di kW en Stün sjocht dit günstig üt, wan em biluket, hur fuul Liren
diarbenen meköör ken. Driifwainer jit aaft "VT (...)" (Verbrennungstriebwagen).
Des jeft et me Automatik-Gitriibi of uk Diesel-elektrisk. Di salev Driifwainer
uur uk fuar riin elektrisk Öndreft becht.

Ön en Autotoch ken em bluat iin ön di ain Wain sit. Hoken me Motoorrad meköört,
di kumt iin ön en Gepäck-Wain me, hur hi uk sit ken. Dat Wecht es ombi 1.500 t
(me 150 Autos uk muar), en fuar jen Tour fan Naibel hentö Weesterlön uur 360
Liters Diesel brükt, sair di Baan.

Autotochen uur ek üs Wendetochen brükt; mesken giar dit me di Waggons ek. Ark
taust Autotoch (500m lüng, fiirens aur 1.000 t swaar) uur hentö Tinem skoowen en
weđer töbeek tö di Baanhof, dat di Loks fuarn henkum. Dit kumt man uk diarfan,
dat üp di rocht Sir (Wan em hentö di Baanhof ön Weesterlön luket) di Rampi bluat
diarfuar giar, dat di Autos fan di Toch köör ken, en ek menomen uur ken. Üp des
Sir es niin Plaats, hur Autos teef ken, dat di üp di Toch köör mut, en bitaali
ken di Liren diar uk ek. Des gifalt da di mesken Baan ek rocht. Ön Naibel kür
Wendetochen wat bringi: Diar sen tau Rampen, hur em ön en fan di Toch köör ken.
Diar köör di Loks man jit jens fan fuarn, wat achtern uur tö achtern, wat fuarn
uur.

Me di Autotoch ken dit uk maal gifiarelk uur, wan em me en Önhanger ön di
"Flachwaggon" meköört. Diar uur di Wainer ek fuarwiarts menomen, en diarfurar
sen di Autos ek becht. Fan des sen uk al Liren duar blefen. Di Autotochen uur
fan tau BR 218 tain (3.600 kW töhop), somtirs sen dit uk trii of bluat jen. Dit
wel em al leenger foraneri, man bit nü sen bluat forskelig Loks ütprobiaret
uuren. Wan di Persoonentochen tö leet sen, da kumt dit aaftinoch fan Autotochen,
wat tö leet wesen sen.

Ön di Waggons, wat di Intercity me heer, ken em ek sa iinfach me Rulstööl
iinkum, dit staant noch ek iin ön't Komfortpakeet. Bit hentö 2005 heer uk ali
Naforkiirstochen Trapen, dit wiar sa lung üs di Dütsk Baan (DB) diar köörti. Ön
üđer Bundslönen heer di DB man uk moderneri Waggons. Bi üüs slit ja noch lefer
jaar ual Kraam āp.

Uk di ialer Wainer fan di NOB (Brükti "Flex"-Waggons, waarskiints jit fan di
DDR) sen sa becht üs di ual Kraam fan di DB. Ön't Jaar 2005 (Diar haa ja di
Marschbahn fuar 10 Jaaren aurnomen) heer di NOB man 90 nii "Raisi"-Tochen
koopet, hur em binai söner Help me en Rulstööl iinkum ken. Bluat fan di
Baanstich skel em Help haa en kum aur en "Graav" fan 40 cm. Di Driifwainer sen
binai lik sa gur becht, man iin ön di "Raisitoch-Waggons", sen di Toiletten wat
gurter becht. Di leengi man dach jüst sa efen hen.

Di Iirsenbaan es al wat ialer, en sa jeft dit uk Tochen en Lokomotiiwen, wat nii
of ual sen. Des sen da forskelig gau, forsööpen of gurtem.

Di laangsomer Tochen, sa üs Kraam- (Güter-) Tochen en Autotochen köör 80 bit 100
km/h. Di Sjiinen ön Nuurđfriislön sen fuar bit tö 140 km/h töleten. Des Gauhair
uur fan ICs en Naforkiirstochen utnütet.

Gauer sen Tochen üs di ICE (Ken bit tö 300 km/h uur). Ön Spanien es jen fan di
gauest Tochen önerwai, di AVE (Alta Velocidad Española, Spansk Hoog-Gauhair) en
di köört bit tö 300 km/h. Di TGV [teʒe've] fan Frankrik (Train à grande vitesse,
Toch fuar gurt gauhair) köört bit tö 320 km/h.

Ön di AVE-Streek jeft et di Tochen fan Bechreeg 100 bit 103. Di 103 es di gauest
Seerientoch üp Wārel, di es al me 403,7 km/h önerwai wesen (söner Köörgasten).
Des Toch kumt fan Siemens; ja haa di Dütsk ICE en bet förter ütbecht.

Di Rekord fuar Sjiinentochen es ön di Aprilmuun fan't Jaar 2007 āpstelt uuren:
En TGV fan Alstom es ön Frankrik me 574,8 km/h köört. Fuarof lair di Rekord bi
515 km/h, en des wiar fan't Jaar 1990. Di Toch, en TGV-POS, wiar man
"frisiaret":

Jit gauer ken di Magneetbaan köör: Di "JR-Maglev MLX 01" fan Japan es al 581
km/h köört.



https://frr.wikipedia.org/wiki/Ion

En moleküül [moleˈkyːl] as en liitjeletj dial, diar faan tau of muar atoomen
tuupsaat as. A atoomen wurd troch atomaar binjang tuuphäälen. Son moleküül as di
letjst dial faan en rian materiol.

Uun moleküülen kön atoomen faan ään slach ferbünjen wees, so üs uun sürstoof
(O2) of stikstoof (N2). Sok moleküülen het elementmoleküülen. Miast san oober
ünlik slacher faan atoomen mäenööder ferbünjen, so üs uun weeder (H2O) of Methan
(CH4).

Hü a atoomen mäenööder ferbünjen san, woort troch a binjangen fäästlaanj. So haa
Ethanol (H3C–CH2–OH) an Dimethylether (H3C–O–CH3) likeföl atoomen, oober ünlik
binjangen. Diaram haa jodiar materioolen uk ünlik eegenskapen. Sok moleküülen
het isomeeren.

Letj moleküülen san amanbi 10−10 m (= 1 Å) grat, grater moleküülen kön oober uk
10−9 m (= 10 Å) of noch grater wees.

Atoomen kön oober uk troch ionenbinjang tuuphäälen wurd. Diaram woort t.b.
Natriumchlorid (NaCl, det as saalt) ei üs moleküül uunsen, an do het son
ferbinjang ion. Det Natrium-atoom häält en positiif elektrisk lääs, det as en
kation (Na+), an det Chlor-atoom häält en negatiif lääs, det as en anion (Cl−).
An ünlik elektrisk lees tji arkööder uun.



https://frr.wikipedia.org/wiki/Harro_Harring

Harro Paul Harring (* 28. August 1798 üüb Ibenshoof bi Wobenbel uun
Nuurdfresklun; † 15. Mei 1870 uun Saint Helier üüb Jersey) wiar en
rewolutsjuneer, dachter an mooler.

Harro Harring wiar di dring faan en büür, diar leeder dikfööges wurd. Uun't
tolhüs faan Hüsem hää'er liard. Leeder wul hi hal mooler wurd an ging tu't
studiarin tu Kopenhuuwen an tu Dresden. Diar kaam'er mä radikaal studenten tuup,
an sodenang begand hi, politiik tu maagin.

1821 ging hi tu a Philhellenisk Legioon an wul mä a Griichen jin a Türken
stridj. A Griichen wul oober ei föl faan ham wed, do ging'er tu Itaalien an
frinjet mä at konstlerkolonii faan Room.

Uun Ingelun määt'er Lord Byron, an uun München skrääw'er faan 1823 bit 1826
för't teooter. 1826 an 1827 wiar Harring uun Wien, man Metternich jaaget ham ütj
at lun. Uun München liard'er Heinrich Heine an di poliitiker Georg Fein käänen.
Faan 1828 bis 1830 wiar Harring soldoot för Ruslun uun Warschau. 1830 begand hi,
för a rewolutsjuun tu stridjen. Hi skrääw för't bleed, dachten an romoonen, an
saat ham för onertrakt natsjuunen iin. Sin skraften wurd flooksis ferbeeden an
hi salew muarsis ütj at lun jaaget.

A onertrakt natsjuunen tu hör freihaid tu ferhalpen, wurd sin leewentsapgoow.
1840 raiset hi tu Rio de Janeiro, am a suart slaawen tu redin. Mä Giuseppe
Garibaldi wul hi a "Ferianet stooten faan Süüd-Ameerikoo" grünjlei. 1843 ging'er
tu New York, man foonj diar ei föl frinjer.

Üs at Maarts-rewolutsjuun 1848 uun Sjiisklun ütjbruch, kaam'er weder tüs tu
Euroopa. A 23. Jüüle 1848 hääl hi sin „Reede tu a Nuurdfresken“ üüb a markels
faan Breetsteet. Diar wul hi en Nuurdfresk Republiik ütjrep. Uun Rendsborag
werket hi för det republikaans bleed "Das Volk". 1849 raiset hi tu Norweegen,
Ingelun an Ameerikoo. 1854 maaget hi sin leetst grat rais tu Rio de Janeiro.
Tuleetst hää Harro Harring üs mooler an magnetisöör werket.

A leetst leewentsjuaren ferbroocht'er uun aaremmud an alian üüb det kanooleilun
Jersey. Hi wiar kraank an feeld ham ferfulagt. San loonsmaan Theodor Storm hää
ham diarför iinsaat, dat hi tüs tu Nuurdfresklun kem moost. Man tuföören saat
Harro Harring mä 71 juar sin leewent salew en aanj.



https://frr.wikipedia.org/wiki/Frankrik

Frankrik es Meföliger ön di NATO , di Europäische Union en di Foriinigt
Natsjoonen.

Di Grensen fan delings Frankrik sen fuar't miist lik üs di Grensen fan't ual
Gallien, hur di keltisk Gallier uunet haa. Julius Cäsar fan't Röömisk Rik nem
Gallien iin, en dit wiar ön't 1. Jaarhönert. Di Gallier haa da di röömisk Spraak
(latiinsk) aurnemen, en dit wiar di Grünlaag fuar di Franzk Spraak en Kultuur.
Dat Kristendom uur ön't 2. än 3. Jaarhönert dat nii Liiwing, ön't 4. än 5.
Jaarhönert wiar al sa fuul Kristen önerwai, dat Hieronimus fan Stridon skref,
dat Gallien "frii fan Häresie" wiar.

Ön't 4. Jaarhönert sen Germansk Grupen aur di Rhiin hentö Gallien kaamen, fuaral
Franken. Diarfan kumt waarskiint't di Naam Frankrik.

Fan ali germansk Folksgrupen üt des gurt Folkswanering wiar dit di Franken, wat
üs jerst dat Kristendom önnemen haa. Di Friisen en di Saksen haa des ek jerer üs
ön't leeter Merelaaler dönen. Di Saksen sen diaraur sa temelk di Leest wesen.

Di Karolingers her bit hentö 987 Macht aur Frankrik, eeđer des uur Hugo Capet
diar Köning. Twesken 1096 än 1270 wiar Frankrik bi fjuur Krüztochen me üp Wai.
Aur jaar normandische (jurtkaamen???) regiaret engelsk Köningen gurt Diilen ön
di Weesten fan Frankrik. Wan Köning Philip IV storewen wiar (1314), haa di
Engelsken jaar Rocht aur di Throon forleesen. Frankrik her tö des Tir fjuur maal
sa fuul Iinuuners üs Engelön. Di Engelsken her man militeerisk wat muar Kraft.
Achter di Hönertjaarig Krich haa Engelön sin Rochti ön't Fastlön man dach
forleesen (Bluat Calais blef bit 1558 engelsk.).

Ön't 17. Jaarhönert kām di franzk Köningskep me Ludwig XIV tö sin hoogst Punkt.
Diarfan wiar uk di franzk Spraak raaket: Des uur fuar di literaarisk Selskepen
en di Forwalting diarfan brükt, en aur des kām di Spraak iin ön en üđer
kultureli Kontekst.

Ön't leeter 18. Jaahönert her Frankrik masi Kolonien ön Nuurđer- en Süđer
Ameerika, Afrika än Asien.

Di Franzk Rewolutsjoon (1789) wiar dat Jen fan di Monarkii ön des Lön. Frankrik
uur en Republik. Des Republik waareti man ek olter lung. Al ön't Jaar 1799 fing
Napoleon I di Macht aur't Lön. Leeterhen uur Napoleon Kaiser fan dat jerst
Franzk Rik (1804–1814). Ön't Jaar 1815 uur Napoleon me sin Armee bi di Slacht
fan Waterloo dialslain.

Di Weestfront fan di Jerst Warelkrich wiar fuar't miist ön di Nuurđ-Uasten fan
Frankrik. Di Strir ön di Sjütsengreewen wiar di gurtest Masenslachterii ön di
Histoorii fan Frankrik. Di Taust Warelkrich wiar üđers, des mool kür Dütsklön
Frankrik iin ön tau Weeken iinnem. Dat wiar ön di Mai/juuni fan 1940.

Keltisch en latinsk me teutoonsk, slavisk, nord-afrikaansk, indochineesk,
baskisk Menerhair.

Dat Brutobenenlönsprodukt per Haur wiar $32.600 ön 2007. In 2007 wiars 2,2% fan
di hiili Ökonomii Loonbidreft, 20,6% Industrii en 77,2% Tiinst-Bruarwening.



https://frr.wikipedia.org/wiki/Nann_Peter_Mungard

Nann Peter Mungard (* 30. Juni 1849 ön Kairem; † 30. Juli 1935
Møgeltønder/Denemark) wiar en Pleeger fan di Nuurdfriisk Spraak.

Mungard es jerst tö See faart, en diarbi braacht hi dit diarhen, dat hi Koptain
uur. Leeterhen es hi Buer ön Kairem üp Söl' uuren en heer masi fuar dit
Kultiviaren fan di Hiir dönen.

Üs jung Gast heer Mungard üp sin Raisen masi sen en hok Spraaken liirt, diarmung
wiar uk japansk. Sin Itüüs blef man di Friisk Kultuur en Spraak. Ön di Jaaren
1903 bit hentö 1913 sörigti hi fuar füf "Friesenfeste", hur Sölringer, Feringer
en Aamringer Friisen töhopkām en snaki diaraur, wat em fuar di friisk Kultuur
maaki kür. Hi saag al, dat em wat maaki skul, wan di diari ek dial gung skul.

Nann Mungard uur Iarenmeföliger fan di weestfriisk Spraak- en Literatuurselskep
en di diar Lir sair höm, dat hi man en Uurterbok fuar Nuurđfriisk maaki skul.
Nann Mungard hee di jerst Diil fan sin Uurterbok ön 1913 klaar, en hi hee diartö
uk en Leesbok fuar Skuulen skrefen. Biiring Boker sen man ek üp Slach drukt en
ütdönen uuren.

Bi di Folksofsteming fan 1920 wiar Nann Peter Mungard fuar en Önslüt fan
Süđersleeswig ön Denemark, aurdat hi höm di Sjuts fan di friisk Kultuur ön sok
litj Staat beeter fuarstel kür. Miist fan di Sölringer saag dit üđers, en
Mungard fing masi Kritik diarfuar en uur uk "Lönsforeerer" skempet. Üs di
Sölring Lir jam da gaar ek muar binem wel en Strepopen me Mungards Naam dairön
üp di Biiken smet, da wel hi ek muar üp Söl blif. Hi gair hentö Denemark, wan
1921 di Hofstair, wat hi sin Seen dönen hee, ofbrent wiar. Diar es hi da uk ön
1935 storefen. Sin Lefhair tö Söl' bihöl hi man dach, en üs hi sair haa skel,
wiar hi "Tief gebeugt, doch ungebrochen.".

Uk di Swaarheren fan sin Seen, Jens Mungard, heer da noch jaar Bigening fünen,
aurdat hi tö sin Faađer höl. Wam jen hentö't KZ kām, da skul höm jaa langsen jen
denuntsiaret haa.

Nann Peter Mungard her sin ain Greevstiin āpteeknet, üs hi di hol haa wel. Ön
des Teekning es en brenendi Skep tö se en en Dechting, wat Mungard skrewen her.
Nann Mungard her sin ain Rochtskriiwing ütaarbert, en sa waar dit Dechting üđers
āpskrewen, üs Boy-Peter Möller dit maaket her:

Nann Peter Mungard skref jaa en Uurterbok fuar di Sölring Spraak, nēmt "For
Sölring Spraak en Wiis", wat 1909 ütkām. Di Grünj wiar, dat di Feringer en
Aamringer jit friisk Uurter her, hur üp Söl al Uurter fan Dütsk nomen of
"omdechtet" waar. Mungard maaketi Fraagiseereln me forskelig Dütsk Uurter, dānen
di Feringer en Aamringer üp Friisk ütskriiv skul. Wan di klaar wiar, aurnoom hi
di Uurter fuar Sölring en Skref di diar me iin. Diarfan waar uk dat Bok "Ein
Inselfriesisches Wörterbuch - Eilunsfriisk Spraak en Wiis" (1913, drukt 1974)
maaket, wat man bluat bit "O" giar. Diar wiar jit en Manuskript, wat bit "W"
giar, man dit es nümers prentet uuren. Ön't Fuaruurt skriif di Forfaters, dat ja
en Rochtskriiwing finj wel, wat ark jen fan di Dütsk Skriiwing wech forstuun en
bigrip kür. Wan em dit biluket, sjocht em man dach, dat dit ek beeter tö liir es
üs di Aarber fan Boy Peter Möller. Ditdiar "i" fuar't kuurt "e" achtern bi di
Dö-Uurter heer Mungard man wechleten. Uk bi Mungard jeft et niin tau Konsonanten
bi kuurt Vokäli

Tsitāt fan't Fuaruurt: "Die Doppelvokale, welche den Ton dehnen und senken,
machen die Schärfung desselben durch Doppelvokale vollständig überflüssig; diese
sind als unnütz und erschwerend zu verwerfen."



https://frr.wikipedia.org/wiki/Iartapel

Di Iartapel (irpel(öö.), eerdaapel(fe.), Solanum tuberosum), es ön Diili fan
Dütsklön, Öösterrik en di Swaits uk üs Erdapfel (Herdöpfel) of Grundbirne
(Grumbeer) bikeent. Üp Söl' jeft et Liren, diar Iirtaapler sii, Jiartapeln
(Ütspraak üs "Jechtabeln") oof Öört-Aabelern, en jit muar. Em ken al sii, dat
des en lewendigi Uurt fan di Söl'ring Spraak es.

Meent es da aliweegen di Nüti-Plaant, diar tö di bioloogiski Familii fan di
Plaanten, diar ön't Junk wuksi (Solanaceae) jert. Tö des Ker fan Plaanten hiir
uk di Tomāti (Solanum lycopersicum), Paprika (Capsicum) en Tabak (Nicotiana).
Brükt uur di Iartapel üs en öneriarsk Knolenplaant. Aur di Knolen ken fan di
Plaant nii Plaanten wuksi. Di Siid wukset fan Baien ön di green Diil fan di
Plaant. Des sen giftig fuar Mensken, diar skel em ek olter fuul fan iit.

Hat jeft üp Söl' jit trii Buern, diar Iartapeln plaanti en forkoopi. Jen diarfan
sit twesken Kairem en Munkmēsk, jen ön Kaamp en jen ön Muasem.

Di Buer fan Muasem maaket man dit Miist diarfan, di köört di uk üt. Ön Muasem
jeft et sagaar en priwāti Iartapel-Auto, diar fuar forskeligi
Famiilien-Meföligster iinkoopet en ütköört. Bi di Buererii sen uk jit Hingstern
diarbi.

Ön di hiili Wārel uur muar üs 5000 Iartapelaarten plaantet. Di Forskel kumt
diarfan, dat di Plaanten forskelig brükt uur sa üs uk diarfan, dat ja dit dit
Kliima ek aural lik es. Hat jeft Liren, diar jam aliweegen nii Aarten ütteenk.
Ön't internationāli Iartapeln-Instituut ön Lima, Peru es di gurtest Saamling fan
Aarten āpskrewen, en diar stuunt uk, hur'ling di Geeni ütse.

En internatsjonāli Jaar fan di Iartapel waar 2005 bi di Foriinigt Natsjoonen
(UN) üs en Deklaratsjoon fuarslain. Ön di 18. Oktoober 2007 waar ön New York
bislööten, dat 2008 des Jaar wiis skul.

Di Taacht om en Jaar fan di Iartapel es, dat di Mensken diarön tö teenk kum, dat
em me Iartapeln masi Gurs töögen Hungersnuar dö ken. Des Weeten skul fuaral uk
diar hen dönen uur, hur Help brükt uur. Em wel me dit Jaar senerk fuul diarön
aarberi, jit muar aur di Iartapel üt tö fing en diarfuar, dat Saaken üs Logistig
en Produktsjoon fan gurter Masen forbeetert en iinfacher maaket uur ken. Diarfan
skel et möögelk uur, dat di Lönen, diar knap me Iit sen, jamsalev beeter help
ken.

Tö dit nii Milenium her di UN jam fuarnomen, muar töögen di Hunger üp Wārel tö
dö, en diartö skul dit diar Iartapeljaar help .

Di Post ön di Swaits diar en senerk Friimark (85 Rappen) tö dit Jaar fan di
Iartapel üt.

Dit dütsk Uurt "Kartoffel" kumt fan dit italieensk Uurt tartufolo, wat diar fuar
di Trüfel brükt uur. Des Uurt kumt da fan latiinsk: Diar jit et terrae tuber.



https://frr.wikipedia.org/wiki/Wiiren

Wiiren (Iantaal: at (a?) wiirus) san letj partikel, diar laben selen uungrip an
jo uun uungreben selen fermuare. Saner frääm selen kön jo ei auerlewe, diaram
wurd jo miast ei tu't labenen tääld uun a biologii. Wiiren grip selen faan
eukarioten uun, det san plaanten, diarten an swaampen. Oober uk prokarioten wurd
uungreben, det san bakteerien an uurbakteerien. Wiiren auerdreeg en DNA of RNA
tu det sel an feranre sodenang det natüürelk program faan det sel.

Kategoriin: Caudovirales – Herpesvirales – Ligamenvirales – Mononegavirales –
Nidovirales – Picornavirales – Tymovirales

Familin saner kategorii: Adenoviridae – Alphatetraviridae – Alvernaviridae –
Amalgaviridae – Ampullaviridae – Anelloviridae – Arenaviridae – Ascoviridae –
Asfarviridae – Astroviridae – Avsunviroidae – Baculoviridae – Barnaviridae –
Benyviridae – Bicaudaviridae – Bidnaviridae – Birnaviridae – Bromoviridae –
Bunyaviridae – Caliciviridae – Carmotetraviridae – Caulimoviridae –
Chrysoviridae – Circoviridae – Clavaviridae – Closteroviridae – Corticoviridae –
Cystoviridae – Endornaviridae – Flaviviridae – Fuselloviridae – Geminiviridae –
Globuloviridae – Guttaviridae – Hepadnaviridae – Hepeviridae – Hypoviridae –
Hytrosaviridae – Inoviridae – Iridoviridae – Leviviridae – Luteoviridae –
Marseilleviridae – Megabirnaviridae – Megaviridae – Metaviridae – Microviridae –
Mimiviridae – Mycodnaviridae – Nanoviridae – Narnaviridae – Nimaviridae –
Nodaviridae – Nudiviridae – Ophioviridae – Orthomyxoviridae – Papillomaviridae –
Partitiviridae – Parvoviridae – Permutotetraviridae – Phycodnaviridae –
Picobirnaviridae – Plasmaviridae – Pleolipoviridae – Polydnaviridae –
Polyomaviridae – Pospiviroidae – Potyviridae – Poxviridae – Pseudoviridae –
Quadriviridae – Reoviridae – Retroviridae – Sphaerolipoviridae – Spiraviridae –
Tectiviridae – Togaviridae – Tombusviridae – Totiviridae – Turriviridae –
Virgaviridae

Sköölen saner famile: Bacilladnavirus – Cilevirus – Deltavirus – Dinodnavirus –
Emaravirus – Higrevirus – Idaeovirus – Mollivirus – Ourmiavirus – Pandoravirus –
Pithovirus – Polemovirus – Rhizidiovirus – Salterprovirus – Sobemovirus –
Tenuivirus – Varicosavirus



https://frr.wikipedia.org/wiki/Sal

Üüs Söl'ring Lön', dü blefst üüs helig Söl (de. Sylt, mo./ö-f. Sal, da. Sild) es
dat lungst en gurtest Ailön' fan Dütsklön'. Hat liit fan Nuurđen tö Süđern
weesterfuar fan di left Huk fan Sleeswig-Holstiin. Söl es ön Dütsklön’ fuaral
bikeent döör di turistisk wichtig "Kurorte" sa üs Weesterlön, Kaamp en
Woningstair en uk aur di binai 40 km lung Strön ön di Weesterkant. Ön di Somer
sen bit hentö 150.000 Lir üp Söl. Ark Dai kum masi Aarberers fan't hiile
Nuurđfriislön me di Toch aur di Hindenburg-Dam. Me en "Stjüürkraft" fan aur
500,- € fuar ark Sölring ön't Jaar es dit Ailön mal wichtig fuar di Wertskep ön
Nuurdfriislön en Sleeswig-Holstiin. Di Gimiinden haa ön't Jaar 2010 ütreekni
leten, dat twuntig Jaaren förter bluat jit ombi 10.000 Lir üp Söl uuni ken,
aurdat di Hüüsinger bit hentö des Tir forkoopet uur. Jen gurt Trap üp des Wai es
dit Offbreken fan tau gurt Hüüsingen me 12 Uuningen ön di Bomhoffstraat en di
Steinmannstraat ön Weesterlön' (2010, biluki uk dit Skelt förter önern.). Diar
uur nü Uuningen becht, wat noch sa jüür forkoopet uur, dat diar ek olterfuul
Sölringer hen ken.

99.14 km² gurt 35 km lung (N tö S) 13 km breer (W tö U) Hoogst Stair: 52 Meter
aur di Weeterspail ("Uwe-Düne" ön Kaamp) bi Geest ombi 21.000 Iinuuner (2008)



https://frr.wikipedia.org/wiki/Reimer_Kay_Holander

Reimer Kay Hentschel-Holander (* 12. 07. 1925 ön Berlin üs Hans Reimer
Hentschel, † 24. 09. 2013 ön Bräist) wiar en Karming, diar Geografii,
Architektuur, Konst- en Kultuur-Histoorii sa üs uk Plaanmaaking fuar Lön en
Liren studiaret her. Sin Brauwening wiar di Aarber fuar Blēren sa üs di önsen
"Der Monat", wan hi höm diarüp bitaacht, hur sin Aalern en Grootaalern fan kemen
wiar: Nuurđfriislön.

Hi set höm töhop me Weetenskepsliren sa üs Tams Jörgensen (1924–1987), Dr.
Johannes Jensen (* 1928) und Dr. Hans Christian Nickelsen (1934–1983), en ja
braacht dit Nordfriisk Instituut ön di Gang (1964). Al önt't Jaar 1965 kür di
Aarber fant't Instituut bigen. Diarfuar wiar trii Kaamern iin ön dit Hüs
Uasterstraat 63 ön Bräist hüüret uuren. Reimer Kay Holander wiar Lektor en
Gisjeftsföörer, en bitö des Aarber her hi aur di Maaten fuul tö kēmpi, dat dit
nii Instituut ek bal weđer techtmaaket waar. Bit hentö deling wichtig es di Blēr
"Nordfriesland", wat ali kwart Jaaren ütkumt; dit heer Holander 1987 bigent.

Töhop me sin taust Wüf, Margot Pauls, leweti Holander ön Bräist en her jit
aliweegen me Kultuur tö dön. Ön des Jaaren waar Skreften ütdönen sa üs Der
Schimmelreiter - Dichtung und Wirklichkeit, diar en auraarberti Faating fan en
diipgungendi Aarber aur Storms Noveli wiar. En üđer wichtigi Aarber es uk sin
Skreft aur di Autodidakt Hans Momsen uuren.



https://frr.wikipedia.org/wiki/Aluminium

Aluminium as en keemisch elemänt ma sümbool Al än atoomnumer 13. Dåt as en
silwerwit metal.

Ferbininge foon aluminium wjarn ål bekånd önj dåt ålerduum. Sü wårt alöön uner
oudere brükt am blädjinge tu stalen. Dåt as ouers ai iinjfåch, dåt metal üt
alöön fri tu måågen. Aluminium wörd 1807 önjtdäkt foon Humphry Davy, di
fersoocht dåt tu måågen üt aluminiumoksiid. Önj dåt iir 1825 måågede Hans
Christian Ørsted en ünriin form foon aluminium üt aluminiumkloorid än
kaliumamalgaam. Iirngelung wus dåt metal sü jöör, dåt et önj ornamänte önjwånd
wörd, ås önj e kåp üt masiiw aluminium aw dåt Washington monumänt. Jarst 1886
wård döör di Hall-Heroult prosäs jü elektrokeemisch produksjoon foon dåt metal
möölik önj grute amfång.

Di noome as oufliidjed foon latinsch ‘alumen’ (alöön). (Aw britisch-änglisch
hiitj dåt alumínium, ouers önj ameerikaanisch-änglisch alúminum.)

Dåt metal stoont nü en kink lunger ås en iirhunert tu ferfäiging än önj jüdeer
tid heet dåt aw stormi wise jü wrål eroobred. Dåt as ökonoomisch en bäisti
wichti metal. Aluminium as lächt (bloot en treedepårt foon dåt wächt foon stool
unti brontse), än ma 4% Cu 1%Mg 1% Mn 0,5% Si like stark, ferslitfååst än
korrosjoonsbeständi, ütnümen spåningskorrosjoon. Dåt as en goue liidjer, dåt as
ai magneetisch (ouers koon bai dåt önjkontaktkaamen ma en ordi kreefti magneet
wälj sin äin di-magneetisch fälj mååge), dåt nistet ai, än dåt leet ham lächt
forme. Aluminium äint ham deerma besuners ås konstruksjoonsmaterjool for e
fliiger- än rümfård-industrii, ouers ai for motoore, dan dåt wårt uuker bai
hatj. Dåt metal heet en plasmonfrekwänts foon 15eV än as deerma en späägel ås t
weese schal for åle strooling önj dåt infrarüüdje, dåt sachtboore än dåt
näi-ultrafiolät berak; forålem ås tuforkiimen wårt, dåt di spääglende ouerfläche
oksxidasjoon ütseet wårt. Dåt koon iinjfåch apdåmped wårde än aluminium späägele
wårde wälj önj e astronomii önjwånd.



https://frr.wikipedia.org/wiki/Albert_Einstein

Albert Einstein (* 14. Marts 1879 ön Ulm; † 18. Aprilmuun 1955 ön Princeton (New
Jersey)) wiar en Füüsiker aur Theorii of en bireeknendi Füüsiker. Hi fuan masi
aur Mateerie, füüsikālsk Rüm en Tir sa üs aur di Aart en Wiis fan di
Grawitatsjoon üt. Fan des heer höm ön di Füüsik masi foranert. Einstein es
diarom üs jen fan di nöörigst Füüsikern üp Wārel bikeent.

Einsteins Hauptaarber wiar di Relatiwiteetstheorii, en diarfan waar hi aur di
hiili Öört bikeent. Ön't Jaar 1905 kām sin Āpskreft Zur Elektrodynamik bewegter
Körper üt, diar deling üs en speetsieli Relatiwiteetstheorii bikeent es. 1915
dēr Einstein di Relatiwiteetstheorii fuar hiilendal üt. Fan di Kwantenfüüsik
fuan Einstein uk masi üt. Fuar sin "Fortiinsten om di bireekneti Füüsik,
senerlig om di fotoelektrisk Effekt" fing hi 1922 di Nobelpris fuar Füüsiker.
Sin Bireekningen spölet - ön Forskel tö dit, wat di Liren meen - niin direkti
Rul fuar dit Bechnig fan Atoombomben en Atoomkraftwerki.

Albert Einstein es üs Bigrep fuar en Ütfinjer en Genii bikeent. Sin Bikeenthair
seet hi uk fuar sin Aarber fuar dat di Fölker meenachtler snaki en Freer
meenachtler hual iin. Albert Einstein forstön hömsalev üs Patsifist, Sotsjalist
en Zionist.

Einstein heer aur sin Leewent hok Staatstöhiiringen: Aur hi diar tö Wārel kemen
wiar, wair hi Würtembāriger Staatstöhiirighair en wiar diarme uk Dütsk. Twesken
1896 en 1901 wiar hi staatenluas, achterön waar hi Swaitser. 1911/12 her hi uk
di Natsjonaliteet fan Uasterrik-Ungarn. Fan 1914 bit 1932 uuneti Einstein ön
Berlin, diarme Preußi en diarfan uk weđer Dütsk. Eeđer dat Hitler tö Macht kām,
dēr Einstein sin dütsk Pas töbeek. Hi blef da Swaitser en waar 1940 jit
Amerikaaner, wat hi da uk blefen es.



https://frr.wikipedia.org/wiki/J._P._Hansen

Jap Peter Hansen (* 08.07.1767 Weesterlön, † 09.08.1855 Kairem) es 15 Jaaren tö
See faart en leeterhen Skuulmaister en Köster ön Weesterlön wesen. Hi skel uk
Jap Köster nēmt uuren wiis. J.P. Hansen her uk en Nawigatsjoonsskuul, en hi heer
höm forskelig Saaken üttaacht en konstruiaret, sa üs en Kuurnwecht. Jap Peter
Hansen skref Boker tö'n Bispöl aur Mathematik en Astronomii, man diar sen uk
forskelig Āpteekningen en Dokumentatsjoonen aur Söl me twesken wesen. J. P.
Hansen gelt üs di jest Söl'ring Dechter, diar dit Skriiwen üp Söl'ring āpbraacht
heer. Dit bikeentest diarfan es "Di Gitshals fan Piđersdai", en Komediispöl üp
Sölring. Dit diari Stek es üs dit jerst Bok üp en nuurđfriisk Spraak ütdönen
uuren (1809). Hansen heer höm salev üttaacht, hur'ling hi Sölring skriif wel, en
sa es di diari Spraak tö höör jest Ortografii kemen. Des Skriifwiis wiar naier
bi't Dütsk üs di fan Boy Peter Möller, wat ön't 21. Jaarhönert al swaar es en
bringi di Liren bi.



https://frr.wikipedia.org/wiki/Amfiibie

Da amfiibie (Amphibia) san jü üüljst klase foon da tetrapoda (Dåt san åle
wirwelde diirte büte da fasche). Ål da oudere tetrapoda ståme foon da amfiibie
ouf. Foole amfiibi-sliike namt huum uk trüs.

Ju hüd foon en amfiibi bestoont, as bai manschne uk, üt ouerhüd, lääderhüd än
unerhüd. Dåt jaft möre kjörtele in jü lääderhüd: nån swiitj-kjörtele, as bai
manschne, ouers slim- än gaftkjörtele. Da slim-kjörtele san gödj, am jü hüd
fuchti tu hüüljen, weerdöör dåt amfiibi bääder ouer jü hüd oome koon. Ma
gaftkjörtele koon ham dåt diirt gödj ferbade. Ouers rucht gefäärlik as dåt gaft
bloot bai sam sliike. Sü fergafte hu südamerikånsche indiåne har piile ma dåt
rucht gefäärlike gaft foon trüse üt jü famiili Dendrobatidae. Bai jü inlönjsch
oort Salamandra salamandra (tjüsch: Feuersalamander) koon dåt gaft bloot sälten
latje hüne än kåte düüdjmååge, for manschne deet dåt bloot en lait siir. Siir
deet dåt uk bai ouer amfiibie, wan huum jam önjfooted heet än ham eeftert önj
dåt uug fåmlet. Twasche da kjörtele san da latje keere, da blaie feruursååge:
Melanofoore mååge jü hüd suurt unti brün, da Ksantofoore än Erütrofoore mååge
dåt diirt gööl unti rüüdj. Amfiibie ferhüde jam, dåt håt, jü üülj ouerhüd wårt
önj flanre unti wilems uk gåns wäch mååged än oofding apfrin.

Da oie foon amfiibie, da huum ås lödje unti bai foosche ås fooschelödj
betiiknet, san normåål önj dåt wååder, weer uk da fooschestjarte lääder laawe.
Ouers baischöre, önj en troopisch rinhoolting, as jü luft sü fuchti, dåt da
diirte jare lödj ai önj dåt wååder lade töre. Dan schucht huum wilems sügoor,
dåt da amfiibie jare Broud plääge. Sü lade da Centrolenidae jare lödj aw bleese,
da boowen en lungsoom fliitjende struum hinge, än iinj diirt, dåt as oofding dit
måntje, mötj jü lödj bewåche. Ouers wan da latje fooschstjarte ütkaame, mååget
hi ninte mör, dan gloie ja ouf än san önj dåt wååder, ås da inlönjsche
fooschstjarte uk. Bai da Dendrobatidae gungt dåt wilems süo wid, dåt ja jare
fooschstjarte ambai dreege. Da mååste amfiibie mååge en metamorfoose, dåt
bedjüset, ferånring foon jare Fäänotüp bai e ouergung foon dåt ståådium
jungdiirt tu dåt ståådium ütwåksen diirt. En fooschstjart oomet wååder, dan hi
heet nuch niinj lunge, ouers bloot fasch-ordi oome-diilje. Da funksjoniire sü:
Dåt wååder kamt tu di snüte önj, weer dåt diirt di Sörstuf önj sin blödj apnamt.
Deereefter kamt dåt wååder weer tu en slits ååder dåt hood rüt. Eefter en kort
schöör schucht di fooschstjart åltens mör sü üt ås en ütwåksen foosch. Di stjart
wårt latjer än da lunge åltens gruter. Lååder kamt di fooschstjart, di nü ål
mååst ås en foosch ütschucht, oofding önj e luft, am dåt normååle oomen tu
liiren. Nuch en lait lååser as hi ütwüksen. Ouers dåt jeeft uk oorte, da neoote
san. Dåt bedjüset, jü metamorfoose as foole iir ås normåål forbai än ja bliwe
jare laawen lung uner dåt wååder. Dåt bedjüset ai, dåt ja ünfruchtboor san,
oueers dåt ja jare laawen lung jü laawenswise foon en fooschstjart heewe än uk
sü ütsiie. Sü’n oort as tun biispel dåt Axolotl (Ambystoma mexicanum) üt Mexiko,
en oort foon e famiili Ambystomidae. Hi koon ai en iinje mååge aw sin
metamorfoose, ouerdåt hi dåt hormoon Thyroxin ai üt san schildkjörtel klatsche
koon. Ouers wan huum dåt Axolotl ma Thyroxin foudret unti dåt krååm önj dåt
akwaarium ütstrailt, dan mååget dåt diirt sin metamorfoose ås da ouer amfiibie
uk, ouers normåål steerft hi deereefter, ouerdåt hi döör e ewolusjoon ai tu sü’n
laawenswiese aw et lönj önjpååsed as.

En ütwüksen europäisch amfiibi blaft wilems uk nuch önj unti aw e sid bai dåt
wååder, weer hi ütkiimen as. Foosche gunge t.b. ai oofding fiir deerfoon wäch
(än wan, dan ai mör ås süwat en kilometer), än wan deer en gefåår as, springe ja
matiinjs önj dåt wååder än swimme wäch. Jü trüs Bufo bufo gungt 2200 m wäch än
kamt normåål bloot bai dåt wååder tubääg, am bjarne tu fouen: Jü as uk bekånd
for jare wånringe, weer jü oofding foon autoe düüdj kjard wårt. Oorte üt e sliik
Triturus gunge ouers ai fare ås 400 m foon dåt wååder wäch. Sü’n diirt blaft uk
önj hiile iirstide bloot önj dåt wååder unti bloot aw dåt lönj.

Lunge tid wus dåt ai klåår, weer da amfiibie en rucht taxon san. Deer wus uk jü
fermousing, dåt da trii ordene (sii önj e apseeting Süstematik) ai sü näi früne
san. 1995 würd önj Texas en fosiil fünen: Jü oort Gerobatrachus hottini. Mad
jüdeer oort, jü mårke foon fooschordiie än fon stjarttrüse häi, würd foon en
kanadisch uniwersiteet erforsched, dåt dadeer tou ordene for 240 bit 275 milione
iirnge en gemiinsoome forfider häin. Dåt wus önjtwider jü oort Gerobatrachus
hottini, unti en äänlik oort, jü foon dåt taxon Temnospondyli oufståmt. Da
blinwjarpele ståme foon dåt taxon Lepospondyli ouf. Hiilj klåår as dåt gånse
åltens nuch ai, ouers wårschiinjlik heet jü kanadisch uniwersiteet rucht. Hü näi
da Temnospondyli än da Lepospondyli frün san, wiitj huum nuch ai nau, ouers wat
huum wiitj, as, dåt åle amfiibie foon da knookefasche oufståme. Sam
waasenschapmoons liiwe, dåt knookefasch-orden Coelacanthimorpha, jü bloot tou
retsänte ordene heet, di forfider foon åle amfiibie as.



https://frr.wikipedia.org/wiki/K%C3%B6%C3%B6l

Kööl (faan ualgermaans kula) as en suart of brün sedimentstian. Hör grünjlaag
san ufstürwen plaanten. Muar üs 70% faan kööl as köölstoof. Gans rian kööl, diar
tu 100% köölstoof häält, as graphit.

Kööl komt üüb arke kontinent föör. Hat komt miast faan a eerdtidjäälern Tertiär
(-> brünkööl) an Karboon (-> stiankööl).

Kööl woort brükt üs energii tu ferbraanen. Det waremk woort uun a hüshual nadagt
of uk uun grat uunlaagen, am elektrisk struum tu maagin.

Wan plaanten ufsterew, do ferrööde jo normoolerwiis. Wan diar oober ei nooch
sürstoof bikomt, auer jo plaanten iinuun moder faal, do ferrööde jo ei, jo wurd
tu türew. Nü sticht a siapeegel, an auer detdiar laag türew komt en laag faan
sun an ööder sedimenten. Jo trak üüb di türew an sodenang trak jo uk di focht
diar ütjmad, so woort türew tu brünkööl. Wan diar nü muar an muar sedimenten jo
ufloogre, woort di druk leewen grater, an brünkööl woort tu stiankööl. Diaram as
stiankööl uk föl widjer oner tu finjen üs brünkööl.



https://frr.wikipedia.org/wiki/Hans_Bradtke

Hans Bradtke (* 21. Juuli 1920 ön Berlin; † 12. Mai 1997 ön Berlin) wiar en
dütsk Tekst-Techter, Teekner en Karikaturist.

Eeđer sin Abituur studiareti hi Architektuur bi di "Technische Hochschule in
Berlin-Charlottenburg". Hi wel man dach lefer fuar di Bleeren teekni, üs hi
fan't Krichsgifengnis töbeek kemen wiar. Diaarbi fing Hans Bradtke uk Aarberen,
hur hi Titelbleeren fuar Nootenbokers maaki skul, en sa kām hi me Liren töhop,
wat Musiik maaketi. Bal kām hi üp di Taacht en skriiv ain Teksti fuar Leedjis
(Fan 1948 ön).

Fuar di Uurter fan dat Leedji Pack' die Badehose ein (1951) skel Bradtke bluat
en kwart Stün brükt haa. Di Komponist Gerhard Froboess skref da en Melodii
diartö, en sjungen uur dit fan sin Faamen Cornelia, wat soowen Jaaren ual wiar.
Dat Leedji uur da ön di 26. Juuni fan't Jaar 1951 iin ön en Sērk ön Weest-Berlin
āpnomen, en diarbi sjoong uk di "Schöneberger Sängerknaben" (Sjungdreenger fan
Dailkbarig) me. Conny Froboess uur diarfan di jest "Kinderstar" ön Dütsklön.

Fuar Vico Torriani skref Bradtke tau Numer-jen-Hits, en dit wiar Siebenmal in
der Woche (September 1957) en Kalkutta liegt am Ganges (Juuli 1960). Fuar Bill
Ramsey skref hi ön di Februwaari fan 1961 Pigalle (Uk en Numer-jen-Hit) en ön di
August fan't salev Jaar Zuckerpuppe, wat üp di füfst Plaats fan di Dütsk
Hitparaadi kām. Uk ön di August fan 1961 skref hi Dütsk Uurter fuar en Leedji
fan Greekenlön'. Di Noom fan des wiar San Sfirixis Tris Fores, en di Komponist
wiar di Greek Manos Hadjidakis. Fuar di Greeksk Wüfhaur Nana Mouskouri maaketi
Hans Bradtke Weiße Rosen aus Athen diarfan. Uk des kām üp Plaats jen fan di
Dütsk Hitparaadi, en di Plati uur aur en Miljoon maal forkoopet. Nana Mouskouri
kür uk Ich schau den weißen Wolken nach, (1962) aur di Maaten gur forkoopi.

Jens her Hans Bradtke en Leedji me di Noom Sommerwind skrewen, wat üp Dütsk fan
Grethe Ingmann āpnomen uur. Sommerwind uur fan Johnny Mercer ön't Jaar 1965 üp
Engelsk Summer Wind aurset. Eeđer dat Frank Sinatra dat ön't Jaar 1966 üp
Engelsk āpnomen her, uur dit aur di hiili Wārel bikeent en mal gur forkoopet.

Ön't Jaar 1967 uur Tammy (Hörst Du den Südwind, der flüstert Dir zu...) skrewen
en fan di Sjungster Angela āpnomen. Des Leedji uur da uk di Titelmusiik tö di
Seerii Tammy, das Mädchen vom Hausboot ön di Fiirlukikast, hur Debbie Watson di
Hauptrul her.

Bradtke koopeti ön't Jen fan di sokstiger Jaaren tau mool di trērst Diil fan en
Hüs ön Kairem, en di Familii heer dit jit. Di Fiir tö sin 50. Gibuursdai wiar uk
ön Kairem.

Masi Jaaren wiar Hans Bradtke Meföliger fan di Üppasireer bi di GEMA. Fuaral ön
forskelig Greemien diarfan en bit di GEMA-Sotsiaalkasi wiar hi mal ön diGang

1985 fing Bradtke di "Goldene Feder" fan di Dütsk Teksttechters-Foriining
(Deutscher Textdichter-Verband), en sent 1970 wiar hi Iaren-Meföliger fan des
Foriining.

Bradtke fing uk dat Bunds-Fortiinstkrüts fan di Bundspresident. Üđer Iaringen
wiar di "Gul-Stemgaafel" en di di "Gul-Sjalplati".



https://frr.wikipedia.org/wiki/Friedrich_Paulsen

Friedrich Paulsen (tulaid e Hoorne/Langenhorn, di 16. Juli 1846, störwen
Berlin/Steglitz di 14. August 1908) wus en Nordfraschen filosoof än pädagooge.
Sin ålerne wjarn böremanschne: Paul Frerck än Christine Ketelsen. Foon dåt füft
laawensiir ouf köm hi önj dåt toorpschölj än dan 1859 önj et schölje foon di
liirer Sönke Brodersen. Dideer föärderde Paulsen ma åle kreefte än sü köö hi dan
1863 önj dåt Christianeum önj Altona. Deereefter studiird hi önj Erlangen, Bonn
än Berlin, weer hi 1878 en bütegewöönliken båntje füng ås profäsor önj filosofii
än pädagogiik. 1896 fülied hi Eduard Zeller eefter ås profäsor öne e
moråålfilosofii önj Berlin.

Hi wus di grutste foon da schoulere foon Gustav Theodor Fechner, huums doktriin
foon panpsüchismus hi grut bedjüsing jäif döör sin Einleitung in die Philosophie
(1892; 7. Aploage 1900). Ouers hi ging foole wider ås Fechner önj dåt hi
fersoocht en epistemoloogisch deerstaling tu jeewen foon dåt waasen foon dåt
psüchofüüsisch. Wan hi uk Kant sin hüpoteese gödjkånd, dåt we döör anerlik
fäilen üs bloot bewust san foon di siiletustånd, sü miinjd hi duch dåt dåtheer
bewustweesen en waasen as foon dåt keer seelew, weer ham Kant iinj sätj. Jü siil
as deereefter en praktisch realitäät, jü Paulsen, ma Schopenhauer, betråchtied
ås bekånd döör di wale. Ouers diheere as nån rasjonälen wansch, niinj ünbewust
irasjonäl wale än uk niinj bewust intäligänt wale, ouers en instinkt, en wale tu
laawen (Zielstrebigkeit), oofding unerbewust, müüle ferfüliend, ouers suner
deerouer eeftertutånken. Jüheer apfooting foon wale, wan uk beständi än iinjfåch
for jü ålgemiin teese, schal dütlik unerschåås wårde foon e gewönlik bedjüsing
foon wale, dåt as rasjonäl begeeren.

Paulsen as bål bääder bekånd döör sin aptiiende schrafte, ås ås en riin
filosoof. Sin Geschichte des gelehrten Unterrichts as en årbe foon gruten wjart.



https://frr.wikipedia.org/wiki/Fijool

Di Fijool es en Strikinstrument, wat fan forskeligi Holtaarten maaket uur. Di
fjuur Streengern uur (g – d1 – a1 – e2) stemet en me en Böög streken. Di fijool
uur fuaral bi klasisk Musik iinseet, man jü kum uk bi Folkloori fuar.

Dit Uurt Fijool (Dütsk: Violine) meent sa fuul üs litj Brātsji (Viola of Viola
da Braccio). Dit italieensk Uurt violino es üs jest 1535 dialskrewen uuren.

Jerer jeet dit dütsk Uurt "Geige" forskeligi Instrumenti, sa üs di Fijool, di
Brātsji, di Gambi dit Cello en di Kontrabas. Dat em dit beeter ütenachtler hual
ken, skel em üp Dütsk "Violine" en ek Geige sii, üp Söl'ring haa wü des
Swaarhair ek. "Das Wort Geige, begreift in sich Instrumente verschiedener Art
und Größe, welche mit Darmseyten bezogen sind. Aus diesem erhelt, daß das Wort
Geige ein allgemeines Wort ist, welches alle Arten von Geiginstrumenten in sich
einschließet; und daß es folglich nur von einem Mißbrauche herrühret, wenn man
die Violin platterdings die Geige nennet."

Di Deek heer tau F-Höölern, es konkāv en uur fuar't Miist fan Fichtenholt
maaket. Jü es bal langsen fan tau Diili ön di Meren töhopliimt. Senerlig hol uur
Holt nomen, wat üp Bārigen wukset es, hur di Boomer ek sa fuul tö iit haa en
diarom lungsom wuksi. Bi des Holt sen di Jaaresringi ek sa tjuk en laap temelk
lik aur't Holt, en dit Holt heer fuul Fāsermateriaal. Des Holt uur ön di jest
Hualev fan di Wunter slain, wan di Boomer temelk drüch sen, en da uur dit Holt
aur muaren Jaaren drüget. Eeđer hok Jaaren uur dit Holt da törochtskiart en jit
jens hok Jaaren drüget. Des Mait es nöörig, aurdat en gur Deek bluat 2,4 bit 3
mm tjuk uur skel.

Di Böört es fuar't Miist üt Āhorn maaket (ek sa aaft Papel of Weidi), en uk des
uur konkāv ütaarbert. Hat es forskelig, mun di Böört fan jen of tau Diili maaket
es, dit ken em da leeter ön di Teekning ("spailt" bi tau Diili) keen.

Di Korpus es ombi 35 bit 36 cm lüng. Hi heer en Gap, hur di Nak iinliimt uur.Des
es ombi 13 cm lüng en fo en Fingerbuurt fan ombi 27 cm Leengdi, diar aur di
Korpus hengiar. Fuar't Miist es dit Fingerbuurt fan fiinpoorigi Eebenholt
maaket, aur dit senerlig hart en robust es. Bi günstigeri Instrumenti uur uk
Holt üs fan di Piarenbosk nomen en suurt önmaalet.

"Önern", ön di Korpus, uur di Streengern ön en "Jeningshaur" fastmaaket. Sa üs
uk bi di Gitari laap di Streengern aur en Steeg, diar bi gur Fijoolen üt
fiinjaarigi Āhornholt maaket es. Hi uur iinfach fan di Streengern dial ön di
Korpus hölen. aaftinoch heer di "önerst" Streengenhualer uk Fiinstemers. Dit es
fuaral nöörig, wan di Fijool me iirsern Streengern spölet uur skel.

Fuar di Klang es jit wat iin ön di Korpus: Di "Stemstok" en di "Basbualkem". Di
Stemstok uur söner Liim twesken Böört en Deek iinseet, man di Basbualkem uur
spant en me Kraft öner di Deek liimt. Forskeligi üđer Holtsteken maaki di Deek
da fuaral stabiil, dit es fan Fijoolenmaaker tö Fijoolenmaaker en bet forskelig.

Di fjuur Streengern sen fan Tjerem maaket, hur Sölwer- of Aluminiumwiir trinjom
es. Günstiger giar uk jir. Sa jeft et uk Streengern fan Könststof of Iirsenwiir.
Di hoogst Streeng (Chanterelle) es di E-Streeng en aaftinoch fan Iirsenwiir. Di
Streengen uur ön Kwintensteming (Kwint of Quint = 5 Tööni ütenachtler) üp di
Tööni g – d1 – a1 – e2 gestimmt. Orkester stemi ön Dütsklön fuar't Miist eeđer
A= 443 Hz, ön di Swaits uur normaal eeđer 442 Hz stemet (Kaamertoon).

Di Böög uur aaft fan dit "Ruarholt" Pernambuk maaket. Des wukset fuar't Miis
rocht lik, en di Fāsern laap parallel, da ken em di Böög rocht fiin ütaarberi,
dat di fain lecht ütfalt. Pernambuk jeft et ek olterfuul, en diarom sen des
Böögen jüür. Iinfacheri Instrumenti fo aaft Böögen fan Brasiilholt. Uk
Fijoolspölsters, dānen diarme aarberi, nem deling uk Böögen fan
Kualfāserforstarkti Könststof (Karbonfiber).

Böögen haa en Wecht fan 58 bit 62 g Hat es ek saacht dit salev, hur di swaarst
Diil fan di Böög es.

Fuar en Böög skel en Springhingst hok Hiir fan sin Stört dö. Jen Böög heer 180
bit 250 Hiir, en des uur uk bluat fan senerlig Hingst-Slachern nomen. Di Hiir
uur fuar't Spölin spant en achteön uur ja weđer en bet luasdrait. Diarfuar es üp
jen Sir en Haak en üp di üđer Jen fan di Böög en Skrüüf. Di Mechānik ön di
Skrüüwensir jit uk "Por (Springpor)".



https://frr.wikipedia.org/wiki/Boy_Lornsen

Boy Lornsen (* 7. August 1922 ön Kairem üp Söl; † 26. Juuli 1995 ön Kairem) wiar
en dütsk Skulptuurenmaaker en Dechter.

Eeđer di taust Wārelkrich heer Lornsen, diar en Fliiger en Funker wesen es, ön
di Löns-Konstskuul Hannover fuar dit Fak „Plastik“ studiaret. Hi wiar nü en
Stiinhauermaister en Stiinskulptuurenmaakermaister. Hi wiar da bit hentö di
1960er Jaaren iin ön di Werkstair ön di Wurtleutetweute ön Brunsbütel ön Aarber.
1967 kām sin jerst Jungensbok üt aur en Dreeng, wat fuul Erfinjingen maaget
heer. En ön dit Bok waar en Robot bi sin Skuulaarber holpen. Me „Robbi, Tobbi
und das Fliewatüüt“ es Lornsen gur fan of kemen. Dat Bok wiar 1968 ön di List
fuar di „Deutsche Jugendbuchpreis“. Dat Bok es 1972 fan die ARD üs Film
foraarbert uuren. Dit waar me holten Popen maaket, en forskeligi Saaken waar me
fuul nii Technik omset sa üs di "Blue Screen"-Technik, hurme dit Fliwatüüt me di
Popen diarbenen fuar en Film-Lönskep projitsiaret uur kür. Sent di Tir wiar
Lornsen üs en frii Skriiwer tö keen. He maaketi Dechtingen, Jungensboker en
Skelterboker en Romaani fuar jungi Liren. He forsjukti, fuar jungi Liren
histoorisk Romaanen fan de Tiren üüs fan de Piraat Klaus Störtebeker naier to
fo. Lornsens Werk es ön masi Spraaken aurseet uuren. Ön dit Jaar 1976 fing hi de
Pris fan di "Japanische Schulbibliothekare". Bitö aarberti he üüs en Autor for
Funk en di Fiirlukikest (Sa üs fuar de Sesamstraat). Sent 1981 wiar Lornsen
Meföliger bi P.E.N.

Robbi, Tobbi und das Fliewatüüt (1967) Jakobus Nimmersatt (1968) Abakus an
mini-Max (1970) Barrnabas und seine Welt (1972) Feuer im Nacken (1974) Der
Brandstifter von Tarafal (1974) Dies und das kann Fridolin (1978) Klaus
Störtebeker - Gottes Freund und aller Welt Feind. Mit Bildern von Manfred
Schlüter. Thienemann Verlag, Stuttgart 1980 Auf Kaperfahrt mit der Friedlichen
Jenny (1982) Hieronymus Bosch (1983) Williwitt und Fischermann. Mit Bildern von
Manfred Schlüter. (1983) Williwitt und der große Sturm. Mit Bildern von Manfred
Schlüter. (1983) Williwitt und Vogelmeier. Mit Bildern von Manfred Schlüter.
(1984) Ferien im Storchendorf (1984) Sinfunikonzert - 13 plattdeutsche Gedichte
(1984) Der Tintenfisch Paul Oktopus. Gedichte für neugierige Kinder (1965)
Neuauflage Köln 2009: Boje Verlag. ISBN 978-3-414-82148-5. Tim Träumer (1985)
Wasser, Wind und Williwitt. Mit Bildern von Manfred Schlüter. (1985) Nis Puk in
der Luk. Mit Bildern von Manfred Schlüter. (1985) Traugott und Das Wildschwein.
Mit Bildern von Manfred Schlüter. (1985) Der Hase mit dem halben Ohr (1986)
Tante Jeske (1986) Seenotrettungskreuzer Adolph Bermpohl. Mit Bildern von
Manfred Schlüter. (1987) Jakobus Nimmersatt - Pfoten weg vom Donnerwald. Mit
Bildern von Manfred Schlüter. Thienemann Verlag, Stuttgart 1987; Neuauflage mit
anderen Bildern: Hase und Igel Verlag, Garching 2005 Nis Puk - Mit der Schule
stimmt was nicht. Mit Bildern von Manfred Schlüter. (1988) Sie wohnen hinter dem
Deich (1989) Schiffe: vom Einbaum zum Ozeanriesen (1989) Die Möwe und der
Gartenzwerg oder.... Mit Bildern von Manfred Schlüter. (1989) Sien Schöpfung un
wat achterno keem (1991) (als Hörbuch [Audio-CD] 2002 im Quickborn-Verlag) Nis
Puk und die Wintermacher. Mit Bildern von Manfred Schlüter. (1993) Das Wrack vor
der Küste (1993) Jesus von Nazareth. Een Stremel Weltgeschicht (1994) Mit
Bildern von Manfred Schlüter.

Robbi, Tobbi und das Fliewatüüt. Popenspöl-Fernsehserie me 11 Diilen fan 25 Min.
Draibok en Regii: Armin Maiwald. Produktsjoon: WDR, 1972. Ali Diili sen üs DVD
tö fo.

Robbi, Tobbi und das Fliewatüüt. Kinofilm me en nii Interpretatsjoon aur dit
Theema, 2016. Regii: Wolfgang Groos Me Spölsters sa üs Arsseni Bultmann,
Alexandra Maria Lara, Sam Riley, Friedrich Mücke, Jördis Triebel, Bjarne Mädel
en Ralph Caspers.

Ön't Jaar 2007 waar tö Lornsens 85st Gibuursdai en CD me Staatjis fan höm
töhopstelt. Diar sen Āpnaamen fan Boy Lornsen ön tö hiir, en üđer Staatjis heer
Stefan Hartmann fan Kairem leest. Martin Stephan (Klawiir) en Thomas Vester
(Saxofoon) haa Musik diarfuar komponiaret en āpnomen.



https://frr.wikipedia.org/wiki/Beryllium

Beryllium as en keemisch elemänt ma sümbool Be än atoomnumer 4. Dåt as en
junkgra jardalkaalimetal.

Ås jarste erkånd Nicolas-Louis Vauquelin dåt 1798 önj oksüüdisch form. Önj dåt
iir 1828 luked dåt Friedrich Wöhler ås uk Antoine Bussy dåt metal döör
reduksjoon foon berylliumchlorid ma kalium fri tu måågen. Di Noome Beryllium
ståmt foon dåt griichische βήρυλλος, berullos, beryl, önj dåt Prakrit veruliya,
önj dåt Pāli veḷuriya foon veḷiru unti viḷar, "bliik wårde", wåt haanewist aw
dåt bliik blai foon di hoolewäädelstiinj beryl. Dåt håt, dåt en liising foon
beryllium swätjåchti smååget, weeram dåt dåtdeer elemänt en tidlung di noome
'Glucinium' dräägen heet (foon dåt griichisch glykys wåt swätj bedjüset). Da
eedere kemiste da dåt mälded heewe, däin dåt stärwend: berylliumferbininge san
nämlik bäisti gafti.

Wan beryllium ütseet wårt önj α-strooling, heet dåt jü äinschap neutrone
fritujeewen. Dåt wårt deeram wälj ås en swåk neutronekwäl ferwånd.

For ålem önj legiiringe ma koower wårt dåt elemänt foole ferwånd, ouerdåt suk
materjoolie goue äinschape awwise. Da san goue liidjere foon elektritsiteet ås
uk fon wårmk, da san lächt, stark, stif än hard än widerstönje korrosjoon än
trååthäid. Da wårde önjwånd önj punktswaiselektroode, metalfäädere än
eläktrische kontakte. Önj Lufttfård-, rümfård- än rustings-industrii fine ja
besuners önjwiinjing.

Uk önj e nukleårindustrii fant dåt elemänt önjwiinjing, dåt heet en läige
döörsnaas for dåt önjfången fon tärmische neutrone.

Berylliumoxüüd wårt wälj önjwånd am sin goue wårmkliidjing, starkhäid, hardhäid
än san besunners huuge smultpunkt. Önj mötjseeting tu dåt metal as dåt en
isolaator.

Beryllium heet foon da lächte metale åån fon da huuchste smultpunkte. Di
[elastitsiteetsmodul]] as amtränt en treedepårt foon dåt foon stool, dåt as en
goue wårmkliidjer, ai-magneetisch än teemlik stabiil. Bai rümtämpratur än
normoole drük wårt et ai foon ë atmosfeer önjgram, wårschiinjlik deeram ouerdåt
et en ferbadende oksüüdlååge biliet. Deeram koon dåt uk en kläis önj glees
mååge. Dåt wårt sügoor foon konsäntriirde salpeetersöre ai önjgram. For ålem önj
da Buell-motoorfiile, weer dåt önjwånd wårt önj e legiiring foon dåt
öölepump-kamfiilj, heet et räigelmääsi gaftie Reaksjoone ütliised.

Önj e natör kamt dåt for önj bünene tustånd önj mineroole ås bertrandit, beryl,
chrysoberyl, phenakit, aquamarin än smaragd. Da biise leeste san
huulewäädelstiine.



https://frr.wikipedia.org/wiki/Adolf_Hitler

Adolf Hitler (* 20. April 1889 ön Braunau bi di Inn ön Boowenuasterrik; † 30.
April 1945 ön Berlin) (Uk Aadji Hii, Aadji Brün of Aadji Aarberstiinst) wiar fan
1933 bit 1945 Diktaator fan't Dütsk Rik.

Fan Juuli 1921 wiar hi Fuarseter fan di NSDAP, en 1923 forsoocht hi, di Weimarer
Republik tö stört (Hitlerputsch). Hitler skref en Bok "Mein Kampf", wat 1925 und
1926 ütkām, en fortelti diar al, wat hi me di Juuden en Mensken fan üđer
menskenslachen fuarhair), kurt, sin Ideologii fan Natjonālsotsjalismus.

Di 30. Januwaari 1933 waar Hitler Rikskanzler. Hi organisiareti daalkens, dat
dit Teenken ön Dütsklön bluat jit jen Rochting haa kür. Hoken ek diartö pasi kür
of wil, di waar iin ön Kontsentratsjoonslaager braacht, foltert en aaft uk
ombraacht.

Hitler breek me forskeligi Manööwern di Kontrakti fan Versailles (Slööten eeđer
di jest Wārelkrich). Ön di Propaganda waar di Politik fan di NSDAP-Regiaring üs
gur Fuartrap weeget, en dit haa di miist Dütsken tömendst bit 1939 liift, en
Hitler wiar populeer.

1938 aurnom Hitler di Weermacht en seet di Önslüt fan Uasterrik döör. Hi slot en
breek Kontrakti, üs em dit ön Haur kām, sa üs dit "Münchner Abkommen" (30.
September 1938), hurme hi dit Suddetenlön iin ön dit Dütsk Rik aurnem maast.
Diaraur ging hi al ön di 15. Marts 1939 me dit "Önstekenslain fan di
Rest-Tschechei" hen. Üs hi da ön di Sptember 1939 uk jit üp Poolen luasgiar, kām
diarfan di Taust Wārelkrich ön Euroopa. Ön di 31. Juuli 1940 diar Hitler
Biskiir, dat hi töögen di Sowjetunion uk jit Krich haa wil. Me des Krich (Bigent
ön di 22. Juuni 1941 üs "Unternehmen Barbarossa“, "fuar dit Wening fan
Leewentsrüm uasterfuar" wil hi di Sowjetunion önsteken slaa. Fuaral wil hi
diarme bi di Roostofi fan diar kum (Kuurn, Erz en Ööl), aurdat dit Dütsk Rik dit
bi di Rusen bal ek muar bitaali kür en sa en Krich töögen Engelön en Ameerika ek
tö maaki wiar.

Di Aarberstiinst heer di Nösidik üp Söl becht en leeterhen uk dit
Raantem-Beken.Di Kasernen ön List, Weesterlön en Hörnem sa üs ön Raantem
(Seeflochthaawen)waar uk ön di 30er Jaaren bigent of becht. Ön di Alemböög ön
List waar nai bi di Uastindienfaarershuk en Deekwerk fan Basaltstiiner önern ön
di Dünemern liar. Di NS braacht daime Aarbersluas Mensken fuar nögen Jil ön
Aarber, en dit wiar ek olterfuul Mensken. Di Propaganda kür man sa gur fortel,
hur fain jü fuar Bruarwening sörichet heer, dat dit uk eeđer di Krich jit liift
waar.



https://frr.wikipedia.org/wiki/%C3%85%C3%A5l

Dåt åål unti universoom as åles dåt bestoont, dåt rüm ma åles wat deer önj tu
finen as. Da stääre, äiwen as jü san, da planeete, äiwen as jü jard, di kompläte
moolkestich, åle oudere sansüsteeme, unti dåt hiil rüm.

Eefter jü teorii foon di üürknal schal dåt åål amenbai 13,7 miljarde iirnge üülj
san. Jü tachthäid is meeten döör di WMAP in 2003. 74 % foon dåt åål bestoont üt
junke energii, 22 % üt junke mateeri, 3,6 % üt intergalaktisch gas, unti 0,4 %
üt stääre ä.s.w.

Önjt åål jeeft et superfloosen än superhoolinge. Ån superfloose as en floose
foon ünlike galaksen. Deernäist jeeft et gebiite önjt åål weer ninte as, dåt san
da superhoolinge.

Dåt åål wårt bestudiirt döör di stäärekunde, ouers jü jard ai, dåt as et
stuudiumobjekt foon jü jardwaasenschap. En diilj foon di stäärekunde, jü
kosmologii, unerseecht hü dåt åål önjtstiinjen as. Et jeeft fuule liire
deerouer, mååstens wårt jü liir foon di üürknal nåmd.

Et jeeft maning tääle ouer mansche da jü jard ferlätje, tum biispel eefter di
moune räise, san hiilj üülj. Bekånd is dåt tääl "Räis eefter die Moune" foon
Jules Verne. Di ååst-frasche Minssen schraft in 1845 in dåt seelterfriiske tääl
foon "Die Knächt die in de Moune weesen waas".



https://frr.wikipedia.org/wiki/Sorbisch

Dåt Sorbische (dt. Sorbisch) as en weest-slaawischen spräke, wat snååked wårt
önj e Lausitz (Łužica), en geegend önjt ååsten foon Saksen (Sakscha) än dåt
söödååsten foon Brandenbörj (Bramborscha). Da Sorbe wörden iir, jüst äiwen ås da
Kärntner, Sloweene än oudere slaawische manerhäide, wälj ås Wände betiitled.
Dideer noome wårt dilingendäis ås krainkend betråchtied.

Dåt Sorbische, wat süwat 50.000 snååkere heet, wårt indiiljd önj tou fariante:
Huuchsorbisch än Läichsorbisch. Dåt Hoochsorbische, wat bai widen da mååste
snååkere heet, wårt snååked trinam jü stää Bautzen (Budyšin), dåt Läichsorbische
trinam Cottbus (Chóśebuz). Da biise stäägne san dan uk da kulturäle säntre for
da Sorbe, wan da snååkere foon dåt Sorbische uk äiwen önj da ambai ladende
toorpe booge än ai önj da stäägne seelew.

Da jarste schraawene sorbische takste datiire üt dåt seekstiinst iirhunert. Da
biise sorbische spräke heewe arken en äin schriwwise. Sorbisch än Sloweenisch
san - tuhuupe ma dåt Nordfrasche - da iinjsiste europäische spräke, wat di dual
(toufåch) nuch aw e sid bai di singular än plural aktiw önjwiinje. Dåt
Huuchsorbische as wat mör dåt Tschechische äänlik än dåt Läichsorbische dåt
Poolsche. Da Sorbe än da Poole booge ouders jarst sunt di iinje foon di tweed
wrålkrich tächt baienouder.

Di dominante spräke önj dåt boogegebiit foon da Sorben as diling dåt Tjüsche.
Dåt Tjüsche heet dåt Sorbische än oudere slaawische spräke ålt wider tubääg
krångd. Iir wörden önj grute diile foon ååstlik Tjüschlönj slaawische spräke
snååked, tun biispel sügoor trinam Lüchow önj Needersaksen. Foole stäänoome
tjööge deer nuch foon, ås Berlin, Chemnitz än Dresden (Drježdźany).

Önj e DDR-tid jüleden da Sorbe ås loodenwaning for jü manerhäidefründlikhäid
foon dåt kommunistisch regiime. Sorbische kultuurmanifestasjoone füngen rüm
finansjäl stipe. Sü heet jü latj sorbisch seelschap ferfäiging ouer en äinen
raadiosiinjer, bleese än tidschrafte önj di äine spräke än hu sorbischspräkige
unti touspräkie schoule.

Ås säntrool kulturäl instans fungiirt jü sünååmd Domowina. Wan uk önj jü stää
Bautzen mån en lait Sorbisch snååked wårt, as dåt Sorbische apfåli deer, aw
strooteschilde, aw looden än sügoor önj hu looden aw prissäädele än
kasenscheene. Jü Tjüsch regiiring heet dåt Sorbische amtlik ås manerhäidsspräke
gödjkånd än döör dåt unerschriwen än ratifisiiren foon e europäisch charta foon
da regionåål- unti manerhäidespräke jü ferplächting ouernümen, dåt Sorbische tu
ferbaden än tu önjtwiklen.

Da sorbische WITAJ (wäljkiimen)-bjarnetüne tiie büte sorbischspräkie uk foole
tsjüschspräkie schoulere. Eefter dåt fülien foon en touspräki unti en
sorbischspräki följksschölj koone schoulere turucht aw dåt sorbisch gümnaasium
önj Bautzen (Budyšin) unti aw da sorbische madelschoule önj Radibor (Radwor) än
Bautzen. En sorbischspräki huuchschölj jeeft dåt ai. Huum koon je duch önj
Leipzig (Lipsch) en uniwersitäätsstudium sorabistiik naame.

En ouder årw üt jü DDR-tid as e brünkoole-gewaning, weerfor ål möre sorbische
toorpe wike moosten. Dåt ütenouderfålen foon da sorbischspräkie gemiinschape, da
eefter dåt twungmääsie amtiien oofding ferstraild ouer e geegend laawe, bilet en
gefoor for e funksjoon foon dåt Sorbische ås ferkiirsspräke aw dåt lönj. Eefter
jü wiinje as jü brünkoolegewaning iinjfåch wider gingen. Truts masenåchti
protäste as trinam 2000 dåt toorp Horno rümed am bit aw dåt leest hüs oufbråågen
tu wården am jü brünkoole-industrii plats tu måågen.



https://frr.wikipedia.org/wiki/Sjip

Dat Uurt Sjip uur fuar dat Hüssjip (Ovis orientalis aries) brükt. Hat es en
domestitsiareti Aart fan't Mufflon, wat en wildi Sjip es. Dat Sjip jert tö di
Tetjidiirter.

Dat Hüssjip drait tjuk Hiir, wat offskiart uur, dat em diarfan Üül maaki ken,
hur da weđer Kluađer fan maaket uur. Dat Fleesk fan di Sjip uur hol eten. Deling
es dit man nönt muar fuar ark Dai, aurdat nü di Hanel diartwesken es, en diarfan
es dit jüür uuren. Sjip uur molken, en da maaket em fan di Molk fuar't miist
Aast. Uk des es döör di Hanel diarme aartig wat jüürer uuren.

Di Sjip laap di hiili Dai ombi en sjuk wat tö iit. Ja hual diarme di Hiir of dat
Geers kuurt, en ön di Diken stompi ja di Öört fast. Diarfaur sen üp di Diken uk
langsen Sjip laapen, dat di Öört diarfan rocht hart en fast blift.

Aur lung Tiren heer em senerk üp di Ailönen fan di Hun iin ön di Mür lewet. Di
Hofstairen her hok Henen, hok Swinj, mesken en Kü of da efen Sjip. Di Buern her
langsen en bet muar üs dit, wat āpeten uur, en sa kür di gans gur aur di Jaaren
kum. Ön di Tērper wiar da uk en bet Hanel me di Produkti fan di Diirter, man
diarfan es nemen sa rocht rik uuren.

Di Wichtighair fuar di Diken es lik blefen. Üp Söl sen ön di Iitplaatsen fan di
Sjip nü Straaten (Di Sjipkaamp ön Ual-Weesterlön es nönt üđers üs masi Beton,
Straaten en Bechningen. Jerer es diar di "Inselbaan" langs köört. Nuurđfuar, ön
di ual Baantrasi, köör di Autos sent 1980 wat gauer hentö Woningstair, aurdat
diar di Umgehungsstraat becht uuren es. Di Hiiren fan Brērerep en Kaamp sen al
lung öner "Natuursjuts" en diar pasi noch niin Sjip muar hen. Ön't Listlön laap
jit masi Sjip en trapi diar di Dünemhalemer fast, en ja hual di uk kuurt.

Di Hanel heer di Aarber me di Sjip temelk foranert. Ön delings Warel uur dat
Fleesk fuar di Friisen fan aural üp Wārel diarhen köört, en di Sjip fan di Diken
uur fuar't miist naa Frankrik köört. Uk di Molk en di Üül uur ek muar ön di
Buernstairen foraarbert. Dat miist uur forkoopet en üđershur bihanelt en tö nii
Produkti maaket. Wan em nü en Stek "Salzwiesenlamm" haa wel, skel em jüür
bitaali, en em weet aaftinoch ek, hurfan dit kemen es.

Bit hentö di 1950er Jaaren uur di Sjip gurttain en da skul ja fuaral Üül dö. Dit
es nü wat üđers uuren: Fan delings "Fleeskproduktsjoon" es dit diarhen kemen,
dat di Sikis al üs Fleeskprodukt forkoopet uur. Üül es deling bluat jit 20% fan
dit wert, wat et 1950 wert wiar. Aur dit hen jeft et uk jit Molksjip (Fuaral ön
Uastfriislön) of Sikis fuar Sikifeli (Karakulsjip, fuaral ön Usbekistan).

Fan Sjipstiaremer uur uk Streengern maaket, man di uur öner di Noom
"Katzendarmsaiten" forkoopet.



https://frr.wikipedia.org/wiki/Ose%C3%A5%C3%A5nien

Oseåånien as di kollektiiwe noome for en grut tål ailönje önj e Grut Oseåån.
Mååst wårt jü regjoon etnologisch önj tra grute ailönjegrupe önjdiiljd:

Önj e braader perspektiiwe wårde uk Nai-Seelönj, Nai-Guinea un Australien deertu
räägend. Hu snååke dan foon n kontinänt Oseåånien, wat foon oudere as fäägelåfti
betråchtied wårt, deer da bloot di kontinänt Australien akseptiire.

Dåt probleem lait önj e definisjoon. Ham könj önjniime, dåt Oseåånien en
wrååldiilj for ham seelew as, wan uk dütlik nåån kontinänt. Da Moluke än
Sulawesi san tau ailönjegrupe, da ai diilj wjarn foon di kontinänt Asien uner
dåt leest is-tidåler, as e wååderstånd foon dåt heef foole läiger wus. Deeram
koone da uk tu da grutere australide ailönje räägend wårde.

Deer as uk snååked wörden foon tou ailönje, weerfoon ai sääker as weer da
wörklik bestönje. Dåt san Maria Theresa än Ernest-Legouvé aw ambai 35̊SB 150̊WL.
Da ailönje schönj 1843 än 1902 sänj weese, man san uler fünen wörden.



https://frr.wikipedia.org/wiki/Germaanen

A Germaanen wiar fulken uun Madel- an Nuurdeuroopa. Hör kääntiaken wiar det
germaans spriak. Huar a Germaanen lewet haa, wiar Germaanien.

Bi Tacitus het jo Ingaevonen, det wiar Angeln, Chauken (jo san leederhen tu
Saksen wurden), Fresken, Warnen.

Det wiar Angrivarier, Bataver, Brukterer, Chamaven, Chatten, Chattuarier,
Cherusker, Sigambrer, Sugambrer, Tenkterer, Ubier an Usipeter. Jo diald jo
leederhen ap, a miasten san tu't fulk faan a Franken wurden, öödern slood jo a
Saksen uun.

A Sueben het uk Ialew-Germaanen, an det wiar Hermunduren, Langobarden,
Markomannen, Quaden, Semnonen an (ferlicht uk) a Bastarnen. Jo san leederhen tu
Alamannen, Bajuwaren an Thüringern wurden. A Langobarden toog tu Nuurditaalien.

Jo het uk Uastsiagermaanen an haa üüb't Jütsk hualeweilun an uun't süüdelk
Skandinaawien lewet. Jo san leederhen tu Däänsken, Sweedsken an Norweegern
wurden. Enkelten tääl uk a Islunern diar noch mä tu. A Angeln an a Jüten lei
sowat tesken a Nuurdgermaanen an a Nuurdsiagermaanen.

Tu't tidj faan a fulkenwaanrang haa a Germaanen jo efter waasten an süüden briad
maaget.



https://frr.wikipedia.org/wiki/Waliisisch

Di waliisische spräke (dt. Walisisch) as en keltische spräke, di snååked wårt
önj Wales (Cymru), deeram da Waliiser har seelew än harn spräke Cymraeg nååme.
(Spreeg [kömri, kömraig]). Maenouder snååke 750.000 manschne Waliisisch,
weerfoon önj

Di spräke gungt tum biispel sü: Mae gath ar y gadair [mai gath ar e gadär] 'Deer
as en kåt aw e stölj.' Deerüt hååle we füliende uurde: mae = deer as gath = cath
= kåt; (th as in änglisch thin) ar = aw y = e (uk: jü, di, dåt) gadair = cadair
= stölj Alsü fånge cath ön cadair gewöönlik önj ma C (spräägen as:[k]), mån
änret ham dåt önj wase kombinasjoone tu G. Dåt hiitj mutasjoon än spaalt önj dåt
Waliisische en grut rul. Cath as heer dåt iinjsist uurd, wåt bekånd hiirt.

En ouder seeting: Mae’r ci yn yr ystafell. [mai r kii en er estawäLL] 'Deer as
di hün önj e dörnsch.' Deerüt liire we: ‘r = yr = y = di (uk: jü, dåt) ystafell
= dörnsch. Dåt leest uurd heet alsü ouer tjüsch Stube ma ST wåt bekåndet än ci
kåne we wi, as we an en Kynologe ('hünetiinjer') tånke. Dåt waliisisch LL wårt
ütspräägen as L, wilt tugliks luft döör da täis gungt. Deerüt koon huum
ferstönje, weeram di walisische noome Lloyd oofding as Floyd ütspräägen wårt.

En ouder biispel: Mae ef yn eistedd; (dd=th as önj änglisch this) 'Deer as hi
önj t saten' = 'Hi sat.' Dåt liket komplitsiird, ouers eentlik as dåt önj dåt
Änglische jüst iinjs: He is sitting = ‘hi sat’ än sü uk: Rydw i yn eistedd = I
am sitting = ‘ik sat’ Rwy ti yn eistedd = You are sitting = ‘dü satst’

Aw jü wise töre fråmde ai åle forme as sat-sate-satst foon åle tiduurde tu
liiren. Huum tånkt wälj, dåt dåt deerfoon kamt, as da keltische inboogere foon
Änglönj ål dåt Germaansch liire moost, as ja sunt 449 aw iinjs foon da Angele
ouerhärsched wörden.



https://frr.wikipedia.org/wiki/Tidjen

A tidjen men det feranerang faan a siapeegel tesken huuch- an liachweeder. Wan't
weeder fäält, het det ääb, an wan't weder sticht, het det flud.

Uun't madel maage a tidjen uun a grat ooseaanen man en ferskeel faan 30 cm ütj.
Bi enkelt küsten an uun enkelt bochten staut ham det huuchweeder oober bit auer
10 m ap. Uun Nuurdfresklun leit at tidjenhööchde miast tesken 2 an 3 m.

Diarbääft steget at grawitatjuun (of uk swaarkrääft) tesken eerd, san an muun.
Uk jo ööder planeeten uun üs sansüsteem haa diarmä tu dun, oober det krääft, wat
faan jo ütjgongt, as knaap tu marken. Det krääft faan a san as sowat hualew so
grat üs det faan a muun. A san as föl grater an hää sodenang föl muar
grawitatjuunskrääft, hat as oober uk föl widjer wech, an so reegelt ham det
weder.

Troch det dreien faan a muun trinjam a eerd woort det weeder en betj efter
bütjen trakt, so üs wan dü en glääs weeder am ham salew dreist. Wan san an muun
uun ian rä stun, woort det krääft starker, do haa wi springflud.



https://frr.wikipedia.org/wiki/Swoowel

Di swoowel as en keemisch elemänt ma sümbool S än atoomnumer 16. Dåt as en gööl
aimetal.

Al in dät 9. Jierhunnert f.Chr. waas bekoand, dät ne Moangelse fon Swieuwel,
Kool un Taar licht in Bround koom un deeruume wuude dät oafte anwoand in n
Kriech. In dät 12. Jierhunnert wuud in China dät Schjootpulwer uutfuunen, dät ne
Moangelse waas fon Kaliumnitroat, Holtkoole un Swieuwel. In ju Mythologie wuude
Swieuwel oafte ferbuunen mäd ju Hälle. Fröiere Alchemiste ferwoanden foar
Swieuwel n Symbol dät bestuude uut n Tjokaant mäd deerap n Kjuus.
Ärfoarengsmäitich waas bekoand wuuden, dät Swieuwel mäkkelk reagierde mäd
Kwäksäälwer. Uum 1774 waas et die Wietenskupper Antoine Lavoisier, die der
äntdäkte, dät Swieuwel n chemisk Element waas un neen Ferbiendenge.

Die Noome Swieuwel is wäil oulat fon dät indoeuropäiske *suel- „apdienje läite“,
"sjoode".

In ju chemiske Industrie wäd Swieuwel oafte anwoand as Räistof foar moonigerlai
Ferbiendengen. Wichtige Ouniemere fon Swieuwel sunt ju Produktion fon
Swieuwelsuure un ju Rubberindustrie, wier dät anwoand wäd foar ju
Vulkanisierenge. Uur Anweendengen fon Swieuwel sunt:

thumb|left|N Stuk Swieuwel smilt tou ne bruunroode Flussichkaid, wan dät
ounstikt wäd. Ju blaue Swieuwelflamme kon ap bääste in de Tjuusterge bekieked
wäide. Swieuwel is n Nitmetal mäd ne häljeele Faawe. As Element foar sik is dät
röäkloos. Bie Ferbaanjen stroalet dät n blau Lucht uut un bildet deerbie dät
bietende Swieuweldioxyd. In Woater is dät nit aplöösboar, man in Koolendisulfid
lööset dät goud ap. Ju Swieuwelchemie is ne wichtige Twiege fon ju Chemie, ju
Mineralogie, do Uumwaareldwietenskuppe un ju Technologie.

Dät Element foar sik bildet n jeelen kristallinen Fäästköärper mäd ne rhombiske
Kristalstruktuur, ju der bestoant uut ne Apstoapelenge fon ringfoarmige S8
Molekulen. As Puder lät die Stof (buute ju Faawe) bolde ap Weetmeel (uk wäil
Swieuwelblöite naamd). Dät is n Isolator. Bie 112,8 °C gungt Swieuwel uur in ne
monokline Phase, ju ätters bie 119,0 °C smilt. Ju Flussichkaid bestoant eerste
uut S8 Molekulen un is dan n bitje sieroopoardich. Bie haagere Temperatuure nimt
ju Viskosität gewaltich tou, deeruum dät Ringeepenge un Polymerisation geböärt.
Bie Schrämpen in koold Woater fon ju polymere Smilt bildet sik plastisken
zwavel, ne amorphe foarm, ju der oawers bielitjen uutkristallisiert. Swieuwel
sjut bie 444,674 °C.



https://frr.wikipedia.org/wiki/Denemark

Deenemark es en Staat, wat twesken't Skandinaawisk Hualevailön en Mereleuroopa
liit.

Deenemark es ombi 43.000 km² gurt, en fan des Plaats es ombi di trērst Diil
Ailönen. Diarfan sen 443 me Naamen nēmt (Hat jeft ön Deenemark 1419 Ailönen, wat
ark aur 100 m² gurt sen). Dat deensk Fastlön jit Jütlön.

Eeđer't Friimaakin ön 1945 heer Deenemark di Grünj fan di UNO en di NATO me
lair. 1949 wiar di Staat ön di Bigening fan di Europeeisk Reer bidiiligt en 1952
bi di Nordisk Reer. Deenemark wiar bi di Grüning fan di EFTA (1960) diarbi. 1973
gair Deenemark iin ön de EG. Wan em ön di EG giar, da forlet em di EFTA, aurdat
di EG sawat üs en ütbecht EFTA es. Jünger Politik Sent 1973 jert Deenemark tö di
Europeeisk Unioon. Benen dit Lön jeft dit jit tau Regioonen, wat benenpolitisk
autonoom sen, di Färøer en Gröönlön. Di diari jert tö Deenemark en tö di NATO,
man ek tö di EU. Hauptstat fan Deenemark es Kopenhāgen, wat üp Seelön liit, en
Ailön ön di Uastersee. Wan di EG achter di Kontrakt fan Maastricht tö di EU uur
skul, haa dit deensk Folk dit önnemen (Folksofsteming), man di wel ek me iin ön
di Euro-Zone, en sa bitaalit em ön Deenemark förter me Kroonen.

Henwiis: Wan Dü ön di Symbooli rochts fan di Aurskreften klikst, kenst Dü di
Reeg fan di Tabelenspalti foraneri.



https://frr.wikipedia.org/wiki/Bilet%C3%A4%C3%A4le

Dåt biletääl (uk bileferteeling unti comic nååmd) as iinj foon da ålste forme
foon literatuur. En biletääl bestoont üt en ra foon oufbilinge, da en tääl
ütmååge. En biletääl wårt mååged fon en tiikner än en schriwer. Wilems schraft
di tiikner uk jü ferteeling, man wilems årbe uk möre manschne bai dåt tiikenårbe
(skitsiire, önj blåk ouertiinj, ma bökstääwe fersiinj) unti bai dåt tääl.

Biletääle hääwe jare ütsproot önj jü bileschraft. En eeder form foon biletääl as
di täpich foon Bayeux, weeraw jü slåcht bai Hastings ütbilied as.
Mesoameerikaanische hoonschrafte jäiwen mütoloogische tääle wider döör en
tuhuupestald süsteem foon oufbilinge än logograme, ålsü en lait aw jüseelew wise
as önj da biletääle foon diling. Uk da forhistooorische oufbilinge, da önj hööle
fünen wörden san (as önj da hööle foon Lascaux), koone betråchtied wårde as en
eeder form foon biletääl. Jü uurform foon e egüptisch hieroglüüfeschraft as
faktisch uk en form foon tiikende biletääle.

En bekånd biispel foon biletääle üt dät madelåler as di eermebiibel (biblia
pauperum). Önj e jarst haleft foon dåt 19. iirhunert wus uner oudere di swaitser
Rodolphe Töpffer bekånd for sin biletääle. Hi feröfentlikte 1845 dåt jarst
modärn biletääl, dåt önj Tjüschlönj bekånd wörd as “Fahrten und Abenteuer des
Herrn Steckelbein”. Uk “Max und Moritz” foon di tjüsche Wilhelm Busch, en
schalmehistoori üt 1865, as en biispel wään for da jarste amerikaanische
biletääle. Ouder årbe foon Busch wus dan al önj dorti spräke ouerseet wörden.
Began 20. iirhunert füng Emile Cohl önj ma dåt tiikend bewäägend biletääl.



https://frr.wikipedia.org/wiki/Atoom

Dåt atoom as en submikroskoopisch struktuur, ju önj åle gewöönlik mateerii
forkamt. Atoome bestönje üt subatoomische diile: elektroone, protoone än
neutroone. Atoome heewe jü draft, ja tu kombiniiren am moleküüle tu bilen. En
wåådermoleküül tun biispel bestoont üt tou wååderstufatoome än iinj
sörstufatoom. Atoome san da fundamentäle bägstiine foon e kemii än da wårde önj
keemische reaksjoone uler tunintemååged. Dåt jeeft bloot 91 tüüpe foon chemische
bägstiine unti keemische elemänte, da önj e natuur aw e jard fünen wårde. Ja
wårde klasifisiird önj e perioodisch tabäle. Jü klasifikasjoon as grünlaid aw e
tål protoone önj dåt atoom. Ouer tüüpe atoome koone künstlik mååged wårde, ouers
da san ai stabiil än breege åläiwen ouf eefter natüürlike keemische elemänte
döör kärnkliiwing.

Atoome foon dåtseelwie elemänt koonen ferschilie radioaktiiwe äinschape hääwe,
grünlaid aw e tål neutroone önj e kärn. Atoome mad jüseelwie tål protoone, ouers
ünlike tåle neutroone, wårde isotoope foon dåtseelwie keemische elemänt nååmd.
Ouerdåt atoome ålewäägens forkaame, san da ål iirhunerte lung fälj foon
stuudium. Nütutids ruchte da unersäkinge jam forålem aw kwantum-efäkte, ås önj
Bose-Einstein-kondensaat.

Jü atoomteorii as en teorii ouer dåt weesen foon e mateeri. Jü teorii säit, dåt
åle mateeri üt atoome bestoont.

Da griichische filosoofe, ås Leucippus än Democritus, hääwe ouer dåt weesen foon
e mateeri eeftertoocht. Jare tånken heet, iinjfåch säid, diheere wäi fülied: Wan
en materjool ås tun biispel gölj apbräägen wårt, änret dåt weesen foon da latje
stöögne ham ai - dåt as nuch åltens gölj. Da griiche hääwe spikeliird dåt, wan
da stöögne önj nuch latjere stöögne apbräägen wårde, deer wårschiinjlik en
ståådium kamt, weer da latje diile ai wider apbråågen wårde koone. Önj dåt
griichische bedjüset dåt uurd “atomos” ‘ai schiisbor’. Dåt as weer dåt uurd
‘atoom’ jurt kamt.

Atoome wårde gewöönlik klasifisiird eefter jare Atoomtåle, da stime tu jü tål
protoone önj dåt atoom (önj neutroole atoome as dåt lik an jü tål eläktroone).
Jü atoomtål bestimt jü famiili unti dåt elemänt, weer dåt atoom tu hiirt.
Koolestuf-atoome san tun biispel da iinjsiste atoome, da 6 protoone önjthüülje.
Ål da atoome ma jüseelew atoomtål diile en wid ferschilihäid foon füüsische
äinschape än ferhüülje ja keemisch lik. Da ferschilie tüüpe atoome wårde önj jü
perioodisch tabäle betiikned. Ju masetål unti nukleontål teelt da gånse protoone
än neutroone, da önj dåt atoom forkaame. Jü tål neutroone heet nån influs aw e
elemäntklasifikasjoon foon en atoom. En keemisch elemänt as ålsü en hiilj
‘atoomfamiili’ än deerönj koone ålsü ünlike atoomtüüpe forkaame, da jüseelew
atoomtål hääwe, ouers ünlike masetåle. Da atoomtüüpe wårde dan isotoope
foonenouder nååmd.

Am en isotoop foon en ouder isotop önj sin elemäntfamiili tu unerschiisen,
schraft huum ääder di noome foon en elemänt sin masentål, t.b. koolestuf 14 (wat
bestoont üt 6 protoone än 8 neutroone önj ark atoom}.

Dåt iinjfåchst atoom as dåt wååderstuf-atoom, ma atoomtål foon 1 än wat bestoont
üt en proton än en eläktron. Di wååderstuf-isotoop di 1 neutron äkstra
önjthüüljt, wårt deuterium nååmd, än di wååderstuf-atoom ma tou äkstra neutroone
håt tritium. Da isotoope wjarn en teemå, wat rucht intråse önj e waasenschap
apteeld heet, forålem önj e eeder önjtwikling foon e kwantenteorii.

Dåt keemisch ferhüüljen foon atoome as önj e hoodsååge tu tunken an e
interaksjoon twasche jare eläktroone. Forålem da eläktroone önj e büterst
schaal, da faläns-eläktroone nååmd wårde, hääbe di grutste influs aw dåt
keemisch ferhüüljen. Kärnelektroone (da, da ai önj e büterst schaal forkaame)
spaale wälj en sekundäär rule, önj e hoodsååge ouer dåt oufschirmingsefäkt foon
e positiif lees önj di atoomkärn.

Ark schaal trinam di kärn koon bloot en bestimde tål elektroone bärje: Schaal 1:
- 2 eläktroone Schaal 2: - 8 eläktroone Schaal 3: - 8 of 18 eläktroone (oufhingi
foon dät elemänt weer ham dåt am hoonlet)

Koofalänte ferbininge san da starkste atoomische ferbininge. Aw jüdeer wise
bliwe atoome tuhuup önj grupe, da moleküüle nååmd wårde. Da eläktroone önj e
büterst schaal draie dan trinam åle atoome tou, wät älk individuäl atoom dan
leet ma en ful (ålsü stabiil) büterst schaal.

Wan iinj unti möre eläktroone gåns foon en atoom wächhülen wårde döör en ouder
atoom, dan wårt en ion bilied. Ioone san atoome, da en näto-lees hääwe, infüli
foon dåt ünlikwächt önj tål protoone än eläktroone. Hu atoome, ås natrium, hääwe
mån iinj eläktron önj e büterst schaal.

Oudere, ås kloor, brüke jüst mån iinj eläktron, am e büterst schaal fultumåågen.
Wan natrium-atoome kontakt mååge ma kloor-atoome, dan jeeft ark natrium-atoom
sin büterst eläktron ouf tu en kloor-atoom. Da natrium-atoome foue dan en
positiiw lees än da kloor-atoome en negatiiw lees. Dåt ion wat dåt eläktron
‘steelen’ heet, wårt dåt anion nååmd än as negatiiw lääsen. Deeriinj wårt dåt
atoom wat sin eläktron ferlääsen heet, en kation nååmd än as positiiw lååsen.
Katione än anione wårde eefternouder tu täägen infüli foon da Coulombkrafte
twasche da positiiwe än negatiiwe lååse. Jü önjtiikraft wårt elektrovalänte unti
ioonische kraft nååmd än as swåker ås koofalänte ferbininge.



https://frr.wikipedia.org/wiki/Transistor

En transistor as en bagelemänt, weer huum elektrische spåninge ma ferstarke
koon.

Bai en ferstarker gungt en hiilj swåk sinjool in önj än foole gewålt kamt rüt.
Än dåt as diling di transistor, di jü ferstarking möölik mååget.

Bai dioode heewe we sänj, dåt da önj iinj ruchting - jü spärruchting - ai
liidje. Heer uner heewe we ruchts sun dioode tiikned, ouers we heewe leefts en
oudern önj forütruchting deer ma önj e ra klänked. "Wat mååget dåt nü for en
ferschääl?" koon huum seede, "Deer låpt duch nåån struum."

Dåt as uk wåår, ouers dåt änret ham wan we da biise dioode tächt baienouder
bringe, önj iinj kristal. Dan as dåt nämlik sü, dåt hu elektroone foon jü önj
forütruchting stönjende dioode nuch jüst jü önj spärruchting stönjende bariire
belinge koone. Da jeewe deer dan duch en latje struum, di sünååmde
koläktorstruum. We nååme deeram jü ruchtse bariire di koläktor (C), wilt jü
leeftse - jü da elektroone lääwert - as emiter (E) betiikned wårt.

Nü as dåt je sü, dåt di koläktorstruum fåli gefäili as for e spåning aw e
emiter, än jü koone we iinjfåch räigle ma dåt latje stuk deer twasche, jü baasis
(B). Än dåt interesante as nü, dåt en hiilj latje äkstro-struum önj e baasis en
hiilj grute struum önj e koläktor jeewe koon.

Heer uner stönje da klänkbile foon en transistor. Dåt jeeft twäär sliike,
oufhingi deerfoon weer jü baasis üt P-typ-materjool bestoont unti üt
N-typ-materjool. Dåt san ääderenouder NPN- än PNP-transistoore. En hiilj ouderen
sliik san da FET's.



https://frr.wikipedia.org/wiki/Perioodisch_tab%C3%A4le

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Forheneringsmerel

Forheneringsmereler uur Skeken en Merelern nēmt, diar forheneri, dat Wüfhaurn
skrabeli. Fuar't Miist sen deling di Pil en dat Präservatiiv.

Fuar di Seekerhair fan di forskeligi Mereln en Skeken jeft et di Pearl-Index.
Dit meent, hurfuul fan 100 Wüfhaurn skrabeli, likert ja dit Forheneringsmerel
jen Jaar nomen haa. Wat liiger di Pearl-Index es, wat seekerer es dit
Forheneringsmerel.

Bi di natüürelk Skeken fan di Forhenering uur di gröörigi Daagen fan die
Menstruationszyklus bistemet, dat jü söner Mereln Bisliip haa ken. Ön die
gröörigi Daagen dö jam man nönt. Dit meent niin Bisliip.

Di natüürelk Skeken skel di Menstruationszyklus fan di Wüfhaurn biachti, aurdat
en sün Karming langsen gröörig es. Di aliining natüürelk Skek, wat en Karming dö
kür, es di Coitus interruptus, man dit es niin seekeri Skek. Dit Hormoonmetin,
di Temperatuurskek, di Billings-Skek en di kombiniareti Skek symptothermāli
Forhenerings-Skek ken uk fan Reekenmaskiinen fuar di Forhenering holpen uur. Hat
jeft uk Programi en Online-Önbeeringen, diar bi di Forhenering help ken.

Di mechanisk Skeken skel dit Iintreer fan di Spermien iin ön di Lech forheneri.
Sa skel niin Spermie di Ai leengi.

Kondoom en Femidoom sen deling di iiningi Forheneringsmerel, wat uk fuar Sexuel
aurdraieni Kraankers üüs HIV-Infektsjoonen (AIDS), Gonorhoe oder Syphilis Sküül
dö en diarom jit diartö forweendet uur skel, wan diar en Sjutswaant bistuunt.

Fuar di hormooneli Forhenering bi di Wüfhaurn uur Östrogeeni en Gestageeni
nütet. Dit sen di syntetisk Analooga fan di natürelsk Hormooni, aurdat dānen ek
alto fuul Wirkinge bitö haa. En em ken me en litjet Dosis torocht kem.

Töhopstelti Pilen haa en Östrogeen en en Gestageen ön höm. Bi di deling fuar't
Miist iinseetet Mikropil uur bi binai ali ön di Market tö Reer stuunte
Präparaati Ethinylestradiol üüs Östrogeen brükt.

Dit kumt üp ön wat fuar en Gestageen forweent uur. Di jerst Generatsjoon me
Norethisteron of Lynestrenol, di taust Generatsjoon, wat deling aaft brükt uur
me Levonorgestrel, di trerst Generatsjoon me Desogestrel, Gestoden of
Norgestimat en de fjuurst Generatsjoon fuar't Bispööl me Dienogest, Drospirenon,
Chlormadinonacetat of Cyproteronacetat. Di jerst Wirkiing fan ali Mikropilen es
di Forhenerin fan di Aispröng (Ovulationshemmung). Likert uur di Konsistens fan
di Sliimpropen fan di Mootermün (Zervixsliim), aurdat di Pasage fan dit Spermaa
ek sa iinfach es.

Di Hormoonmeeting, Temperatuurskek, Billings-Skek en di kombinierte
symptotermaali Skek ken fan Forhenerings-Rekenmaskiinen stöten uuren.

Ön Töögensats to di Kombinatjoonspili es iin ön di Minipil üüs Monopräparaat
bluat en Gestageen. Normaalerwiis es iin ön di Minipilen üüs Wirkstof
Levonorgestrel en wirki bluat üp di Lechsliimhir en di Zervixsliim, hurdöör di
Pearl-Index hooger üüs bi di Mikropil es. Di neemte Niie Minipil haa di Stof
Desogestrel ön höm en forheneret bitö dit uk töforletelk di Aispröng, hurdöör en
Pearl-Index üüs bi di Mikropil fingen uur.

Di Pil diareeđer es fuar di Nuarfal-Kontrazeptjoon pasent, fuar di Fal, dat di
Bisliip söner Sjuts ütföört uuren es, man niin Jungen welkemen es. Di
Waarskiinelkhair fan dit Üp-Wai-Wiisen uur safuul minerer, wan di Pil diareeđer
jerer achter di Bisliip söner Sjuts nemen uur. Dit Wirkingsprinsiip fan di Pil
diareeđer es di Forhenering fan di Aisprüng. Mesken es diar uk en
Iinneestiforhenring. Fuaral ön Nuarfalen me di Wirkingstof Levonorgestrel es dit
bi adipösi Wüfhaur ek sa gur.

Bet hentö fjuur maal es dit muar wan em di Pil diaređer brük, dat en Wüfhaur
skrabelet. Uk wan en tjuker Wüfhaur me die Wirkingstof Ulipristalacetat
forheneret, es di Wirking ek sa gur.. En gur Skek fuar Wüfhaurn me en BMI aur 25
ken di Implantatsjon fan en Kupfer-Intrauterinpessar wiis.

Aur di Pharmakoepidemiologii bi di Forwening fan Forheneringsmerel jeft et fuar
Dütsklön Stuudiien. Dānen dö seeker Beskiir aur Soziodemographie,
Multimedikation, Morbidität, en fuul fisioloogische Daaten üs z. B. Blutdruck,
Lipidstatus, Blutzucker en sa förter fuar Brüker fan hormoneli Kontrazeptiiwa.
Alhüwel hormoneli Kontrazeptiiwa di miist häufigsten brükti Hiilmereler ön di
hiili Warel sen, sen diar man bluat pharmakoepidemiologische Stuudijen, wat
Sekundärdaten fan komertieli Daatensaamlingen of Daaten fan Kohortenstudien fuar
Fraagen fan di sekeri Fuarwening fan di forskeligi Präparaati.

En hormoneli Forheneringsmerel fuar di Kārming, dat wat em "Pil fuar di Kārming"
neemt, es ek diar. En australisk Ker aarberet diar ön. Di debelti Doosis fuar
jen Dai fan Tamsulosin (0,8mg/Tag) alining ken to en Dialseeting fan di Masi fan
dit Ejakuulaat öm binai 90% en ön 35% to en drüch Ejakuulaation fööri, fuar di
Forhenering es dan ma ek inoch.

Spermiziidi sen diar üüs Sualwen, Geeli, litj Tapen, Sküüm of Sprays. Di miist
Präparaati sen maaket fan di Wirkstof Nonoxynol-9, selten uk fan Molksäure-,
Boorsäure- of Salicylsäure. Spermiziide uur fuarof fan di Bisliip iin ön di
Skaam dönen en wirki, aurdat jü Spermien duar maaki of jer Biweegelkhair
foringeri.

Spiraalen, wat Hormooni öfseneri uur iin ön di Körev Hormooneli Forhenering
behanelet.

Ön di Löskitir ken Henerings-Metoodi üüs Kondoomi, Diaphragma of Portiokap
önweenet uur, man en Diaphragma en en Portiokap skel nii önpaset uur. Bi
hormooneli Forheneringsmerel es dit forskelig, aurdat diar forskeligi Hormooni
sen: Forheneringsmerel me Estrogeen sen fuar di Löskitir ek gur, aurdat jü üp di
Molkāpbechning iinwirki ken en Estrogeen iin ön di Mootermolk gung ken;
Hormoonpräparaati, wat bluat fan Gestageen maaket sen üüs di Minipil, di
Trimuunspröt, di Forheneringsstok of di Hormoonspiirali sen mögelk. Natürelk
Forheneringsmerel sen iin ön di Löskitir ek gur, aurdat di Ütsaagkraft fan di
Temperatuur miarens ek sa gurt es, wan di Sliip ek normaal es. Bluat bi di
sympto-termāli Metoodi eeđer Rötzer es diar iin ön di Löskitir en töforletelk
Rail.

Dat Löski salev forheneret mesken di Aispröng, man dit es ek seker,luki diar:
Löski en Forhenering en Lactational Amenorrhea Metoodi.



https://frr.wikipedia.org/wiki/Winkelgraad

At Graad (faan latiinsk gradus‚ straal) as en miat uun a matematiik för di
winkel. Det ianhaid woort mä ° ufkört. Am det ei mä en temperatuur tu
ferwakslin, haa jo temperatuur-ianhaiden leewen noch en buksteew diarbi so üs °C
= graad Celsius.

1 graad as fäästlaanj üs di 360. dial faan en kreis. En sjuarden faan en kreis
hää 90°, det as en "rochten winkel", en hualwen kreis as 180° grat.

Uun a wedenskap woort oober miast mä r a d {\displaystyle rad} (Radiant) werket.
Diarbi gongt am diarfaan ütj, dat en kreis di raadius 1 hää. Do as di hiale
kreis (360°) likwäärdag mä 2 π {\displaystyle 2\pi } . Det amreegnin gongt so:

Bröökdialen faan en graad wurd deesimaal uunden, t.b. 12,37° (= 12 37⁄100°). Jo
mut oober uk uun söstagstel uunden wurd mä winkelminüüten an winkelsekunden,
t.b. 12°22′12″ (= 12+22⁄60+12⁄3600°). Uun a nawigatjuun mä geograafisk
koordinaaten woort det deesimaal süsteem mä det söstagstel süsteem fermisket.
Diar koon det t.b. 54°22,3' (= 54+22,3⁄60°) het. Diarbi as 1° = 1⁄90 faan en
sjuarden faan a eerdkreis (amanbi 10.000:90 = 111 km), 1' as = 1⁄60 faan 1°
(amanbi 1,852 km = 1 siamiil) an 0,1' as = 1⁄10 faan en siamiil (amanbi 185 m =
1 kaabel).



https://frr.wikipedia.org/wiki/Romani

Dåt Romani as di spräke foon da Roma än da Sinti, biise uk bekånd as
“siigoinere” än önj Saterlönj sügoor as “hiise” 1 {\displaystyle ^{1}} . Eefter
hu waasenschapsmoons schölj huum sügoor foon möre spräke snååke, ouerdåt da
ståme hiilj ünglike dialäkte snååke. Dåt jeeft ouer e wrål süwat 6 miljoone
manschne da dåt snååke, deerfoon 4,6 miljoone önj Europa.

Analyse foon dåt Romani heet wised, dåt dåt famiilje as foon spräke önj
Nord-Indien än Pakistan, as dåt Hindi än forålem dåt Punjabi. Dåt wårt wålj
betråchdied as en stark bewis am e geographisch jurtkamst foon da Roma tu
bestimen, forålen ouerdåt da liinuurde önj dåt Romani dåt mölik mååge, jare
migrasjoon eefter dåt weeste tu fülien. En resänt stuudium miinjt, dåt dåt
Romani famiilje as foon dåt Singalesisch.

Da mååste roma heewe an jare spräke fååsthülen, ouers sålten suner jü spräke tu
liiren foon dåt lönj weer ja ferbliiwen, ouerdåt da mååste ståme wälj lunge
iirnge unti sügoor iirhunerte bane dåtseelwie gebiit bliiwen. Jü spräke as foon
jurtkamt indisch, ouers heet iraanische, armeenische, griichische än slaawische
influse unergingen. Da ståme da fare tuugen, leeten jare spräke nuch mör
beinflusie. Da influse gunge mååst foole fare as en grut tål liinuurde: sü
snååke da roma foon e Balkan dialäkte, da nuch åle fåle foon dåt Sanskriit
bewoord heewe. Dåt wus mölik döör jü stark bii-ing önj da slaawische spräke,
ouers da roma üt e Karpaate, da aw e sid bai jare äine spräke bloot Tjüsch
liirden, heewe dåt mååste foon da fåle fåle leet. Deeram koone maning roma
enouder ai ferstönje

1 {\displaystyle ^{1}} Ouers, as dåt spräkuurd säit: En hiise besteelt sin
härbärj ai”.

Da ferschilie influse berååre uk di kärnbestånd foon e uurdschåt, sü uner oudere
da teeluurde. Deerbai fane ham aw e iinj sid indische iirfuurde (jek = 1, dui =
2, trin = 3, schtar = 4, pansch = 5, schob = 6, desch = 10, deschujek = 10+1,
deschudui = 10+2, usw., bisch = 20, schel = 100), aw e ouer sid önjtliininge üt
dåt Griichische (efta = 7, ochto = 8, enja = 9, trianda = 30, saranda = 40,
penda = 50), üt dåt Türkische (doxan = 90) än Ungaarische (seria, izero = 1000).
Tubai kaame ouers bai hu teeluurde alternatiiwe önjtliininge üt ouder spráke, sü
as üt dåt Sweedische (enslo önjt stää for jek = 1), dåt Lettische (letteri önjt
stää for schtar = 4), dåt Estnische (kuus önjt stää for schob = 6, seize önjt
stää for efta = 7), dåt Rumeenische (mija = 1000), dåt Tschächische (tisitsos =
1000) unti dåt Tjüsche (tausento = 1000).



https://frr.wikipedia.org/wiki/Lidice

Lidice (dütsk Liditz) es en Gimiindi benen di Okres Kladno ön Tschechien. Lidice
liit ombi 5km uastern fan Kladno en 20km weestern fan Prag benen di Merelböömsk
Regioon. Tö Tiren fan di Taust Warelkrich uur Lidice ön't Jaar 1942 fan di dütsk
Nāzis ön Steken slain, eeđer dat jen eeđer Reinhard Heydrich sjoten her. Eeđer
di Krich es Lidice weđer āpbecht uuren, en dit staant nü ombi 300m fan't ual
Tērp wech. Ön di Plaats fan't ual Lidice waar en Teenkstiin henstelt sa üs uk en
Museeum.

Lidice waar ön't Jaar 1306 dat jest Mool āpskrewen, aurdat jen en Uurkundi haa
skul, di wat āreft her. Dat Lön' jerti fuar't Miist Böörern fan Prag en
Kuttenbarig . Fuar't Jaar 1309 jeft et Popiiren aur en „castrum Luticz“.

1415 koopeti Petr Meziříčský fan di Prager Altstadt Diili fan dit Tērp fuar sin
Herskep Makotřasy. Me di Forloop fan di Hussitenkrichen waar Meziříčskýs Kraam
fan hok düüsend Rewolutsjoneeri fan Louny, Žatec en Slaný ütroowert, üs des hen
tö jaar Kamerāden ön Prag wel.

Wan Meziříčský storewen wiar uur Lidice aafter forkoopet. Ön't Jaar 1470 koopeti
Jetřich Bezdružický fan Kolowrat, Makotřasy en leeter Buštěhrad dit. Hi smet dat
Lön' töhop, en bit hentö't Jaar 1713 kür hi dat hiili Lidice tö sin Herskep
Buštěhrad teeli. Leeterhen heer Franziska Sibylla Augusta von Sachsen-Lauenburg
dat Lön fingen. Wan dat Faamen fan höör storewen wiar, ārefti di bayrisk
Kurfürst Maximilian Josef di Kraam. Tö des Tir uur diarme bigent en greev eeđer
Kual, hurfan et diar masi jeft.

1805 aurdiar Maximilian di Herskep Buštěhrad tö di Erzhertoch Ferdinand, en des
diardit ön't Jaar 1847 förter tö Ferdinand den Gütigen. Diarme jerti et tö di
kaiserlich Hofstairen. Bit hentö't Jen fan di Patrimonialherskepen ön't Jaar
1848 jerti Lidice tö di Herskep Buštěhrad.

Dat Tērp liit iin ön't Deel fan di Lidický potok. Hooger üs alis üp Stair wiar
di Sērk St. Martin di Ialeri. Des waar ön't Jaar 1732 fan di
BechningsmaisterVáclav Špaček nii ütstafiaret. Üüs Kladno fan di Industrii muar
Jil fo kür (Fan di Meren fan't 19. Jaarhönert ön), da kür di Mensken diar jaar
Jil fuar't Miist üs Bārigliren fortiini. Wan di Dütsken Lidice iinnomen her
(1939) uur dat Tērp tö dat „Protektorat Böhmen und Mähren“ teelt. Ön't Jaar 1942
her Lidice 102 Hüüsinger me 503 Mensken diarbenen. Diar wiar 14 Hofstairen, en
Meln, trii Kraamers, trii Wertskepen, tau Slachters en di Sērk.

Ön di 27. Mai 1942 waar Reinhard Heydrich, di Fuarseter fan't
Reichssicherheitshauptamt en stairfortreerendi „Reichsprotektor fan Böhmen en
Mähren“, öngrepen, üs hi üp Wai tö sin Kontoor ön di Hradschin wiar. Des wiar en
Attentāt fan Prager Töögen-ön-Kēmpers, wat et „Operation Anthropoid“ nēmt her.
Heydrich wiar diarfan sa slem raaket, dat hi ön di 4.Juuni fan't Jaar 1942
strorev.

Injems ön di 9. Juuni 1942 stelti Liren fan di dütsk Politsai (Meföligers fan
GeStaPo en „ Sicherheitsdienst Reichsführer-SS|SD“) sa üs di „Sjutzpolitsai“ jam
trinjom Lidice āp. Dat Komando her Ofitsiiri fan di Wafen-SS sa üs en senerk
Komissjoon fan di Sekerhairs-Politsai ön Prag. Ja nem uk tschechisk Politsai me
langs. Ali Waien, wat hentö Lidice giar, uur techt maaket, aurdat em meenti, dat
di Töögen-ön-Kēmpers of jaar Helpers ön't Tērp wiar.

Bi di Nacht uur di Mensken fan Lidice töhopdrewen. Ali 172 Karminger, wat ialer
üs 15 Jaaren wiar, waar üp di Hofstair fan Familii Horák braacht. Diar waar ja
di naist Dai duarsjoten. Di Histooriker Stefan Klemp sair, dat fuar't Miist di
Liren fan di Sjutspolitsai sjoten haa.

Diar wiar jit niigen Karminger, wat bütlöns Kual ütgreewen her. Des uur da hentö
Prag braacht en diar duarsjoten. Soowen Wüfhaurn, wat Jungen fo skul, uur somhur
henbraacht, dat ja jaar Dütjis fo kür. Wan di Jungen diar wiar, uur ja jüst sa
bihanelt üs di üđer Wüfhaurn. Di Dütjis uur wechnomen. Des soowen waar sa üs di
üđer 195 Wüfhaurn fuar't Miist hentö't Konzentrationslager Ravensbrück
deportiaret, hur 52 diarfan ombraacht uur.

Dat Tērp Lidice uur forbrent, sprengt en leeterhen gleermaaket. Fuar des fing di
Reichsarbeitsdienst Biskiir. Di Gimiindi skul fan di Lönkaart forswinj. Dat
„Wechflii“ fan't Tērp wel di SS-en Politsaiföörer Karl Hermann Frank sa haa. Bal
dit salev es hok Daagen leeter me di Gimiindi Ležáky maaket uuren.

Lidice her 98 Jungen. Ja waar hentö di „Umwandererzentrale Litzmannstadt“,
Gneisenaustraße 41 ön Litzmannstadt braacht. Diar uur ja eeđer Rasikriteerien
ütsortiaret. Trötain fan des Jungen uur hentö en „Lebensborn“-Heim braacht, tö
„germanisiarin“. Fuar't Miist uur di Jungen man töhop me di Jungen fan Ležáky
hentö't Vernichtungslager Kulmhof braacht, hur ja vergāst waar.

Di Gimiindi nem höör nii Naam ön, üs di taust Jaaresdai fan di Forbreeken wiar.
Iarenlir fan Brasilien en Diplomāten fan di Tschechoslowakei wiar diar me bi.

Hat jeft uk Tērps- en Statdiili me di Naam Lidice, sa üs ön Lima (Peru), Caracas
(Venezuela), Regia (Kuba) en Gan Yaoneh (Israel).

Dat Hüs uur üs Lidice-Hüs fööret. Dat Moto es: Erinnern für die Zukunft., en di
Aarber giar töögen Diskriminiaring en töögen Natsjonālsotsjalismus.



https://frr.wikipedia.org/wiki/Helium

Helium as en keemisch elemänt ma sümbool He än atoomnumer 2. Dåt as en blailuus,
inert äädelgas. Huum snååket uk wälj foon heliumgas, wat as n pleonasmus sänj
wårde koon, ouerdåt helium åltids en gas as, ütnümen wan dåt bäisti kölj as.

Helium wörd 1868 foon di frånsmoon Pierre Janssen än di Änglische Norman Lockyer
ünoufhingi foonenouder fünen. Da biise studiirden dåt jåcht foon e san bai en
sanferjunkling, wat önj dåtdeer iir wus. Deer såchen's ma en spektroskoop en
emisjoonsliinje foon en bit dan ünbekånd elemänt. Eduard Frankland bestääsied da
woornaaminge foon Janssen än hi wus di moon di forslouf, dåt elemänt eefter jü
san (Helios) tu benååmen. Hi betoocht jü äädersilew -ium, ouerdåt hi deerma
räägned, dåt dåt elemänt en metal weese schölj. Ås dåt elemant 1895 foon Sir
William Ramsay üt Cleverit wünen wörd, deer wised ham, dåt dåt niinj metal wus,
ouers di noome wörd ai önjpååsed. Da sweedische keemiker Nils Langlet än Per
Theodor Cleve fjarden ünoufhingi foon Ramsay amtränt gliktidi dåtseelwie
äksperimänt döör.



https://frr.wikipedia.org/wiki/Hark_Olufs

Hark Olufs (* 17. of 19. Jüüle 1708 uun Sössaarep üüb Oomram; † 13. Oktuuber
1754 uk diar) wiar en siamaan.

1721 as Hark Olufs siamaan wurden an foor üüb det skap Hoffnung, wat san aatj,
di koptein Oluf Jensen hiard.

1724 wurd sin skap üüb a wai faan Nantes tu Hamborag faan en kaaperskap ütj
Algeerien apbroocht. Hi an sin tau fetern wurd fangd. Sin famile küd det huuch
sum ei apbring, wat a slaawenhanelslidj för Hark haa wul. Det skap keerd oner
Hamborger flag, an sodenang küd a däänsk könang ei halep.

So kaam't, dat Hark uun Algier üs slaaw ferkääft wurd. Faan 1724 bit 1728 wiar
hi di Bey faan Constantine tu siinsten. Hi wurd uun di tidj Gasnadal, det ment
kasiarer an 1728 sogoor komandöör faan di Bey sin hüswacht.

1732 hed Hark a ridjersoldooten oner ham, hää 1735 en sliak jin a stääd Tunis
uunfeerd an det stääd iinnimen. Di Bey wiar soonkboor an läät Hark di 31.
Oktuuber 1735 frei, sodenang kaam'er turag tu Oomram.

1747 skrääw Hark Olufs en buk auer sin leewent üüb däänsk, det wurd 1751 iin
uun't sjiisk auersaat. Di 13. Oktuuber 1754 stoorew Hark Olufs uun Sössaarep.
Üüb san likstian könst dü a wichtagst dooten efterlees, hi stäänt daalang noch
üüb sarkhoof uun Neebel.



https://frr.wikipedia.org/wiki/Bretoonisch

Dåt Bretoonisch (Brezhoneg) as en ailönj-keltischen spräke, wat önjtiinj jü
klasifikasjoon duch aw e fååstewål snåked wårt, önj e Bretanje. Dideere spräke
ståmt ålsü ai foont Gallisch ouf, ouers as iir önjtstönjen üt da Brytoonische
spräke, forålem üt dåt Kornisch. Lääder kömen da Bretoone eefter e Fååstewål (
4. bit 7. iirhunert) än deerbai hääwe's harn spräke mabroocht. Ouers jütid wörd
et Gallisch nuch heer än deer snååked, deer köö dåt Bretoonsch uk nuch hu
eelemänte ouernümen hääwe.

Önj e Bretanje wårt uk nuch Gallo snååked, wat en latjen roomanischen spräke as,
äiwen as dåt Frånsch.

Dåt Bretoonische wus e spräke foon dåt huuge följk bit dåt 12. iirhunert.
Deereefter ouernüm di oodel dåt Frånsch ås standardspräke, wat mör onjsiien häi.
Ås schraawen spräke wörd önj e Bretanje, wat bit önjt 16. iirhunert åltens
ünoufhängi wus, Latinsch brüked, ouers sunt dåt 15. iirhunert ouerwün heer uk
dåt Fransche.

Dåt Bretoonische wårt diling nuch foon süwat 300.000 bit 500.000 manschne
snååked än ferstiinjen, foole maner ås da 1.300.000 manschne, wat dåt nuch önjt
iir 1930 köön. Amt iir 1900 kånd nuch mååst arke Bretoone di spräke än bål di
haleft foon da inboogere snååkden dåt uk däilik. Ouerdåt di spräke diligendäis
fort mååst nuch foon ålere manschne snååked wårt as'r foont ütstärwen betrüwed.
Jü tål gungt tubääg. Duch jeeft dåt nuch åltens en intressant literatuur aw
Bretonisch.



https://frr.wikipedia.org/wiki/Boor

Boor unti Borium as en keemisch elemänt ma sümbool B än atoomnumer 5. Dåt as en
suurt metaloid.

Boorferbininge wjarn ål önj dåt åler bekånd. Di noome kamt foon dåt arabisch
Buraq for booraks, en minerool dåt dåt wichtiest ärts for e boorgewuning as.
booraks as en boråt, en sålt foon boorsör. Dåt elemänt as deerüt ai sü iinjfåch
fritumåågen, ouerdåt deerfor starke reduktoore nösi san, ås magnesium unti
aluminium. Dåt elemänt wörd deeram jarst 1808 foon Sir Humphry Davy, Louis
Gay-Lussac än Louis Jacques Thénard deerståld. Aw jüdeer wise wårt dåt boor
ouers mjuksi mååged döör dåt metal. Döör ütenouderhåålen foon flüchtie
halogenide koon dåt elemänt ouers ma lait mjuks deerståld wårde.

Boorsör wårt foole önjwånd önj e täkstiiilindustrii. Boorsilikåtglääse san
tächnisch ordi wichti. Önj iiljwärk jeeft deertufäiging foon dåt elemänt önj
amorf form en smuk gräin blai. Boorferbininge wårde unersoocht än önjwånd önj en
briidj späktrum foon biokeemische såågen, ås sukerdöörlätjende mämbrååne,
sänsoore for koolehüdrååte, bekämping foon artriitis än önj e neutrooneterapii.
10B heet en grute werkingstwassnaas for neutroonefångst än wårt deeram uk önj e
atoomindustrii önjwånd. Boraane san wälj forsloin ås rakeeteiiljinge, ouerdåt
bai dåt ferbrånen deerfoon en grut mase enärgii fri wårt. Boor as wider önj
bästi riin form wichti ås "mjuks" (dope) önj huulewliidjere.



https://frr.wikipedia.org/wiki/Birkebuumer

Birkebuumer (Betula) hiar tu a bleedenbuumer faan det famile Betulaceae. At jaft
sowat 40 slacher uun Euroopa, uun Nuurdameerikoo (diar fööraal bi a uastküst) an
uun Aasien, sodenang bal aueraal üüb a nuurdelk eerdheleft.

Birkebuumer san somergreen buumer of strüker. Jo waaks gau an kön al efter sääks
juar 7 m huuch wees, ütjwoksen bit 30 m an muar. At buark as üübfaalen laachtgrä
bit witj. Birkebuumer bleu faan aanj Maarts bit aanj April an fermuare jo troch
a winj, diaram flä uun di juarstidj föl polen ambi, huar föl lidj ei mä am kön.
Tu a früchten seit am ketjin, jo maanelken hinge, a wiifelken stun aprocht. At
siad woort rip uun September bit Oktuuber an fäält üüb troch grat jügen.

At buark as iar brükt wurden för letj kasjin. Uun Finlun an uun Nuurdameerikoo
haa's diar uk skur an ööder rääskap faan maaget: Meel-, tee- an bruadduusen. Det
buark suragt diarför, dat iidjwaar ei so gau ferdareft. Uk tjaar an ööle koon am
ütj det buark maage. A beesembinjer brükt jo twiigen - at ris - an maaget diar
fein struatenbeesmer faan. An uk daalang as at ris noch wichtag, am loonangen
uun a waas tu maagin. Mä birkebosker werket am uun a sauna, am a rag uftuklupin.
An iarjuaren hää am birketwiiger uk diarför brükt, am jongen sliak tu dun.

Bi a ual Germaanen an a Slaawen spelet a birkebuum en grat rol. Hi wiar mend för
det godhaid Freya. Al uun jü tidj hää am en meibuum apsteld, am a somer tu
begröötin. A ääger faan lunstruaten san iar mä birkebuumer beplaantet wurden,
auer jo mä hör witj buark uk uun't jonken gud tu sen wiar. Uun Eestlun, Ruslun,
Finlun an Poolen as di buum en natsjuunaal sümbool, so üs uun Sjiisklun di
iakebuum.



https://frr.wikipedia.org/wiki/Tatarisch

Di tatarisch spräke (Äinbetiikninge: татар теле [tatar tele], татарча [tatarça],
татар төрекчәсе [tatar törekçäse = tatarisch Türkisch]) unti kort Tatarisch (dt.
Tatarisch) as en foon da Tatare (önj nåårere san) önj foole regjoone foon
Ruslönj, forålem önj Tatarstan än Baschkortostan än maning oudere Gebiite foon
jü üülj Sowjetunjoon snåked Türkspräke. Jü jült ås hoodfertreeser foon jü
turkotartarisch spräkegrupe än wårt snåked fon süwat 8 miljoone manschne. Önj di
türkisch spräkbrük än önj jü turkisch Türkologii wårt önj e hoodsååge di begrip
„tatarisch Türkisch“ (Tatar Türkçesi) ferwånd.

Tatarisch as Amtsspräke önj e republiik Tatarstan. Histoorisch gungt dideere
spräke aw iinj foon da Amtsspräke foon e Göljen horde tubräägh. Hi teelt ålsü
spräkehistoorich tu jü grupe foon da Weesttürkische spräke. Deer hiirt hi tu e
Kyptschak-grupe. Hi besat ouerweegend da spräke-äinschape foon dåt Ogurische. Aw
Tatarisch ferscheene hiilj ünlike publikasjoone; dåt jeeft fiirsiien än
internätside önj dideere spräke.

Dåt Tatarische wus ömj e tid foon dåt 13. iirhunert än dåt 15. iirhunert önj dåt
Kyptschak-Tatarische ferschrafted. Deer wus dåt amtsspräke foon jü Göljene
horde. Önj dåt 15. iirhunert wörd dåt Kyptschak-Tatarische foon dåt
Tschagataische oufliised.

Bit önj da 1920er iirnge wörd ma arabische bökstääwinge, dan ma latinsche
(Iinjhäidlik türkisch alfabeet än sunt da 1930er iirnge tuleest ma kyrilische
bökstääwinge schraawen.

Twaschetidlik wörd uk for dåt Tatarische en latinschraft ütårbed, wat ouers aw
en grut mötjstand foon e rusisch manerhäid stååt. Dåt alfabeet as grünläid aw
dåt Nai türkisch alfabeet foon e Tüurkai.

Sunt di septämber 2001 wörd bloot jüdeer latinsch schraft tu dåt schriwen foon
dåt Tatarische öfentlik ferwånd (fgl. tatarisch wikipedia). Jüdeer praksis
ferbüüdj dåt rusisch ferfootingsrucht ouers önj e nowämber 2004, ma e begrüning,
dåt for jü iinjhäid foon Ruslönj en iinjhäidlik schraft nüsi wus .

Dåt Baschkirische as dat Tatarische nuch rucht äänlik. Duch wist et ål maning
äinhäide ap, am dåt foon dåt eentlike Tatarische ouftugränsen. Duch san da biise
spräkeforme jam nuch sü eenlik, dåt da enouder önj Tatarisch än Baschkirisch
ferstönje koone.

Di Krimtatarische spräke wårt oofding ås “Krimtürkisch” betiikned än tu dåt
Tatarische räägned. Dåt stimt ouers diling bloot tun diijl, deer jü ma jü
schååwing foon en äinstiinjien schraftspräke ai mör ma di boowen nååmde spräke
idäntisch as. Bütedåt wist dåt Krimtatarische ål sü maning äinhäide ap, dåt en
ferstiinjing twasche Tatarisch än Krimtatarisch bloot nuch uner betängelse
möölik as.



https://frr.wikipedia.org/wiki/S%C3%B6l%27

Üüs Söl'ring Lön', dü blefst üüs helig Söl (de. Sylt, mo./ö-f. Sal, da. Sild) es
dat lungst en gurtest Ailön' fan Dütsklön'. Hat liit fan Nuurđen tö Süđern
weesterfuar fan di left Huk fan Sleeswig-Holstiin. Söl es ön Dütsklön’ fuaral
bikeent döör di turistisk wichtig "Kurorte" sa üs Weesterlön, Kaamp en
Woningstair en uk aur di binai 40 km lung Strön ön di Weesterkant. Ön di Somer
sen bit hentö 150.000 Lir üp Söl. Ark Dai kum masi Aarberers fan't hiile
Nuurđfriislön me di Toch aur di Hindenburg-Dam. Me en "Stjüürkraft" fan aur
500,- € fuar ark Sölring ön't Jaar es dit Ailön mal wichtig fuar di Wertskep ön
Nuurdfriislön en Sleeswig-Holstiin. Di Gimiinden haa ön't Jaar 2010 ütreekni
leten, dat twuntig Jaaren förter bluat jit ombi 10.000 Lir üp Söl uuni ken,
aurdat di Hüüsinger bit hentö des Tir forkoopet uur. Jen gurt Trap üp des Wai es
dit Offbreken fan tau gurt Hüüsingen me 12 Uuningen ön di Bomhoffstraat en di
Steinmannstraat ön Weesterlön' (2010, biluki uk dit Skelt förter önern.). Diar
uur nü Uuningen becht, wat noch sa jüür forkoopet uur, dat diar ek olterfuul
Sölringer hen ken.

99.14 km² gurt 35 km lung (N tö S) 13 km breer (W tö U) Hoogst Stair: 52 Meter
aur di Weeterspail ("Uwe-Düne" ön Kaamp) bi Geest ombi 21.000 Iinuuner (2008)



https://frr.wikipedia.org/wiki/Maledive

Da Maledive bile en ailönjegrupe, jü bestoont üt 1190 koralenailönje, grupiird
önj 26 atole önj e Indisch Ootseåån, söödweestlik foon Indien. Da ailönje lade
ferstraild ouer en fläche foon moinäi 90.000 km², ouers jü hiil lönjouerfläche
as bloot 298 km². Dåt grutste ailönj as 5 km² grut än dåt jeeft bloot nüügen, da
gruter san as 2 km². Foon da ailönje san 200 bebooged än nuch 88 san bloot
turistegebiite.

Jü histoori foon da jarste beboogere as ai bekånd, ouers hu arkeoloogische
fanste wise deeraw haane, dåt da Maledive ål süwåt 5000 iirnge bebooged san.
Ouers ouer kwäle seede for was, dåt jü kolonisasjoon foon e Maledive jarst süwåt
500 iirngne for krast schaid as. Sunt dåt jarst iirhunert for krast wjarn da
buddhistisch, ouers 1154 bekiirde di jütidlik kining ham tu e islam. Dåt lönj as
di grutste diil foon sin histoori ünoufhingi wjarn, ma ütnååme foon bloot
änkelte perioode, weerfoon en 17-iirich portugiisisch ouerhiirsching önj et 16.
iirhinert jü långst as. Maenouder regiirden deer 84 sultane. Önj dåt iir 1887
kömen da Maledive uner britische schirmhiirschap, ouers da brite bemöiten ham ai
am jü banere politiik.



https://frr.wikipedia.org/wiki/Koolestuf

Koolestuf (dt. Kohlenstoff, la. Carbonium) as en chemisch Elemänt ma symbool C
än atoomnumer 6. Dåt as en ai-metal, dåt önj ferschilie modifikasjoone forkamt.
Iinj deerfoon as en blailuuse huulewliidjer, en oudere en suurt huulewmetal.

Koolestuf wörd ål önj e forhistoori önjtdäkt än brükt as hooltkoole, jü mååged
wörd döör orgaanisch materjool (mååst hoolt) hiitj tu måågen önj e sörstuf-eerme
atmosfeere. Dåt änglisch carbon as deeram uk oufliidjed foon di latinsch noome
Carbonium for hooltkoole, jüst as di noome foon e Carbonium-tidrüm, weerönj dåt
bilied wörd.

Uk diamante, da en ouder allotroop form foon koolestuf san, san sunt lung
bekånd. Jarst sunt hu iirtiinde koon huum da synthetisch mååge. Fullerene, jü
treed allotroop form, wörd önj da tachentier iire foon dåt 20. iirhunert tufäli
äntdäkt.

Di koolestof kamt mååst for önj form foon koolewååderstufe, forålen dåt fosiil
iiljinge jardgas än ra ööle. Üt ra ööle wårt önj e petrochemisch industrii tum
biispel petrooleum, bänziin än keerosin dästiliird än dåt tiint as grünlååg for
foole synteetische stufe, as plastike.



https://frr.wikipedia.org/wiki/Jens_Mungard

Jens Emil Mungard kām ön Kairem tö Wārel. Sin Aalern wiar Nann Peter Mungard en
Elisabeth Mungard, bēren Schwennen. Ön di 31. 3. 1900 wiar Jens Mungaard klaar
me di Skuul. Hi waar Buer an aurnem di Stair fan sin Faađer. Di diari lair
nuurđuastern fan di Kairemer Sērk. Tiin Jaaren leeter, di 29. 4. 1910, bifriiti
hi höm me Anna Andresen faan Föör. Jat skel ek olter lekelk me'enachtler wesen
wiis, man ja fing dach fjuur Jungen. Tö di Bigening fan di twuntiger Jaaren es
di Hofstair ofbrent, en di Laag fan Mungard en sin Familii uur ringer en ringer.
. Mungard koopeti da en litjeri Hofstair ön Ārichsem, man di Swaarhairen waar ek
mener, aurdat et jaa hentö't Jen fan di twuntiger Jaaren uk me di Wertskep ring
giar. Leeterhen es uk di Ehe ütenachtler gingen, en tö di Bigening fan di
dörtiger Jaaren kām Jens Mungard fan sin Stair en Itüüs of.

Hat skel sa wesen wiis, dat diar man tri wichtig Saaken ön Jens Mungards Leewent
wiar: Sin Teenken, sin Föölin en sin Tüs. Diartö kām noch en gurt Lefhair tö
Waarhair en Rocht, en hi kür aur Ünrocht ek gur swügi. Hi her en gurt Hööpin,
dat di "Nazis" wat fuar Folk en Brükdom dö wel, man diarfan kām ja ek olterfuul.
Mungard skref Spot aur jam en di Foraneringen, wat üp Söl fan di "Kolonen" en
"Kasernen" kām , en uk aur di Sjutsaarberen ön di Weeterkanten āp. Sa maaketi hi
hömsalev Fiindi üp Söl, en hi kām "ön't Wisiir" fan di GeStaPo. Hi forlet Söl
ön't Jaar 1934. Jens Mungard tooch hentö Flensborig en skref förterhen sin
Dechtingen. 1936 kām Jens Mungard ön Sjutshaft, aurdat hi "Deensk Jil, wat hi
fan sin Faađer (storewen 1935) āreft her, ek di dütsk Staat önberen her".
Mungard fing diar hart Biskiir, dat hi wat beeter üppasi skul, wat hi skref.
Jens Mungard kām eeđer hok Weeken weđer frii, en skref, uk öner üđer Naamen,
förter. 1938 uur höm forbeeren, tö skriif. Hi skel sair haa: "Waant man jit, dat
ja min Fingers ofhaki.". Di 22. Detsember fan 1938 uur hi weđer fastnomen en
hentö't Girochtsgifängnis ön Flensborig braacht. Fan diar uur hi ön di 1.
Februwaari fan 1939 fan di GeStaPo ofhaalet en hentö't KZ Sachsenhausen braacht.
Diar storev hi ön di Februwaari fan 1940. Hat jit ön di Popiiren, dat et en
"Lungenentzündung" of "Körperschwäche" wiar.

Döör Pieter de Clerq, diar me sin Faađer Nann Peter Mungard töhopaarberti, fing
Jens E.Mungard me jüst aur twuntig Jaaren Kontakt tö weestfriisk Literatuur. Sa
kām et, det hi Hoog-Weestfriisk Leedjis hentö Söl'ring aurset. Ön't Söl'ring
Leesbok, wat 1909 fan Boy P. Möller ütdönen waar, uur dat Dechting "Dial aur Is"
fan 1908 tö lees. Ön "Dechtings en Leedjis", ütdönen faan Andreas Hübbe, waar
"Ströntistel" en weđer "Dial aur Is" āpnomen. Ön di naist Jaaren wiar ön di
"Sylter Zeitung" fuul aur Mungard tö lees. Hermann Schmidt heer masi fan
Mungards Aarberen ön "Fuar sölring Lir" druki leten, wat aaftinoch bi di
söl'ring Bleer lair. En üđer Bleer, wat fuul Dechtingen fan Jens Mungard
weegeti, wiar "Sylter Land und Leute". Mungard heer uk 6 Teaatersteken skrewen,
man di sen noch oler rocht biluket uuren. Uk des Aarberen skel mal gur wesen
wiis.

Ön di tachentiger Jaaren kām en gurt Saamling fan Jens Mungards Dechtingen üt:
Hans Hoeg her dit töhop me Elisabeth Mungard, en Faamen fan di Dechter,
töhopsjukt en üs dit Bok Ströntistel en Dünemruusen ütbraacht (Luki uk öner
Literatuur eeđer!).



https://frr.wikipedia.org/wiki/Hans_Momsen

Di 23.10.1735 wörd bai di böre Momme Jensen önj Foortuft en latjen dring tuläid,
än di füng di Noome Hans. Dåt schölj awäädrie Fraschlönjs grutste räägenmäister
än nawigationsliirer Hans Momsen wårde. Hans wus Momme san tweede san, än hi wus
mån wat spinkel. Deeram wörd hi bait hüs "dåt hanerng" unti hennerling nåmd. As
latjen dring såch hi iinjsen hü san taatje en stuk lönj tiiknet än beräägnet, än
hi frååget ham: "Weeram mååget taatje dåt sü? Momme Jensen swåårt: "Säk de aw e
looft "Euklids 13 Elemente" üt, deer stoont et önj". Hans ging tu loofts än fün
uk en holönschen ütgoowe foon dåt bök, foon di grute griichische matematiker.
Dåt häi san åte Jens Jakobsen nuch brükt, wat nawigationsliirer önj Holönj wään
wus. Nü muurst Hans ouers jarst hilonsch liirer. Ma en holönsch fiibel än en
biibel tu heelp, loket ham dåt uk önj en kurt tid. Ma 14 iir häi hi di gånse
"Euklid" önjt hood.

Di samer wus Hans nü böre än loonmätjer, än di wunter studiird hi önj sin böke,
mååged koowersteege, twited bile üt hoolt, mååged säkstante än oktante unti
sügoor klooke, än wilems slipet hi uk gleese tu sin instrumänte. Bloot ma hü
böke, häi hi ham möre fråmde spräke liird, sü as: dånsch, holönsch; änglisch,
frantsoisch än latin. Hi befottet ham uk ma geografii, histoorie, astronomii,
geometrii, algebra, optik än mekanik, ouer dåt dåt åles ma tu e nawigation
hiird. Di wunter kömen siimoons foon e hålie än böresaane fon et faååstlönj
eefter Foortuft tu Hans Momsen am foon ham tu liiren. Sam deerfoon wörden
awäädrie düüchtie kaptaine unti dikfoogde unti dikgroofe. Sü uk di grute
räägenmäister foon Lonham, dikgroof Andreas Nissen. Am liifsten ouers sätj Hans
önj sin tööningehüs, wat hi as wärkstää inruchted häi. Heer güütj hi knoope,
baged en winmeelen, mååged en model foon en krichsschap än bbäged sügoor en
rucht orgel ma 6 rigister an 294 floite. As astronomm füng hi en noome, as et
ham luked, jü boon foon en komeet tu beräägnen. Hü liird än önjsänj Hans Momsen
uk ma e tid wörd, sü bliif hi duch åltens di schuchte än ruchte böre ma
hutschuur, äinweewden jåk än en latj ween ulen hul. Hi bliif åltens di seelwie,
uk wan deer huuge hiirne bai ham tu besäk kömen. Ån foon sin schoulere wörd
profesor önj Köbenhuuwen. Dåt wörd jü iinjsist gruter räis wat H.M. unernümen
heet. Önj Köbenhuuwen wörd hi ma iiren apnümen, ouers deer wus jüst ai foole
amgung önj ham. Hi wus fort mååst wat önj e uniwersitätsbiblioteek unti önj et
obserwatorium. Hans Momsen sin wüf, Adelhaid Breckling, wus 20 iir junger as hi.
Jü wus uk foon Foortuft, üt en latj hüs aw e Mayenswärw. Ja häin tuhuupe 9
bjarne, weerfoon ån saan adwokoot wörd önj Bräist. Hans Momsen booged sin hiilj
laawen aw e Gabrielswärw önj Foortuft, än deer störw hi uk di 13.9.1811. En
wasen pårt foon sin laawen heet Theodor Storm beschraawen önj san schamelrider
as Hauke Haien.

Tu iiren foon Hans Momsen wåårt arks iir di kultuurpris foon e kris
Nordfraschlönj ütdänj.



https://frr.wikipedia.org/wiki/Halgen

Uun Nuurdfresklun jaft at tjiin Halgen. Wan am det rocht beluket, san't man
njügen, auer ian diarfaan lunfääst wurden as. Hat het man likes noch "Hamborger
Halag".

A halgen san wat apartes, auer jo so liach lei, an jo stun auer 40 daar uun't
juar oner weeder. Am sait "lunoner", wan di "Blank Hans" auer at haleg fäärt, ap
tu a werwen lingt an somtidjs uk iin uun a hüsang lääpt.

Det weeder komt oober ei mätians uunluupen. Wan ei aaltuföl sturem as, do koon
am sogoor to fut troch a waas luup. Diar skal man aleewen hoker mä, diar ham uun
a waas ütjkäänt. At sjocht diar ei efter ütj, man a priilen uun a waas kön böös
jip wurd, wan a flud komt.

Iar hää en halagwerew so ütjsen: Halgen haa man bluas saaltweeder uun hör grünj.
Diaram skul am rinweeeder drank. Uun a maden faan a werew jääw't för a tiiren en
eeben küül mä weeder, diar sai's "feeting" tu. A minsken hed en "soot", det as
oober nään rochten suas, man iarer en sisterne för drankweeder.

Üüb a werew lai en hialer rä faan diten, üüb Fer an Oomram saad am uk
"schaasen". Det wiar det ialang för a halagminsken, jodiar diten wiar faan
drüget künjoks maaget.

Sant 1962 as det leewent üüb a halag aal wat ööders wurden. A hüsang haa efter
det grat sturemflud modern oonker füngen, an det drankweeder komt nü för't miast
troch röören faan fäästääg. Nei hüsang wurd uk föl huuger an fääster baud üs
iar.



https://frr.wikipedia.org/wiki/Fresken_(fulk)

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/F%C3%B6riskep

En Föriskep es en Skep, hur em me fan jen Weeterkant aur't Weeter hentö di üđer
kum ken. Aaftinoch ken em diar uk me di Wain üp mefaar. Sok Skeepen faar fan di
Ailönen en Haligen naa't Fastlön en töbeek.

Fan Söl giar en Föriskepslinie me di Sylt Express naa Rømø (Sii: Römöö, of üp
Sölring en Dütsk: Röm), en dit diari Ailön es dör en Straatendam me't Deensk
Fastlön forbünen.

Fan Föör, di Haligen en Aamrem faart di W.D.R. me soks Fören hentö Daagibel en
Schliksiil. Fan Söl ken em uk aur di Hindenborig-Dam me en Waintoch tö Naibel
köör. Fan Aamrem, Föör en di Haligen sen di Föriskeepen di iinsingst Wai, me di
Wain hentö't Fastlön tö kum.

Twesken Nuurđströn en Pelworem es di Nii Pelworemer Dampskepfaarts-GmbH
(N.P.D.G.) me tau Föriskeepen önerwai. Fan Nuurđströn ken em da me di Wain aur
en Dam hentö't Fastlön' köör.

Di litj Haligen haa uk en litj Föri: Di Rungholt faart fan Schüttsiel naa Hoogi,
Ual Lön en Gröödi.

Ali Föriskeepen haa Diesel-Maskiinen fan 570 bit hentö 4.600 kW, man di maaki
forskeligi Saaken diarme:

Di "Sylt Express" maaket elektrisk Energii fan di Diesel. Di Diesel-Maskiinen
driif Generatooren ön, wat di Stroom maaki. Me des laap di elektrisk Maskiinen,
hur dat Skep me faart. Dat Gur bi des Systeem es, dat di Dieselmotooren langsen
ön di beest Tuurentaal laap ken, hur di di miist Kraft fan di Diesel maaket fo.
Em snaket diar aur dit hoogst Draimoment. Di Schottel-Propelers fan di Söl'ring
Föri ken om 360° drait uur, sa dat dit Skep ek omdrai brük, aurdat dit lik gau
ön biiring Rochtingen faar ken. Sawat jit en "Dopeljen-Föriskep". Des Skep brükt
niin Ruuderanlaag, aurdat di Propelers drait uur ken.

En Dopeljen-Föri jeft bi di W.D.R. uk, sent di Juunimuun fan 2010: Di nii
"Uthlande V" (2010) aarbert ek Diesel-elektrisk, man jü es tömendst efen sa gur
tö manövriari. Di Wai diarhen es en gans üđer jen wesen: Di diari Föri heer
fjuur "Voith-Schneider-Propelers". Dit sen Giraaten, wat om en vertikaal Akse
drai en draibaari Bleeren haa. Sa ken dit diar Skep "üp di Punkt omdrai" söner
Bugstraal-Maskiinen twerk off drüki en en biiring Rochtingen lik gau faar. Dit
diari Skep brükt uk niin senerk Ruuder muar. Di W.D.R. snaket fan höör "jest
rocht Dopeljen-Föri". Eeđer knap en Jaar fan't Ütprobiarin waar bislööten, dat
di W.D.R. jit san Skep haa wel. Di "Schleswig-Holstein IV" (2011) es da dit
taust Skep fan des nii Aart. Wan em di Skelter biluket, da sjocht em, dat di en
bet üđers becht es üs di Uthlande V. Di Wininger sit en bet üđers, en et wiar tö
lees, dat di nii Konstruktsjoon fan't jest Skep hok litj Failen her, wat man
fuar't Miist ek muar üs "Jungens-Kraankhairen" wiar. Des wel em jaa man dach ek
weđer iinbech. Di Reederii snaket diarfan, dat di nii Skeepen töhop ombi 34
Miljoonen Euro kostet haa.

Di ialer Fören bi di W.D.R. sen uk Dopeljen-Fören, aurdat em fan fuarn en
achtern diarüp köör ken, man di sen "klasisch" becht, üs Ro-Ro-Skeepen: Tau
Maskiinen achtern, wat di Skrüüwen önddriif, tau Ruuders achtern. Des Skeepen
haa Bugstraalmaskinen, wat diarfuar sen, di Bug tö Sir tö drüki, wan't om litji
Huken giar. Wan san Skep hentö Daagibel kumt, uur des Maskiin aaftinoch
önsmeten. Dit maakit Spitaakel, en et hāremt en bet eeđer di Dieselrook, wat
fuarn ön Bakbuurd ütkumt. Di diar Skeepen skel ön ark Haawen omdrai, aurdat di
bluat ön jen Rochting faar ken. Bit hentö 2005 es dit uk bi di "Söl-Fören" sa
wesen, wan di Westerland en di "Vikingland" diar jit faart sen. Bi di W.D.R. sen
dit Skeepen sa üs di "Nordfriesland VI".

Em kan somtirs meen, dat me di Skeepen ek muar inoch Jil fortiinet uur ken. Di
nii Generatsjoon fan Föriskeepen es sa becht, dat di me mener Aarberers faar ken
en dat di ek muar omdrai brük (Ratsionalisiaring). Di "Uthlande V" ken muar
Wainer en Lir menem üs di ual Skeepen, en hat jit, dat di diarfuar mener of lik
fuul Diesel brükt.

Hat jit, dat dit me di "Sylt-Express" man sa temelk forkiirt gingen es, aurdat
di Kalkulatsjoon, me 4.000 kW en 16 Kneten döör't Weeter tö brausi, ek
funksjoniari kür. Dat Skep nem noch olterfuul Diesel diarfuar, en di Aarberers
kür dat ek skafi en fo di Faargasten fan't Skep en weđer diarön. Üs em sair,
wiar di Faargasten uk ek töfriar, dat ja ön di Föri ek muar rocht iit kür,
aurdat dit alis sa gau giar. Sa faart di "Sylt Express" nü fuar't miist me 12
bit 13 Kneten en me Maskiinen, wat fuul tö gurt diarfuar sen. Ön di Bigening fan
2011 uur dat Skep ütflagt tö Zypern, aurdat et niin Jil fortiini kür. Hat ken nü
wat leenger swaar blif, aurdat san Skep ombi 15 bit 20 Miljoonen Euro kostet.

Di Reederii heer aartig wat ön di Föri foranert, dat di Lir diar wat lefer me
faar mai. Di "Sylt-Express" wiar aur di jerst Jaaren mesken en bet tö "steriil".
Nü sen diar Strönkorewen en Baanken henstelt uuren, dat em wat makelker büten üp
Dek sit ken. Ön di Wunter fan't Jaar 2012 heer di Reederii di Faarpris fuar di
Söl'ringer dial set. Dit skul bit hentö de Januwaari fan 2013 gung, man ja haa
dit nü sa leten (Marts 2013).

Ön di nii Sölring Föri, sa üs uk ön di nii Skeepen fan di W.D.R es't wat
iinfacher uuren en köör diar me di Wain ön. Bi di ual Sölring Föriskeepen wiar
di Trapenhüüser ön di Meren, sa dat di Wainer trinjom des stönen, ön tau Reegen,
lefts en rochts. Ön Söl en Röm es't al pasiaret, ön Daagibel, Wyk en Witdün
uur't becht: En ekstra Rampi fuar Futgungsters, dat di fan di Sir ön di Skeepen
kum ken en ek muar twesken di Wainer langs mut. Di nii Skeepen haa uk Āptochen,
sa dat em uk me en Rulstööl fan't Waindek iin ön di Salon kum ken.

Fan di "Uthlande V" sair em, dat di jit köör ken, wan di ual Generatsjoon ek
muaar üt di Haawen kum ken, en di skel uk mener Diesel brük. Des Skep giar uk
bluat 1,70m diip. Fan di "Sylt-Express" weet em dit ek, aurdat di sa gurt
Maskiinen heer en uk mal diip giar (3,80m). Di Koptain sair man, dat dat Skep
aur di Maaten gur tö manövriari es.

Twesken Kiel en Oslo faar di Föriskeepen fan di Color Line, "Color Magic" en di
"Color Fantasy". Das Skeepen sen aartig wat gurter, en sa haa di Injeniööri jam
wat üttacht, hur'ling em san Giraat ön di Haawen fastmaaki skel:



https://frr.wikipedia.org/wiki/Asger_Juul_Linding_Lindinger

Asger Juul Linding Lindinger (Beren Fridai, di 13. Oktoober 1916 ön Esbjerg/DK,
Storewen Mondai, di 20. September 1999 ön Skodsborg/DK) wiar en deenski
Skepsreeder, Generalkonsul, Forfater en Politiker.

Hi braacht ön't Jaar 1963 di Föriskepslinie Röm-Söl' üs Rømø-Sild Færgerii A/S
ön Havneby üp Röm ön di Gang.

Bülow Agro Co. wiar en Diil fan dit Automobiil-Gisjeft F. Bülow & Co., diar
waarskiints ön di jest Hualev fan di 50er Jaaren grünet waar. Di Diil Agro Co.
her me Mereln töögen Ünkrüür, Slöör en Üntjüch sa üs di Sprüten diarfuar tö dön,
diar importiaret en forkoopet waar. Asger Juul Lindinger kām 1946 tö F. Bülow en
Co.. Fan 1952 ön her hi al Diili fan di Bülow Trading Co. en biraileti di Hanel.
1953 kām Bülow Agro Co. diartö. Lindinger kür di hiili Kraam ön't Jaar 1956
aurnem, en diarfan waar di Lindinger-Konzern grünet.

Di Reederii waar ön't Jaar 1961 grünlair. Lindinger her en Importfirma en maast
olterfuul Stjüüren bitaali. Dit wel hi foraneri, aurdat hi meenti, dat hi me en
Skep Forleesens maaki kür. Dit slaageti man ek. Dit Skep, diar eeđer sin Wüf
Ruth Lindinger neemt waar, braacht jit muar Jil iin, en sa skul Lindinger jit
muar "Skat" bitaali.

Hi gair da hen en bistelti nii Skeepen, jest fan di deensk Nuurđsee-Werev ön
Ringkøbing, leeterhen fan di Hüsemer Skepswerev. Diarfan waar da en rocht
Skeps-en Gisjefts-Impeerium. Lindingers gurtest Swaarhair wiar noch, dat alis,
wat hi bigenti, tö Jil waar, en da skel em jaa Stjüüren bitaali.

Lindinger kām jaa fan di deensk Weesterkant, en sa wust hi, dat et fuar di
Deenen ek sa iinfach wiar en kum jens naa Söl', wan ja ek me di Toch köör wel.
Des kām töhop me sin manigfual Taachten en di Swaarhairen om Fortiinsten en
Stjüüren. Di naist Trap üp Wai wiar da di Föriskepslinie Röm-Söl' . Aur di jest
Jaaren waar me ual Skeepen bigent. Tö des Tir wiar't uk fuaral fuar di Deenen
jit interisant en koopi üp Skep iin. Da kür ja masi Jil spaari, wan ja niin of
mener Zoll en Stjüüren bitaali maast. Mesken waar diarom di Linie uk me en
Pasajiirskep bigent. Me di nii Föri Rømø (1967) bigenti sin Töhopaarber me di
Hüsemer Werev. Diar sen da ek bluat di trii Föriskeepen fuar di Rømø-Sylt
Færgeri A/S becht uuren, Lindinger koopeti jit 18 Frachtskeepen, diar da hentö
priwāti Investooren forkoopet waar.

Di Töhopaarber me di Hüsemer Werev giar bit tö di Konkurs, en bi des giar fuar
di Koopers fan di Frachtskeepen dit miist Jil forleesen. Lindinger kām 1978 ön
Swaarhairen, aurdat hi hoogi Krediti ön Dütsk Mark her en üp di üđer Sir eeđer
di Öölkriisi 1973/74 ek inoch Fortiinst fan US-Dollars iinkām.

Ali Skeepen waar bütlöning forkoopet, man fuar di Föriskeepen Westerland en
Vikingland waar en ain Reederii grünet, di Rømø-Sylt Færgerederi (1978). Des kür
höör man uk ek hual, en sa waar di Skeepen en di Reederii jaa 1979 naa
Flensborig forkoopet.

Üs hi jung wiar, es hi me Rad döör 13 Lönen köört. Hi höl höm aaftinoch ön
Lastwainer fast, dat hi wat gauer fan Stair kām, en des kür di Reeder ek gur
haa. Hi brükti aaftinoch en üđer Jen. Sin Knooken kām diarfan uk ek langsen hiil
fan of, en sa wiar Asger Lindinger uk bi masi Dochtern en ön Kraankenhüüsingern.
Jens skel hi uk nai bi di tschechiski Grensi en Nacht me 11 Wölfi töhop wesen
wiis, sa stuunt et iin ön sin Biografii, en diar stuunt uk, dat hi 28 Jaaren
Meföligster fan en Eetfiarel-Foriining wiar.

Lindinger heer jer me liir bigent, en hi waar oler rocht klaar diarme. Wan em
forstuun wel, wat höm sa omdref, da skel em luket haa, wat hi alis üp jens
fuarher. Mesken her hi oler āphölen, wan höm di Konkurs ek ön't Aaler fan 62
Jaaren raaket her.



https://frr.wikipedia.org/wiki/Touspr%C3%A4kih%C3%A4id_(aptiien)

Ma touspräkihäid unti bilinguismus wårt mååst miinjd, dåt huum önj ferschääli
situasjoone flot tou spräke brüke koon. Dåt stuudium foon touspräkihäid as bane
jü önjwånde spräkwaasenschap en forschingsgebiit foon jü psüücholinguistik.

Önj e waasenschap, ferwåltig än ålerne san ai iinjs ouer e frååg, weer dåt gödj
as än began eeder ma en touspräki aptiien. Dåt lätj ham tun diilj ferstönje üt e
ferschilihäid foon situasjoone jü önj dåt (eedere) touspräkie aptiien forkamt.
Önjhingere foon touspräkihäid måån da tweer spräke möölikst eeder önjbiidje. Dåt
jeeft nämlik starke önjwisinge, dåt dåt en “fäilie” perioode jeeft (bit süwat
seeks iirnge) önj jü jü mamenspräke bål spontaan liird wårde koon. Ja fertreese
da jü miining, dåt dåt uk for en tweeden spräke jült.

Oudere hüülje deeran fååst, da bjarne schan jarst ma jare äine mamenspräke gödj
rädje mötje, iir ja en fråmden spräke liire. Ja gunge deerfoon üt, dåt dåt
waasen am en tweeden spräke uler bääder weese koon as jü grünkunde foon e
mamenspräke. Ma jüdeere wise foon önjpåken koo huum dan fermiise, dåt bjarne da
räigle foon ju spräkeliir än e uurdeschåt önjhuupmååge (interferäns) än
döörenouder brüke. Önj Holönj san spräkewaasenschapmoons deerfoon ouertjöögd,
dåt eeder touspräki aptiien luke koon, wan huum ham bloot an hu betängelse hålt:

En eeder touspräki aptiien koon bai normåål begoowede bjarne en rucht goue
touspräkihäid jeewe, oofting bääder än forålem spontaaner (suner aksänt) as
wüksene döör stuudium liire koone, ouers bai maner begoowede bjarne bestönjt e
gefåår, dåt ja niinj foon biise spräke gou båås wårde.



https://frr.wikipedia.org/wiki/Theodor_Siebs

Theodor Siebs (* 26. August 1862 önj Bremen, † 28. Moi 1941 önj Breslau) wus en
tjüschen germanist.

Siebs wus profäsor bai e uniwersitäät Greifswald, lääser bai e uniwersitäät
Breslau.

Tuhuupe ma oudere spräkewaasenschapere än ma fertreesere foon hu tjüsche
teooterbüüne heet hi en bök utdänj, wat räigled, hü et tjüsch rucht ütsprääged
wårde schal. Et bök wörd önjt iir 1898 fort jarst tooch pranted än eefter ham
"di Siebs" nåmd. For en lung tid jüld di "Siebs" as dåt beest wärk ouer e
huuchtjüsch ütspräke.

Deerfor än aw e sid deerbai heet hi ham boonbräägend mat frasch befooted,
weerbai hi ham ai schuuniede önj åle laawende frasche dialäkte ouftiikninge tu
måågen bai da manschne ine. Foon sin amenbai fäärti publisiirde wärke betiie jam
foole aw dåt nordfrasch. Önj sin Geschichte der friesischen Sprache stoont en
bål fulstäni histoorisch gramaatik foon möre nordfrasche spräkewise, weer hi önj
Zur Geschichte der englisch-friesischen Sprache ål foole biispele foon jääwen
häi.



https://frr.wikipedia.org/wiki/Substrootspr%C3%A4ke

En Substrootspräke as en spräke, di önj en bestimd gebiit erseet wörden as foon
en oudern spräke, di superstrootspräke. Wilems wårt uk jü kort betiikning
substroot brükt.

Bai en spräkeänring wårt en spräke önj en bestimd gebiit erseet foon en naien
spräke. Di erseete spräke as dan di substrootspräke foon e naie spräke. Wan büte
dåt gebiit nuch en form foon en üüljen spräke snååked wårt, dan as dåt en
adstrootspräke foon di naie spräke. Amkiird as di naie spräke foon dåt gebiit di
superstrootspräke foon e üülje spräke.

Deeram dåt dåt erseeten mååstens ai fulkaamen as, san önj en superstrootspräke
oofding räste foon e substrootspräke witufinen. Dadeer räste, da oufwike foon da
normååle räigle foon e spräke, koone däike uurde weese, ouers uk noome, as üülje
stääsenoome unti tradisjonäle persoonsnoome.

For jü angelsaksisch invasion wörd önj Änglönj keltisch snaaked. Dåt änglisch
heet deer ålsü en keltisch substroot. Iir da Germane döör di Limes bräken, wörd
önj Sööder-Tjüschlönj wårschiinjlik en romaansche spräke snååked. Dåt tjüsch
heet deer dan en romaansch substroot.

Uk foon dåt frasch wårt önjnümen, dåt dåt en substrootspräke jääwen heet bai da
följke da frasch snååke unti snååked heewe. Foon dideere substrootspräke foon
dåt frasch, betiikned ås forüüljfrasch, as nuch ai foole bekånd. Dåt mönje we
liire döör rekonstruksjoon üt räste.

Bai jüdeer rekonstruksjoon wårt tujarst löked eefter uurdforme, da jü germaansch
luudferschüwing ai mamååged heewe. Sü as dåt indogermaansch p bai e uurdbegan
önj åle germaansche spräke tu f wuuden (latisch piscis wårt tu fasch).

Wan dåt nü önj dåt frasch uurde jeeft ma "p" bai e uurdbegan, da ai leetere
entliining unti lüdmåålerai entståme, dan mötj dåt him am substrootuurde hoonle.
Möölike biispele san: paad ('stich') än päil.



https://frr.wikipedia.org/wiki/Molek%C3%BC%C3%BCl

En moleküül [moleˈkyːl] as en liitjeletj dial, diar faan tau of muar atoomen
tuupsaat as. A atoomen wurd troch atomaar binjang tuuphäälen. Son moleküül as di
letjst dial faan en rian materiol.

Uun moleküülen kön atoomen faan ään slach ferbünjen wees, so üs uun sürstoof
(O2) of stikstoof (N2). Sok moleküülen het elementmoleküülen. Miast san oober
ünlik slacher faan atoomen mäenööder ferbünjen, so üs uun weeder (H2O) of Methan
(CH4).

Hü a atoomen mäenööder ferbünjen san, woort troch a binjangen fäästlaanj. So haa
Ethanol (H3C–CH2–OH) an Dimethylether (H3C–O–CH3) likeföl atoomen, oober ünlik
binjangen. Diaram haa jodiar materioolen uk ünlik eegenskapen. Sok moleküülen
het isomeeren.

Letj moleküülen san amanbi 10−10 m (= 1 Å) grat, grater moleküülen kön oober uk
10−9 m (= 10 Å) of noch grater wees.

Atoomen kön oober uk troch ionenbinjang tuuphäälen wurd. Diaram woort t.b.
Natriumchlorid (NaCl, det as saalt) ei üs moleküül uunsen, an do het son
ferbinjang ion. Det Natrium-atoom häält en positiif elektrisk lääs, det as en
kation (Na+), an det Chlor-atoom häält en negatiif lääs, det as en anion (Cl−).
An ünlik elektrisk lees tji arkööder uun.



https://frr.wikipedia.org/wiki/Lorenz_Friedrich_Mechlenburg

Lorenz Friedrich Marstrand Mechlenburg (* 15. Febrewoore 1799 uun Neebel üüb
Oomram; † 15. Oktuuber 1875 uk diar) wiar en prääster an wedenskapsmaan för't
öömrang spriak.

Lorenz Friedrich Mechlenburg wiar di dring faan prääster Christian Riese
Mechlenburg (1748-1833) an sin wüf Naemi Dorothea, bäären Petersen (1770-1833).
Hi küd sjiisk, däänsk an öömrang snaake. Tu huuger skuul ging Mechlenburg uun
Hüsem, uun Kopenhuuwen hää'er teologii studiaret. 1825 kaam'er tüs tu Oomram an
1827 auernaam hi det steed üüb't St. Clemens sark faan san aatj. Uun't salew
juar freid hi Matje Tückes (1806–1874), hat wiar en kusiine faan Knut Jungbohn
Clement. Sodenang wiar Mechlenburg al di traad prääster ütj sin famile üüb
detdair steed. Hi hää sin leewent loong üüb Oomram lewet. Fööraal uun a juaren
faan 1843 bit 1854 hää Mechlenburg ham am det öömrang spriak komert, an diar
kaam sin öömrang wurdenbuk bi ütj. Bütj det hää'er ham uk mä histoore an
botaanik befaadet. 1860 füng'er faan a däänsk könang Friedrich VII. di
Dannebrogorden.

Mechlenburg sin iarst drükt skraft wiar det fering dachtang Gesang in der
Westerlandföhrer Mundart, verfaßt vor 130 Jahren von Pastor M. Flor. 1851 drükt
det Zeitschrift für Deutsches Alterthum en saamlang faan spreegwurden faan
Oomram an Fer.

Do as diar uk noch en grat saamlang faan hoonskraften uun't Staats- und
Universitätsbibliothek Hamburg an uun't Öömrang Archiif uun Neebel. Sin gratst
werk as det Amrumer Wörterbuch oder Lexicon alphabetisch geordnet nach dem
Amrumer Dialekt faan 1854.



https://frr.wikipedia.org/wiki/Isotoop

Dåt keemisch elemänt weer en atoom tu hiirt, wårt bestimd foon jü tål protoone
önj di kärn. For en wase tål protoone koon aw e sid jü tål neutrone in di kärn
ünlik weese. Huum snåkt dan foon ünlike isotoope foon dåtseelwe elemänt.

Di ütdrük as en tuhuupetiien foon tou griichische uurde: isos = lik, än topos =
plås. Dåt djüset deeraw haane dåt ünlike isotoope foon dåtseelwe elemänt
jüseelwe plås beseete önj dåt perioodische süsteem.

Jü mase foon en atoom wårt tu di widüt grutste diilj bestimd döör jü sööme foon
jü tål nukleoone (protoone plus neutroone). Judeer tål nååmt huum jü masetål.
Ünlike isotoope foon dåtseelwe elemänt heewe jüseelwe atoomnumer ouers åltens en
oudere masetål (atoommase).

Foon foole elemänte jeeft dåt önj e natör en minging foon isotoope. (Önj huk
ferhüülj isotope forkaame önj en proobe, koon gåns nau bestimd wårde ma heelp
foon masespektrometrii). Dåt elemänt Kloor tum biispel heet atoomnumer 17. Åle
chloratoome heewe ålsü 17 protoone önj e kärn, ouers dåt jeeft tou isotoope.
Triifirtel foon da Atoome heewe 18 neutroone, di räst 20 neutroone. Jü masetål
as ålsü 17+18=35 unti 17+20=37. Da isotoope wårde schraawen as 35Cl än 37Cl. Ma
jü wise foon schriwen tör huum ålsü ai da tåle foon protoone än neutroone
iinjlik nååme, dan dåt sümbool Cl stönjt önj dåt perioodische süsteem aw e 17.
plås än heet ålsü grünseetlik 17 protoone än deerma koon huum jü berääken eefter
jü tål neutroone önj en isotoop uk åltens amkiird mååge.

Da keemische Äinschape foon isotoope foon dåtseelwe elemänt san enouder aw e
näide lik. Bloot bai gåns seküür mätjing wise ham hu ferschääle; dåt hiit di
kineetische isotoop-efäkt. Forålem bai lächte elemänte koon da keemische än nuch
mör da füüsische Äinschape ünlik weese: sü as tum biispel di smultpunkt foon
swåår wååder (D2O) süwat 4 ̊C önjt stää for 0 ̊C.

Önj dåt ferhüülj foon da koolestuf-isotoope 12C än 13C foon en ploont koon huum
siinj, huk form foon footosünteesis jü ploont ferwånt. Jü kwantiteet 14C (en
raadio-isotoop foon koolestuf) wårt wider brükt am dät åler foon koolestuf
önjthüüljende orgaanische räste tu taksiiren bit hu tiinduusend iirnge önj e
fortid (koolestufdatiiring).

Bai dåt uurd isotoop wårt oofding toocht an Raadioaktiviteet. Än wörklik jeeft
dåt foon ark elemänt wälj hu isotoope, da ai stabiil san än da har eefter wåt
tid änre döör en protsäs foon raadioaktiiw oufklingen. Suk isotoope wårde
raadio-isotoope nååmd. Döör dåt raadioaktiiw oufklingen önjtstönje tuleest
stabiile isotoope, mååst foon en ouder elemänt as dåt ütgungsmaterjool.



https://frr.wikipedia.org/wiki/Hermann_M%C3%B6ller

Hermann Möller (* 13. Januaar 1850 önj Hjerpsted bai Tuner önj Nordslaswik,
Dånmark; † 5. Oktoober 1923 önj Kopenhuuwen) wus en dånschen histoorischen
linguist.

Ål 1851 wörd Hermann san taatje preester aw dåt nordfrasch ailönj Sal än sü
liird hi uk dåt salring frasch. Dan foon 1861 bit 1864 boogeden ja aw e håli
Uulönj än hiird hi nuch wi ouder frasch. Sü wörd hi ål jung spräkefergliker.

Eefter sin uniwersitäätsstuudium begand hi 1872 ma en nordfrasch spräkeliir,
weerfor hi uk dåt üüljfrasch än dåt üüljänglisch studiire moost. Deerbai fün hi
üt, dåt dåt nordfrasch eentlik aw tou spräke tubääggungt: 1. dåt frasch foon e
fååstewål, da hålie än dåt üülj Nordströnj, dåt früne as tu dåt Ååst- än
Weestfrasche, än 2. jü spräke foon da ailönje Sal, Fäär, Oomrem än Hålilönj, jü
foole näre frün as tu dåt angelsaksisch än dåt änglisch.

Sin doktoorwjarde füng hi 1875 önj Leipzig ouer en unersäking önj e palatoolra,
weer hi uk da ferschääle bespräk twasche änglisch än frasch aw jü iinj sid än
läich- än huuchtjüsch aw e ouder sid.

Uk eeftert bliiw hi aw e sid bai sin oudere unersäkinge ma dåt frasch tugungs.
Sü räisede hi 1881 eefter Neuwangerooge bai Varel önj Oldenburg, dan eefter
Saaterlönj, weer hi ma heelp foon en tjüsch uurdebök en grut saterfrasch
uurdelist tuhuupstald. Eeftert köm hi uk nuch eefter Weestfraschlönj, weer hi da
dialäkte studiird.

Möller as forålem bekånd wörden for sin unersäkinge tu dåt unermöören foon e
teese foon en geneetisch frünschap twasche da indogermaansche spräke än da
semiitische spräke.

Ouers sin teorii, resultoot foon lungiirig feekmoonsch årbe, füng niinj ålgemiin
gödjkanen foon e linguistisch feekwrål än wårt diling (2008) nuch mån sälten
nååmd. Jü wörd ouers tu jü tid foon en tål foon fäärende linguiste ås gülti
aksäptiird, sü t.b. Holger Pedersen (1924) än Louis Hjelmslev. Eefter Hjelmslev
(1970:79) wörd „en uurfrünschap twasche indogermaansch än hamiito-semiitisch in
detail foon di dånsch linguist Hermann Möller wisd, uner benjüting foon jü
metoode doon da elemäntfunksjoone“.

Möllers årbe wörd foon Albert Cuny (1924, 1943, 1946) önj Frånkrik än önj e
junger tid foon da amerikaanische liirde Saul Levin (1971, 1995, 2002) fortseet.
Dåt as twiwelluus aw Möllers årbe tubäägtufäären, dåt Holger Pedersen
hamito-semiitisch önj sin önjnümen nostratisch spräkefamiili önjslüütj, en
klasifikasjoon, jü bai füliende nostrasiste (t.b. Vladislav Illich-Svitych än
Allan Bomhard) baibehülen wörd. Jü hamiitisch famiili wörd foon Joseph Greenberg
(1963) ås üngülti fersman, di önj füli deerfoon uk di noome „hamiito-semiitisch“
ouflaand än döör dåt diling gebrüklik „afro-asiaatisch“ erseet.

Möllers magnum opus wus dåt Vergleichende indogermanisch-semitische Wörterbuch
foon 1911. Hi as uk for sin färsjoon foon e laryngoolteorii bekånd, jü hi önj
Die semitisch-vorindogermanischen laryngalen Konsonanten (1917) deerstald.



https://frr.wikipedia.org/wiki/Hans_Hoeg

Hans Hoeg (16. Januwaari 1917 bit 03. Detsember 2011) wiar en Pleeger fan di
Sölring Spraak.

Aur lungi Jaaren her Hoeg en Tankstair ön Kairems Weesten, en diarbi wiar uk en
Werkstair, fuaral fuar franzk Wainer.

Wan höm sin Aarber en bet Tir diarfuar let, nem hi höm fuul Tir fuar Sölring,
wat sin Mooderspraak wiar.

Masi Maid en Aarber heer Hans Hoeg höm me di Dechtingen fan Jens Mungard maaket.
Hat uur üs en gurt Wert fuar delings Aarber me di Spraak önsen, dat des Aarbern
üs en Bok drukt uur kür. "Ströntistel en Dünemruusen" uur üs en Iaring tö
Mungards 100. Gibursdai (Februwaari 1985) ütdönen.

Fan di Bigening fan di Soowentiger Jaaren diar Hoeg aural Biskiir, di Sölring
Spraak ek sterewi tö let. Hat jit, dat hi diarbi somtirs uk en rocht Twerkhaur
wiis kür.

Ön 2005 snaketi hi uk iin ön di Film "Inselklang", en Dokumentatsjoon, wat üp
Söl maaket waar.

Hans Hoeg fing di C. P. Hansen-Pris ön't Jaar 1986. Sent 2002 es hi
Iaren-Meföliger fan di Foriining fuar't Nuurđfriisk Instituut wesen.



https://frr.wikipedia.org/wiki/Haligen

Ön Nuurdfriislön jeft et tien Haligen. Wan em dit rocht biluket, sen't bluat jit
niigen, aurdat jen diarfan lönfast uuren es. Di jit man dach jit "Hamburger
Halig".

En Halig es wat Aparts, aurdat di rocht liig lair, en di staant aftinoch aur 40
Daagen fan't Jaar öner Weeter. Em sair "Lönöner", wan di "Blanki Hans" aur di
hiili Halig faart, āp tö di Werewer giar en somtirs uk iin ön di Hüüsingen lapt.
Dit Weeter kumt man ek metjens önlaapen. Wan ek olterfuul Storem es, da ken em
sagaar tö Foot bi di Heef gung. Dit diari skel em man ek aliining maaki, diar
skel langsen en Föörer me up Wai, wat Biskiir weet aur di Heef. Dit diari sjocht
ja ek sa üt, man di Priilen ken mal diip uur, wan di Flöör kumt!

Jer heer en Haligwerev sa ütsen: Haligen haa bluat Saaltweeter iin ön jaar Grün.
Diaraur skul em Riinweeter drink: En Feeting, en iipen Kuul me Weeter, wiar fuar
di Diiren, en en "Sood", en Zisterni me Drinkweeter fuar di Mensken, lair ön di
Meren fan di Werev. Üp di Werev lair en lung Reeg fan Diten. Dit wiar di Jöling
fuar di Haligmensken, di Diten waar fan Küskit maaket. Sent 1961 es dit wat
üđers uuren, aurdat di Hüüsingen achter di Storemflöör fan 1962 moderni Aunern
fingen haa. Weeter kumt nü fuar't miist döör Röören fan't Fastlön. Di nii
Hüüsingen sen fuul hooger en faster becht üs jerer.



https://frr.wikipedia.org/wiki/Friiske_spr%C3%A4ke

Frasch unti Friisk betiikent en floose foon spräke, wat tuhuupe foont üülfrasche
oufstame. Deer hiirt uk dåt Nordfrasche tu. E frasche spräke wården tut
Weestsiiegermåånsch räägent, weer uk ainglisch än plååttjüsch foon jurt kaame.
Besuners ma dåt ainglisch san e frasche spräke ferwånt.

Bit önjt seekstiinde iirhunert wjarn frasche spräkewise di öfentlike spräke foon
e ferwålting än rucht önj da frasche küstenlönje twasche dåt Vlie önj dåt
weesten än jü Wiiser önj dåt ååsten. Eeftert as di spräke önj Ååstfraschlönj
ütstörwen. Önj nordfraschlönj san mörere frasche spräkewisse önjt laawen
blaawen, wjarn ouers uler ferwåltingsspräke.

Aw e sid bai dåt nordfrasche jeeft et diling nuch tou oudere frasche spräke. Sü
wårt dåt weestfrasche snååked foon süwat twäär treedepårt foon da 640.000
önjboogere foon jü naaserlönjsche provinz Fryslân. Seeltersch as e leeste räst
foon e ååstfrasche spräke än wårt snååked foon sün 2000 manschne önj dåt
Saaterlönj önj Oldenborj. Da trii spräke hääwe jam wid ütenouder äntwiklet.
Manschne, wat ferschäälie frasche spräke snååke, koone jam enouder ai mör
ferstönje.

For jü önjstönjing foont Frasch schal önj dåt frasch ståmlönj en oudere spräke
snååked wårde, di substråtspräke, uk Protofrasch nååmd.

Madelfrasch as en uurd, wat for dåt weestfrasche foon 1550 bit 1800 brüket wårt.
Dåt jeeft niinj grün foon e spräkewaasenschap for dåtheer indiiling, ouers
dadeere iirnge wjarn en wichtie tid for e weestfrasch literatuur. Forålem
Gysbert Japicx as dilingendäis nuch bekånd.

E frasche spräkewise, wat dat eefter 1550 nuch jäif än jeeft, san naifrasch.
Jüst tu datdeer tid, amenbai 1550, gäng dåt dil ma't ååstfrasch. Apwåård blaawen
san hu spräkewise önj da aptiikninge foon Johannes Cadovius-Müller üt Stedesdorf
bai Esens (1691) än foon Westing (1688) än Witte (1720) üt dåt lönj Wursten.
Nuch foole mör as bekånd foon dåt Wangeroogische, dåt bit 1950 bestönjen heet.
Uk önj noordfraschlönj san iir spräkewise düüdj blaawen, sü foon Ääderstää än et
ailönj Strönj.



https://frr.wikipedia.org/wiki/C._P._Hansen

Christian Peter Hansen es Skuulmaister en Köster üp Söl wesen. Hansen es ön di
28. August (Bārichtmuun) fan 1803 tö Wārel kemen. Stürewen es hi ön di 9.
Detsember (Jöölmuun) fan 1879. C.P. Hansen wiar di Dreeng fan Jap Peter Hansen,
en diarom wiar hi fuar't Miist üs Krischan Japen of Kiitji Japen bikeent. Hi
heer masi aur di Sölring Histoorii ütfünen en āpskrefen. Diar sen da uk Kaarten
me ual Fluurnaamen bi ütkemen. Hansen hee en ethnograafisk Saamling fan ual
Kraam üs stiinern Knefen, en üđers, wat di Lir jerer bi 't Hüs her haa. Des
Saamling heer Hansen ön sin Bok "Sagen und Erzählungen der Sylter Friesen"
(1875) biskrefen, wat em jit ön Antikwariāti fo ken. Me en Diil fan di Saamling
es di Museumsaarber fan di Sölring Foriining bigent uuren, en dat "Altfriesische
Haus" (Üp Sölring sair em "Ual Hüs") es dit Hüs fan C. P. Hansen wesen.

Masi Bokern fan höm sen ütkemen, en di wiar üp Dütsk en Söl'ring skrefen. Diarme
heer C. P. Hansen uk fuul diarfuar dönen, dat di Söl'ring Orthografii förter
ütbecht uur kür, en hi heer uk masi dechtet. Di diari wiar ja man tö sin Tir ek
ialer üs ombi 40 Jaaren. Bi des Skriifwiis falt āp, dat diar ön di jerst 100
Jaaaren di "Konsonatenfordopeling" wesen es, sa üs wü dit ön Dütsk keen, wan di
Vokāl fuarüt kuurt es: Delling, lekkelk, knorrig, ... . - Dit heer höm noch
eeđer Boy Peter Möller sin Uuurterbok (1915) foranert. Gans gur tö keen es dit
bi di Forklaaring fan Balādi Pider Lüng of Pidder Lüng, diar Hansen bi jen fan
sin Fortelingen en bet foranert heer. Hansen heer me sin Aarber förtermaaket,
wat sin Faađer, Jap Peter Hansen bigent heer: Di Söl'ring Literatuur, diar en
gurt Wert, uk en jüst fuar di Nuurđfriisk Saamlingen heer. Sok Bokersaamlingen
ken em t. B. ön't Nuurđfriisk Instituut finj, en uk di Antikwariāti haa jit wat
öntöber. Uk bi Nann Peter Mungard ken em se, dat hi üp di Aarber fan di Hansens
āpbecht heer.

Sent 1960 uur di C. P. Hansen Pris ark Jaar tö Liren dönen, diar wat fuar di
Sölring Saak sa üs Kultuur, Spraak en Brükdom dönen haa.



https://frr.wikipedia.org/wiki/Berthold_Bahnsen

Berthold Broder Bahnsen (* 8. Januwaari 1913 ön Risem-Lonham, † 14. Oktoober
1971 ön Flensborig) wiar en friisk Politiker fuar di Menerhairen ön
Sleeswig-Holstiin.

Wan Bahnsen fan di hooger Reālskuul kām, liirti hi ön Flensborig en Sleeswig
Spaarikasen-Koopman . 1946 waar hi di Direktor fan di "Spaarikas Nuurđfriislön"
ön Leck. Hi wiar bifriit, en jat fing tau Jungen.

Bahnsen wiar Meföliger fan di SSW. Hi seet bi di Gimiindireer fan Leck. Ön di
Jaaren fan 1947 bit 1954 en fan 1958 bis 1971 wiar hi tö di "Löndai", (Di
Lönsting of dit Lönsparlament) ön Kiil stjüürt. Diar waar hi 1949 tö en
Meföliger fan di jest Bundsforsaamling maaket, diar ön di 12. September Theodor
Heuss üs di di jest Bundspresident ütsaachti. Senerligi Gaawen her Bahnsen fuar
di Politik aur Wertskep en Jil. Sent 1962 wiar hi di "Jen Kārming-Fraktsjoon"
fan di SSW ön Kiil. Ön di Hārefst fan't Jaar 1969 wiar di Kraisreform. Fan 17
Kraisi ön Sleeswig-Holstiin skul 12 uur. Diarfuar wiar Bahnsen sin Stem senerlig
nöörig, aurdat di regiarendi CDU/FDP-Koalitsjoon niin Stemen-Muarhair her. Di
forskelig Politikern iin ön didiarem Parteien her ek al di salev Meening.

Bahnsen wil hol di trii Kraisi Eiderstedt, Hüsem en Süđertöner töhopfaatet se,
en diarfuar dēr hi sin Stem. Me des Stem töhop leengti dit da uk fuar di Meening
fan di regiarendi Koalitsjoon. Üs langsen kām dit ek arkjen töpas, en sa waar uk
sair, dat hi beeter ek mestemi haa skul en dat nü des Reform "fan Deenemark stöt
waar". Bahnsen saag dit üđers. Hi taacht ek hol ön Grensen, hi saag di Deenen üs
Naibern en Brüđern. Deling wöör em dit mesken "europeeisk" nēm.

Di 24. Aprilmuun fan 1971 fing Bahnsen dit Bundsfortiinstkrüts (Jest Klas).
Nemen heer diarme reeknet, dat Berthold Bahnsen me bluat 58 Jaaren eeđer en
Harts-Infarkt stürev. Hi wiar ön't Lönsparlament di Politiker me di leengst
Tiinsttir, en masi Liren höl fuul fan höm. Berthold Bahnsen stön langsen fast
fuar sin Meening, man hi kür uk masi Fortröt me Humoor üt Wārel fo, sa dat
achterön nemen muar sa rocht wust, hurom en Strir nöörig wesen wiar. Me sin
Politik heer hi fuul diarfuar dönen, dat Dütsklön en Deenemark jaar Riwaliteet
auriit, jam fordrai en töhopaarberi kür.



https://frr.wikipedia.org/wiki/Saaterfrasch

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/Maren_Jessen

Maren Jessen, bēren Lorenzen ( Tö Wārel kemen di 28. Juuni 1956) es en Wüfhaur
fan Tinem üp Söl'. Sent di Aprilmuun fan 2014 es jü ön di Fuarstand fan di
Söl'ring Foriining.

Maren Jessen es aural tö raakin, hur dit om Friisk en senerk Söl'ring Spraaken
en Kultuur giar, sa üs ön di Friisk Reer, di Nuurđfriisk Foriining en muar. Jü
heer dit Talent en kum diar uk ön di Staalern, hur di Liren wat tö sii haa. Sent
2014 es jü ön di Fuarstand fan di Söl'ring Foriining.

Jü es mal fliitig, en jü wel "di Wai fan Maike Ossenbrüggen förtergung", üs jü
sair. Jest Teeken diarfan es al en nii Formāt fan "Wat Snak üp Söl'ring", wat di
Foriining al leenger önberen her, en dit jit "Söl'ring Staal". Me des wel Maren
en höör Helpers uk jüngeri Liren me iin ön dit Söl'ring Spraakenbuat fo, en
diarfuar waar da me Fridai injems uk en Tir fünen, hur bal ark jen kum ken. Uk
bi en Ütsteling aur di Menerhairen, diar Friisk Foriining en "Antenne Sylt" iin
ön't "Dorfhotel" ön Raantem maaket haa, wiar Maren Jessen me Renate Schneider üp
Stair. Jat ber uk wat ön fuar ditdiari Rādioprogram, hur di Sender fan't Lön
Sleeswig-Holstiin Jil fuar haa wel.



https://frr.wikipedia.org/wiki/Leewentshelp

Di "Lebenshilfe e. V." es en Foriining, wat di Algimiinhair nüti wel. Hat jeft
dit diari ön masi Lönen, en di Foriiningen wel fuar Mensken aarberi, wat
aliining ek gur klaarkum, aurdat di wat ek ken of kraank sen. Hat giar diarbi
aur Interesen fan des Lir en diaraur, jaar Familiien tö help. Hat jeft fan di
Leewentshelp Hüüsinger, hur bihenert Mensken uuni ken.

Hat haa masi Strir jefen aur di Bigrep „bihenert ön Haur“, aur dat masi Mensken
dit diskiminiarend finj. Sa sii nü hok Stat- en Kraisforiiningen fan di
Leewentshelp "Hat es normaal, forskelig tö wiis.". Di Aarber wat diar maaket
uur, kür mesken aurskrefen uur me "Ark jen es lik fuul wert, uk wan hi dit en
des ek maaki ken".

Di Leewentshelp es ön di 23. Nowembermuun 1958 ön Marborig bigent uuren üs
"Lebenshilfe für das geistig behinderte Kind e. V.".

Di Taacht kām fan en hollansk Offitsiir, wat iin ön en Kraankenhüs me bihenert
Jungen fan Lir tö dön hee, wat fan Uasten tö Dütsklön kemen wiar, wat üt di KZ
töbeek wiar - Mensken ön Nuar. Tien Jaaren förter hee di Foriining al aur 300
Statforiiningen en 38.000 Meföligsters. Iin ön sönerk Jungensgaarten, Skuulen en
Warkstairen uur me aur 18.000 Mensken aarbert. Fan des Tir (ombi 1970) bigent di
Leewentshelp uk diarme, Uuningen fuar Uunikeren tö bech en öntöber. Bit hentö
1989 sen't aur 400 Stat- en Kraisforiiningen en aur 100.000 Meföligsters uuren.
Ön dit, wat di DDR wesen wiar, bigent em en ain Leewentshelp, man em es bal me
di Foriining fan "Weesterdütsklön" töhop gingen.

2008 wiarn diar 527 Stat- en Kraisforiiningen en aur 135.000 Meföligsters. Wan
di Leewentshelp 50 Jaaren ual uur, sen masi Aktsjoonen wesen. Ön di
"Kulturbrauerei" ön Berlin wiar en Fest "Blö Wunner" nēmt, aurdat dit Logo fan
di Leewentshelp blö wiar. Bi des Fest es Angela Merkel sen uuren.

Dat Leewentshelp-Hüs fan Söl staant ön Weesterlön. Diar uuni ombi 15 Mensken ön
di Uuningen. Uk fuar Mensken, wat ek diar uuni, uur forskelig Help önberen. Hat
jeft forskelig Mensken, wat diar hol tö Bisjuk kum en wat mi di Uuners maaki.
Masi Faarten en üđer Aktiwiteeten maakit di "Fröhliche Kreis". Sent 2008 wukset
uk en ain Band āp: Di "Wunschlistenband". Di diari haa al tau Maal ön di "Ual
Kuursaal" ön Weesterlön spölet, en ön 2010 haa ja tau Āptreren her, tö wat ja
nöörigt wiar.

Üp Föör en Aamrem uur Help fuar Familiien me bihenert Jungen önberen. Em wel di
Jungen help, dit wat di ken, wat beeter hentöfing, dat di't wat iinfacher fo.
Dat Uurt "Integratsjoon" uur diar ek üs en "Likmaaki" forstönen, di wel diar ali
help, jen en achtler öntönem. Diarfuar skel di Jungen, wat ek "normaal" üp Warel
kemen sen, Help fingen, wat naier tö di üđer Mensken tö kum, dat et fuar ali wat
lechter uur. Fuar des sen di Jungen uk ön di "Regel-" Jungensgarten en Skuulen,
wan dit giar, hur di fööring Leewentshelp me di diari Lir töhop aarbert.



https://frr.wikipedia.org/wiki/Kwadraatmeeter

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Kaamp

Kaamp (Dütsk: Kampen) skel sin Naam diarfan haa, dat di Sölring Kēmpers diar me
di Öneriarsken kēmpet haa. Di Kēmpers skel öner di Hooger wat süđern fan Kaamp,
bi di Füürtorn sen, bigrewen wiis. Di Hooger haa di Naamen fan di Kēmpers, wat
diar öner lii skel (Brönshoog fuar Bröns, esf.) Hat es en Tērp, wat ön di
Weestersiir fan Söl liit. Kaamp es jen fan du Nuurdtērper en et liit twesken
Woningstair en List, rocht nai bi Woningstair. Kaamp jert tö di Plaatsen üp Söl,
wat em ekstrem nēm ken: Hat jeft üp Söl narigen sa fuul jüür Wainer fan Gasten
wat mesken gaar ek rocht weet, hur fuul Jil di haa. En narigen uur sa jer üp Dai
sa fuul drunken. Kaamp es bikeent fuar sin "Ruar Klef" bi Strön üp di
Weestersiir en di gurt Hiir, wan ön di Uastersiir tö Süđern bit hentö Brēderep
giar. Benen des Hiir skel di Kēmpers bigreewen wiis, en diarfan haa di diari uk
jaar Naamen üs "Brönshoog" fuar't Greev fan di gurt Bröns, "Litj Brönshoog" fuar
sin Sen, "Tewelkenhoog" fuar Tewelken, sin Skriiwer, en sa förter. Di Hooger lii
trinjum di Füürtorn bit hentö Wooningstair en Brēderep.

Di Tialen diartö heer C. P. Hansen āpskrefen (Dütsk en Sölring). Dat dütsk Bok
jit "Sylter Sagen" en es eeđer des Skreften fan Wilhelm Jessen utdönen uuren
(1965, Sylter Verlag für Heimatschrifttum). Dat sölring Bok heer Hermann Schmidt
biaarbert, aurdat em aur di Skriifwiis fan Boy Peter Möller iinig uuren wiar. Et
jit "Ual' Söl'ring Tialen fan C. P. Hansen (1858)" en es 1927 fan di Söl'ring
Foriining ütdönen uuren.



https://frr.wikipedia.org/wiki/Bewis

En bewis as uun a matematiik en wai, am iandüüdag tu wisin, of en ütjsaag woor
of ferkiard as. Diarbi gongt am faan aksioomen ütj, jo saat am saner bewis üs
woor föörütj.

Bewis: Wan n en ünlik natüürelk taal as, do koon ik n uk skriiw üs n = 2 k + 1
{\displaystyle n=2k+1} . Diarbi as k en natüürelk taal (of uk 0). Det kwadroot
as do efter at iarst binomisk formel:

n 2 = ( 2 k + 1 ) 2 = 4 k 2 + 4 k + 1 = 2 ⋅ ( 2 k 2 + 2 k ) + 1. {\displaystyle
n^{2}=(2k+1)^{2}=4k^{2}+4k+1=2\cdot (2k^{2}+2k)+1.}

Auer 2 ⋅ ( 2 k 2 + 2 k ) {\displaystyle 2\cdot (2k^{2}+2k)} en lik taal as, mut
2 ⋅ ( 2 k 2 + 2 k ) + 1 {\displaystyle 2\cdot (2k^{2}+2k)+1} en ünlik taal wees.
Sodenang as uk n 2 {\displaystyle n^{2}} en ünlik taal. Det wul ik bewise.

Ütjsaag 2: Wan det kwadrootrut ütj en lik natüürelk taal n en natüürelk taal k
as, do as detdiar natüürelk taal k uk lik.

Bewis: Ik nem uun, n = k {\displaystyle {\sqrt {n}}=k} as ünlik. Do as efter
ütjsaag 1 (boowen) uk   k 2 = n {\displaystyle \ k^{2}=n} ünlik. Det as oober en
wederspreeg tu min föörütjsaatang, dat n lik as. Diaram koon det, wat ik
uunnimen haa, ei woor wees. Det ment, n = k {\displaystyle {\sqrt {n}}=k} as en
lik taal. Det wul ik bewise.



https://frr.wikipedia.org/wiki/Aamrem

Aamrem (Aamring: Oomram) es en nuurđfriisk Ailön. Hat liit süđern fan Söl en
weestern fan Föör. Aamrem jert tö't Amt Föör-Aamrem ön di Krais Nuurđfriislön ön
Sleeswig-Holstiin.

Aamrem es 20,46 km² gurt en diaraur dat tiinst gurtest Ailön ön Dütsklön. Üs uk
Föör en Söl jert Aamrem tö di trii nuurđfriisk Geest-Ailönen. Uastern fan Aamrem
es di Heef. Di füf Tērper sen fuar't Miist ön di Uastersir fan't Ailön tö finj.
Fan Nuurđen tö Süđern sen dit Nuurđtērp, Neebel, Süđertērp, Stiinood an Witdün.
Üp di Geest sen di Tanen en di Hiiđ tö finj.Ja lii üs en Strip fan Nuurđen tö
Süđern.

Ön di Weesten fan aamrem sen aural Dünemer. Ali töhop sen des ombi 12 kilometer
lung. Di Dünemer sen diilwiis jen Kilomeeter breer. Dat Stek Lön' hur di Dünemer
sen, es 700 Hektar gurt. Fan Weesten tö Uasten sen Primeerdünemer, Wit Dünemer
en Gre Dünemer tö biluki. Wanerdünemer jeft et üp Aamrem ek muar, alis
biplantet. Di Aamringer Dünemer staan öner Natuursjuts, en diar bret jit Fügler,
wat üđershur niin Plaats diarfuar finj ken.



https://frr.wikipedia.org/wiki/ASAG

Al tu began faan't 20. juarhunert hää det famile Jakobs faan A Nääs a Halgen
fersuragt. Di liinjinsiinst begand 1905 mä en siilskap, 1927 kaam det iarst
motoorbuat. Hat küd 40 lidj mänem an wurd efter det werew üüb A Nääs Hilligenlei
näämd. Di siinst lep faan Bongsiel auer A Huug an A Nääs tu Oomram. 1951 kaam en
neibau, di uk weder Hilligenlei het.

Uun a juaren 1958 bit 1960 as di Hauke-Haien-Kuuch iindiket wurden an Bongsiel
lai nü banluns. Di nei siahuuwen wiar nü Schlüttsiel. 1960 hää August Jakobs det
Amrumer Schiffahrts-Aktiengesellschaft (ASAG) uun Stianood grünjlaanj. Uun't
salew juar kaam en modernen damper uun siinst, a Amrum. Man al 1968 kaam diar en
nei an föl grater skap, hat het uk weder Amrum. At nei Amrum wiar goorei tu
fegliken mä det ual, hat hed 212 BRT an wiar gud 32 m lung, 10 m briad an ging
1,50 m jip. Diar paaset 481 pasajiiren an 20 Pkw üüb. 1991 wurd a Amrum ferkääft
an keert daalang noch üs Vitte üüb a Uastsia tu Hiddensee.

1971 hää a ASAG mä det föl grater W.D.R. tuupsmeden, an sodenang besiinet a
W.D.R. nü uk a Halgen. Sant 1991 keerd diar weder en Hilligenlei, det wiar nü
numer 3. Hat as 1991 baud wurden, küd 27 Pkw an 630 pasajiiren mänem. 2005 as a
Hilligenlei III tu't reederei AG Ems ferkääft wurden an het nü Groningerland.
Daalang keert a Hilligenlei I tu a Halgen.



https://frr.wikipedia.org/wiki/W%C3%A5%C3%A5derstuf

Wååderstuf (de. Wasserstoff) as en kemisch elemänt ma sümbool H (La:
Hydrogenium) än atoomnumer 1. Wååderstufgas (Diwååderstuf, H2) as bai
rümtämpratur en blailuus, brånbor, döörsichti ai-metal.

Lüüse atoome Wååderstuf kaame önj fri form bål ai for, wan uk sunt di iinje foon
dåt twuntiest iirhunert unersäkinge mååged wörden as önj atomääre wååderstuf.
Lüüse atoome foon dåtdeer elemänt san ordi reaktiw än ferbine jam matiinjs ma
oudere wååderstufatoome. Heerbai wårt mååsttids wååderstufgas bilied (H2).

Da äinschape da önj dideer artiikel nååmd wårde, jüle dan uk for ålem for dideer
stuf, di bai rümtämpratur en gas (H2) as.

Önj dåt iir 1671 beschriif di irisch-änglische keemiker Robert Boyle önj en
publikasjoon en brånbor gas dåt fri wörd bai en reaksjoon twasche stälj än
ferteende söre. Jarst foole lääser önjtdäkte di britische waasenschaper Henry
Cavendish önj 1766, dåt et ham hoonlede am en keemisch elemant, ås hi
äksperimänte döörfjard ma kwaksilwer. Wan hi uk foole Äinschape hiilj nau
beschriwe köö, miinjd hi duch, dåt önjt stäa foon jü söre, dåt metal jü kwäl
foon dåt gas wus. Deeram nååmd hi sin nai önjtdäkt elemänt brånbor gas foon
metale. Hu iirnge lääser jäif Antoine Lavoisier wååderstuf di latinsch noome
hydrogenium foon diling.

Dåt uurd hydrogenium as en tuhuupeseeting foon da griichische uurde hydor
(wååder) än genes (bilie, mååge). Hydrogenium koon ålsü ouerseet wårde ås
wåådermååger.

For industriäle önjwiinjinge san grute mase wååderstuf nüsi önj sünååmde
hydrogenasjoon-reaksjoone, uner oudere önj di Haber-Boschprosäs, önj di amoniak
produtsiird wårt, dåt hardien foon smeere än ööle än jü produksjoon foon
Methanol.



https://frr.wikipedia.org/wiki/Uunet_Rocht

Uunet Rocht es Rocht, wat ek āpskrewen es. Hat uur önnemen, wan et lung sa wesen
es (Praktitsiaret Ööwing, latiinsk "consuetudo") en wan dit tö di algimiini
Meening aur di Nöörighair paset (Latiinsk opinio necessitatis of opinio iuris).
Wan en uunet Rocht tö en bistemet Plaats jert, sa üs tö en Gimiindi, uur dit
"Observanz" nēmt.

Uunet Rocht uur iin ön masi Rochtsördningen üs ain Rocht önnemen. Dat "kanonisk
Rocht" es di ualest Rochtsördning. Bi des jeft et trii Aarten fan uunet Rocht:

Senerk Wichtighair heer dat uunet Rocht bi dat Rocht fan di Fulker. Uk ön
Dütsklön es't möögelk, dat em wat aur uunet Rochtsrailen döörfo ken. Diar snaket
em fan "Iinfachrocht".

Uunet Rocht kumt ek fan en Bisjuk bi't Girocht. Hat "wukset" fan lung Ööwing
(longa consuetudo). Sa gur üs arkenjen skel dit rocht finj, sa üs dit es. Wan
dit ek sa es, da waant di Rochtsmeening(opinio iuris). Sa kumt uunet Rocht ek
fan Gisetse, en hat ken uk wiis, dat et diartöögen ön giar.

Wan en Rochter fent, dat di "opinio iuris" ek waant, en wan niin Gisets
forleengt, dat aur di Rochtslaag wat āpskrewen wiis skel, da es dat uunet Rocht
sa gur üs en Gisets.



https://frr.wikipedia.org/wiki/Uraan

Dåt uraan (lat.: Uranium) as en rädjelsehaft än ünbekånd metal, dåt da mååste
manschne goorai tu siinj foue.

Ås dan eefterwised wörd, dåt dåt radium döör ferfål üt uraan önjtstoont, weerbai
energii önj form foon strooling fri wårt - en woornaaming, jü huum foon nü ouf
gåns ålgemiin "radioaktiviteet" namt, wörd dåt uraan ma åån sliik berüümd. Ål
jütids füng en fiiberhaft säken eefter uraan-önjthüülende minirooliie önj. Et
jäif ouers tujarst ås uraanerts bloot jü pakblände, dåt as en ouer dåt suurt
blai än muschelik bräkj sü benååmd minerool. Dåt stöö önj Joachimstal önj Böhmen
tu rädj, weer dåt ås ouffål bai dåt silwergreewen forköem. Jü önj Joachimstal
grääwene pakblände önjthålt ai mör ås 1% riin uraan än lääwert sü an 3
duusendstel gram radium je tan ärts. Niinj wuner dåt 1911 for 1 gram radium 500
000 mårk betååld wörd. 1914 fün huum önj Nord-Ameerika grute loogere foon
karnotit - en uraan-vanaadiumärts - dåt en uraangehalt foon 3 protsänt heet.
1925 wörd önj dåt Katanga-gebiit foon Kongo en looger huuger protsäntige
pakblände fünen. Di pris for radium sunk bål aw 250 000 mårk je gram.

Wan 1 kubiikdeetsimeeter foon jü sörstufferbining foon uraan, weerönj hi ås ärts
önj jü pakblände forkamt, sü rungeniird wörd, sü köö deerma en energiimase wünen
wårde, jü lingede, 1 miljoone kubiikmeeter wååder 17 000 m huuch tu leeften. Dåt
as ålsü jü kärnkliiwing.



https://frr.wikipedia.org/wiki/Tinem

Tinem es en Tērp üp Uast-Söl. Hat liit uastern direkt achter Weesterlön en jert
sent di 1. Januwaari fan 2009 tö di Gimiindi Söl. Dit Hiili jert tö di Krais
Nuurđfriislön, wat tö't Bundslön Sleeswig-Holstiin jert.

"Tinem" es töhopset fan "Tins" wat sa fuul üs Zinsen of Stjüüren jit. Dat Jening
"-em" staant fuar Plaats (Dütsk sa fuul üs "Ort"). Jerer skel't sa wesen wiis,
dat di Sölringer ön di Tinem Borig jaar "Skat en Tinsi" bitaali maast, en
diaraur jeft et forskelig Tialen en Staatjis.

Di Sölring Kēmpers en Köningen skel bi Tinem Borig raaket haa, fuar Ting tö hual
of langs tö gung, wan Krich wiar. Hat jeft jit üđer Tialen aur di Kēmpers, hur
di raaket haa skel, man sa fuul es wes: Hat jeft bitö Tinem Borig en Straat, wat
"Königskamp" jit, en des Naam giar üp des Varianti töbeek. Fuar des Tialen
spreekt uk, dat Tinem sa temelk ön di Meren fan Söl liit.

Tinem liit mal zentrāl: Deling es di Flugplaats ek olter fiir fan di Königskaamp
en Tinem Borig, en di forskelig Iirsenbaanen stair jaar Loks en Wainer ön Tinem
hen, wan di ek brükt uur. Wan di Autotoch omdrai skel, da köört hi naa Tinem en
weđer töbeek naa Weesterlön. San Trum es man uk ombi 500 m lüng. Wan hi weđer ön
Weesterlön es, da köör di Lokomotiiwen jit jens trinjom di Toch naa Tinem en
töbeek, dat jat uasterfuar di Toch kum. Dat Giwerbi fan Söl fent Plaats ön
Tinem, wan em Kraam fuar tö Bech haa wel, skel em diar hen. Di jerst Supermärkti
wiar ön Tinem, en ön di soowentiger Jaaren skel Weesterlön langsen niisgiirig
"aur di Telerrand" glüüret haa, dat di nii Gimiindi Sylt-Ost sa fuul Stjüüren
diarfan fing.

Tinem es dit jest Tērp, hur di nii Gimiindi sa wat üs jaar
"Großstadtambitsjoonen" weeget: En wit Tērpsskelt, jüst üs ön di gurt Staten.
Hat sjocht man sa üt, üs wan em uk Tinem ek förter me "Taust-Uuningen" techtbech
wel: Üp't hiili Ailön uur fuar't miist öfrewen en üp dit Lön nii becht. - Fuar't
Miist uur dit nii Hüs wat gurter of heer hok muar Hüsdüüren.

Fuar di Baarilir es Tinem mesken bluat interesant, wan em ek sa fuul eeđer sin
Uuning of Rüm luket, man gau tö Strön kum wel. Ön Tinem staan ek muar fuul ual
Hüsen. Dat Tērp wukset hentö Weesterlön, en dit weeget höm uk ön di Bechningen
en Straaten diar. Di Wai tö Strön of Dik es bluat ombi 3 km, wat em gur me Rad
skafi ken, en diar sen hok Radwaien, wat süđern bi Tinem en Weesterlön forbi
gung. Ön di Süđersir jeft et en Campingplaats, diar mesken di iinfachst Wai es,
ön Tinem Forhaaling tö fo. Tinem es fuar't miist wert, tö biluki, hur niin Hüsen
staan. Dit es fuar't miist di Süđersir, hur fan di Koog, diar 1937 me di Dik
kemen es, en dailk Mērsklönskep tö finj es. Ön des Huk sen uk di Radwaien, hur't
üt gair, hentö di Dik en aur di Dik fan Raantem-Beken.

Di Tinem Borig es ek bluat fuar Archäoloogen wert en luki jens hen. Ön di drüger
Muunen ön Somer ken em diar waker ön di Senskiin sit; en Radwai giar man jüst
diar langs. Hentö Oktoober uur't diar weđer mērsk, aurdat dat Rijnweeter
aaftinoch staan blift. Da ken em diar jit fain spatsiari gung.



https://frr.wikipedia.org/wiki/Skol

Di Skol es en Platfesk, wat biiring Oogen üp di rocht Sir drait. Didiar Sir es
bruun, sömtirs uk gre-bruun, en di Skol heer üp des Sir Punkti, wat twesken ruar
en güül li, sa dat et san bet ütsjocht üs Gul. Diarfan es di taust Naam
"Goldbutt" kemen, en diaraur jit di üp Plattdütsk uk "Butt" en üp Friisk uk
"Bot".

Hat jeft da jit en ain Aart Boten (Bothidae), wat di Oogen man üp di Left Sir
haa, en hur'ling di Skol ek töjert. Di rocht Boten lewi uk ön waremer Weeter ön
di Atlantik en di Indopazifik - ek ön di Nuurđsee.

Fan Önern es si Skol wit, en fan boowen? Jaa, dit es san Saak: Normaalerwiis es
jü bruun bit gre-bruun. Jü ken höör Klöör man uk foraneri, sa üs di Önergrün
ütsjocht. Wan jen kumt en wel höör āpiit, da ken jü höör uk rocht gau iingreev.
Diartö slait jü me di Flosen ön höör Rech en Achterjen.

Di Skolen uur twesken 40 en 70 cm lung. Ja uur bit hentö 7 Kilo swaar. En Skol
ken bit hentö 45 Jaaren ual uur.

Skolen fing jaar Jungen ön di Wuntermuunen, bi ombi 6 °C, en iin ön en Liter
Weeter skel twesken 10 en 12 Gram Saalt wiis. Fan jen Skol kum twesken 50.000 en
500.000 Eier, wat twesken 1,6 en 2,1 Milimeter gurt sen. Des swum da frii iin
ön't Weeter ombi. Üt di Eier kum ombi 20 Daagen leeter Larven, wat sa 6 mm lung
sen. Des sjocht di jerst Tir üt üs gans normaali Feski. Ja iit Plankton, wan ja
swum.

Di "Karminger" skel ombi 4 Jaaren ual uur en twesken 18 en 26 cm lung.
Di"Wüfhaurn" skel ombi twesken 6 en 9 Jaaren ual uur, en da sen ja twesken 30 en
40 Zentimeter lung.

Di Skol es mal wichtig fuar di Hanel me Feski. Aur di hiili Warel uur ön't Jaar
twesken 100.000 en 120.000 Tenen fungen. Di Skol ken man rocht leet ön höör
Leewent Jungen fing, en fuul fan des Fesken uur fungen jer dat di Jungen haa.
Diaraur uur di Skolen langsen mener. Jerer sen uk maal Skolen fungen uuren, wat
al 50 Jaaren ual wiar en bal en Meter lung. Deling uur di Feski fuar't miist ek
leenger üs twesken 25 en 40 Zentimeter.

Di "Maiskol" uur hol iiten, aurdat jü senerk wuk wiis skel. Sa fuul üs ik weet,
sen di Skolen ön di Juunimuun of September ek fuul ringer tö iit, fuaral, wan
diar Poren me bi sen. Wat Spek bi di Skolen skel, ken ik ek rocht bigrip.



https://frr.wikipedia.org/wiki/Schleswig-Holstian

Schleswig-Holstian (plaatsjiisk Sleswig-Holsteen, däänsk Slesvig-Holsten,
ufkörtang SH) as det nuurdermiast bundeslun faan Sjiisklun. Hat leit tesken
Nuurd- an Uastsia, det hoodstääd as Kiil sant det lun di 23. August 1946
grünjlaanj wurden as. Uun't nuurden leit Denemark, uun't süüden a bundeslunen
Hamborag an Niidersaksen, an uun't süüduasten Mecklenburg-Föörpomern.

Daalang (Stant: 1. Janewoore 2013) san diar sjauer kreisfrei stääden an elwen
kreiser mä 85 amten an 1115 gemeenen. 901 diarfaan haa maner üs 2000 iinwenern
an haa diaram en iarenamtelken bürgermääster.

Nochhuaren uun Sjiisklun san diar soföl ünlik spriaken üüb ään bonk üs uun
Schleswig-Holstian. Uun det lun tesken Uast- an Nuurdsia wurd trii
manertaalspriaken snaaket, det san Däänsk, Romanes an Nuurdfresk. An do komt uk
noch Plaatsjiisk diartu.

Däänsk woort fööraal uun di nuurdelk loonsdial Schleswig snaaket. Amanbi 50.000
minsken faan't däänsk manerhaid lewe miast nai bi a grens tu üüs naiberlun
Denemark.

Fresk as en spriak, diar üs Nuurdfresk uun Schleswig-Holstian, üs Saaterfresk
uun Uastfresklun, an üs Frysk uun't prowins Fryslân faan a Neederlunen snaaket
woort. Uun a kreis Nuurdfresklun an üüb Halaglun snaake amanbi 10.000 minsken
Nuurdfresk.

Romanes as det spriak faan a Sinti an Roma. Amanbi 5.000 sjiisk Sinti an Rooma
lewe uun Schleswig-Holstian.



https://frr.wikipedia.org/wiki/Otfried_Schwarz

Otfried "Panscho" Schwarz (* 9. Janewoore 1942 uun Tilsit) as en konstmooler, di
uun Berlin an üüb Oomram lewet.

Panscho as 1942 uun Tilsit bäären, an skul uun April 1945 mä sin aalern flücht.
So lunagt hi uun Schleswig-Holstian. Sant 1954 käänt hi Oomram, huar sin aalern
leeder en hüs baud haa. Al üs dring hää Otfried tiakent an skulptuuren maaget.
San neknööm füng hi, auer hi so hal mä farwen kliam (pansche) maad. 1961 begand
hi tu studiarin, iarst uun Kiil bi profesor Brockmann, leeder uun Berlin, bi a
profesooren Jaenisch, Bergmann an Bachmann. Tidjwiis hää'er üüb Sardinien
werket, miast oober uun Berlin. Sant 1963 hää Panscho flook ütjstelangen
ütjracht an hää uk flook griisegrat bilen üüb hüswoger moolet. 1969 füng hi di
konstpris faan't stääd Wolfsburg.

Üüb Oomram käänt arken Panscho sin strunborag üüb a Kniip tesken Neebel an
Noorsaarep. Det woort arke wos mä strunholt an driiwlis nei apbaud an uun a
wonter gongt det miast weder uunstaken. Faan 2002 bit 2005 wiar sin borag sogoor
uun Hamborag uun't Altonaer Museum tu sen.



https://frr.wikipedia.org/wiki/Ocke_Nerong

Ocke Nerong wurd a 28. August 1852 uun Wraksem bäären. San aatj, de farwer uun
Ööwnem an Wraksem wiar, leet ham skuulmääster wurd. So kaam hi efter Aalkersem.
Diar hee hi ham üüs kroonist en nööm maaget.

Ocke Nerong stöögelt uun ale "Inselarchive", an feraal uk uun a sarken an a
pastorate. Diar lai dön ual sarkenbuken, aaremliisten an nöömerräen faan
sarkenstjüür. Diaruun foon hi det, wat för sin werkin faan bedüüding wiar, an
uun det werk hed hi fermaak.

Det buk "Die Insel Föhr" as wel at bedüüdenst an at bekäändst faan ham.
Leedherhen kaam det letjer Buk "Föhr einst und jetzt" ütj, wat för a Baadelidj
an a Feringen uun a freem toocht wiar.

Dör sin baantje üüs skuulmääster kaam hi föl mä prästern tup an auer hi det üüs
kroonist miast mä sarken tu dun hed hed, skreew hi det buk "Die Kirchhöfe
Föhrs". En buk "Das Dorf Wrixum" skreew hi. Diar wiar hi bäären en grat wurden,
an det taarep lai ham nai. Ocke Nerong bleew ai ei üüs skuulmääster uun
Aalkersem. Hi toog efter Dollerup uun Angeln. Diar hee hi sin letst buk "Die
Chronik der Familie Flor" skrewen. Uun en ual buk hed hi fünjen, dat hi an al a
Flors faan Oomrem an Feer faan de präster Martin Flor ufstamet. Hi stoorew 1909
uun Flensborig, an hi as üüb Bualigsem sarkhoof begreewen.



https://frr.wikipedia.org/wiki/Kadens

En Kadens (fan cadentia, aur cadens tö lat. cadere = faal), biskriift di Aart,
hur'ling di Trii- of Fjuurlünten (Akkordi) tö di Wiis spolet uur en sa uk di
Wiis "fööri".

Hat jeft di forskeligst Aarten fan Kadensen, dānen forskelig biskrewen uur ken.
Jen Wai es eeđer di Trapen fan di Toonleđer, diar di Toonaart dēr, en üđer Wai
sen di Funktjoonen fan di Tööni iin ön di Toonleđer. Fuaral sen des bikeent:

Es üs II - V - I bikeent. Di taust Trap es di Paralleelakkord fan di fjuurst
Trap ön di Toonleđer.

Jit uk Laagerjöl-Kadens, aurdat em des uk blinj bi di Nacht üp Strön törocht
fair. Masi Folks- en Slaagerleedjis ken diarme spölet uur. Di trii Akkordi haa
di Plaatsen 1, 4 en 5 ön di Toonleđer. Di Funkstjoonen jit: Tonika, Subdominati
en Dominanti.

Fan di Kwintenkrais es jaa bikeent, dat tö ark Dur-Toomleđer en Moll-Toonleđer
jert, diar ditsalev Fuarteeken heer (Paralleeltoonaarten). Aliksa jeft et uk
Paralleelakkordi. Wan di Wiis diartö paset, da ken em haa, dat em beeter a-moll
spölet üs C-Dur.

Sa weet em al olerhun, hur em tö dit Miist me spöli ken. Dit slaaget ek bluat üp
Gitari, naan, uk Ukulele of Klawiir fo diarfan en iinfachi Struktuur en spöli tö
forskeligi Wiisen. Förter giar dit da me Sērkenmusik, senerligi Toonleđern en
"Jazz-Akkordi", man dit skel jen forklaari, diar dit beeter ken.



https://frr.wikipedia.org/wiki/Kaamertoon

Di Kaamertoon es di Toon, hureeđer ali Instrumenti fan en Musiik-Ker stemet uur,
dat dānen töhopstemi.

Kaamertoon kumt diarfan, dat jerer fuul Musiik iin ön di Priwaatkaamern fan
köninglig Liren musitsiaret waar. Bitö jaav et diar jit di "Sērk-" en di
"Choor-" toon. Di Choortoon kür en hiili Toon diiper of hooger wiis. Diaraur hen
jaav et jit Stemtööni fuar Cornetts en fuar di Ooper. Di Forskelen sen eeđer dit
Jaar 1800 lungsom forswünen.

Bit tö dit 18. Jaarhönert lair di Tööni ön di forskelig Lönen bit tö tau Tööni
ütenachtler. Eeđer 1800 kām em en bet naier töhop, di Tööni wiar om 432 Hz
önerwai, en diarfan en hualev Toon diiper of hooger. Ön Frankrik en Engelön waar
fuar't Miist wat diiper stemet en süngen, ön Lönen sa üs Dütsklön en Uasterrik
en bet hooger. Ön Frankrik waar 1788 a1 me 409 Hz fastlair (Jer Pariser
Steming), öner Napoleon waar 1858 en Toon fan 435 Hz üs Gisets dialskrewen en
fan di miist Naibern uk aurnomen. 1885 waar fan en internatsjonaali
Stemikonferens bislööten, dat uk Ruslön, Sweeden, Italien en forskeligi Dütsk
Staaten me 435 Hz stemi skul. Ön Uasterrik waar man fuar di Militeermusik fuul
hooger, me 461 Hz stemet. Des giar bit tö di 1960er Jaaren, en bit deling haa di
Original Hoch- und Deutschmeister des Toon üs jaar Stemitoon.

Di leest Konferens fuar di "Kaamertoon" wiar 1939, en diar waar 440 Hz bi 20 °C
fuar di Toon a1 (Standard ISO 16) fasthölen. Diarfuar waar en Norm skrewen, en
dit Dütsk Instituut fuar Normiaring aurnom dit. Diarfan kām di DIN 1317-1. Des
Norm es fuar di Normtoon, Stemgaafel en di Orgel maaket. Di Norm es fuar Liren,
dānen Instrumenti bech, man ja sen ek twüngen, diareeđer tö aarberi. Di
Euroopareer aurnom des Norm ön di 30. Juuni 1971.

Al sent di 1970er Jaaren jeft et elektroonisk Giraaten, danen di jest Tir me
Mikrofooni löpen sen en leeter uk me (Signaal-) Kābel fan elektrisk Instrumenti.
Sent di 1990er Jaaren jeft et mal litj Giraaten me Piezokristal, diar dit
Swüngen fan dit Instrument ofnem. Me sok Giraaten ken em sagaar stemi, wan
trinjom Liren snaki. Delings Giraaten sen fuar't Miist chromaatisk, dit meent,
ja keen ali Tööni fan salev. Em tört jam ek muar üp di Toon, diar em haa wel,
iinstel.



https://frr.wikipedia.org/wiki/Iisen

Stälj (de. Eisen, f-ö. iisen, wi. joorn) as en chemisch elemänt ma sümbool Fe
(la. Ferrum) än atoomnumer 26. Dåt as en gra ouergungsmetal.

Foon dåt följk wårt di ütdruk “stälj” oofding brükt for materjool, dåt äintlik
“stool” håt; mör önjgoowen ouer dåt måågen, jü beärbing än jü önjwiinjing
deerfoon koon huum fine uner stool.

Ütgreewinge wise üt, dåt trinam 4000 f. Kr. ål stälj brükt wörd for speerspase
än ornamänte. Mååst kön dåt stälj deerfor foon önjsloine meteoriite (dåt sünåmd
meteorstälj). Önj da iirhunerte deereefter wörd di brük foon stälj ferbrååt
eefter Mesopotamien, Anatolien, dåt Madel-ååsten än oudere gebiite. Eefterdåt
huum rütfün, hü huum stälj üt sin ärtse wane koon än eeftert smaase, nüm jü
önjwiinjing en gruten apswung.

Twasche dåt 12. iirh. f. Kr. än dåt 10. iirh. f. Kr. nüm stälj di plås önj foon
bronse bai ju produksjoon foon räischape än woopene. Dideer ouergung foon bronse
eefter stälj, di jü stäljtid önjliidjed, wörd ai jüst feruursååged döör bäädere
äinschape foon stälj, ouers iir döör dåt knååper wården foon tin, en
hoodbestånddiilj foon bronse. Önj dåt madel-ååsten fün huum üt, dåt jü kwalitäät
ferbååderd wårde köö, döör dåt rae stäljärts tu hiitjen önj en beed foon
hooltkoole. Önj China wörd dåt priintsiip foon e huuchoun betoocht än köö jü
kwalitäät foon dåt stälj wider ferbääderd wårde.

Dåt üüljfrasch uurd îsern (fy. izer, st. Iersen) önjtståmt dåt üüljgermaansch
îsarn, wat for ham seelew flicht wi köm foon dåt etruskisch aisar 'goode'. Di
latinsche noome håt ferrum, weerfoon dåt sümbool Fe oufliidjed as. Önj
Nordfraschlönj stååt dåt uurd aw e dånsch form jern, wat önj e Wiringhiird joorn
aplääwerd. Deertwasche köm dan önj e Böökinghiird dåt uurd stälj ap, wat äintlik
kamt foon dåt üüljfrasch uurd stêl, düütsk ’Stahl’. Foon dåt leest uurd as dan
wälj wi stool ouflat.

Foon åle bekånde metale wårt stälj fort mååst brükt, nütutids forålem önj form
foon stool. Ouerdåt dåt bili as än fååst, wårt dåt önjwånd for tun biispel
autoe, schaawe än for jü bäg foon grute konstruksjoone.

Stälj as jüst äiwen ås nikel än koobalt en färomagneetisch metal. Di atoomkärn
foon jü fort mååst forkaamende stälj-isotoope 56Fe heet jü huuchst
biningsenergii foon åle elemänte, weerdöör stälj dåt swåårst elemänt as, wåt
äksotärm mååged wårde koon döör kärnfusjoon än dåt lächtst elemänt wåt suner
energii-ferlüst mååged wårde koon döör kärnspliting.

Di jardschaal bestoont for amenbai 5% üt stälj, fort mååst forkaamend ås dåt
minerool hematiit; stäljtriioksüd (Fe2O3). Riin stälj wårt deerüt isoliird döör
dåt ärts tu reduksiiren ma koolestuf. Önj mååst åle diile foon e wråål san
stäljmiine tu finen. Da grutste wungebiite lade önj China, Brasilien,
Australien, Ruslönj än Indien, maenouder gödj for süwat 70% foon e
wråålproduksjoon.

Ferbininge ma Fe2+ wårde betiikend ma ferro- unti Fe(II); Fe3+ ma ferri- unti
Fe(III) än Fe4+ ma ferryl- unti Fe(IV), åles eefter di oksidasjoonstustånd. Tun
biispel ferrocyanide än ferricyanide (da biise tustånde foon hexacyanoferraat).



https://frr.wikipedia.org/wiki/Henriette_Hirschfeld-Tiburtius

Henriette Hirschfeld-Tiburtius (beren üs Pagelsen, 14. Februwaari 1834 ön
Weesterlön üp Söl; storewen ön di 25. August 1911 ön Berlin) wiar di jerst
Tērdochter ön Dütsklön, wat en Wüfhaur wiar en fuar höör Aarber studiaret her.

Henriette Therese Friederike kām üs en Faamen fan di Pröst Pagelsen ön
Weesterlön üp Warel. Di Familii her al tau Jungen; Henriette wiar di trērst.

Di Pagelsens giar bal hentö't Fastlön, en wan Henriette 19 Jaaren ual wiar, da
uur jü bifriit. Höör Man wiar al 30 Jaaren ual, en hi her en gurt Buernstair,
wat rocht nai bi Kiel lair. Sin Naam wiar Christian Hirschfeld en di Hof wiar
Erbpachthof Hammer nēmt.

Christian en Henriette her ek fuul Lek. Christian drunk olterfuul en he kür uk
ek gur me Jil aarberi. Di Skilen üp di Hof uur muar en muar, en üs diar dit en
des muar pasiaret wiar, giar Henriette ön't Jaar 1860 wech. Di Ehe uur 1863
anuliaret. Christian Hirschfeld es 1867 storewen.

Söner Jil en gans aliining giar Henriette Hirschfeld da hentö Berlin. Jü her en
Frinj, wat diar bifriit wiar. Jens sjocht jü iin ön en Bleer en artikel aur tau
Sestern fan Engilön (Elisabeth en Emily Blackwell) wat achter't Studiarin ön
Ameerika di jerst Wüfhaurn wiar, wat üs Dochters ön New York aarberi kür.

Henriette her fan Jungenstiren fuul me Tĕrwark tö dön her, en jü fent di
Methoden fan höör Tērdochters olter rupig. Jü wel dit hol beeter maaki, en sa
bislüt jü en uur liir des Aarber.

Ön di Meren fan't 19. Jaarhönert wiar jit ek rocht birailet, wat en Tērdochter
liir skul, en diar wiar uk niin Stuudiengang fuar Tērmeditsiin. Ön Dütsklön
maast di Wüfhaurn bit hentö di Bigening fan't 20. Jaarhönert di Uniwersiteeten
ek bisjuk.

Henriette Hirschfeld köörti 1867 hentö Philadelphia (USA). Me fuul Gidüür,
Laaperii en Fraagin fing jü törocht, dat jü bi di Pennsylvania College of Dental
Surgery töleten uur en diar studiari kür. Jü wiar di taust Wüfhaur ön di USA,
wat dit törocht fing.

Bit hentö di diar Tir her bluat jen Amerikaanerin, Lucy Hobbs, en College
bisjukt, dat Dental College ön Cincinnati. Lucy Hobbs her diar man bluat jen
Jaar töbraacht en ek di normaali Stuudientir fan tau Jaaren.

Achter en Tir, hur ark Karming ön't College muar of mener töögen höör aarbert
her, kām dit törocht, en di Komilitoonen wiar "frinjelk en emhartig" tö höör.
Höör Anatomii-Stuudien skul jü man dach ön't Women's Medical College maaki,
aurdat höm dit sa jerti.

Henriette Hirschfeld kām gur törocht: Me "waker Hunen en en gurt Lest, tö
Liiren" kür jü gans gur studiari. Jü liirt' Engelsk sa üüs uk Anatomii en
Füsiologii, Operiaringsmetooden en maaket Labooraarberen törocht.

Achter tau Jaaren giar höör Studiarin ön di 27. Februwaari 1869 me di Titel
Doctor of Dental Surgery töjen. Jü wiar diarme uk ön Ameerika di jerst Wüfhaur,
wat dit üp di normaal Stuudiengang ön en Dental College törocht fingen her.

Henriette Hirschfeld wiar ön di USA gur klaarkemen, en sa giar jü töbeek tö
Dütsklön. Jü bigenti höör Aarber ön di Behrenstraat Nr. 9 (En Paraleelstraat fan
di "Prachtstraat" Unter den Linden) ön Berlin. Jü bihanelti fuar't miist
Wüfhaurn en Jungen, wat höm tö des Tir uk sa jerti, en wat jü uk hol maaki wel.
Jü her man uk niin Probleem, wan en kraank Karming holpen uur skul. Fan di
Bigening wech giar di Praksis aur di Maaten gur en braacht masi Jil fuar
Henriette Hirschfeld.

Ich musste (…) an unsere erste und einzige Zahnärztin denken, an die kleine,
überaus zarte und schwächliche Frau Dr.Tiburtius, die mir erst kürzlich mit so
großer Geschicklichkeit einen colossalen Backenzahn mittels Gasbetäubung
ausgezogen hat. - Hedwig Dohm, 1874 -

Ik maast (...) ön üs jerst en iindsig Tērdochterswüfhaur teenk, wat di litj en
swak Dochter Tiburtius wiar. Jü her mi leest en gurt Bakentēr gans waker üttain
en dit diar gaar ek siir, aurdat jü me Gas aarberti. -Frii eeđer Hedwig Dohm,
1874 -

Ön't Jaar 1871 uur Henriette Hirschfeld me di Militeerdochter Karl Tiburtius,
wat al aur lungi Jaaren höör gur Frinj wesen wiar, bifriit. Jat fing di tau
Dreenger Karl en Franz. Bi di taust Gibuurt wiar Henriette al 42 Jaaren ual, en
dit wir tö des Tir senerk.

Henriette Hirschfeld-Tiburtius aarberti förter, uk wan jü Mooder uuren wiar. Uk
des wiar tö des Tir senerk en jerti höm normaal ek.

Fan höör Uurter kām uk, dat di Sester fan höör Man, Franziska Tiburtius, hentö
Zürich giar en Meditsiin studiarteti. 1876 uur des klaar me't Studiarin, en jü
uur di jerst Dochterwüfhaur ön Dütsklön, wat en ain Praksis her.

Ek fuul leeter uur di „Verein zur Rettung minorener. Mädchen“ en dat „Heimathaus
für stellungsuchende Mädchen“ iipen maaket. Achter en bet muar Tir kām en
„Versorgungshaus für gefallene Mädchen und Frauen“ diartö.

1881 nem Henriette Hirschfeld-Tiburtius höör ual Uuning ön di Friedrichstraat üs
en Statsjoon fuar Wüfhaurn. Des wiar taacht en hiir tö di Poliklinik fan di
Dochterwüfhaurn, dat di nü uk statsjoneer bihaneli kür.

Wan jü dörtig Jaaren aarberet her, hualti jü āp, en des wiar ombi dat Jaar 1900.
Fuar höör leest Jaaren giar jü hentö Berlin-Marienfelde en uuni diar. 1911 uur
jü kraank, en diarfan storew jü ön di 25. August fan dit Jaar.

Wan ön 2008 dat 50. Raakin fan di Tērdochters ön Sleeswig-Holstiin ön Weesterlön
wiar, uur ön di Gimiindi bislöten, dat en litj Wai twesken Nurderstraat en
Lornsenstraat, wat jit niin Naam her, fan des Tir "Henriettenweg" jit skul.



https://frr.wikipedia.org/wiki/Halag

Uun Nuurdfresklun jaft at tjiin Halgen. Wan am det rocht beluket, san't man
njügen, auer ian diarfaan lunfääst wurden as. Hat het man likes noch "Hamborger
Halag".

A halgen san wat apartes, auer jo so liach lei, an jo stun auer 40 daar uun't
juar oner weeder. Am sait "lunoner", wan di "Blank Hans" auer at haleg fäärt, ap
tu a werwen lingt an somtidjs uk iin uun a hüsang lääpt.

Det weeder komt oober ei mätians uunluupen. Wan ei aaltuföl sturem as, do koon
am sogoor to fut troch a waas luup. Diar skal man aleewen hoker mä, diar ham uun
a waas ütjkäänt. At sjocht diar ei efter ütj, man a priilen uun a waas kön böös
jip wurd, wan a flud komt.

Iar hää en halagwerew so ütjsen: Halgen haa man bluas saaltweeder uun hör grünj.
Diaram skul am rinweeeder drank. Uun a maden faan a werew jääw't för a tiiren en
eeben küül mä weeder, diar sai's "feeting" tu. A minsken hed en "soot", det as
oober nään rochten suas, man iarer en sisterne för drankweeder.

Üüb a werew lai en hialer rä faan diten, üüb Fer an Oomram saad am uk
"schaasen". Det wiar det ialang för a halagminsken, jodiar diten wiar faan
drüget künjoks maaget.

Sant 1962 as det leewent üüb a halag aal wat ööders wurden. A hüsang haa efter
det grat sturemflud modern oonker füngen, an det drankweeder komt nü för't miast
troch röören faan fäästääg. Nei hüsang wurd uk föl huuger an fääster baud üs
iar.



https://frr.wikipedia.org/wiki/Galisch

Galisch (dt. Gallisch) as en keltische spräke, jü bit süwåt 500 e. Chr. snååked
wörd önj Galjen (Frånkrik än önjladende Gebiite bit tu di Rhin). Jü as for ålem
bekånd üt hunerte foon Önjschrafte önj stiinj, önj keraamische pute än oudere
räischape, än aw münte än oudere metalene diile (blii, än önj åån fål sink).

Da jarste galische Önjschaifte datiire ål foon dåt süste iirhunert for Christi
geburt än san önj Lepontisch (wåt wilems betråchtied wårt as en galisch
dialäkt). Ja san fünen önj Gallia Cisalpina (dåt as Nord-Itaaljen) än wjarn
schraawen önj en form foon dåt üülj-itaalische Alfabät. Önjschrafte önj
griichisch bökstååwe foon dåt treed iirhunert f.Chr. san fünen bai da müninge
foon e Rhone. Lääsere Önjschrafte eefter Chr. san mååst önj latinsch bökstååwe.

Önj jü tid wus Galjen ål foon da röömische beseet än wörd di spräke diiljs foon
dåt Latinsch ferkrångd. Lååser as da Franke kömen, ferswün jü gåns. Gregor foon
Tours schriif önj dåt süste iirhunert, dåt hu manschne önj sin gebiit nuch
Galisch snååke köön.



https://frr.wikipedia.org/wiki/Elektrisk_l%C3%A4%C3%A4s

At elektrisk lääs of uk mengde faan elektrisiteet as en grünjmiat uun a füsiik.
Hat woort efter't SI-süsteem uun Coulomb (C) meeden an hää det formeltiaken Q
{\displaystyle Q} of q {\displaystyle q} efter det latiinsk wurd quantum. At
elektrisk lääs as en eegenskap faan atomaar elementaardialen üs elektroonen
(negatiif apleesen) an protoonen (positiif apleesen). Det letjst lääs as det
elementaarlääs an het e. Hat as 1,602 176 565 × 10−19 C grat. At prooton hää en
lääs faan + 1e an det elektron hää en lääs faan - 1e. Det neutron häält nian
lääs.

Det „gesets faan Coulomb“ as faan Charles Augustin de Coulomb am 1785 ütjfünjen
wurden. Uun't SI-süsteem bereegent ham det krääft tesken tau lees efter

diarbi san q 1 {\displaystyle q_{1}} an q 2 {\displaystyle q_{2}} tau elektrisk
lees, r {\displaystyle r} di wai diartesken an ε 0 {\displaystyle \varepsilon
_{0}} det elektrisk fialtaal.

Sodenang woort det ianhaid Coulomb ütj jo SI-grünjmiaten Ampere an Sekund
bereegent:



https://frr.wikipedia.org/wiki/Eidergus

At Eidergus (Somateria mollissima) as en fögelslach an hiart tu a anen
(Anatidae). Sodenang as di nööm 'gus' ferkiard.

Eiderges san am 58 cm lung an sodenang en betj grater üs wil anen. Jo weeg 2,2
kg. A mantjin wurd ääler, grater an swaarer üs a wiifkin. Uun ääg as det an
losag, swäämt an dükt oober gud. At nääb as üübfaalen grat an huuch, an gans
föör as en letj hurn, diar komt a nööm hurnnääb faan.

Eiderges lewe uun sköölen. Jo freed sneken, kraaben an heesen. Bit 6 m jip kön's
dük an diarbi ian minüüt oner weeder bliiw. A heesen wurd hial deelslonken an do
uun a maag uunstaken trakt. A klian grünjen skaalen wurd weder ütjspeid, an jo
letj blä-grä-witj bonker lei do aueraal bi strun.

A anen warep uun April sjauer bit sääks green-grä aier an bräät 25 bit 26 daar.
Wan jo det nääst ans ferläät, wurd a aier mä dünen tudobet. A wörder teew ei,
bit a jöönkin ufkem, an fersaamle jo tu hör geerels uun grat sköölen. A anen
bliiw 65 bit 75 daar bi a jongfögler. Am a enken beeder skül föör kuben tu dun,
slütj fiiw bit tjiin anen jo mä hör jöönkin tu sköölen tuup.



https://frr.wikipedia.org/wiki/Diten

Diten (öö. Schaasen) sen fan drügit Küskit maaket. Di diari sen üp di Ailönen
bit hentö di fiartiger Jaaren en üp di Haligen bit hentö di sösstiger Jaaren
fan't twuntigst Jaarhönert üs Jöling fuar tö haitsi en tö kööki nomen uuren. Fan
di Ailönen es uk bikeent, dat fuar't Jöling Sjipluurter fan di Dik saamlet uuren
sen.

Di Küskit, wat em fuar Diten brükt, waar wunterem iin ön gurt Faten saamelt. Di
diar Faten (Mjülkpoten) wiar ombi 75 m³ gurt, en di lair iin ön di Öört, fuar't
Miist nuurdfuar di Busem. Hentö di Uurs uur di Mjülk üt di Faten büten üp di
Werev fordiilt. Leeter uur dit ütstampert, wat di Liren me üülen Soken aur di
Fet, somtirs uk söner des, maaket haa. Fan des giar di Wiitighair üt di Mjülk.
Diar maast ek olterfuul Stre benen des Brii wiis, üđers kür em di Diten
leeterhen ek muar rocht ütsteek. Wan di miist Wiitighair diar üt wiar, uur dit
me en Stamper lik ütstampet, dat et sa 6 cm tjuk blef.

Di Senskiin brükti sa tau bit trii Weeken en drügi dit diari üt. Da nem em en
Ditensteeker, wat en bet ütsjocht üs en Glaav, en steek diarfan Kwadraate fan 20
x 20 cm. Des waar da langs di Wuch āprocht en skul jit jens trii Weeken ütdrügi.
Eeđer des waar di Kwadraati omdrait, dat di üđer Sir uk ütdrügi kür, en da wiar
di Diten klaar. Nü kām fan di drüg Diten "Klooten" āpbecht, dat di Winj en di
Senskiin di leest Wiitighair ütnem kür. Hentö di Hārefst waar di Diten booven
iin ön't Hüs braacht. Fuar di Wunter brükti ark Hüs ombi 20.000 Diten. Wan di
Liren kööki of haitsi wel, kām di diar Kwadraati bluat döör en "Ditenhol"
dialsmeten, dat em di bluat jit iin ön di Aurn smit brükti.



https://frr.wikipedia.org/wiki/Autonavigasjoon

Autonavigasjoon mååget dåt möölik, åltens tu bestimen weer huum as. Dåt årbet ma
dåt GPS (Global Positioning System), wåt funksignååle foon spezielle satellite
benjütet. Da siinje åltens hiilj presiis jare posisjoon än jü tid foon jü
siinjing. Dåt navigasjoonsräischup empfångt sü’n signåål, schucht aw jü klook hü
lung dåt signåål unerwäis wään as än koon dan ma jü hiilj bekånde funkgauihäid
beräägne, hü fiir di satellit wach as.

Wan huum nü in dåt auto ma sü’n räischup käärt, än huum empfångt åån satellit di
boowen Hambörj as än n oudern boowen Kopenhagen, dan wiitj huum ålsü, hü fiir
huum foon Hambörj as än hü fier foon Kopenhagen än deerma san da tou möölike
stääse foon dåt auto aw dåt flåche lönj hiilj än åål bestimd.

Am nü tu waasen, huk foon da tou dåt rucht stää as, brükt huum ålsü nuch n
treeden satellit, t.b. boowen Kiel. Deerma koon dan tuglik uk di Höögde ferårbed
wårde, sü dåt huum deerma uk in da bärje kiire koon. Eentlik jeeft dåt bai trii
satellite uk nuch n tweeden punkt, ouers di fant huum twaie sü huuch as da
satellite boowen di wråålouerfläche än as deeram in e autoferkiir ünmöölik.

Dåt as, dåt dåt möölik mååget. Dåt seecht automatisch aw arken momänt da
starkste satellite, beräägnet jü posisjoon än jü kiirruchting än wist dåt dan
ålens aw n latjen schirm in form foon n triidimensionåål koord. Deerbai wist dåt
dan uk nuch jü gauihäid, än hü lung dåt nuch as eefter di näiste oufsliik.



https://frr.wikipedia.org/wiki/Andreas_H%C3%BCbbe

Andreas Hübbe (*19. Oktoober (Storemmuun).1865 Kläden/Altmark, † 15. Mai
(Krölenmuun).1941 Hamborig) es en Aur-See- of Eksport-Koopman wesen. Sin Faađer,
Friedrich Johannes Hübbe, wiar Düneminspektor en uk di leest Lönvoogt üp Söl, en
sa kām Andreas Hübbe hentö Söl en liirti diar Sölring fan höm.

Sin Bruarwening her hi ön Hamborig. Hi heer aur hönert Dechtingen en Leedjis aur
Söl skrewen.

Andreas Hübbe heer't ön di Gang braacht, dat di Foriining fuar Söl’ring Spraak
en Wiis grünjlair uur (1900), wat leeterhen di Söl'ring Foriining uuren es.
Andreas Hübbe nem sin hiili Kraft fuar di Sölring Spraak. Hi wiar di Öndreft
fuar masi Saaken, wat diaraur bit hentö di jest Warelkrich pasiaret sen. Töhop
me Boy Peter Möller, diar uk ön Hamborig wiar, taacht hi höm dat "Sölring
Lesbok" üt, wat Möller da maaket her. Me des Bok uur et möögelk, dat em al ön't
Jaar 1909 me di Sölring Önerrocht iin ön di Skuulen bigen kür.

Hübbe meenti, dat di Baarilir man sawat üüs en Toonk fuar di Sölringer aur haa
skul. Al tö di Bigening fan't 20. Jaarhönert gair dit me di Sölring Spraak jaa
dial, en sa wel hok Mensken en uk Hübbe dit iin ön di Skuulen bringi.

Sa bigenti Hübbe, ön Hamborig wat Jil tö saamlin, hur Boker fan maaket uur skul.
Andreas Hübbe her al bigent, Techtingen en Leedjis töhoptödrain, en hi her
hömsalev uk aartig wat techtet en komponiaret.

Me sin Friisenstiftung kür hi 2.500 Mark töhop fo, wat temelk dit Hualev fan di
5.000 Mark wiar, wat hi haa wel. Fan di Stifting dair Hübbe uk wat fuar di üđer
Ailönen, man fuaral üp Föör es nönt fan dat Uurterbok uuren, wat hi jam dö wel.

Di Fööringer wel di Rochtskriiwing eeđer Boy-Peter Möller ek aurnem. Tö des Tir
jef dit uk en Rochtskriiwing eeđer Bremer, wat noch wat naier bi di Dütsk
Skriiwing wiar. Des wel di Fööringer haa, en da fing ja niin Jil fan Hübbes
Stifting. Dat Jil fuar dit Bok es man dach bitaalet uuren, aurdat en Profesor,
wat fan Föör kām en sin Aarber ön Flensborig her, dit diarfuar nem. Dat
Uurterbok maaketi hi man ek.

Andreas Hübbe heer höm aur muar üs twuntig Jaaren fuul Aarber en Maid fuar di
Ailönsfriisk Spraaken maaket. Dat leest Jil fan di Stifting nem di Inflatsjoon
fan ombi 1923 wech, en tö des Tir uur Hübbe uk mal ārem.



https://frr.wikipedia.org/wiki/St._Clemens_sark

At St. Clemens sark as en sark uun Neebel üüb Oomram. At stäänt bi a uaster aanj
faan Neebel, amanbi 150 meeter faan a ääg faan a waas.

At sark wurd uun't juar 1236 baud. Jütidjs jääw at tau saarpen üüb Oomram,
Noorsaarep an Sössaarep. At sark wurd uun a maden tesken jo tau saarpen baud.
Leeder wurd at saarep Neebel trinjam at sark baud. Daalang as Neebel at gratst
saarep faan Oomram.

At sark stamt faan a romaanik an hää ään sarkskap. At saag as drewen mä raid an
riaper. Iarst 1908 füng at sark en türn. Hi as 36 meeter huuch an mä kööber
belaanj. At jaft hög jüür staken uun a sark. Ään diarfaan as maaget ütj holt an
wiset Jesus an sin twaalew jong gaster üüb en burd. At wurd ans bi strun fünjen.
A dööpstian as faan a romaanisk tidj, amanbi so ual üs at sark salew. At
sarkskap as smääl an baud üüs en skap. Bääft an üüb a lachter sidj faan a dör
hää't en empoore. Det as en huuger böön, faan huar am fein deel üüb a pretjstuul
luke koon. Iar wiar a plaatsen diar boowen fääst tu enkelt familin ferden. Tu
det ferdialen faan a plaatsen saad am steeden gripen.

Üüb a sarkhoof stun föl likstianer faan 1670 tu 1830. Jo fertel faan at leewent
faan a duaden an stun oner denkmoolskül. Di bekäändst likstian as wel di faan di
siamaan Hark Olufs. Uun a somer jaft at arke süürsdai inj en pretjei mä föl
musiik.

At gemeen as föör a efangeelisk lidj faan't hialer eilun diar. Man uk föl
baaselidj gung tu hööw. Uun Neebel jaft at uk at St. Clemens Hüs, huar a gemeen
tuup kem koon, an at präästers hüs uun a jaat „Präästerstigh”. At jaft en
sarkhoof muar bi a struat tu Noorsaarep, an en letjen sarkhoof för sialidj, wat
ei bekäänd san. Uun Witjdün jaft det en letj sark faan amanbi 1900, wat uk
föör`t pretjin brükt woort. A gemeen hää en buk faan 1486, Missale Slesvicense.
Dethir buk as at äälst drükt buk faan Schleswig-Holstian an at ööder äälst drükt
buk faan`t Däänsk, an diar jaft at bluat noch sjauer stak faan. Wilems woort det
buk uun a sark ütjsteld, man normoolerwiis as det uun Kiel uun`t archiif faan a
hööw.



https://frr.wikipedia.org/wiki/Schaasen

Diten (öö. Schaasen) sen fan drügit Küskit maaket. Di diari sen üp di Ailönen
bit hentö di fiartiger Jaaren en üp di Haligen bit hentö di sösstiger Jaaren
fan't twuntigst Jaarhönert üs Jöling fuar tö haitsi en tö kööki nomen uuren. Fan
di Ailönen es uk bikeent, dat fuar't Jöling Sjipluurter fan di Dik saamlet uuren
sen.

Di Küskit, wat em fuar Diten brükt, waar wunterem iin ön gurt Faten saamelt. Di
diar Faten (Mjülkpoten) wiar ombi 75 m³ gurt, en di lair iin ön di Öört, fuar't
Miist nuurdfuar di Busem. Hentö di Uurs uur di Mjülk üt di Faten büten üp di
Werev fordiilt. Leeter uur dit ütstampert, wat di Liren me üülen Soken aur di
Fet, somtirs uk söner des, maaket haa. Fan des giar di Wiitighair üt di Mjülk.
Diar maast ek olterfuul Stre benen des Brii wiis, üđers kür em di Diten
leeterhen ek muar rocht ütsteek. Wan di miist Wiitighair diar üt wiar, uur dit
me en Stamper lik ütstampet, dat et sa 6 cm tjuk blef.

Di Senskiin brükti sa tau bit trii Weeken en drügi dit diari üt. Da nem em en
Ditensteeker, wat en bet ütsjocht üs en Glaav, en steek diarfan Kwadraate fan 20
x 20 cm. Des waar da langs di Wuch āprocht en skul jit jens trii Weeken ütdrügi.
Eeđer des waar di Kwadraati omdrait, dat di üđer Sir uk ütdrügi kür, en da wiar
di Diten klaar. Nü kām fan di drüg Diten "Klooten" āpbecht, dat di Winj en di
Senskiin di leest Wiitighair ütnem kür. Hentö di Hārefst waar di Diten booven
iin ön't Hüs braacht. Fuar di Wunter brükti ark Hüs ombi 20.000 Diten. Wan di
Liren kööki of haitsi wel, kām di diar Kwadraati bluat döör en "Ditenhol"
dialsmeten, dat em di bluat jit iin ön di Aurn smit brükti.



https://frr.wikipedia.org/wiki/Sanjonken

En sanjonken of (san-)eklips (faan griichisk: ἔκλειψις ékleipsis = auerloogrin)
komt föör, wan a san faan a muun dialwiis of hialandaal ferdekt woort. Üüb a
eerd as det bluas steedenwiis tu sen.

San an muun sä faan a eerd bal likegrat ütj. An wan det boon faan a muun trinjam
a eerd (= muunboon) det boon faan a eerd trinjam a san (= ekliptik) skäärt, do
lei a san, a muun an a eerd uun ian rä. För en wasen plak üüb a eerd bedüüdet
det, dat diar amanbi tau stünj loong det sanlaacht ei trochkem koon. Di plak,
huar't rocht pakjonk woort (=kial-skaad, üüb di film rochts: suart), as man tau-
bit triihunert kilomeetern grat. Man det steed, huar a san dialwiis ferdekt
woort, as aal wat grater (=hualew-skaad, üüb di film: grä). Det as sowat en
schuarden faan't eerdflaak.

Sanjonken jaft at bluas bi neimuun, auer a muun do tesken eerd an san stäänt.
Oober ei bi arke neimuun as en sanjonken, auer det muunboon an a ekliptik ei
parallel tuenööder ferluup. Jo san am sowat fiiw graad jinenöder ferkiard (=
inklinatjuun). Jodiar tau boonen skeer enööder amanbi tweisis uun't juar
(arke ~173 daar). Sodenang koon tweisis uun't juar en sanjonken föörkem.



https://frr.wikipedia.org/wiki/Saaterfrasch_literatuur

Huum witj foon niinj takste üt e üüljfrasch tid, wat ut dåt Saaterlönj kaame.
Mån dåt jäif önj oudere ååstfrasche spräkewise maning takste. Huuchdepunkte san
e ruchtstakste sü as dåt Brookmer rucht än dåt Asegabök. Önjt 19. iirhunert
wårde da jarste takste önjt saaterfrasch publisiirt foon spräkewaasenschapere.

Da jarste spräkewaasenschapere önjt Saaterlönj schriiwen forålem ouer
saaterfrasche tääle än spräkuurde. Johann Friedrich Minssen (1823-1901) wus en
wichtien unersäker foon e saaterfrasche spräke. Önjt iir 1846 mååged hi en list
foon 923 saaterfrasche spräkuurde. Önj Julius Bröring (1867 – 1947) san årbe
ouer dåt Saaterlönj san uk spräkuurde apschraawen wörden. Önj 1897 än 1901 häi
hi tou böke ütdänj. Önjt tweed diilj san uk nuch ferschilie tääle apschraawen
wörden.

Gesina Lechte-Siemer (1911-2007) wus jü jarst ächt autoorin önj e saaterfrasche
spräke, dåt teooterstuk Louts Hinerks Tjoue wus önj da iirnge 1931/32 schraawen.

Önjt iir 1953 ferschind en fersäk Hermann Janssen (1888-1971) önj en regionool
blees. Önj di artiikel frååged hi än schak tääle eefter ham. Deerüt önjtstöö önj
e 'General Anzeiger' dåt Lesebouk foar Seelterlound dåt bit tu 1965 möre
maårbere heet. Hermann Janssen as uk bekånd wörden ma dåt bök Dät Ooldenhuus -
önj tuhuupeårbe ma Pyt Kramer - dåt önjt iir 1964 publisiird wörden as.

As dåt Lesebouk foar Seelterlound önjt iir 1965 aphül, måågede Hermann Janssen
wider ma Seelter Trjoue, Tidschrift foar alle Seelter. Seelter Trjoue wus en
tidschraft ma literaarisch såågen önjt saaterfrasch, wat twasche da iirnge 1966
än 1972 beststöö. Oudere wichtie maårbere foon Seelter Trjoue wjarn Pyt Kramer
(*1936) än Theo Griep (1916-2007). Twiske Ticheläi un Baarenbierich as jü
saaterfrasch årbe foon Theo Griep, wat hi seelew schraawen heet.

Uk da jarste biletääle önjt saaterfrasch san önj e iirnge 1950-1970 ütdänj. En
biispel deerfoon as Deer waas iensen 'n oold Wieu, ouerseet foon Hermann
Janssen, än publisiirt önj 1960.

Twasche 1977 än 1990 däi Theo Deddens san Dööntjene ut Seelterlound önj e
'Münsterländische Tageszeitung' üt, tuhuupe mååst 300 artiikle. Eefter Deddens
heet Margaretha Grosser san årbe wider mååged önjt blees 'General Anzeiger'.

Dåt Nai Testamänt än da Psalme heet Marron Fort (*1938) eefter dåt saaterfrasch
ouerseet än 2003 ütdänj. Önj e iirnge 2007/08 wus önj e interfrasche tidschraft
Eala plåts for saaterfrasche literaarische såågen.

Margaretha Grosser (*1934) heet rucht foole saaterfrasche böke schraawen, da
Dööntjen un Fertälstere uut Seelterlound san rucht bekånd wörden. Uk Margeriten
uut min Tuun än Mien Tuunschier san foon Grosser schraawen. Jü heet uk ünlike
saaterfrasch ouerseetinge foon bjarneböke mååged sü as Di latje prins (2009),
Struwwelpeter (2010) än Fon dän Fisker un sien Wieuw (2012). En oudere
uurseeterin foon bjarneböke aw saaterfrasch as Johanna Evers, jü publisiirde
önjt iir 2012 dåt bjarnebök Middewinter in’n Staal.



https://frr.wikipedia.org/wiki/Rechknaaken

Üs di Naam al sair, sen di Rechknaaken (Vertebra) di Knaaken, hurfan di Rech
wukset es.

Di Rech heer somtirs Swaarheren me di Mensk, wat hi āprocht hual skel. Dit kumt
senerk, wan di Rech fan jen Sir boowen hentö di üđer Sir önern Druk fo
(Diagonaali Last). En üđer Grün ken uk wiis, wan em leenger forkiirt sit of
liit. Fan en kuul Rech ken dit uk diarhen kum, wan forskelig Muskeln diarfan
hart uur. Da halt em hömsalev forkiirt, en di Muskeln ken di Rech ek rocht
bienachtler hual.

Em skel diartö weet, dat benen di Rechknaaken Hööler sen, hur di "Kabelboom"
döörgiar, wat fan't "Stüürgiraat" (Di Brain) kumt en aural di Biskiiren diarfan
henstjüürt. Di "Kabel" sen di Nerven, en di kum aural langs di Rechknaaken tö
biiring Siren üt, tö'n Bispöl hentö di Maag of dat Hart. Bi L5 / S1 kum di
Nerven fuar di Biiner üt, en diaraur ken em ek rocht of gaar ek laap, wan didiar
Bjenskiiv üp di Nerv drükt.

Wan dit töhop kumt, snaket em fan en "Hexenschuß", man ofitsiel jit dit
Lumbo-Ischialgie of Bjenskiiwen-Fuarfal. Di Nerv jit da uk ek "Kabel fuar di
Biin", dit es di Intervertebraal-Nerv, uk Nervus intervertebralis.

Benen di Rechknaaken giar di "Kabelboom" dial, dat Rechmark. Fuar't miist sen
dit Forleengeringen fan di Brain, wat di Biskiiren fan di Organi hoogstjüüri en
di Reaktsjoonen töbeek. Dit skel em höm man ek sa iinfach fuarstair: Benen di
Rechknaaken es en komplitsiaret Systeem fan forskeligst Wiitighaiern üs Blöör en
en ekstra Wiitighair, wat Liquor jit, en alis es fol fan Brainhir en Nerven,
Veenen en Arteerien. Des aarbert töhop me jit san Systeem, wat trinjem di
Rechknaaken āpgair.



https://frr.wikipedia.org/wiki/Poetry_Slam

En Poetry Slam es en Wetstrir fan Techters en Skriiwers. Des skel di Teksti
salev skrewen haa, en ja skel dit iin ön en bistemet Tir fuarlees. Di Töharkers
sii leeterhen, hoken ja fuar di Beest hual. Poetry Slams jeft et sent di Meren
fan di tachentiger Jaaren, diar es ön Chicago jen üp di Taacht kemen en maaki
sawat. Ön di niigentiger Jaaren es dit uk hentö Dütsklön kemen, en aliin ön 2009
heer dit bluat ön Dütsklön aur hönert forskelig Plaatsen jefen, hur Poetry Slams
maakit uur.

Poetry Slam es töhopset fan di engelsk Uurter poetry (Techting) en slam (Sa fuul
üs slaii, om di Uuren haui). Ön di Sport sair em ük "slam" fuar "rocht gur
raaket" of fuar en wichtig Turniir (Sa üs Grand Slam). Dat Uurt uur üp
Straatenengelsk uk fuar "hart Kritik", en ön Ameerika uur dit uk diarfuar sair,
wan em jen "platmaaket" haa. Iin ön dat Uurterbok "Black American English" fent
em sent 1994 uk di Forklaaring: „competitive performance“.

Boris Preckwitz heer en Bok skrewen, wat Spoken Word & Poetry Slam jit, en
diarbenen jeft et en Forskel twesken Poetry Slam üs en literaarisch
Fuarstelingsaart, Slam üs en literaarisch Meening en Slam Poetry en Slam Poetry
üs Literatuur, wat en Puublikum fuarlesen of fuardrain uur.

Hat jeft uk en Iipen Mikro en en Iipen Büüni, en em ken en tekst uk jit gans
normaal fuarlees. Bi en Poetry Slam haa di Autooren en Wetstrir. Des skel diartö
nöörigin, dat di Lir beeter henharki, aurdat ja ön't Jen fan di Fuarsteling sii
skel, hoken di Beest es. Di Autooren skel diarfan uk mefing, hur di Töhiirers
reagiari en hur'ling jam dat Fuarleesin gifalt. Hat skel uk help, dat di
Autooren uk förterhen Lest haa en skriif en drai dit fuar. Me Poetry Slams skel
uk wat fuar dat Interesi ön di Aarber fan di Skriiwers dönen uur. "Slamdaddy"
Marc Kelly Smith heer si Aart fan di Fuarstelingen sa biskrewen:

Engelsk Poetry slam is the competitive art of performance poetry. Established in
the mid-80s as a means to heighten public interest in poetry readings, slam has
evolved into an international art form emphasizing audience involvement and
poetic excellence.

Sölring Poetry Slam es en Wetstrir fan Büünentechters, wat ön di Meren fan di
tachentigerJaaren üttaacht uuren es, dat di Lir weđer muar Lest haa en harki
diareeđer. Öntwesken Poetry Slam en Konstaart uuren, wat diarfuar bikeent es,
dat Techters en Töharkers interagiari en dat et diar Techtingskonst fan hoogst
Niwoo önbeeren uur.

Aur di Histoori fan di Poetry Slams jeft et ön di Sir fan "Assemble Art" wat tö
lees: Di jerst Fuarstelingsreegen ön Sleeswig-Holstiin wiar ön Kiel, en di sen
ön 1999 bigent uuren. Dat Lokaal wiar di "Schaubude", wat tö des Tir jit
"Tanzdiele" nēmt wiar.

2001 es ön Lübeck en Fuarstelingsreeg bigent uuren, en dit waarteti tauenhalev
Jaaren. Ön't Jaar 2005 es em ön Flensborig bigent. Bi biiring Slams wiar di
Swaarhiar, dat di Autooren bluat fuar jamsalev "slamt" haa. Ja haa noch ek rocht
diarön taacht en sjuk üđer Skriiwers. Achter en Tir her dat Publikum niin Lest
muar en hiir langsen achter disalev Lir.

Ön 2007 kām da weđer wat muar Leewent bi di Saak: Ön Neumünster uur en
Fuarstelingsreeg bigent, en uk ön Lübeck uur dit weđer forsjukt. Des Lop pasiti
em wat beeter üp, dat diar uk Autooren "fan büten" diartö kām. Sent des Tir giar
dit uk ön Lübeck gans gur, en dit wukset uk.

Sent 2010 uur uk Meester-Wetstriren maaket. Aur't Jaar wiar Kwalifikatsjoonen ön
di forskelig Fuarstelingsplaatsen. Dat jerst gurt Finaali wiar ön Lübeck.

Ön Dütsklön sen di Autooren fan Sleeswig-Holstiin bikeent fuar di gur Kwaliteet,
wat ja skriif. Bi di Fuarstelingen sen uk aaftinoch Gasten fan't hiili Dütsklön
tö hiir. Sa wiar bi di jerst Poetry Slam ön Muasem en Techter fan Luxemburg
diarbi.

Di Autor Björn Høgsdal (Assembe Art) fan Kiel heer ön Woningstair üp Söl me
Poetry Slams ön Nuurđfriislön bigent, en dit wiar iin ön di Galerii "Länge mal
Breite" (Öntwesken techtmaaket). Em skel diartö sii, dat Ali Djassemi, hoken üp
Söl uunet, di Idee ön't Ailön āpbraacht heer, en Björn heer dit da "önskoowen"
en förtermaaket. Leeterhen es dit uk iin ön di "Speicher" ön Hüsem bigent uuren,
wat en Soziokultureli Zentrum es. Di Galerii ön Woningstair uur techtmaakit, en
ön di 28. Mai 2011 wiar di jerst Fuarsteling iin ön't Muasem Hüs ön Muasem üp
Söl. Dat des Plaats fünen uur, diarfuar heer Jens-Uwe Ries fan Söl masi dönen.



https://frr.wikipedia.org/wiki/Pingster

Pingster (ualgriichisk πεντηκοστή ἡμέρα pentekostē hēméra ‚di föftagst dai‘) as
en krastelk fest. Diar woort det ütjschüüren faan a hilag geist feiert. Hat as
leewen di föftagst dai efter Puask, det ment di 49. dai efter Puasksöndai, an as
sodenang uk leewen üüb en söndai.

Uun't Nei Testament woort ferteld, dat di hilag geist auer Jiises sin mäfulgern
kaam, üs jo tu det jüüdsk fest Schawuot (τὴν ἡμέραν τῆς πεντηκοστῆς ‚tu a
föftagst dai‘) uun Jerusalem tuup kaam. Didiar dai woort üs gebursdai faan't
Krastendoom uunsen.

 Det dootem faan a Pingstsöndai hinget faan a Puasksöndai uf. Jüst so üs a
Juuden feire uk a Krasten Pingster sööwen weg efter puask.

 Sodenang as di Pingstsöndai leewen tesken a 10. Mei an a 13. Jüüne. Dat
Pingster so ääder of so leed san, kaam oober sant di Gregoriaans kalender
iinfeerd wurden as, iarst schauersis föör: Üüb a 10. Mei uun a juaren 1598,
1693, 1761 an 1818 (naist tooch: 2285). An üüb a 13. Jüüne uun a juaren 1666,
1734, 1886 an 1943 (naist tooch: 2038)



https://frr.wikipedia.org/wiki/Orbitaal

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/Onondaga

Da Onondaga san åån foon da fiiw stame foon da Irokese. Jare tradisjonäle
hiimstoun as jü Onondaga County, New York, am Syracuse haane. Ouerdåt ja made
twasche da oudre stame boogeden, kömen da Irokese åltens bai da Onondaga
tuhuupe, lik diling jare tradisjonäle bååse.

Önj e ameerikaanisch frihäidskrich (1775–1783) wjarn da Onondaga tujarst
naitrool, ouers lääser striidjen da ma da ouer Irokese iinj da Feriinde Stoote
ma da Änglönjere, eefter en amerikaanische önjgrip aw jare wichtiste toorp, di
20. april 1779. Foole Onondaga gingen deeram eefter Six Nations reservoot,
Ontario/Kanada, eefterdåt da Feriinde Stoote ünoufhingi wörden wjarn. Da, da önj
New York bliiwen (diling 1.475 manschne), san uner jü regiiring foon
tradisjonäle bååse, da benååmd wårde foon da clan-mame, ålsü ai wääld wårde.

Di Onondaga spräke wårt diling nuch snååked foon süwat 100 manschne önj Ontario
än weestlik New York. Foole bjarne wörden ai mör önj e spräke aptäägen, ouerdåt
ja ütlååked wörden, ouers nü wårt jü önj da schoule unerruchtet. Dåt as
apfålend, dåt ja jüst äiwen as önj Saterlönj önj da bjarnetööninge önjfångd san.



https://frr.wikipedia.org/wiki/Neederlunen

Da Nederlönje (de. Niederlande, wfr. Nederlân, nl. Nederland) as en lönj önj
Weest-Euroopa. Jü hoodstää as Amsterdam än jü kining foon dåt kiningrik as sunt
2013 Willem-Alexander. Minister-präsident as sunt 2010 Mark Rutte.

Sunt 1581 bilede Holönj tuhuupe ma (Weest-) Fraschlönj (Fryslân), Groningen,
Siilönj, Utrecht, Gelderlönj än Overijssel jü föderåål republiik foon da soowen
prowintse (da Nederlönje). Da oudere - Drente önj dåt ååsten än Nord-Braband än
Limborj önj dåt sööden, hingeden deer en lait ås äinduum bai.

Önj dåt soowentäinst iirhunert köm jü republiik döör hoonel tu en grut rikduum
än wus deerdöör aw en was tid jü jarst grutmåcht foon e wråål, jü grute koloniie
häi önj Ååst-Indien än latjere önj Afrikaa un Ameerika (New York wus grünläid ås
Nai Amsterdam). Jü republiik wörd ferwålted foon en stäädehüüljer (stadhouder),
di foon da provintse kiisd wörd. Dåt wus dan åltens en prins foon Oranien.

Önj dåt oochtäinst iirhunert wus dåt åles forbai än wörd dåt åltens mör tu en
latj lönj, dåt tuleest 1795 foon da Frånsche äroobred wörd. Deer wus dåt forbai
ma föderalismus än åle prowintse wörden uner Den Haag broocht. Sü ferlüüs
Weestfraschlönj dan sin frihäid. Holönj wörd uk nuch önj tou diile kliiwed
(Nord- än Söödholönj) än sü jäif dåt eeftert alwen provintse.

Jarst 1985 köm jü tweelewte prowints Flevolönj deertu, jü bestoont üt diile foon
di önjdikede Söödersiie twasche Holönj än Weestfraschlönj.

Dåt Brutoinlönjsprodukt pro hood wus $39.000 önj 2007. Önj 2007 wus 2% foon e
hiilj ökonomii loonbedrif, 24,4% industrii än 73,6% tiinjste.



https://frr.wikipedia.org/wiki/Moore

Da moore (f-ö. huarmer an elken) (Mustelidae) san en famiili foon da ruuwdiirte
(Carnivora). Wan huum bloot da resänte Taxa beåchtet, jeeft dåt (da
stjunkdiirte, da eefter en genetisch unersäking en äin famiili san, mateeld) 6
unerfamiilie, 25 sliike än 67 oorte önj jüdeer famiili. Wat huum sü normåål uner
"moor" ferstoont, san oorte as di buummoor (Martes martes), di stiinjmoor
(Martes foina), di alk (Mustela putorius) unti dåt waasel (Mustela nivalis).
Oueers di dåks (Meles meles) än di åter hiire uk deertu.

Moore jeeft dåt sunt dåt eeotseen, dåt for 55,8 miljoone iirnge begand än for
33,9 miljoone iirnge forbai wus. Jütid wjarn ja bloot önj Euroopa, ouers as in
dåt ooligotseen (dåt for 33,9 miljoone iirnge begind än for 23,03 miljoone
iirnge forbai wus) Euroopa än Aasien ham döör geograafische änringe (as jü
wråldiiljdraft än forålem änringe foon e heefspäägel) ferkååwelden, kiimen ja uk
eefter Aasien än Nord-Ameerikaa. Önj dåt pliiotseen (for 1,8 bit 5,3 miljoone
iirnge, as üüs forålerner üt e sliik Australopithecus sü ütsåchen) kömen da
moore eefter Afrikaa. Önj dåt lääse pliiotseen, as jü lönjbru foon Panama Nord-
än Sööd-Ameerikaa ferbün, kömen ja uk eefter Söödameerika. Heer as nü en koord.
Euroopa, as dåt önj dåt eeotseen ütsåch, as giilj än heet en A. Önj dåt Euroopa
foon dåt eeotseen laaweden da jarste Moore. Da suurte piile wise, hü da moore
ham önj dåt ooligotseen ütbriidjen, di ljåcht-weene piil, hü önj dåt pliiotseen,
än e junk-weene piil, hü önj dåt lääse pliiotseen. Di laawensrüm foon da moore
diling as gjarsgräin, än dåt giilje gebiit hiit (büte da gebiite weer diling
heef as) uk nuch deertu. N B bedjüset, dåt deer hiilj was en lönj-bru wus, unti
wan dåt en B* as, dåt der åltens nuch iinj as.



https://frr.wikipedia.org/wiki/Mi%C2%B2

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Klaus_Petersen

Dr. Klaus Georg Petersen (* 17. Febrewoore 1922 uun Berlin, † 22. Detsember 2013
uun Uastenfial) wiar loonriad faan di ual kreis Südtondern an leeder di iarst
loonriad faan a kreis Nuurdfresklun.

"Klaus Landrat", üs hi leeder näämd wurd, as uun Berlin bäären, huar san aatj
bi't militeer wiar. Sin aalern kaam oober faan Nuurdfresklun. Efter a kriich hää
hi rochtswedenskapen uun Kiil studiaret an sin dokterwerk hää noch daalang en
grat bedüüdang för Nuurdfresklun: Zur Rechtsgeschichte Nordfrieslands, .... 1962
as'er loonriad faan di ual kreis Südtondern wurden an hää ham diarför iinsaat,
dat jo trii kreiser Südtondern, Hüsem an Eidersteed tuupslööden wurd, an sant
1970 wiar hi do di iarst loonriad faan a nei kreis Nuurdfresklun. 1978 ging
Klaus Petersen uun panjuun. Uun sin amt hää hi frasch liard, an det wiar en
stark tiaken för't nuurdfresk spriak. Hi wiar uk föörmaan faan a Nuurdfresk
Ferian an faan a Fresk Riad, an uun't sjüür faan't Nordfriisk Instituut.



https://frr.wikipedia.org/wiki/Katharine_Ingwersen

Katharine Ingwersen - tuläid di 17. August 1879 önj Deesbel, störwen di 17. Moi
1968 uk önj Deesbel, weer jü har hiil laawen schöljmäister wus.

As doochter üt en üülj frasch famiili wörd's önj Deesbel önj e Böökinghiird
tuläid. Heer heet's da jarste frasche uurde spräägen. Dåt wus en luk for di
hiile frasche sååge, dåt Nis Albrecht Johannsen harn schöljmäister wörd, dan hi
heet har e wäi tut frasch wised. Katharine wus awt schöljmäisterseminar önj
Slaswik foon 1898 bit 1901. As's deer klåår wus, köm's eefter Deesbel tubääg.
Heer heet Kathrine Ingwersen en manschneåler lung as liirerin önjt schölj uuged,
heer heet's bit tu harn düüs booged. As jü eefter fjoueränfäärti iir pensioniird
wörd, ging't jarst fåli lüüs! Ünferknüt, wiiken än klåårhooded bit tu da leeste
deege, heet's har ma åål har kreefte for di frasche spräke, sååge än brük
inseet, - önj e feriin, fort museum, fort kameedispal, for di frasche unerrucht.
Dächte, bjarnesunge, ferteelinge (t.b. Di strid twasche wunter än uurs) än ai
maner as fiiwäntwunti kameedistöögne, weerfoon da beeste maning tooche apfjard
ouers nuch ai drüked wörden san bit aw "Jü reet et spal", heet's schraawen. Dåt
Bundesverdienstkreuz heet's füngen, än as jü fiiwäntachenti wörd, as e stroote,
weer har smuk latj hüs läit, eefter har nååmd wörden.



https://frr.wikipedia.org/wiki/Johannes_Petersen

Johannes Petersen (17. Oktuuber 1909 - 2. Februar 1992) wus di leeste foon möre
wånderliirere, wat eefter e "Spracherlass" foon 1927 trinam önj nordfrasch
toorpschoule frasch unerruchteden. Ai sü bekånd as Johannes Petersen as
schriwer. En latj soomling foon sin manere, mååst Noordergooshiirder stöögne än
dachte hääwe Albert Panten än Christine Petersen ål 1999 ütdänj. Önj en wat
gruter soomling ma di tiitel "En schaame awt wååder" heet Adeline Petersen nü
sin fräische ferteelinge, wat diiljwis önj e "Nordfriesische Rundschau" än
diiljwis önj "Zwischen Eider und Wiedau" oufpränted wjarn nai ütdänj. Dåt grutst
part foon daheere ferteelinge ståmt üt e tid twasche 1932 än 1936.

Johannes Petersen hiirt deerma ålhiil tu, wat önj e literatuur e
"haimåtkunstbewääging" nåmd wårt, en bewääging, wat for ålem ma noome as
Ferdinand Zacchi än Wilhelm Lobsien ferbünen as. Uk Peter Jensen, Nis Albrecht
Johannsen än Katharine Ingwersen san fertreesere foon jüheer bewääging. Ja
ferteele åltumååle am manschne awt lönj, wat jam ferbünen fäile ma da
ouerlääwerde brüke än wise än forålem ma di grün, weer's aw laawe än årbe. Dåt
deet jam hüülj önjt laawen, ouers dåt hanert jam uk än säk en ütwäi unti fin en
liising, wan't iinjsen ai mör sü låpt, as's åltens waane wään san. Südänji säket
säket jü waas önj e ferteeling "Inkenswärw" e düüs önjt wååder, ouerdåt's ai
ferhanere koon, dåt har doochter en moon uner harn äine stånd frait. Äiwensü
rungeniirt di böre önj "San leeste gung" ham seelew än sin stää, ouerdåt sin wüf
en uug aw huum ouers sman heet. Önj "Üülj stälj" namt di åltaatje ham et laawen,
ouerdåt'r sin familii ai långer tu låst weese wal, än di loonstriker önj
"Strootap, strootdil" braingt et ai klåår än kam tu sin äin toorp tubääg, weer'r
as jungkjarl iinjsen ma en twari hood foon ütnaid as. Sü swåårmödji san ouers ai
åle stöögne. Önj "Di düüwel önj e jölnåcht" beschraft Johannes Petersen uk, hü
följk e bucht füünj koon ouer manschne än ouer e woonluuwe.



https://frr.wikipedia.org/wiki/Jap_Peter_Hansen

Jap Peter Hansen (* 08.07.1767 Weesterlön, † 09.08.1855 Kairem) es 15 Jaaren tö
See faart en leeterhen Skuulmaister en Köster ön Weesterlön wesen. Hi skel uk
Jap Köster nēmt uuren wiis. J.P. Hansen her uk en Nawigatsjoonsskuul, en hi heer
höm forskelig Saaken üttaacht en konstruiaret, sa üs en Kuurnwecht. Jap Peter
Hansen skref Boker tö'n Bispöl aur Mathematik en Astronomii, man diar sen uk
forskelig Āpteekningen en Dokumentatsjoonen aur Söl me twesken wesen. J. P.
Hansen gelt üs di jest Söl'ring Dechter, diar dit Skriiwen üp Söl'ring āpbraacht
heer. Dit bikeentest diarfan es "Di Gitshals fan Piđersdai", en Komediispöl üp
Sölring. Dit diari Stek es üs dit jerst Bok üp en nuurđfriisk Spraak ütdönen
uuren (1809). Hansen heer höm salev üttaacht, hur'ling hi Sölring skriif wel, en
sa es di diari Spraak tö höör jest Ortografii kemen. Des Skriifwiis wiar naier
bi't Dütsk üs di fan Boy Peter Möller, wat ön't 21. Jaarhönert al swaar es en
bringi di Liren bi.



https://frr.wikipedia.org/wiki/Hoogi

Dit es di gurtist fan tiin Haligen. Töhop me Nuurđeroog es Hoogi en Gimiindi ön
Nuurđfriislön.

Tö Hoogi jert uk di Halig Nuurđeroog, wat süđerk liit. Diar uuni niin Mensken.
Nuurđeroog jert sent 1909 di Foriining Jordsand, wat diar Fügelsjuts bidreft. Di
Hüüsinger fan di Hooger Mensken lii üp tiin Wereven.

Üđers üs di üđer Haligen heer Hoogi en stiinern Dik, wat ombi 1,20 m hoog es. Sa
kumt dat Weeter diar ek gans sa lecht üp't Lön. Hoogi heer man dach tau bit füf
Mool ön't Jaar "Lönöner". Di Halig liit iin ön di Natsjonaalpark bi Heef, man di
jert ek diartö.

En Föriskep faart fan Hoogi hentö't Fastlön en töbeek. Fuar di Persoonenforkiir
jeft et uk Skepen, wat fan di Ailönen en fan Schlicksiel diar hen faar.

Üp Hoogi mut em me Auto köör, man hat jeft niin Tankstair. Sa skel di
Autoköörers üp di Halig langsen wat Bensin of Diesel staan haa. Fuul Forkiir uur
uk me di "Hingstbusi", gurt Wainer, want Hingster tii, maakit. Dit es man muar
wat fuar di Gasten, fuar jam di Halig tö weegi.

Hat jeft en Koopman, forskelig Gasthüsen, en Sērk en en Skuul üp Hoogi. Fan di
Halig ken em me DSL ön't Nat gung.

Hat jeft noch forskelig Taachten, hurfan di Naam "Hoogi" kumt. Hat kür sa
iinfach wiis üs "hoogi Plaats", aurdat di Halig en bet hooger liit üs di üđern.
Bit hentö 1362 es Hoogi en Diil fan di Pelworemer Hiart wesen, wat me tö dat
Ailön Strön jerti. Bi di taust Marcellusflöör uur di Halig ofskiart. Di Sērk en
di Diken giar diarbi kaput.

Fuar lung Jaaren uur üp Hoogi Saalt üt di Öört fan Mērsklön kööket. Di Mensken
haa fuar't miist fan di Buererii lewet, en ja et, wat diarfan kām. Di Küen wiar
uk wichtig fuar di Wunter, aurdat fan jaar Skit di Diten maaket uur. Sent di
foftiger Jaaren fan't twuntigst Jaarhönert es en bet Turismus diartö kemen. Ön
di Somer uur fan di 111 Iinuuners uk mol 165, me di Baarilir töhop.

Bit hentö di foftiger Jaaren wiar Mül niin Probleem, aurdat fan alis, wat
aurblef, jit wat maaket uur kür. Dit hung fuar't miist me di Buererii töhop.
Leeterhen uur di Mül da forgreewen, en diarfuar hee ark Werev en Hol ön di Öört.
Dit maast ek olter gurt wiis. Me di Leewentsmidel fan't Fastlön uur di Mül
aartig wat muar, en wat diarfan aurblef, dat kur em di Küen ek muar dö. Sa kām
di Mül iin ön Saken, wat iingreewen uur. Aurdat di Mül jit muar uur, faart em di
nü me Containers hentö't Fastlön.

Achter di elefst September fan 2001 heer di Hooger Skuulmaister, Uwe Jessel, me
sin Skuulsters snakit, hurfuul Krich en Konflikti et dach üp Warel jeft. Ja fent
da üt, dat ön masi Stairen sok Swaarheren tö finj sen. Fuar ark Plaats, hurfan
em wust, dat diar Krich wiar, uur en iirsern Stang henstelt, hur en Gumihunskuu
ön fastmaaket uur. Ja hööpi diarbi, dat ja jens jen Stang achter di üđer üttii
ken, wan en Krich töjen giar. Aur di Jaaren es man dach klaar uuren, dat dit
gaar ek rocht mener uur. Jen Hunskuu kür ütnemen uur, aurdat di Konflikt ön
Nuurđirlön töjen giar.

Di Biskriiwing fan Uwe Jessel (08.11.2010) Nun zum Gummihandschuhe - "Mahnmal"
Als die Twintowers in sich zusammenbrachen, kam bei uns in der Schule die Frage
auf, in welchen Zusammenhängen dererlei Ereignisse stehen mögen. Und wir machten
uns u. A. Gedanken, wo überall auf der Welt eigentlich Krisengebiete mit Krieg
zu verzeichnen sind. Wir mussten voller Verwunderung feststellen, dass es an
vielen Stellen auf der Erde menschliches Leid durch Kriegsumstände gibt.
Daraufhin stellten wir für jedes bekannte Kriegsgebiet einen Handschuh auf einem
Edelstahlstab auf.

Wir verbinden unser Mahnmal mit der Hoffnung immer zwischendurch mal einen
Handschuh rausziehen zu können, weil sich etwas im Weltgeschehen geregelt hat.
Wir stellen jedoch fest, dass die Handschuhmenge kaum abnimmt. 1 Handschuh wurde
für den Nordirlandkonflikt mit Freude herausgezogen, da dort eine Beruhigung
eingetreten ist.

Die Handschuhe werden im Wind hin- und hergewedelt, so dass man den Eindruck
haben könnte, dass der erhobene Zeigefinger mahnt, keinen Krieg zu führen.
Einige Handschuhe zeigen auch den Stinkefinger.



https://frr.wikipedia.org/wiki/Geest

Ööders üs a maask as a geest uun a istidj entstenen. Istonger haa stianer an sun
tuuppuid, an sodenang san huuger entstenen. En huuch geesthuug uun Nuurdfresklun
as a Stolberag.

A nuurdfresk eilunen Oomram, Fer an Sal bestun tun graten dial ütj geestlun, jo
ööder eilunen an halgen ütj rian maasklun. En ütjnoom as Halaglun, det as en
fels ütj sunstian.

Geestlun as ei altu früchtboor. Hat as fööraal mä sjüüren bewoksen. Huar a
buumer ufslaanj wurden san, koon am mä irpler büüre. Wan a plaanten faan sjep
kurt häälen wurd, koon a hias ham briad maage.

Üüb a geest fanjst dü föl letj waaler, am a winj tu breegen. Jo san miast mä
wilger bewoksen. Ööders weit det betj gud eerd wech. A wilger hää am iar brükt
för staachen an üs braanholt.

Uun Nuurdsjiisklun haa üüb a geest al loong minsken wenet, auer am diar ei baang
föör sturemfluden wees sost. Det koon am bi a greew ütj a stiantidj sä. A maask
as iarst mä a Fresken besiidelt wurden. Sodenang wiar a streg tesken maask an
geest uun't madelääler uk en streg tesken a Fresken an Saksen.



https://frr.wikipedia.org/wiki/Frederik_Paulsen/s%C3%B6

Frederik Paulsen (* 31. Juuli 1909 ön Daagibel; † 03. Juuli 1997 ön Aalkersem üp
Föör) wiar normaalerwiis Friedrich Paulsen nēmt. Hi wiar Dochter fan di
Meditsiin. Paulsen heer FERRING Pharmaceuticals āpbecht.

Paulsen waar ön dit nuurđfriisk Tērp Daagibel beeren. Sin Aalern kām fan Föör.
Sin Firma jit FERRING eeđer sin Mooderspraak.

1933 bigenti Paulsen, Meditsiin tö studiarin, en dit wiar ön Kiel. Hi fing man
bal Strir me di Nazis, en diarom wiar dit beeter fuar höm en forswinj fan
Dütsklön. 1935 ging hi da aur Basel ön di Sjweits naa Malmö ön Sweeden. Diar
blef hi da. 1942 waar Frederik Paulsen sweedsk Staatsbüürer. Hi bigenti, di
Hormoone tö bilukin, en wat diarfan kām, dit leengti fuar sin Firma, Ferring
Pharmaceutics, diar hi ön't Jaar 1950 di Grün lair. Friedrich Paulsen foranerti
sin Fuarnaaam hentö "Frederik" wan hi en Sweedi waar.

1988 waar di Ferring Stifting ön Alkersem grünjlair. Frederik Paulsen wel diarme
en Iinrochting āpbech, diar fuar di Fering Spraak en Kultuur aarbert.



https://frr.wikipedia.org/wiki/Flavivirus

Flavivirus as en skööl faan wiiren, diar faan tegen an magen üüb fögler an
tetjdiarten auerdraanj wurd.

Di nööm komt faan't latiinsk flavus „güül“ uf, auer tu detdiar skööl uk det
güülfiiberwiirus hiart.

Bütj güülfiiber wurd uk ööder kraankhaiden, so üs FSME, denguefiiber an
zikafiiber faan sok wiiren ütjliaset.

Apoi virus – Aroa virus – Bagaza virus – Banzi virus – Bouboui virus – Bukalasa
bat virus – Cacipacore virus – Carey Island virus – Cowbone Ridge virus – Dakar
bat virus – Dengue virus – Edge Hill virus – Entebbe bat virus – Gadgets Gully
virus – Ilheus virus – Israel turkey meningoencephalomyelitis virus – Japanese
encephalitis virus – Jugra virus – Jutiapa virus – Kadam virus – Kedougou virus
– Kokobera virus – Koutango virus – Kyasanur Forest disease virus – Langat virus
– Louping ill virus – Meaban virus – Modoc virus – Montana myotis
leukoencephalitis virus – Murray Valley encephalitis virus – Ntaya virus – Omsk
hemorrhagic fever virus – Phnom Penh bat virus – Powassan virus – Rio Bravo
virus – Royal Farm virus – Saboya virus – Sal Vieja virus – San Perlita virus –
Saumarez Reef virus – Sepik virus – St. Louis encephalitis virus – Tembusu virus
– Tick-borne encephalitis virus – Tyuleniy virus – Uganda S virus – Usutu virus
– Wesselsbron virus – West Nile virus – Yaounde virus – Yellow fever virus –
Yokose virus – Zika virus



https://frr.wikipedia.org/wiki/Element

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Doogebel

Doogebel as en toorp önj Nordfraschlönj än tuhuupe ma Foortuft än Waiguurd en
gemiinde önj e kris Nordfraschlönj.

Doogebel as iirtids en håli wään. Da maning wärwe, wat diling nuch tu schüns
san, san e bewis deerfor. Önj da iirnge 1633-1778 wörden da stäänge döör en dik
maenouder ferbünen än mör än mör tu en fåste wål. Dan san mör manschne kiimen än
hääwe ja boogfast mååged.

Doogebel as en huuwen, weer schaawe tu da ailönje Feer än Oomram sile. Hu
schaawe sile uk tu da hålie. Dåt åles gungt foon e dåmperbru ouf, weer uk di
such foon Naibel haanekjart. Doogebel heet en lungen bütedik. Deer stönje
brökete "bååse-buude" bai e strönj. Bai eebe koost dü önjt wåt ambailuupe, wan
dü wäät uk ouer tu Üülönj spånke. Önjt wåt schuchst dü apårtie kääre:
kråbe/twasluupere, poorne, schule, sii-stääre, stroonsnake..... Doogebel heet uk
en hotel, dåt stroonhotel, följk ferteelt, dåt iinjsen Hans Christian Andersen
deer ouernåchtet heet, as´r aw e wäi ouer tu Feer wus, am di dånsche kining tu
besäken.



https://frr.wikipedia.org/wiki/Deenemark

Deenemark es en Staat, wat twesken't Skandinaawisk Hualevailön en Mereleuroopa
liit.

Deenemark es ombi 43.000 km² gurt, en fan des Plaats es ombi di trērst Diil
Ailönen. Diarfan sen 443 me Naamen nēmt (Hat jeft ön Deenemark 1419 Ailönen, wat
ark aur 100 m² gurt sen). Dat deensk Fastlön jit Jütlön.

Eeđer't Friimaakin ön 1945 heer Deenemark di Grünj fan di UNO en di NATO me
lair. 1949 wiar di Staat ön di Bigening fan di Europeeisk Reer bidiiligt en 1952
bi di Nordisk Reer. Deenemark wiar bi di Grüning fan di EFTA (1960) diarbi. 1973
gair Deenemark iin ön de EG. Wan em ön di EG giar, da forlet em di EFTA, aurdat
di EG sawat üs en ütbecht EFTA es. Jünger Politik Sent 1973 jert Deenemark tö di
Europeeisk Unioon. Benen dit Lön jeft dit jit tau Regioonen, wat benenpolitisk
autonoom sen, di Färøer en Gröönlön. Di diari jert tö Deenemark en tö di NATO,
man ek tö di EU. Hauptstat fan Deenemark es Kopenhāgen, wat üp Seelön liit, en
Ailön ön di Uastersee. Wan di EG achter di Kontrakt fan Maastricht tö di EU uur
skul, haa dit deensk Folk dit önnemen (Folksofsteming), man di wel ek me iin ön
di Euro-Zone, en sa bitaalit em ön Deenemark förter me Kroonen.

Henwiis: Wan Dü ön di Symbooli rochts fan di Aurskreften klikst, kenst Dü di
Reeg fan di Tabelenspalti foraneri.



https://frr.wikipedia.org/wiki/B%C3%B6le_Bonken

Bandix Friedrich Bonken, uun't ääler Böle näämd (* 18. Mei 1839 üüb A Grööd, †
10. April 1926 uun Foortuft) wiar en skuulmääster an lewet sin jongensjuaren üüb
A Nääs an leederhen üüb Oomram.

Üs Bandix trii juar ual wiar, skebet hi mä sin aalern faan A Grööd tu
Nuurderhörn üüb A Nääs. Diar auernaam sin aalern en büürsteed, diar bit 1963
sted. Bandix san aatj wiar Broder Bonken, büür an uk skuulmääster för a jongen
üüb A Nääs. Hi stoorew 1881. Efter't freimaagin wiar Bandix halper bi a
skuulmääster uun Enge. Faan 1858 bit 1860 wurd hi tu'n skuulmääster ütjbilet
uun't seminaar faan Tondern. 1865 ging'er tu Neebel üüb Oomram an wiar diar
skuulmääster an köster. 1892, hi wiar man iarst 53 juar ual, wurd'er
panjuniaret, auer hi knaap noch luke küd. Hög juaren leeder wiar hi blinj. Di
nööm Böle füng Bandix üüb Oomram, det ment so föl üs unkel. Sin leewent loong
strääd'er för a krastelk gluuw an at fresk spriak. Efter sin panjuniarang wiar
Böle weder föl üüb A Nääs, ging faan hüs tu hüs an hääl biibelstünjen uf. Hi
wost föl biibelsteeden ütj at hood, sodenang küd hi sin stünjen uk üs blinj maan
ufhual. Stürwen as'er 1926 uun Foortuft, huar hi üüb besjük wiar.



https://frr.wikipedia.org/wiki/Anton_Heimreich

Anton Heimreich wörd di 5.3.1626 önj Trindermarsch (Söödoostdiilj foont üülj
Nordströnj) tuläid, weer san taatje preester wus (ouf 1639 aw Pelweerm) än
weer'r wälj sin bjarnetid bit 1634 ferbroocht heet.

Eefter sin schölj-, studien- än räisetid (1640-52) laawed'r sunt 1652 as
preester aw Latj Moos wider uner Nordströnjer, wat jam iinjsen aw et "wüstes
Moor" made önjt lönj ladenen ouerräst foont üülj ailönj boogseet hääwe. Et koon
ai säid wårde, dåt huum önj Trindermarsch ouers snååked heet as aw e fååstewål
foon Nordfraschlönj. Aw arken fål heet Anton Heimreich en rucht Nordströnjer
frasch snååked. Hi wus befraid ma Helene Finke än heet tumånst trii bjarne hädj.
Heimreich heet beschraawen, hü dåt üülj Strönj unergingen as, önj sin
"Nordfresischen Chronik" 1666 . E jarst wersion foon e Rungholtsooge as önj sin
kroonik uk tu finen, weer Detlev von Liliencron sin ballade foon dachted heet.
Di begrip "Blanker Hans" as sünonüm for e Weestsiie as uk foon ham. Störwen as'r
1685 aw Latj Moos, di däi nau koon huum ai seede. Kånd wörden as'r as
kroonikschriwer, önj sin kroonik san da ålste tüüchnise foont frasch tu finen.
Et san hu dachte: Yn Miren=Söngh; Yn Een=Söngh; Hans Tadesens Hammeldiebstahl,
wat önj sin kroonik oufpränted san.



https://frr.wikipedia.org/wiki/Wyker_Dampskeepen-Reederii_F%C3%B6%C3%B6r-Aamrem

Di Wyker Dampskeepen-Reederii (W.D.R.) es en Forkiirsselskep, wat twesken
Daagibel, Wyk en Witdün faart sa üs uk fan Witdün aur Hoogi en Lüngnöös hentö
Schüttsiel. Üp Föör en Aamrem heer jü uk di Busforkiir.

Di W.D.R. waar 1885 üs "Wyker Rhederei-Gesellschaft" grünet. Aur di jest Jaaren
wiar bluat Pasajiirskeepen önerwai, aurdat Faarten hentö't Fastlön' en Aamrem üs
"Lüstfaarten" önsen waar. Di Mensken üp di Ailönen her jaar Hofstairen en kür
jam fuar't Miis salev forsörigi. Diirter waar al leenger me Skep hentö't Fastlön
braacht. Ön di jest Tir her di W.D.R. jit Konkurenz fan üđer Reederiine, man des
gin hiilendal iin ön di nii Dampskeepen-Selskep āp.

Di Bidüüting üs Forkiirsmerel en Forsöriger fan di Ailönen Föör en Aamrem
bigenti me di jest Smeelspöör-Baan fan Naibel naa Daagibel laangsem tö wuksi.
Wan des Baan üp Normālspöör ütbecht waar (1924/25), giar dit förter. Dit jest
Skep, wat uk Wainer menem kür, wiar di Nordfriesland fan 1927. Ön't Jaar 1932
waar 32 Autos menomen. Em skel höm dit man uk ek sa iinfach fuarstel, hur'ling
tö des Tir üp Skep köört waar.

Di Natsonālsotsjalisten her ön di dörtiger Jaaren fuar en bech Demi hentö di
nuurđfriisk Ailönen, aurdat ja taacht, dat ja des fuar jaar Militeer brük kür.
Diarfan es man nönt uuren, aurdat di taust Wārelkrich ütbreek. Wan dit slaaget
her, wiar't me di W.D.R. bal fuarbi wesen. Ön di Krich waar uk Skeepen bisjoten.
Üs di "Kapitäne Christiansen" raaket waar (1944), blef 11 Mensken duar. Eeđer di
Krich kām masi Liren fan't Fastlön me Skep hentö Föör,dit green Buernailön, om
diar wat tö iit tö fo. Eeđer 1948 en di Reform fan't Jil waar di Tiren weđer wat
lechter.

1954 waar al 2000 Autos transportieret. Ön di 30. Juuni 1962 waar dit jest
Ro-Ro-Skep ön di Gang braacht, di Pidder Lüng. Des Föriskep wiar 41,60 m lüng en
kür 200 Pasajiire en 36 Wainer me langs fo. Aur di söstiger Jaaren waar
aliweegen nii Skeepen koopet en üp Wai braacht. Uk ön di Söstigern waar di
Busforkiir üp Föör aurnomen.

1971 fusioniareti di W.D,R. me di ASAG, di Aamringer Skepsfaarts AG. Des her
1905 bigent en faar langs di Haligen hentö Bongsiel. Di ASAG her 1968 di "Amrum"
koopet, wat 481 Pasagiiri en 20 Wainer me fing. Des Skep es bit hentö't Jaar
1991 faart, en diarfuar kām da en gurter Skep, di Hilligenlei III. Deling faart
diar weđder en litjer Skep, di Hilligenlei. Fuar Ütfaarten waar aur di hiili Tir
Pasajiirskeepen koopet en faart.

Ön di Soowentiger Jaaren kām em üp di Taacht en let en ain Skepsaart bech. Di
Prototyp wiar di "Schleswig-Holsten II" , wat 1972 ön Faart kām. Dit naist Skep
wiar di "Nordfriesland V" (1978), en di Forbeeteringen bi des Skep waar tö en
Diil uk bi di Prototyp ombecht. Di Forbeeteringen waar da uk bi di "Uthlande IV"
(1980) iinbecht.

Ön di tachentiger Jaaren wiar al tö morki wesen, dat di Autos breerer en breerer
waar. Sa bislöt em bi di W.D.R., dat di Skeepen uk breerer uur skul: Di Rungholt
(1992) es tau Meeter breerer üs di ialer Skeepen, en di Nordfriesland VI (1995)
es jüst sa becht, man me en modifitsiareti Rump-Konstruktsjoon.

Da her di Reederii jaa masi Skeepen koopet, en diarme wiar sa temelk Ruu bit
hentö't Jaar 2009. Da skul et weđer wat Niis wiis, moderner, efitsienter en
makelker: Di Uthlande V en di Schleswig-Holstein IV sen Skeepen, wat eeđer en
hiilendal nii Konsept becht sen. Ja haa noch sa fuul Plaats, dat di "Insel
Amrum", di "Schleswig-Holstein III" en di "Uthlande IV" wech kür. Ön't Autodek
ken onbi 40% muar Wainer mefaar (Fuarof wiar't bit tö 55 Autos, nü sen dit 75).

Di nii Skeepen sen beeter tö manövriati üs ali Skeepen, wat fuarof wesen sen:
Jat haa en Voith-Schneider Öndreft. Di Haawenselskepen haa uk wat dönen: Ön Wyk,
Daagibel en Witdün sen Rampen becht uuren, hur uk Āptochen fuar Rulstöölfaarers
iinbecht sen. Nü ken em boowen fan di Sir iin ön di nii Skeepen kum.

Fan't Jaar 1970 ön wiar aur di hiili Tir bit 2012 di "Insel Amrum" önerwai, wat
jen ön di 2000er Jaaren al san bet üs en swumendi Anakronismus fuarküm kür.

Fuar't miist es des Skep rocht iipen hentö ali Siren, en di Hüsjis sen ön di Sir
iin ön en smeel Gung tö finj. Fan des Gung giar en Trap dial naa önern iin ön di
Salon, en des es hualev öner Weeter. Da ken em höm al fuarstel, dat di Maskiinen
en di Propelers rocht gur tö hiir sen, wan dit Skep üp Wai giar. En jit wat
bitö: Di "Insel Amrum" heer tau Driifskrüüwen, jen fuarn en jen achtern. Da let
höm uk teenk, dat em en leengeri Weli brükt, wan di Maskiinen achtern sen en
fuarn jit en Driifskrüüv. Di Kraft skul da öner di Salon langs naa fuarn tö di
Skrüüv, en dit giar aur en lüng Weli. Dit diari Weli sjungt of hüült en bet, en
des ken jen al forwuneri, hoken dit jit ek keent. Di "Insel Amrum" wiar man
lecht, sa pragmātisk becht, dat em höm bluat wuneri kür - en gau. Di iinfachi
Föri kām me tau 12-Kolben-Fjuurtakt Dieselmaskiinen (MAN) fan 588 kW fan di
Hüsemer Skepswerev, en eeđer tau Jaaren giar jen fan di Maskiinen ön Steken.
Diarfuar kām en MTU-Maskiin me 599 kW iin, sa dat di Insel Amrum da 1187 kW her.
Dit es inoch en kum waker üp 13 Kneten, en dit jen al rocht gau fuarkum, wan dit
Skep hiilendal san bet skoret. Wan em ön dit Senskiindek staant (1977 iinbecht)
da es dit jit en bet starker tö föölin.

Des Eetfiarel es jit tö bilewi: Di "Insel Amrum" waar ön't Jaar 2012 hentö di
Nii Pelworemer Dampskepfaarts-GmbH (N.P.D.G.) forkoopet, wat twesken Nuurđströn'
en Pelworem faart. Em skel bluats fuarof fraagi we'er di ük iinset es, aurdat jü
diar uk weđer üs Pufer Önerwai es. Di "Insel Amrum" en uk di dailk Ailönen skul
wert wiis en köör jens hen.



https://frr.wikipedia.org/wiki/Wiirus

Wiiren (Iantaal: at (a?) wiirus) san letj partikel, diar laben selen uungrip an
jo uun uungreben selen fermuare. Saner frääm selen kön jo ei auerlewe, diaram
wurd jo miast ei tu't labenen tääld uun a biologii. Wiiren grip selen faan
eukarioten uun, det san plaanten, diarten an swaampen. Oober uk prokarioten wurd
uungreben, det san bakteerien an uurbakteerien. Wiiren auerdreeg en DNA of RNA
tu det sel an feranre sodenang det natüürelk program faan det sel.

Kategoriin: Caudovirales – Herpesvirales – Ligamenvirales – Mononegavirales –
Nidovirales – Picornavirales – Tymovirales

Familin saner kategorii: Adenoviridae – Alphatetraviridae – Alvernaviridae –
Amalgaviridae – Ampullaviridae – Anelloviridae – Arenaviridae – Ascoviridae –
Asfarviridae – Astroviridae – Avsunviroidae – Baculoviridae – Barnaviridae –
Benyviridae – Bicaudaviridae – Bidnaviridae – Birnaviridae – Bromoviridae –
Bunyaviridae – Caliciviridae – Carmotetraviridae – Caulimoviridae –
Chrysoviridae – Circoviridae – Clavaviridae – Closteroviridae – Corticoviridae –
Cystoviridae – Endornaviridae – Flaviviridae – Fuselloviridae – Geminiviridae –
Globuloviridae – Guttaviridae – Hepadnaviridae – Hepeviridae – Hypoviridae –
Hytrosaviridae – Inoviridae – Iridoviridae – Leviviridae – Luteoviridae –
Marseilleviridae – Megabirnaviridae – Megaviridae – Metaviridae – Microviridae –
Mimiviridae – Mycodnaviridae – Nanoviridae – Narnaviridae – Nimaviridae –
Nodaviridae – Nudiviridae – Ophioviridae – Orthomyxoviridae – Papillomaviridae –
Partitiviridae – Parvoviridae – Permutotetraviridae – Phycodnaviridae –
Picobirnaviridae – Plasmaviridae – Pleolipoviridae – Polydnaviridae –
Polyomaviridae – Pospiviroidae – Potyviridae – Poxviridae – Pseudoviridae –
Quadriviridae – Reoviridae – Retroviridae – Sphaerolipoviridae – Spiraviridae –
Tectiviridae – Togaviridae – Tombusviridae – Totiviridae – Turriviridae –
Virgaviridae

Sköölen saner famile: Bacilladnavirus – Cilevirus – Deltavirus – Dinodnavirus –
Emaravirus – Higrevirus – Idaeovirus – Mollivirus – Ourmiavirus – Pandoravirus –
Pithovirus – Polemovirus – Rhizidiovirus – Salterprovirus – Sobemovirus –
Tenuivirus – Varicosavirus



https://frr.wikipedia.org/wiki/Westerland_(Skep)

Di Westerland es en RoPax-Föriskep fan di Bligh Water Shipping Ltd.. Jü es sent
di Februwaari fan 2007 twesken di Fidschi-Ailönen Viti Levu en Vanua Levu
önerwai. Fuarof wiar di Westerland fan 1971 bit 2005 fuaral ön di Skepslinie
Röm-Söl' iinset.

Dit nii Skep waar ön di 12. Marts fan't Jaar 1970 üp Kiil lair (Hüsemer
Skepswerev, Bechningsnumer 1297). Ön di 12.Wuntermuun 1970 löp et üs Westerland
fan di Stāpel. Eeđer en Jaar en soks Daagen waar di nii Föri ön di 18.Marts
fan't Jaar 1971 hentö di Kopenhaawener Reederii Lindinger dönen. Des stjüürti di
Westerland twesken Röm en Söl' üp Wai.

Wan em di Histoorii en bet biluket, da ken em forstuun, dat di Reederii stolt üp
dit taust Niibechning fuar di Rømø-Sylt Færgeri A/S wiar. 1963 me en ual
Pasajiirskep bigent, 1964 en Diirterskep bitö stjüürt, 1966 en Föri fan al 39
Jaaren diartö, 1967 di litjeri nii Föri, en 1971 en Skep fuar 55 Wainer, me
Komfort aural en fuarn techt, üs en rocht "Liner": Di Westerland wiar en gurt
Trap fuar di Linie.

Hentö't Jen fan di soowentiger Jaaren fing di Reederii Lindinger Swaarhairen. Jü
maast ön di Aprilmuun fan 1979 Insolvenz-Biskiir dö. Di Westerland waar hentö di
Fördereederei ön Flensborig forkoopet en üs Reserviskep āplair. Ön di Januwaari
fan 1983 koopeti di Reederii E.H. Rasmussen di Westerland en her höör bit 1990
twesken Kappeln en Sönerborig üs Böderskep ön Gang. Tö des Tir wiar ön't Autodek
en Duty-free-shop tö finj. Fan di 14.Wuntermuun 1990 wiar di Westerland weđer
fuar di Förde Reederii registriaret. Jü waar ön Hüsem ombecht (Achtern kām en
Parfüümshop iin, sa üs uk bi dat Sesterskep "Vikingland"). Fan di Maimuun 1991
ön wiar di Westerland weđer twesken Röm en Söl' iinset. Aur di Wuntermuunen
faarti fuar't Miist di Vikingland aliining, en di Westerland kām iin ön di
Haawen fan Havneby üp Röm. Ön di 12.Juuli 2005 kām di nii Sylt Express. Di
"Westerland" en di "Vikingland" waar da āplair.

Ön di 20.Oktoober fan 2006 waar di Westerland hentö di Bligh Water Shipping Ltd.
fan Fidschi forkoopet. Fuar di lüng Rais aur hoogi See (Kapverdisk Ailönen,
Panamakanāl, Tahiti esf.) waar dat Skep ön Hüsem bi di Werev ombecht. Di Faart
waareti 53 Daagen, en di "Westerland" kām ön di 23. Januwaari fan 2007 bi di
Fidschi-Ailönen ön. Sent di Februwaari es jü diar twesken di gurtest Ailönen
Viti Levu en Vanua Levu önerwai. Di Noom "Westerland" heer dat Skep bihölen. Ön
di Aprilmuun fan 2008 drev di Westerland üp en Rif, man diar es ek olterfuul fan
ön Steken gingen.

Üp di Fidschi-Ailönen heer di Westerland trii nii Kabiinen fuar Pasagiiri
fingen. Diarfan es jü en RoPax-Skep uuren. Üs dit ütsjocht, waar en Diil fan di
Manskeps-Kabiinen ombecht, dat di forhüürt uur ken. Hat jeft et niin Skelter fan
di Ombechningen, man em kür meen, dat di Shops, wat jerer achtern ön't Salondek
wiar, ombecht waar. Di trii nii Kabiinen haa Balkons, en jerer wiar achtern en
Balkon aur di hiili Breerhair. Des waar 1990 techtmaaket, wan diar en
Parfüümshop hen kām (Luki uk boowen). Di üđer ("Duty-Free")-Shop wiar al langsen
achtern ön di Stjüürbuurd-Sir. Di Manskepskabiinen wiar al langsen twesken
Salon- en Autodek.

VESSELS FOR SALE-Ropax/Passenger [Vessels] International Energy Insurance
Brokers Posted 3 Apr 2008

Category: Ropax / Passenger Type: car ferry / day passenger vessel, DWAT: 356,
LOA x breath: 58,37 x 12,40 m, Draught: 2,50 m max., Build / country: 1971
Germany, rebuild 1988, Specific capacity: 546 passengers, 50 pass.crs or 6
trucks of 18 m. Capacity / DWCC: 546 passengers

Asking price: € 2,9m Additional information: Well maintained car and passenger
from EU owners, Sailing Northsea incl. restaurants/kitchens. Crew accommodation
9 beds in 9 cabins

Category: Ropax / Passenger, Type: car ferry / day passenger vessel, DWAT: 520,
LOA x breath: 68,27 x 12,40 m, Draught: 2,50 m max., Build / country: 1974
Germany, Specific capacity: 585 passengers, 60 passenercars or 8 trucks of max
20 m length Capacity / DWCC: 585 passengers



https://frr.wikipedia.org/wiki/Weeterfrii_Pesistiin

En Pesistiin uur ön di Wuch fastmaaket, dat Karminger ön't Stuun pesi ken. Hat
es uk forsjukt uuren, sawat fuar Wüfhaurn tö maaki, man diar es ek fuul fan
kemen. Bi gurt Festivals ken di Wüfhaurn Traachter fing, dat di uk di
Pesistiiner nüti ken.

Bi dit jerst Systeem heer, üs ali, en senerk Hāremforslüt. Diarbenen es en litj
Fat, hur en sperend Wiitighair iinkumt. Dit maaket techt, dat et ek stjunkt. Di
Wiitighair skel nönt tö Diiren en Plaanten dö, en Dü sket dit hol liif.

Bi't taust Systeem es en Swumer iin ön di Hāremforslüt. Di swumt üp't Weeter of
wat diar sa benen es. Kumt wat Wiits fan boowen, drükt dit di Swumer dial, lapt
of, en di Swumer kumt weder üp. Sok Pesistiiner ken em bi en gurt
Fast-Food-Firma biluki. -Di maaki en bet wunerk Spitaakel, man di stjunk gaar
ek.

Dit trērst Systeem heer en "Ofloopkop". Dit es ek fuul muar üüs en foftiger
Röör, hurbenen en Silikoon-Slang of Membraan set, wat üp't ünnerst Jen langsen
töhop en diarme techt bleft. Bluat, wan wat Wiits fan boowen kumt, giar di kuurt
iipen, dat dit diari ofloop ken.



https://frr.wikipedia.org/wiki/Undine_(Skep,_1931)

Di Undine es en dütsk Frachten-Gafelskuuner me en Rump fan Iirsen. Jü es fuar di
Sailskeepen-Reederii Koptain Hass e.K. fan Flensborig Sonwik üs Liinienskep
twesken Hamborig en Söl' önerwai. Hoken dit bitaali ken, di ken uk en Trampfaart
döör dit hiili Euroopa memaaki. Di Haimathaawen fan di Undine es Hamborig.

Di Undine waar 1931 ön di neđerlönsk Werev Gebr. Niestern & Co ön Delfzijl
becht. Di jest Noom wiar "Franziska". Dit Skep wiar ön Weest- en Uastsee üs
Frachtskep iinseet. Ön di taust Wārelkrich faarti jü fuar di Krichsmariini.

1948 waar dit Skep ombecht. Di Rump waar 5,75 Meetern leenger, en diarme kür di
"Franziska" 200 Tenen mefo, fuarof wiar dit 150 wesen. Dit Takelwerk waar
wechnomen, en dit Skep fing en Maskiin me 88 kW (122PS). Bit 1980 wiar dit Skep
diarme nai bi di Weeterkanten önerwai.

Sent 2013 es dit Skep öner di Noom Undine üs Frachter fuar Bruarwening önerwai.
Fuar Jil uur uk bit tö 8 Pasajiiri menomen. Des hiir da man ek tö di Manskep
fan't Skep, üs dit bi üđer Skeepen hölen uur.

Di Sailen haa 420 m², wan niin Winj es, da ken em en Maskiin önsmit, diar 1937
bi di "Deutsche Werke Kiel" becht uuren es. Des
Fjuurtsülinder-fjuurtakt-Skepsdiesel heer 88 kW of 120 PS. Di Undine ken ombi 70
Tenen Wecht me langs fo.

Di Undine es dit iinsigi Fracht-Siilskep iin ön dit Register fan di Germanischen
Lloyd öner dütsk Flagi.



https://frr.wikipedia.org/wiki/Uastfresklun

Di Begrip Ååst-Fraschlönj schal et ferschääl wise twasche Ååstfraschlönj än
Ååst-Fraschlönj. Normåål betiikend Ååst-Fraschlönj e hiilje loonschap bai e
weestsiie twasche Dolart än Jaade. Büte foon e regioon liiwe e manschne oofting,
dåt dåtdeer lönj åles Ååstfraschlönj as, ouers dåt as ai rucht. Mån
Ååst-Fraschlönj as en kunstuurd, deeram wård dåt oofting uk "ååstfrasch ood"
unti "ååstfrasch huulewailönj" nåmd.

Ååstfraschlönj, dåt as bloot dåt gebiit foon ju üülj groowschap Ååstfraschlönj.
Dåt as sü amenbai dåt gebiit foon e loonkrise Aurich, Leer än Wittmund än e stää
Emden. Ouers wan et hiilj huulewäilönj betiikned wårde schal - ålsü uk e
loonkris Fraschlönj än e stää Wilemshuuwen, dan koon huum et uurd
Ååst-Fraschlönj brüke. Wat diling jü kris Fraschlönj än jü stää Wilemshuuwen san
(dåt Jeewerlönj än jü Frasche Weede) heet iir ai tu e groowschap Ååstfraschlönj
hiirt, ouers tu et lönj Oldenborj. Da manschne, wat önj dåtdeer frasche diilj
foon Oldenborj laawe, mooge dåt mååst ai lise, wan's Ååstfrasche nåmd wårde.

Dan jeeft dat uk nuch en oudere definiisjoon foon e begrip Ååst-Fraschlönj. Önj
diheere widest san foon dåt uurd wårde åle gebiite önj Naasersaksen tuhuupe
räägned, wat en frasch histoorie en kultuur hääwe. Tu dåt eentlik Ååstfraschlönj
än dåt Oldeborjer Fraschlönj kaame dan nuch dåt Saaterlönj, Butjaadingen (wat
iir Rüstringen wus) än dåt Lönj Wursten haanetu, wilems uk oudere lönje as dåt
Stadlönj än Steedingen. Uk e frasche manschne üt dadeere lönje wan ai as
Ååstfrasche betiikned wårde.



https://frr.wikipedia.org/wiki/Ualfresk

Frasch unti Friisk betiikent en floose foon spräke, wat tuhuupe foont üülfrasche
oufstame. Deer hiirt uk dåt Nordfrasche tu. E frasche spräke wården tut
Weestsiiegermåånsch räägent, weer uk ainglisch än plååttjüsch foon jurt kaame.
Besuners ma dåt ainglisch san e frasche spräke ferwånt.

Bit önjt seekstiinde iirhunert wjarn frasche spräkewise di öfentlike spräke foon
e ferwålting än rucht önj da frasche küstenlönje twasche dåt Vlie önj dåt
weesten än jü Wiiser önj dåt ååsten. Eeftert as di spräke önj Ååstfraschlönj
ütstörwen. Önj nordfraschlönj san mörere frasche spräkewisse önjt laawen
blaawen, wjarn ouers uler ferwåltingsspräke.

Aw e sid bai dåt nordfrasche jeeft et diling nuch tou oudere frasche spräke. Sü
wårt dåt weestfrasche snååked foon süwat twäär treedepårt foon da 640.000
önjboogere foon jü naaserlönjsche provinz Fryslân. Seeltersch as e leeste räst
foon e ååstfrasche spräke än wårt snååked foon sün 2000 manschne önj dåt
Saaterlönj önj Oldenborj. Da trii spräke hääwe jam wid ütenouder äntwiklet.
Manschne, wat ferschäälie frasche spräke snååke, koone jam enouder ai mör
ferstönje.

For jü önjstönjing foont Frasch schal önj dåt frasch ståmlönj en oudere spräke
snååked wårde, di substråtspräke, uk Protofrasch nååmd.

Madelfrasch as en uurd, wat for dåt weestfrasche foon 1550 bit 1800 brüket wårt.
Dåt jeeft niinj grün foon e spräkewaasenschap for dåtheer indiiling, ouers
dadeere iirnge wjarn en wichtie tid for e weestfrasch literatuur. Forålem
Gysbert Japicx as dilingendäis nuch bekånd.

E frasche spräkewise, wat dat eefter 1550 nuch jäif än jeeft, san naifrasch.
Jüst tu datdeer tid, amenbai 1550, gäng dåt dil ma't ååstfrasch. Apwåård blaawen
san hu spräkewise önj da aptiikninge foon Johannes Cadovius-Müller üt Stedesdorf
bai Esens (1691) än foon Westing (1688) än Witte (1720) üt dåt lönj Wursten.
Nuch foole mör as bekånd foon dåt Wangeroogische, dåt bit 1950 bestönjen heet.
Uk önj noordfraschlönj san iir spräkewise düüdj blaawen, sü foon Ääderstää än et
ailönj Strönj.



https://frr.wikipedia.org/wiki/Tetrapoodi

Me Tetrapoodi (Greeksk: τετρα, tetra = fjuur; ποδές, podes = Fet) es en
Weeterkantensjutsbechning fan Beton meent. Hat jeft uk masi Diirter, wat
Tetrapooden sen, alis, wat fjuur Biiner heer, sa üs uk di Mensk.

Di Jeremer fan san Bechning sen sa ütrocht, dat em höm en Tetraeder diarbi
fuarstel ken. En Tetrapoodi heer en Wecht fan ombi 6 t. Wan em jam brük wel, da
liit em di ön en Reeg aur- of tööchenarküđer, dat di san bet forkanti. Ja skel
di Kraft fan di Braning wechnem, dat di ek muar sa hart töögen't Lön' slait. Dit
uur uk Welenbreeker nēmt.

Di Taacht fuar Tetrapoodi es fan Frankrik kemen. Dit wiar en Instituut, Ets.
Neyrpic ön Grenoble. Fan't Jaar 1950 ön waar Tetrapooden ön manig Lönen fuar
Neyrpic patentiaret.

Tetrapooden sen rocht iinfach tö maaki. Dat et ek sa jüür uur, kum fuar't Miist
Betonlasters en giti jaar Beton iin ön Foremen, wat al diar stuun, hur di
Tetrapooden hen skel. Di Foremen sen fan Iirsen maaket en sit me Skrüüwen töhop,
dat em di ütenachtler fo en weđer binüti ken. Wan di Beton hart es, da skrüüft
em di Foremen ütenachler en nemt di Tetrapoodi fuar't miist me en Swumkrān üt en
stelt di hen, hur di bliif skel.

Tetrapooden uur ek bluat töögen di See nomen. Uk fuar di Kanten fan Stroomer ken
ja tö pasi kum, dat di Kanten ek sa ütspöölet uur. Des es da aaftinoch uk gur
fuar forskelig Diirter en Fesken, wat twesken di Tetrapooden uuni ken. Fuar
Haawenkanten en Iinfaarten uur Tetrapooden nomen, dat di Kant höör Forem wat
leenger bihual ken.

Ön Hörnem heer em Tetrapooden hensmeten, dat ek sa fuul Lön' fan Hörnem-Or
wechspöölet uur skul. Fan des kām man ek olterfuul Gurs: Di Or heer twesken di
Jaaren 1968 en 2010 60% fan höör Dünemsön forleesen. Di Tetrapooden ken dat
Weeter jaa bremsi, man ja ken di Sön' ek fasthual. Aaftinoch waar ja uk
önerspöölet en forsaketi ön di Sön'.

Ön Hörnem jeft et en Langs- en en Twerkwerk fan Tetrapooden. Süđern fan des
Aarbern es di Lee fan di Weeterstroom, wat fan Nuurđweesten kumt. Dit meent: Luv
es di Nuurđweesterkant, Lee es di Süđer-Süđuasterkant. Wan di Weeterstroom, wat
langs di Strön önkumt, fan en Twerkwerk bremset uur, da uur di Weetermasi höör
Energii ek luas. Dat Weeter breekt hentö Weesten üt, drükt diar jit muar Weeter
wech, en di hiili Druk maaket en gurt Wirbelstroom, wat töögen di Klokreeg weđer
hentö di Strön' wel (Dit es di iinfachst Wai fuar't Weeter). Diar kumt da bi üt,
dat süđern fan di Tetrapooden gurt Hööler öön ön di Strön en di Dünemer spöölet
uur. Dat Uurt diarfuar es Lee-Erosioon.

Ön't Jaar 2005 wiar fan 105 ha, wat et 1968 jit wesen wiar, bluat jit 43 ha
aurblefen. Dit fing da uk dat "Landesamt für Küstenschutz und Naturschutz"(LKN)
sa laangsem me. Dat jest wat maaket waar, wiar, dat dat Twerkwerk kuurter maaket
waar. Di Tetrapooden waar hentö Heliglön-Dünem faart. Diar kür ja fuar di Kant
fan di Dünemer ön Dünem brükt uur. Sa waar Söl' ombi 40% fan't Twerkwerk lekelk
weđer luas.

Wat me di Rest pasiari skel, da uur jam di Eksperten ek iinig: Di Geoloogi Dr.
Ekkehard Klatt sair, dat dat Beest es, wan di Tetrapooden hiilendal wech kum.
Üđer Lir meen, dat em fan dat gurt Twerkwerk hok litjer Twerkwerken maaki skel,
en des sen di, hoken wat tö sii haa. Sa sjocht em ön't Jaar 2013, wat ja ön 2012
maaket haa:

Iin ön di Jaaresbirocht fan di Weeterkantensjutslir bi di Söl'ring Foriining
wiar tö lees, dat em ön 2012 Tetrapooden fan't ual Twerkwerk omlair heer. Diarbi
skel ütkum, dat dat Langswerk forbeetert uur en di Lee-Erosioon mener. Em heer
diar nü dat Langswerk leenger maaket en süđerfuar fan't ual Twerkwerk jit en
litjer Jen henbecht. Di Forleengering fan't Langswerk giar üs en Böög hentö't
Weeter, sa dat dat Jen jit en litj Twerkwerk uuren es.

Di "green" Tetrapooden weegi jit Algen. Ja sen fuarof öner Weeter wesen, üs ja
jit tö't ual' Twerkwerk jert haa.

Dat Alfred-Wegener-Institut (AWI) heer ön't Jaar 2009 en Projekt bigent fuar
üttöfinj, wat di Tetrapooden fuar Foraneringen bi di Struktuur fan di
Weeterkanten bringi. Ja wel fuaral uk weet, weđer en wat höm diarfan bi di Heef
en di Heef-Ingi foranert.

Tetrapooden sen al üs Barieeri töögen Panzers brükt uuren. Bi di San Giacomo
Pass heer em Tetrapooden iin ön en Bach smeten, dat em diar ek muar me Panzers
langs köör kür, wan di fröösen of ütdrüget wiar.



https://frr.wikipedia.org/wiki/Skepsnumer

Di Skepsnumer es dat Teeken fan en Skep, wat aur di hiili Tir, wat dit önerwai
es, ek foranert uur, uk wan dit Skep forkoopet uur of bütlöning förter faart
(Ütflagt uur).

Di IMO (engl.: International Maritime Organization, IMO; franz.: Organisation
maritime internationale, sölr.: Internatsjonaali Seefaarts-Organisatsjoon) es en
Organisatsjoon fan di Foriinigti Natsjoonen (UN). Jü heer 170 Meföligerstaaten,
en trii uur diartö reeknet (associated). Di Imo heer dit Moto: "Seeker en
efitsienti Faart üp riin See-Weetern", en diarom aarbert jü töögen
Skeps-Bidraiern en Skepsfaarers, wat Skit iin ön't Weeter smit. Jü paset uk üp,
dat di Seefaarers gur Aarbersplaatsen haa of fo. En Diil fan di Aarber es di
IMO-Numer.

Me des Numer es en Skep aural üp Wārel tö finj, uk wan et al lung en üđer Flagi
of Noom heer. Jü es sawat üs di VIN (Vehicle Identification Number,
Köörgistelnumer) bi't Auto. Di IMO-Numer mut iin ön Rump en Maskiinenrüm sa
skrewen uur, dat di söner Giwalt ek wechgair (Numer üs Hööler wechbreni, iin
ön't Iirsen breni (Lasergrawuur) of āpsweisi). Di Numer es en Taal me 7 Stairen,
wat ek weđer ütdönen uur, wan dit Skep me di Numer wech es. Sent 2002 mut di
Numer uk achtern of ön di Sir fan't Skep tö lees wiis. Diar leengt et man, wan
di diar hen maalet es.

Dit Forskel-Signāl uur me di Registriaring ön't Skepsregister fuar dit Skep
tödiilt. Des es da metjens uk dit Rööpteeken (engl. call sign) fuar di Seefunk,
en dit es fan Bokstaawen en Taalen töhopset. Des es beeter (gauer en ginauer) tö
forstuun üs Skepsnoomen.

Di Feskern brük niin IMO-Numer ön jaar Kutern skriif, aurdat ja ain Keenteeken
fo. Dit diari Feskerii-Keenteeken es fuar Fangskeepen fuarskrewen.



https://frr.wikipedia.org/wiki/Seeltersk

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/Saaterl%C3%B6nj

Saaterlönj (Saatersch Seelterlound, tjüsch Saterland) as en gemiinde önj e
loonkris Cloppenburg önj Naarersaksen, ma e fläche foon 123,62 km2 än aw e 31.
detsämber 2004 12.844 inboogere. Dåt heet fjouer toorpe: Ramsloh (saterfrasch
Roomelse), Strücklingen (Strukelje), Scharrel (Skäddel) än Sedelsberg
(Säidelsbierich). Di frasche Spräke foon dåt Saaterlönj, dåt Saaterfrasch, as di
latjeste gödjkånde manertålspräke foon Tjüschlönj.

Dåt Saaterlönj lait önj dåt nordweest foon dåt Oldenburgisch Münsterlönj, önjt
triikånt Leer, Cloppenburg, Oldenburg. Önj dåt sööse wårt dåt Saaterlönj foon
dåt Kustenkanool begränsed, önj dåt norden än nordweest slüt dåt bai
Ååstfraschlönj önj. Ouers wilems wårt uk dåt Saaterlönj ma e oudere frasche
lönje önj Naarersaksen tu Ååst-Fraschlönj räägend. Jü Leda as en struum än
nordgränse foon dåt Saaterlönj, jü flüt foon dåt ååsten eefter dåt weesten.

In dåt weesten wårt dåt Saaterlönj oufgränsed foon dåt toorp Idafehn, wat tu e
tu gemiinde Ostrhauderfehn hiirt. Iir wus jüdeere feenkolonii aw sater grün
anläid wörd. Dadeer feen-toorpe lade önj dåt gebiit, weer iir di swiiri tu
passiirende moose am dåt Saaterlönj haane läi. Önj dåt ååsten wårt dåt
Saaterlönj döör e Elisabethfehnkanool oufslin, di ouer jü hiilje längde en
geograafisch gränse bilet. Jü bit tu jü burgerönjtschiising foon 1949 (1951) tu
Saaterlönj hiirende iirere moose-gemiinde Elisabethfehn bai e
Elisabethfehnkanool hiirt tu tids tu e gemiinde Barssel.

Saaterlönj wårt foon jü Sagter Ems (sat. Seelter Äi) foon dåt sööse eefter dåt
norden döörfliitjet än diilt et önj da tau wichtiste moose Weest-Foan än
Ååst-Foan.



https://frr.wikipedia.org/wiki/Peter_Hansen

Peter Hansen (* 28. Aprilmuun 1812, stürewen 16. Januwaari 1829) wiar di Brüđer
fan C. P. Hansen. Peter Hansen her al jer me Kraankern tö dön, en sa maast hi
fuul iin ön't Bēr bliif. Hi saamelti sin Weeten da, wan höm dit sa gur giar, dat
hi üt kür. Weđer hi weđer kraank wiar, da waar āpskrewen en teeknet. Sa skrev hi
āp, hur'ling hi sin Ailön saach. Hi teekneti uk hol, en weđer hi des Taacht her,
da waar uk Musiksteken skrewen of üt Haur ütnotiaret.

Sin Talent mut fiir aur di Maaten gingen wiis, diar em fuar dit Aaler keent,
diar hi des Aarberen maaket heer. Fan sin 12. Leewentsjaar ön spöleti Peter
Hansen di Orgel iin ön di Sērk fan Kairem. Diarfuar her hi en hualev Jaar
Önerrocht fan sin ialer Brüđer Christian Peter üp "Klawiir en Generālbas"
fingen, en dit leengti noch al diarfuar.

Bi di Tödiiling fan di C. P. Hansen-Pris 2013 waar en Ütaarbering fan Peter
Hansens Daans-Musik "Treertā Muasem" (A-Dur) en "Alten Gudderinger" (D-Dur)
spölet, diar Jürgen Borstelmann diarfan maaket heer. Di Musik fan Hansen es uk
en Biaarbering, et staant üp en Bleer me di Aurskreft "Alte Stü(c)ke" . Em ken
höm bluat wuneri, hur fain hi di Nooten tö Popiir braacht heer.



https://frr.wikipedia.org/wiki/Oluf_Braren

Oluf Braren (* 25. Febrewoore 1787 uun Olersem; † 22. Maarts 1839 uun Taftem) as
a bekäändst konstmooler faan Feer an sin biljen wurd ei bluat üüb’t eilun uun
iaren häälen. Hi hed ham salew at moolin bibroocht an hed fermaak diaruun, üüb
sin biljen fering lidj an leewent tu wisin.

Oluf Braren wurd 1787 uun Olersem üüb Feer bäären. San aatj wiar diar smas an
büür. Hi wul hal haa, det Oluf efter sin skuultidj uun a smasliar ging, oober
Oluf wul leewer skuulmääster wurd an so kaam at uk. Hi wiar noch nian 20 juar
ual, üüs’r sin iarst skuulmäästersteed üüb Sal fing. Diar liard'r uk sin wüf
Meete Wilhelms ütj Archsem keenen. Jo freid di 25. September 1808, an hög juaren
leeder ging det paar turag tu Ödersem üüb Feer. Diar ded Oluf iarst uun Madlem
onerracht an küd do bi’t skuul uun Ödersem uunkem. Oluf as mä sin Meete ei
lokelk wurden. Hat hed ei so’n grat hood üüs hi an diar kaam uk nian jongen.

Uun Ing Peter Matzen, wat bi ham tu skuul weesen wiar, foon Oluf en wüf, wat ham
fersted. Hat kaam faan Hedehüsem an hed en bruler Peter Nahmen, wat uk
konstmooler wiar. Dediar bruler hee sogoor bi de bekäänd mooler Wilhelm
Tischbein uun Eutin liard, huar Oluf ham uk ens besoocht. De iinflööd faan
Tischbein as uk bi Braren tu käänen. Oluf hee sin wüf ei ferleet, oober hi wiar
mä Ing auer juaren so nai ferbünjen, det hat tau jongen faan ham fing. Auer
detdiar dun skul’r efter twaalew juar sin baantje uun Ödersem apjiiw an en ring
betaalet steed uun Taftem uunnem, huar'r 1839 uun aaremmud stoorew.



https://frr.wikipedia.org/wiki/Munkm%C4%93sk

Munkmēsk of Munkmērsk (Dütsk: Munkmarsch) liit üp di Wai fan Brēderep tö Kairem.
Hat es mal litj, en di miist fan di diar Hüüsinger jert Lir fan't Fastlön.
Munkmēsk heer en Betonwerk en jerer es diar Kies offbecht uuren. Deling kumt di
Sön en Stiiner fuar Walbechning en Stiinplaaster aaftinoch fan Dēnemark.
Munkmēsk liit bi en Bucht fan't Wat. Di diar Huk es wel bikeent fuar di
Dailkhair fan di Senāpgungen. Dit Tērp heer en Haawen hur masi Lir jaar Buaten,
en diar es uk en Surf-Skuul tö finj. Bitö di Haawen staant dit "Fährhaus", en
Hotel, wat en Histoori bit hentö't 19. Jaarhunert heer. Ön des Tir sen di jerst
Baarigasten me Skep fan Hoyer (DK) kemen.

Boy Peter Möller meent ön sin Uurterbok, dat dat Uurt "Mērsk" en Hauptuurt es,
wat fan en Adjektiif uuren es. Dat diari es eeđer des Taachten fan "Meri" uuren,
wat sa fuul jit üs staanend Weeter üp Lön of Öört, wat fochtig en sloberig es.
Hur "Meri" es, da uur di Öört "mē(r)sk". Di "Mē(r)sk" es Lön, wat hentö't weeter
liit en diarfan "mērsk" uuren es. Munken sen üs ön Flensborig ("Munketoft") di
Gasten me di Kuten ön, wat ön't Klooster uuni. Sa let höm teenk, dat des Tērp sa
jit, aurdat di Munken jam ön dat mērsk Lön, wat hentö di Heef liit, dial leten
her.

Dat em efen sa rocht Munkmēsk of Munkmērsk sii en skriif ken, dit kumt diarfan,
dat jerer ön ark Tērp en bet üđers snaket uur üs ön di Rest fan't Ailön. Mesken
haa di Kairemböören "Mēsk" sair en di Ārichsemböören sair "Mērsk". Dit es uk jen
fan di Grünen, dat et niin absoluut "rocht" en "forkiirt" jeft.



https://frr.wikipedia.org/wiki/Mitochondriol_DNA

Jü mitochondrjool DNA unti mtDNA as en latj ringformi DNA, jü har ai önj e
tsälkärn befant, ouers önj da mitochondrie, da latje insluse deerbüte. Da
mitochondrie önjthüülje uk en äine tüüp ribosoome. Dåt jeeft hunerte foon
mitochondrie pro tsäle än da önjthüülje arken foole tsirkulaare kromosoome. Da
önjthüülje åle daseelwie geene, ouers san ai åltens idäntisch: isodisomie hiitj
süfoole, ås dåt åle moleküüle foon en tsäle identisch san, heterodisomie hiitj,
dåt da ai identisch san. Jü dööweltsträngi mtDNA bai e mansche önjthålt 37
geene: 22 kodiire tu tRNA, 2 tu ribosomaal-RNA än da ouer 13 tu oiwiitje. Dåt
mitochondrion kodiirt ai fulstäni for sin äine oiwiitje: hu funksjoone san önj e
luup foon da generasjoone foon dåt nukleaar DNA ouernümen wörden. Da
oiwiitjprodukte foon da geene hääwe dan en apårdi translokasjoonssekwäns,
weerdöör da eefter da mitochondrie transportiird wårde schan.

Jü mitochondrjool DNA ferårewt gewöönlik bloot ouer di wüflike liinje än gungt
ålsü ai ouer ma spärma unti bloosemstoof. Da mitochondrie foon e moonlike
sädjtsäle fane jam önj e stjart, di bai e befruchting mååst ai önj e oitsäle
kamt. Deer san ouers wälj änkelte biispele foon ouerdreeging foon mitochondrjool
DNA foon di taatje beschraawen wörden.

Jü keer foon feriirwing döör e meem (maternaal feriirwing) foon mtDNA wårt
önjwiind önj e geenografii am e ferbriidjing foon üüs forålerne (unti eentlik
üüs ‘formeeme’) önj e forhistoori tu kartiiren. Wichti deerbai as, dåt dåt mtDNA
ham ouer da generasjoone ai kiirt, ütnümen wan deer en mutasjoon aptreet, jü dan
foon sü’n ‘stammeem’ ås jare karakteristiik tu ål jare eefterkaamen wider jääwen
wårt. Sü kamt huum tu en hypothetisch ‘Eva’, foon huum åle manschne aw e wrål aw
iinje oufståme schan. Jü schal dan üt Aafrika kiimen weese, süwåt 140.000 bit
200.000 iirnge sunt. Jü dootiiring hinget deerbai ordi ouf foon da taksiiringe
foon e frekwäns, weerma tufälie mutasjoone önj e mitochondrjool DNA aptreese. Uk
bai e koortiiring foon jü migrasjoon foon e steeliik eefter dåt norden eefter
dät leest istidåler köö mtDNA brükt wårde.

Unersäkinge ma mtDNA san uk dänj wörden am e oufståming foon da Friiske tu
studiiren. Deerbai wörden ås proobe manschlike hååre ma rötj brükt. Da hiilj
latje batjene DNA da huum so fäit, wårde bit dåt miljoonefåche fergruted döör
polimeraase-käätereaksjoon (PCR), sü dåt huum dåt wider unersäke koon. Touhuupe
wörden prooben foon 123 manschne üt nordweest-Tjüschlönj unersoocht, deerfoon 28
foon friisk jurtkamst (3 saaterfriisk, 4 weestfriisk, ouers nordfräisk (13 aw
Feer), 40 nordweesttjüsch, 19 ååsttjüsch, 16 dånsch. Dåt mååst apfålend wus, dåt
da (Nord)Friiske en grutere unerschiis twasche manschne apwiseden ås da oudere.
Dåt köö deerma tuhuupehinge, dåt Nordfriislönj (üt möre diile) foon dåt weesten
jurt kolonisiird wörden as. For dåt Saaterlönj feel ap, dåt da trii proobe bål
glik wjarn. Åån foon da ferfootere ferteelde bai e präsentasjoon, dåt da åle üt
dåt norden (Struukelje) kömen. Deeraw wörd ham haanewised aw dåt oufriwen foon
da famiilienbiinje ma dåt ååstfriiske (nü plååttjüsch snååkende) Tjootern
(Detern) eefter ju iinjreformasjoon.

En mitochondrjoole feriirwing as karakteristisch for wase krunkhäide, ouerdåt da
bloot ouer e meem wider jääwen wårde koone: dåt bjarn fäit ål dåt sytoplasma
foon e meem, än deerönj fine har da mitochondrie. Suk krunkhäide kaame foole for
önj diile foon e kroop (bräägen, hart, uugne, äsw.), da foole energii brüke,
deer dåt mtDNA jü oomekäät önj e tsäle fersörjet.



https://frr.wikipedia.org/wiki/Kris_Nordfraschl%C3%B6nj

Di kris Nordfraschlönj (de. Nordfriesland, nds. Noordfreesland, da.
Nordfrisland) as di noordelkst lönjkris önj Tjüschlönj än eefter e grutelse di
treed önj Slaswik-Holstiinj..... (wees sü gödj an mååg dat frasch!) ..... Uun
nään kreis wurd muar spriaken snaaket üs uun Nordfriislon: Nordfriisk, Sjiisk,
Däänsk, Plaatsjiisk an Süüdjüütsk. Iar wurd uun Friedrichstääd uk noch Holuns
snaaket. Tu a regiuun Nordfriislon hiart uk noch Halaglun, man det eilun hiart
tu a kreis Pinneberg. Sii uk: Nordfriislon.

Di kreis Nordfriislon leit uun't nuurdwaasten faan Schleswig-Holstian an stupet
uun't nuurden jin Denemark, uun't uasten jin a kreis Schleswig-Flensborag an
uun't süüden jin Dithmarschen. Uun't waasten leit a Nuurdsia. A huuchst punkter
uun a kreis san a Sandesberag mä 54 meetern uun Uastenfial an at Uwe-dün mä 52,5
meetern uun Kaamp üüb Sal.

Faan uasten tu waasten fanjst dü sok onerskiaselk lunskapen üüs a geest, a
maask, a waas mä a Halgen an a maaskeilunen an bütjen uun't waasten a
geesteilunen. At ütjsen as föraal troch a istidjen bestemet, man uk troch tau
grat sturemfluden uun a juaren 1362 an 1634.

Uun Nordfriislon stun 33 regiuunen oner natüürskül, det san 9,21% faan't lun.
Diartu komt a Natjunaalpark Waas mä 176.290 hektaar.

Nordfriislon hää Atlantikkliima, uun a somer as't ei so warem üs uun't banlun,
uun a wonter ei so kuul. At jaft al en düütelken ferskeel tesk a eilunen an a
fäästääg. Üüb a geest heest dü 190 daar saner froost, üüb a eilunen san't 220.
Uun a maask begant di iarst froost ei föör aanj Oktuuber an maden April as't
diarmä föörbi.

Faan Febrewoore bit Jüüne mutst dü mä 40 mm rin a muun reegne, faan August bit
Oktuuber mä 80. Üüb a eilunen an uun a maask rinjt at düütelk maner üs üüb a
geest. A winj weit uun't madel mä 7 m/s (det san amanbi 25 km/h of 14 kn) üüb a
eilunen an uk üüb fäästääg as't ei föl maner.

Di kreis wurd 1970 grünjlaanj an slood jo ual kreiser Süüdtondern, Hüsem an
Eidersteed tuup. Sii uk: Histoori foon Nordfraschlönj.

At grünjlaag faan a ökonomii san büürerei, faskerei, hoonwerk an tu en graten
dial a fräämenferkiar. Uun ferglik tuSchleswig-Holstian werke maner uun't
hoonwerk, oober muar uun a büürerei an muar uun a siinsten, det komt fööraal
troch a fräämenferkiar.

Uun a kreis stun amanbi 100.000 baaden för fräämen, diarfaan muar üs a heleft
üüb Sal. 2004 kaam muar üs ian miljuun baaselidj tu Nuurdfresklun an blääw uun't
madel 10 naachter. Diarmä san auer 1 miljaard Euro amsaat wurden.

2005 jääw't 660 winjstruumuunlaagen. Uun an trinjam Hüsem werke en hialer rä
onernemen uun det diar brangsje. Hüsem skal uk di huuwen för
bütjendiks-winjstruumuunlaagen wurd. Saner werk wiar uun't juar 2004 8,9% faan a
minsekn, diarmä leit a kreis uun't madel faan't lun, ufsen faan a grat stääden,
huar muar minsken saner werk san. Üüb Eidersteed sjocht at mä 10,4% wat ringer
ütj, a best taalen san üüb Sal mä 7,9%.

At wichtagst boonliinje as a Marschboon faan Hamborag tu Waasterlun.
Haltesteeden san uun Friedrichstääd, Hüsem, Breetsteed, E Hoorne, Naibel,
Klangsbel an Waasterlun. Swäärs diartu ferlääpt at Nuurd-Uastsia-Boon faan Kiil
auer Hüsem tu Sankt Peter-Ording. Faan Naibel tu Doogebel keert a NEG-Boon (iar
NVAG), an do jaft at noch en ferbinjang faan Naibel auer a grens tu Tondern uun
Denemark.

A miast eilunen an halgen san auer damperliinjin mä a fäästääg ferbünjen. Tu Sal
könst dü auer a Hindenburg-Doom oober uk mä a boon raise.

Nuurdfresklun hää nian autoboon, auer a B5 komt am oober efter süüden tu a A23
uun Heide. A bundesstruaten B199, B200 an B101 ferbinj a kreis mä a A7 uun a
maden faan Schleswig-Holstian. Auer a B202 komst Dü faan St. Peter-Ording auer
Tönang tu Rendsborag.

Fluchplåtse jeeft dåt önj Weesterlönj, Hüsem, A Wik än St. Peter-Ording, man
bloots di önj Weesterlönj heet liinjinferkäär. Dåt militeer onerhoolt noch en
plåts önj Leek.

Fiiw stääden an gemeenen ferwalte jo salew, aal jo öödern san efter det reform
faan a juaren 2007 an 2008 tu aacht amten tuupslööden wurden. Sii uk:
Nordfriislon (gemeenen).



https://frr.wikipedia.org/wiki/Kreis_Nuurdfresklun

Di kreis Nuurdfresklun (sjiisk Nordfriesland, plaatsjiisk Noordfreesland, däänsk
Nordfrisland) as di nuurdermiast lunkreis uun Sjiisklun an efter a grate di
traad uun Schleswig-Holstian. Uun nään kreis wurd muar spriaken snaaket üs uun
Nuurdfresklun: Nuurdfresk, Sjiisk, Däänsk, Plaatsjiisk an Süüdjüütsk. Iar wurd
uun Friedrichstääd uk noch Holuns snaaket. Tu't regiuun Nuurdfresklun hiart uk
noch Halaglun, man det eilun hiart tu a lunkreis Pinneberg.

Di kreis Nuurdfresklun leit uun't nuurdwaasten faan Schleswig-Holstian an stupet
uun't nuurden jin Denemark, uun't uasten jin a kreis Schleswig-Flensborag an
uun't süüden jin Dithmarschen. Uun't waasten leit at Nuurdsia. A huuchst ponkter
uun a kreis san a Sandesberag mä 54 meetern uun Uastenfial an at Uwe-dün mä 52,5
meetern uun Kaamp üüb Sal.

Faan uasten tu waasten fanjst dü sok onerskiaselk lunskapen üüs a geest, a
maask, a waas mä a Halgen an a maaskeilunen an bütjen uun't waasten a
geesteilunen. At ütjsen as föraal troch a istidjen bestemet, man uk troch tau
grat sturemfluden uun a juaren 1362 an 1634.

Uun Nuurdfresklun stun 33 regiuunen oner natüürskül, det san 9,21% faan't lun.
Diartu komt a Natjunaalpark Waas mä 176.290 hektaar.

Nuurdfresklun hää Atlantikkliima, uun a somer as't ei so warem üs uun't banlun,
uun a wonter ei so kuul. At jaft al en düütelken ferskeel tesk a eilunen an a
fäästääg. Üüb a geest heest dü 190 daar saner froost, üüb a eilunen san't 220.
Uun a maask begant di iarst froost ei föör aanj Oktuuber an maden April as't
diarmä föörbi.

Faan Febrewoore bit Jüüne mutst dü mä 40 mm rin a muun reegne, faan August bit
Oktuuber mä 80. Üüb a eilunen an uun a maask rinjt at düütelk maner üs üüb a
geest. A winj weit uun't madel mä 7 m/s (det san amanbi 25 km/h of 14 kn) üüb a
eilunen an uk üüb fäästääg as't ei föl maner.

Di kreis wurd 1970 grünjlaanj an slood jo ual kreiser Süüdtondern, Hüsem an
Eidersteed tuup. Sii uk: Histoori foon Nordfraschlönj.

At grünjlaag faan a ökonomii san büürerei, faskerei, hoonwerk an tu en graten
dial a fräämenferkiar. Uun ferglik tu Schleswig-Holstian werke maner uun't
hoonwerk, oober muar uun a büürerei an muar uun a siinsten, det komt fööraal
faan det büürin mä baadelidj.

Uun a kreis stun amanbi 100.000 baaden för fräämen, diarfaan muar üs a heleft
üüb Sal. 2004 kaam muar üs ian miljuun baaselidj tu Nuurdfresklun an blääw uun't
madel 10 naachter. Diarmä san auer 1 miljaard Euro amsaat wurden.

2005 jääw't 660 winjstruumuunlaagen. Uun an trinjam Hüsem werke en hialer rä
onernemen uun det diar brangsje. Hüsem skal uk di huuwen för
bütjendiks-winjstruumuunlaagen wurd. Saner werk wiar uun't juar 2004 8,9% faan a
minsken, diarmä leit a kreis uun't madel faan't lun, ufsen faan a grat stääden,
huar muar minsken saner werk san. Üüb Eidersteed sjocht at mä 10,4% wat ringer
ütj, a best taalen san üüb Sal mä 7,9%.

At wichtagst boonliinje as a Marschboon faan Hamborag tu Waasterlun üüb Sal.
Haltesteeden san uun Friedrichstääd, Hüsem, Breetsteed, E Hoorne, Naibel,
Klangsbel an Waasterlun. Swäärs diartu ferlääpt at Nuurd-Uastsia-Boon faan Kiil
auer Hüsem tu Sankt Peter-Ording. Faan Naibel tu Doogebel keert a NEG-Boon (iar
NVAG), an do jaft at noch en ferbinjang faan Naibel auer a grens tu Tondern uun
Denemark.

A miast eilunen an halgen san auer damperliinjin mä a fäästääg ferbünjen. Tu Sal
könst dü auer a Hindenburg-Doom oober uk mä a boon raise.

Nuurdfresklun hää nian autoboon, auer a B5 komt am oober efter süüden tu a A23
uun Heide. A bundesstruaten B199, B200 an B201 ferbinj a kreis mä a A7 uun a
maden faan Schleswig-Holstian. Auer a B202 komst Dü faan St. Peter-Ording auer
Tönang tu Rendsborag.

Fluuchplaatsen jaft at uun Waasterlun, Hüsem, A Wik an St. Peter-Ording, man
alian di uun Waasterlun hää liinjinferkiar. At militeer onerhäält noch en plaats
uun Lääk.

Fiiw stääden an gemeenen ferwalte jo salew, aal jo öödern san efter det reform
faan a juaren 2007 an 2008 tu aacht amten tuupslööden wurden. Luke diar: Stääden
an gemeenen uun Nuurdfresklun



https://frr.wikipedia.org/wiki/Kariiben

Kariiben het a ual iinwenern faan Süüd- an Madel-Ameerikoo. Tesken at 8. an 15.
juarhunert waanert a Kariiben uun det regiuun iin, diar leederhen faan a
Spoonsken at Kariibik näämd wurden as. Of jo ual kariiben würelk minskenfreedern
wiar, witj am oober ei so nau.

Di nööm faan a Kariiben komt faan en fulk, diar daaalang noch uun't süüden faan
a Kariibik uun Venezuela, Guyana, Suurinam an Nuurdbrasiilien lewet. Hör aanj
nööm as Kalihna of Galibi. Hör spriak hiart tu at kariibisk spriakfamile.

Üüb a ööder sidj woort di nööm Kariiben oober uk brükt för det fulk, diar a
Spoonsken uun't madelääler üüb a Letj Antilen fünjen haa, a Eiluns-Kariiben. Jo
snaaket oober en hialandaal ööder spriak, diar tu at Arawak spriakenfamile
täält. Daalang lewe man noch 3.500 Eiluns-Kariiben üüb det kariibisk eilun faan
Domiinika. Hör spriak jaft at sant 1920 ei muar.

Enkelt Eiluns-Kariiben haa jo mä slaawen faan Afrikoo fermisket. Sodenang jaft
at daalang uk "Suart Kariiben", diar üüb't süüd-ameerikoonsk fäästlun lewe, a
Garifuna. An jo snaake daalang noch det Arawak-spriak Igneri.



https://frr.wikipedia.org/wiki/Kairem

Kairem (Dütsk: Keitum) es uk dit "green Hart fan Söl" nēmt. Dit Terp es ful fan
litj Straaten en ön Kairem jeft dit masi Boomer en rocht fuul ual Hüüsinger. Ön
Kairem es di Wanel fan "Kuhdorf zum Kurort" rocht hart gingen. Dit leest Relikt
fan dös Wandel es di "Verkehrsberuhigung" wesen, wat me di nii Straat kemen es,
wat ön di Süđersiir ön Kairem forbigiar. Nü snaki hok Sölringer fan Kairem üs en
"Eingeborenenmuseum". Dit kumt uk diarfan, dat fuul Baarilir nü meent, dat di
jam diar gaar ek muar binemen tört. Kairem heer jen fan di ual Sērken üp Söl,
St. Severin. Dit diar Sērk es tö di salev Tir becht uuren üs di Sērken ön
Nieblum(Föör) en Pellworm. Di Arkitekt kür tö des Tir (Ombi 1216) fan jen
Bechstair tö di üđer ruar, aurdat ek fuul Weeter diartwesken wiar.

Kairem es jen fan di Tērpern, wat rocht lung fan Buererii left haa. Bi di
Baanhof fan Kairem es, sa üs uk ön Muasem, en Lādirampi becht uuren, wan di Baan
tö Söl kām. Diar sen Saaken fuar di Buern en Köölen fuar di Aunen fan di Lir üp
di Wainer paket en ön dit Tērp fordiilet uuren. Bit hentö di soowentiger Jaaren
fan't twuntigst Jaarhönert wiar di Straaten ek olter fol, en wan diar wat kām,
wiar dit aaftinoch en Treker of en "Raiffeisen"-Wain. - Mesken uk en Rüter üp
Hingst. Bluat ön di Somer waar dit üđers, aurdat ali Gasten, wat ön di
Tērpslönskepen fan Kairem, Ārichsem en Muasem en bet Freer en Fuarhaaling fent,
döör Kairem köör skul. Di Sölringer her ek olterfuul Autos, en Masi fan des Lir
sen me muar Aarberers töhop "tö di Bund" köört, wan ja diar jaar Aarber her.

Di Wanel es man noch ön des Tir bigent. Sent di Meren fan di söstiger Jaaren ön
sen Kontooren iipen maaket uuren, wat di Forhüüring fan di Feerien-Uuningen
birailet. Ön di soowentiger Jaaren sen masi Lir fan't Fastlön üp di Böök kemen,
üp Söl wat Ains tö bech. Di Prisen fuar Lön wiar lung ek sa hoog üs em dit
deling keent. Di "Taust-Uuning" of dit "Junk-Hüüsing" wiar bēren. Di jung
Gimiindi Sylt-Ost saag diarbenen fuul Aarber fuar't sölring Hunwerk, en sa waar
diarbi holpen. Em hööpeti uk, di Kas me di nii Taustuuningsstjüür wat foler tö
fo. Dat et sok Maaten üs deling önnemt, dit kür noch nemen weet. Me di
Modernisiaring fan di Hüsen wiar dit Gisjeft me di Köölen bal wesen, en Buern,
wat hentö di "Bund" gingen wiar, haa aaftinoch di Busemer tö Rümen fuar di
Gasten ombecht. Da maast ja uk ek muar bi "Raiffeisen" koopi. Di "Raiffeisenkas"
fuan üt, dat di da beeter me Lön en Hüüsing haneli kür.

Sa kām di Dai, dat jest di Lādirampi en leeterhen uk di Baanhof aur wiar. Bluat
jen Bechstofkraamer hual höm bit hentö deling (2016), en uk di Bechningsfirma
bitö bleft, uk wan em al forsaacht heer, des Firmen hentö't Giwerbigibiit ön
Tinem tö bring. Dat Baanhofsbechning heer di Gimiindi ön di niigentiger Jaaren
koopet, en diarme wil em di Uuning en di Gaststair diarbenen fuar di Sölringer
tö hual. Di Baanstair aarbert sent 2004 me en "Wartehalle Schleswig Holstein",
sa üs dit uk ön Muasem es.

Di Bechningsaarber (Se öner Wanel en Taustuuningen) es tö en gurt Diil hentö
Fastlönsfirmen gingen, wat jam üp Söl tjuk maaket haa. Des haa deling aaftinoch
en Auto fuar ark Aarberer, wat injems me di Toch tüs skel. Üp jaar ain Plaatsen
ken ja jaar Wainer aafinoch ek luasuur. Diaraur fing Kairem en wuksendi
Parkplaatsprobleem. Di "kuul Slach" wiar en Straat süđern fan Kairem fuarbi en
en gurt Parkplaats süđern fan di Baanhof. Nü köör di Wainer, wat ön Kairem jit
niin Plaats finj, hentö di Muasemer Baanhof.

Dat hiili Tērp es "Zone 30", me "Zonenhalteverbot". Dit jit, dat em narigen
parki mut, uk diar ek, hur gaar niin Skelt staant, wat dit weeget.

Ön Kairem sjocht rocht fuul Gasten di Sölringer ek muar üs Mensken, wat diar
lewi. Fuulmuar uur di diar aaftinoch biglüüret üs di Aapen ön Hagenbeck.

Wan jerer di Buererii-Güli stoonk, da maaki dit deling masi Tochen en
Autotochen, en wan san Autotoch ek gurtem inoch es, da kum di Fliigers en help.

Wan em hentö di Bechstofkraamer wel (Mesken me Önhinger) skel em bi't köör
aartig wat förter luki üs üđershur: Masi Gasten fo gaar ek muar rocht me, dat di
ön di normaal Straatenforkiir sen en gung tö en gurt Diil aur di Straat, üs ja
dit ön Hai kumt. Di Rest köört me Wainer, dat em man bluat di Haur skori ken.
"Rochts fuar lefts" bigrep ja mal swaar.



https://frr.wikipedia.org/wiki/J%C3%A5chtdioode

En jåchtdioode (uk luminesäns-dioode, kort LED for Light Emitting Diode unti uk
jåchtemittiirende dioode) as en elektronisch huulewliidjer-bägelemänt. Låpt döör
e dioode struum önj döörlätjruchting, sü stroolt jü jåcht, infrarüüdjstrooling
(as infrarüüdjdioode) unti uk ultraviolätstrooling ma en woogenlängde, jü
oufhinget foon dåt hoolewliidjermateriool än e dotiirenge.

Di rusche waasenschapsmoon Oleg Losev önjdäkte ål huulewwäis da twuntier iirnge,
dåt dioode jåcht ütstroolden, wan struum deerdöör luupe leet wörd. Ål 1927
publisiirde hi önj en rusch tidschraft änkelthäide ouer jü jarst LED än frååged
patänt önj. Losevs årbe wörd ouers ai beåchtet än deerdöör wåårde dåt bit 1962
iir jü LED wörklik döörbräk. Önj dåt iir önjwiklede Nick Holonyak en wirkend
LED.

Dåt blai foon dåt produsiirde jåcht hinget ouf foon e sorte foon materjoole,
weer jü LED üt apbäged as, apårtie foon e brååtj foon e “ferbine tsoone” (jü
biinjoufstånd) twasche di faläntsbiinj än di liidjingsbiinj. Deerdöör leet ham
uk ferstönje, weeram en LED ma en grute woogenlängde en läiger döörlätjspåning
heet, t.b. rüüdj 1,5 Volt än ween 3,6 Volt. Ouerdåt jü spåning ouer e LED uk en
lait huuger wårt bai en grutere struum, wal jü eefter en korter woogenlängde
apschüwe. Sü schucht en ween LED bai läigen struum mör gräinåchti än en rüüdj
LED wårt (äiwen!) gööl bai süfoole struum, dåt jü önjstöög gungt. For maning
blaie wåårt dåt råår element Gallium brükt.



https://frr.wikipedia.org/wiki/Iisenboon

En Iirsenbaan es en Forkiirsmerel, wat me iirsern Weelen üp iirsern Sjiinen
köört. Di iirsern Weelen ruli ek sa swaar üs Gumiweelen üp Straaten fan Asfalt
of Beton. Diaraur uur Tochen maaket, wat fan Lokomotiiwen tain uur. Des Tochen
ken mal lüng uur, aurdat di niin Swaarhairen me Plaats fan üđer Mensken, wat tö
Fut, me Rad of Auto önerwai sen, keen. Dat Wecht fan san Toch ken lecht maal
3.000 t uur (Lung "Güter"-Tochen).

Ön Nuurđfriislön es di "Marschbahn" önerwai, wat fan Hamborig hentö Weesterlön
giar. Dit es en Persoonentoch (Naiforkiir), wat ombi ark Stün hentö Hamborig of
Weesterlön köört.

Uk ön di Marschbahn önerwai es di Intercity-Toch, wat Köken en Fiirsnaker me üp
Wai heer. Bi di "Intercity" jeft et uk Kurswainer, wat ön Naibel achter en Toch
fan di NEG (Niebüller Eisenbahn Gesellschaft, Priwāt-Iirsenbaan)kum en diarme
hentö Daagibel tain uur. Normaalerwiis skul di uk gauer wiis üs di Naiforkiir,
man dit slaaget ek rocht, aurdat dit me di Kurswainer langsen en bet waaret. En
da skel des Tochen uk jit ön Itzehoe üđer Lokomotiiwen haa, aurdat diar di
Wiirenmasten fuar di Elektroloks töjen sen. Dit waaret uk en bet. Jüürer es dit
man dach, wan em san Toch nemt, aurdat jaa sa fuul Komfort diarbenen es.

Fan Hüsem gung uk Tochen hentö Kiel en St. Peter-Ording. Des sen fuar't Miist
litjer Tochen, wat fan tau Driifwainer töhopset sen, sa üs di Bombardier Talent

Ön di Marschbahn-Sjiinen köört da jit di Autotoch, wat fan Naibel hentö Söl
giar.

Elektrolok Maskiin elektrisk, Stroom kumt fan boowen (Wiiren ön Masten) Bit
hentö 6.500 kW, ön NF niin Stroomwiiren diarfuar

Diesel-hydraulisk Lok Dieselmaskiin, Öndreft aur Draimoment-Wanelers Bit hentö
4.000 kW, ön NF me ombi 1.800 kW önerwai

Diesel-elektrisk Lok Dieselmaskiin drift Generator ön, Köörmotooren elektrisk
Bit hentö 4.000 kW, ön NF twesken 2.000 en 2.650 kW önerwai

Di Persoonentochen fan di NOB (Nord-Ostseebahn) haa normaalerwiis 6 Wainer me
Stööler fuar 500 Mensken diarbenen. Dat Wecht fan san Toch es ombi 500 Tenen
(Lok 80 bit 120 t, ark Wain 40 bit 48 t). - Jens me langs: Transportiaret uur
diarme Mensken me 500 x 75 kg = 37,5 t. Wan muar Plaats brükt uur, sa üs wan en
Toch ütfeelen es of wan olterfuul Liren meköör skel, da nemt di NOB fjuur Wainer
diartö, sa dat 800 Mensken Sitplaatsen fo ken. Di kuurter Tochen uur fan di
Siemens ER 20 (80 t, 2.000 kW) of di MAK DE 2700 (122 t) tain; fuar di leenger
Tochen uur normaalerwiis di DE 2700 me 2.650 kW nomen. Des sit da normaalerwiis
twesken di jest soks en di leest fjuur Wainer. Di NOB-Tochen sen "Wendetochen",
dit jit, dat di ek omdrai brük. Fan Hamborig uur di Toch normaalerwiis tain,
töbeek uur di fan di Lok skoowen.

Di Intercity-Tochen haa 8 bit 12 Wainer fuar ombi 500 bit 800 Mensken. Dit kumt,
aurdat jen Wain aliining fuar Köken en Bistro menomen uur. Des Tochen uur fan
tau Lokomotiiwen tain, aurdat jen Diesellok aliining ek di Stroom fuar di Toch
maaki en uk jit 140 km/h köör ken. Di Intercity-Tochen uur fan tau BR 218 tain
(3.600 kW), sa dat dat Wecht rocht nai bi 700 bit 900t kumt. Intercity-Tochen
kür normaalerwiis uk Wendetochen wiis, man dit giar noch ek, aurdat jaa tau
Lokomotiiwen menomen uur. Sa köört di Intercity langsen hentö Tinem en töbeek,
dat di Loks weđer naa fuarn kum ken. Ön Itzehoe fo di Intercity en Elektrolok,
aurdat diar di Wiirenmasten luasgung.

Driifwainer sen Lokomotiiwi en Wain töhop. Ja haa 130 bit 140 Stööler en 100 bit
150 Plaatsen, hur em stuun ken. Dat Wecht fan san Driifwain-Toch es twesken 65
en 75 t, en di Motooren fan di tau Wainer sen ark me 315 kW ön di Gang. Bi 200g
Diesel fuar di kW en Stün sjocht dit günstig üt, wan em biluket, hur fuul Liren
diarbenen meköör ken. Driifwainer jit aaft "VT (...)" (Verbrennungstriebwagen).
Des jeft et me Automatik-Gitriibi of uk Diesel-elektrisk. Di salev Driifwainer
uur uk fuar riin elektrisk Öndreft becht.

Ön en Autotoch ken em bluat iin ön di ain Wain sit. Hoken me Motoorrad meköört,
di kumt iin ön en Gepäck-Wain me, hur hi uk sit ken. Dat Wecht es ombi 1.500 t
(me 150 Autos uk muar), en fuar jen Tour fan Naibel hentö Weesterlön uur 360
Liters Diesel brükt, sair di Baan.

Autotochen uur ek üs Wendetochen brükt; mesken giar dit me di Waggons ek. Ark
taust Autotoch (500m lüng, fiirens aur 1.000 t swaar) uur hentö Tinem skoowen en
weđer töbeek tö di Baanhof, dat di Loks fuarn henkum. Dit kumt man uk diarfan,
dat üp di rocht Sir (Wan em hentö di Baanhof ön Weesterlön luket) di Rampi bluat
diarfuar giar, dat di Autos fan di Toch köör ken, en ek menomen uur ken. Üp des
Sir es niin Plaats, hur Autos teef ken, dat di üp di Toch köör mut, en bitaali
ken di Liren diar uk ek. Des gifalt da di mesken Baan ek rocht. Ön Naibel kür
Wendetochen wat bringi: Diar sen tau Rampen, hur em ön en fan di Toch köör ken.
Diar köör di Loks man jit jens fan fuarn, wat achtern uur tö achtern, wat fuarn
uur.

Me di Autotoch ken dit uk maal gifiarelk uur, wan em me en Önhanger ön di
"Flachwaggon" meköört. Diar uur di Wainer ek fuarwiarts menomen, en diarfurar
sen di Autos ek becht. Fan des sen uk al Liren duar blefen. Di Autotochen uur
fan tau BR 218 tain (3.600 kW töhop), somtirs sen dit uk trii of bluat jen. Dit
wel em al leenger foraneri, man bit nü sen bluat forskelig Loks ütprobiaret
uuren. Wan di Persoonentochen tö leet sen, da kumt dit aaftinoch fan Autotochen,
wat tö leet wesen sen.

Ön di Waggons, wat di Intercity me heer, ken em ek sa iinfach me Rulstööl
iinkum, dit staant noch ek iin ön't Komfortpakeet. Bit hentö 2005 heer uk ali
Naforkiirstochen Trapen, dit wiar sa lung üs di Dütsk Baan (DB) diar köörti. Ön
üđer Bundslönen heer di DB man uk moderneri Waggons. Bi üüs slit ja noch lefer
jaar ual Kraam āp.

Uk di ialer Wainer fan di NOB (Brükti "Flex"-Waggons, waarskiints jit fan di
DDR) sen sa becht üs di ual Kraam fan di DB. Ön't Jaar 2005 (Diar haa ja di
Marschbahn fuar 10 Jaaren aurnomen) heer di NOB man 90 nii "Raisi"-Tochen
koopet, hur em binai söner Help me en Rulstööl iinkum ken. Bluat fan di
Baanstich skel em Help haa en kum aur en "Graav" fan 40 cm. Di Driifwainer sen
binai lik sa gur becht, man iin ön di "Raisitoch-Waggons", sen di Toiletten wat
gurter becht. Di leengi man dach jüst sa efen hen.

Di Iirsenbaan es al wat ialer, en sa jeft dit uk Tochen en Lokomotiiwen, wat nii
of ual sen. Des sen da forskelig gau, forsööpen of gurtem.

Di laangsomer Tochen, sa üs Kraam- (Güter-) Tochen en Autotochen köör 80 bit 100
km/h. Di Sjiinen ön Nuurđfriislön sen fuar bit tö 140 km/h töleten. Des Gauhair
uur fan ICs en Naforkiirstochen utnütet.

Gauer sen Tochen üs di ICE (Ken bit tö 300 km/h uur). Ön Spanien es jen fan di
gauest Tochen önerwai, di AVE (Alta Velocidad Española, Spansk Hoog-Gauhair) en
di köört bit tö 300 km/h. Di TGV [teʒe've] fan Frankrik (Train à grande vitesse,
Toch fuar gurt gauhair) köört bit tö 320 km/h.

Ön di AVE-Streek jeft et di Tochen fan Bechreeg 100 bit 103. Di 103 es di gauest
Seerientoch üp Wārel, di es al me 403,7 km/h önerwai wesen (söner Köörgasten).
Des Toch kumt fan Siemens; ja haa di Dütsk ICE en bet förter ütbecht.

Di Rekord fuar Sjiinentochen es ön di Aprilmuun fan't Jaar 2007 āpstelt uuren:
En TGV fan Alstom es ön Frankrik me 574,8 km/h köört. Fuarof lair di Rekord bi
515 km/h, en des wiar fan't Jaar 1990. Di Toch, en TGV-POS, wiar man
"frisiaret":

Jit gauer ken di Magneetbaan köör: Di "JR-Maglev MLX 01" fan Japan es al 581
km/h köört.



https://frr.wikipedia.org/wiki/Iarst_W%C3%A4%C3%A4ltkrich

De iarst Wäältkrich wiar en krich twesken 1914 an 1918. De krich begant uun 28.
Jüüle mä a krichsferklaarung faan Uasterrik-Ungarn uun Serbien. Hi naam en aanj
uun 11. Nofember 1918 mä en woopenrau uun Compiègne. Uun a iarst Wäältkrich san
amanbi 17 miljuun mensken störwen.

Bi ’t atentaat 28. Jüüne 1914 faan Sarajewo wurd a uasterriks troonfuliger
ertshertoog Franz Ferdinand faan lasmaaten faan a rewolutschooneer
onergrünjorganisatschoon Jong Bosnien ambroocht. At hoodmotiif faan at
organisatschoon wiar at befreien faan Bosnien-Hertsegowinien faan at
uasterrik-ungarisk reegiment mä ’t mual faan en ianigen faan a süüdslaawen oner
feering faan Serbien.

Tu a 28. Jüüle 1914 ferklaaret Uasterrik-Ungarn Serbien a krich. Ruslun stään
üüb a sidj faan Serbien an mobilisiiret sin armee för Serbien tu snaakin. Auer
dat Tjiisklun mä Uasterrik-Ungarn ferbünjen wiar, ferklaaret det tu a 01 August
1914 Ruslun a krich mä ’t fulig, dat rusisk trupen iin uun Tjiisklun
iinmarschiiret.



https://frr.wikipedia.org/wiki/Hautjarscher

En hautjarscher as n seelewkäärend maschiin, jü ferwånd wårt tu dåt bärjen foon
kjarlfruchte, rauwsädj, sanrouse, eekerbuune än gjarssädj.

Di fruchtstruum wårt twasche di tjarschtrumel än di måntel fjard, weer döör
wrising dåt sädj (da änkelte kjarle) foon dåt strai schååst wårt. Awäädrie kamt
dåt strai aw da schudere än da ma dåt strai nuch mafjarde kjarle fåle döör
hoolinge eefter unern aw dåt boowerst sääw.

Dåt sädj üt di tjarschtrumel fålt aw dåt boowerst sääw. Uner jüdeer säaw sat
nuch iinj. Dåt boowerst sääw heed grutere hoolinge as dåt unerst sääw. Döör en
püster wårt en luftstruum döör da sääwe draawen än deerdöör fåle bloot da
swåårere diile (dåt sädj) döör da sääwe. Üt di riinschingsprotsäs kaame tra
produktstruume:

Di hautjarscher wårt önjdraawen ma en diiselmotoor. Da ferwånde laistinge lade
twasche 100 än 400 kW. Jü önjdriwing foon da tjarschmechaniie schait bål åltens
ouer kilriime. Jü önjdriwing foon da fiile schait mechanisch unti hydraulisch.



https://frr.wikipedia.org/wiki/Friisnakigiraat

En "Friisnakigiraat" es en Fiirsnaker (Dütsk: Fernsprecher, Telefon), hur em
niin Hiirer ön di Hun hual brük.

Dit jeft et al lung (Sent ombi 1990). San Fiirsnaker ken em me di normaal Hiirer
of aur dat Mikrofoon nüti, wat diar iinbecht es. Fuar friitösnaki skel em en
Knop (Miisttirs me en Gurtemsnaker-Teeken diar ön) drüki.

Di jerst Giraaten fan des Systeem hee Probleeme aur jaar Duplex-Systeem. Dit
jit, dat di Fiirsnaker tö't Bispöl meent, em sair wat, en da giar di iinbecht
Gurtemsnaker üt. Da ken em di Üđer ek muar hiir, en dit pasiareti mesken jüst,
wan di wat forklaari wel. Fuar't Miist kām dit, wan dat Mikrofoon olter gau
"önspreek", wan em höm tö'n Bispöl bluat en Kop Kofi iinskeenkt. Des "Fail" es
rocht gau wechfingen uuren. Dit Probleem es man dach weđer kemen: Wan em deling
bi di Reekenmaskiin sit en san Fiirsnaker binütet, da ken em ek gur wat iintipi,
wan di Üđer wat sair. Da giar di Gurtemsnaker weđer üt, aurdat di Fiirsnaker
"teenkt", em sair wat. Em kan man gans gur liir, en bet üptöpasi, en da giar dit
waker.

Dit es hentö't Jen fan di niigentiger Jaaren āpkemen, üs di Reekenmaskiinen wat
gauer uur en di Bidrefts-Systeeme muar üs jen Program metjens biaarberi kür
(Multitasking). Diar kür em Soundkaarten koopi, wat "Duplexfähig" wiar. Dat jit,
dat fan tau Siren metjens jen snaki ken, söner dat et Probleeme jeft. Fuar san
Giraat brükt em en Fiirsnakiprogram ön di Reekenmaskin, en Soundkaart, wat
"duplexfähig" es en en Headset. Dit es en Haurhiirer me en Mikrofoon diarön.

Wan em deling (2010) en nii Funk-Fiirsnaker (Mobiiltelefoon) fo, da es aaftinoch
en Headset diarbi. Fuar't Miist es dit bluat san Knop, wat iin ön't Uur stopet
uur me en Stek Kābel diarön, wat hentö di Fiirsnaker giar. Ön des Knop sen
Mikrofoon en Gurtemsnaker töhopbraacht. Wan em sawat heer, ken em di Fiirsnaker
iin ön di Jakenfek steek en me di Hunen ön di Boksfeken snaki. Normaalerwiis es
bi sawat man dach dat Kābel en bet kuurt, diar skel em en bet üppasi, wat em
koopet.

Hat let höm al teenk, dat et dit nü uk söner Wiir jeft. Di Funktechnik fuar sok
Giraaten jit fuar't Miist Bluetooth. Hat es ja iinfacher tö binüti, man em heer
di Sender ek bluat üp Haur (Üs bi di wiirluas Headsets), nü steeekt em di uk jit
diar iin. Fuar di Sender brükt em da "natüürlich" en Baterii, fuar't miist san
litj Jen, me Kweksölwer diarbenen.

Hat es noch seekerer en haa di Hunen frii, wan em me di Wain köört en da uk jit
telefoniari wel. Weetenskepsliren fan Ameerika wel nü man ütfünen haa, dat di
Haur dit gaar ek skafi ken, dat em metjens fiirsnaket en köört.



https://frr.wikipedia.org/wiki/Frankrik/s%C3%B6

Frankrik es Meföliger ön di NATO , di Europäische Union en di Foriinigt
Natsjoonen.

Di Grensen fan delings Frankrik sen fuar't miist lik üs di Grensen fan't ual
Gallien, hur di keltisk Gallier uunet haa. Julius Cäsar fan't Röömisk Rik nem
Gallien iin, en dit wiar ön't 1. Jaarhönert. Di Gallier haa da di röömisk Spraak
(latiinsk) aurnemen, en dit wiar di Grünlaag fuar di Franzk Spraak en Kultuur.
Dat Kristendom uur ön't 2. än 3. Jaarhönert dat nii Liiwing, ön't 4. än 5.
Jaarhönert wiar al sa fuul Kristen önerwai, dat Hieronimus fan Stridon skref,
dat Gallien "frii fan Häresie" wiar.

Ön't 4. Jaarhönert sen Germansk Grupen aur di Rhiin hentö Gallien kaamen, fuaral
Franken. Diarfan kumt waarskiint't di Naam Frankrik.

Fan ali germansk Folksgrupen üt des gurt Folkswanering wiar dit di Franken, wat
üs jerst dat Kristendom önnemen haa. Di Friisen en di Saksen haa des ek jerer üs
ön't leeter Merelaaler dönen. Di Saksen sen diaraur sa temelk di Leest wesen.

Di Karolingers her bit hentö 987 Macht aur Frankrik, eeđer des uur Hugo Capet
diar Köning. Twesken 1096 än 1270 wiar Frankrik bi fjuur Krüztochen me üp Wai.
Aur jaar normandische (jurtkaamen???) regiaret engelsk Köningen gurt Diilen ön
di Weesten fan Frankrik. Wan Köning Philip IV storewen wiar (1314), haa di
Engelsken jaar Rocht aur di Throon forleesen. Frankrik her tö des Tir fjuur maal
sa fuul Iinuuners üs Engelön. Di Engelsken her man militeerisk wat muar Kraft.
Achter di Hönertjaarig Krich haa Engelön sin Rochti ön't Fastlön man dach
forleesen (Bluat Calais blef bit 1558 engelsk.).

Ön't 17. Jaarhönert kām di franzk Köningskep me Ludwig XIV tö sin hoogst Punkt.
Diarfan wiar uk di franzk Spraak raaket: Des uur fuar di literaarisk Selskepen
en di Forwalting diarfan brükt, en aur des kām di Spraak iin ön en üđer
kultureli Kontekst.

Ön't leeter 18. Jaahönert her Frankrik masi Kolonien ön Nuurđer- en Süđer
Ameerika, Afrika än Asien.

Di Franzk Rewolutsjoon (1789) wiar dat Jen fan di Monarkii ön des Lön. Frankrik
uur en Republik. Des Republik waareti man ek olter lung. Al ön't Jaar 1799 fing
Napoleon I di Macht aur't Lön. Leeterhen uur Napoleon Kaiser fan dat jerst
Franzk Rik (1804–1814). Ön't Jaar 1815 uur Napoleon me sin Armee bi di Slacht
fan Waterloo dialslain.

Di Weestfront fan di Jerst Warelkrich wiar fuar't miist ön di Nuurđ-Uasten fan
Frankrik. Di Strir ön di Sjütsengreewen wiar di gurtest Masenslachterii ön di
Histoorii fan Frankrik. Di Taust Warelkrich wiar üđers, des mool kür Dütsklön
Frankrik iin ön tau Weeken iinnem. Dat wiar ön di Mai/juuni fan 1940.

Keltisch en latinsk me teutoonsk, slavisk, nord-afrikaansk, indochineesk,
baskisk Menerhair.

Dat Brutobenenlönsprodukt per Haur wiar $32.600 ön 2007. In 2007 wiars 2,2% fan
di hiili Ökonomii Loonbidreft, 20,6% Industrii en 77,2% Tiinst-Bruarwening.



https://frr.wikipedia.org/wiki/Fleegenfanger

A fleegenfanger (Drosera rotundifolia) as en plaant ütj det famile
fleegenfangern (Droseraceae)

Di fleegenfanger as en muarjuarag krüüs an woort 5 bit 20 cm huuch. A ruter ling
man 5 cm jip an kön det plaant ei alian fersurge. A bleeden san trinj, 0,5 bit
1,8 cm grat an haa sowat 200 fiin ruad fangbleeden. Letj insekten an fleegen,
oober uk flenerker an sogoor skirskööden bak diar fääst bi an wurd faan det
plaant apliaset. A bloosen san 1 cm lung, bleu faan Jüüne bit August an gung
bluas eeben, wan a san skinjt.

Üüb a nuurdelk eerdheleft, faan Euroopa auer Aasien bit Nuurdameerikoo jaft at
fleegenfangern, sogoor uun Alaska an Greenlun könst'es finj. Jo brük föl san,
föl weeder an en süren grünj an waaks uun muuren of üüb möösk.

Al uun't 12. juarhunert as a fleegenfanger üs medesiin jin hoost an
longkraankhaiden iinsaat wurden. Uk jin kraankhaiden uun't hood as't uun
Itaalien brükt wurden. Uun Skotlun haa's fleegenfangern brükt, am brons tu
farwin. Daalang stäänt a fleegenfanger oner natüürskül.  Wichtag bööd tu
artiikler auer't sünjhaid



https://frr.wikipedia.org/wiki/D%C3%BCnemfisel

At dünemfisel (uk strunfisel, sö.Ströntistel) (Eryngium maritimum) as en plaant
ütj det famile Apiaceae.

Det 10 bit 40 cm huuch dünemplaant as mä en 2 m jipen starken rut fääst mä a
grünj ferwoksen. At dünemfisel hää en hunfol twiigen mä stif, borag blä-green
bleeden. Jo bleeden haa en witjen kaant an luup üüb't aanj spas tu. At hialer
plaant as blä-witj faan waaks auertaanj. A bloosen stun nai tuup üs uun en
kurew. At dünemfisel bleut faan Jüüne bit Oktuuber an fermuaret ham troch
flenerker an ööder insekten. At siad woort faan a winj widjer draanj. At waaks
suragt diarför, dat det plaant ei ütjdrüget. An jo hard an stif bleeden kön en
sturem mä sunstoof ütjhual.

Jo plaanten fanjst dü bi a weederkaant uun Euroopa. Jo waaks uun en saalten
grünj üüb a witjdüner. Dünemfisler stun miast tuup mä halembosker. Enkelt
föörkemen jaft at al goorei muar, diaram san's üüb a 'ruad list' kimen. At
dünemfisel brükt föl saalt, diaram koon't üüb grä- an bründüner ei lewe. Uk det
beplaantin faan a witjdüner koon hat ei ferdreeg.



https://frr.wikipedia.org/wiki/Brar_C._Roeloffs

Brar Cornelius Roeloffs kām ön di 14. Oktoober 1928 ön Süđerjen/Föör tö Wārel en
storev di 22. Marts 2013.

Sin Bruarwening wiar di Buererii, diar hi ön di Hofstair fan sin Faađer bit 1955
eeđergingen es. Hi studiareti da Agrārweetenskep en kür diareeđer bal wichtige
Kontoorsaarberen bi't Bundslön' aurnem. Sa waar hi Ministeriālreer fuar
Agrarstruktuur iin ön't Kiiler Buereriiministeerium. Fuar en Jaar wiar hi uk jit
Referent bi't Bunds-Buereriiministeerium. Fan dit Jaar 1990 ön holp hi ön di nii
Bundslönen en bech di Buererii diar nii āp, wat fuar't Miist hiilendal nii
Struktuuren nöörig her. Uk di Kontoorsbirik iin ön di Ministeerien kür sin Help
gur brük, dat ja beeter me di Foraneringen klaarkum kür. Diarom giar Roeloffs
1990 naa Mecklenburg-Vorpommern en waar Staatssekreteer iin ön't Schweriner
Buereriiministeerium. Diar kām ön di fjuur Jaaren, diar hi diar wiar, masi bi
üt, en Brar C. Roeloffs fing 1998 dit Bundsfortiinstkrüts fan di jest Klasi ön't
Bjen.

Brar "Botje" Roeloffs her al jer en Saamling aur di Histoorii fan di Buererii en
Menskhair üp Föör bigent. Bi forskeligi Stiftingen wiar hi Meföligster en uk
Reersman fan't Fak. Bi't Nordfriisk Instituut wiar iin ön di Foriinings-Biraat
(1996 - 2012).

Hi braacht masi Dokumenti aur di Buererii üp Föör hentö't Archiif fan't
Instituut, en 1996 taacht hi höm en "Hofstairen-Archiif" üt. Des Taacht kām sa
gur ön, dat dit Instituut en Projekt aur't hiili Lön' Sleeswig-Holstiin bigenti:
„Wegweiser zu den Quellen der Landwirtschaftsgeschichte Schleswig-Holsteins“.
Roeloffs wiar Iarenmeföligster fan't Nordfriisk Instituut.



https://frr.wikipedia.org/wiki/A_Haligen

Uun Nuurdfresklun jaft at tjiin Halgen. Wan am det rocht beluket, san't man
njügen, auer ian diarfaan lunfääst wurden as. Hat het man likes noch "Hamborger
Halag".

A halgen san wat apartes, auer jo so liach lei, an jo stun auer 40 daar uun't
juar oner weeder. Am sait "lunoner", wan di "Blank Hans" auer at haleg fäärt, ap
tu a werwen lingt an somtidjs uk iin uun a hüsang lääpt.

Det weeder komt oober ei mätians uunluupen. Wan ei aaltuföl sturem as, do koon
am sogoor to fut troch a waas luup. Diar skal man aleewen hoker mä, diar ham uun
a waas ütjkäänt. At sjocht diar ei efter ütj, man a priilen uun a waas kön böös
jip wurd, wan a flud komt.

Iar hää en halagwerew so ütjsen: Halgen haa man bluas saaltweeder uun hör grünj.
Diaram skul am rinweeeder drank. Uun a maden faan a werew jääw't för a tiiren en
eeben küül mä weeder, diar sai's "feeting" tu. A minsken hed en "soot", det as
oober nään rochten suas, man iarer en sisterne för drankweeder.

Üüb a werew lai en hialer rä faan diten, üüb Fer an Oomram saad am uk
"schaasen". Det wiar det ialang för a halagminsken, jodiar diten wiar faan
drüget künjoks maaget.

Sant 1962 as det leewent üüb a halag aal wat ööders wurden. A hüsang haa efter
det grat sturemflud modern oonker füngen, an det drankweeder komt nü för't miast
troch röören faan fäästääg. Nei hüsang wurd uk föl huuger an fääster baud üs
iar.



https://frr.wikipedia.org/wiki/Weltr%C3%BCm

Dåt åål unti universoom as åles dåt bestoont, dåt rüm ma åles wat deer önj tu
finen as. Da stääre, äiwen as jü san, da planeete, äiwen as jü jard, di kompläte
moolkestich, åle oudere sansüsteeme, unti dåt hiil rüm.

Eefter jü teorii foon di üürknal schal dåt åål amenbai 13,7 miljarde iirnge üülj
san. Jü tachthäid is meeten döör di WMAP in 2003. 74 % foon dåt åål bestoont üt
junke energii, 22 % üt junke mateeri, 3,6 % üt intergalaktisch gas, unti 0,4 %
üt stääre ä.s.w.

Önjt åål jeeft et superfloosen än superhoolinge. Ån superfloose as en floose
foon ünlike galaksen. Deernäist jeeft et gebiite önjt åål weer ninte as, dåt san
da superhoolinge.

Dåt åål wårt bestudiirt döör di stäärekunde, ouers jü jard ai, dåt as et
stuudiumobjekt foon jü jardwaasenschap. En diilj foon di stäärekunde, jü
kosmologii, unerseecht hü dåt åål önjtstiinjen as. Et jeeft fuule liire
deerouer, mååstens wårt jü liir foon di üürknal nåmd.

Et jeeft maning tääle ouer mansche da jü jard ferlätje, tum biispel eefter di
moune räise, san hiilj üülj. Bekånd is dåt tääl "Räis eefter die Moune" foon
Jules Verne. Di ååst-frasche Minssen schraft in 1845 in dåt seelterfriiske tääl
foon "Die Knächt die in de Moune weesen waas".



https://frr.wikipedia.org/wiki/W.D.R.

Di Wyker Dampskeepen-Reederii (W.D.R.) es en Forkiirsselskep, wat twesken
Daagibel, Wyk en Witdün faart sa üs uk fan Witdün aur Hoogi en Lüngnöös hentö
Schüttsiel. Üp Föör en Aamrem heer jü uk di Busforkiir.

Di W.D.R. waar 1885 üs "Wyker Rhederei-Gesellschaft" grünet. Aur di jest Jaaren
wiar bluat Pasajiirskeepen önerwai, aurdat Faarten hentö't Fastlön' en Aamrem üs
"Lüstfaarten" önsen waar. Di Mensken üp di Ailönen her jaar Hofstairen en kür
jam fuar't Miis salev forsörigi. Diirter waar al leenger me Skep hentö't Fastlön
braacht. Ön di jest Tir her di W.D.R. jit Konkurenz fan üđer Reederiine, man des
gin hiilendal iin ön di nii Dampskeepen-Selskep āp.

Di Bidüüting üs Forkiirsmerel en Forsöriger fan di Ailönen Föör en Aamrem
bigenti me di jest Smeelspöör-Baan fan Naibel naa Daagibel laangsem tö wuksi.
Wan des Baan üp Normālspöör ütbecht waar (1924/25), giar dit förter. Dit jest
Skep, wat uk Wainer menem kür, wiar di Nordfriesland fan 1927. Ön't Jaar 1932
waar 32 Autos menomen. Em skel höm dit man uk ek sa iinfach fuarstel, hur'ling
tö des Tir üp Skep köört waar.

Di Natsonālsotsjalisten her ön di dörtiger Jaaren fuar en bech Demi hentö di
nuurđfriisk Ailönen, aurdat ja taacht, dat ja des fuar jaar Militeer brük kür.
Diarfan es man nönt uuren, aurdat di taust Wārelkrich ütbreek. Wan dit slaaget
her, wiar't me di W.D.R. bal fuarbi wesen. Ön di Krich waar uk Skeepen bisjoten.
Üs di "Kapitäne Christiansen" raaket waar (1944), blef 11 Mensken duar. Eeđer di
Krich kām masi Liren fan't Fastlön me Skep hentö Föör,dit green Buernailön, om
diar wat tö iit tö fo. Eeđer 1948 en di Reform fan't Jil waar di Tiren weđer wat
lechter.

1954 waar al 2000 Autos transportieret. Ön di 30. Juuni 1962 waar dit jest
Ro-Ro-Skep ön di Gang braacht, di Pidder Lüng. Des Föriskep wiar 41,60 m lüng en
kür 200 Pasajiire en 36 Wainer me langs fo. Aur di söstiger Jaaren waar
aliweegen nii Skeepen koopet en üp Wai braacht. Uk ön di Söstigern waar di
Busforkiir üp Föör aurnomen.

1971 fusioniareti di W.D,R. me di ASAG, di Aamringer Skepsfaarts AG. Des her
1905 bigent en faar langs di Haligen hentö Bongsiel. Di ASAG her 1968 di "Amrum"
koopet, wat 481 Pasagiiri en 20 Wainer me fing. Des Skep es bit hentö't Jaar
1991 faart, en diarfuar kām da en gurter Skep, di Hilligenlei III. Deling faart
diar weđder en litjer Skep, di Hilligenlei. Fuar Ütfaarten waar aur di hiili Tir
Pasajiirskeepen koopet en faart.

Ön di Soowentiger Jaaren kām em üp di Taacht en let en ain Skepsaart bech. Di
Prototyp wiar di "Schleswig-Holsten II" , wat 1972 ön Faart kām. Dit naist Skep
wiar di "Nordfriesland V" (1978), en di Forbeeteringen bi des Skep waar tö en
Diil uk bi di Prototyp ombecht. Di Forbeeteringen waar da uk bi di "Uthlande IV"
(1980) iinbecht.

Ön di tachentiger Jaaren wiar al tö morki wesen, dat di Autos breerer en breerer
waar. Sa bislöt em bi di W.D.R., dat di Skeepen uk breerer uur skul: Di Rungholt
(1992) es tau Meeter breerer üs di ialer Skeepen, en di Nordfriesland VI (1995)
es jüst sa becht, man me en modifitsiareti Rump-Konstruktsjoon.

Da her di Reederii jaa masi Skeepen koopet, en diarme wiar sa temelk Ruu bit
hentö't Jaar 2009. Da skul et weđer wat Niis wiis, moderner, efitsienter en
makelker: Di Uthlande V en di Schleswig-Holstein IV sen Skeepen, wat eeđer en
hiilendal nii Konsept becht sen. Ja haa noch sa fuul Plaats, dat di "Insel
Amrum", di "Schleswig-Holstein III" en di "Uthlande IV" wech kür. Ön't Autodek
ken onbi 40% muar Wainer mefaar (Fuarof wiar't bit tö 55 Autos, nü sen dit 75).

Di nii Skeepen sen beeter tö manövriati üs ali Skeepen, wat fuarof wesen sen:
Jat haa en Voith-Schneider Öndreft. Di Haawenselskepen haa uk wat dönen: Ön Wyk,
Daagibel en Witdün sen Rampen becht uuren, hur uk Āptochen fuar Rulstöölfaarers
iinbecht sen. Nü ken em boowen fan di Sir iin ön di nii Skeepen kum.

Fan't Jaar 1970 ön wiar aur di hiili Tir bit 2012 di "Insel Amrum" önerwai, wat
jen ön di 2000er Jaaren al san bet üs en swumendi Anakronismus fuarküm kür.

Fuar't miist es des Skep rocht iipen hentö ali Siren, en di Hüsjis sen ön di Sir
iin ön en smeel Gung tö finj. Fan des Gung giar en Trap dial naa önern iin ön di
Salon, en des es hualev öner Weeter. Da ken em höm al fuarstel, dat di Maskiinen
en di Propelers rocht gur tö hiir sen, wan dit Skep üp Wai giar. En jit wat
bitö: Di "Insel Amrum" heer tau Driifskrüüwen, jen fuarn en jen achtern. Da let
höm uk teenk, dat em en leengeri Weli brükt, wan di Maskiinen achtern sen en
fuarn jit en Driifskrüüv. Di Kraft skul da öner di Salon langs naa fuarn tö di
Skrüüv, en dit giar aur en lüng Weli. Dit diari Weli sjungt of hüült en bet, en
des ken jen al forwuneri, hoken dit jit ek keent. Di "Insel Amrum" wiar man
lecht, sa pragmātisk becht, dat em höm bluat wuneri kür - en gau. Di iinfachi
Föri kām me tau 12-Kolben-Fjuurtakt Dieselmaskiinen (MAN) fan 588 kW fan di
Hüsemer Skepswerev, en eeđer tau Jaaren giar jen fan di Maskiinen ön Steken.
Diarfuar kām en MTU-Maskiin me 599 kW iin, sa dat di Insel Amrum da 1187 kW her.
Dit es inoch en kum waker üp 13 Kneten, en dit jen al rocht gau fuarkum, wan dit
Skep hiilendal san bet skoret. Wan em ön dit Senskiindek staant (1977 iinbecht)
da es dit jit en bet starker tö föölin.

Des Eetfiarel es jit tö bilewi: Di "Insel Amrum" waar ön't Jaar 2012 hentö di
Nii Pelworemer Dampskepfaarts-GmbH (N.P.D.G.) forkoopet, wat twesken Nuurđströn'
en Pelworem faart. Em skel bluats fuarof fraagi we'er di ük iinset es, aurdat jü
diar uk weđer üs Pufer Önerwai es. Di "Insel Amrum" en uk di dailk Ailönen skul
wert wiis en köör jens hen.



https://frr.wikipedia.org/wiki/Vikingland

Di Vikingland es en Aarbersskep fan di Saipem S.p.A. (Eni S.p.A.), Italien. Jü
es sent 2008 fuaral ön Kasachstan önerwai. Fuarof wiar di Vikingland fan 1974
bit 2005 üs Föriskep ön di Skepslinie Röm-Söl' iinset.

Dit nii Skep waar ön't Jaar 1973 üp Kiil lair (Hüsemer Skepswerev,
Bechningsnumer 1401). Ön di 30. Marts 1974 waar jü üs Vikingland tö Weeter
leten. Fan di 24. Mai 1974 ön wiar jü fuar di Kopenhaawener Reederii Lindinger
ön di Rømø-Sylt Færgeri A/S, en Diil fan di Lindinger-Reederii ön Rødovre üp
Seelön', Deenemark önerwai. Des Firma waar 1979 fan di Fördereederei ön
Flensborig aurnomen, wat 1988 en nii Selskep fan di Föri maaketi, di
Römö-Sylt-Linie GmbH. Fan ali Selskepen wiar di Vikingland aliweegen twesken Röm
en Söl' iinset. Jü waar ön di niigentiger Jaaren ombecht.

Dit Skep wiar üs gurter Sesterskep tö dit ialer Föriskep Westerland becht. Di
Linie wiar 1963 bigent uuren en her aur di Jaaren masi maaket, höör Kwaliteet en
Kapatsiteet tö forbeeteri. Sa wiar di Vikingland uk ek bluat en gurter Skep, em
her uk fan benen alis dönen, dat höm üp sin Rais diarme gur tö Wai wiis kür. Fan
büten her em di faini Linie fan di Westerland fuar't Miist bibihölen, man dit
nii Skep fing niin "Skybar" muar boowen aur di Salon henbecht, en et her
Rookgas-Piilern üp biiring Siren, hurfan jü en bet wuchtiger ütsaach. Di
Vikingland kür 65 Pkw en ombi 500 Mensken faar (Forskelig ön Somer en Wunter).

Di Westerland en di Vikingland kür töhop 120 Autos faar, en dit wiar muar üs
inoch. Sa waar di ialer RoRo-Skeepen Sylt 1976 en Rømø ön't Jaar 1974 forkoopet.

Hentö't Jen fan di soowentiger Jaaren fing di Reederii Lindinger Swaarhairen. Jü
maast ön di Aprilmuun fan 1979 Insolvenz-Biskiir dö. Di Vikingland waar hentö di
Fördereederei ön Flensborig forkoopet en faarti aliining ön di Förilinie.

1994 waar di Vikingland ön di Hüsemer Skepswerev ombecht (Achtern kām en
Parfüümshop iin, sa üs uk bi dat Sesterskep "Westerland", diar diarbi uk
Rookgaspiilers fingen her). Sent di Maimuun 1991 wiar di Westerland weđer me üp
Wai iinset. Aur di Wuntermuunen faarti fuar't Miist di Vikingland aliining, en
di Westerland kām iin ön di Haawen fan Havneby üp Röm. Ön di 12.Juuli 2005 kām
di nii Sylt Express. Di "Westerland" en di "Vikingland" waar da āplair.

Ön di November fan 2007 waar di Vikingland naa Itālien forkoopet. Ön di 1. Marts
2008 waar dit Skep naa Kasachstan omflagt en ön Klaipeda (Letlön') ombecht.

Di Vikigland es niin Autoföri muar, jü es nü en Aarbersskep. Di Klapi fuarn waar
techtswaist, di Wininger fan't Autodek en fuarn bi di Salon uk. Dat hiili Skep
waar liiger maaket, dat et üp Stroomer lechter öner Bröchen döör aar ken.

Fan benen es dit Skep noch rocht makelk ütbecht uuren, dat em diar gur benen
aarberi en uuni ken. Kontoori fuar 52 Mensken sen diar iinbecht, en
Sateliten-Önlaag es diar uk iinkemen, dat em en bet Fiirluki ken. Uk en
Server-Rüm waar iinrocht, dat em en Natwerk fan Reekenmaskiinen binüti en uk
ön't Internet gung ken. Önern heer em Aarbers- en Lāger-Rümen iinbecht en masi
Maskiinen, sa üs uk en Krān, instaliaret.



https://frr.wikipedia.org/wiki/Toonle%C4%91er

En Toonleđer es en Reeg fan Tööni, diar üs Ördning nütet uur, dat em salev en
Liren, me dānen em Musiik spöli wel, en Aart fan Rüm haa, hurbenen em önerwai
es.

Bikeent es fuaral di iinfachi Diatoonsk Toonleđer, diar et ön Dur en Moll jeft.
Diatoonsk kumt fan Greeksk en jit sa fuul üs "em giar döör di hiilen
Toonstööpen". En diar sen wü uk al bi di Senerlighairen: Hat jeft hiili
Toonstööpen en sok, diar hualev sen.

En Oktāvi es en Interval, en diarfan des, diar au aacht Tööni giar ("Okt-" ön
latiinsk stuunt fuar "aacht"). Fuar di Toonleđer es dit ek di rocht Noom.

Üp dit Skelt sjocht em, dat twesken di wit Tasten somtirs suurt Knopen seet en
somtirs ek. Dit hinget diarme töhop, dat

Bi Dur sen twesken di Trērst en di Fjuurst sa üs twesken di Soowenst en di
Aachtst Toon di "natüürelk" Hualevtoontstööpen.

Dit es rocht iinfach tö forklaari: Gung dach jens fan di Toon G me di Reeg tö't
naist G. Wan Dü bi dit Skelt bi H best, teeli iinfach lefts fan C förter. Hur es
di hualev Stööp? Rocht, twesken E en F, dit meent, twesken Toon Numer 6 en 7.
Dit es mes, en dit lünt uk mes. Di hualev Stööp skel jaa twesken Toon 7 en 8, bi
G-Dur twesken F en G. Da helpt bluat, dat em dit F hooger maaket, en dit giar me
en Krüts (♯). Achterön jit di Toon ek muar F, di jit Fis (Skrewen uk: F♯).

Dit ken em nü döör di hiili Kwintenkrais förterspöli, üs naist kumt D, hur dit
Cis (C♯) waant, dit taust Krüts.

Bi dit Moll, hur wü om snaki, jert di Moll-Toonleđer me dit salev Fuarteeken 1
1/2 Tööni, trii hualev Stööpen of en litj Terz öner di Stamtoon fan di
Dur-Toonleđer. Stamtoon fan C-Dur es C, klaar. Ön di Tastatuur fan't Klawiir ken
em se: Twesken C en H es niin suurt Tasti, dit es en hualev Stööp. Twesken H en
A es en suurt Tasti, dit es da jen hiili of tau hualev Stööpen. Dit sen trii, wü
sen bi a-moll, en dit giar uk bluat aur di wit Tasten.

Bi Moll sen twesken di Taust en di Trērst sa üs twesken di Sokst en di Soowenst
Toon di "natüürelk" Hualevtoontstööpen.

Di salev Fraag en salev swaaret: Gung jens fan G trii hualev Stööpen dial, en Dü
lönigst bi E. Bigen nü tö teeli (F♯ ek auriit), en Dü sjochst, hat kumt aliksa
üt, bluat dat dit 5 Tööni hooger es üs fan C-Dur/a-moll.

Hat jeft jit fuul muar diatoonsk Toonleđern, man hat skel jir diaröm gung, des
tö forklaari, hur fuar't Miist me aarbert uur. Töhop me di Kwintenkrais heer em
diarme al hok Weeten, hur em höm me üđer Musikanten aur iinigi ken. - Fuul
Formaak!



https://frr.wikipedia.org/wiki/Square_mile

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Saaterl%C3%B6n

Saaterlönj (Saatersch Seelterlound, tjüsch Saterland) as en gemiinde önj e
loonkris Cloppenburg önj Naarersaksen, ma e fläche foon 123,62 km2 än aw e 31.
detsämber 2004 12.844 inboogere. Dåt heet fjouer toorpe: Ramsloh (saterfrasch
Roomelse), Strücklingen (Strukelje), Scharrel (Skäddel) än Sedelsberg
(Säidelsbierich). Di frasche Spräke foon dåt Saaterlönj, dåt Saaterfrasch, as di
latjeste gödjkånde manertålspräke foon Tjüschlönj.

Dåt Saaterlönj lait önj dåt nordweest foon dåt Oldenburgisch Münsterlönj, önjt
triikånt Leer, Cloppenburg, Oldenburg. Önj dåt sööse wårt dåt Saaterlönj foon
dåt Kustenkanool begränsed, önj dåt norden än nordweest slüt dåt bai
Ååstfraschlönj önj. Ouers wilems wårt uk dåt Saaterlönj ma e oudere frasche
lönje önj Naarersaksen tu Ååst-Fraschlönj räägend. Jü Leda as en struum än
nordgränse foon dåt Saaterlönj, jü flüt foon dåt ååsten eefter dåt weesten.

In dåt weesten wårt dåt Saaterlönj oufgränsed foon dåt toorp Idafehn, wat tu e
tu gemiinde Ostrhauderfehn hiirt. Iir wus jüdeere feenkolonii aw sater grün
anläid wörd. Dadeer feen-toorpe lade önj dåt gebiit, weer iir di swiiri tu
passiirende moose am dåt Saaterlönj haane läi. Önj dåt ååsten wårt dåt
Saaterlönj döör e Elisabethfehnkanool oufslin, di ouer jü hiilje längde en
geograafisch gränse bilet. Jü bit tu jü burgerönjtschiising foon 1949 (1951) tu
Saaterlönj hiirende iirere moose-gemiinde Elisabethfehn bai e
Elisabethfehnkanool hiirt tu tids tu e gemiinde Barssel.

Saaterlönj wårt foon jü Sagter Ems (sat. Seelter Äi) foon dåt sööse eefter dåt
norden döörfliitjet än diilt et önj da tau wichtiste moose Weest-Foan än
Ååst-Foan.



https://frr.wikipedia.org/wiki/S%C3%B6lring_Flugplaats

Di Flugplaats (Bechning me Kontroltorn) fan Söl liit temelk ön di Meren fan't
Ailön: Waien fan Tērpsmeren hentö di Flugplaats:

Di Startbaanen gung uasterfuar bit hentö 300 m fuar di Weesterkanten fan Kairem
en Munkmēsk, sa üs bit hentö 300 m fuar di Uasterkant fan Woningstair.

Sent 2008 jeft et en direkti Fliiger hentö di Fering Flugplaats. Diarfuar es en
ual Propelermaskiin önerwai.

Di miist Fliigers, wat fan Berlin kum, flö fan Süđuasten direkt aur Muasem-Wal,
Ārichsem en Kairem iin en düüsi tö Nuurđweesten aur Woningstair weđer of.
Propelermaskiinen flö uk aaftinoch aur Munkmēsk luas en flö da aur di Heef fan
Kairem, Ārichsem en Muasem, dat di aur di Baan langs kum.

Dit miist Lön, hur niin Fliigers langs kum, es forbecht of staant öner
Natuurschuts. Diaraur uur nü uk ön Muasem, List en Hörnem muar omreten en nii
becht. Ön Hörnem (Hotels, Hapimag, Haawen) en senerk ön List (Hotels, Haawen,
MUEZ, Föri) sen masi Autos önerwai, sa dat et diar üđer Gurtemhairen jeft. Dit
miist fan Muasem liit twesken di (gurtem) Autotoch nuurđern en di Flöwai süđern,
en di Autoforkiir kumt fuar't miist miarnem en injem (Pendlers), sa dat et jit
rocht litjem fan of kumt. Wat ön Muasem nuurđern fan di Baan liit, es gans fain
üt, diar nemt di Winj dit miist fan di Gurtemhairen, en diar kum uk ek fuul
Wainer langs. Di Propelermaskiinen kum diar man dach langs. Di dailk Lönskep fan
Wal en Uasterjen es nü ek muar gans sa interesant fuar di Lönsforkoopers, aurdat
em diar rocht ön di Iars knepen es, wan di Fliigers kum. Di Startbaanen gung aur
di gurtest Drinkweeterlinsi fan Söl.

Di Flugplaats es 1918 becht en ön di twuntiger Jaaren ütbecht uuren. Ön di
dörtiger Jaaren uur dit miist diarfan fan di Weermacht aurnemen en förter
ütbecht. Bit hentö't Jen fan't twuntigst Jaarhönert es di gurtist Diil
militiarisk nütet uuren. Bi di ual "Zivil"- Flugplaats sen bluat hok
"Tuntenbombers" fan Berlin önkemen. Langsen sen diar fuul Priwaatmaskiinen
henflöen, en diarfuar jeft et al fan di sokstiger Jaaren en ekstra Flugwerft.

Wan di Bundesweer wechgair (Ön Trapen fan 1992 bit 2005), uur't Tir fuar en
Wanel fan di Wiartskep. Masi Lir, wat bi di "Marinefliegerlehrgruppe" of bi di
"Bund" ön List en Hörnem aarbert hee, skul nü üđer Aarber finj, en di Gimiinden
skul töse, dat da jit Stjüüren iin ön di Kas kām, wan dit Jil fan di
Bundesweeraarberern ek muar kām. Da bislüt ja, di Turismus förter üttöbech, en
sa es di Flugplaats, wat wü deling keen, ön di niigentiger Jaaren gurter maaket
uuren.

Rocht gau (ombi aacht Jaaren) achter des heer em morken, dat diar lung ek inoch
Jil iinkām en önerhual di diar Önlaag. Sa uur masi diarfuar dönen, dat diar muar
Fliigers henflö. Sent di Bigening fan't 21. Jaarhönert skel di Sölring tö muar
en muar Krach fan di gurt Fliigers uunet uur, aurdit haa't masi Strir jefen. Des
Stemen sen man me di Tir uk litjemer uuren. Ön 2009 sen 3,6 mool sa fuul Lir
(176.000) me'n Fliiger tö Söl kemen en weđer wech üs 2004 (48.000). Em heer
sair, dat di Infrastruktuur fan di Flugplaats ek muar üs 180.000 Flögasten ön't
Jaar skafi ken. Em heer man ön di soowentiger Jaaren uk sair, dat dit Ailön ek
muar üs 100.000 Gasten üp Slach forkrafti ken. Diarfan sen nü (2010) bi bit
hentö aur 200.000 Gasten uuren, en nemen gair uk bluat jen Trap töbeek. Hat
sjocht uk üt, en wan em diar uunet, jert höm dit uk sa ön, üs wan di
Priwaatmaskiinen langsen muar uur en muar Maskiinen me Düüsenöndreft kum. Ön di
Süđweesterhuk fan't Flugplaatsareaal sen Giwerbibechningen henkemen. Diar sen
man masi Firmen fan't Fastlön of Sölring Firmen, hur fuul Aarberers fan't
Fastlön sen, önerkemen, wat jaar Stjüüren itüüs bitaali. Sa bleft diar noch ek
olterfuul fuar di Gimiindi fan aur. Hat kür uk gur wiis, dat di Krais en dit Lön
mal interisiaret sen, dat alis sa förter gair.

Di Flugplaats skel nü (Mai 2011) weđer gurter maaket uur, aurdat ön't Jaar 2010
al 210.000 Mensken me di Fliigers kemen en gingen sen. Di Bechningen fan't
Militeer skel renaturiaret uur of fuar di Algimiinhair nütit uur. Sa staant et
noch ön di Kontrakt, öner wat di Gimiindi dit Lön fan di BIMA fingen haa. Wan
üđers, da skel di Gimiindi muar Jil diarfuar bitaali. Hat sjocht nü üt, üs wan
di Gimiinden di iinfachst Wai sjuk, wat noch ek di es, hur em di interesiaret
Foriiningen fraagi skel. Hat skiinjt uk, üs wan et ek inoch Stemen jeft, wat
diar wat tö sii wel.



https://frr.wikipedia.org/wiki/S%C3%B6lring_Drachten

Drachten sen Kluađer, wat di Liren ön bistemet Plaatsen drai fuar tö weegi, dat
ja diar itüüs sen. Dit hingt töhop me Folkloori en Brükdom.

Hat jeft üp Söl trii forskelig Drachten: En blö Jen, jen es brün, en di Trērst
es ruar.

Wat üs "Sliiwen" bikeent es, jeft et fuar't Miist gaar ek muar. Di Wüfhaurn drai
deling normaalerwiis Bluusen öner jaar Kaarteln.

Di ialst Biskiir aur Drachten es fan Heinrich Rantzau, āpskrewen ön't Jaar 1597.
Diar sen di Drachten uk al üp Skelter tö biluki. Jit beeter heer Henning Rinken
di Drachten biskrewen, en dit wiar 1843.

Di Drachten sen langsen foranert uuren. Di Grünforem es man lik blefen, tömendst
bit hentö't Jaar 1800. Me di Hanels-Skepsfaart kām di „Koptainsdrachten“ hentö
di riker Familien. Di Wüfhaurn sen tö des Tir me jaar Karminger hentö di
Gurtstaten köört en braacht da faini Tjüch me tüs.

Di Wüfhaurn püntjet jaar Drachten aaftinoch me Gul. Di Gul-Döpken ön di Hüüven
uur gurter, sa üs uk di Hüüven wukset sen: Di Hüüven wiar töleest ombi 20 cm
hoog, en dit wair al ek muar gur tö draien. 1820 es noch di leest Wüf me Hüüv
fuar di Aalter trat.

Me di Jaaren uur langsen muar Diilen fan di Drachten wechleten, en dit wat
aurblef, uur tö di Moodi önpaset. Di Konstmaalers Korwan en Bracht saacht 1880
eeđer di ual Dracht en braacht dit, wat's finj kür, hentö't „Museeum fuar Dütsk
Folksdrachten“ ön Berlin.

Familjenstandsdrachten wiar üp Söl ek tö finj, man et jaav Kluađer-Railen: Tö
Lik waar dat ruar Kaartel drain, wan Gul üp di Sliiwen wiar, da uur dit Smii
nēmt. Üp Sendai, eeđer dat di Man lekelk fan See tüs kemen wiar, taach em dat
broket Kaartel. Des uur uk tö Brölep drain. Di Brir en uk di Ualerwüfen draach
dat Gulkaartel. Di Brir draach des uk di Sendai eeđer höör Brölep, en da dör jü
dit förter tö di naist Brir. Üđers droch di Wüfhaur dat Kārdem, en suurt Rok.
Hentö di Wunter uur en Pelzrok drain, dit Siist. Ön di Aurgangstiren uur dat
Ülen- of Lenensmok öntain, dit wiar en Rok söner Kraag. Wan dat Gürtelbjen aur
di Rok drain waar, wiar tö keenen, we'er di Man üp Söl wiar. Wiar hi tö See, da
wiar ditdiar Bjen forstat. Tö Lik waar di Hüüv, hur di sölwern Döpken ön sit, me
en Dok fordeekt.

Di ual Söl'ring Dracht me dit broket Kaartel uur sent 1974 weđer drain. Di
Drachten uur nii maaket eeđer en ual jen, wat em fünen her.

Fuar't broket Kaartel uur 74 ruar, wit en suurt Stripel Tjüch tö Rolen maaket,
wat 1cm tjuk wiar. Des uur da eeđer di Klöören bienachtler set, sa üs dit
aurlööwert wiar. Di Sjiiwen fan di Kaartel gung bit hentö di Alemböög. Ja sen
fan tjuk ruar Ülentjüch siit. Di Rechdiil es fan Plissée maaket (Luki uk boowen
iin ön di Galerii).

Di Rechdiil fan di Kaartel es en Stek Aarber fuar hömsalev. Jer heer em dat
Tjüch üp Lechen lair, töhopsiit, kööket en achterön ön di Baakaun drüchet.
Leeterhen toog em di Trerer weđer, en di Lechen bleev. Bit hentö deling skel em
sin Kaartel wiit henlii en achterön iin ön di Baakaun drügi, wan di tauet uuren
es.

Bi Fet en Biin drait em ruar Höösen, en des uur jerer salev prekelt. Di Skuur
skel suurt wiis en Spungen haa. Di Hüüv es fan Pap becht. Jü es fuarn rund en
uur hentö achtern flaker. Di Hüüv uur me suurt Samet bitain. Normaalerwiis es jü
10cm hoog. Boowen om di Kant uur 10 rundi Sölwerdöpken fastmaaket.

Di Jungensdracht es bluat en wit Rock, hur em di Kaartel aurhen drait. Tö jaar
Friimaakin droch di Faamen jerer en Haurbjen, wat lik sa hoog wiar üs di Hüüv.
Des Haurbjen wiar trinjom me en techt Reeg fan Mesingknopen biseet.

Di Idee, en blö Dracht tö maaki, her hok Wüfhaurn fan di Nuurđtērper. Des Dracht
en uk di brün Dracht, wat jerer aaftinoch fan ual Wüfhaurn drain waar, ken em uk
deling tö se fo. Senerk di blö Dracht uur aaftinoch drain, en di brün Dracht
hingt bitö en eeđeraarbert ruar Dracht bi di Söl'ring Foriining.



https://frr.wikipedia.org/wiki/Retingsselskep_fuar_Seefaarers_(DGzRS)

Di Retingsselskep fuar Seefaarers es en hiilendal priwāti Foriining, wat aural
bi di Dütsk Weeterkanten Retingsskeepen en di Lir diartö heer, wat help, wan jen
üp See ön Nuar kumt.

Di kuurt Noom es DGzRS (Dütsk: Deutsche Gesellschaft zur Rettung
Schiffbrüchiger). Di DGzRS es ön Dütsklön töstendig fuar di Tiinst SAR (Search
and Rescue), wat et aural üp Wārel jeft. Di Selskep fo höör Jil bluat fan dit,
wat di Lir fan salev dö (Skeenkingen). Litjet wat kumt bitö, wan di Justiz jen
fordonert en bitaali wat hentö di DGzRS. Di Bundspresident es Skeremher aur di
DGzRS. Prominenti Lir aarberi, ark fuar en Jaar, üs "Bootschafter" (Dit jit
sa!). Dit jit, dat ja Reklāmi fuar di Selskep maaki en diar niin Jil fuar nem.

Di DGzRS heer masi Skeepen en Buati, en di ken em jir ek ali weegi. Fuar't Miist
sen di Skeepen üs Klasen iindiilt, wat jir tö biluki sen. Nii sen ön di leest
Jaaren di 36-Meeter- en di 20-Meeter-Klasi konstruiaret uuren. Fan di 20-Meeter
Skeepen uur jüst (2012/13) en Seerie fan fjuur Stek becht. Ja sen lechter en en
bet laangsemer uuren. Senerk di Elektrik es hiilendal nii.(Se uk öner
"Foraneringen")

Hiilendal her di Retingsselskep ön't Jaar 2011 ombi 34,3 Miljoonen € fuar höör
Aarber. Fan ark Euro uur 85 ct fuar di Retingsaarber brükt, ombi 5 ct fuar di
Kontoorsaarber en 10 ct fuar Reklāmi.

Di Retingsselskep heer 61 Skeepen en Buati bi Nuurđ- en Uastersee, sa üs uk bi
hok "Swet"-Weetern. Des sen ön't Jaar 2012 2.117 maal ütfaart, wan Help brükt
waar.

Wan di Aamringers Jungen fo skel, da uur jaa somtirs me't Retingsskep hentö't
Kraankenhüs ön Wyk faart.

Di Skeepen, wat nü jit faar (Ja uur bihölen, bit dat ja ombi 30 Jaaren ual sen),
haa aaftinoch Rümen, hur em ön uuni ken. Dit maaket di Skeepen swaar, en em
brükt muar Diesel en gurter Maskiinen, dat di gau inoch önerwai sen. En üđer
swaari Diil es dat Buat, wat mefaart. Des wel em uk lechter haa, dat dat gurt
Skep wat litjer becht uur ken. Nü (2012/2013) skel fuar di 23,3-Meeter-Skeepen
sok me 20 Meeter kum. Achtern faart da en Gumibuat me hart Kiil me, en fuar di
Retings-Seelir uur Hüüsinger becht. Di nii Skeepen fo uk en Bus-Systeem fuar
jaar Elektrik. En Reekenmaskiin stjüürt diar bi ali Forbrükers en Funktsjoonen
ön, sa dat em mener Kābel brükt en muar me di forskelig Giraaten bigen ken.
Sawat es bi forskeligi Autos ombi sent 2005 iinbecht.

Üp Söl' heer di DGzRS tau Statsjoonen: List en Hörnem. Ön List wiar bit
Detsember 2013 bitaaleti Seefarers ön di Minden en teevti, dat wat pasiareti,
hur ja help kür. Ön't Jaar 2013 waar dit Hüs fan di DGzRS man tö en uuning
ombecht, en en nii Skep, di "Pidder Lüng" kām üp Stair fuar di Minden. Des Skep
heer niin Uuning muar, en dit es uk en bet kuurter üs di Minden
(20-Meeter-Klas). Fan List uur uk Kontrolfaarten maaket. Ön Hörnem es dit en Ker
fan aacht Hörnemer Borigers, hoken di DGzRS önrööpi ken, wan dat Buat, wat diar
liit, üt faar skel en Help. Diarom staant ön di Statsjoon uk en Telefoonnumer
fan Bremen, hur aliweegen jen sit en Önrööpen āpnemt.

Ön dit 10,1 Meeter-Buat es dit Rööpteeken (DH 2306) fuarn üp dit Taak fan di
Kabiini henmaalet, dat em dit uk fan di Lucht keen ken. Sa es dit bi di
Retingsskeepen fuar't Miist maaket, aurdat SAR-Aarber jaa me Skeepen en ön di
Lucht (Me Hubskrüüwers) maaket uur. Boowen ön di Galerii fan di Skeepen es dit
bi di Hecht gur tö keen.



https://frr.wikipedia.org/wiki/Retingsselskep_fuar_Seefaarers

Di Retingsselskep fuar Seefaarers es en hiilendal priwāti Foriining, wat aural
bi di Dütsk Weeterkanten Retingsskeepen en di Lir diartö heer, wat help, wan jen
üp See ön Nuar kumt.

Di kuurt Noom es DGzRS (Dütsk: Deutsche Gesellschaft zur Rettung
Schiffbrüchiger). Di DGzRS es ön Dütsklön töstendig fuar di Tiinst SAR (Search
and Rescue), wat et aural üp Wārel jeft. Di Selskep fo höör Jil bluat fan dit,
wat di Lir fan salev dö (Skeenkingen). Litjet wat kumt bitö, wan di Justiz jen
fordonert en bitaali wat hentö di DGzRS. Di Bundspresident es Skeremher aur di
DGzRS. Prominenti Lir aarberi, ark fuar en Jaar, üs "Bootschafter" (Dit jit
sa!). Dit jit, dat ja Reklāmi fuar di Selskep maaki en diar niin Jil fuar nem.

Di DGzRS heer masi Skeepen en Buati, en di ken em jir ek ali weegi. Fuar't Miist
sen di Skeepen üs Klasen iindiilt, wat jir tö biluki sen. Nii sen ön di leest
Jaaren di 36-Meeter- en di 20-Meeter-Klasi konstruiaret uuren. Fan di 20-Meeter
Skeepen uur jüst (2012/13) en Seerie fan fjuur Stek becht. Ja sen lechter en en
bet laangsemer uuren. Senerk di Elektrik es hiilendal nii.(Se uk öner
"Foraneringen")

Hiilendal her di Retingsselskep ön't Jaar 2011 ombi 34,3 Miljoonen € fuar höör
Aarber. Fan ark Euro uur 85 ct fuar di Retingsaarber brükt, ombi 5 ct fuar di
Kontoorsaarber en 10 ct fuar Reklāmi.

Di Retingsselskep heer 61 Skeepen en Buati bi Nuurđ- en Uastersee, sa üs uk bi
hok "Swet"-Weetern. Des sen ön't Jaar 2012 2.117 maal ütfaart, wan Help brükt
waar.

Wan di Aamringers Jungen fo skel, da uur jaa somtirs me't Retingsskep hentö't
Kraankenhüs ön Wyk faart.

Di Skeepen, wat nü jit faar (Ja uur bihölen, bit dat ja ombi 30 Jaaren ual sen),
haa aaftinoch Rümen, hur em ön uuni ken. Dit maaket di Skeepen swaar, en em
brükt muar Diesel en gurter Maskiinen, dat di gau inoch önerwai sen. En üđer
swaari Diil es dat Buat, wat mefaart. Des wel em uk lechter haa, dat dat gurt
Skep wat litjer becht uur ken. Nü (2012/2013) skel fuar di 23,3-Meeter-Skeepen
sok me 20 Meeter kum. Achtern faart da en Gumibuat me hart Kiil me, en fuar di
Retings-Seelir uur Hüüsinger becht. Di nii Skeepen fo uk en Bus-Systeem fuar
jaar Elektrik. En Reekenmaskiin stjüürt diar bi ali Forbrükers en Funktsjoonen
ön, sa dat em mener Kābel brükt en muar me di forskelig Giraaten bigen ken.
Sawat es bi forskeligi Autos ombi sent 2005 iinbecht.

Üp Söl' heer di DGzRS tau Statsjoonen: List en Hörnem. Ön List wiar bit
Detsember 2013 bitaaleti Seefarers ön di Minden en teevti, dat wat pasiareti,
hur ja help kür. Ön't Jaar 2013 waar dit Hüs fan di DGzRS man tö en uuning
ombecht, en en nii Skep, di "Pidder Lüng" kām üp Stair fuar di Minden. Des Skep
heer niin Uuning muar, en dit es uk en bet kuurter üs di Minden
(20-Meeter-Klas). Fan List uur uk Kontrolfaarten maaket. Ön Hörnem es dit en Ker
fan aacht Hörnemer Borigers, hoken di DGzRS önrööpi ken, wan dat Buat, wat diar
liit, üt faar skel en Help. Diarom staant ön di Statsjoon uk en Telefoonnumer
fan Bremen, hur aliweegen jen sit en Önrööpen āpnemt.

Ön dit 10,1 Meeter-Buat es dit Rööpteeken (DH 2306) fuarn üp dit Taak fan di
Kabiini henmaalet, dat em dit uk fan di Lucht keen ken. Sa es dit bi di
Retingsskeepen fuar't Miist maaket, aurdat SAR-Aarber jaa me Skeepen en ön di
Lucht (Me Hubskrüüwers) maaket uur. Boowen ön di Galerii fan di Skeepen es dit
bi di Hecht gur tö keen.



https://frr.wikipedia.org/wiki/R-_an_S-w%C3%A4%C3%A4rnangen

R- und S-Sätze („Risiko- und Sicherheitssätze“, von ingelsk risk and safety)
sind kodifizierte Warnhinweise zur Charakterisierung der Gefahrenmerkmale von
Gefahrstoffen, also Elementen und Verbindungen sowie daraus hergestellten
gefährlichen Zubereitungen. Sie sind zusammen mit den Gefahrenbezeichnungen und
den jeweils dazu gehörenden Gefahrensymbolen die wichtigsten Hilfsmittel für die
innerhalb der EU vorgeschriebene Gefahrstoffkennzeichnung.

Das global harmonisierte System zur Einstufung und Kennzeichnung von Chemikalien
(GHS) ersetzt diese Gefahrstoffkennzeichnung und ist für Stoffe bereits
rechtskräftig; für Gemische (zuvor „Zubereitungen“ genannt) gilt eine
Übergangsfrist bis zum 1. Juni 2015, bis zu der noch die Kennzeichnung mit den
Gefahrensymbolen und R-/S-Sätzen gilt. Nach GHS eingestufte Stoffe und Gemische
werden mit GHS-Gefahrenpiktogrammen und H- und P-Sätzen gekennzeichnet.

Die Richtlinie 67/548/EWG führt in Anhang I eine große Zahl einzelner
Gefahrstoffe auf und gibt für jeden dort gelisteten Stoff eine gesetzliche
Einstufung und Kennzeichnung vor. Stoffe, also einzelne chemische Elemente oder
Verbindungen, welche nicht in Anhang I der RL 67/548/EWG aufgeführt sind, werden
gemäß Anhang VI dieser Richtlinie eingestuft und gekennzeichnet; Zubereitungen
sind gemäß RL 99/45/EWG einzustufen und zu kennzeichnen. Die R- und S- Sätze
beschreiben lediglich Gefahrenmerkmale, welche aus den chemischen Eigenschaften
der Substanzen resultieren, also keine Radioaktivität oder Infektionsgefahren.

Die Wortlaute der R- und S-Sätze sind im Anhang III und IV dieser Richtlinie für
die jeweilige EU-Sprache normiert und verbindlich. Vorgeschrieben ist die Angabe
auf der Verpackung in der oder den jeweiligen Landessprachen (Verkehrssprachen)
der Länder, in denen der gefährliche Stoff oder die Zubereitung in Verkehr
gebracht wird. Im Warenverkehr innerhalb der EU ist es deshalb notwendig, dass
diese Texte vom Exporteur in den Verkehrssprachen der jeweiligen Importländer
auf der Verpackung angebracht werden. Zusätzlich ist auch die Angabe der Sätze
im Sicherheitsdatenblatt vorgeschrieben.

In der Schweiz ist das Bundesamt für Gesundheit (BAG) zuständig, es führt eine
eigene Liste mit Übersetzungen.

Die Richtlinie 67/548/EWG wurde durch die am 31. Dezember 2008 veröffentlichte
EU-Verordnung über die Einführung des global harmonisierten Systems zur
Einstufung und Kennzeichnung von Chemikalien (GHS) abgelöst. Mit diesem seit
1992 durch eine UN-Kommission erarbeiteten System werden die Warnsymbole und die
Warntexte für Gefahrstoffe neu definiert und weltweit vereinheitlicht. Somit ist
die Gültigkeit der R- und S-Sätze (sowie der bisherigen Gefahrensymbole mit
ihren Gefahrenhinweisen) auf die im GHS festgelegten Übergangsfristen begrenzt.

Stoffen, die entsprechend Anhang VI Kapitel 4 der Richtlinie 67/548/EWG als
krebserzeugend, erbgutverändernd und/oder fortpflanzungsgefährdend der Kategorie
1 oder 2 eingestuft wurden (sogenannten CMR-Stoffen), wird die Anmerkung E dann
zugeordnet, wenn sie gleichzeitig als sehr giftig (T+), giftig (T) oder
gesundheitsschädlich (Xn) im Sinne einer akuten oder chronischen
Gesundheitsgefährdung eingestuft sind. Bei diesen Stoffen wird den
Gefahrensätzen R 20, R 21, R 22, R 23, R 24, R 25, R 26, R 27, R 28, R 39, R 40,
R 48 und R 65 sowie allen gültigen Kombinationen dieser Gefahrensätze das Wort
'Auch' vorangestellt. Auf ätzende, reizende oder sensibilisierende Eigenschaften
findet dies keine Anwendung.

Verantwortlich für die Kennzeichnung und die Einfügungen (…) ist derjenige, der
die Ware innerhalb der EU erstmalig in der aktuellen Verpackung „in Verkehr
bringt“ – das kann auch ein Importeur sein oder Händler, welcher die Ware in
eigener Verpackung in Verkehr bringt.

<references group="Anmerkung"> Efterwis-feeler: Es sind <ref>-Tags für die
Gruppe „Anmerkung“ vorhanden, jedoch wurde kein dazugehöriges <references
group="Anmerkung" />-Tag gefunden oder ein schließendes </ref> fehlt.



https://frr.wikipedia.org/wiki/R-_%C3%A4n_S-Seetinge

R- und S-Sätze („Risiko- und Sicherheitssätze“, von ingelsk risk and safety)
sind kodifizierte Warnhinweise zur Charakterisierung der Gefahrenmerkmale von
Gefahrstoffen, also Elementen und Verbindungen sowie daraus hergestellten
gefährlichen Zubereitungen. Sie sind zusammen mit den Gefahrenbezeichnungen und
den jeweils dazu gehörenden Gefahrensymbolen die wichtigsten Hilfsmittel für die
innerhalb der EU vorgeschriebene Gefahrstoffkennzeichnung.

Das global harmonisierte System zur Einstufung und Kennzeichnung von Chemikalien
(GHS) ersetzt diese Gefahrstoffkennzeichnung und ist für Stoffe bereits
rechtskräftig; für Gemische (zuvor „Zubereitungen“ genannt) gilt eine
Übergangsfrist bis zum 1. Juni 2015, bis zu der noch die Kennzeichnung mit den
Gefahrensymbolen und R-/S-Sätzen gilt. Nach GHS eingestufte Stoffe und Gemische
werden mit GHS-Gefahrenpiktogrammen und H- und P-Sätzen gekennzeichnet.

Die Richtlinie 67/548/EWG führt in Anhang I eine große Zahl einzelner
Gefahrstoffe auf und gibt für jeden dort gelisteten Stoff eine gesetzliche
Einstufung und Kennzeichnung vor. Stoffe, also einzelne chemische Elemente oder
Verbindungen, welche nicht in Anhang I der RL 67/548/EWG aufgeführt sind, werden
gemäß Anhang VI dieser Richtlinie eingestuft und gekennzeichnet; Zubereitungen
sind gemäß RL 99/45/EWG einzustufen und zu kennzeichnen. Die R- und S- Sätze
beschreiben lediglich Gefahrenmerkmale, welche aus den chemischen Eigenschaften
der Substanzen resultieren, also keine Radioaktivität oder Infektionsgefahren.

Die Wortlaute der R- und S-Sätze sind im Anhang III und IV dieser Richtlinie für
die jeweilige EU-Sprache normiert und verbindlich. Vorgeschrieben ist die Angabe
auf der Verpackung in der oder den jeweiligen Landessprachen (Verkehrssprachen)
der Länder, in denen der gefährliche Stoff oder die Zubereitung in Verkehr
gebracht wird. Im Warenverkehr innerhalb der EU ist es deshalb notwendig, dass
diese Texte vom Exporteur in den Verkehrssprachen der jeweiligen Importländer
auf der Verpackung angebracht werden. Zusätzlich ist auch die Angabe der Sätze
im Sicherheitsdatenblatt vorgeschrieben.

In der Schweiz ist das Bundesamt für Gesundheit (BAG) zuständig, es führt eine
eigene Liste mit Übersetzungen.

Die Richtlinie 67/548/EWG wurde durch die am 31. Dezember 2008 veröffentlichte
EU-Verordnung über die Einführung des global harmonisierten Systems zur
Einstufung und Kennzeichnung von Chemikalien (GHS) abgelöst. Mit diesem seit
1992 durch eine UN-Kommission erarbeiteten System werden die Warnsymbole und die
Warntexte für Gefahrstoffe neu definiert und weltweit vereinheitlicht. Somit ist
die Gültigkeit der R- und S-Sätze (sowie der bisherigen Gefahrensymbole mit
ihren Gefahrenhinweisen) auf die im GHS festgelegten Übergangsfristen begrenzt.

Stoffen, die entsprechend Anhang VI Kapitel 4 der Richtlinie 67/548/EWG als
krebserzeugend, erbgutverändernd und/oder fortpflanzungsgefährdend der Kategorie
1 oder 2 eingestuft wurden (sogenannten CMR-Stoffen), wird die Anmerkung E dann
zugeordnet, wenn sie gleichzeitig als sehr giftig (T+), giftig (T) oder
gesundheitsschädlich (Xn) im Sinne einer akuten oder chronischen
Gesundheitsgefährdung eingestuft sind. Bei diesen Stoffen wird den
Gefahrensätzen R 20, R 21, R 22, R 23, R 24, R 25, R 26, R 27, R 28, R 39, R 40,
R 48 und R 65 sowie allen gültigen Kombinationen dieser Gefahrensätze das Wort
'Auch' vorangestellt. Auf ätzende, reizende oder sensibilisierende Eigenschaften
findet dies keine Anwendung.

Verantwortlich für die Kennzeichnung und die Einfügungen (…) ist derjenige, der
die Ware innerhalb der EU erstmalig in der aktuellen Verpackung „in Verkehr
bringt“ – das kann auch ein Importeur sein oder Händler, welcher die Ware in
eigener Verpackung in Verkehr bringt.

Efterwis-feeler: Es sind <ref>-Tags für die Gruppe „Anmerkung“ vorhanden, jedoch
wurde kein dazugehöriges <references group="Anmerkung" />-Tag gefunden oder ein
schließendes </ref> fehlt.



https://frr.wikipedia.org/wiki/R%C3%B6lken

Rölken (fe.:Ool) (Salicornia europaea) faal üüb troch hör flääskag twiigen. Jo
san en pioniirplaant bi a waaskaant.

Rölken san ianjuarag plaanten an kön faan 5 cm bit 45 cm huuch wurd. Jo hiar tu
a saaltplaanten, hör twiigen san flääskag an glääsag, a bleeden san man skolpen.
Miast san rölken green, kön oober uk güül-green of brün-ruad wurd. Tu a harefst
hen wurd's ruad. Jo bleu uun August an September, a bloosen san oober man letj
an knaap tu sen.

Uun a madel breetjin üüb a nuurdelk eerdheleft faan Euroopa bit Aasien könst Dü
rölken finj. Jo plaanten kön widj iin uun a waas waaks, auer jo hal auerspeeld
wurd kön an föl saalt ferdreeg. Rölken waaks miast tuup mä waasgäärs (Spartina
slacher). Uun a waas bi Nuurd- an Uastsia, bi a Atlantik an uun a Madlunsia
waaks rölken rikelk, man uk uun't banlun üüb saalten, kleiagen grünj.

Rölken surge diarför, dat ham muar an muar klei ufsaat. Sodenang halept det
plaant bi a seekrang faan a küsten. Dü könst rölken uk iidj. Diarför namt am a
jong spasen faan a twiigen lefst uun Mei. Jo smääk en betj pöbrag an wurd rä of
uk kööget eden. Iarjuaren hää am diar uk siap faan maaget.



https://frr.wikipedia.org/wiki/Nordfriesland_(W.D.R.)

Di Nordfriesland 6 es en Föriskep fuar Autos en Pasajiiri. Jü faart fuar di
Wyker Dampskeepen-Reederii Föör-Aamrem

Di Nordfriesland 6 waar 1995 bi di Hüsümer Skepswerev becht. Jü es eeđer di
"Rungholt" (1992) becht. Fuar des nii Skep kām di Nordfriesland 5 wech. Des waar
hentö Thailön' forkoopet; diar es jü bit hentö deling (2013) üs "Raja 1"
önerwai. Wan di nii Nordfriesland döpt waar, da heer di Wyker Statreer Margot
Melzer di Borel töögen't Skep smeten. Tö Proof faart waar dit Skep ön di 21.
Marts 1995. Soowen Daagen förter waar dit Skep hentö di W.D.R. braacht. Sent des
Tir es di Föri twesken Daagibel, Wyk en Witdün önerwai.

Boowen, aur di Skrabikant, es dit Skep bal lik tö di Rungholt. Bluat di Röören
fuar't Rookgas sen en bet gurter. Di Rump es man en nii Konstruksjoon wesen: Di
Driifpropelers sen förter hentö di Kanten iinbecht uuren, en jat drai jam uk
hentö di Kanten ek muar naa benen. Fuarn es di Rump spüt becht uuren, en dit es
jit en Forskel tö di ialer Skeepen, wat em se ken.

Wan em me jen fan di Skeepen önerwai es, da skel em höm dit Kiilweeter en di
Eeđerstroom jens biluki en da leeterhen dit salev me di Nordfriesland maaki
(Mesken fotografiari?). Dit skul al en Forskel wiis.

Aur lungi Jaaren war di Nordfriesland dat Flagskep fan di W.D.R. . Ark Jaar waar
jen fan di Konserti fan't Schleswig-Holstein Musik Festival ön di Nordfriesland
spölet.



https://frr.wikipedia.org/wiki/Nis_Albrecht_Johannsen

Nis Albrecht Johannsen wus di hiimstounsdachter foon e Moore. Tuläid önj en latj
tåågehüs önj Klookris di 11.03.1855, wüks hi ap uner luuder frasche manschne.
San taatje wus schrüüdjer, ouers hi uuged di samer uk ma la än glou. Di latje
Nis muurst ål as junge foon nüügen iir üt tu jördern önj e Koornkuuch. Hü dåt
laawen ham deer for da jungens oufspaaled, heet hi üs awäädrie smuk ferteeld önj
"Üt min jördertid".

Di "üülje" N.A. Johannsen, sü as hi oofting nåmd wörd, wus en ouremätje gouen
schöljmäister. San grutste tiinjst for Fraschlönj lait ouers duch önj åål dåt,
wat hi üs aw frasch apschraawen heet. Hi schriif teooterstöögne (Dåt beest as
freese önjt hüs, Twari hoode), dachte (Am eenmen bai e wäile), tääle än sunge
(Di spånker) aw frasch. Hi heet uk baloode aw frasch ouerseet, sü as Pider Lüng,
Nis Randers, Hertjes spuing, Di hålimoon än sin boose, Mattenwäärw. Dåt mååst,
wat hi schriif, broocht dåt Lunhamer - än awäädrie dåt Naiblinger blees, än dåt
wörd hål lääsen. Hu foon sin långere tääle san: - Dööwelt koost - Dåt jöör hüs -
Apätj än dilätj - En paaslik spån - Näibersbjarne - Üt bai e wäile - Jü foomen
foon e Mooringer hii - Jü räis eefter Holönj - Leen-katreen - Gou Näiberschap -
Rungholts unergung - Swååre tide - bräägen harte - Jü grut amroding - Rüm hart -
Sosselswäjerw - Klår kiming. - Sin biise teooterstöögne: Twari hoode - än Di
teemoon än da teewüste - san oofting apfjard wörden än hääwe gruten önjklång
fünen.

N.A. Johannsen schriif önj sin tääle än dachte am dåt iinjfåch än däik laawen
foon iirtids. Üüsen hiimstounsdachter störw 07.02.1935 önj Flansborj knååp 80
iir üülj. Aw san greeftstiinj stönje sin äine uurde:



https://frr.wikipedia.org/wiki/Munkmaask

Munkmēsk of Munkmērsk (Dütsk: Munkmarsch) liit üp di Wai fan Brēderep tö Kairem.
Hat es mal litj, en di miist fan di diar Hüüsinger jert Lir fan't Fastlön.
Munkmēsk heer en Betonwerk en jerer es diar Kies offbecht uuren. Deling kumt di
Sön en Stiiner fuar Walbechning en Stiinplaaster aaftinoch fan Dēnemark.
Munkmēsk liit bi en Bucht fan't Wat. Di diar Huk es wel bikeent fuar di
Dailkhair fan di Senāpgungen. Dit Tērp heer en Haawen hur masi Lir jaar Buaten,
en diar es uk en Surf-Skuul tö finj. Bitö di Haawen staant dit "Fährhaus", en
Hotel, wat en Histoori bit hentö't 19. Jaarhunert heer. Ön des Tir sen di jerst
Baarigasten me Skep fan Hoyer (DK) kemen.

Boy Peter Möller meent ön sin Uurterbok, dat dat Uurt "Mērsk" en Hauptuurt es,
wat fan en Adjektiif uuren es. Dat diari es eeđer des Taachten fan "Meri" uuren,
wat sa fuul jit üs staanend Weeter üp Lön of Öört, wat fochtig en sloberig es.
Hur "Meri" es, da uur di Öört "mē(r)sk". Di "Mē(r)sk" es Lön, wat hentö't weeter
liit en diarfan "mērsk" uuren es. Munken sen üs ön Flensborig ("Munketoft") di
Gasten me di Kuten ön, wat ön't Klooster uuni. Sa let höm teenk, dat des Tērp sa
jit, aurdat di Munken jam ön dat mērsk Lön, wat hentö di Heef liit, dial leten
her.

Dat em efen sa rocht Munkmēsk of Munkmērsk sii en skriif ken, dit kumt diarfan,
dat jerer ön ark Tērp en bet üđers snaket uur üs ön di Rest fan't Ailön. Mesken
haa di Kairemböören "Mēsk" sair en di Ārichsemböören sair "Mērsk". Dit es uk jen
fan di Grünen, dat et niin absoluut "rocht" en "forkiirt" jeft.



https://frr.wikipedia.org/wiki/Muasem

Muasem (dt. Morsum) es en Tērp üp Uast-Söl’. Hat liit ön en Hiiđ-Lönskep, wat
deling tö di Nationalpark Schleswig-Holsteinisches Wattenmeer jert. Muasem es
dit jerst Tērp hur di Toch fan't Fastlön
http://frr.wikipedia.org/w/index.php?title=Muasem&action=edithenkumt, aur di
Hindenburg-Dam.

Muasem heer uk en gurt Masi Mēsklön, en ön di Soowentiger Jaaren es diar jit
fuul Molk, Iartaaplern esf. fan Muasem kemen. Fuul Buuren haa man āphualen,
aurdat di Bundeswehr gur Aarber fuar jam önber. Töhop me "Gardinen iin ön di
Buusem" (Gardinen im Kuhstall), dit Ombechning fan di Buusem tö Rüm fuar di
Baarilir, wiar dit iinfacher Aarber en muar Jil. Masi fan des Lir heer ja Kraam
nü forkoopet en sen hentö't Fastlön gingen. Aaftinoch haa ja dat maaket, aurdat
jen fan di Jungen di üđer ek ütbitaali ken, wan di Aalern ek muar diar sen.

Masi Lir sen fan aural üp't Fastlön kemen, aurdat di ön Muasem uuni wel. Dit sen
sa fuul wesen, dat di leest Lir wat ark Dai Sölring snaket, twungen wiar, muar
en muar Dütsk tö snaki. Sa jeft dit ön Muasem deling "Mooderspraaklers" fan aur
soowentig Jaaren, wat bluat jit Dütsk snaki.

Söl heer man en rocht aktiif Foriining. Hat es fuar des Lir en rocht
"Sysiphus-Aarber" en bring di Jungen fan di Lir, wat twuntig Jaaren fuaroff tö
Söl kemen sen, en bet wat Sölring bi. Hat sjocht üt, üs wan fuul fan des Lir
eeđer di Wert luki, wat iin ön san ual Kultuur tö finj es.

Muasem es ombi tri Kilometers lung (Fan Weesten tö Uasten)en ombi tau Kilometers
brēr. "Gurtmuasem" es di Diil, hur em iin ön't Tērp köört, wan em fan Ārichsem
kumt. Hat es töhopkemen fan "Klaampshörn", "Skelinghörn" en dit ual Gurtmuasem.
Wan em üp di Tērpstig förterköört, da kumt achter ombi jen Kilometer di
"Hof-Galerie", wat jer en Hotel wesen es hur di Jungen tö Piđersdai wiar en hur
uk Ringruar wesen es. Diar giar Gurtmuasem laangsem töjen, en da kumt em hentö
"Litjmuasem". Achter di Hüüsinger fan Litjmuasem kumt en gurt Golfplaats, wat al
tö "Nösi" jert, di Nöös fan Söl ön Uasten. Gurtmuasem, Litjmuasem en Nösi gung
bit hentö di Nuurderkant, wat hentö Uasten dit Klef uur. Di Klef jert tö Nösi.
Wan em ek hentö Nösi wel, ken em bi dit Jen fan Litjmuasem rochts om köör, hok
hunert Meters hentö di Dik en da weđer rochts, sa dat em töbeek tö Weesten
köört. Sa kumt em hentö "Uasterjen". Dit sen hok langi Straaten, wat üp di
Süđersiir achter di Dik langs gung. Achter ombi en Kilometer kumt em aur di
Sērkwai, en diar bigent "Wal". Wal heer uk tau Diilen, Liiger Wal en Hooger Wal.
Wan em langsen förter hentö Weesten köört, kumt em döör en mal gurt
Meesk-Lönskep weđer hentö Ārichsem.



https://frr.wikipedia.org/wiki/Manerh%C3%A4ide

Ås Manerhäide (de. Minderheiten) betiiknet huum grupe, da önj en was gemiinschap
ai di grutste diilj ütmååge. Di mååst ålgemiine fål sun spräkemanerhäide önj
stoote.

Önj Tjüschlönj san aw e sid bai da Frasche, da Sorbe, da Sinti än Roma än da
Dånsche gödjkånd. Deerbai jeeft dåt matiinjs unerschiisinge: Da Frasche än da
Sorbe jeeft dåt bloot önj Tjüschlönj, da Sinti än Roma san manerhäide önj möre
stoote än da Dånsche san mörtål önj Dånmark. Deertu booge da Sinti än Roma döör
dåt gåns lönj än da oudere mör önj wase gebiite.

• Ålandsweede • Albaner • Aostadool • Arabe • Aragon • Armenier • Arumane •
Asturien • Azores • Baske • Bosnier • Bretone • Bulgare • Bunjevci (Bunyevtsi)
önj Serbien • Cornwall • Csángó • Dånsche • Tjüsche • Elsas • Este •
Färöer-Ailönje • Finne • Flandern • Frasche • Friaul • Gagausien • Galicien •
Graubünden • Griiche • Ingermanlönj • Italien • Jenisken • Kanarische Ailönje •
Karelier • Kaschubien • Katalonien • Korsika • Kosovo (Albaner) • Krim • Kroate
• Kurde • Ladiner • Lettone • Lipowener • Litauen • Livonien • Lothringen •
Ludier • Luxembörjere • Madeira • Makedonien • Man (Ailönj) • Mirandien •
Mócheno • Morawien • Mordwine • Okzitanien • Plååttjüsche • Polen • Pomake •
Proische • Rumäne • Russe • Rusyn • Sami (Laplönj) • Sardinien • Savoyen •
Schlesien • Schonen • Schotlönj • Sweden • Serben • Seto • Sinti än Roma •
Slowake • Slowene • Sorbe - Wende • Suudtiroler • Tatare • Transdniestr •
Tscheche • Türke • Ukrainer • Ungarn • Võro • Wales • Wallonien • Walser •
Wietrusse • Wepse • Wote • Yiddish / Jiddisk • Zimbere

Uk büte Europa jeeft dåt foole manerhäide: we tånke bloot önj da Indioaner önj
Ameerika än da uurönjboogere (Aborigines) foon Australien än sü oofding da
Indigene följke.



https://frr.wikipedia.org/wiki/Maike_Ossenbr%C3%BCggen

Maike Ossenbrüggen, bēren Andersen (* 23.11.1939, stürewen 13. Januwaari 2014)
wiar en Wüfhaur fan Kairem. Fan 2003 ön wiar jü di Fuarseter fan di Söl'ring
Foriining.

Maike Andersen kām fan en Buernhofstair ön Kairem me fjuur Jungen. Jen fan höör
Brüđern wiar Claus "Dochter" Andersen, en Dochter fuar Diirtern.

Maike Ossenbrüggen fuan Famiilii en Bruarwening iin ön en ual' Hüs bi di
Kairemer Gurtstig. Jü friiti 1962 di Postmaister Jan Ossenbrüggen fan Hamborig,
en jat fing tau Dreengen, Nils (1963) en Jörn (1965). Höör Man skul jest jens
Söl'ring liir, wan hi naa Söl' kām, dit giar üđers ek. Fan Kairems Wanel "vom
Kuhdorf zum Kurort" fing di Ossenbrüggens jaar Bruarwening maaket. Ja haa en
Appartement-Forhüüring iin ön jaar Uunihüs. Aur lungi Jaaren her jat uk en Hüs
"bi di Ingi", ek olter fiir fan "Claus Dochter" sin Hüs, hur di Dreengen uuni
kür en hur uk Uuningen fuar Baariliren benen wiar. Des Hüs jeet "Öner Lenem".

Likwel keempeti jü uk töögen dit Ütforkoopin fan't Ailön Söl', en diarfan jaav
dit al 1980 wat tö lees .

Maike Ossenbrüggen her aur lungi Jaaren hen me Kreeft tö dön, man jü aurjeet di
Aarber fuar Spraak en Brükdom diaraur ek. Bit töleest wiar jü uk iin ön höör
Forhüüringskontoor ön di Gang. Jü wiar en Mensk, diar alis, wat jü bigenti, me
Lif en Siil dēr, sa üs dit uk ön di Greevstiin fan Nann Peter Mungard skrewen
staant. Weđer jü wat bigent her, da jaav dit niin töbeek, bit dat klaar wiar mun
dit slaaget her of efen ek. Wan wat ek slaaget her, da wiar't fuar't Miist ek
fiir bit tö höör naist Taacht.

Bit töleest wiar Maike Ossenbrüggen en Öndreft en en gurtem Stem fuar di
Söl'ring Spraak. Jü fuan diaraur hen uk jit Tir en bikömeri höör om en
Gitarenseminār, hur di Foriining di Skiremherskep fuar aurnomen her. Diarfuar
skreev jü jit ön di Septembermuun 2013 en Popenspöl tö dit 25. Seminār üp Söl'
en sörigti uk diarfuar, dat dit weeget waar.

Maike Ossenbrüggen wiar sent 1968 iin ön di Sölring Foriining; sent 2003 wiar jü
di Fuarsetendi diarfan. Jü heer masi Komeedii me Popen üp Söl'ring maaket. Fan
höör kām di Taacht, di Söl'ring Önerrocht tö bigen, en Kursus ön di Wunter, hur
Freemern en Söl'ringen di Söl'ring Spraak liir ken. Des es al sent di
tachentiger Jaaren ön di Gang, en Skuulmaisters wiar Liren üs Brunhilde Hagge en
Erk-Uwe Schrahé. Hat jeft diar en Kursus fuar Bigensters en jen fuar des, diar
al wat liirt haa. Fuar Liren, diar sa gaar niin Tir haa, heer Maike höör uk jit
en "Crashkurs" üttaacht, man des Liren fuan fuar't Miist uk diarfuar niin Tir.
Di Kursi waar aur lung Jaaren me en Öfslütinj ön di Uurs bislööten. Ön't Jaar
2013 wel em man "di Popen daansi let": Di Skuulsters skul Komeedii me Popen
spöli, Theema wiar "Daagligs Dai bi C. P. Hansen", skrewen fan Birgit Hussel,
diar di Önerrocht nü (2014) aliining maaket..

Masi heer Maike Ossenbrüggen uk fuar di Brükdomsaarber dönen. Sa heer jü 1980 uk
di Drachtenker fuar Jungen bi di Söl'ring Foriining grünet.

Bi Maike Ossenbrüggen, diar jaa langsen fuul tö dön her, kür em haa, dat jü
metjens "Fuul Toonk" sair, en em wust gaar ek muar, hurfuar. Da her em en kwart
Jaar fuarof en Taacht her, aur di jü höör früget her. Sawat kür jü gur iin ön
Haur bihual en da jens töbeek dö. Senerk wiar wes uk höör Aart, en Sölring Uurt
tö forklaarin. Da wiar jü mener "Didakt" üs fuulmuar en Mensk, diar di Bidüüting
fan Harten forklaareti, "wat et meent", sair jü da aaft.



https://frr.wikipedia.org/wiki/Kwintenkrais

Fan di Musiiktheorii kumt di Bigrep Kwintenkrais (Dütsk: Quintenzirkel, latiinsk
circulus = Krais).

Des Krais bigent me G. Füf Tööni diiper liit D, da kum A, E, H en Fis, en
diareeđer C. G heer jen Krüts, D heer tauen, A heer trii en sa förter. C heer
gaar niin Fuarteeken.

Jüst sa giar dit uk me Moll-Toonaarten. Me di paralleeli Toonaart es di
Moll-Toonaart me dit salev Fuarteeken meent. Jü liit langsen trii hualev Tööni
of en litj Terz diiper üs di Dur-Toonaart. Moll uur litj, Dur gurt skrewen (Se
uk ön dit Skelt diar stuun gurt en litj töhop eeđer Fuarteeken): e tö G, h tö D,
f♯ of fis tö A, c♯ of cis tö E, g♯ of gis tö H en a tö C

Wan en Gitarispölster en Nootenbleer sjocht en weet ek, hok di rocht Grünjakkord
es, da teelt hi iinfach di Krütsi. Heer dit Bleer tau Krütsi, da es dit ön D of
h (H-moll) notiaret. Da weet hi, dat di Grünjakkordi D, G, en A jit, jest,
fjuurst en fifst Trap, analoog ön moll h, e en f♯, sokst, taust en trērst Trap
fan di Dur-Leđer, en dit leengt fuar't Miist en spöli fuar di Sjungsters of
hoken diar Musik maaket. - Des jert man tö dit Theema Kadens.

Fuar dit beeter ön Haur tö bihual, ken em höm en Bröch bech: Gung Dü Altert
Eeđer Haur Fuar Dit giar bit Fis. C (a-moll) kumt uk ön Dütsk ek fuar, aurdat
dit niin Fuarteeken heer.

Jen b es F-Dur, tauen sen B (internatsjonaal B♭)-Dur, trii sen Es (E♭)-Dur, da
kumt As (A♭)-Dur, D♭(Des) en G♭ (Ges), wat dit salev es üs F# (Fis).

Dur tö Moll lapt da aliksa üs bi di Krütsen (Litj Terz diiper) d tö F, g tö B, c
tö Es of E♭, f tö As of A♭, b tö Des of D♭ es tö Ges of G♭

Wan en Toon me "es" jit, da es di formenert: Ges es G om en hualev Toon diiper.
Wan en Toon me "is" jit, da es di om en hualef Toon hooger: Fis es F om en
hualev Toon hooger.

Hoken rocht henluket heer, di fair me, dat dit saacht di salev Toon es. Sawat
jit da enharmoonisk Fortuskin, wan jen Toon tau Noomen heer. En huarfuar es dit
gur? - Dit sjocht em, wan em di Kwintenkrais jit förter driift: Da kumt em ön't
Jen fan di Krütsen tö H-is, wat dit salev es üs C. - Niin 12 Krütsen, gaar niin
Fuarteeken.

Som Komponisten skriif wat, hur di Toonaarten langsen üđers uur. Mal bikeent es
"Sweet Georgia Brown", wat ön Kwinten dial giar. Akkordi: D7 -- G7 -- C7 -- F7
en üs Bröch A(7), di Kwint tö D. Taust Diil fuaranert höm: d a a7 :| F7 E7 Es7
D7 en weđer Kwinten: G C F



https://frr.wikipedia.org/wiki/Kubikmeeter

En Lif, wat 1m lüng, 1m breer en 1m hoog es, heer en Rüm fan 1 Kubikmeter ("1m3"
of uk "cbm"). Lik sa gur kur di uk 50cm lüng,2m breer en 1m hoog wiis.

En Kubikmeeter es da di Rüm, wat em heer, wan bi't Multiplitsiarin wat Leengdi,
Breerhai en Hoogdi 1.000.000 cm3 ütkum.

Em ken diar jit sii: En Areaal fan 1m2 fo 1m3 Rüm, wan diar uk jit 1m hoog
Wuchen ön fast kum.

Wan di Körper bluat 1cm x 1cm x 1cm gurt es, da heer hi en Rüm fan 1
Kubik-Tsentimeeter (cm3)

Bi san Glees skel di Drinker 2 Tsentiliter (2cl) Snaps fuar sin Jil fo. Üs bi di
Meeters es ük bi di Liters "Tsenti-" dat Uurt fuar di 100st Diil fan jen. Wan
Jen Liter 1.000cm3 heer, da es di Hönertst Diil 10cm3. Wan di Drinker 2cl Snaps
fo, da sen dit sa fuul üs 20cm3.

Wan em en Glees Weeter bistelt, da uur em aaft fraaget: "02 oder 04?" Meent sen
0,2 Liters of 0,4 Liters. Lik sa gur kür em fraagi: "200 of 400?". Dit wiar da
dit salev me Kubik-Tsentimeters of Mililiters, man dit maaket nemen.

Jen cm3 es uk di Düsendst Diil fan en Liter. Sa üs uk bi di Meeters staant
"Mili" fuar di 1000st Diil. Di jit da "Mililiter (ml)"

Dat jit: 0,2 Liter (l) = 20 Tsentiliter (cl) = 200 Mililiter (ml) = 200
Kubik-Tsentimeter (cm3)

En Motoor, wat me 1.589 cm3 Hüüvrüm öndönen es, heer likfuul 1,589 Liters
Hüüvrüm, wat da üs "1,6 Liter" forkoopet en fan't Finantsamt bireeknet uur (Iin
ön't Bispöl uur di Stjüür eeđer 16 Bigenti 100 cm3 bireeknet).



https://frr.wikipedia.org/wiki/Kr%C3%A4%C3%A4ft_(f%C3%BCsiik)

Krääft as en grate uun a füsiik an spelet en grat rol uun a mechaanik. Hat koon
at faard faan dingen feranere of ferfurme. Troch krääft woort werk den an det
energii faan dingen feranert. Enkelt slacher faan krääft haa en aanjen nööm:
krääft faan't rofin, krääft faan't gewicht an sentrifugaalkrääft.

Isaac Newton foonj uun't 17. juarhunert ütj, dat at krääft di grünj as, wan det
faard faan dingen ham feranert. An do foonj hi ütj, dat at tu arke krääft en
jinkrääft jaft ("actio = reactio").

Wan krääft at faard faan en ding fernanert, do koon det krääft auer di wai an
det tidj bereegent wurd. Efter Newton sin ööder gesets täält för en mase m
{\displaystyle m} an en konstant faardferanerang a {\displaystyle a} det reegel:

Diarbi as W {\displaystyle W} at werk, F {\displaystyle F} at krääft an s
{\displaystyle s} a wai. Wan det krääft sküüns tu a wai mä di winkel α
{\displaystyle \alpha } uungrapt, do woort det werk W {\displaystyle W} letjer
efter det formel:



https://frr.wikipedia.org/wiki/Jurtkamst_foon_di_frasche_spr%C3%A4ke

Dåt nordfrasch (dt. Nordfriesisch) önjtståmt önj et ålgemiin dåt üüljfrasch,
ouers dåt jeeft uk önjdiile üt oudere spräke. Bil II wist önj en büüljkediagram
jü fertreesing foon da diile foon dåt frasch foon diling, jarst leefts önj dåt
weestfrasch, dan önj jü apårdi spräkwise foon dåt weestfrasch ailönj
Schiermonnikoog, än dan deereefter önj saterfrasch än dan önj et mooringer
nordfrasch. (Da oudere nordfrasche spräkwise san ai bekiiked wörden än koone
nuch ouers weese). Da långste büüljke (rüüdj) ferteele, dåt süwat 90% foon dåt
frasch foon diling üt dåt üüljfrasch ståmt.

Dan san (gräine büüljke) önj dåt weestfrasch süwat 5% foon da uurde for nai
biled wörden, önj dåt satersch bloot 1% än önj dåt mooringer nordfrasch 2%. Sü'n
naibiling as t.b. jütids önjt stää for üüljfrasch tha. Da weene büüljke jeewe di
gehalt an holönjsch unti plååttjüsch än dåt as aw starkste önj dåt satersch
fertrin ma 11%. Sü'n uurd as niks, weerfor dåt üüljfrasch nâwet häi (weestfrasch
neat) än dåt nordfrasch jü naibiling ninte.

Tuleest fane we dan as gööle büüljke nuch diile üt oudere spräke (0,2% önj dåt
satersch, t.b. juust üt frånsch juste). Dåt nordfrasch heet deerbai nuch 2,2% üt
dåt dånsch ouernümen, as ai 'nicht', unti 'oder' (üüljfrasch jef).

Önj e gehalt an üüljfrasch stimt dåt nordfrasch ålsü teemlik gödj ma da oudere
frasche dialäkte. Hiilj ouers wårt dåt, wan huum löket eefter karakteristisch
frasch (bil IV), dåt san uurde, da huum an jare form as üüljfrasch kåne koon.
Tun biispel üt as en gödj frasch uurd (üüljfrasch ut), ouers följk koon dåt
deerbai ai siinj, ouerdåt dåt aw plååttjüsch bål glik as. Deeriinj as eefter
hiilj klåår as frasch tu kånen (üüljfrasch efter).



https://frr.wikipedia.org/wiki/Jens_Emil_Mungard

Jens Emil Mungard kām ön Kairem tö Wārel. Sin Aalern wiar Nann Peter Mungard en
Elisabeth Mungard, bēren Schwennen. Ön di 31. 3. 1900 wiar Jens Mungaard klaar
me di Skuul. Hi waar Buer an aurnem di Stair fan sin Faađer. Di diari lair
nuurđuastern fan di Kairemer Sērk. Tiin Jaaren leeter, di 29. 4. 1910, bifriiti
hi höm me Anna Andresen faan Föör. Jat skel ek olter lekelk me'enachtler wesen
wiis, man ja fing dach fjuur Jungen. Tö di Bigening fan di twuntiger Jaaren es
di Hofstair ofbrent, en di Laag fan Mungard en sin Familii uur ringer en ringer.
. Mungard koopeti da en litjeri Hofstair ön Ārichsem, man di Swaarhairen waar ek
mener, aurdat et jaa hentö't Jen fan di twuntiger Jaaren uk me di Wertskep ring
giar. Leeterhen es uk di Ehe ütenachtler gingen, en tö di Bigening fan di
dörtiger Jaaren kām Jens Mungard fan sin Stair en Itüüs of.

Hat skel sa wesen wiis, dat diar man tri wichtig Saaken ön Jens Mungards Leewent
wiar: Sin Teenken, sin Föölin en sin Tüs. Diartö kām noch en gurt Lefhair tö
Waarhair en Rocht, en hi kür aur Ünrocht ek gur swügi. Hi her en gurt Hööpin,
dat di "Nazis" wat fuar Folk en Brükdom dö wel, man diarfan kām ja ek olterfuul.
Mungard skref Spot aur jam en di Foraneringen, wat üp Söl fan di "Kolonen" en
"Kasernen" kām , en uk aur di Sjutsaarberen ön di Weeterkanten āp. Sa maaketi hi
hömsalev Fiindi üp Söl, en hi kām "ön't Wisiir" fan di GeStaPo. Hi forlet Söl
ön't Jaar 1934. Jens Mungard tooch hentö Flensborig en skref förterhen sin
Dechtingen. 1936 kām Jens Mungard ön Sjutshaft, aurdat hi "Deensk Jil, wat hi
fan sin Faađer (storewen 1935) āreft her, ek di dütsk Staat önberen her".
Mungard fing diar hart Biskiir, dat hi wat beeter üppasi skul, wat hi skref.
Jens Mungard kām eeđer hok Weeken weđer frii, en skref, uk öner üđer Naamen,
förter. 1938 uur höm forbeeren, tö skriif. Hi skel sair haa: "Waant man jit, dat
ja min Fingers ofhaki.". Di 22. Detsember fan 1938 uur hi weđer fastnomen en
hentö't Girochtsgifängnis ön Flensborig braacht. Fan diar uur hi ön di 1.
Februwaari fan 1939 fan di GeStaPo ofhaalet en hentö't KZ Sachsenhausen braacht.
Diar storev hi ön di Februwaari fan 1940. Hat jit ön di Popiiren, dat et en
"Lungenentzündung" of "Körperschwäche" wiar.

Döör Pieter de Clerq, diar me sin Faađer Nann Peter Mungard töhopaarberti, fing
Jens E.Mungard me jüst aur twuntig Jaaren Kontakt tö weestfriisk Literatuur. Sa
kām et, det hi Hoog-Weestfriisk Leedjis hentö Söl'ring aurset. Ön't Söl'ring
Leesbok, wat 1909 fan Boy P. Möller ütdönen waar, uur dat Dechting "Dial aur Is"
fan 1908 tö lees. Ön "Dechtings en Leedjis", ütdönen faan Andreas Hübbe, waar
"Ströntistel" en weđer "Dial aur Is" āpnomen. Ön di naist Jaaren wiar ön di
"Sylter Zeitung" fuul aur Mungard tö lees. Hermann Schmidt heer masi fan
Mungards Aarberen ön "Fuar sölring Lir" druki leten, wat aaftinoch bi di
söl'ring Bleer lair. En üđer Bleer, wat fuul Dechtingen fan Jens Mungard
weegeti, wiar "Sylter Land und Leute". Mungard heer uk 6 Teaatersteken skrewen,
man di sen noch oler rocht biluket uuren. Uk des Aarberen skel mal gur wesen
wiis.

Ön di tachentiger Jaaren kām en gurt Saamling fan Jens Mungards Dechtingen üt:
Hans Hoeg her dit töhop me Elisabeth Mungard, en Faamen fan di Dechter,
töhopsjukt en üs dit Bok Ströntistel en Dünemruusen ütbraacht (Luki uk öner
Literatuur eeđer!).



https://frr.wikipedia.org/wiki/J%C3%B6%C3%B6lboom

Di Jöölboom (öö. Kenkenbuum) uur ön Nuurđfriislön' aaft tö di Jööltir āpstelt.
Diarfur haa di Liren da niin Tanenboom.

Fuar't Miist es dit en holten Gistel, hur (üp Söl) fjuur Leechter ön sit. Di
Krans, wat diarön fast es, uur, sa üs üp Aamrem, fan Boksboomtwiiger maaket. Di
Figuuren ön di Jöölboom uur fan Saaltjai maaket. Önern sen Adam en Eva me Boom
en Slang tö se; diaraur hingi forskelig Diirter. Des sen fuar't Miist en Hingst,
en Hün en en Huan. Ön san Jöölboom skel hol hok Aapler hingi. Aaftinoch haa di
Liren drüget Plumen diar ön.

Wan üp Aamrem Swin, Kü, Sjip fuarkum, da sen dit üp Söl en Hingst, en Hün en en
Huan. Ketinger üs üp Aamrem kum üp Söl normaalerwiis ek fuar. Di Jöölboom üp Söl
drait fjuur Leechter.

Normaalerwiis staant di Jöölboom iin ön en Uuning. Iin di Aamring Naam
"Kenkenbuum" (Söl'ring "Kinkenboom") kumt "Kinken", dat Jeesesjungen, fuar.
"Jööl" (Aamring: "Jul") kumt fan dat deensk Uurt "hjul", en dit jit "Weel"
(Engelsk: "wheel", Aamring: "wel"). Diarme kür dat Jaar meent wiis, wat höm üs
en Weel drait. Süüer Aapler, üs som Liren ön jaar Jöölboom hingi, kür fuar süüer
Tiren staan.



https://frr.wikipedia.org/wiki/Ionen

En moleküül [moleˈkyːl] as en liitjeletj dial, diar faan tau of muar atoomen
tuupsaat as. A atoomen wurd troch atomaar binjang tuuphäälen. Son moleküül as di
letjst dial faan en rian materiol.

Uun moleküülen kön atoomen faan ään slach ferbünjen wees, so üs uun sürstoof
(O2) of stikstoof (N2). Sok moleküülen het elementmoleküülen. Miast san oober
ünlik slacher faan atoomen mäenööder ferbünjen, so üs uun weeder (H2O) of Methan
(CH4).

Hü a atoomen mäenööder ferbünjen san, woort troch a binjangen fäästlaanj. So haa
Ethanol (H3C–CH2–OH) an Dimethylether (H3C–O–CH3) likeföl atoomen, oober ünlik
binjangen. Diaram haa jodiar materioolen uk ünlik eegenskapen. Sok moleküülen
het isomeeren.

Letj moleküülen san amanbi 10−10 m (= 1 Å) grat, grater moleküülen kön oober uk
10−9 m (= 10 Å) of noch grater wees.

Atoomen kön oober uk troch ionenbinjang tuuphäälen wurd. Diaram woort t.b.
Natriumchlorid (NaCl, det as saalt) ei üs moleküül uunsen, an do het son
ferbinjang ion. Det Natrium-atoom häält en positiif elektrisk lääs, det as en
kation (Na+), an det Chlor-atoom häält en negatiif lääs, det as en anion (Cl−).
An ünlik elektrisk lees tji arkööder uun.



https://frr.wikipedia.org/wiki/Hein_Hoop/s%C3%B6

Hein Hoop (* 16. Februar 1927 ön Gråsten, Deenemark; † 25. Mai 1986 ön
Büttel-Eck) wiar en dütsk Skriiwer en Könstler.

Hoop heer ön di U.S.A. liirt, Skulptuuren fan Holt tö maaki, en diar studiareti
hi uk Konst (Montana State University - Bozeman). Bi di Dik fan Katingsiel üp
Eiderstedt kür hi höm fan en ual Hüs en Könstlerklausi bech. Fan di Sjip-Busem
diarbenen uur en Galerii maaket. Benen des Hüs kür hi üs Skulptuurenmaaker,
Konstmaaler, Grāfiker, Techter, Ledjiskriiwer, Aktsjoonskönstler aarberi.

En Bruarwerev muar her hi üs Skriiwer, tö'n Bispöl fuar di "Münchner Lach- und
Schießgesellschaft" en dat Bleer "Pardon". Hi skref aaft satiirisk Kraam en des
fuar't Miist üp Plattdütsk. Knut Kiesewetter, Hannes Wader, Lonzo Westphal,
Fiete Kay, Volker Lechtenbrink en Liederjan haa uk Melodiien tö sin Teksti
maaket.

Hoop meenti, dat hi höm di Heefkonst("Wattenkunst") üttaacht her. Des bidref hi
fan 1964 ön üs en Varianti fan di "Land Art", wat al leenger ön üđer Plaatsen tö
biluki wiar. Hi wiar uk ek di Iinsigst, wat meenti, dat di Taacht tö di
Heefolümpiadi("Wattolümpiade") fan höm wiar. Des uur nai bi Brunsbüttel maaket.
Hoop wiar bikeent fuar sin Aktjoonen, sa üs dat Āpstelin fan Holten Skulptuuren,
dat des en Wald uur skul, en "Öl-Pestival" en sin Instalatsjoon
Tiidendüür("Gezeitentür"). Aur di "Gezeitentür" haa forskelig Fiirlukisender
birocht. 2007, 21 Jaaren achter sin Duar, uur des Instalatsjoon tö sin Iaren jit
jens becht. Di Könstler diarachter wiar üs di "Wattikan" töhöpkemen, en di Düür
kām ön't "Wattkampfgelände", nai bi Brunsbüttel, āpbecht. Hoop her uk en
satiirisk Fuarslach, dat di Uniwersiteeten et wat lechter fing skul: Di
"Leerstuhl für Wattologie", hur jit nemen sit. Wan gaar ek üđers, da maaketi hi
manshoogi Plastiken, wat ütsjocht üs Pinten, erootisk Radiaringen en Teekningen
fuar iin ön Boker tö druki.

Hoop fent, dat hi fan't Lewi en uk fan't Skriif me di swensk Leedjitechter Carl
Michael Bellman forbünen wiar. Hi skref masi fan Bellmans Teksti üp Dütsk of
Plattdütsk āp. Hannes Wader heer me des Aarberen ön't Jaar 1996 en CD ütdönen .
.

Hein Hoop, uur ön di 25. Mai 1986 iin ön sin Wain fünen, wat twesken Hüsem en
sin Hüs rochts ön di B5 staanti. Hi wiar storewen. - Hoop wiar kraank ön't Hart
en ön di Lungen.



https://frr.wikipedia.org/wiki/Hein_Hoop

Hein Hoop (* 16. Febrewoore 1927 uun Gråsten, Denemark; † 25. Mei 1986 uun
Büttel-Eck) wiar en sjiisken skriiwer an konstler.

Hein liard det telgin faan holt an hää konst uun Ameerikoo studiaret. Uun
Katingsiel üüb Eidersteed hää'er uun en ual dikerhüs wenet an werket üs telger,
mooler, tiakner, skriiwer an aktjuunskonstler. Hi hää för a Münchner Lach- und
Schießgesellschaft an det bleed Pardon skrewen. Miast skrääw hi üüb plaatsjiisk.
Sin staken san faan Knut Kiesewetter, Hannes Wader, Lonzo Westphal, Fiede Kay,
Volker Lechtenbrink an Liederjan süngen wurden.

Hein Hoop hää a "waaskonst" erfünjen, wat en regionaal furem faan a Land Art as.
Bekäänd wurden as hi mä sin "waasolümpiaad" bi Brunsbüttel, mä't "ööle-pestiwal"
an det instalatsjuun "tidjendör".

Mä di sweedsk stakenskriiwer Carl Michael Bellman (1740-1795) feeld Hein ham
ferbünjen an hää flook staken tu't huuchsjiisk an plaatsjiisk auerdraanj. Efter
Hein Hoop san duas haa Hannes Wader, Klaus Hoffmann an Reinhard Mey en CD mä sin
staken ütjden: Liebe, Schnaps, Tod – Wader singt Bellman.

A 25. Mei 1986 wurd di swaar kraank Hein Hoop nai bi Hüsem duad uun sin auto
fünjen.



https://frr.wikipedia.org/wiki/Ha

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/H%C3%B6rnem

Hörnem (Söl) (Dütsk: Hörnum, Deensk: Hørnum) ön Sleeswig-Holstiin liit ön di
Krais Nuurdfriislön.

Diar sen al fuar't Jaar 1500 Feskers ön Hörnem wesen. Dat jerst Mool, dat jen
wat aur dit Tērp iin ön en Uurkundi skref, wiar man 1649. Diar uur di Naam
"Hornum" brükt. Di Naam Hörnem of Hörnum wiar al 1572 bikeent. Di Kroonist
Muchel–Madis (* 11. November 1572 ön Muasem; † 21. Januar 1651) skref ön sin
Kroonik aur en Skepsünergang "1571 fuar Hörnem". 1648 uur dat Lön fan en trinjum
Hörnem fan Johannes Mejer üs "Hörnum" iin ön sin Koort teeknit. Fuar rocht lung
Tiren es man dach nemen hentö dit Süđerjen gingen en uuni diar. Dir Lir wiar ek
bluat bang fan Storenflöören, hat wiar uk ek sa iinfach en kum me di
Wunerdünemer klaar. Di diari waiten ja man iinfach aur di Bechningen. Dat
Planten fan Dünemgērs höl di Sön üp Stair, en da kām uk hok Lir diar hen.

Jerer es dat hiili süđern Hualevailön fan Söl Hörnem nēmt uuren. Üs boowen al
sair, uunit diar bluat hok Feskers. Fan 1765 bit hentö 1785 es bi di "Budersand"
en Hüs wesen, wat fuar Ströngur tö forwaari becht wiar. Dit diari haa leeterhen
hok Aamringer en Raantemer Lir ofreten. 1787 wiar bluat jit di Grünstiiner tö
keen .

Di jerst faster Hüsen sen becht uuren, wan di Bröch en di Bechningen fuar di
HAPAG-Skepen en di Ailön-Baan kām. Di Hüsen staan ek muar. Hat wiar dat
"Hapag-Haus", leeterhen "Hotel Bettina" en töleest "Fischreuse" sa üs di
"Inselbahnhof". Fuar Lir me Skepen wiar interesant, dat Hörnem en Natuurhaawen
hee, wat ek fan Eeb en Flöör ofhing, man dit wiar jit nemen āpfeelen. Me di
holten Bröch fan 1901 kür em me en Skepslinii fan Hamborig aur Cuxhaawen hentö
Hörnem raisi.

Achter des sen rocht gau hok Hüsen becht uuren en Hörnem uur üs en Tērp bikeent.
Di Inselbaan köört nü uk twesken Weesterlön en Hörnem.

Bit hentö 1927, diar di Hindenburgdam becht uur, sen 91% fan di Baarilir aur
Hörnem tö Söl kemen. Di Inselbaan wiar mal wichtig, aurdat diar niin Straat
hentö Weesterlön wiar. Di diari es bit hentö 1970 köört. Di Linii giar aur
Weesterlön hen bit hentö List. Deling es di Trasi töbeekbecht en em ken diar me
Rad langs.

1906 fing Hörnem en Weetertorn, wat ön dit moderni "Ruinendesign" becht uur. Ön
di sokstiger Jaaren fing Hörnem dat Weeter fan Weesterlön en di Torn uur 1967
ofreten. Ön des Tir uur uk di "Kersig-Siedlung" becht, en em wel wat fuar di
Sjuts fan di Weeterkanten maaki. Diarfuar smet em Beton-Tetrapoden üp di Strön.

Di Füürtorn fan Hörnem es 1907 becht uuren, en di es 33,5 m hoog. Di diari es
Diil fan en Seerii, en Pelworm en Weesterheever fing lik san Torn. Fan 1918 bit
1933 es di Füürtorn di Skuul fan Hörnem wesen, en di Önerrochtsrüm lair 30 m
hoog. Tö't Jen fan di jerst Warelkrich uunit 21 Mensken ön Hörnem, di Gimiindi
set ön Raantem. Ön biiring Warelkriigen uur fain üp Hörnem üppaset, aurdat em
taacht, dat et en "strateegisk wichtig Punkt" wiar.



https://frr.wikipedia.org/wiki/H%C3%A5lie

Tu Nordfraschlönj hiire tiin hålie, nåån, eentlik san et mån nüügen, dan jü iin
as ål loonfååst wörden. Ouers jü håt nuch likes Hamburjer Håli. En håli as wat
apårtis, dan et as en luurlatj ailönj, wat oofting ai maner as 40 tooche önjt
iir blånk stoont. Dåt säit huum, wan e "Blånke Hans" ouer e hiilj håli fårt, ap
tu e wärwe krüpt an wilms uk inönj e hüsinge låpt. Ouers di kamt uk ai sani
önjluupen, an di as uk ai seeft. Wan e storm ai höölt an wöölt, dan koon huum uk
tu fötjs besäke. Ouers suk schal huum uler åliine düünj, ouers önj en füli ma en
fäärer, wat gödj beschiis wiitj. Dåt flåch an äiwen wåt ma da maning priile koon
fårlik weese! Iirtids såch en håliwärw sü üt: En feeding ma dränkwååder läit önj
e mal foon e wärw. Aw jüdeer wärw lade lunge rae foon dise. Dåt wus iir et
bråning/iiljing for da hålimanschne an wörd üt küschit an strai mååged an smiitj
en gouen hatj ouf. Sunt 1961 hül et ålgemiin dise-måågen ap, dan e hüsinge
füngen eefter e stormflödj foon 1962 moderne oune. Da naie hüsinge san foole
huuger an stääwier mååged wörden.



https://frr.wikipedia.org/wiki/Friisk_Spraaken

Frasch unti Friisk betiikent en floose foon spräke, wat tuhuupe foont üülfrasche
oufstame. Deer hiirt uk dåt Nordfrasche tu. E frasche spräke wården tut
Weestsiiegermåånsch räägent, weer uk ainglisch än plååttjüsch foon jurt kaame.
Besuners ma dåt ainglisch san e frasche spräke ferwånt.

Bit önjt seekstiinde iirhunert wjarn frasche spräkewise di öfentlike spräke foon
e ferwålting än rucht önj da frasche küstenlönje twasche dåt Vlie önj dåt
weesten än jü Wiiser önj dåt ååsten. Eeftert as di spräke önj Ååstfraschlönj
ütstörwen. Önj nordfraschlönj san mörere frasche spräkewisse önjt laawen
blaawen, wjarn ouers uler ferwåltingsspräke.

Aw e sid bai dåt nordfrasche jeeft et diling nuch tou oudere frasche spräke. Sü
wårt dåt weestfrasche snååked foon süwat twäär treedepårt foon da 640.000
önjboogere foon jü naaserlönjsche provinz Fryslân. Seeltersch as e leeste räst
foon e ååstfrasche spräke än wårt snååked foon sün 2000 manschne önj dåt
Saaterlönj önj Oldenborj. Da trii spräke hääwe jam wid ütenouder äntwiklet.
Manschne, wat ferschäälie frasche spräke snååke, koone jam enouder ai mör
ferstönje.

For jü önjstönjing foont Frasch schal önj dåt frasch ståmlönj en oudere spräke
snååked wårde, di substråtspräke, uk Protofrasch nååmd.

Madelfrasch as en uurd, wat for dåt weestfrasche foon 1550 bit 1800 brüket wårt.
Dåt jeeft niinj grün foon e spräkewaasenschap for dåtheer indiiling, ouers
dadeere iirnge wjarn en wichtie tid for e weestfrasch literatuur. Forålem
Gysbert Japicx as dilingendäis nuch bekånd.

E frasche spräkewise, wat dat eefter 1550 nuch jäif än jeeft, san naifrasch.
Jüst tu datdeer tid, amenbai 1550, gäng dåt dil ma't ååstfrasch. Apwåård blaawen
san hu spräkewise önj da aptiikninge foon Johannes Cadovius-Müller üt Stedesdorf
bai Esens (1691) än foon Westing (1688) än Witte (1720) üt dåt lönj Wursten.
Nuch foole mör as bekånd foon dåt Wangeroogische, dåt bit 1950 bestönjen heet.
Uk önj noordfraschlönj san iir spräkewise düüdj blaawen, sü foon Ääderstää än et
ailönj Strönj.



https://frr.wikipedia.org/wiki/Friisk

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/Friisens%C4%93rk

Di Friisensērk (San Michele dei Frisoni sa üs uk San Michele in Sassia of Santi
Michele e Magno) es en Sērk ön Room.

Di Sērk staant ön di Huk fan di Straaten Largo degli Alicorni en Via del S.
Uffizio, töögenaur fan di Petersplaats, nai bi Vatikanstat, hurfan jü en
exterritorioale Zone es. Em fent dit, wan em döör di gurt Straat Borgo Santo
Spirito 21/41 di Trap āpgiar, döör di Lēr en da lefts wech.

Di Friisensērk waar 1141 töögen jen fan di Roomsk Bechningen, dän Janiculus,
becht, en des liit bi di Petersplaats. Aur des Laag blef di "Friisensērk" uk
stuun, üs ön dit 16. Jaarhönert ali Bechningen, diar önern ön di Hoog stön,
wechrewen uur skul, aurdat di nii Peterssērk becht uur skul. Di Friisensērk
staant sent 1990 ön di Listi fan't Ārefdiil fan di Wārel fan di UNESCO.

Di Weestfriisi Loadewyk Damsma heer ön 17 Jaaren 2700 Stiiner fan't Merelaaler
saamlet. Dānen kām fan Sērken ön Friisk Lönen. Des Stiiner waar ön't Jaar 2002
iin ön di Wuchen fan di Friisensērk müüret. Üt Sāterlön sen diar Stiiner fan dit
Klooster ön Roomelse me twesken.



https://frr.wikipedia.org/wiki/Fresklun

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/Fresk_spriak

Frasch unti Friisk betiikent en floose foon spräke, wat tuhuupe foont üülfrasche
oufstame. Deer hiirt uk dåt Nordfrasche tu. E frasche spräke wården tut
Weestsiiegermåånsch räägent, weer uk ainglisch än plååttjüsch foon jurt kaame.
Besuners ma dåt ainglisch san e frasche spräke ferwånt.

Bit önjt seekstiinde iirhunert wjarn frasche spräkewise di öfentlike spräke foon
e ferwålting än rucht önj da frasche küstenlönje twasche dåt Vlie önj dåt
weesten än jü Wiiser önj dåt ååsten. Eeftert as di spräke önj Ååstfraschlönj
ütstörwen. Önj nordfraschlönj san mörere frasche spräkewisse önjt laawen
blaawen, wjarn ouers uler ferwåltingsspräke.

Aw e sid bai dåt nordfrasche jeeft et diling nuch tou oudere frasche spräke. Sü
wårt dåt weestfrasche snååked foon süwat twäär treedepårt foon da 640.000
önjboogere foon jü naaserlönjsche provinz Fryslân. Seeltersch as e leeste räst
foon e ååstfrasche spräke än wårt snååked foon sün 2000 manschne önj dåt
Saaterlönj önj Oldenborj. Da trii spräke hääwe jam wid ütenouder äntwiklet.
Manschne, wat ferschäälie frasche spräke snååke, koone jam enouder ai mör
ferstönje.

For jü önjstönjing foont Frasch schal önj dåt frasch ståmlönj en oudere spräke
snååked wårde, di substråtspräke, uk Protofrasch nååmd.

Madelfrasch as en uurd, wat for dåt weestfrasche foon 1550 bit 1800 brüket wårt.
Dåt jeeft niinj grün foon e spräkewaasenschap for dåtheer indiiling, ouers
dadeere iirnge wjarn en wichtie tid for e weestfrasch literatuur. Forålem
Gysbert Japicx as dilingendäis nuch bekånd.

E frasche spräkewise, wat dat eefter 1550 nuch jäif än jeeft, san naifrasch.
Jüst tu datdeer tid, amenbai 1550, gäng dåt dil ma't ååstfrasch. Apwåård blaawen
san hu spräkewise önj da aptiikninge foon Johannes Cadovius-Müller üt Stedesdorf
bai Esens (1691) än foon Westing (1688) än Witte (1720) üt dåt lönj Wursten.
Nuch foole mör as bekånd foon dåt Wangeroogische, dåt bit 1950 bestönjen heet.
Uk önj noordfraschlönj san iir spräkewise düüdj blaawen, sü foon Ääderstää än et
ailönj Strönj.



https://frr.wikipedia.org/wiki/Francis_Beaufort

Sir Francis Beaufort, ütjspreegen [boˈfort], (* 7. Mei 1774 uun Navan, County
Meath, uun Irlun; † 17. Detsember 1857 uun Hove, Sussex, Ingelun) wiar
hüdrograaf faan a ingelsk admiraliteet. Diar wiar hi tustendag för a best
siakoorden faan jü tidj. Leederhen wurd det bekäänd Beaufort-tabel efter ham
näämd.

Sin leewent loong hää Beaufort daibuken auer't weder skrewen. An 1806 skrääw hi
diar iin, dat hi faan do uf uun det määcht faan a winj efter en tabel mä 13
straaler beskriiw wul. Det begand mä "luuwen" an hääl ap mä "sturem". 1807 hää
hi det tabel widjer ferbeedert, an Beaufort skrääw ap, hün saiel en folskap bi
hün winjmäächt dreeg küd. Bi 5 Beaufort kön noch aler saiels stunen bliiw, faan
6 uf uun skal do ian efter't ööder bürgen wurd.

1829 wurd Beaufort hüdrograaf faan a ingelsk admiraliteet, an faan 1838 wurd sin
tabel amtelk iinfeerd. Det hed tu jü tidj oober noch nään nööm, an iarst 1906
hää a ingelsk wedersiinst Met Office det tabel tu't iarst tooch üs "Beaufort
scale" betiakent.



https://frr.wikipedia.org/wiki/F%C3%B6gelkui

En Kui staant üp ombi 2,5 ha Lön. Trinjum di Kui es en Weetergraav, dat diar
niin üđer Lir üs di Fanger iinkum ken. Des kumt aur en Klapbrüch iin, wat hi
hoogtocht, wan hi benen es. Hat jeft uk Fügelkuien, hur di Graav bluat diarfuar
es, dat dit Weeter diarhen ken, wan't tö fuul fuar di Kiar uur (Riin,
Tauweeter). Diaraur giar da bluat en iinfachi Brüch, wat ek hoogtöklapi giar.

Ön di Meren fan di Kui es en Kiar, ombi 3.000 m2 gurt. Fan des Kiar gung fjuur
bit soks Fangpipen wech, dit sen Graawer, hur di Enen iinskel. Aur des Graawen
giar Meeskenwiir, en bisir diarfan staan Stre-Skeremer, dat di Enen di Fanger ek
se ken. Ön't Jen fan ark Fangpip es en Kest fuar di Enen, wat fungen sen.

Di Taacht, wat hentö Fügelkuien gair, kām fan di Nederlönen. Diar hee em wat
Hunger en wel hol di Enen tö faat haa en iit.

En Fügelkui sjocht sa üt: Ön di Meren es Weeter, en Kiar me fjuur Huken. Fan des
Huken gung di "Pipen" wech, Reusen, hurbenen di Enen fungen uur. Trinjum di Kiar
sen Boomer plantet, dat et wat makelk fuar di Fügeln ütsjocht.

Des skel di üđer Enen fortel, dat di man uk fain diar henkum ken. Wat di ek
sair, es, dat en Mensk nai diarbi sit en teeft, dat di jam di Hals omdrai ken.

Di Idee fan di nederlönsk Fügelfangers braacht nuurđfriisk Seefaarers me tüs,
wat üp nederlönsk Skepen mefaart wiar. Di jerst Fügelkuien uur üp Föör becht en
ek fuul leeter uk ön di üđer Ailönen Söl, Pelworem en Aamrem.

Di gurt Tir fan des Fügelfang wiar fan't 16. bit hentö't 19. Jaarhönert. Ön di
Fügelkuien uur bit tö 25.000 Enen ön't Jaar fungen.

Ön Nuurđfriislön uur niin Enenfang muar bidrewen, bluat üp Föör giar't jit
förter, man lung ek muar sa fuul üs jerer. Deling uur di Fügelkuien fuar't miist
ek muar diarfuar brükt, di Fügeln duartömaakin, man em ber diar nü en Rastplaats
fuar jam ön. Sa es ön des Plaatsen uk masi Möögelkhair, di diar Diiren tö biluki
en wat aur jam uttöfinj.



https://frr.wikipedia.org/wiki/Eike_Frese

Eike Frese heer di Friisen-Jungensgaart ön Kairem paset, wat me di tau Spraaken
Sölring en Dütsk aarbert. Me di Jungen uur diar aur di hiili Dai Söl'ring
snaket.

Eike Frese es me en jüngeri Sester en en jit jüngeri Brüđer ön Muasem-Litjmuasem
ön di Buernstair fan höör Aalern, Luudji en Erika Nielsen, āpwukset. Di Buern ön
Muasem wiar des, diar di leengst Tir Söl'ring snaket haa, en sa kām jü gaar ek
trinjom en liir di Spraak uk.

Fuar höör Aarber heer jü masi Leedjis aurset en öner di Uurter en "Ain
Lünskreft" maaket, dat uk Aalern, diar bluat dütsk lees ken, di Söl'ring
Aurseetingen mesjung gen. Jü heer di Saamling "Me Hart, Haur en Hun" neemt. Sent
2012 es Eike Frese ek muar bi di Friisenjungensguart, man höör Saamling es diar
blefen. Bi di Aarber me di Jungens-Daansiker fan di Söl'ring Foriining uur uk
Söl'ring sjungen, en diarfuar uur nü en Diil diarfan digitāl āpaarbert, aurdat
di Fuarlaagen fuar't Miist me di Skriifmaskiin en uk aaftinoch söner Nooten
maaket sen.



https://frr.wikipedia.org/wiki/Doogebal

Doogebel as en toorp önj Nordfraschlönj än tuhuupe ma Foortuft än Waiguurd en
gemiinde önj e kris Nordfraschlönj.

Doogebel as iirtids en håli wään. Da maning wärwe, wat diling nuch tu schüns
san, san e bewis deerfor. Önj da iirnge 1633-1778 wörden da stäänge döör en dik
maenouder ferbünen än mör än mör tu en fåste wål. Dan san mör manschne kiimen än
hääwe ja boogfast mååged.

Doogebel as en huuwen, weer schaawe tu da ailönje Feer än Oomram sile. Hu
schaawe sile uk tu da hålie. Dåt åles gungt foon e dåmperbru ouf, weer uk di
such foon Naibel haanekjart. Doogebel heet en lungen bütedik. Deer stönje
brökete "bååse-buude" bai e strönj. Bai eebe koost dü önjt wåt ambailuupe, wan
dü wäät uk ouer tu Üülönj spånke. Önjt wåt schuchst dü apårtie kääre:
kråbe/twasluupere, poorne, schule, sii-stääre, stroonsnake..... Doogebel heet uk
en hotel, dåt stroonhotel, följk ferteelt, dåt iinjsen Hans Christian Andersen
deer ouernåchtet heet, as´r aw e wäi ouer tu Feer wus, am di dånsche kining tu
besäken.



https://frr.wikipedia.org/wiki/Damper

En Föriskep es en Skep, hur em me fan jen Weeterkant aur't Weeter hentö di üđer
kum ken. Aaftinoch ken em diar uk me di Wain üp mefaar. Sok Skeepen faar fan di
Ailönen en Haligen naa't Fastlön en töbeek.

Fan Söl giar en Föriskepslinie me di Sylt Express naa Rømø (Sii: Römöö, of üp
Sölring en Dütsk: Röm), en dit diari Ailön es dör en Straatendam me't Deensk
Fastlön forbünen.

Fan Föör, di Haligen en Aamrem faart di W.D.R. me soks Fören hentö Daagibel en
Schliksiil. Fan Söl ken em uk aur di Hindenborig-Dam me en Waintoch tö Naibel
köör. Fan Aamrem, Föör en di Haligen sen di Föriskeepen di iinsingst Wai, me di
Wain hentö't Fastlön tö kum.

Twesken Nuurđströn en Pelworem es di Nii Pelworemer Dampskepfaarts-GmbH
(N.P.D.G.) me tau Föriskeepen önerwai. Fan Nuurđströn ken em da me di Wain aur
en Dam hentö't Fastlön' köör.

Di litj Haligen haa uk en litj Föri: Di Rungholt faart fan Schüttsiel naa Hoogi,
Ual Lön en Gröödi.

Ali Föriskeepen haa Diesel-Maskiinen fan 570 bit hentö 4.600 kW, man di maaki
forskeligi Saaken diarme:

Di "Sylt Express" maaket elektrisk Energii fan di Diesel. Di Diesel-Maskiinen
driif Generatooren ön, wat di Stroom maaki. Me des laap di elektrisk Maskiinen,
hur dat Skep me faart. Dat Gur bi des Systeem es, dat di Dieselmotooren langsen
ön di beest Tuurentaal laap ken, hur di di miist Kraft fan di Diesel maaket fo.
Em snaket diar aur dit hoogst Draimoment. Di Schottel-Propelers fan di Söl'ring
Föri ken om 360° drait uur, sa dat dit Skep ek omdrai brük, aurdat dit lik gau
ön biiring Rochtingen faar ken. Sawat jit en "Dopeljen-Föriskep". Des Skep brükt
niin Ruuderanlaag, aurdat di Propelers drait uur ken.

En Dopeljen-Föri jeft bi di W.D.R. uk, sent di Juunimuun fan 2010: Di nii
"Uthlande V" (2010) aarbert ek Diesel-elektrisk, man jü es tömendst efen sa gur
tö manövriari. Di Wai diarhen es en gans üđer jen wesen: Di diari Föri heer
fjuur "Voith-Schneider-Propelers". Dit sen Giraaten, wat om en vertikaal Akse
drai en draibaari Bleeren haa. Sa ken dit diar Skep "üp di Punkt omdrai" söner
Bugstraal-Maskiinen twerk off drüki en en biiring Rochtingen lik gau faar. Dit
diari Skep brükt uk niin senerk Ruuder muar. Di W.D.R. snaket fan höör "jest
rocht Dopeljen-Föri". Eeđer knap en Jaar fan't Ütprobiarin waar bislööten, dat
di W.D.R. jit san Skep haa wel. Di "Schleswig-Holstein IV" (2011) es da dit
taust Skep fan des nii Aart. Wan em di Skelter biluket, da sjocht em, dat di en
bet üđers becht es üs di Uthlande V. Di Wininger sit en bet üđers, en et wiar tö
lees, dat di nii Konstruktsjoon fan't jest Skep hok litj Failen her, wat man
fuar't Miist ek muar üs "Jungens-Kraankhairen" wiar. Des wel em jaa man dach ek
weđer iinbech. Di Reederii snaket diarfan, dat di nii Skeepen töhop ombi 34
Miljoonen Euro kostet haa.

Di ialer Fören bi di W.D.R. sen uk Dopeljen-Fören, aurdat em fan fuarn en
achtern diarüp köör ken, man di sen "klasisch" becht, üs Ro-Ro-Skeepen: Tau
Maskiinen achtern, wat di Skrüüwen önddriif, tau Ruuders achtern. Des Skeepen
haa Bugstraalmaskinen, wat diarfuar sen, di Bug tö Sir tö drüki, wan't om litji
Huken giar. Wan san Skep hentö Daagibel kumt, uur des Maskiin aaftinoch
önsmeten. Dit maakit Spitaakel, en et hāremt en bet eeđer di Dieselrook, wat
fuarn ön Bakbuurd ütkumt. Di diar Skeepen skel ön ark Haawen omdrai, aurdat di
bluat ön jen Rochting faar ken. Bit hentö 2005 es dit uk bi di "Söl-Fören" sa
wesen, wan di Westerland en di "Vikingland" diar jit faart sen. Bi di W.D.R. sen
dit Skeepen sa üs di "Nordfriesland VI".

Em kan somtirs meen, dat me di Skeepen ek muar inoch Jil fortiinet uur ken. Di
nii Generatsjoon fan Föriskeepen es sa becht, dat di me mener Aarberers faar ken
en dat di ek muar omdrai brük (Ratsionalisiaring). Di "Uthlande V" ken muar
Wainer en Lir menem üs di ual Skeepen, en hat jit, dat di diarfuar mener of lik
fuul Diesel brükt.

Hat jit, dat dit me di "Sylt-Express" man sa temelk forkiirt gingen es, aurdat
di Kalkulatsjoon, me 4.000 kW en 16 Kneten döör't Weeter tö brausi, ek
funksjoniari kür. Dat Skep nem noch olterfuul Diesel diarfuar, en di Aarberers
kür dat ek skafi en fo di Faargasten fan't Skep en weđer diarön. Üs em sair,
wiar di Faargasten uk ek töfriar, dat ja ön di Föri ek muar rocht iit kür,
aurdat dit alis sa gau giar. Sa faart di "Sylt Express" nü fuar't miist me 12
bit 13 Kneten en me Maskiinen, wat fuul tö gurt diarfuar sen. Ön di Bigening fan
2011 uur dat Skep ütflagt tö Zypern, aurdat et niin Jil fortiini kür. Hat ken nü
wat leenger swaar blif, aurdat san Skep ombi 15 bit 20 Miljoonen Euro kostet.

Di Reederii heer aartig wat ön di Föri foranert, dat di Lir diar wat lefer me
faar mai. Di "Sylt-Express" wiar aur di jerst Jaaren mesken en bet tö "steriil".
Nü sen diar Strönkorewen en Baanken henstelt uuren, dat em wat makelker büten üp
Dek sit ken. Ön di Wunter fan't Jaar 2012 heer di Reederii di Faarpris fuar di
Söl'ringer dial set. Dit skul bit hentö de Januwaari fan 2013 gung, man ja haa
dit nü sa leten (Marts 2013).

Ön di nii Sölring Föri, sa üs uk ön di nii Skeepen fan di W.D.R es't wat
iinfacher uuren en köör diar me di Wain ön. Bi di ual Sölring Föriskeepen wiar
di Trapenhüüser ön di Meren, sa dat di Wainer trinjom des stönen, ön tau Reegen,
lefts en rochts. Ön Söl en Röm es't al pasiaret, ön Daagibel, Wyk en Witdün
uur't becht: En ekstra Rampi fuar Futgungsters, dat di fan di Sir ön di Skeepen
kum ken en ek muar twesken di Wainer langs mut. Di nii Skeepen haa uk Āptochen,
sa dat em uk me en Rulstööl fan't Waindek iin ön di Salon kum ken.

Fan di "Uthlande V" sair em, dat di jit köör ken, wan di ual Generatsjoon ek
muaar üt di Haawen kum ken, en di skel uk mener Diesel brük. Des Skep giar uk
bluat 1,70m diip. Fan di "Sylt-Express" weet em dit ek, aurdat di sa gurt
Maskiinen heer en uk mal diip giar (3,80m). Di Koptain sair man, dat dat Skep
aur di Maaten gur tö manövriari es.

Twesken Kiel en Oslo faar di Föriskeepen fan di Color Line, "Color Magic" en di
"Color Fantasy". Das Skeepen sen aartig wat gurter, en sa haa di Injeniööri jam
wat üttacht, hur'ling em san Giraat ön di Haawen fastmaaki skel:



https://frr.wikipedia.org/wiki/DGzRS

Di Retingsselskep fuar Seefaarers es en hiilendal priwāti Foriining, wat aural
bi di Dütsk Weeterkanten Retingsskeepen en di Lir diartö heer, wat help, wan jen
üp See ön Nuar kumt.

Di kuurt Noom es DGzRS (Dütsk: Deutsche Gesellschaft zur Rettung
Schiffbrüchiger). Di DGzRS es ön Dütsklön töstendig fuar di Tiinst SAR (Search
and Rescue), wat et aural üp Wārel jeft. Di Selskep fo höör Jil bluat fan dit,
wat di Lir fan salev dö (Skeenkingen). Litjet wat kumt bitö, wan di Justiz jen
fordonert en bitaali wat hentö di DGzRS. Di Bundspresident es Skeremher aur di
DGzRS. Prominenti Lir aarberi, ark fuar en Jaar, üs "Bootschafter" (Dit jit
sa!). Dit jit, dat ja Reklāmi fuar di Selskep maaki en diar niin Jil fuar nem.

Di DGzRS heer masi Skeepen en Buati, en di ken em jir ek ali weegi. Fuar't Miist
sen di Skeepen üs Klasen iindiilt, wat jir tö biluki sen. Nii sen ön di leest
Jaaren di 36-Meeter- en di 20-Meeter-Klasi konstruiaret uuren. Fan di 20-Meeter
Skeepen uur jüst (2012/13) en Seerie fan fjuur Stek becht. Ja sen lechter en en
bet laangsemer uuren. Senerk di Elektrik es hiilendal nii.(Se uk öner
"Foraneringen")

Hiilendal her di Retingsselskep ön't Jaar 2011 ombi 34,3 Miljoonen € fuar höör
Aarber. Fan ark Euro uur 85 ct fuar di Retingsaarber brükt, ombi 5 ct fuar di
Kontoorsaarber en 10 ct fuar Reklāmi.

Di Retingsselskep heer 61 Skeepen en Buati bi Nuurđ- en Uastersee, sa üs uk bi
hok "Swet"-Weetern. Des sen ön't Jaar 2012 2.117 maal ütfaart, wan Help brükt
waar.

Wan di Aamringers Jungen fo skel, da uur jaa somtirs me't Retingsskep hentö't
Kraankenhüs ön Wyk faart.

Di Skeepen, wat nü jit faar (Ja uur bihölen, bit dat ja ombi 30 Jaaren ual sen),
haa aaftinoch Rümen, hur em ön uuni ken. Dit maaket di Skeepen swaar, en em
brükt muar Diesel en gurter Maskiinen, dat di gau inoch önerwai sen. En üđer
swaari Diil es dat Buat, wat mefaart. Des wel em uk lechter haa, dat dat gurt
Skep wat litjer becht uur ken. Nü (2012/2013) skel fuar di 23,3-Meeter-Skeepen
sok me 20 Meeter kum. Achtern faart da en Gumibuat me hart Kiil me, en fuar di
Retings-Seelir uur Hüüsinger becht. Di nii Skeepen fo uk en Bus-Systeem fuar
jaar Elektrik. En Reekenmaskiin stjüürt diar bi ali Forbrükers en Funktsjoonen
ön, sa dat em mener Kābel brükt en muar me di forskelig Giraaten bigen ken.
Sawat es bi forskeligi Autos ombi sent 2005 iinbecht.

Üp Söl' heer di DGzRS tau Statsjoonen: List en Hörnem. Ön List wiar bit
Detsember 2013 bitaaleti Seefarers ön di Minden en teevti, dat wat pasiareti,
hur ja help kür. Ön't Jaar 2013 waar dit Hüs fan di DGzRS man tö en uuning
ombecht, en en nii Skep, di "Pidder Lüng" kām üp Stair fuar di Minden. Des Skep
heer niin Uuning muar, en dit es uk en bet kuurter üs di Minden
(20-Meeter-Klas). Fan List uur uk Kontrolfaarten maaket. Ön Hörnem es dit en Ker
fan aacht Hörnemer Borigers, hoken di DGzRS önrööpi ken, wan dat Buat, wat diar
liit, üt faar skel en Help. Diarom staant ön di Statsjoon uk en Telefoonnumer
fan Bremen, hur aliweegen jen sit en Önrööpen āpnemt.

Ön dit 10,1 Meeter-Buat es dit Rööpteeken (DH 2306) fuarn üp dit Taak fan di
Kabiini henmaalet, dat em dit uk fan di Lucht keen ken. Sa es dit bi di
Retingsskeepen fuar't Miist maaket, aurdat SAR-Aarber jaa me Skeepen en ön di
Lucht (Me Hubskrüüwers) maaket uur. Boowen ön di Galerii fan di Skeepen es dit
bi di Hecht gur tö keen.



https://frr.wikipedia.org/wiki/Cheemisk_element

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/C.P._Hansen

Christian Peter Hansen es Skuulmaister en Köster üp Söl wesen. Hansen es ön di
28. August (Bārichtmuun) fan 1803 tö Wārel kemen. Stürewen es hi ön di 9.
Detsember (Jöölmuun) fan 1879. C.P. Hansen wiar di Dreeng fan Jap Peter Hansen,
en diarom wiar hi fuar't Miist üs Krischan Japen of Kiitji Japen bikeent. Hi
heer masi aur di Sölring Histoorii ütfünen en āpskrefen. Diar sen da uk Kaarten
me ual Fluurnaamen bi ütkemen. Hansen hee en ethnograafisk Saamling fan ual
Kraam üs stiinern Knefen, en üđers, wat di Lir jerer bi 't Hüs her haa. Des
Saamling heer Hansen ön sin Bok "Sagen und Erzählungen der Sylter Friesen"
(1875) biskrefen, wat em jit ön Antikwariāti fo ken. Me en Diil fan di Saamling
es di Museumsaarber fan di Sölring Foriining bigent uuren, en dat "Altfriesische
Haus" (Üp Sölring sair em "Ual Hüs") es dit Hüs fan C. P. Hansen wesen.

Masi Bokern fan höm sen ütkemen, en di wiar üp Dütsk en Söl'ring skrefen. Diarme
heer C. P. Hansen uk fuul diarfuar dönen, dat di Söl'ring Orthografii förter
ütbecht uur kür, en hi heer uk masi dechtet. Di diari wiar ja man tö sin Tir ek
ialer üs ombi 40 Jaaren. Bi des Skriifwiis falt āp, dat diar ön di jerst 100
Jaaaren di "Konsonatenfordopeling" wesen es, sa üs wü dit ön Dütsk keen, wan di
Vokāl fuarüt kuurt es: Delling, lekkelk, knorrig, ... . - Dit heer höm noch
eeđer Boy Peter Möller sin Uuurterbok (1915) foranert. Gans gur tö keen es dit
bi di Forklaaring fan Balādi Pider Lüng of Pidder Lüng, diar Hansen bi jen fan
sin Fortelingen en bet foranert heer. Hansen heer me sin Aarber förtermaaket,
wat sin Faađer, Jap Peter Hansen bigent heer: Di Söl'ring Literatuur, diar en
gurt Wert, uk en jüst fuar di Nuurđfriisk Saamlingen heer. Sok Bokersaamlingen
ken em t. B. ön't Nuurđfriisk Instituut finj, en uk di Antikwariāti haa jit wat
öntöber. Uk bi Nann Peter Mungard ken em se, dat hi üp di Aarber fan di Hansens
āpbecht heer.

Sent 1960 uur di C. P. Hansen Pris ark Jaar tö Liren dönen, diar wat fuar di
Sölring Saak sa üs Kultuur, Spraak en Brükdom dönen haa.



https://frr.wikipedia.org/wiki/Birgit_Hussel

Birgit Hussel (* 20. Marts 1955) es en Wüfhaur fan Weesterlön'. Al fan di 90er
Jaaren ön maaket jü en Diil fan di Söl'ring Önerrocht bi di Söl'ring Foriining.
Jü aarbert uk ön di Lönskepsreer fan di Foriining me en bikömert höör ön
"Niilön'" (Nuurđen fan Kaamp) sa us om di Eidem-Fügelkui ön Raantem. Senerlig
sen uk di Waneringen bi Heef, diar jü fuar di Söl'ring Foriining önber. Des skel
di Liren weegi, hur'ling ja di Heef me ali Senen bigrip ken.

Birgit Hussel es ön Hamborig-Iserbrook āpwukset. Ombi 1988 kām jü naa Söl en
help di Seefüglern, diar fan Ööl forklüwet wiar. Töhop me höör Leewentspartner
waar masi fuar dit Leewent bi di Weeterkanten dönen en uk masi Skeltern maaket.
Des wiar aaftinoch fan Swinjswāle, diar jaa aaft fuar di Söl'ring Strön' önerwai
sen.

Bal bigenti Birgit Hussel en liir di Söl'ring Spraak bi di Önerrocht fan di
Söl'ring Foriining. Jü kām gur me di Uurtern klaar, en sa kür jüü bal uk di üđer
Skuulsters help. Üs bluat jit en Skuulmaister fuar jen Kursus önberen uur kür,
waar jü böören en bigen en ain Kursus fuar di Bigensters. Aur lung Jaaren hen
jaav et da tau "Klasen", jen fuar Bigensters en jen fuar dānen, diar al en bet
wat liirt her. Di "taust Klas" waar tö des Tir fan Maike Ossenbrüggen önerrocht.

2013 heer Birgit Hussel en Komeedii-Stek fuar di Ofslütinj fan di Sölring
Önerrocht skrewen, "Daagligs Dai bi C. P. Hansen". Diarfan es en DVD maaket
uuren, diar uk Maike Ossenbrüggen bi en Önspraak weeget .



https://frr.wikipedia.org/wiki/Bandix_Friedrich_Bonken

Bandix Friedrich Bonken, uun't ääler Böle näämd (* 18. Mei 1839 üüb A Grööd, †
10. April 1926 uun Foortuft) wiar en skuulmääster an lewet sin jongensjuaren üüb
A Nääs an leederhen üüb Oomram.

Üs Bandix trii juar ual wiar, skebet hi mä sin aalern faan A Grööd tu
Nuurderhörn üüb A Nääs. Diar auernaam sin aalern en büürsteed, diar bit 1963
sted. Bandix san aatj wiar Broder Bonken, büür an uk skuulmääster för a jongen
üüb A Nääs. Hi stoorew 1881. Efter't freimaagin wiar Bandix halper bi a
skuulmääster uun Enge. Faan 1858 bit 1860 wurd hi tu'n skuulmääster ütjbilet
uun't seminaar faan Tondern. 1865 ging'er tu Neebel üüb Oomram an wiar diar
skuulmääster an köster. 1892, hi wiar man iarst 53 juar ual, wurd'er
panjuniaret, auer hi knaap noch luke küd. Hög juaren leeder wiar hi blinj. Di
nööm Böle füng Bandix üüb Oomram, det ment so föl üs unkel. Sin leewent loong
strääd'er för a krastelk gluuw an at fresk spriak. Efter sin panjuniarang wiar
Böle weder föl üüb A Nääs, ging faan hüs tu hüs an hääl biibelstünjen uf. Hi
wost föl biibelsteeden ütj at hood, sodenang küd hi sin stünjen uk üs blinj maan
ufhual. Stürwen as'er 1926 uun Foortuft, huar hi üüb besjük wiar.



https://frr.wikipedia.org/wiki/Amphibia

Da amfiibie (Amphibia) san jü üüljst klase foon da tetrapoda (Dåt san åle
wirwelde diirte büte da fasche). Ål da oudere tetrapoda ståme foon da amfiibie
ouf. Foole amfiibi-sliike namt huum uk trüs.

Ju hüd foon en amfiibi bestoont, as bai manschne uk, üt ouerhüd, lääderhüd än
unerhüd. Dåt jaft möre kjörtele in jü lääderhüd: nån swiitj-kjörtele, as bai
manschne, ouers slim- än gaftkjörtele. Da slim-kjörtele san gödj, am jü hüd
fuchti tu hüüljen, weerdöör dåt amfiibi bääder ouer jü hüd oome koon. Ma
gaftkjörtele koon ham dåt diirt gödj ferbade. Ouers rucht gefäärlik as dåt gaft
bloot bai sam sliike. Sü fergafte hu südamerikånsche indiåne har piile ma dåt
rucht gefäärlike gaft foon trüse üt jü famiili Dendrobatidae. Bai jü inlönjsch
oort Salamandra salamandra (tjüsch: Feuersalamander) koon dåt gaft bloot sälten
latje hüne än kåte düüdjmååge, for manschne deet dåt bloot en lait siir. Siir
deet dåt uk bai ouer amfiibie, wan huum jam önjfooted heet än ham eeftert önj
dåt uug fåmlet. Twasche da kjörtele san da latje keere, da blaie feruursååge:
Melanofoore mååge jü hüd suurt unti brün, da Ksantofoore än Erütrofoore mååge
dåt diirt gööl unti rüüdj. Amfiibie ferhüde jam, dåt håt, jü üülj ouerhüd wårt
önj flanre unti wilems uk gåns wäch mååged än oofding apfrin.

Da oie foon amfiibie, da huum ås lödje unti bai foosche ås fooschelödj
betiiknet, san normåål önj dåt wååder, weer uk da fooschestjarte lääder laawe.
Ouers baischöre, önj en troopisch rinhoolting, as jü luft sü fuchti, dåt da
diirte jare lödj ai önj dåt wååder lade töre. Dan schucht huum wilems sügoor,
dåt da amfiibie jare Broud plääge. Sü lade da Centrolenidae jare lödj aw bleese,
da boowen en lungsoom fliitjende struum hinge, än iinj diirt, dåt as oofding dit
måntje, mötj jü lödj bewåche. Ouers wan da latje fooschstjarte ütkaame, mååget
hi ninte mör, dan gloie ja ouf än san önj dåt wååder, ås da inlönjsche
fooschstjarte uk. Bai da Dendrobatidae gungt dåt wilems süo wid, dåt ja jare
fooschstjarte ambai dreege. Da mååste amfiibie mååge en metamorfoose, dåt
bedjüset, ferånring foon jare Fäänotüp bai e ouergung foon dåt ståådium
jungdiirt tu dåt ståådium ütwåksen diirt. En fooschstjart oomet wååder, dan hi
heet nuch niinj lunge, ouers bloot fasch-ordi oome-diilje. Da funksjoniire sü:
Dåt wååder kamt tu di snüte önj, weer dåt diirt di Sörstuf önj sin blödj apnamt.
Deereefter kamt dåt wååder weer tu en slits ååder dåt hood rüt. Eefter en kort
schöör schucht di fooschstjart åltens mör sü üt ås en ütwåksen foosch. Di stjart
wårt latjer än da lunge åltens gruter. Lååder kamt di fooschstjart, di nü ål
mååst ås en foosch ütschucht, oofding önj e luft, am dåt normååle oomen tu
liiren. Nuch en lait lååser as hi ütwüksen. Ouers dåt jeeft uk oorte, da neoote
san. Dåt bedjüset, jü metamorfoose as foole iir ås normåål forbai än ja bliwe
jare laawen lung uner dåt wååder. Dåt bedjüset ai, dåt ja ünfruchtboor san,
oueers dåt ja jare laawen lung jü laawenswise foon en fooschstjart heewe än uk
sü ütsiie. Sü’n oort as tun biispel dåt Axolotl (Ambystoma mexicanum) üt Mexiko,
en oort foon e famiili Ambystomidae. Hi koon ai en iinje mååge aw sin
metamorfoose, ouerdåt hi dåt hormoon Thyroxin ai üt san schildkjörtel klatsche
koon. Ouers wan huum dåt Axolotl ma Thyroxin foudret unti dåt krååm önj dåt
akwaarium ütstrailt, dan mååget dåt diirt sin metamorfoose ås da ouer amfiibie
uk, ouers normåål steerft hi deereefter, ouerdåt hi döör e ewolusjoon ai tu sü’n
laawenswiese aw et lönj önjpååsed as.

En ütwüksen europäisch amfiibi blaft wilems uk nuch önj unti aw e sid bai dåt
wååder, weer hi ütkiimen as. Foosche gunge t.b. ai oofding fiir deerfoon wäch
(än wan, dan ai mör ås süwat en kilometer), än wan deer en gefåår as, springe ja
matiinjs önj dåt wååder än swimme wäch. Jü trüs Bufo bufo gungt 2200 m wäch än
kamt normåål bloot bai dåt wååder tubääg, am bjarne tu fouen: Jü as uk bekånd
for jare wånringe, weer jü oofding foon autoe düüdj kjard wårt. Oorte üt e sliik
Triturus gunge ouers ai fare ås 400 m foon dåt wååder wäch. Sü’n diirt blaft uk
önj hiile iirstide bloot önj dåt wååder unti bloot aw dåt lönj.

Lunge tid wus dåt ai klåår, weer da amfiibie en rucht taxon san. Deer wus uk jü
fermousing, dåt da trii ordene (sii önj e apseeting Süstematik) ai sü näi früne
san. 1995 würd önj Texas en fosiil fünen: Jü oort Gerobatrachus hottini. Mad
jüdeer oort, jü mårke foon fooschordiie än fon stjarttrüse häi, würd foon en
kanadisch uniwersiteet erforsched, dåt dadeer tou ordene for 240 bit 275 milione
iirnge en gemiinsoome forfider häin. Dåt wus önjtwider jü oort Gerobatrachus
hottini, unti en äänlik oort, jü foon dåt taxon Temnospondyli oufståmt. Da
blinwjarpele ståme foon dåt taxon Lepospondyli ouf. Hiilj klåår as dåt gånse
åltens nuch ai, ouers wårschiinjlik heet jü kanadisch uniwersiteet rucht. Hü näi
da Temnospondyli än da Lepospondyli frün san, wiitj huum nuch ai nau, ouers wat
huum wiitj, as, dåt åle amfiibie foon da knookefasche oufståme. Sam
waasenschapmoons liiwe, dåt knookefasch-orden Coelacanthimorpha, jü bloot tou
retsänte ordene heet, di forfider foon åle amfiibie as.



https://frr.wikipedia.org/wiki/Amfiibien

Da amfiibie (Amphibia) san jü üüljst klase foon da tetrapoda (Dåt san åle
wirwelde diirte büte da fasche). Ål da oudere tetrapoda ståme foon da amfiibie
ouf. Foole amfiibi-sliike namt huum uk trüs.

Ju hüd foon en amfiibi bestoont, as bai manschne uk, üt ouerhüd, lääderhüd än
unerhüd. Dåt jaft möre kjörtele in jü lääderhüd: nån swiitj-kjörtele, as bai
manschne, ouers slim- än gaftkjörtele. Da slim-kjörtele san gödj, am jü hüd
fuchti tu hüüljen, weerdöör dåt amfiibi bääder ouer jü hüd oome koon. Ma
gaftkjörtele koon ham dåt diirt gödj ferbade. Ouers rucht gefäärlik as dåt gaft
bloot bai sam sliike. Sü fergafte hu südamerikånsche indiåne har piile ma dåt
rucht gefäärlike gaft foon trüse üt jü famiili Dendrobatidae. Bai jü inlönjsch
oort Salamandra salamandra (tjüsch: Feuersalamander) koon dåt gaft bloot sälten
latje hüne än kåte düüdjmååge, for manschne deet dåt bloot en lait siir. Siir
deet dåt uk bai ouer amfiibie, wan huum jam önjfooted heet än ham eeftert önj
dåt uug fåmlet. Twasche da kjörtele san da latje keere, da blaie feruursååge:
Melanofoore mååge jü hüd suurt unti brün, da Ksantofoore än Erütrofoore mååge
dåt diirt gööl unti rüüdj. Amfiibie ferhüde jam, dåt håt, jü üülj ouerhüd wårt
önj flanre unti wilems uk gåns wäch mååged än oofding apfrin.

Da oie foon amfiibie, da huum ås lödje unti bai foosche ås fooschelödj
betiiknet, san normåål önj dåt wååder, weer uk da fooschestjarte lääder laawe.
Ouers baischöre, önj en troopisch rinhoolting, as jü luft sü fuchti, dåt da
diirte jare lödj ai önj dåt wååder lade töre. Dan schucht huum wilems sügoor,
dåt da amfiibie jare Broud plääge. Sü lade da Centrolenidae jare lödj aw bleese,
da boowen en lungsoom fliitjende struum hinge, än iinj diirt, dåt as oofding dit
måntje, mötj jü lödj bewåche. Ouers wan da latje fooschstjarte ütkaame, mååget
hi ninte mör, dan gloie ja ouf än san önj dåt wååder, ås da inlönjsche
fooschstjarte uk. Bai da Dendrobatidae gungt dåt wilems süo wid, dåt ja jare
fooschstjarte ambai dreege. Da mååste amfiibie mååge en metamorfoose, dåt
bedjüset, ferånring foon jare Fäänotüp bai e ouergung foon dåt ståådium
jungdiirt tu dåt ståådium ütwåksen diirt. En fooschstjart oomet wååder, dan hi
heet nuch niinj lunge, ouers bloot fasch-ordi oome-diilje. Da funksjoniire sü:
Dåt wååder kamt tu di snüte önj, weer dåt diirt di Sörstuf önj sin blödj apnamt.
Deereefter kamt dåt wååder weer tu en slits ååder dåt hood rüt. Eefter en kort
schöör schucht di fooschstjart åltens mör sü üt ås en ütwåksen foosch. Di stjart
wårt latjer än da lunge åltens gruter. Lååder kamt di fooschstjart, di nü ål
mååst ås en foosch ütschucht, oofding önj e luft, am dåt normååle oomen tu
liiren. Nuch en lait lååser as hi ütwüksen. Ouers dåt jeeft uk oorte, da neoote
san. Dåt bedjüset, jü metamorfoose as foole iir ås normåål forbai än ja bliwe
jare laawen lung uner dåt wååder. Dåt bedjüset ai, dåt ja ünfruchtboor san,
oueers dåt ja jare laawen lung jü laawenswise foon en fooschstjart heewe än uk
sü ütsiie. Sü’n oort as tun biispel dåt Axolotl (Ambystoma mexicanum) üt Mexiko,
en oort foon e famiili Ambystomidae. Hi koon ai en iinje mååge aw sin
metamorfoose, ouerdåt hi dåt hormoon Thyroxin ai üt san schildkjörtel klatsche
koon. Ouers wan huum dåt Axolotl ma Thyroxin foudret unti dåt krååm önj dåt
akwaarium ütstrailt, dan mååget dåt diirt sin metamorfoose ås da ouer amfiibie
uk, ouers normåål steerft hi deereefter, ouerdåt hi döör e ewolusjoon ai tu sü’n
laawenswiese aw et lönj önjpååsed as.

En ütwüksen europäisch amfiibi blaft wilems uk nuch önj unti aw e sid bai dåt
wååder, weer hi ütkiimen as. Foosche gunge t.b. ai oofding fiir deerfoon wäch
(än wan, dan ai mör ås süwat en kilometer), än wan deer en gefåår as, springe ja
matiinjs önj dåt wååder än swimme wäch. Jü trüs Bufo bufo gungt 2200 m wäch än
kamt normåål bloot bai dåt wååder tubääg, am bjarne tu fouen: Jü as uk bekånd
for jare wånringe, weer jü oofding foon autoe düüdj kjard wårt. Oorte üt e sliik
Triturus gunge ouers ai fare ås 400 m foon dåt wååder wäch. Sü’n diirt blaft uk
önj hiile iirstide bloot önj dåt wååder unti bloot aw dåt lönj.

Lunge tid wus dåt ai klåår, weer da amfiibie en rucht taxon san. Deer wus uk jü
fermousing, dåt da trii ordene (sii önj e apseeting Süstematik) ai sü näi früne
san. 1995 würd önj Texas en fosiil fünen: Jü oort Gerobatrachus hottini. Mad
jüdeer oort, jü mårke foon fooschordiie än fon stjarttrüse häi, würd foon en
kanadisch uniwersiteet erforsched, dåt dadeer tou ordene for 240 bit 275 milione
iirnge en gemiinsoome forfider häin. Dåt wus önjtwider jü oort Gerobatrachus
hottini, unti en äänlik oort, jü foon dåt taxon Temnospondyli oufståmt. Da
blinwjarpele ståme foon dåt taxon Lepospondyli ouf. Hiilj klåår as dåt gånse
åltens nuch ai, ouers wårschiinjlik heet jü kanadisch uniwersiteet rucht. Hü näi
da Temnospondyli än da Lepospondyli frün san, wiitj huum nuch ai nau, ouers wat
huum wiitj, as, dåt åle amfiibie foon da knookefasche oufståme. Sam
waasenschapmoons liiwe, dåt knookefasch-orden Coelacanthimorpha, jü bloot tou
retsänte ordene heet, di forfider foon åle amfiibie as.



https://frr.wikipedia.org/wiki/Willy_Schr%C3%B6der

Sin Bruarwening es et wesen, tö See tö faar. Hi waar Koptain üp gurt Faart.
Leeterhen, üs sin Jungen (Trii Faamnen en nen Drēng) kām, heer Schröder ön di
Nuurđ-Uastsee-Kanaal üs Lootsi aarbert.

1967 heer Willy Schröder en slimi Önfal me sin Wain. Eeđer des kür hi ek muar
aarberi, en sa ging hi me sin Familii töbeek naa Muasem. Schröder heer masi Lön
ön Muasem forkoopet. Hi heer uk en Hüs becht, hur tau Uuningen benen wiar. Jen
Uuning diarfan en en Uuning iin ön sin jialer Hüs heer hi langsen hentö Lir
forhüürt, dānen üp Söl lewi wel.

Willy Schröder wiar sent 1948 bifriit me sin Wüf Anna, bēren Matzen (*1922) diar
ön Muasem-Uasterjen bēren en āpwukset es. Fan höör sen sa Saaken tö liir üs dit,
dat, wat ön Kairem "ütarküđer" jit, ön Muasem ek bikeent es, aurdat et jaa
"ütenachtler" jit.

Senerlig aur Schröder es sin Lefhair tö di Sölring Spraak, en aurdes heer hi aur
lungi Jaaren dütsk Teksti üp Sölring āpskrewen. Sin gurtest Werk es noch di
Meaarber ön dit Sölring Uurterbok wesen, üs hi töhop me Carmen Müller-Matzen en
Brunhilde Hagge di Aarberen döörluket heer, wat ja töhop me di Uurterbokstair ön
Kiil maaket her.



https://frr.wikipedia.org/wiki/Weetertecht_Beton

Wan em en ual Hüs heer, diar ken em ön di wunerkst Huken me Fochtighair tö dön'n
haa. Aaftinoch kumt dat Weeter fan önern üt di Grün. Me delings Technik ken em
weetertecht Böört maaki, wan di Ual Böört üt es:

En Kapilaarbreekend Sjicht es en Laag fan grof Split (Sa üs 16/32) tögen Diiren,
wat öner di Böört ombikrabi en en Foolie önknaberi ken. Ombi 5 cm leengt fuar'r
miist, dit ken uk me en bet Zement töhophualen uur. Üp des Split kumt en starki
PE-Foolii.

En Wit Wani es Beton, hur san Polver of Wiitighair me iin kumt, dat di
Kapillaaren (Litj Kaneele iin ön't Materiaal) wat litjer uur. Dit sen sa litj
Tuten, wat dit fan forskelig Firmen jeft. Diarfan kum miisttirs sa 500 g üp en
Sak Zement. Wan san Beton mendstens 20 cm tjuk es, skel diar niin Weeter iin
kum. Di Beton skel gur ütdrügi, mendstens soowen Daagen. Em sjocht, wan't rocht
drüch es, en em skel di Nöös brük, weđer't jit fochtig hāremt.

En Suurt Wani ken fuar di Sekerhiar üp di Wit Wani kum. Dit uur fan
Bituumen-Baanen maaket, wat töhopbrent uur, of hat jeft nü uk wat söner Jöl en
Gasbreners: Dit diari sen Kunststoff-Baanen, wan en Strip haa, diwat üp di jerst
Baan klüwet uur.

Wan dit alis klaar en drüch es, of mesken uk fuaroff, sket eeđer di
Horizontaalsperi luket haa. Di diari skel di Wuchen fan ünnern hol haa, dat diar
niin Fochtighair hoogtocht.

Wat gans gur giar, es langsen san Meter iipen maaki en san Techtingsbaan
iinsmit. Langsen sa aarberi, dat Dü me di naist Baan mendstens 10 cm aur di
Leest kumst. Kenst jit forklüwi; dit Weeter keent masi Waien.

Nü jeft dit jit wat Üđers diarfuar, en dit es āpsküümit Glees. Diarfan uur
"Stiiner" maakit, wat em mesken wat beeter diar iin fo.

Wan dit alis klaar en drüch es, kenst weđer techt maaki. Di Estrich of dat
holten Böört mut ek me di Wuchen töhopkum. Diaraur skel (Wan niin Suurt Wani
diar es), en PE-Folii öner di Demung en bisir Randstripen langs di Wuchen. -
Fuul Formaak!

Dit jir es niin Reer, hurfuar ik hafti wel. Ik wel man bluat forklaari,
hurdeling dit gung ken en ön min Hüs uk al waker gingen es. - Wan dit jen beeter
weet, skel hi't beeter jir hen skriif.

Bi Lugato sket üppasi: Diar es jen Kilo iin ön san Tut, fuar 50 Kilo Zement. Dü
faist man bluat 25 Kilo iin ön di Mischmaskiin, aurdat jit Sön diartö kumt.
Diaraur skel diar uk bluat en hualev Kilo me iin (Fuarof me en Kökenwecht
āpdiili). Bi Ceresit staant ek diarbi, hur gurt di Tuten sen. Mesken giar dit uk
gans gur me di diar Wiitighair, wat em da me en Metglees dosiari ken. "Bei
Überdosierung ist mit Festigkeitseinbußen zu rechnen."



https://frr.wikipedia.org/wiki/Weelendraier

En Weelendraier of Weelenhualer es en Giraat, diar em ön sin Wain becht, dat em
diar jen of muar Weelen me langs fo ken. Hat jeft dānen forskelig becht. Bi hok
Wainern es uk en Weelenhualgiraat achtern iinbecht, dat em üttii ken üs en
Sküüvkest. En diar jeft et Taakdraier, Kuplingsdraier, Tekseldraier en Draier,
danen em iin ön di Wain benüti ken.

Bi di Kuplingsdraier uur di Önhingerkupling brükt, diar ön die Wain önbecht es.
Hat jeft Kuplingsdraier fuar tau, trii of fjuur Weelen. Em ken di Draier fuar't
Miist me di Weelen diar ön naa achtern kipi, dat em di Wain achtern iipen maaki
ken.

Ön Dütsklön skel em en Forloof fuar di Bedriiv fan en Kuplingsdraier haa. Fuar
di Draier sen Leechter en en Numernskelt fuarskrewen.

Fuar't Miist haa delings Giraaten en Steeker me 13 Pooli, hurfan 8 nütet uur.
Dit es nöörig uuren, aurdat em en Leecht diar ön haa wel, wat ljucht, wan em
töbeek köört. Di üđer Leechtern en uk dit Slütleecht fuar Töök ljucht uk me en
7poolige Steeker. Wan em en 13pooligi Doos ön di Wain heer, da ken em uk en
Kamera fuar achtern of en Warnsysteem önslut, aurdat em jaa di Kontakt fuar dit
Töbeekköör-Leecht heer. Diar uur dit da me önslööten.

Fuar Uunimobiili en Kombiwainern jeft et Draiern, diar ön di Achterdüür
fastmaaket uur. Des sen da fuar't Miist senerlig fuar en Typ fan Wain
konstuiaret. Fuar sok Weelenhualern uur niin ekstra Leecht brükt, en di ken
hoogklapet uur. Dit Numernskelt fan di Wain mut uk me Draier en Weelen tö lees
wiis. Di Achterdüür giar fan dit Wecht swaarer iipen tö maaki, en di Düür uur
diarfan noch ek beeter, das em diar bit tö fjuur Weelen (Ark Weel ombi 15 kg) en
di Hualer ön fastmaaket.

Forskelige Wainern uur me en Systeem önböören, diar em üttii ken, om diar sin
Weelen üp tö stel. Des Systeem jit Flexfix. Des Systeem jeft et bluat fan Opel,
en di haa diar uk en Patent üp. Wan em dit Auto me Flexfix bistelt, da ken em
niin Önhingerkupling muar ön dit Auto haa.

Fuar iin ön di Wain jeft et Systeemi, hur em di Fuardergaafel fastmaaket. Di jit
uk, dar em di Fuarderweelen ütbech skel en dat di Plaats iin ön di Wain aartig
wat mener uur. Me sok Systeemi ken em lik sa waker köör üs wan em niin Weelen me
langs heer, en fuar en Tērbörstel en hok Paar Höösen leengt di Plaats jaa wes
likert.



https://frr.wikipedia.org/wiki/W%C3%A4%C3%A4rlisen

Üs di Naam al sair, sen di Rechknaaken (Vertebra) di Knaaken, hurfan di Rech
wukset es.

Di Rech heer somtirs Swaarheren me di Mensk, wat hi āprocht hual skel. Dit kumt
senerk, wan di Rech fan jen Sir boowen hentö di üđer Sir önern Druk fo
(Diagonaali Last). En üđer Grün ken uk wiis, wan em leenger forkiirt sit of
liit. Fan en kuul Rech ken dit uk diarhen kum, wan forskelig Muskeln diarfan
hart uur. Da halt em hömsalev forkiirt, en di Muskeln ken di Rech ek rocht
bienachtler hual.

Em skel diartö weet, dat benen di Rechknaaken Hööler sen, hur di "Kabelboom"
döörgiar, wat fan't "Stüürgiraat" (Di Brain) kumt en aural di Biskiiren diarfan
henstjüürt. Di "Kabel" sen di Nerven, en di kum aural langs di Rechknaaken tö
biiring Siren üt, tö'n Bispöl hentö di Maag of dat Hart. Bi L5 / S1 kum di
Nerven fuar di Biiner üt, en diaraur ken em ek rocht of gaar ek laap, wan didiar
Bjenskiiv üp di Nerv drükt.

Wan dit töhop kumt, snaket em fan en "Hexenschuß", man ofitsiel jit dit
Lumbo-Ischialgie of Bjenskiiwen-Fuarfal. Di Nerv jit da uk ek "Kabel fuar di
Biin", dit es di Intervertebraal-Nerv, uk Nervus intervertebralis.

Benen di Rechknaaken giar di "Kabelboom" dial, dat Rechmark. Fuar't miist sen
dit Forleengeringen fan di Brain, wat di Biskiiren fan di Organi hoogstjüüri en
di Reaktsjoonen töbeek. Dit skel em höm man ek sa iinfach fuarstair: Benen di
Rechknaaken es en komplitsiaret Systeem fan forskeligst Wiitighaiern üs Blöör en
en ekstra Wiitighair, wat Liquor jit, en alis es fol fan Brainhir en Nerven,
Veenen en Arteerien. Des aarbert töhop me jit san Systeem, wat trinjem di
Rechknaaken āpgair.



https://frr.wikipedia.org/wiki/Tamazight

Da Berberspräke (uk Berberisch; Berberisch: Tamazight) bile maenoud en twich
foon da Afro-Asiatische Spräke än wårde snååked önj tiin lönje önj Nord-Afrikaa.
Dåt spräkegebiit låpt foon Marokko önj et weesten bit tu dåt ägyptisch Siwa önj
et ååsten än foon dät Madelheef önj et norden bit tu jü republiik Niger önj et
sööse. Da mååste snååkere jeeft dåt ouers önj Marokko, Algerien än Libyen. Dåt
Berberisch wårt snååked foon süwat di haleft foon da Marokkaner, en treedepårt
foon da Algerier än da Maure än en füftel foon da Lybier. Hüfoole manschne dåt
maenouder jeeft, da Berberisch snååke, as ai gödj bekånd, ouerdåt foole lönje
önj e Maghreb niinj doote ouer spräke önj jare följksteelinge apnaame. Da wårde
taksiird aw tuhuupe twasche seekstiin än dorti miljoone, deerbai da latjere
grupe, da booge önj Tunesien, Mali, ouers uk önj Spaanien, Frånkrik, Holönj,
Bälgien, Tjüschlönj, Kanada än da Feriinde Stoote.

Di noome, di da mååste berbersnååkere har seelew jeewe, as Imazighen, 'frie
manschne'. Tamazight, önj nördlik Berberisch di noome for di spräke for ham
seelew, as jü jü-form foon di iinjtål 'Amazigh' foon 'Imazighen'. Di
oueriinjstimende ütdrük önj da Tuaregspräke as, oufhongi foon dåt dialäkt
'Tamasheq/Tamahaq/Tamajaq'. Di ütdrük Berber wårt mååst brükt, ouers wårt foon
foole Imazighen as feråchtlik fäild. Dåt uurd Berber as früne tu dåt frasch
'barboor': da biise uurde ståme foon dåt griichisch barbaros, weerma da üülje
Griiche åle följke betiikneden, da ai Griichisch snååkden.



https://frr.wikipedia.org/wiki/Synthetisches_Radioisotop

Dåt keemisch elemänt weer en atoom tu hiirt, wårt bestimd foon jü tål protoone
önj di kärn. For en wase tål protoone koon aw e sid jü tål neutrone in di kärn
ünlik weese. Huum snåkt dan foon ünlike isotoope foon dåtseelwe elemänt.

Di ütdrük as en tuhuupetiien foon tou griichische uurde: isos = lik, än topos =
plås. Dåt djüset deeraw haane dåt ünlike isotoope foon dåtseelwe elemänt
jüseelwe plås beseete önj dåt perioodische süsteem.

Jü mase foon en atoom wårt tu di widüt grutste diilj bestimd döör jü sööme foon
jü tål nukleoone (protoone plus neutroone). Judeer tål nååmt huum jü masetål.
Ünlike isotoope foon dåtseelwe elemänt heewe jüseelwe atoomnumer ouers åltens en
oudere masetål (atoommase).

Foon foole elemänte jeeft dåt önj e natör en minging foon isotoope. (Önj huk
ferhüülj isotope forkaame önj en proobe, koon gåns nau bestimd wårde ma heelp
foon masespektrometrii). Dåt elemänt Kloor tum biispel heet atoomnumer 17. Åle
chloratoome heewe ålsü 17 protoone önj e kärn, ouers dåt jeeft tou isotoope.
Triifirtel foon da Atoome heewe 18 neutroone, di räst 20 neutroone. Jü masetål
as ålsü 17+18=35 unti 17+20=37. Da isotoope wårde schraawen as 35Cl än 37Cl. Ma
jü wise foon schriwen tör huum ålsü ai da tåle foon protoone än neutroone
iinjlik nååme, dan dåt sümbool Cl stönjt önj dåt perioodische süsteem aw e 17.
plås än heet ålsü grünseetlik 17 protoone än deerma koon huum jü berääken eefter
jü tål neutroone önj en isotoop uk åltens amkiird mååge.

Da keemische Äinschape foon isotoope foon dåtseelwe elemänt san enouder aw e
näide lik. Bloot bai gåns seküür mätjing wise ham hu ferschääle; dåt hiit di
kineetische isotoop-efäkt. Forålem bai lächte elemänte koon da keemische än nuch
mör da füüsische Äinschape ünlik weese: sü as tum biispel di smultpunkt foon
swåår wååder (D2O) süwat 4 ̊C önjt stää for 0 ̊C.

Önj dåt ferhüülj foon da koolestuf-isotoope 12C än 13C foon en ploont koon huum
siinj, huk form foon footosünteesis jü ploont ferwånt. Jü kwantiteet 14C (en
raadio-isotoop foon koolestuf) wårt wider brükt am dät åler foon koolestuf
önjthüüljende orgaanische räste tu taksiiren bit hu tiinduusend iirnge önj e
fortid (koolestufdatiiring).

Bai dåt uurd isotoop wårt oofding toocht an Raadioaktiviteet. Än wörklik jeeft
dåt foon ark elemänt wälj hu isotoope, da ai stabiil san än da har eefter wåt
tid änre döör en protsäs foon raadioaktiiw oufklingen. Suk isotoope wårde
raadio-isotoope nååmd. Döör dåt raadioaktiiw oufklingen önjtstönje tuleest
stabiile isotoope, mååst foon en ouder elemänt as dåt ütgungsmaterjool.



https://frr.wikipedia.org/wiki/Sp%C3%B6%C3%B6relement

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Saaterfresk_spriak

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/S%C3%B6l%27ring_Foriining

Di Söl'ring Foriining jeft et sent 1905. Bigent uur jü üs "Foriining fuar
Söl'ring Aart en Wiis". Āpgaav diarfan es, wat fuar di Kultuur tö dön. Di
Foriining maaket uk Aarberen üs Statistiken en luket eeđer forskelig Huken üp
Söl, wat jit ön jaar Natuur sen en slait di Natuursjutsbihöörden fuar, wat tö
dön of tö let es. Di Foriining bikömert höör uk om di Weeterkant. Di Sölring
Foriining aarbert me di Sölring Spraak. Diarfuar uur Önerrocht önberen, en di
Foriining archiviaret uk Boker, hur wat aur di Histoorii fan Söl benen staant.
Di Sölring Foriining aarbert me üđer Foriiningen en Instituuten töhop, wat me di
Friisk Kultuur aarberi. Di Foriining heer forskelig Hüüsingen en Plaatsen, höör
om tö bikömeri. Diartö jert dat "Heimatmuseum", dat "Ual Hüs" dat Stiingreev
"Denghoog" ön Woningstair, en jit muar, sa üs en Ker Mensken, wat jam aur
Söl'ring Brükdom bikömeri.

Di Söl'ring Foriining heer jen Fuarsetendi en tau Substituuten fan des. Ön't
Kontoor set jen Gisjeftsföörer en en Skriifkraft. Di Foriining drait jit ombi
füf Aarbersplaatsen fuar Lir, wat jam aur dit Museum en aur Plaatsen üs di
Füchelkoje ön Kaamp of di Denghoog bikömeri.

Ön di Fuarstand snaketi bit 2014 jen Persoon ark Dai Sölring, en wiar da uk di
jerst Fuarsetendi, jen Persoon, wan't jens paset, en di trērst forsjukt, dit tö
liir. Iin ön't Kontoor es di normaal Spraak Dütsk. Di Liren, diar diar aarberi,
ken fuar't Miist niin Sölring snaki en wel dit uk ek liir of forstuun.

Wan di Foriining nööriget heer en em gair diar hen, da skel em ek meen, dat em
diar masi Lir raaket, hurme em Sölring snaki ken. Diar sen muar en muar Lir, wat
di Spraak gaar ek mai. Fan di Önerrocht kum Lir, wat Uurter keen, man ek
olterfuul Mensken, wat frii snaki wel. Fan di Önerrocht jeft et jens ön't Jaar
en Öfslütinj, hur di Skuulsters Komedii üp Sölring spöli. Diar gair't gans gur
me dit Snakin.

Hat sjocht üt, üs wan di Konzentratsjoon iin ön di Foriining hör hentö en
Museumsforiining wanelt. On di Wain fan di Foriing staant al "Sölring Museen",
wat höm dach san bet önjert üs en Konstuurt. Di Hüsen fan di Foriining ön Kairem
skel to gurter Museen üt- en ombecht uur.

Der unterzeichnete Verein für Heimatkunde auf der Insel Sylt wirbt um
Unterstützung bei allen, die unserer Insel Interesse und Liebe entgegenbringen.
Im alles ausgleichenden Strom der Entwicklung und des Verkehrs, in den unser
Fleckchen Erde mitten hineingeworfen ist aus seiner Abgelegenheit heraus,
schwindet alte Sylter Eigenart und Sprache, Sitte immer mehr. Eigenartiges
Volkstum bildet aber gerade einen großen Reiz für Fremde; das wollen unsere
Gäste hier sehen und kennen lernen.

So wollen wir in einem Sylter Heimatsmuseum sammeln und fest halten, was von des
Landes Geschichte und Gesittung erzählt und ein Bild des alten charaktervollen
Sylt bietet. In der Gestalt eines altsylter Hauses soll es vor uns stehen.

Treue Heimatliebe der Insulaner ist seit wenigen Jahren bemüht, zu sammeln und
der Öffentlichkeit zugänglich zu machen, was von der Väter Zeit redet. Das
„Altfriesische Haus“ in Keitum birgt die ersten Anfänge des geplanten Museums.

Wir brauchen aber größere Mittel, um zum Ziele zu kommen. Darum werben wir bei
unsern Gästen um Mitarbeit. Im vergangenen Jahre hat der Gedanke eines solchen
Museums lebhaften Anklang gefunden. Nun wollen wir weiter.



https://frr.wikipedia.org/wiki/Rungholt_(W.D.R.)

Di Rungholt es en Föriskep fuar Autos en Pasajiiri. Jü faart fuar di Wyker
Dampskeepen-Reederii Föör-Aamrem

Di Rungholt waar 1992 bi di Hüsümer Skepswerev becht. Jü es eeđer di
"Föriskeepenseerie" becht, wat 1972 me di "Schleswig-Holstein II" bigent waar
(Biskriiwing üp di Sir aur di W.D.R.). Bi ark nii Skep waar wat forbeetert:
Wiar't bi di "Nordfriesland V" (1978) en di "Uthlande IV" (1980) di hydraulisk
Bugwisiiri of di Forleengering en bi di "Schleswig-Holstein III" fan 1988 en
Retingsbuat me Bensiinmotoor, sa wiar't bi "Rungholt" en nii, breereri Rump,
gurter Maskiinen en Propelers, wat iin ön Kort-Düüsen löp. Forskeligi üđer
Modernisiaringen fan di ialer Skeepen waar uk metjens me iinbecht. Nii wiar dit
hydraulisk Wisiir, wat nü uk achtern iinbecht waar. Ön di 10. April 1992 waar di
"Rungholt" tö Weeter leten. Döpt waar jü fan Hanna Bradhering. Tö Proof waar ön
di 29. Mai 1992 faart. Sent Juuni 1992 es di Föri twesken Daagibel, Wyk en
Witdün önerwai.

Eeđer di "Rungholt" kām jit dit leest Skep fan di Reeg, di Nordfriesland VI
(1995). Diar sen di Foraneringen bal ek muar tö keen, man fan di Technik waar
dach jit en bet wat maaket. Sa markiaret di Nordfriesland VI dit Jen fan en lüng
Reeg aur 23 Jaaren. Di Rungholt, di Nordfriesland en höör tau litjer
Sesterskeepen wiar bit 2010 dit Maat fan di Föriskepsforkiir langs di Priili. Di
litjer Skeepen sen forswünen (Fuar't Miist forkoopet, ek wechdönen), man di
Rungholt en di Nordfriesland skel dach temelk wes jit hok Jaaren me langs laap.



https://frr.wikipedia.org/wiki/Rungholt_(Skep,_1992)

Di Rungholt es en Föriskep fuar Autos en Pasajiiri. Jü faart fuar di Wyker
Dampskeepen-Reederii Föör-Aamrem

Di Rungholt waar 1992 bi di Hüsümer Skepswerev becht. Jü es eeđer di
"Föriskeepenseerie" becht, wat 1972 me di "Schleswig-Holstein II" bigent waar
(Biskriiwing üp di Sir aur di W.D.R.). Bi ark nii Skep waar wat forbeetert:
Wiar't bi di "Nordfriesland V" (1978) en di "Uthlande IV" (1980) di hydraulisk
Bugwisiiri of di Forleengering en bi di "Schleswig-Holstein III" fan 1988 en
Retingsbuat me Bensiinmotoor, sa wiar't bi "Rungholt" en nii, breereri Rump,
gurter Maskiinen en Propelers, wat iin ön Kort-Düüsen löp. Forskeligi üđer
Modernisiaringen fan di ialer Skeepen waar uk metjens me iinbecht. Nii wiar dit
hydraulisk Wisiir, wat nü uk achtern iinbecht waar. Ön di 10. April 1992 waar di
"Rungholt" tö Weeter leten. Döpt waar jü fan Hanna Bradhering. Tö Proof waar ön
di 29. Mai 1992 faart. Sent Juuni 1992 es di Föri twesken Daagibel, Wyk en
Witdün önerwai.

Eeđer di "Rungholt" kām jit dit leest Skep fan di Reeg, di Nordfriesland VI
(1995). Diar sen di Foraneringen bal ek muar tö keen, man fan di Technik waar
dach jit en bet wat maaket. Sa markiaret di Nordfriesland VI dit Jen fan en lüng
Reeg aur 23 Jaaren. Di Rungholt, di Nordfriesland en höör tau litjer
Sesterskeepen wiar bit 2010 dit Maat fan di Föriskepsforkiir langs di Priili. Di
litjer Skeepen sen forswünen (Fuar't Miist forkoopet, ek wechdönen), man di
Rungholt en di Nordfriesland skel dach temelk wes jit hok Jaaren me langs laap.



https://frr.wikipedia.org/wiki/R-_und_S-S%C3%A4tze

R- und S-Sätze („Risiko- und Sicherheitssätze“, von ingelsk risk and safety)
sind kodifizierte Warnhinweise zur Charakterisierung der Gefahrenmerkmale von
Gefahrstoffen, also Elementen und Verbindungen sowie daraus hergestellten
gefährlichen Zubereitungen. Sie sind zusammen mit den Gefahrenbezeichnungen und
den jeweils dazu gehörenden Gefahrensymbolen die wichtigsten Hilfsmittel für die
innerhalb der EU vorgeschriebene Gefahrstoffkennzeichnung.

Das global harmonisierte System zur Einstufung und Kennzeichnung von Chemikalien
(GHS) ersetzt diese Gefahrstoffkennzeichnung und ist für Stoffe bereits
rechtskräftig; für Gemische (zuvor „Zubereitungen“ genannt) gilt eine
Übergangsfrist bis zum 1. Juni 2015, bis zu der noch die Kennzeichnung mit den
Gefahrensymbolen und R-/S-Sätzen gilt. Nach GHS eingestufte Stoffe und Gemische
werden mit GHS-Gefahrenpiktogrammen und H- und P-Sätzen gekennzeichnet.

Die Richtlinie 67/548/EWG führt in Anhang I eine große Zahl einzelner
Gefahrstoffe auf und gibt für jeden dort gelisteten Stoff eine gesetzliche
Einstufung und Kennzeichnung vor. Stoffe, also einzelne chemische Elemente oder
Verbindungen, welche nicht in Anhang I der RL 67/548/EWG aufgeführt sind, werden
gemäß Anhang VI dieser Richtlinie eingestuft und gekennzeichnet; Zubereitungen
sind gemäß RL 99/45/EWG einzustufen und zu kennzeichnen. Die R- und S- Sätze
beschreiben lediglich Gefahrenmerkmale, welche aus den chemischen Eigenschaften
der Substanzen resultieren, also keine Radioaktivität oder Infektionsgefahren.

Die Wortlaute der R- und S-Sätze sind im Anhang III und IV dieser Richtlinie für
die jeweilige EU-Sprache normiert und verbindlich. Vorgeschrieben ist die Angabe
auf der Verpackung in der oder den jeweiligen Landessprachen (Verkehrssprachen)
der Länder, in denen der gefährliche Stoff oder die Zubereitung in Verkehr
gebracht wird. Im Warenverkehr innerhalb der EU ist es deshalb notwendig, dass
diese Texte vom Exporteur in den Verkehrssprachen der jeweiligen Importländer
auf der Verpackung angebracht werden. Zusätzlich ist auch die Angabe der Sätze
im Sicherheitsdatenblatt vorgeschrieben.

In der Schweiz ist das Bundesamt für Gesundheit (BAG) zuständig, es führt eine
eigene Liste mit Übersetzungen.

Die Richtlinie 67/548/EWG wurde durch die am 31. Dezember 2008 veröffentlichte
EU-Verordnung über die Einführung des global harmonisierten Systems zur
Einstufung und Kennzeichnung von Chemikalien (GHS) abgelöst. Mit diesem seit
1992 durch eine UN-Kommission erarbeiteten System werden die Warnsymbole und die
Warntexte für Gefahrstoffe neu definiert und weltweit vereinheitlicht. Somit ist
die Gültigkeit der R- und S-Sätze (sowie der bisherigen Gefahrensymbole mit
ihren Gefahrenhinweisen) auf die im GHS festgelegten Übergangsfristen begrenzt.

Stoffen, die entsprechend Anhang VI Kapitel 4 der Richtlinie 67/548/EWG als
krebserzeugend, erbgutverändernd und/oder fortpflanzungsgefährdend der Kategorie
1 oder 2 eingestuft wurden (sogenannten CMR-Stoffen), wird die Anmerkung E dann
zugeordnet, wenn sie gleichzeitig als sehr giftig (T+), giftig (T) oder
gesundheitsschädlich (Xn) im Sinne einer akuten oder chronischen
Gesundheitsgefährdung eingestuft sind. Bei diesen Stoffen wird den
Gefahrensätzen R 20, R 21, R 22, R 23, R 24, R 25, R 26, R 27, R 28, R 39, R 40,
R 48 und R 65 sowie allen gültigen Kombinationen dieser Gefahrensätze das Wort
'Auch' vorangestellt. Auf ätzende, reizende oder sensibilisierende Eigenschaften
findet dies keine Anwendung.

Verantwortlich für die Kennzeichnung und die Einfügungen (…) ist derjenige, der
die Ware innerhalb der EU erstmalig in der aktuellen Verpackung „in Verkehr
bringt“ – das kann auch ein Importeur sein oder Händler, welcher die Ware in
eigener Verpackung in Verkehr bringt.

<references group="Anmerkung"> Efterwis-feeler: Es sind <ref>-Tags für die
Gruppe „Anmerkung“ vorhanden, jedoch wurde kein dazugehöriges <references
group="Anmerkung" />-Tag gefunden oder ein schließendes </ref> fehlt.



https://frr.wikipedia.org/wiki/Pharis%C3%A4er_(Religioon)

Di Pharisäers (hebr. peruschim, di ofsönert Lir, lat. pharisæ|us, -i) wiar en
theologisk Ütrochting ön't antik Judendom. Ja wiar aktiif, wan di taust jüdisch
Tempel stön (ombi 530 f. Chr. - 70 a. Chr.). Diarachter es diarfan dit rabbinsk
Judentom uuren, di iintsig Rochting, wat et jit jeft.

Ön't Nii Testament uur di Pharisäers Heuchlers nēmt, wat me Poleemik tö dön her
haa skel. Di Bigrep uur ön Masi Lönen fan't kristlich Injemslön fuar
salevgirocht Lir en Heuchlers brükt. Dat Uurt uur uk fuar Lir nemen, wat fuul en
pütjerig kritisiari en diarbi ek rocht eeđer't Hiili luki. Di Achtergrün fan di
Poleemikbigrep uur jir leeter forklaarit.

Dat Nii Testament es ön di taust Hualev fan't jerst en ön di jerst Hualev fan't
taust Jaarhönert skrefen uuren. Diarbenen es fan Pharisäers tö lees, wat töögen
Jesus fan Nazareth aarberi. Fuaral sen di man sin wichtigst Diskusioonspartners.
Hat jeft Lir wat finj, dat diar olter hart sair uur, dat di Pharisäers bluat fan
büten lukit haa, en dat dit diari üs Heuchelei olter kuurt töhopbraacht uur. Des
Lir sii, dat diarfan en Brükdom fan "Antijudaismus" kemen es, hurfan dit kām,
dat dit en Skempuurt uur, hurfan di Drink ja noch uk sin Naam heer.

Fan des Lir uur dat Nii Testament sa forstönen, dat di Pharisäers diar olter
ginau achter't Iinhualen fan Riinhairsgisetsen lukit haa, man Jesus wel dat
urkristlich Prinsip fan di God- en Naiberslefhair üs jerst se. Di Bigrüning uur
fan des Zitaat nemen: En ik forklaari ju: Wan ju Girochtighair ek beeter es üs
di fan di Skriifkönstlers en Pharisäers, da ken i ek iin ön't Hemelrik kum."
(Mat 5:20)

Üđer Lir meen, dat di negatiif Meening aur di Pharisäers gur fuar di Mission
wiar, aurdat di jerst Kristen (ombi 70 a. Kr.) taacht haa skel, dat ja di rocht
Juuden wiar en dit ual Judendom, huarfuar uk di Pharisäers stön, nü gans gur
wech kür. Diarfuar skel di jerst Kristen en negatiif Skelt fan di Pharisäers
weegit haa (Poleemik).



https://frr.wikipedia.org/wiki/Pearl-Index

Di Pearl-Index, nēmt eeđer di amerikaansk Biologi Raymond Pearl (1879–1940), es
en Maat fuar di Wirksomhair of di Töferletelkhair fan di Skeken fuar di
Forheneringsmerel. Di Index teeknet huarful di Diil fan Wüfhaurn, diar seksuel
ön Gang sen en likert jen Forheneringsskek benen jen Jaar skrabelet. Wat liiger
di Pearl-Index es, wat sekerer es di Skek.

Pearl-Index = Öntal fan Üp-Wai-Wiisen Öntal Wüfhaurn ⋅ 12 Önweeningsmuun ⋅ 100
{\displaystyle {\mbox{Pearl-Index}}={\frac {\mbox{Öntal fan
Üp-Wai-Wiisen}}{\mbox{Öntal Wüfhaurn}}}\cdot {\frac
{12}{\mbox{Önweeningsmuun}}}\cdot 100}

Bi reegelmeesigi Bisliip söner Sküül töögen Skrabelin wiist di Pearl-Index di
Früchtbaarhair en bilapt höm om en bi 85 bi 20 Jaar ual Wüfhaurn, 50 bi 35 Jaarn
ual Wüfhaurn en bluat jit 30 bi 40 Jaarn ual Wüfhaurn en sünkt da om en bi ön di
Ialer fan 45–50 me di Bigen fan di Wekseljaaren hentö 0.

Quelle: Leitlinien der Deutschen Gesellschaft für Gynäkologie und Geburtshilfe
Juli 2004, pro familia

Bi di Pearl-Index es dit statistisk ek biteenkt hur aaft di Bisliip foltiit uur,
sa üüs di Gurthair fan di Steekproov of Töhophair ek fuarskrewen. Diarom es di
Pearl-Index fan niiaartige Forheneringsmerel, sa üüs dit fan Interesikeren en
fan Maaker tö di Algimiinhair bekeent maaket uur, aaft ek sa gur tö nüti.

Di Seekerhair fan di miist Forheneringsmerel hinget fan di rocht Önwening of.
Diarom sen Metoodiseekerhair, alsoo dat Forsiien, en Önweningsseekerhair, alsoo
di Biteenking fan Önweningsfailen, bi di miist Metoodi düüdelk forskelig. Di
Pearl-Index fan maning Metoodi es ofhingig fan di Önweener, senerlig fan sin
Kentis- en Erfēringsstant sa üüs fan sin Töferletelkhair en Motivatsjoon. Di
Pearl-Index ken sa stark dingeli.



https://frr.wikipedia.org/wiki/Nuurdsia

Di Nuurđsee es en Diil fan di Atlantisk Ozean. Diarbenen sen masi Fesken en
Poren, hur masi Lir fan lewi, wat nai bi di Weeterkant uuni. Öner di Grün haa em
masi Öl en Gas fünen, en nü sen hok Frirmen achter en fo dit diar üt. Dat
bikeentist, rocht nai bi Nuurđfriislön, es dat Bööri-Ailön "Middelplate", wat ek
fiir fan't Fügelailön Trischen liit. Di Rafinerii fuar dat Öl es ön
Hemmingstedt, wat bi Heide liit. Biiring jert tö Dithmarschen.

Ön Denemark en dat friisk Fastlön uur Uurter me "Weest" diarfuar sair, aurdat
dat Weeter ja weestern liit. Wunerk inoch es da, dat em üp di Ailönen en ön
Dütsk Uurter me "Nuurđ-" diarbenen brükt. Dit kür üp jen Sir diarme töhophinge,
dat fuul fan di jerst Friisen fan di Nederlönen kemen sen, en diar liit dat
Weeter ja nuurđfuar. Üp di üđer Sir ken't uk iinfach fan't Dütsk aurnemen uuren
wiis. Nü es't üp di Ailönen ja man sa, dat et uk süđern of uastern Weeter jeft.
Da kumt noch nemen üp di Böök en sii "Südsee".

Fain üt es em, wan em latiinsk snaki ken. Da jit dit "Mare Frisicum", "Oceanum
Germanicum" of "Mare Germanicum". Alis söner Hemelsrochtingen, man "Oceanum
Germanicum" jert höm mesken mediziinsk of katoolsk ön.

Di Heef es en Lönskep, wat et üp Warel niin taust Mool jeft. Diarbenen lewi
Diir- en Plantenaarten, wat em ön des Konstelatsjoon uk narigen weđer finj ken.
Dat Leewent bi Heef es hoogsensiibel, en wan et kaput es, da fo wü dit ek weđer.
Diaraur staant di hiili Heef öner Natuursjuts en es uk Natsjonaalpark, hur di
Staat fuar üppasi skel. Sa ken di Lir, wat diar tö't Bispöl eeđer di Fügeln
luki, fan Stjüüren bitaalet uur.



https://frr.wikipedia.org/wiki/Nuur%C4%91see

Di Nuurđsee es en Diil fan di Atlantisk Ozean. Diarbenen sen masi Fesken en
Poren, hur masi Lir fan lewi, wat nai bi di Weeterkant uuni. Öner di Grün haa em
masi Öl en Gas fünen, en nü sen hok Frirmen achter en fo dit diar üt. Dat
bikeentist, rocht nai bi Nuurđfriislön, es dat Bööri-Ailön "Middelplate", wat ek
fiir fan't Fügelailön Trischen liit. Di Rafinerii fuar dat Öl es ön
Hemmingstedt, wat bi Heide liit. Biiring jert tö Dithmarschen.

Ön Denemark en dat friisk Fastlön uur Uurter me "Weest" diarfuar sair, aurdat
dat Weeter ja weestern liit. Wunerk inoch es da, dat em üp di Ailönen en ön
Dütsk Uurter me "Nuurđ-" diarbenen brükt. Dit kür üp jen Sir diarme töhophinge,
dat fuul fan di jerst Friisen fan di Nederlönen kemen sen, en diar liit dat
Weeter ja nuurđfuar. Üp di üđer Sir ken't uk iinfach fan't Dütsk aurnemen uuren
wiis. Nü es't üp di Ailönen ja man sa, dat et uk süđern of uastern Weeter jeft.
Da kumt noch nemen üp di Böök en sii "Südsee".

Fain üt es em, wan em latiinsk snaki ken. Da jit dit "Mare Frisicum", "Oceanum
Germanicum" of "Mare Germanicum". Alis söner Hemelsrochtingen, man "Oceanum
Germanicum" jert höm mesken mediziinsk of katoolsk ön.

Di Heef es en Lönskep, wat et üp Warel niin taust Mool jeft. Diarbenen lewi
Diir- en Plantenaarten, wat em ön des Konstelatsjoon uk narigen weđer finj ken.
Dat Leewent bi Heef es hoogsensiibel, en wan et kaput es, da fo wü dit ek weđer.
Diaraur staant di hiili Heef öner Natuursjuts en es uk Natsjonaalpark, hur di
Staat fuar üppasi skel. Sa ken di Lir, wat diar tö't Bispöl eeđer di Fügeln
luki, fan Stjüüren bitaalet uur.



https://frr.wikipedia.org/wiki/Manert%C3%A5le

Ås Manerhäide (de. Minderheiten) betiiknet huum grupe, da önj en was gemiinschap
ai di grutste diilj ütmååge. Di mååst ålgemiine fål sun spräkemanerhäide önj
stoote.

Önj Tjüschlönj san aw e sid bai da Frasche, da Sorbe, da Sinti än Roma än da
Dånsche gödjkånd. Deerbai jeeft dåt matiinjs unerschiisinge: Da Frasche än da
Sorbe jeeft dåt bloot önj Tjüschlönj, da Sinti än Roma san manerhäide önj möre
stoote än da Dånsche san mörtål önj Dånmark. Deertu booge da Sinti än Roma döör
dåt gåns lönj än da oudere mör önj wase gebiite.

• Ålandsweede • Albaner • Aostadool • Arabe • Aragon • Armenier • Arumane •
Asturien • Azores • Baske • Bosnier • Bretone • Bulgare • Bunjevci (Bunyevtsi)
önj Serbien • Cornwall • Csángó • Dånsche • Tjüsche • Elsas • Este •
Färöer-Ailönje • Finne • Flandern • Frasche • Friaul • Gagausien • Galicien •
Graubünden • Griiche • Ingermanlönj • Italien • Jenisken • Kanarische Ailönje •
Karelier • Kaschubien • Katalonien • Korsika • Kosovo (Albaner) • Krim • Kroate
• Kurde • Ladiner • Lettone • Lipowener • Litauen • Livonien • Lothringen •
Ludier • Luxembörjere • Madeira • Makedonien • Man (Ailönj) • Mirandien •
Mócheno • Morawien • Mordwine • Okzitanien • Plååttjüsche • Polen • Pomake •
Proische • Rumäne • Russe • Rusyn • Sami (Laplönj) • Sardinien • Savoyen •
Schlesien • Schonen • Schotlönj • Sweden • Serben • Seto • Sinti än Roma •
Slowake • Slowene • Sorbe - Wende • Suudtiroler • Tatare • Transdniestr •
Tscheche • Türke • Ukrainer • Ungarn • Võro • Wales • Wallonien • Walser •
Wietrusse • Wepse • Wote • Yiddish / Jiddisk • Zimbere

Uk büte Europa jeeft dåt foole manerhäide: we tånke bloot önj da Indioaner önj
Ameerika än da uurönjboogere (Aborigines) foon Australien än sü oofding da
Indigene följke.



https://frr.wikipedia.org/wiki/Maasklun

A maask (sö. Mēsk of Mērsk, mo. mjarsch) as en flaak loonskap saner huuger of
berger. Maasklun as knaap huuger üs a sia an lingt bit hen tu a geest. Hen tu a
Nuurdsia as a maask mä diker ufseekert. A geest as uun a istidj faan istonger
tuupsköwen wurden, a maask wooks iarst leederhen uun a efteristidj.

Maasken jaft at uun Sjiisklun ei bluas bi a Nuurdsiaküst, man uk banluns bi a
struumer Ialew, Weeser, Eider, Oste an Ems. Üüb sidj faan a sjiisk maasken jaft
at sok loonskap uk uun Denemark an Holun, an tuup san a Nuurdsiamaasken faan Den
Helder bit Esbjerg at gratst maasklun üüb a eerd.

Maasken waaks bi a waaskaant. Uun a luup faan juarhunerten saat ham muar an muar
fiin slober uf. An sok plaanten üs rölken an oongäärs surge diarför, dat hi
leien blaft. Uk a minsken halep mä di bau faan loonangen mä, dat di slober ei
weder ütjmä uun a Nuurdsia draanj woort. Ütj oonlun wort sodenang mä a tidj
maasklun. Auer a siapeegel suutjis uunsticht, wääkst sodenang uk at maasklun
amhuuch. Uun Uastfresklun as det maasklun steedenwis huuger üs a muuren widjer
uun't banlun. Auer diar iarjuaren at türew ufgreewen wurden as, leit det banlun
nü düütelk oner a siapeegel. Wan at maasklun mä diker jin a Nuurdsia ufseekert
wurden as, do sait am tu det lun bääft a dik kuuch, grooden of polder. Wan't
nään diker jaft, so üs üüb a Halgen, do skel a minsken werwer, wurten of terpen
bau, am bi sturemfluden ei uftusüpen. Am maasklun för a minsken tu nadgin,
skal't mä gruuger an weederliasangen drüg häälen wurd. Ööders woort sok lun tu
en muur. Steedenwis woort maasklun ei muar drüg häälen, am raar diarten an
plaanten uuntusiidlin, so maaget det di ferian Elmeere üüb Fer.



https://frr.wikipedia.org/wiki/Kuter

"Kuter" (Fan engelsk: cutter, fan: to cut = skiar) uur forskeligi Buaten en
Skeepen neemt. Di jit sa, aurdat di Fuarsteeven (Ofslüt fan't Önerweeter-Skep bi
di Bug) bal āprocht stuun en rocht sjarp töhop laap.Da uur di Rump tö di Meren
hen breerer en lapt naa achtern hen laangsem weđer töhop. Boowen dit Weeter giar
di Breerhair rocht gau ütenachtler, en diarfan heer en Kuter fuul Plaats en ken
ek olter lecht kenteri. Dit es uk di Grün, hurom Feskeriiskeepen fuar't Miist
Kuter sen.

Bi forskeligi Mariinen tö Tiren fan di Siilskeepen wiar uk Kutern me Kanoonen
diarön. Des wiar da Krichskutern. Ja her masi Sails, dat ja üp Faart kum kür, en
diarfuar waar masi Liren ön Buurt brükt. Di Krichskuters waar fuar
Kontrolfaarten, üs Kurier-Skeepen, fuar di Zoll ön somtirs uk üs Kāperskeepen
brükt. Aurdat ja bluat jen Meest her, kür ja ek muar faar, wan des ön Steken
sjoten wiar of di Sails ofbronen wiar. Diarom waar di Kutern bal fuar iinfacheri
Āpgaawen iinset, diar ek sa eetfiarelk wiar.

Üp Krichsskeepen wiar aaftinoch Retingsbuaten me ön Buurt, wat em rö kür (8 bit
14 Riimen) of aaftinoch uk siili. Fan des Buaten es di Sportbuat-Klasi
Mariinikuter uuren sa üs uk di "Jugendwanderkutter".

Fesk- of Porenkutern sen litjer (bit ombi 24 Meetern Leengdi) Maskiinenskeepen
fuar't Feskin nai bi di Weeterkanten. Wan't förter üt gung skel, da uur Trawlers
nomen of Kutern, wat leenger sen üs 24 Meetern. Di Noom es uk jir bihölen
blefen, aurdat di Forem fan di Rump jit sa ütsjocht üs jerer. Aurdat dit me
Maskiinen jaa lechter faar en faar me san Skep, brükti em Keenteeken. Jir es di
Listi fan di Feskerii-Keenteeken ön Dütsklön'.

Krichs-Feskkutern (KFK) wiar ön di Taust Warelkrich Skeepen fan ombi 24 m
Leengdi, diar üs Fuarpostenbuaten brükt waar. Hok fan des sen jit üs Angelkuters
bi di dütsk Uastseekant ön Faart.



https://frr.wikipedia.org/wiki/Krais_Nuur%C4%91friisl%C3%B6n

Di Krais Nuurđfriislön (de. Nordfriesland, nds. Noordfreesland, da.
Nordfrisland) es di nuurdermiist Lönkrais uun Dütsklön en di trērstgurtst ön
Sleeswig-Holstiin. Hat jeft niin Krais, hur muar Spraaken snaket uur üs ön
Nuurđfriislön: Nuurđfriisk, Dütsk, Deensk, Platdütsk en Süđerjütsk. Jer es ön
Friedrichstat uk jit Holandsk snaket uuren. Me tö di Regioon Nuurđfriislön jert
uk Heliglön, man dit Ailön liit ön di Krais Pinneberg. Sii uk: Nuurđfriislön.

Di Krais Nuurđfriislön liit ön di Nuurđweesten fan Sleeswig-Holstiin en stupet
ön't Nuurđerjen töögen Denemark, ön't Uasterjen töögen di Krais
Sleeswig-Flensborig. Süđern fan di Eider, kumt Dithmarschen. Ön Weesten liit di
Nuurđsee. Di hoogst Plaatsen fan di Krais sen di Sandesbarig me 54 Meeter
(Uastenfeld) en di Uwedünem mä 52,5 Meeter (Kaamp üp Söl').

Fan Uasten tö Weesten sjocht em forskelig Lönskepen üs di Geest, di Mersk, di
Heef me di Haligen, sa üs di Mersk-Ailönen en ön't Weesterjen di Geest-Ailönen.
Dat dit sa es, kumt fuaral fan di Istir bestemet, man uk fan di gurt
Storenflöören ön di Jaaren 1362 an 1634.

Ön Nuurđfriislön staan 33 Regioonen öner Natuursjuts, dit sen 9,21% fan't Lön.
Diartö kumt di Natsionālpark bi Heef me 176.290 Hektar.

Nuurđfriislön heer Atlantikkliima: Ön di Somer es't ek sa warem üs ön't
Benenlön, ön di Wunter uur't ek sa kuul. Hat jeft uk en gurt Forskel twesken di
Ailönen en't Fastlön, fuar't miist uur't ön di Wunter ek sa kuul ön di Ailönen,
aurdat di Golfstroom diarön forbi giar. Üp di Geest heest dü 190 Daagen söner
Frost, üp di Ailönen sen't 220. Ön di Mersk bigent di jerst Frost ek fuar't Jen
fan di Oktoober, en ön di Meren fan di April es dit weđer fuarbi.

Fan Februwaari bit Juuni sket Dü me 40 mm Rijn ön di Muun reekni, fan August bit
Oktoober ken't uk 80 uur. Üp di Ailönen en ön di Mersk rinjt et aartig wat mener
üs üp di Geest. Di Winj wait ön't Merel me 7 m/s (dit sen ombi 25 km/h of 14 kn)
üp di Ailönen en üp't Fastlön es't ek fuul mener.

Di Krais es 1970 grünjit uuren üs en Töhopkum fan di ual Kraisi Süđtöner, Hüsem
an Eidersteed. Sii uk: Histoori foon Nordfraschlönj.

Di "Fet" hur di Ökonomii üp staant, sen Buererii, Feskerii, Hunwerk en tö en
wuksend Diil Baarigasten en ek töleest di Energii en di Industrii fan
Winjkraftmelner. Üđers üs ön di Rest fan Sleeswig-Holstiin aarberi mener Mensken
ön't Hunwerk man muar ön di Lönswertskep en ön Tiinsten. Des kumt fuaral fan di
Somergasten.

Ön Nuurđfriislön jeft et ombi 100.000 Bēren fuar Gasten, en diarfan stuun muar
üs di Hualev üp Söl. 2004 kām muar üs jen Miljoon Baarilir tö Nuurđfriislön en
blef ön't Merel 10 Nachten. Diaraur sen aur 1 Miljardi Euro omset uuren.

2005 heer't 660 Winjkraftmelner jefen. Ön en trinjom Hüsem aarberi masi Firmen
ön des Önlaagen. Hüsem skel uk di Haawen fuar Bütendiks-Winjkraftmelner uur.

Ön 2004 heer't 8,9% Mensken söner Aarber jefen, en diarme es di Krais ek beeter
of ringer üs dit Miist ön't Lön. Üp Eidersteed sjocht't me 10,9% wat ringer üt
man jit beeter üs ön di Staten fan Sleeswig-Holstiin. Di miist Aarber heer Söl
(7,9% Aarbersluasi).

Di wichtigst Baanliinji es di Mērskbaan faan Hamborig tö Weesterlön. Baanstairen
sen ön Friedrichstääd, Hüsem, Breetsteed, E Hoorne, Naibel, Klangsbel, Muasem,
Kairem an Weesterlön. Twerk diartö giar di Nuurđ-Uastsee-Baan fan Kiil aur
Rendsborig, Sleeswig en Hüsem naa Sankt Peter-Ording. Fan Naibel naa Daagibel
köört di NEG-Baan (jerer NVAG). Aur di Grensi giar en Toch fan Naibel naa Töner
ön Denemark.

Di miist Ailönen en Haligen sen döör Skepsliinjin me't Fastlön forbünen. Tö Söl
ken em man uk me di Toch aur di Hindenburg-Dam raisi.

Nuurđfriisklön heer niin Autobaan, aur di B5 kumt em man dach bi Heide ön di
A23, wat naa Hamborig giar. Di Bundesstraaten B199, B200 an B201 gung naa Uasten
en forbinj di Krais me di A7, wat temelk ön di Meren fan Sleeswig-Holstiin fan
Flensborig naa Hamborig giar. Aur di B202 kumt em fan St. Peter-Ording aur
Töning hentö Rendsborig, hur't uk üp di A7 giar.

Fluugplaatsen jeft et ön Weesterlön, Hüsem, Wyk en St. Peter-Ording, man bluat
di ön Weesterlön heer Liinienforkiir. Dat Militeer önerhalt jit en Plaats ön
Lek.

Füf Staten en Gimiinden pasi jam salev. Ali üđern sen achter di Reformen fan di
Jaaren 2007 en 2008 tö aacht Amten töhopslüten uuren. Sii uk: Nordfriislon
(gemeenen).



https://frr.wikipedia.org/wiki/Kort-D%C3%BC%C3%BCsi

En Kortdüüsi es en Ring, wat naa achtern koonisk töhop lapt. Dat Profiil fan des
Ring es sa temelk üs des fan di Jük fan en Fliiger maaket. Iin ön des Ring drait
höm di Propeler fan en Skep. Di Taacht diartö kām ön di 30er Jaaren fan di
italieensk Luchtfaart-Injenjöör Luigi Stipa en di dütsk Skepsinjenjöör Ludwig
Kort.

Fan di Kortdüüsi giar mener fan di Kraft, wat di Propeler iin ön't Weeter
bringt, forleesen, en di Stroom fan di Weetermasi ön di Rochting, hur em di haa
wel, uur beeter. Diarfan kumt en Forbeeetering fan di Kraft-Omseting, hurfan en
Skep muar Toch fo. Di Eeđerstroom, dit es dit, wat achtern fan't Skep me't
Weeter pasiaret, uur ruuiger, en dit es gur fuar di Kanten fan Stroomern. Ja uur
mener öngrepen fan di Woogen, wat dit Skep maaket.

Kortdüüsen uur aaft ön häufig an Sleepern en Skeepen fuar Benenweetern iinbecht.
Ja ken uk draibaar iinbecht uur, en da ken em diarme uk stjüüri. Uk fuar
Hobbybuati uur Kortdüüsen nomen, man dit es muar, dat diar ek sa fuul Skit
twesken di Propeler kumt üs dat di diar beeter fan faar.



https://frr.wikipedia.org/wiki/Km%C2%B2

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/K%C3%B6%C3%B6lstoof

Koolestuf (dt. Kohlenstoff, la. Carbonium) as en chemisch Elemänt ma symbool C
än atoomnumer 6. Dåt as en ai-metal, dåt önj ferschilie modifikasjoone forkamt.
Iinj deerfoon as en blailuuse huulewliidjer, en oudere en suurt huulewmetal.

Koolestuf wörd ål önj e forhistoori önjtdäkt än brükt as hooltkoole, jü mååged
wörd döör orgaanisch materjool (mååst hoolt) hiitj tu måågen önj e sörstuf-eerme
atmosfeere. Dåt änglisch carbon as deeram uk oufliidjed foon di latinsch noome
Carbonium for hooltkoole, jüst as di noome foon e Carbonium-tidrüm, weerönj dåt
bilied wörd.

Uk diamante, da en ouder allotroop form foon koolestuf san, san sunt lung
bekånd. Jarst sunt hu iirtiinde koon huum da synthetisch mååge. Fullerene, jü
treed allotroop form, wörd önj da tachentier iire foon dåt 20. iirhunert tufäli
äntdäkt.

Di koolestof kamt mååst for önj form foon koolewååderstufe, forålen dåt fosiil
iiljinge jardgas än ra ööle. Üt ra ööle wårt önj e petrochemisch industrii tum
biispel petrooleum, bänziin än keerosin dästiliird än dåt tiint as grünlååg for
foole synteetische stufe, as plastike.



https://frr.wikipedia.org/wiki/J%C3%BCrgen_Borstelmann

Jürgen Borstelmann (* 1963 üp Söl') es en Pianist, Komponist en Organist fan
Söl'. Me 8 Jaaren bigenti hi, üp dit Klawiir tö spölin. Al me 12 Jaaren spöleti
hi uk di Orgel, bal uk bi Hööf en ön Konserti. 1980 bit 1983 fing hi en Liirtir
bi di Sērkenmusikdirektor Walter Bechmann (Weesterlön') bitö. Sent 1981 heer
Jürgen Borstelmann en Bruarwenig üs Organist üp Söl'. Ark Jaar spölet hi
forskeligi Konserti, fuaral iin ön Sērken üp Söl'.

Borstelmann komponiaret uk. Sin Aarbern uur hol fan di Forlachen nomen, en hok
waar uk ütteeknet. Hi maaket uk Kamermusik, en sa heer hi me forskeligi
renomiareti Musikern Āptreren her. Hi es uk üp forskelige Toonāpnaamen, sa üs üp
di CD „Farewell To The Island“ en Filmbidrachen tö hiir en tö se. Borstelmann
maaket uk keltisk en friisk Musik.

Sent 1992 sen maning Stelken, senerlig fuar di Söl'ring Spraak, maaket
uuren.Eeđer en Taacht fan Hans Hoeg skreev Borstelmann Wiisen aur Dechtingen fan
Mensken sa üs Mungard of Wilhelm Siemens. Forskeligi Daans-Steken en Leedjis
waar fuar forskeligi Biseetingen ütaarbert.

Jürgen Borstelmann es Organist ön Hörnem - Raantem. Fuar Konserti heer hi sin
ain Ensemble. 2013 wiar dit en Organist, jen me en Oboe en jen Floitenspölster,
diar uk soong. Des jeet "Ensemble Amabile", Ker diar em lef haa ken.

Borstelmann aarbert uk Fuarlaagen üt: Fuar di C. P. Hansen-Pris 2013 heer hi tau
Fantasiien aur tau Musiksteken fan Peter Hansen skrewen, diar di Brüđer fan C.
P. Hansen wiar. Di jest Fuarlaag her 16 Takti, dit waaret ombi 30 Sekunden tö
spölin. Di Taust her 8 Takti en waaret ombi 20 Sekunden. Di Ütaarberingen sen 6
(Di Jest) sa üs 4 en hualev Minüten (Di Taust) lung uuren. Jen diarfan wiar
aliining fuar Klawiir, jen wiar fuar Klawiir en Soprānsaxofoon skrewen. Di
Steken waar bi di Tödiiling fan di Pris tö Albert Panten spölet. Di Spölsters
wiar da Jürgen Borstelmann üp Klawiir en Thomas Vester üp dit Soprānsaxofoon.

2017 braacht Borstelmann en CD me Söl'ring en friisk Wiisen üt. Hi nemt dit
salev 20 poetisk Klawiirsteken, en dit paset noch uk gur sa. Sa üs em dit fan
höm keent, heer hi di Wiisen ütkomponiaret, sa dat diarfan en könstfol en broket
Musik uuren es. Fan dit Daans-Stek eeđer Peter Hansen sen ön des CD aur 7
Minüten uuren. "Üüs Söl'ring Lön'" heer Borstelmann ön tau Steken forskelig
biaarbert.

Sölring Koorbok 25 Koorseetings me ain Sölring Wiisen fuar Sölring Lir, eeđer di
Aarbern fan forskeligi Dechtern, me 18 Koorseetings fan Jürgen Borstelmann, 3
Seetings fan Karl Kruse sa üs 4 Seetings fan Wilhelm en Hans Borstelmann (ark
jen tau Seetings).

"Siemens-Lieder" Trii Leedjis eeđer Dechtings fan Wilhelm Siemens (fuar
Sjungster en Klawiir)

„Üüs Sölring Lön“ (4-stemigi Koorseetings fuar Koor sa üs uk fuar Koor fan
Kārmingern)

„Variationen über ein altes Sylter Tanzstück“ Fuar Klawiir, en 16-taktigi
Originaaltheema (Peter Hansen, 1824); bitö skreev Borstelmann 13 Variatsjoonen
(2013)

„Fantasie über ein altes Sylter Tanzstück“ Fuar Soprān-Saxophoon en Klawiir,
8-taktigi Originaaltheema āpskrewen fan Peter Hansen 1824

„Sylter Klavieralbum“ (romantisk Klawiirmusik eeđer friisk Wiisen fan Söl)
Nooten tö di CD me di salev Noom, 2017 „Sylter Sonate“, „Sieben Fantasien über
friesische Lieder“, „Friesisches Wiegenlied“, „Vier Fantasien über friesische
Tänze“, „Variationen über ein friesisches Lied“, „Insel-Ballade“ en jit muaren.

Sent 2005 maaket Borstelman töhop me Christina Glede (Blokfloit, Bodhran) en
senerligi Aart fan Musik. Di CD diartö jit "Farewell to the Island" en es uk
wert en hiir eeđer. Jü ken sa üs uk di üđer CDs en Boker bi Jürgen Borstelmann
koopet uur.



https://frr.wikipedia.org/wiki/Irpel

Di Iartapel (irpel(öö.), eerdaapel(fe.), Solanum tuberosum), es ön Diili fan
Dütsklön, Öösterrik en di Swaits uk üs Erdapfel (Herdöpfel) of Grundbirne
(Grumbeer) bikeent. Üp Söl' jeft et Liren, diar Iirtaapler sii, Jiartapeln
(Ütspraak üs "Jechtabeln") oof Öört-Aabelern, en jit muar. Em ken al sii, dat
des en lewendigi Uurt fan di Söl'ring Spraak es.

Meent es da aliweegen di Nüti-Plaant, diar tö di bioloogiski Familii fan di
Plaanten, diar ön't Junk wuksi (Solanaceae) jert. Tö des Ker fan Plaanten hiir
uk di Tomāti (Solanum lycopersicum), Paprika (Capsicum) en Tabak (Nicotiana).
Brükt uur di Iartapel üs en öneriarsk Knolenplaant. Aur di Knolen ken fan di
Plaant nii Plaanten wuksi. Di Siid wukset fan Baien ön di green Diil fan di
Plaant. Des sen giftig fuar Mensken, diar skel em ek olter fuul fan iit.

Hat jeft üp Söl' jit trii Buern, diar Iartapeln plaanti en forkoopi. Jen diarfan
sit twesken Kairem en Munkmēsk, jen ön Kaamp en jen ön Muasem.

Di Buer fan Muasem maaket man dit Miist diarfan, di köört di uk üt. Ön Muasem
jeft et sagaar en priwāti Iartapel-Auto, diar fuar forskeligi
Famiilien-Meföligster iinkoopet en ütköört. Bi di Buererii sen uk jit Hingstern
diarbi.

Ön di hiili Wārel uur muar üs 5000 Iartapelaarten plaantet. Di Forskel kumt
diarfan, dat di Plaanten forskelig brükt uur sa üs uk diarfan, dat ja dit dit
Kliima ek aural lik es. Hat jeft Liren, diar jam aliweegen nii Aarten ütteenk.
Ön't internationāli Iartapeln-Instituut ön Lima, Peru es di gurtest Saamling fan
Aarten āpskrewen, en diar stuunt uk, hur'ling di Geeni ütse.

En internatsjonāli Jaar fan di Iartapel waar 2005 bi di Foriinigt Natsjoonen
(UN) üs en Deklaratsjoon fuarslain. Ön di 18. Oktoober 2007 waar ön New York
bislööten, dat 2008 des Jaar wiis skul.

Di Taacht om en Jaar fan di Iartapel es, dat di Mensken diarön tö teenk kum, dat
em me Iartapeln masi Gurs töögen Hungersnuar dö ken. Des Weeten skul fuaral uk
diar hen dönen uur, hur Help brükt uur. Em wel me dit Jaar senerk fuul diarön
aarberi, jit muar aur di Iartapel üt tö fing en diarfuar, dat Saaken üs Logistig
en Produktsjoon fan gurter Masen forbeetert en iinfacher maaket uur ken. Diarfan
skel et möögelk uur, dat di Lönen, diar knap me Iit sen, jamsalev beeter help
ken.

Tö dit nii Milenium her di UN jam fuarnomen, muar töögen di Hunger üp Wārel tö
dö, en diartö skul dit diar Iartapeljaar help .

Di Post ön di Swaits diar en senerk Friimark (85 Rappen) tö dit Jaar fan di
Iartapel üt.

Dit dütsk Uurt "Kartoffel" kumt fan dit italieensk Uurt tartufolo, wat diar fuar
di Trüfel brükt uur. Des Uurt kumt da fan latiinsk: Diar jit et terrae tuber.



https://frr.wikipedia.org/wiki/Interval_(Musiik)

En Interval (Latiinsk fuar "Rüm twesken Pualen") weeget di Rüm twesken tau
Tööni, om tö biskriif, hur fiir dānen ön di Toonleđer ütenachtler lii.

Ön Euroopa her em forskeligi Toonsysteemi, en diarfan kür höm bit ombi dit Jaar
1700 dit Dur-Moll-Systeem, wat wü deling keen, döörseet. Di Üđern sen deling
fuaral üs Sērken-Toonleđern bikeent, aurdat ön't Merelaaler fuaral ön Sērken
masi Musiik üttaacht en maaket waar. Des Systeeme wiar fuar't Miist heptatoonsk,
dit meent, aur soowen Tööni. Uk des her tau hualev Toonstööpen, en diarom jit uk
des diatoonsk ("Di" en "dia" es latiinsk fuar tau). Di Intervalnoomen waar
aurnomen. Di bikeentest sen dānen, diar jir weeget sen:

Di Nooni kumt somtirs fuar, bi sok Leedjis üs " We are the world" kum ön di
Bröch Noonenakordi fuar:

Bi di Rock- en Bluesmusiik sa üs somtirs uk bi Jazz uur me "♯9"-, di
"Krüts-Niigen"-Akordi aarbert. Bi sok Akordi es di senerligi Toon en hualev Toon
aur di Nooni, wat dit "♯" weeget. Jimi Hendriks heer me Purple Haze en senerligi
Stek skrewen. Di Kadens diartö bigent me E♯9 en diar da aur G- en A-Dur:

Des Stek lefet diarfan, dat em üp Gitari, di diip E-Streeng frii swingi ken. Di
Akord uur me C7 ön di soowenstst Bund maaket. Fuar di "♯9"-Toon kumt di litj
Finger ön di aachst Bund fan di H-Streeng.

En gur Bispöl fuar di "♯9"-Akord, jir ön D-Dur, es "Taxman" fan George Harrison.

Bi dit Systeem es dit gur tö weet, dat di Intervali töhop üp en Oktāvi ütkum.
Bispöl: En Kwarti giar fan C tö F, en en Kwinti giar fan F āp tö C'. Bi fjuur
(Kwarti) en füf (Kwinti) kumt da ek niigen üt. Rocht es aacht, en Oktāvi, aurdat
di jest Toon bi ark Interval meteelet uur. Dit es gur tö weet, wan em me di
Kwintenkrais of Instrumenti sa üs di Gitari aarberi wel.



https://frr.wikipedia.org/wiki/Histoori_foon_Nordfraschl%C3%B6nj

Jü histoori foon Nordfraschlönj as politisch iinjhäid begant eentlik jarst ma e
krisreform foon 1970, iir bestöö uler poliitisch iinjhäidlik lönj. Bit tu dåt
iir 1864 wus jü histoori foont gebiit as pårt foont Härtochduum Slaswik nåår ma
jü foon dåt Kiningrik Dånmark ferbünen. Tidwise ööweden uk dan da Neederlönsche
gruten influs üt, ouers mååst bloot önj da mjarschgebiite.

Apårtie aw e Salring gååst, ouers uk aw dåt fååstlönj ferrädje tålrike
grutstiinjgrääwde än ferschilie latjfanste eedere kolonisasjoon. Önj e
jungstiinjtid wus apårtie dåt intwasche döör di steegende heefspäägel foon dåt
fååstlönj oufskjard Sal tacht kolonisiirt.

Önj e Bronsetid profitiird Nordfraschlönj foon e hoonel. En wichtie hoonelswoore
wus dåt reef, weerfor Nordfraschlönj wälj en sliik monopool häi. Rike
grääftgoowe aw e ailönje spreege for en grut wäljstånd foon tu manst di
boowenlååge, en wid önjtwikled kultuur än goue hoonwark-produkte. Sügoor
luksus-diile foon e sööd-tjüsch Hallstattkultuur fünen harn wäi bit tu Oomram.
Da schuchtere inboogere laaweden foon jare eekre än jare tjüch.

Jü stäljtid begand önj Nordoiroopa duusend iir lääser as önj e fordere ooriänt.
Dåt stälj wörd ma heelp foon hooltkoole üt moorstälj wünen, dåt tum biispel aw e
Stolbärj forkamt.

Tu jü tid, foon 500 f. Kr. ouf köm dåt norden mör än mör önj en kulturäl
isolasjoon. Di hoonel höl ap, dåt hiinjere wääder än da huugere stormflödje
twüng da manschne än wånder ouf foon e mjarschgebiite (ferglik da tooche foon
Kimbre án Teutone).

Önj e Följkewånringstid köm dåt tu en wider önjtföljking. Huum koon deerfoon
ütgunge, dåt jütids da inboogere foon Nordfraschlönj tuhuupe ma da Angele eefter
Änglönj silden. Aw arken fål fant huum üt dåt 6. än 7. iirhunert niinj klåår
sääkerde ouerblaawens.

Foon amentrant 700 ouf kömen Friiske ouer e Weestsiie da Nordfriiske aw e
gååstailönje Sal, Oomram än Feer än önj hu gååstgebiite önj e Wiringhiird än
Ääderstää tu boogsaten. Wat lääder, amänbai dåt iir 1100, tuuchen dan ålwi
Friiske eefter Nordfraschlönj, dåtheer tooch tut mååst manschnelääsi mjarschlönj
twasche Eider än Widou (Wiedau) . Deerüt lätj ham uk dåt grut ferschääl twasche
di spräke foon dadeere ailönje än et fååstewåål ferklååre.

Da gååstgebiite wjarn sunt e tid foon e följkewånring döör di as Jüüten benåmde
dånsche ståm kolonisiird wörden. Fanste da aw nååre ferbininge önj dåt
kärngebiit foon da Friiske bai e Rhiinmüning än aw friiske kolonisasjoon foon
Nordfraschlönj haanewise, ståme üt dät 8. iirhunert än kaame forålem foon da
gååstailönje än Ääderstää. Da kwäle wise for jüdeer tid tålrike kontakte twasche
Friiske än Dånsche üt, lätje ouers ai wat naus deer ouer tu waasen füünj, dåt
deerma uk inboogere foon Nordfriislönj miinjd san.

Am 1100 wide ham da kolonisasjoonsspoore dütlik üt än belinge uk grutere gebiite
foon di kris foon diling. Äämboor striidjen maning Friiske ma da dånsche
kininge. Ju jarst urkundlik mälding foon da Nordfrasche gungt aw dåt iir 1200
tubääg as Saxo Grammaticus en ütfjarlik beschriwing foon dåt sü nåmd
“Latjfriislönj” schriif. Jüdeer häi tu douen ma di strid twasche di dånsche
kining Sven II. än san iinjkining Knut. Da Friiske stipeden Knut än bageden
sööderlik foon Hüsem en borj, wat Sven ouers bestorme köö.

Da näiste iirhunerte wjarn foon tuhuupeuugen än strid kåntiikned. Wilert Friiske
önj et dånsch heer tiinden än tum biispel Waldemar II. önj e 1227 ferlääsen
Slåcht bai Bornhöved iinj eHolsteener än Hansestäägne stipeden, jäif et tålrike
stride am stüüre än oufgoowe. Da Friiske seelew häin jam as fri foon Dånmark
sänj. Da hiirde, weer bloot frasche boogeden, wörden önjt madelåler tu e Ütlönje
tuhuupeslin än häin ma ju soowenhiirdebeliiwing en äin friisk rucht. Önj da
hiirde aw e gååst, weer uk Jüüte boogedem, jüld widerhaane dåt Jütisch rucht.

Önj dåt 13. iirhunert wus Nordfriislönj önj e ferglik ma oudere lönje wat rik.
Da Friiske bedriifen dikbäg än loonbedrif. Ouers rik wörden's for ålem döör
sålt. Dåt wörd wünen döör dåt ferbrånen foon såltiidj. Sü räigled ål dåt
Slaswiker stäärucht foon 1150 di infåårtool aw sålt üt da Ütlönje.

Sunt dåt 14. iirhunert wörd dåt kliima wider hiinjer, wat jü sünhäid foon da
manschne lise leet. Sü wörden wälj uk da dike ai mör sü gödj pååsed. Ås dan 1362
en grut flödj köm, jü “Manndränke”, ging foole lönj ferlääsen, forålem weer dåt
lönj döör iidjgreewen ferswåked wus. Sü ferswün uk en grut diilj foon dåt Ailönj
Strönj.

En bedjüsen inwånringswoog üt da Neederlönje schaid twasche jü reformasjoon än
dåt iinje foon di dorti-iiri krich. Da Neederlönje wörden önj jü tid en grut
måcht aw e siie foon e hiile wråål. Da rike mjarschgrüne foon e
slaswik-holsteensch weestküst lookeden hoonlere än koloniste an. Deertu
ferleeten maning Neederlönjere jare hiimstoun, ouerdåt's am jare luuwe deer ai
mör laawe köön. Önj Slaswik-Holsteen wörden jam rümhartede toleransedikte
erleet; di krich seelew ströifede dåt lönj mån. Aw Nordströnj leeten jam
katoulsche dil, aw Ääderstää mennonite (dööpere) än önj dåt nai grünläide
Fräärstää aw e sid bai da jarstnååmde floose for ålem remonstrante.

Da Neederlönjere broochten foole tächnische innowasjoone ma jam. Ja
rewolusjoniirden liküt dikbäg än önjtwåådering än måågeden sü wide loonschape wi
beboogboor än tu dåt loonbedrif gåågenful. Ja fjarden ma bedjüsene ökonoomische
fülie ju säisproduksjoon önj gruten stiil in. Tidwise hätj et, dåt aw dåt
huulewailönj Ääderstää jäif dåt mör silwer ås stälj än huum schölj deer ma
göljen knif än fork foon göljene talere ääse. Hoodgrün deerfor wjarn da trii
miljoone pün säis, da önj dåt 17. iirhunert önj goue iirnge Ääderstää ouer di
huuwen foon Taning ferleeten.

Di hüstüüp foon e haubärj än da holönjermeelen ståme üt da Neederlönje. Uk ma da
Neederlönjere kömen da grünlååge foon ål da modärne siidike: da schrååde wörden
wääsentlik flåcher än büüdjen sü bääder schööl iinj dikbräke. Da unerkånte
wörden döör strai sääkerd än ai mör döör hoolt.

Slaswik wus en dånsch härtochduum, wilt dåt tjüsch härtochduum Holstiinj uk uner
e kining foon Dånmark stöö. Eefter 1815 köm Holstiinj tu dåt Tjüsch Bün, mån da
Dånsche fäigeden da biise härtochduume tuhuupe än ferläiden jü ferwålting eefter
Kopenhuuwen.

As önjt 19.iirhunert nasjonååle toochte önj Tjüschlönj wiiken wörden, wälj
Slaswik-Holsteen as en feriind regjoon tu dåt feriind Tjüschlönj hiire. En
Dånsch bewääging deeriinj bestöö deeraw, dåt Slaswik åltens tu Dånmark hiird häi
än deer en pårt foon wårde schölj. Da nasjonååle ferschääle fjarden önj e märts
1848 tu en ääm rewolusjoon foon da tjüsche beboogere önj da härtochduume än sü
bit 1850 tu e krich twasche Dånmark än Preusen. 1864 köm dan di Tjüsch-Dånsche
krich, weer da Dånsche foon Ååstenrik än Preusen sloin wörden.

Eefter e ferdråch foon Wien (oktoober 1864) moost Danmårk Slaswig än Holsteen
oufdüünj tu da Tjüsche, eeftert tu Preusen. Jü ferwålting bai e weestküste
nördlik foon e Ääder wörd ferdiiljd önj da krise Ääderstää, Hüsem än Tuner.

Eefter e jarst wråålkrich jäif et in dåt iir 1920 en följksoufstiming ouer jü
gebiitstuhiirihäid foon da nordlike än madlere diile foon Slaswik. Ås resultoot
wörd e kris Tuner diild än dåt nordlik hoodpårt köm eefter Dånmark. Söödtuner
bliif bai Slaswik-Holstiinj, jüst sü ås dåt latj nordlik hooddiilj foon e kris
Hüsem, weerönj oufstimd wörd.

Jü Lönjföljkbewääging wus karakteristisch for dåt poliitisch kliima iinje 1920er
iirnge.

Nordfriislönj wus äiwen ås dåt hiilj loonlik Slaswik-Holstiinj sunt began foon
da 1930er iirnge en huuchbörj fon jü NSDAP. Jü Blöd- än grün-ideologii foon da
Nasjonåålsosjåliste spräk da loonsmååns önj. Ål önj da leeste frie woole foon jü
Weimarer republiik füng jü NSDAP heer wid ouerdöörsnitlike woolresultoote.



https://frr.wikipedia.org/wiki/Hinrich_C._Hinrichsen

Hinrich C. Hinrichsen (*29. April 1898 uun Dunsem üüb Fer, † 1978) wiar en
skuulmääster an hää ham för't fering-öömrang spriak an literatüür iinsaat.

Hinrich, hi wurd leeder uk "Hinne Ruul" näämd, wiar det äälst kint faan Roluf D.
Hinrichsen an sin wüf Elene, bäären Braren. 1920 maaget hi sin iarst
skuulmäästerpreew an werket iarst uun Ööwenem, leeder uun Medelby. 1924 wiar hi
befreid mä Karoline, bäären Hinrichsen, hed ian doochter an füng en fääst steed
bi't skuul uun Olersem. Diar begand hi an skrääw an saameld jongensliitjin an
riimen, diar uun a "Föhrer Lokalanzeiger" ufdrükt wurd. 1929 wakselt Hinrich
auer tu Ödersem an 1932 kaam sin letj heft "Allerhand ual Stacken an Riemen..."
ütj. 1938 ging'er tu Foortuft, huar hi oober ei loong werket hää, auer hi 1939
uun a kriich skul. Diar kaam'er iarst 1949 weder tüs faan an füng do en steed
uun Noorsaarep. Üüb Oomram begand "Hinne Ruul" weder mä't skriiwen an jääw det
heft "Oome, fertel mi wat" ütj. 1954 ging'er weder tu Foortuft an skrääw det
teooterstak "At rocht hialmedel". Uk üs hi 1963 uun panjuun ging, skrääw hi noch
flook staken. 1978 stoorew hi uun't tachentagst juar.



https://frr.wikipedia.org/wiki/Gitaar

Di Gitari (kumt fan greksk:κιθάρα), jerst bikeent üs Kithara, es en Instrument
sa üs en Leier, wat uk tö di Familii fan di Kesthalslauten jert , aur dat, hur
di Klang maaket uur, en Streenginstrument, aur dat, hur di spölet uur, en
Taasi-Instrument.

Fuar't miist es di Nak ek fan jen Stek maaket. Diar es en Fingerbuurt önliimt,
hur di Bundwiiren benen sit. Diarfan uur di Nak wat faster, en aaftinoch maaket
dit uk di Klang wat beeter, wan gur (Klang-) Holt diarfuar nomen uuren es. Bi en
gurt Diil fan di Fender- E- Gitaren es di Nak fan jen Stek Ahorn maaket. Wan dat
Holt offgrepen es, da skel em en nii Nak fuar di Gitari haa of di Nak skel weđer
törochtslepen uur en nii Bundwiiren fo. Senerk di Naken söner ekstra Fingerbuurt
uur uk "scalloped", da uur dit Holt twesken di Bundwiiren ütslepen, dat em diar
me di Fingern bal gaar ek muar ön kumt, söner dat di Toon höm foranert. Des uur
maaket, dat em wakerer Wiisen spöli ken, en di Lünt foranert hom uk, aurdat di
Streeng uk bluat jit töögen di Bundwiir drüket uur. En Gitarist, diar dit hol sa
heer, es Yngwie Malmsteen .

Bii en Konsert- of Spansk Gitari me Tiarem- of Nylonstreenger uur di Nak ek krum
fan di Toch, wat di Streenger maaki. Di miist Instrumenti me Iirsenstreenger (Sa
üs Western- of Folkgitaren en E-Gitaren) haa en lung Skrüüv langs döör di hiili
Nak en benen di Nak sit di Mooder diartö. Des jit üp Engelsk truss rod of
Trussrod. Di Trussrod ken iinstelt uur: Wan tjuker Streenger āptain uur, wat
starker tii, da uur di Trussrod wat iindrait. Wan di nii Streenger wat tener
sen, da uur di lung Skrüüf wat luasdrait, aurdat di Streenger ek gans sa fuul
Toch haa.

Dat Fingerbuurt ken muar of mener breer wiis. Som sen lik maaket en üđer sen
bööget. Dat hingt diarme töhop, hurfuar (Fuar hok Spöliwiis) di Gitari becht es.

Bi E-Gitaren es dat Fingerbuurt fuar't miist aartig wat leenger üs bi di
akustisk Gitaren.

Normaalerwiis sen ön't Fingerbuurt Bundwiiren fastmaaket. Des help diarbi en
raaki di rocht Toon. Ark Bundwiir es en hualev Toon hooger of liiger üs sin
"Naiber". Jerer wiar di Bundwiiren gaar niin Metal; di wiar fan Tiarem maaket.
Leeterhen sen di fan Knaakenbiin, jit leeter fan Sölwer maaket uuren. Ön di
twuntiger Jaaren fan't twuntigst Jaarhönert küür em uk Bundwiiren fan Mesing tö
se fo. Deling uur di fan Niisölwer maaket. Dit es en Legiaring fan Koper, Nikel
en Zink.

Di Bundwiiren sen fast iin ön't Fingerbuurt iinbecht. Diaraur ken em uk niin
Tööni spöli, wat twesken di Hualevtöne lii. Wan em dit dach wel, da skel em en
ekstra Spölitechnik binüti sa üs "tii" fan di Streeng, Bottleneck (Of Slide). Bi
forskelig E-Gitaren jeft et en "Tremolo"- of "Vibrato"- Giraat, hurme em di Ton
hooger en uk diiper maaki ken.

Di Streenger gung aur Brüchen diarhen, hur ja fastmaaket sen. Boowen giar di
Brüch hentö di Haur. Man töbeek tö di Brüch: Aaftinoch sit boowen ön't
Fingerbuurt en "Saddel" hur di Streenger aurgung. Des sen jerer fan Knaakenbiin
of Hartholt maaket uuren. Deling sen di fuar't miist fan Plastik maaket, wan di
wat beeter wiis skel, uk fan Karboon- of Grafitmateriaal. Knaakenbiin kumt
deling bluat jit bi jüüri Konsertgitaren fuar, wat fan Hun maaket uur. Wan em
sin Konsertgirarre wat beeter maaki wel, ken em san Knaakenbiin-Sadel uk koopi
en iinbech. Dit skul da man töhop me en Steeg fan Knaakenbiin pasiari, en dit es
en bet Aarber, aurdat em di Laag fan di Streengen (hur fiir di fan't Fingerbuurt
wech sen) weđer törocht haa skel (Streengenlaag).

Fuaral ön Dütsklön sen uk Gitaren becht uuren, wat niin Sadel haa, üs di boowen
biskrewen es. Des haa en "Nullbund", en dit es en Bundwiir, wat ön't bööwerst
Jen fan't Fingerbuurt sit. Dit uur maaket, fuar dat di Streenger jam langsen lik
önhiir skel, weđer grepen uur of ek. Des skel diarfan kum, dat di Streenger
langsen twerk aur en Bundwiir langs lii, uk wan gaar ek grepen uur.

Wan em me di Finger ön di Streeng drükt, da uur di Streeng diarfan en bet
leenger tain; di uur jaa döörbööget. Da drükt em di dial, en wan di Streeng ön
di Bundwiir liit, da es jü "kuurter", sa dat em di Toon spöli ken, wat em spöli
wel. Sen di Streengen nü tö fiir wech fan't Fingerbuurt, uur di Wai tö lung, di
Streengen skel olter hart tain uur, dat em di üp di Bundwiir fo. Da sen di Tööni
ek muar rocht, di Gitari es ek "Bundriin". Wan di Streengen ek fiir inoch fan't
Fingerbuurt wech sen, da maaki di Spitaakel, aurdat di bi't Spölin töögen di
Bundwiiren "snari".

Ön di Haur sen fuar't miist soks Knopen an fast, dat em sin Gitari uk stemi ken.
Des jit Wirbel, normaalerwiis en dütsk Uurt, man huraur skul em nü "Stemknopen"
sii? Dat Uurt "Wirbel" kumt fan di Geigen of Strikinstrumenti, hur di jit aaft
fuarkum. Bi delings Gitaren sen gaar niin Wirbel muar, diar sen Mechāniken ön
fast, litj Gitriibi, wat drait uur. Ön des Gitriibi uur di Streenger fastmaaket,
en da ken di stemet uur. Di Toon uur hooger, wan em di stramer drait.

Hat jeft forskelig Haurn: Bi Konsertgitaren sen diar tau lung Hööler benen, en
iin ön ark diarfan sen trii Aksen, hur di Streenger ön fastknetet uur. Des Aksen
ken me di Mechāniken drait uur, wan em stemi wel.

Bi di miist Westerngitaren sen soks Hööler döör di Haur böört, en döör des
Hööler kum di Mechāniken steekt. Hat jeft ofslöten Iinselmechāniken, jen fuar
ark Streeng, en Reechen me trii of soks Aksen diarön (Fuar Folk-Gitaren me 12
Streenger jeft et da tau Reechen me soks Aksen, ark Jen.)

Fuar't miist me en rundi Lünthol fan ombi 8 cm. Gair gur en gurtem söner
Forstarker, wat di gurtemer maaki. Uk bi Taasimuster (Picking) gurtem inoch. Iin
ön en Musikker olter litjem.

Akustik-Gitaren jeft et me Nylon- of Tjerem-Streengern sa üs uk me iirsern
Streengern .

Elektrisk Bidreft: Diarfuar jeft et ekstra Systeemi, wat et möögelk maaki, di ön
en Forstarker tö hingi, en höm dit förterhen "akustisk" önjert. Beeter jert höm
dit fuar't miist me Mikrofoon aur en Önlaag ön.

Lüng Lünthööler (F-Hööler), ombi 25 cm lung. Gair gur en gurtem, wan di
Streengen slain uur (Em slait aur ali Streengen, fuar di Rhythmus tö spöli), uk
iin ön en Musikker me akustiski Instrumenti üs Kontrabass en Slachtüch söner
Önlaag. Diarom waar des uk ön di 50er en 60er Jaaren üs "Slachgitari" forkoopet,
man em ken dānen uk tuusi en me Mikrofoon ofnem. Bi Taasispölin fuar't Miist
olter litjem.

Jen of tau F-Hööler somtirs uk söner des. Hualev akustisk me en magneetisk
Toonofneemer nai bi di Nak, da jit di fuar't miist "Jazz-Gitari". Me Toonofnemer
en Önlaag uk gur fuar Soli, hur di Tööni ek olter hoog wiis skel. Di Tööni uur
normaalerwiis ek olterlung, aurdat Lucht iin ön di Lüntkest es. Diaraur uur di
Lünt man uk aaft "waremer" fünen üs di fan en E-Gitari.

Fuar't miist söner Lünthööler, wan dach, da haa des Gitaren jen of tau F-Hööler.
Des Gitaren sen üttaacht uuren, dat di Lünt warem bleft en di Tööni wat leenger
tö spöli sen (Bi Soli). Üp engelsk jit dit Neck through body. Des Gitaren sen da
uk muar fuar elektrisk taaacht. Diarom sen diar aaft uk tau of trii Toonofnemers
ön. Em ken des jit söner Forstarker spöli, man dit es rocht litjem.

Gair söner Forstarker gaar ek, man diaraur uk gans gur en ööwi sa, dat et nemen
jert. Aurdat dat Holt masiif es, ken di Tööni lung lünt, wan di Gitari ön en
Forstarker of Önlaag hinget (Solo-Spölin) Des Gitaren sen normaalerwiis
elektrisk, aurdat dit üđers gaar ek giar.

Wan di E-Gitaren āpkemen wiar, da uur di Kontrabas tö litjem. Em wel da hol wat
haa, wat lik sa gurtem aur di Forstarker tö spöli es üs des nii Gitaren. Des
Taacht uur sa omset: Em maaketi di Nak wat leenger en paseti alis ön, dat em
diar tjuker Streenger ön fastmaaki kür. Üs bi di E-Gitari her des Instrument
niin Klangkest, bluat en holten Buurt. Des wiar di jerst Basgitari, ön di
Bigening fan di 60er Jaaren.

"Silent Guitar" und "Traveller Guitar" sen di Markennaamen fan Gitaren söner
Lüntkest, diar jam man dach spöli let, sa üs em dit fan Konsert- of
Westerngitaren keent. Ja sen rocht litjem, man di haa en Toonofnemer-Systeem,
hur em aur di Forstarker me spöli ken.

Normaalerwiis uur di Gitari eeđer di Tööni E A D G H(B) E stemet. Di Toon H jit
bluat ön Dütsklön H. Wan em Noooten of Sjungseerel me Akkordi fan Engelön of
Ameerika fo, da staant diar en "B", hur bi üüs en "H" henjert. Dit skel em hol
weet.

Di Nootenreeg bigent jaa normaalerwiis me dit "A", en fan des giar em me't ABC
förter: A B C D E F G A jit di Oktāvi da, di A-Moll-Toonleđer. Dat "H" skel fan
en Fail fan di Munken kemen wiis, dānen di Nooten ofskref, aurdat di förterdönen
uur skul. Hat wiar noch en Laihair bi't Skriiwen, dat fan di litj Bokstaav "b"
en "h" uur, en des waar fan en taust Laihair of söner Weeten diaraur
förterdönen.

Dat iinfachst Giraat es di Stemgaafel. Des haut em töögen wat Harts, en da lünt
di me 440 Hertz, wat en "A" es. Dat "A" es di "Kamertoon" en di es dat Maat fuar
ali Instrumenti.

Bi di Gitari es jaa ti taust Streeng fan boowen dat "A". Wan di stemet, da ken
em dat diip "E" diareeđer stemi: Diarfuar drükt em di E-Streeng ön di füfst Bund
dial en slait di ön. Da slait em di "lerig" A-Streeng ön, en dit skel di salev
Toon wiis. En sa giar dit da förter: Di A-Streeng ön di füfst Bund jeft en "D",
da ön di füfst en "G", da ön di Fjuurst en "H" en da ön di füfst en hoog "E".

Fuar höm di Tööni tö morki, ken em Uurter fan di Bokstaawen maaki, hur di Tööni
jit:

En Aur Di Gidüür ... Wat skel jir hen? Fuar'n Basgitari leengt di al, man es jaa
niin gur Sats.

Nü sen di Mensken jaa langsen en bet knap me Tir, en di Maskiinenmaakers brük
jaa uk wat Bruarwerev. Diaraur jeft et al leenger elektroonisk Stemigiraaten,
wat me Baterii aarberi. Dit sen tö'n Bispöl:

Drüki "Strg", wan Dü en Forwiis önklikst, da fairst Dü en nii Tab me di üđer Sir
diarbenen. Fan "Shift" kumt en nii Wining.



https://frr.wikipedia.org/wiki/Fresk_freihaid

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/Francis_Beaufort/s%C3%B6

Sir Francis Beaufort, ütspreeken [boˈfort], (* 7. Mai 1774 ön Navan, County
Meath, uun Irlön; † 17. Detsember 1857 ön Hove, Sussex, Engelun) wiar Hüdrograaf
fan di engelsk Admiraliteet. Hi maaketi diar Seekaarten, en des jerten tö di
beest Kaarten ön des Tir. Leeterhen uur di Beaufort-Tabeli eeđer höm nēmt.

Det Beaufort-Tabeli es gaar ek fan Francis Beaufort āpstelt uuren. Waarskiint't,
dat di fan Alexander Dalrymple maaket uuren es, di Hüdrograaf fan di "East India
Company". Dalrymple es diarüp kemen, üs hi di Winjmelnern biluketi.

Aur sin hiili Leewent her Beaufort Daiboker aur't Weđer skrewen. Ön 't Jaar 1806
skreew hi diar iin, dat hi faan da ön en Tabeli aur di Kraft fan di Winj maaki
wel, en des skul 13 Harthairen weegi. Des Tabeli skul me "Niin Winj" bigen en me
"Orkan" ǎphual. 1807 waar di Tabeli förter ütaarbert, en Beaufort skreew āp, hok
Sail en Folskep bi hok Winjmacht drai kür. Bi 5 Beaufort kür jit ali Sailer
stuun bliv, bi 6 en muar skul jen eeđer't üđer dialhaalet uur. 1829 waar
Beaufort Hüdrograaf fan di engelsk Admiraliteet, en fan 1838 ön waar sin Tabeli
fan't Amt iinföört. Des fing tö des Tir man jit niin Naam. Ön't Jaar 1906 waar
di Tabeli fan di engelsk Weđertiinst Met Office dach üs "Beaufort scale"
ütdönen.



https://frr.wikipedia.org/wiki/F%C3%BCgelkui

En Kui staant üp ombi 2,5 ha Lön. Trinjum di Kui es en Weetergraav, dat diar
niin üđer Lir üs di Fanger iinkum ken. Des kumt aur en Klapbrüch iin, wat hi
hoogtocht, wan hi benen es. Hat jeft uk Fügelkuien, hur di Graav bluat diarfuar
es, dat dit Weeter diarhen ken, wan't tö fuul fuar di Kiar uur (Riin,
Tauweeter). Diaraur giar da bluat en iinfachi Brüch, wat ek hoogtöklapi giar.

Ön di Meren fan di Kui es en Kiar, ombi 3.000 m2 gurt. Fan des Kiar gung fjuur
bit soks Fangpipen wech, dit sen Graawer, hur di Enen iinskel. Aur des Graawen
giar Meeskenwiir, en bisir diarfan staan Stre-Skeremer, dat di Enen di Fanger ek
se ken. Ön't Jen fan ark Fangpip es en Kest fuar di Enen, wat fungen sen.

Di Taacht, wat hentö Fügelkuien gair, kām fan di Nederlönen. Diar hee em wat
Hunger en wel hol di Enen tö faat haa en iit.

En Fügelkui sjocht sa üt: Ön di Meren es Weeter, en Kiar me fjuur Huken. Fan des
Huken gung di "Pipen" wech, Reusen, hurbenen di Enen fungen uur. Trinjum di Kiar
sen Boomer plantet, dat et wat makelk fuar di Fügeln ütsjocht.

Des skel di üđer Enen fortel, dat di man uk fain diar henkum ken. Wat di ek
sair, es, dat en Mensk nai diarbi sit en teeft, dat di jam di Hals omdrai ken.

Di Idee fan di nederlönsk Fügelfangers braacht nuurđfriisk Seefaarers me tüs,
wat üp nederlönsk Skepen mefaart wiar. Di jerst Fügelkuien uur üp Föör becht en
ek fuul leeter uk ön di üđer Ailönen Söl, Pelworem en Aamrem.

Di gurt Tir fan des Fügelfang wiar fan't 16. bit hentö't 19. Jaarhönert. Ön di
Fügelkuien uur bit tö 25.000 Enen ön't Jaar fungen.

Ön Nuurđfriislön uur niin Enenfang muar bidrewen, bluat üp Föör giar't jit
förter, man lung ek muar sa fuul üs jerer. Deling uur di Fügelkuien fuar't miist
ek muar diarfuar brükt, di Fügeln duartömaakin, man em ber diar nü en Rastplaats
fuar jam ön. Sa es ön des Plaatsen uk masi Möögelkhair, di diar Diiren tö biluki
en wat aur jam uttöfinj.



https://frr.wikipedia.org/wiki/F%C3%B6riskepslinie_R%C3%B6m-S%C3%B6l%27

Di Skepslinie Röm-Söl es en Föriskeps-Linie, wat fan di Flensboriger
Förde-Reederii-Seetouristik GmbH (FRS) bidrewen uur. Di Föri es en wichtigi
Alternatiiwi tö di Autotoch, wan di Söl'ringer hentö't Fastlön wel.

Ön di 7. Juuli 1963 stjüürti di deenski Lindinger Reederii üs dit jest Skep di
Rømø I langs naa Söl'. Jü her ön Havneby di Rømø-Sylt-Færgeri A/S grünet. Bal en
hualev Jaar lung kür diar bluat Mensken mefaar, men hentö't Jen fan't Jaar 1963
kām al dit jest Auto-Föriskep bitö. Dit wiar di "Anø", wat fuarof fuar Diirter
(Lindinger Agro Co. A/S) koopet uuren wiar. Diar skul di Wainer fan di Sir ön
köör. Bal waar RoRo of RoPax (RoRo me Persoonentransport-Möögelkhairen)-Skeepen
koopet, en fuaral di "Rømø" en di "Sylt" kür di Forkiir fan di Autos aartig wat
iinfacher maaki. Ön't Jaar 1971 waar di "Westerland" bi di Hüsemer Skepswerev
becht. Aur trii Jaaren hen wiar des dat gurtest Skep fan di Linie, et kür 55 Pkw
me fo. 1974 skul et weđer en nii Skep wiis, en dit wiar di "Vikingland", wat bal
dit salev wiar üs di Westerland, man gurter en söner di "Skybar", en ekstra litj
Salon boowen üp Dek. Di tau Niibechningen blef da di iinsig Autoföri-Skeepen
twesken Röm en Söl'. Fan 1971 bit 1978 kām dat Pasajiirskep "Rømø I" weđer me üp
Wai, wat öntwesken di Noom "Mrs. Sippi" fingen her. 1978 giar Lindinger pleite,
en di Linie waar fan di Fördereederei (Deling Förde Reederei Seetouristik - FRS)
ön Flensborig koopet. Des faart bit hentö deling twesken di Ailönen. Ön't Jaar
1979 waar di Skeepen hentö Zypern omflagt. Di deensk Aarberers wia diar ek üp
Slach me iinforstönen . Aur lung Jaaren wiar di "Westerland" ön di Uastersee üs
Böderskep twesken Kappeln en Sönerborig ön di Gang (Reederii E. H. Rasmussen
GmbH fan Sönerborig her höör koopet), man 1991 kām jü weđer töbeek. Bit hentö 't
Niibechning fan di "Sylt Express" wiar Westerland en Vikingland fuar't Miist
töhop önerwai. Wan ek, da faarti di gurter "Vikingland" normaalerwiis aliining.

Bit hentö 2005 waareti di Faart ombi 50 bit 55 Minüten. Dat nii Skep ken't ön 35
Minüten skafi, man fuar't Miist waaret et 40 bit 45 Minüten, bit em üp dit üđer
Ailön es. Hat giar gauer, man da es dit ek muar sa makelk en iit üp Skep.

Aur di Somer fan 1964 bit 1968 skel en Skep fan di W.D.R. twesken Röm en Söl'
faart haa. Dit wiar di "Uthlande", en Pasajiirskep, becht ön Hüsem, 1955. Di
deensk "Orange-Linjen" her dat Skep eeđer des fan 1959 bit 1969 hüürt. Wan em bi
di W.D.R. eeđerluket, da stuunt wat üđers: Di "Uthlande 2" skel fan 1959 bit 62
forchartert wesen wiis en 1968 forkoopet



https://frr.wikipedia.org/wiki/Ernst_L%C3%B6fstedt

Ernst M. H. Löfstedt (* 13. 12. 1893 önj Kristianstad, † 21. 10. 1978 önj
Uppsala) wus en wichtien unersäker foon e nordfrasch spräke.

Löfstedt wus tulaid 1893 önj Sweeden än ål ås studänt bai profäsor E.A. Kock in
Lund footede hi di ploon, dåt frasche foon da Hålie tu studiiren. Önj dåt iir
1921 ging hi dan eefter e Håli Lungnees än schriiw 1922 deerouer en diploomårbe.
Deerbai hi rüt, dåt da dialäkte foon da Hålie foole mör önjgram wjarn ås da foon
e fååstewal. Deeram studiirde hi 1923 än 1924 uk dåt dialäkt foon e Hoolme, wat
ai sü wid foon e Hålie bai e küste lait.

Hi mååged dan 1928 deerma san doktor ma e histoorisch lüdliir, weertu dan 1931
nuch en tweede biinj, ås hi wi mör materjool soomled häi. Aw e sid bai
lüdhistoorische betråchtinge önjthüülje sin böke uk foole etymoloogische
ferhoonlinge, da uk for oudere da frasche dialäkte wichti san. Lääser wörd
Löfstedt profäsor önj Uppsala, weer hi dan uk nuch mör ouer frasche sååge
publisiird.



https://frr.wikipedia.org/wiki/Elem%C3%A4nte

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Elektrisk_sp%C3%A4%C3%A4nang

At elektrisk späänang as en grate uun a füsiik. Det dää uun, hüföl elektrisk
werk (= energii) nuadag as, am en elektrisk lääs faan en elektron of ion uun en
elektrisk fial tu skebin.

Det Formeltiaken U komt faan latiinsk urgere (trak of pui). Uun't SI-süsteem
woort at späänang uun't ianhaid Volt (V) efter Alessandro Volta beskrewen.

Späänang entstäänt uun a natüür troch rofin, so üs bi en laid, huar onerskiaselk
loft bienööder rofet. Uun a technik woort späänang miast troch induktjuun
häärsteld. Bi en baterii entstäänt späänang troch en cheemisk reaktsjuun.

För a hüshual woort uun föl lunen en späänang faan 220 V paroot steld, uun ööder
lunen oober 110 V. Grater maskiinen brük 380 V. Wan maskiinen uun a gang san,
suragt det späänang för struum.

Det späänang woort bereegent ütj det elektrisk werk (= energii) W A B
{\displaystyle W_{\mathrm {AB} }\,} (uun Joule of Wattsekunden of Newtonmeeter)
an det elektrisk lääs (Q) (uun Coulomb).

Q {\displaystyle Q} = elektrisk lääs; F {\displaystyle F} = krääft; E
{\displaystyle E} = elektrisk fialmäächt; s {\displaystyle s} = wai; W A B
{\displaystyle W_{\mathrm {AB} }} = werk faan't skebin

Hüföl struum I {\displaystyle I} bi en was späänang U {\displaystyle U} lääpt,
hinget faan di wederstant R {\displaystyle R} (uun Ohm) faan di struumfeerer (of
det maskiin) uf.

Di elektrisk efekt P {\displaystyle P} (uun Watt) bereegent ham ütj at elektrisk
werk W {\displaystyle W} per tidj t {\displaystyle t} :

Auer di struum I {\displaystyle I} ham efter elektrisk lääs Q {\displaystyle Q}
an tidj t {\displaystyle t} bereegent, komt at tu



https://frr.wikipedia.org/wiki/Eisen

Stälj (de. Eisen, f-ö. iisen, wi. joorn) as en chemisch elemänt ma sümbool Fe
(la. Ferrum) än atoomnumer 26. Dåt as en gra ouergungsmetal.

Foon dåt följk wårt di ütdruk “stälj” oofding brükt for materjool, dåt äintlik
“stool” håt; mör önjgoowen ouer dåt måågen, jü beärbing än jü önjwiinjing
deerfoon koon huum fine uner stool.

Ütgreewinge wise üt, dåt trinam 4000 f. Kr. ål stälj brükt wörd for speerspase
än ornamänte. Mååst kön dåt stälj deerfor foon önjsloine meteoriite (dåt sünåmd
meteorstälj). Önj da iirhunerte deereefter wörd di brük foon stälj ferbrååt
eefter Mesopotamien, Anatolien, dåt Madel-ååsten än oudere gebiite. Eefterdåt
huum rütfün, hü huum stälj üt sin ärtse wane koon än eeftert smaase, nüm jü
önjwiinjing en gruten apswung.

Twasche dåt 12. iirh. f. Kr. än dåt 10. iirh. f. Kr. nüm stälj di plås önj foon
bronse bai ju produksjoon foon räischape än woopene. Dideer ouergung foon bronse
eefter stälj, di jü stäljtid önjliidjed, wörd ai jüst feruursååged döör bäädere
äinschape foon stälj, ouers iir döör dåt knååper wården foon tin, en
hoodbestånddiilj foon bronse. Önj dåt madel-ååsten fün huum üt, dåt jü kwalitäät
ferbååderd wårde köö, döör dåt rae stäljärts tu hiitjen önj en beed foon
hooltkoole. Önj China wörd dåt priintsiip foon e huuchoun betoocht än köö jü
kwalitäät foon dåt stälj wider ferbääderd wårde.

Dåt üüljfrasch uurd îsern (fy. izer, st. Iersen) önjtståmt dåt üüljgermaansch
îsarn, wat for ham seelew flicht wi köm foon dåt etruskisch aisar 'goode'. Di
latinsche noome håt ferrum, weerfoon dåt sümbool Fe oufliidjed as. Önj
Nordfraschlönj stååt dåt uurd aw e dånsch form jern, wat önj e Wiringhiird joorn
aplääwerd. Deertwasche köm dan önj e Böökinghiird dåt uurd stälj ap, wat äintlik
kamt foon dåt üüljfrasch uurd stêl, düütsk ’Stahl’. Foon dåt leest uurd as dan
wälj wi stool ouflat.

Foon åle bekånde metale wårt stälj fort mååst brükt, nütutids forålem önj form
foon stool. Ouerdåt dåt bili as än fååst, wårt dåt önjwånd for tun biispel
autoe, schaawe än for jü bäg foon grute konstruksjoone.

Stälj as jüst äiwen ås nikel än koobalt en färomagneetisch metal. Di atoomkärn
foon jü fort mååst forkaamende stälj-isotoope 56Fe heet jü huuchst
biningsenergii foon åle elemänte, weerdöör stälj dåt swåårst elemänt as, wåt
äksotärm mååged wårde koon döör kärnfusjoon än dåt lächtst elemänt wåt suner
energii-ferlüst mååged wårde koon döör kärnspliting.

Di jardschaal bestoont for amenbai 5% üt stälj, fort mååst forkaamend ås dåt
minerool hematiit; stäljtriioksüd (Fe2O3). Riin stälj wårt deerüt isoliird döör
dåt ärts tu reduksiiren ma koolestuf. Önj mååst åle diile foon e wråål san
stäljmiine tu finen. Da grutste wungebiite lade önj China, Brasilien,
Australien, Ruslönj än Indien, maenouder gödj for süwat 70% foon e
wråålproduksjoon.

Ferbininge ma Fe2+ wårde betiikend ma ferro- unti Fe(II); Fe3+ ma ferri- unti
Fe(III) än Fe4+ ma ferryl- unti Fe(IV), åles eefter di oksidasjoonstustånd. Tun
biispel ferrocyanide än ferricyanide (da biise tustånde foon hexacyanoferraat).



https://frr.wikipedia.org/wiki/Di_Haligen

Ön Nuurdfriislön jeft et tien Haligen. Wan em dit rocht biluket, sen't bluat jit
niigen, aurdat jen diarfan lönfast uuren es. Di jit man dach jit "Hamburger
Halig".

En Halig es wat Aparts, aurdat di rocht liig lair, en di staant aftinoch aur 40
Daagen fan't Jaar öner Weeter. Em sair "Lönöner", wan di "Blanki Hans" aur di
hiili Halig faart, āp tö di Werewer giar en somtirs uk iin ön di Hüüsingen lapt.
Dit Weeter kumt man ek metjens önlaapen. Wan ek olterfuul Storem es, da ken em
sagaar tö Foot bi di Heef gung. Dit diari skel em man ek aliining maaki, diar
skel langsen en Föörer me up Wai, wat Biskiir weet aur di Heef. Dit diari sjocht
ja ek sa üt, man di Priilen ken mal diip uur, wan di Flöör kumt!

Jer heer en Haligwerev sa ütsen: Haligen haa bluat Saaltweeter iin ön jaar Grün.
Diaraur skul em Riinweeter drink: En Feeting, en iipen Kuul me Weeter, wiar fuar
di Diiren, en en "Sood", en Zisterni me Drinkweeter fuar di Mensken, lair ön di
Meren fan di Werev. Üp di Werev lair en lung Reeg fan Diten. Dit wiar di Jöling
fuar di Haligmensken, di Diten waar fan Küskit maaket. Sent 1961 es dit wat
üđers uuren, aurdat di Hüüsingen achter di Storemflöör fan 1962 moderni Aunern
fingen haa. Weeter kumt nü fuar't miist döör Röören fan't Fastlön. Di nii
Hüüsingen sen fuul hooger en faster becht üs jerer.



https://frr.wikipedia.org/wiki/Denghoog

Di Denghoog, wat nuurđern di Serk fan Woningstair üp Söl liit, es en
 Gurtstiingreev, wat ön di  Jungstiintir becht uuren es. Des Tir es uk di
Denghoog-Stufe neemt uuren. Di Denghoog es sa ombi 5000 Jaar ual. Dü kenst ön
des Megalithstiin-Önlaag  iingung, wat öner en 3,20 Meeter hoogi Öörtstak liit.
Di Hoog es 1868 fan di Geoloog Ferdinand Wibel (beren 1840, stürewen 1902) üt
Hamborig önersaacht uuren. Sent 1930 ken di Baarigasten dit beest pleeget
Gunggreev ön Sleeswig-Holstiin bisjuk.

Di Kaamer heer di Fuarem fan en Ai en mat 5 Meter fan Uasten hentö Weesten en sa
ombi 3 Meeter fan Nuurđen hentö Süđern. Di Höögdi es 1,90 Meeter üp di Weester-
en 1,50 Meeter ön di Uastersir. Di Kaamer es fan Dikstiiner üt di Istir. Des sen
bit hentö 18.000 Kilogram swaar. 12 Dikstiiner stuun ön en Krans, wat 3 jit
gurter Stiiner drai, en dit es di Aurskot.

Di Gung es becht fan 12 Stiiner en jit 2, wat di Düür fuarstel skel. Di Hööler
twesken di Dikstiiner sen me Ruarsönstiiner techt maaket uuren. Ön jer Tiren
skul em döör en 6 Meeter lüng Gung, wat 1 m hoog en breer wiar en wat me litj
Stiiner plaasterit uuren wiar, ön di Kaamer iingung. Deling kum di Liren fan
boowen iin. Des Gung weeget hen tö Süđern, sa dat di Sen ön di 21.Detsember üp
di Spailstiin ön di Greev skinjt. Ön di uastermuar Hualev fan di Kaamer sen 2
Reegen Stiiner hoogkant stelt uuren en diili di Rüm. Jir heer di Geoloog
Ferdinand Wibel en Jölstair fünen, wat üp en akuraat becht Bröch öntjent uuren
wiis maast.

Wat heer hi diar fünen? Hi fuan iin ön di Greev Aurbliifsel fan en ünforbronen
Lik, en Ter fan en Nuat, 6 Röfstiinperlken, en Muk, Toonfaten en –potsjaart,
Eeksen, forskelig Baitels en Flentstiinklingen. Di originaal Diilen kenst Dü ön
Schloss Gottorf ön Schleswig finj en önluki. Kopiien sen iin ön dit Sölring
Museeum ön Kairem ütstelt uuren.

Di Naam „Denghoog“ es Söl'ring en jit sa fuul üs Thinghoog (Deng: Thing). Man
Spreckelsen meent, Denghoog kumt fan „d’eng“ of „d’inge“. Dit Uurt „Eng“ es
deensk en jit Ingi, üp Dütsk „Wiese“. Ön jer Tiren wiar trinjom di Denghoog
bluat Eeker en di Kiar. Deling es diar al di Tērp. Hat es möögelk, dat des Stair
uk fan üüs Fuarfaaren üs Plaats brükt uuren es, om Rocht tö spreeken.



https://frr.wikipedia.org/wiki/Br%C3%BCkdom_%C3%BCp_S%C3%B6l

Senerk di Friisen en di Ailönsfriisen dö fuul fuar jaar Brükdom, en diartö jert
uk jaar ual Spraak.

Ön di Drachtenkeren uur Folklooridaans fan forskeling Lönen daanset. Di
Meföligers drai fuar't Miist Drachten fan ual'ing Tiren. Hat jeft trii forskelig
Sölring Drachten.

Di Jungens-Daansiker raaket jens ön di Week fuar tö ööwi. Di Musik uur fan en
Hunharmonikaspölster en maningmool fan en Gitarispölster maaket. Somtirs kumt di
Musik uk fan di Maskiin. Wan di Ker en Āptreer heer, da fo di Jungen jaar
Draachten ön. Ja daansi tö'n Bispöl bi't Museeums-Fest fan di Söl'ring
Foriining, of bi Brölepen, wan di Wii iin ön't Museeum es. Ali tau Jaaren
daanset di Ker bi „Sylt tanzt“ (Söl daanset). Dit es en Fuarsteling fan muar üs
twuntig Keren, wat üp Söl daansi.

Di Söl'ring Daansiker me di Wuksenen heer 25 Meföligers, hurfan 12 bit 14 Liren
medaansi. Hat jeft diar bluat tau Karminger. Di Ker wel hol muar Daansers en
fuaral Karminger haa.

Bitö höör Aarber üs Daansiker representiaret di Ker uk Söl' en di Söl'ring
Foriining ön di hiili Warel. Diarbi uur di dailk Drachten drain.

Fuar't Miist sen di Daansen fan Nuurđeuroopa, en des uur töhopstreken fuar dit,
wat di Daansers törochtfo ken. Di Ööwingen sen jens ark Week, en di waari 1 ½
bit tau Stünen.

Di Ker es al hentö forskelig Stairen ön Dütsklön wesen, hur üđer
Brükdomsforiiningen en Daansikeren raaket waar. Di Daansers sen man uk al
hentö't europeeisk Bütlön wesen, sa üs Ungarn, Tschjechien, Holön, Denemark en
Frankrik. 1990 wiar di Sölring Daansers hentö di USA en Kanada. Ön't Jaar 2000
wiar ja hentö New York, hur di „German-American Steuben Parade“ wiar.

Dat 25st Jubileeum fan di Ker ön't Jaar 2000 waar töhop me forskelig Foriiningen
fan Söl fiiert. Ön't Jaar 2000 wiar uk dat füfst Söl'ring Drachtenfest, en aur
200 Daansers fan Sleeswig-Holstiin en Denemark kām tö Bisjuk en gratuliari.

Ön't Jaar 2005 kām di 30st Gibuursdai töhop me dat Jubileeum fan di Stat
Weesterlön', en da wiar üp di Promenaadi aartig wat luas. Aur trii Daagen giar
dat sokst Söl'ring Drachtenfest ön't Jaar 2006 hen. Hat kām töhop me di 100st
Gibuursdai fan di Söl'ring Foriining. Gasten wiar fan't hiili Dütsklön, di
Nederlönen en Denemark kemen.

Ön di Januwaari fan't Jaar 2012 giar di "Skuulmaister" fan di Jungens-Daansiker
hentö di Grünskuulen. Ön Töhopaarber me di Söl'ring-Skuulmaister fing di Jungen
wat aur't Daansin weeget.

Sölring Önerrocht es manigfaltig en bert en hiil Reech ön Möögelkhiaren. Jungen
liir ark üp forskelig Art en Wiis en sa es dit beeter ön Projektönerrocht
forskelig Saaken tö jen Teema üttödön. Tö ark Teema jert sa wat tö skriiwen en
leesen fuar danen Jungen, wat aur Spraak liir, loogisk Reertial fuar di
Matematiker, Āpgaawen tö’n teeknen en klepen fuar Jungen me Forstand fuar rüm,
musikaalsk Saaken en wat tö’n beweegen, Āpgaawen fuar enkelten of muaren, tö’n
teenken, snaken of spölen. Tö di forskelig Iarler jeft dit fuarskelig swuar
Āpgaawen. Ön min Önerrocht bigen wü töhop en teenk di Uurter fan’t leestmol of
liir Niis. Achterön aarberi wü manigmol wat töhop. Man wes jeft dit en Tir hur
di Jungen fuar jam aarberi, alining of me hoken. Ön di jest en taust Klas liir
di Jungen dit jit miist aur Spölen en Leedjes. Wü snaki aur Skelter en Saaken en
di Jungen finj lecht Uurter en Skelter üp Aarbersblerer weđer. Di Jungen maali,
bastli, forbinj en forglik. Leeter, ön di treerst en fjorst Klas kum Setninger,
Texte en Dialoogen diartö. Ooft jeft dit en Aarbersplaan hur di Jungen iindrai,
wat ja skafet haa. Sa sjocht em, hurfuul/ wat jat tö Teema aarbert haa. Dit
leest fan ark Stün es di Faarwel-Leedji.

Hat jeft nü jens ek sa fuul forskelig Materiaal fuar Sölring tö koopen en sa
besörigi ik mi dit fan forskelig Staiđer: Leedjis jeft dit al of ik aurseet wat,
wat paset. Di Aarbersbleerer maaki ik salev of aurseet hoken. Dit ken wiis dat
ik diartö fan üđer Spraakönerrocht nem of uk üt di „Sachunterricht“. Tö Bigen
kum Āpgaawen weđer en weđer, sa dat di Jungen waker weet, wat tö dön es. Miist
jeft dit tö di Teema Liispölen sa üs Doomiinoo, Triimiinoo (me triihukig
Uurterkaarten) of Memoorii. Wü erfinj diilwiis salev Buurterspölen, man uk
Krais- of Markspöln mai di Jungen hol, salev di gurten. Dit wichtigst fuar di
Sölringönerrocht es wat fan di Kultuur fiirertödön en di Jungen jen fremer
Spraak me Spaas naier tö bring.

Ark Wunter uur Kursi fan di Söl'ring Foriining önbeeren. Diarfuar heer em diar
normaalerwiis tau "Skuulmaisters", wat fuar't Miist iinfach Söl'ringer sen, wat
di Spraak keen. Jen Kurs es diarbi fuar Bigensters en di üđer Jen es fuar Liren,
wat al en bet snaki ken. Hentö di Uurs uur di Kursi ofslööten, en da jeft et en
"Ofslütinj", hur di Skuulsters Komeedii üp Sölring spöli.



https://frr.wikipedia.org/wiki/Berberspr%C3%A4ke

Da Berberspräke (uk Berberisch; Berberisch: Tamazight) bile maenoud en twich
foon da Afro-Asiatische Spräke än wårde snååked önj tiin lönje önj Nord-Afrikaa.
Dåt spräkegebiit låpt foon Marokko önj et weesten bit tu dåt ägyptisch Siwa önj
et ååsten än foon dät Madelheef önj et norden bit tu jü republiik Niger önj et
sööse. Da mååste snååkere jeeft dåt ouers önj Marokko, Algerien än Libyen. Dåt
Berberisch wårt snååked foon süwat di haleft foon da Marokkaner, en treedepårt
foon da Algerier än da Maure än en füftel foon da Lybier. Hüfoole manschne dåt
maenouder jeeft, da Berberisch snååke, as ai gödj bekånd, ouerdåt foole lönje
önj e Maghreb niinj doote ouer spräke önj jare följksteelinge apnaame. Da wårde
taksiird aw tuhuupe twasche seekstiin än dorti miljoone, deerbai da latjere
grupe, da booge önj Tunesien, Mali, ouers uk önj Spaanien, Frånkrik, Holönj,
Bälgien, Tjüschlönj, Kanada än da Feriinde Stoote.

Di noome, di da mååste berbersnååkere har seelew jeewe, as Imazighen, 'frie
manschne'. Tamazight, önj nördlik Berberisch di noome for di spräke for ham
seelew, as jü jü-form foon di iinjtål 'Amazigh' foon 'Imazighen'. Di
oueriinjstimende ütdrük önj da Tuaregspräke as, oufhongi foon dåt dialäkt
'Tamasheq/Tamahaq/Tamajaq'. Di ütdrük Berber wårt mååst brükt, ouers wårt foon
foole Imazighen as feråchtlik fäild. Dåt uurd Berber as früne tu dåt frasch
'barboor': da biise uurde ståme foon dåt griichisch barbaros, weerma da üülje
Griiche åle följke betiikneden, da ai Griichisch snååkden.



https://frr.wikipedia.org/wiki/Asger_Lindinger

Asger Juul Linding Lindinger (Beren Fridai, di 13. Oktoober 1916 ön Esbjerg/DK,
Storewen Mondai, di 20. September 1999 ön Skodsborg/DK) wiar en deenski
Skepsreeder, Generalkonsul, Forfater en Politiker.

Hi braacht ön't Jaar 1963 di Föriskepslinie Röm-Söl' üs Rømø-Sild Færgerii A/S
ön Havneby üp Röm ön di Gang.

Bülow Agro Co. wiar en Diil fan dit Automobiil-Gisjeft F. Bülow & Co., diar
waarskiints ön di jest Hualev fan di 50er Jaaren grünet waar. Di Diil Agro Co.
her me Mereln töögen Ünkrüür, Slöör en Üntjüch sa üs di Sprüten diarfuar tö dön,
diar importiaret en forkoopet waar. Asger Juul Lindinger kām 1946 tö F. Bülow en
Co.. Fan 1952 ön her hi al Diili fan di Bülow Trading Co. en biraileti di Hanel.
1953 kām Bülow Agro Co. diartö. Lindinger kür di hiili Kraam ön't Jaar 1956
aurnem, en diarfan waar di Lindinger-Konzern grünet.

Di Reederii waar ön't Jaar 1961 grünlair. Lindinger her en Importfirma en maast
olterfuul Stjüüren bitaali. Dit wel hi foraneri, aurdat hi meenti, dat hi me en
Skep Forleesens maaki kür. Dit slaageti man ek. Dit Skep, diar eeđer sin Wüf
Ruth Lindinger neemt waar, braacht jit muar Jil iin, en sa skul Lindinger jit
muar "Skat" bitaali.

Hi gair da hen en bistelti nii Skeepen, jest fan di deensk Nuurđsee-Werev ön
Ringkøbing, leeterhen fan di Hüsemer Skepswerev. Diarfan waar da en rocht
Skeps-en Gisjefts-Impeerium. Lindingers gurtest Swaarhair wiar noch, dat alis,
wat hi bigenti, tö Jil waar, en da skel em jaa Stjüüren bitaali.

Lindinger kām jaa fan di deensk Weesterkant, en sa wust hi, dat et fuar di
Deenen ek sa iinfach wiar en kum jens naa Söl', wan ja ek me di Toch köör wel.
Des kām töhop me sin manigfual Taachten en di Swaarhairen om Fortiinsten en
Stjüüren. Di naist Trap üp Wai wiar da di Föriskepslinie Röm-Söl' . Aur di jest
Jaaren waar me ual Skeepen bigent. Tö des Tir wiar't uk fuaral fuar di Deenen
jit interisant en koopi üp Skep iin. Da kür ja masi Jil spaari, wan ja niin of
mener Zoll en Stjüüren bitaali maast. Mesken waar diarom di Linie uk me en
Pasajiirskep bigent. Me di nii Föri Rømø (1967) bigenti sin Töhopaarber me di
Hüsemer Werev. Diar sen da ek bluat di trii Föriskeepen fuar di Rømø-Sylt
Færgeri A/S becht uuren, Lindinger koopeti jit 18 Frachtskeepen, diar da hentö
priwāti Investooren forkoopet waar.

Di Töhopaarber me di Hüsemer Werev giar bit tö di Konkurs, en bi des giar fuar
di Koopers fan di Frachtskeepen dit miist Jil forleesen. Lindinger kām 1978 ön
Swaarhairen, aurdat hi hoogi Krediti ön Dütsk Mark her en üp di üđer Sir eeđer
di Öölkriisi 1973/74 ek inoch Fortiinst fan US-Dollars iinkām.

Ali Skeepen waar bütlöning forkoopet, man fuar di Föriskeepen Westerland en
Vikingland waar en ain Reederii grünet, di Rømø-Sylt Færgerederi (1978). Des kür
höör man uk ek hual, en sa waar di Skeepen en di Reederii jaa 1979 naa
Flensborig forkoopet.

Üs hi jung wiar, es hi me Rad döör 13 Lönen köört. Hi höl höm aaftinoch ön
Lastwainer fast, dat hi wat gauer fan Stair kām, en des kür di Reeder ek gur
haa. Hi brükti aaftinoch en üđer Jen. Sin Knooken kām diarfan uk ek langsen hiil
fan of, en sa wiar Asger Lindinger uk bi masi Dochtern en ön Kraankenhüüsingern.
Jens skel hi uk nai bi di tschechiski Grensi en Nacht me 11 Wölfi töhop wesen
wiis, sa stuunt et iin ön sin Biografii, en diar stuunt uk, dat hi 28 Jaaren
Meföligster fan en Eetfiarel-Foriining wiar.

Lindinger heer jer me liir bigent, en hi waar oler rocht klaar diarme. Wan em
forstuun wel, wat höm sa omdref, da skel em luket haa, wat hi alis üp jens
fuarher. Mesken her hi oler āphölen, wan höm di Konkurs ek ön't Aaler fan 62
Jaaren raaket her.



https://frr.wikipedia.org/wiki/%C3%85%C3%A5stfraschl%C3%B6nj

Di Begrip Ååst-Fraschlönj schal et ferschääl wise twasche Ååstfraschlönj än
Ååst-Fraschlönj. Normåål betiikend Ååst-Fraschlönj e hiilje loonschap bai e
weestsiie twasche Dolart än Jaade. Büte foon e regioon liiwe e manschne oofting,
dåt dåtdeer lönj åles Ååstfraschlönj as, ouers dåt as ai rucht. Mån
Ååst-Fraschlönj as en kunstuurd, deeram wård dåt oofting uk "ååstfrasch ood"
unti "ååstfrasch huulewailönj" nåmd.

Ååstfraschlönj, dåt as bloot dåt gebiit foon ju üülj groowschap Ååstfraschlönj.
Dåt as sü amenbai dåt gebiit foon e loonkrise Aurich, Leer än Wittmund än e stää
Emden. Ouers wan et hiilj huulewäilönj betiikned wårde schal - ålsü uk e
loonkris Fraschlönj än e stää Wilemshuuwen, dan koon huum et uurd
Ååst-Fraschlönj brüke. Wat diling jü kris Fraschlönj än jü stää Wilemshuuwen san
(dåt Jeewerlönj än jü Frasche Weede) heet iir ai tu e groowschap Ååstfraschlönj
hiirt, ouers tu et lönj Oldenborj. Da manschne, wat önj dåtdeer frasche diilj
foon Oldenborj laawe, mooge dåt mååst ai lise, wan's Ååstfrasche nåmd wårde.

Dan jeeft dat uk nuch en oudere definiisjoon foon e begrip Ååst-Fraschlönj. Önj
diheere widest san foon dåt uurd wårde åle gebiite önj Naasersaksen tuhuupe
räägned, wat en frasch histoorie en kultuur hääwe. Tu dåt eentlik Ååstfraschlönj
än dåt Oldeborjer Fraschlönj kaame dan nuch dåt Saaterlönj, Butjaadingen (wat
iir Rüstringen wus) än dåt Lönj Wursten haanetu, wilems uk oudere lönje as dåt
Stadlönj än Steedingen. Uk e frasche manschne üt dadeere lönje wan ai as
Ååstfrasche betiikned wårde.



https://frr.wikipedia.org/wiki/%C3%85%C3%A5st-Fraschl%C3%B6nj

Di Begrip Ååst-Fraschlönj schal et ferschääl wise twasche Ååstfraschlönj än
Ååst-Fraschlönj. Normåål betiikend Ååst-Fraschlönj e hiilje loonschap bai e
weestsiie twasche Dolart än Jaade. Büte foon e regioon liiwe e manschne oofting,
dåt dåtdeer lönj åles Ååstfraschlönj as, ouers dåt as ai rucht. Mån
Ååst-Fraschlönj as en kunstuurd, deeram wård dåt oofting uk "ååstfrasch ood"
unti "ååstfrasch huulewailönj" nåmd.

Ååstfraschlönj, dåt as bloot dåt gebiit foon ju üülj groowschap Ååstfraschlönj.
Dåt as sü amenbai dåt gebiit foon e loonkrise Aurich, Leer än Wittmund än e stää
Emden. Ouers wan et hiilj huulewäilönj betiikned wårde schal - ålsü uk e
loonkris Fraschlönj än e stää Wilemshuuwen, dan koon huum et uurd
Ååst-Fraschlönj brüke. Wat diling jü kris Fraschlönj än jü stää Wilemshuuwen san
(dåt Jeewerlönj än jü Frasche Weede) heet iir ai tu e groowschap Ååstfraschlönj
hiirt, ouers tu et lönj Oldenborj. Da manschne, wat önj dåtdeer frasche diilj
foon Oldenborj laawe, mooge dåt mååst ai lise, wan's Ååstfrasche nåmd wårde.

Dan jeeft dat uk nuch en oudere definiisjoon foon e begrip Ååst-Fraschlönj. Önj
diheere widest san foon dåt uurd wårde åle gebiite önj Naasersaksen tuhuupe
räägned, wat en frasch histoorie en kultuur hääwe. Tu dåt eentlik Ååstfraschlönj
än dåt Oldeborjer Fraschlönj kaame dan nuch dåt Saaterlönj, Butjaadingen (wat
iir Rüstringen wus) än dåt Lönj Wursten haanetu, wilems uk oudere lönje as dåt
Stadlönj än Steedingen. Uk e frasche manschne üt dadeere lönje wan ai as
Ååstfrasche betiikned wårde.



https://frr.wikipedia.org/wiki/Wyk_(F%C3%B6%C3%B6r)

Wyk (Platdütsk: De Wiek of De Wyk)es en Stat üp dat nuurđfriisk Ailön Föör. Tö
Wyk jert uk Bualigsem en Süđerströn.

Wyk liit ön't Süđuasterjen fan Föör. Di Stat heer 4.500 Iinuuners; ön di Somer
kum ombi 17.000 Baarigasten diartö. Ön Wyk jeft et fuar di Feringers masi, wat
et hurüđers ek jeft, sa üs Bechstofkraamer, en Zentrum fuar iintökoopi,
Dochters,Bokerii, Post, en sa förter. Dat Amt Föör-Aamrem en dat Sozialzentrum
set uk ön Wyk. Wyk lewit fuar't miist fan di Baarilir.

1819 uur Wyk "Seebad", dat jerst ön Sleeswig-Holstiin. Bi di Uastersee wiar al
Heiligendamm (1794) en ön Uastfriislön Norderney (1797) "Seebäder" uuren.

Köning Christian VIII. faart fan 1842 bit 1847 ön di Somer hentö Föör fuar höm
diar tö fuarhaali. Des maakit Föör wat bikeenter, en diar kām muar Gasten. 1844
es Hans-Christian Andersen diar wesen. Hi sair aur Föör sa fuul üs:

"Ik haa ark Dai baarit en ik mut dach sii, dae en dat diari Weeter ek sa lecht
auriit. Hat es dat senerkst Weeter, hur ik ön't Leewent benen wesen sen."

Andersen fortelt man uk, dat et ek sa iinfach wiar en kum hentö Föör: Fan
Hamborig wiar em aur Lön ombi fjuur Daagen önerwai. Me Skep wiar dit bluat tau
Daagen aur Heliglön, man diarbi kür em lecht seekraank uur.



https://frr.wikipedia.org/wiki/Winkelmin%C3%BC%C3%BCt

At Graad (faan latiinsk gradus‚ straal) as en miat uun a matematiik för di
winkel. Det ianhaid woort mä ° ufkört. Am det ei mä en temperatuur tu
ferwakslin, haa jo temperatuur-ianhaiden leewen noch en buksteew diarbi so üs °C
= graad Celsius.

1 graad as fäästlaanj üs di 360. dial faan en kreis. En sjuarden faan en kreis
hää 90°, det as en "rochten winkel", en hualwen kreis as 180° grat.

Uun a wedenskap woort oober miast mä r a d {\displaystyle rad} (Radiant) werket.
Diarbi gongt am diarfaan ütj, dat en kreis di raadius 1 hää. Do as di hiale
kreis (360°) likwäärdag mä 2 π {\displaystyle 2\pi } . Det amreegnin gongt so:

Bröökdialen faan en graad wurd deesimaal uunden, t.b. 12,37° (= 12 37⁄100°). Jo
mut oober uk uun söstagstel uunden wurd mä winkelminüüten an winkelsekunden,
t.b. 12°22′12″ (= 12+22⁄60+12⁄3600°). Uun a nawigatjuun mä geograafisk
koordinaaten woort det deesimaal süsteem mä det söstagstel süsteem fermisket.
Diar koon det t.b. 54°22,3' (= 54+22,3⁄60°) het. Diarbi as 1° = 1⁄90 faan en
sjuarden faan a eerdkreis (amanbi 10.000:90 = 111 km), 1' as = 1⁄60 faan 1°
(amanbi 1,852 km = 1 siamiil) an 0,1' as = 1⁄10 faan en siamiil (amanbi 185 m =
1 kaabel).



https://frr.wikipedia.org/wiki/We%C4%91ergunger

En Gunger of uk Weđergunger es en duar Mensk, diar niin Freer fent en leewendig
"weđergiar". Sa giar en Stek, diar üp Aamrem an Söl' fortelt uur.

Tau Tialen jeft et om Manne Teten, en Ārichsemböör, diar tö See fuarti. Biiring
fortel fan sin Skep, wat fuar Söl önergiar, man Manne teten ken jit üp Strön kum
en fair sin Jilkas me langs. Biiring fortel uk, dat hi üp Strön fan Strönroowers
duarslain uur. Bi jen fan di Tialen uur hi fan di Roowers ön di Dünemern
iingreewen. Jen, diar diar leeter langslapt, sjocht sin Jerem, diar diar üt Sön
luket en keent sin Fingerring. Bi di taust Tial, en Dechting fan Hermann
Schmidt, uur hi fol fan Blör üp Strön fünen, man diar heer hi höm ön't Sterewin
iin ön di Sön wöölet. Achterön uur fan Manne Teten di "Dikjendeelman", diar em
"toltrin sjocht, wan Storm me Macht en Lait höm bleent".

Gary Funk fan di Friisk Foriining heer en Musical aur en Weđergunger skrewen,
hur di Wüf höör Kārming töbeek fair. Dit es en Stek om Leengsküür en nii
Taachten om Tialen uuren.



https://frr.wikipedia.org/wiki/Vikingland_(Skep,_1974)

Di Vikingland es en Aarbersskep fan di Saipem S.p.A. (Eni S.p.A.), Italien. Jü
es sent 2008 fuaral ön Kasachstan önerwai. Fuarof wiar di Vikingland fan 1974
bit 2005 üs Föriskep ön di Skepslinie Röm-Söl' iinset.

Dit nii Skep waar ön't Jaar 1973 üp Kiil lair (Hüsemer Skepswerev,
Bechningsnumer 1401). Ön di 30. Marts 1974 waar jü üs Vikingland tö Weeter
leten. Fan di 24. Mai 1974 ön wiar jü fuar di Kopenhaawener Reederii Lindinger
ön di Rømø-Sylt Færgeri A/S, en Diil fan di Lindinger-Reederii ön Rødovre üp
Seelön', Deenemark önerwai. Des Firma waar 1979 fan di Fördereederei ön
Flensborig aurnomen, wat 1988 en nii Selskep fan di Föri maaketi, di
Römö-Sylt-Linie GmbH. Fan ali Selskepen wiar di Vikingland aliweegen twesken Röm
en Söl' iinset. Jü waar ön di niigentiger Jaaren ombecht.

Dit Skep wiar üs gurter Sesterskep tö dit ialer Föriskep Westerland becht. Di
Linie wiar 1963 bigent uuren en her aur di Jaaren masi maaket, höör Kwaliteet en
Kapatsiteet tö forbeeteri. Sa wiar di Vikingland uk ek bluat en gurter Skep, em
her uk fan benen alis dönen, dat höm üp sin Rais diarme gur tö Wai wiis kür. Fan
büten her em di faini Linie fan di Westerland fuar't Miist bibihölen, man dit
nii Skep fing niin "Skybar" muar boowen aur di Salon henbecht, en et her
Rookgas-Piilern üp biiring Siren, hurfan jü en bet wuchtiger ütsaach. Di
Vikingland kür 65 Pkw en ombi 500 Mensken faar (Forskelig ön Somer en Wunter).

Di Westerland en di Vikingland kür töhop 120 Autos faar, en dit wiar muar üs
inoch. Sa waar di ialer RoRo-Skeepen Sylt 1976 en Rømø ön't Jaar 1974 forkoopet.

Hentö't Jen fan di soowentiger Jaaren fing di Reederii Lindinger Swaarhairen. Jü
maast ön di Aprilmuun fan 1979 Insolvenz-Biskiir dö. Di Vikingland waar hentö di
Fördereederei ön Flensborig forkoopet en faarti aliining ön di Förilinie.

1994 waar di Vikingland ön di Hüsemer Skepswerev ombecht (Achtern kām en
Parfüümshop iin, sa üs uk bi dat Sesterskep "Westerland", diar diarbi uk
Rookgaspiilers fingen her). Sent di Maimuun 1991 wiar di Westerland weđer me üp
Wai iinset. Aur di Wuntermuunen faarti fuar't Miist di Vikingland aliining, en
di Westerland kām iin ön di Haawen fan Havneby üp Röm. Ön di 12.Juuli 2005 kām
di nii Sylt Express. Di "Westerland" en di "Vikingland" waar da āplair.

Ön di November fan 2007 waar di Vikingland naa Itālien forkoopet. Ön di 1. Marts
2008 waar dit Skep naa Kasachstan omflagt en ön Klaipeda (Letlön') ombecht.

Di Vikigland es niin Autoföri muar, jü es nü en Aarbersskep. Di Klapi fuarn waar
techtswaist, di Wininger fan't Autodek en fuarn bi di Salon uk. Dat hiili Skep
waar liiger maaket, dat et üp Stroomer lechter öner Bröchen döör aar ken.

Fan benen es dit Skep noch rocht makelk ütbecht uuren, dat em diar gur benen
aarberi en uuni ken. Kontoori fuar 52 Mensken sen diar iinbecht, en
Sateliten-Önlaag es diar uk iinkemen, dat em en bet Fiirluki ken. Uk en
Server-Rüm waar iinrocht, dat em en Natwerk fan Reekenmaskiinen binüti en uk
ön't Internet gung ken. Önern heer em Aarbers- en Lāger-Rümen iinbecht en masi
Maskiinen, sa üs uk en Krān, instaliaret.



https://frr.wikipedia.org/wiki/Uran

Dåt uraan (lat.: Uranium) as en rädjelsehaft än ünbekånd metal, dåt da mååste
manschne goorai tu siinj foue.

Ås dan eefterwised wörd, dåt dåt radium döör ferfål üt uraan önjtstoont, weerbai
energii önj form foon strooling fri wårt - en woornaaming, jü huum foon nü ouf
gåns ålgemiin "radioaktiviteet" namt, wörd dåt uraan ma åån sliik berüümd. Ål
jütids füng en fiiberhaft säken eefter uraan-önjthüülende minirooliie önj. Et
jäif ouers tujarst ås uraanerts bloot jü pakblände, dåt as en ouer dåt suurt
blai än muschelik bräkj sü benååmd minerool. Dåt stöö önj Joachimstal önj Böhmen
tu rädj, weer dåt ås ouffål bai dåt silwergreewen forköem. Jü önj Joachimstal
grääwene pakblände önjthålt ai mör ås 1% riin uraan än lääwert sü an 3
duusendstel gram radium je tan ärts. Niinj wuner dåt 1911 for 1 gram radium 500
000 mårk betååld wörd. 1914 fün huum önj Nord-Ameerika grute loogere foon
karnotit - en uraan-vanaadiumärts - dåt en uraangehalt foon 3 protsänt heet.
1925 wörd önj dåt Katanga-gebiit foon Kongo en looger huuger protsäntige
pakblände fünen. Di pris for radium sunk bål aw 250 000 mårk je gram.

Wan 1 kubiikdeetsimeeter foon jü sörstufferbining foon uraan, weerönj hi ås ärts
önj jü pakblände forkamt, sü rungeniird wörd, sü köö deerma en energiimase wünen
wårde, jü lingede, 1 miljoone kubiikmeeter wååder 17 000 m huuch tu leeften. Dåt
as ålsü jü kärnkliiwing.



https://frr.wikipedia.org/wiki/Uniwersum

Dåt åål unti universoom as åles dåt bestoont, dåt rüm ma åles wat deer önj tu
finen as. Da stääre, äiwen as jü san, da planeete, äiwen as jü jard, di kompläte
moolkestich, åle oudere sansüsteeme, unti dåt hiil rüm.

Eefter jü teorii foon di üürknal schal dåt åål amenbai 13,7 miljarde iirnge üülj
san. Jü tachthäid is meeten döör di WMAP in 2003. 74 % foon dåt åål bestoont üt
junke energii, 22 % üt junke mateeri, 3,6 % üt intergalaktisch gas, unti 0,4 %
üt stääre ä.s.w.

Önjt åål jeeft et superfloosen än superhoolinge. Ån superfloose as en floose
foon ünlike galaksen. Deernäist jeeft et gebiite önjt åål weer ninte as, dåt san
da superhoolinge.

Dåt åål wårt bestudiirt döör di stäärekunde, ouers jü jard ai, dåt as et
stuudiumobjekt foon jü jardwaasenschap. En diilj foon di stäärekunde, jü
kosmologii, unerseecht hü dåt åål önjtstiinjen as. Et jeeft fuule liire
deerouer, mååstens wårt jü liir foon di üürknal nåmd.

Et jeeft maning tääle ouer mansche da jü jard ferlätje, tum biispel eefter di
moune räise, san hiilj üülj. Bekånd is dåt tääl "Räis eefter die Moune" foon
Jules Verne. Di ååst-frasche Minssen schraft in 1845 in dåt seelterfriiske tääl
foon "Die Knächt die in de Moune weesen waas".



https://frr.wikipedia.org/wiki/Uastfriisl%C3%B6n

Di Begrip Ååst-Fraschlönj schal et ferschääl wise twasche Ååstfraschlönj än
Ååst-Fraschlönj. Normåål betiikend Ååst-Fraschlönj e hiilje loonschap bai e
weestsiie twasche Dolart än Jaade. Büte foon e regioon liiwe e manschne oofting,
dåt dåtdeer lönj åles Ååstfraschlönj as, ouers dåt as ai rucht. Mån
Ååst-Fraschlönj as en kunstuurd, deeram wård dåt oofting uk "ååstfrasch ood"
unti "ååstfrasch huulewailönj" nåmd.

Ååstfraschlönj, dåt as bloot dåt gebiit foon ju üülj groowschap Ååstfraschlönj.
Dåt as sü amenbai dåt gebiit foon e loonkrise Aurich, Leer än Wittmund än e stää
Emden. Ouers wan et hiilj huulewäilönj betiikned wårde schal - ålsü uk e
loonkris Fraschlönj än e stää Wilemshuuwen, dan koon huum et uurd
Ååst-Fraschlönj brüke. Wat diling jü kris Fraschlönj än jü stää Wilemshuuwen san
(dåt Jeewerlönj än jü Frasche Weede) heet iir ai tu e groowschap Ååstfraschlönj
hiirt, ouers tu et lönj Oldenborj. Da manschne, wat önj dåtdeer frasche diilj
foon Oldenborj laawe, mooge dåt mååst ai lise, wan's Ååstfrasche nåmd wårde.

Dan jeeft dat uk nuch en oudere definiisjoon foon e begrip Ååst-Fraschlönj. Önj
diheere widest san foon dåt uurd wårde åle gebiite önj Naasersaksen tuhuupe
räägned, wat en frasch histoorie en kultuur hääwe. Tu dåt eentlik Ååstfraschlönj
än dåt Oldeborjer Fraschlönj kaame dan nuch dåt Saaterlönj, Butjaadingen (wat
iir Rüstringen wus) än dåt Lönj Wursten haanetu, wilems uk oudere lönje as dåt
Stadlönj än Steedingen. Uk e frasche manschne üt dadeere lönje wan ai as
Ååstfrasche betiikned wårde.



https://frr.wikipedia.org/wiki/Ual-Weesterl%C3%B6n

Ual-Weesterlön es di Diil fan Weesterlön üp Söl, hur di Mensken fan Eidem
hengingen sen, wan jaar Tērp önergiar. Üđer Liren fortel uk, dat Raantemern üp
Weesterlön' nii becht haa, aurdat jam dit me di Dünemsön tö fuul waar. Di
Hedigen sen di Diilen wesen, fan wat Ual-Weesterlön töhopwukset es. Em kür uk
sii, dat des di Röten fan delings Weesterlön sen.

Di Süđerhedig skel di jerst Plaats wesen wiis, hur di Eidemers hengingen sen.
Ombi 200 Jaaren leeter es diar uk di Sērk henbecht uuren, aurdat dat
Prötjeriihüs fan Eidem da hiilendal ön Steken gingen wiar.

Üs dit ütsjocht, sen di Buern me Sjip aur di Wai gingen, wat deling "Sjipwai"
jit, dat di Sjip üp di hooger Hiiren Geershalemer fret kür. Hat wiar fuar des
noch wat iinfacher en uuni direkt bi di Wai, en sa es waarskiin't di Uasterhedig
wukset.

Di naist Aart fan Lir wel mesken hol bi't Benenweeter uuni, aurdat ja diar gur
klaarkum kür. Des giar da hentö di Weesterhedig, aurdat weesterfuar diarfan en
Kiar wesen es. Bit hentö deling jit di Straat weestern fan dit Lön
"Kjeirstraße", wat noch fan Kiarstraat kumt.

Di Fesker en Skepslir kür noch ön di üđer Hedigen ek fuul bigen. Ja ging da wat
förter nuurđfuar, en sa her ja ek muar gans sa fuul Wai hentö di Friisenhaawen,
wat ön Woningstair wiar.



https://frr.wikipedia.org/wiki/Twiij%C3%BCgeten

Twiijügeten (Diptera) san en kategorii faan insekten. Diar hiar a fleegen an
magen tu.

Acroceridae - Apioceridae - Apsilocephalidae - Apystomyiidae - Asilidae -
Atelestidae - Athericidae - Austroleptidae - Bolbomyiidae - Bombyliidae -
Brachystomatidae - Calliphoridae - Dolichopodidae - Empididae - Evocoidae -
Hilarimorphidae - Hybotidae - Mydidae - Mythicomyiidae - Nemestrinidae -
Oestridae - Pantophthalmidae - Pelecorhynchidae - Rhagionidae - Scathophagidae -
Scenopinidae - Stratiomyidae - Syrphidae - Tabanidae - Therevidae -
Vermileonidae - Xylomyidae - Xylophagidae ... an noch flooken muar

Anisopodidae - Axymyiidae - Bibionidae - Blephariceridae - Bolitophilidae -
Canthyloscelididae - Cecidomyiidae - Ceratopogonidae - Chaoboridae -
Chironomidae - Corethrellidae - Culicidae - Deuterophlebiidae - Diadocidiidae -
Ditomyiidae - Dixidae - Hesperinidae - Keroplatidae - Lygistorrhinidae -
Mycetophilidae - Nymphomyiidae - Pachyneuridae - Pediciidae - Perissommatidae -
Psychodidae - Ptychopteridae - Rangomaramidae - Scatopsidae - Sciaridae -
Simuliidae - Tanyderidae - Thaumaleidae - Tipulidae - Trichoceridae -
Valeseguyidae ... an noch flooken muar



https://frr.wikipedia.org/wiki/Tuunl%C3%A4%C3%A4der

En Toonleđer es en Reeg fan Tööni, diar üs Ördning nütet uur, dat em salev en
Liren, me dānen em Musiik spöli wel, en Aart fan Rüm haa, hurbenen em önerwai
es.

Bikeent es fuaral di iinfachi Diatoonsk Toonleđer, diar et ön Dur en Moll jeft.
Diatoonsk kumt fan Greeksk en jit sa fuul üs "em giar döör di hiilen
Toonstööpen". En diar sen wü uk al bi di Senerlighairen: Hat jeft hiili
Toonstööpen en sok, diar hualev sen.

En Oktāvi es en Interval, en diarfan des, diar au aacht Tööni giar ("Okt-" ön
latiinsk stuunt fuar "aacht"). Fuar di Toonleđer es dit ek di rocht Noom.

Üp dit Skelt sjocht em, dat twesken di wit Tasten somtirs suurt Knopen seet en
somtirs ek. Dit hinget diarme töhop, dat

Bi Dur sen twesken di Trērst en di Fjuurst sa üs twesken di Soowenst en di
Aachtst Toon di "natüürelk" Hualevtoontstööpen.

Dit es rocht iinfach tö forklaari: Gung dach jens fan di Toon G me di Reeg tö't
naist G. Wan Dü bi dit Skelt bi H best, teeli iinfach lefts fan C förter. Hur es
di hualev Stööp? Rocht, twesken E en F, dit meent, twesken Toon Numer 6 en 7.
Dit es mes, en dit lünt uk mes. Di hualev Stööp skel jaa twesken Toon 7 en 8, bi
G-Dur twesken F en G. Da helpt bluat, dat em dit F hooger maaket, en dit giar me
en Krüts (♯). Achterön jit di Toon ek muar F, di jit Fis (Skrewen uk: F♯).

Dit ken em nü döör di hiili Kwintenkrais förterspöli, üs naist kumt D, hur dit
Cis (C♯) waant, dit taust Krüts.

Bi dit Moll, hur wü om snaki, jert di Moll-Toonleđer me dit salev Fuarteeken 1
1/2 Tööni, trii hualev Stööpen of en litj Terz öner di Stamtoon fan di
Dur-Toonleđer. Stamtoon fan C-Dur es C, klaar. Ön di Tastatuur fan't Klawiir ken
em se: Twesken C en H es niin suurt Tasti, dit es en hualev Stööp. Twesken H en
A es en suurt Tasti, dit es da jen hiili of tau hualev Stööpen. Dit sen trii, wü
sen bi a-moll, en dit giar uk bluat aur di wit Tasten.

Bi Moll sen twesken di Taust en di Trērst sa üs twesken di Sokst en di Soowenst
Toon di "natüürelk" Hualevtoontstööpen.

Di salev Fraag en salev swaaret: Gung jens fan G trii hualev Stööpen dial, en Dü
lönigst bi E. Bigen nü tö teeli (F♯ ek auriit), en Dü sjochst, hat kumt aliksa
üt, bluat dat dit 5 Tööni hooger es üs fan C-Dur/a-moll.

Hat jeft jit fuul muar diatoonsk Toonleđern, man hat skel jir diaröm gung, des
tö forklaari, hur fuar't Miist me aarbert uur. Töhop me di Kwintenkrais heer em
diarme al hok Weeten, hur em höm me üđer Musikanten aur iinigi ken. - Fuul
Formaak!



https://frr.wikipedia.org/wiki/Tistel

Üs Tisteln sen Planten me Tuurnen, of üs Mungard sair "Proter" bikeent. Dit Uurt
kumt fan indogermānsk Spraaken en jit sa fuul üs "spüt" of "et steekt".

Ön di Botānik es "Tistel" bluat di Noom fan di Famiilii me masi aarten
diarbenen. Ön Nuurđfriislön wukset fuaral di Marientistel. Di Famiilii jit
Carduoideae, en des es en Önerfamiilii fan di Korbblütler (Asteraceae):

Di Tistel es ön di Heraldik en Figuur. Jü jert tö di bikeentest Waapenbloomen sa
üs dit uk bi Ruusen en Lilien es. Ön Skotlön es di Tistel en Natsjonaalbloom.
Hat jeft en Waapen me en Tistel diarbenen sa üs dit uk en Orden fan di Tistel
jeft, di Skots Orden fan di Tistel. Ön skotlön jit uk masi Sportforiiningen en
Sportsliren eeđer di Tistel, bikeent es diarfan senerlig Partick Thistle. Di
Tistel kumt uk ön dit Emblem fan di Encyclopædia Britannica, diar fan Edinburgh
kumt.

Jens Emil Mungards Dechting Min Bloom fortelt fan di Strötistel. Des jert tö sin
bikeentest Aarberen.

Ön dit Leedji The Thistle o' Scotland kumt di Planti üs en Metapher fuar Stolt
en Bistuun fan di Skoten fuar.

It’s the flowret the proud eagle greets in his flight, as he covers the sun with
the wings of his might. It’s the flowret that laughs at the storm as it blows,
for the stronger the tempest, the greener it grows!



https://frr.wikipedia.org/wiki/Sylt_(F%C3%B6riskep,_1927)

Di Sylt wiar di jest Ro-Ro-Föri, diar ön di Föriskepslinie Röm-Söl' faarti. Jü
waar ön't Jaar 1966 fan di Rømø-Sylt-Færgeri A/S, diar en Diil fan di Lindinger
Reederii Holding A/S ön Rødovre, Deenemark wiar, koopet.

Dit Skep waar 1927 ön Bremen üs Dampskep "SS Oldenburg" becht en fuar di
Weserfähre GmbH, Oldenburg ön di Föriskepslinie Bremerhaven-Blexen iinset. Dit
jest Ombechning wiar al 1935, aurdat aliweegen muar Pasajiiri kām. Ön di 18.
September 1944 waar di Oldenburg fan Brandbomben raaket en bruan üt. Ek jerer üs
ön di Februwaari 1946 kür jü weđer faar, man diar wiar ek inoch Köölen. Dit Skep
lair bit hentö di Juuli 1946 üp Stair.

Eeđer 31 Jaaren waar di SS Oldenburg 1958 naa Hamborig (Sund-Reederii)
forkoopet. Di nii Reederii braacht dit Skep hentö di Sietas-Werev (Tö des Tir
Wilhelm Holst) hur dit üp Dieselmaskiinen ombecht waar (Da wiar jü di MS
Oldenburg uuren). 1959 waar di Föri naa Deenemark forchartert, hentö di
(Scandinavian Transit Line), Kastrup, wat twesken Kastrup en Malmø en
Föriskepslinie her. Di Föri waar üp di Noom "Kastrup" omdöpt. Ön di 8. August
1959 waar dit Skep naa Kastrup omregistiaret en fan di 21. ön üp Wai stjüürt.

Ön di 1. Januwaari 1960 heer di Kastruper Reederii di wesen "Oldenburg" da
koopet. Eeđer knap trii Jaaren waar di "MS Kastrup" ön di 29.12.1962 hentö di
"Interessenskabet" fan Høng ön Deenemark forkoopet. Fan di 7. Januwaari 1964 bit
Juuni 1964 ön faarti jü twesken Kastrup en Trælleborg. Ön di Januwaari fan 1965
waar di Föri jit jens forchartert. Di G-H Linjen ön Höganäs her höör bit hentö
di 26. Juuli ön di Gang. Jü faarti twesken Höganäs - Gilleleje. Sa giar dit jaa
ek aliweegen förter. "Üüs" Foranering bigent ön di 27. Juuli fan't Jaar 1965.

Di Reederii Lindinger her 1963 me en Föriskepslinie twesken Röm en Söl' bigent.
Bal' waar da klaar, dat di Pasajiirföriskeepen ek leengti, en uk di MS Anø, en
ual Diirter-Transportskep maaketi Fortröt, aurdat di Autos fan di Bakbuurd-Sir
āpköör skul. En RoRo-Skep skul da hol koopet uur, man eeđer knap 15 Muunen her
di Linie jaa jit ek olterfuul Jil fortiinet. Da kür di MS Kastrup üs en 38
Jaaren ual Skep me Maskiinen fan bluat 6 Jaaren jüst sa pasi.

Di Föri waar bi di Helsingør Skibsværft ön Helsingør döörluket en āplair
(September 1965). Ön di November 1966 waar jü fan di Lindinger Holding A/S ön
Rødovre, Deenemark koopet, üp höör nii Noom "Sylt" omdöpt en fan di 25. November
ön wiar jü bal tiin Jaaren twesken Röm en Söl' önerwai. 1972 waar di Föri jit
jens ombecht en modernisiaret.



https://frr.wikipedia.org/wiki/Stroom_-_Stroomkraft_-_Energii

Jir skel forklaaret uur, hur'ling elektrisk Struum, Stroomkraft en Energii
tühophingi.

Wan Weeter lung inoch üp en Stiin dropet, da maaket et en Küül iin ön di Stiin.
Dat Weeter let höm gans gur ofmet, aurdat en Dropen langsen lik gurt es. Wan dit
muar uur skel, da ken wü dat Weeter me en Aamer of en Kofikani ön di Stiin
giteri. Wan da muar Dropen üp di Stiin fal, da uur di Küül diarbenen uk gurter
of diiper. Wan em wat Breers heer en let di Dropen üp di Stiin fal, da uur diar
me di Tir en litj Graav fan. En da es dit jit sa, dat 10 Dropen ön en Sekundi di
Küül ön di salev Tir 10 maal diiper maaki üs wan dit bluat 1 Dropen ön di
Sekundi es.

Wan dat Weeter fan en gurter Hoogdi kumt, uur di Küül diiper, üs wan dit fan en
liiger Plaats kumt. Fan 10 Meeter Hoogdi uur di Küül diiper üs wan di bluat fan
5 m dialfalt.

Em kür nü sii: Di Stroomkraft fan't Weeter es proportsjonaal me di Hoogdi, wat
me di Stroom maalnomen uur. Of üđers sair: Jen Drop ön en Sekundi fan 10 Meeter
Hoogdi maaket ön en bistemet Tir jüst san diip Küül üs wan tau Dropen ön di
Sekundi fan 5 Meeters Hoogdi dialfal.

Di Aarber, wat dat Weeter maaket, heer uk jit me di Tir tö dönen: Wan di Tir 10
maal sa lung es, da maaket dat Weeter di Küül uk 19 maal sa gurt of diip.

Elektrisk Stroom ken em met üs di Dropen, wat langsen lik gurt sen. Dit jit da
man "Elektroonen". Di "Stroomdropen" sen man mal litj, en diaraur uur di bluat
meten en üs "Ampère" āpskrewen. Jen Ampère es sa fuul üs
6.250.000.000.000.000.000 Elektroonen ön en Sekundi.

Sa üs di Hoogdi, hur di Weeterdrop fan dialfalt, jeft et bi elektrisk Stroom di
Stroomkraft, āpskrewen üs "Watt (W)". Da jeft et jit di Spanung, wat üs "Volt
(V)" āpskrewen uur.

Di salev Baterii ken en Starter me 600 Watt (Merelgurt Wain me Bensiin-Motoor)
36 Minüten ön di Gang hual. Forsjuk dit man ek! Di Starter heer niin Kööling, di
es eeđer trii bit fjuur Minüten kaput! Di Starter heer normaalerwiis uk niin
Sekering, aurdat dit me 50A (600W döör 12V diilt) jaa en aartig gurt Giraat wiis
maast.

Jaa, en bi't Hüs? Diar heer em normaalerwiis jaa Sekeringen fuar 16 A. Hurfuul
Stroom mut diar döör? Klaar, dit sen 16 A. Man hurfuul Watt ken di Sekering
fordraii?

ken em önslüt, söner dat di Sekering ütflocht. Dach ek sa iinfach! Hat jeft man
en "Önlaap-Stroom" bi gurter Giraaten, wat hooger es üs dit, wat di Maskiin
fuar't Laapen brükt, en di fo em da ek ön di Gang. Diaraur ken em normaalerwiis
ek muar üs 2.500 W (Of 2,5 kW) önslüt. Dit maaket em uk, aurdat di Wiiren fuar
16A bluat 1,5 mm2 Twerkskiaring haa. Di uur olter hit, wan diar tö fuul Stroom
döör skel. Me 2,5 mm2 ken em al 20A döörfo. Da sen dit

en uur normaalerwiis ek ütnütet. Hurom dit 400V sen en ek 3 x 230 = 690 V? Gur
Fraag, en di Dütsk Wikipedia weet öner [[1]] di Bireekning en muar diartö:

Di Stroomkraft hen em gans gur bi en Lampi biluki: En Lampi fan disalev Slach me
100 Watt jeft tau maal sa fuul Leecht üs jen me 50 Watt.

Wan wü bitaali skel, da kumt et diarüp ön, hur lung wü dat Leecht önhair haa:
50W x 20 Stünen = 1000W = 1 kWh = Pris/kWh = Reekning 100W x 10 Stünen = 1000W =
1 kWh = Pris/kWh = Reekning

En Haitsgiraat me 2 kW (2.000 W) kostet da bi 23 ct/kWh 0,46 € di Stün, wan di
üp foli Kraft lapt. En Baakaun me 2,5 kW nemt normaalerwiis bluat 1,5 kW, aurdat
di Haitsung ütgair, wan di wārem inoch es. Dit sen da 1,5 x 0,23€ = 0,345€. Fuar
trii Stünen sen dit da - naaa?



https://frr.wikipedia.org/wiki/Stabiles_Isotop

Dåt keemisch elemänt weer en atoom tu hiirt, wårt bestimd foon jü tål protoone
önj di kärn. For en wase tål protoone koon aw e sid jü tål neutrone in di kärn
ünlik weese. Huum snåkt dan foon ünlike isotoope foon dåtseelwe elemänt.

Di ütdrük as en tuhuupetiien foon tou griichische uurde: isos = lik, än topos =
plås. Dåt djüset deeraw haane dåt ünlike isotoope foon dåtseelwe elemänt
jüseelwe plås beseete önj dåt perioodische süsteem.

Jü mase foon en atoom wårt tu di widüt grutste diilj bestimd döör jü sööme foon
jü tål nukleoone (protoone plus neutroone). Judeer tål nååmt huum jü masetål.
Ünlike isotoope foon dåtseelwe elemänt heewe jüseelwe atoomnumer ouers åltens en
oudere masetål (atoommase).

Foon foole elemänte jeeft dåt önj e natör en minging foon isotoope. (Önj huk
ferhüülj isotope forkaame önj en proobe, koon gåns nau bestimd wårde ma heelp
foon masespektrometrii). Dåt elemänt Kloor tum biispel heet atoomnumer 17. Åle
chloratoome heewe ålsü 17 protoone önj e kärn, ouers dåt jeeft tou isotoope.
Triifirtel foon da Atoome heewe 18 neutroone, di räst 20 neutroone. Jü masetål
as ålsü 17+18=35 unti 17+20=37. Da isotoope wårde schraawen as 35Cl än 37Cl. Ma
jü wise foon schriwen tör huum ålsü ai da tåle foon protoone än neutroone
iinjlik nååme, dan dåt sümbool Cl stönjt önj dåt perioodische süsteem aw e 17.
plås än heet ålsü grünseetlik 17 protoone än deerma koon huum jü berääken eefter
jü tål neutroone önj en isotoop uk åltens amkiird mååge.

Da keemische Äinschape foon isotoope foon dåtseelwe elemänt san enouder aw e
näide lik. Bloot bai gåns seküür mätjing wise ham hu ferschääle; dåt hiit di
kineetische isotoop-efäkt. Forålem bai lächte elemänte koon da keemische än nuch
mör da füüsische Äinschape ünlik weese: sü as tum biispel di smultpunkt foon
swåår wååder (D2O) süwat 4 ̊C önjt stää for 0 ̊C.

Önj dåt ferhüülj foon da koolestuf-isotoope 12C än 13C foon en ploont koon huum
siinj, huk form foon footosünteesis jü ploont ferwånt. Jü kwantiteet 14C (en
raadio-isotoop foon koolestuf) wårt wider brükt am dät åler foon koolestuf
önjthüüljende orgaanische räste tu taksiiren bit hu tiinduusend iirnge önj e
fortid (koolestufdatiiring).

Bai dåt uurd isotoop wårt oofding toocht an Raadioaktiviteet. Än wörklik jeeft
dåt foon ark elemänt wälj hu isotoope, da ai stabiil san än da har eefter wåt
tid änre döör en protsäs foon raadioaktiiw oufklingen. Suk isotoope wårde
raadio-isotoope nååmd. Döör dåt raadioaktiiw oufklingen önjtstönje tuleest
stabiile isotoope, mååst foon en ouder elemänt as dåt ütgungsmaterjool.



https://frr.wikipedia.org/wiki/Square_inch

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Sp%C3%A4%C3%A4nang

At elektrisk späänang as en grate uun a füsiik. Det dää uun, hüföl elektrisk
werk (= energii) nuadag as, am en elektrisk lääs faan en elektron of ion uun en
elektrisk fial tu skebin.

Det Formeltiaken U komt faan latiinsk urgere (trak of pui). Uun't SI-süsteem
woort at späänang uun't ianhaid Volt (V) efter Alessandro Volta beskrewen.

Späänang entstäänt uun a natüür troch rofin, so üs bi en laid, huar onerskiaselk
loft bienööder rofet. Uun a technik woort späänang miast troch induktjuun
häärsteld. Bi en baterii entstäänt späänang troch en cheemisk reaktsjuun.

För a hüshual woort uun föl lunen en späänang faan 220 V paroot steld, uun ööder
lunen oober 110 V. Grater maskiinen brük 380 V. Wan maskiinen uun a gang san,
suragt det späänang för struum.

Det späänang woort bereegent ütj det elektrisk werk (= energii) W A B
{\displaystyle W_{\mathrm {AB} }\,} (uun Joule of Wattsekunden of Newtonmeeter)
an det elektrisk lääs (Q) (uun Coulomb).

Q {\displaystyle Q} = elektrisk lääs; F {\displaystyle F} = krääft; E
{\displaystyle E} = elektrisk fialmäächt; s {\displaystyle s} = wai; W A B
{\displaystyle W_{\mathrm {AB} }} = werk faan't skebin

Hüföl struum I {\displaystyle I} bi en was späänang U {\displaystyle U} lääpt,
hinget faan di wederstant R {\displaystyle R} (uun Ohm) faan di struumfeerer (of
det maskiin) uf.

Di elektrisk efekt P {\displaystyle P} (uun Watt) bereegent ham ütj at elektrisk
werk W {\displaystyle W} per tidj t {\displaystyle t} :

Auer di struum I {\displaystyle I} ham efter elektrisk lääs Q {\displaystyle Q}
an tidj t {\displaystyle t} bereegent, komt at tu



https://frr.wikipedia.org/wiki/Seeltersch

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/Seelterfrasch

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/Schaal

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/Saaterfriisk

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/Saaterfresk

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/S-Orbitaal

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/S%C3%B6l

Üüs Söl'ring Lön', dü blefst üüs helig Söl (de. Sylt, mo./ö-f. Sal, da. Sild) es
dat lungst en gurtest Ailön' fan Dütsklön'. Hat liit fan Nuurđen tö Süđern
weesterfuar fan di left Huk fan Sleeswig-Holstiin. Söl es ön Dütsklön’ fuaral
bikeent döör di turistisk wichtig "Kurorte" sa üs Weesterlön, Kaamp en
Woningstair en uk aur di binai 40 km lung Strön ön di Weesterkant. Ön di Somer
sen bit hentö 150.000 Lir üp Söl. Ark Dai kum masi Aarberers fan't hiile
Nuurđfriislön me di Toch aur di Hindenburg-Dam. Me en "Stjüürkraft" fan aur
500,- € fuar ark Sölring ön't Jaar es dit Ailön mal wichtig fuar di Wertskep ön
Nuurdfriislön en Sleeswig-Holstiin. Di Gimiinden haa ön't Jaar 2010 ütreekni
leten, dat twuntig Jaaren förter bluat jit ombi 10.000 Lir üp Söl uuni ken,
aurdat di Hüüsinger bit hentö des Tir forkoopet uur. Jen gurt Trap üp des Wai es
dit Offbreken fan tau gurt Hüüsingen me 12 Uuningen ön di Bomhoffstraat en di
Steinmannstraat ön Weesterlön' (2010, biluki uk dit Skelt förter önern.). Diar
uur nü Uuningen becht, wat noch sa jüür forkoopet uur, dat diar ek olterfuul
Sölringer hen ken.

99.14 km² gurt 35 km lung (N tö S) 13 km breer (W tö U) Hoogst Stair: 52 Meter
aur di Weeterspail ("Uwe-Düne" ön Kaamp) bi Geest ombi 21.000 Iinuuner (2008)



https://frr.wikipedia.org/wiki/Raantem_(S%C3%B6l)

Raantem es sawat üs frēmer fuar di üđer Uast-Tērper fan di Gimiindi Söl, aurdat
et ön't süđern Hualevailön liit, wat jerer "Hörnem" nēmt waar. Man en ken't uk
sa biluki, dat di Dik fan Raantem-Beken di Interesen töhop bringt. Ön't Jaar
2008 es di ual Gimiindi Raantem āpfeelen, aurdat di wat üđers maakit heer üs wat
di Iinuuner sair hee.

Hat uur hol sair, dat Raantem sin Naam fan di Gothair Ran heer. Hat jeft man jit
en iinfacher Versioon, en des kumt diarfan, dat Raantem bi di Kant (Dütsk Rand
of jerer uk Rant) liit. Sa kür "Rant" me "um" fuar Plaats töhöpkemen wiis.

Nai bi Raantem skel, sa fuul üs em fan Skreftsteken fan't 18. Jaarhönert weet,
en Öörtwal wesen wiis, ek olter fuul üđers üs Tinem-Borig. Des skel man al tö
des Tir öner di Dünemer lair haa, en mesken es di deling al lung ön di Nuurđsee
forswünen.

Üp Kaarten waar Raantem dit jerst Mool ön 1142 iinteeknit, dit wiar en Seekaart.
Des Kaart liit deling ön Kopenhaawen. Ön des Kaart es di "Weestersee-Sērk" üs en
Seeteeken formorken. Di Raantem Sērk wiar "St. Peter" nēmt. Dit es wichtig,
aurdat bluat Hauptsērken achter Petrus jit maast. Raantem kür diaraur tö des Tir
(Ombi 1100 a. Kr.) rocht wichtig fuar't Ailön wesen wiis. Des Taacht es man
narigen förter bilair.

Ön't Merelaaler heer Raantem waarskiinelk gur Mērsklön fuar di Buererii. Dit ken
gur wiis, aurdat Söl hentö Weesten aartig wat förter giar (Hok Kilomeeters).

Di Storemflöören hee dat Mērsklön wechreten, en di Wanerdünemer kām langsen
naier. Sa giar et me di Buererii ön Raantem forbi, en dat Tērp uur mal arem.
Ombi 1700 wiar diar jit 40 Hüsen, en diarfan uur bit hentö 1903 füf. Raantem es
muartirs hentö Uasten forset uuren.

Fan 1936 ön uur diar Kaserenen becht, wat fuar en Weeterflugplaats taacht wiar.
Fuar di Weeterfliigers uur binai 600ha me en Dik fan di Heef ofslüten, dat
Raantem-Beken.

Di Weeterflugplaats hee uk en Haawen, wat muar san Brüch wiar, hur Skepen
fastmaaki kür. Fan des Brüch es 1977 di Raantemer Haawen becht uuren, wat fan
Eeb en Flöör ofhingit en fan priwaat Buaten nütit uur.

Ön Raantem es dat Gisjeft me di Baarilir achter di jerst Warelkrich bigent.
Achter di taust Warelkrich sen masi Lir fan Uasten (Schlesien, Polen, esf.) iin
ön di Kasernen iintain, en diarfan fing Raantem muar Iinuuners. 1947 / 48 uur et
en salevstaanend Gimiindi. Sent di 1. Januwaari fan 2009 jert Raantem me tö di
Gimiindi Söl



https://frr.wikipedia.org/wiki/R-_an_S-w%C3%A4%C3%A4rnang

R- und S-Sätze („Risiko- und Sicherheitssätze“, von ingelsk risk and safety)
sind kodifizierte Warnhinweise zur Charakterisierung der Gefahrenmerkmale von
Gefahrstoffen, also Elementen und Verbindungen sowie daraus hergestellten
gefährlichen Zubereitungen. Sie sind zusammen mit den Gefahrenbezeichnungen und
den jeweils dazu gehörenden Gefahrensymbolen die wichtigsten Hilfsmittel für die
innerhalb der EU vorgeschriebene Gefahrstoffkennzeichnung.

Das global harmonisierte System zur Einstufung und Kennzeichnung von Chemikalien
(GHS) ersetzt diese Gefahrstoffkennzeichnung und ist für Stoffe bereits
rechtskräftig; für Gemische (zuvor „Zubereitungen“ genannt) gilt eine
Übergangsfrist bis zum 1. Juni 2015, bis zu der noch die Kennzeichnung mit den
Gefahrensymbolen und R-/S-Sätzen gilt. Nach GHS eingestufte Stoffe und Gemische
werden mit GHS-Gefahrenpiktogrammen und H- und P-Sätzen gekennzeichnet.

Die Richtlinie 67/548/EWG führt in Anhang I eine große Zahl einzelner
Gefahrstoffe auf und gibt für jeden dort gelisteten Stoff eine gesetzliche
Einstufung und Kennzeichnung vor. Stoffe, also einzelne chemische Elemente oder
Verbindungen, welche nicht in Anhang I der RL 67/548/EWG aufgeführt sind, werden
gemäß Anhang VI dieser Richtlinie eingestuft und gekennzeichnet; Zubereitungen
sind gemäß RL 99/45/EWG einzustufen und zu kennzeichnen. Die R- und S- Sätze
beschreiben lediglich Gefahrenmerkmale, welche aus den chemischen Eigenschaften
der Substanzen resultieren, also keine Radioaktivität oder Infektionsgefahren.

Die Wortlaute der R- und S-Sätze sind im Anhang III und IV dieser Richtlinie für
die jeweilige EU-Sprache normiert und verbindlich. Vorgeschrieben ist die Angabe
auf der Verpackung in der oder den jeweiligen Landessprachen (Verkehrssprachen)
der Länder, in denen der gefährliche Stoff oder die Zubereitung in Verkehr
gebracht wird. Im Warenverkehr innerhalb der EU ist es deshalb notwendig, dass
diese Texte vom Exporteur in den Verkehrssprachen der jeweiligen Importländer
auf der Verpackung angebracht werden. Zusätzlich ist auch die Angabe der Sätze
im Sicherheitsdatenblatt vorgeschrieben.

In der Schweiz ist das Bundesamt für Gesundheit (BAG) zuständig, es führt eine
eigene Liste mit Übersetzungen.

Die Richtlinie 67/548/EWG wurde durch die am 31. Dezember 2008 veröffentlichte
EU-Verordnung über die Einführung des global harmonisierten Systems zur
Einstufung und Kennzeichnung von Chemikalien (GHS) abgelöst. Mit diesem seit
1992 durch eine UN-Kommission erarbeiteten System werden die Warnsymbole und die
Warntexte für Gefahrstoffe neu definiert und weltweit vereinheitlicht. Somit ist
die Gültigkeit der R- und S-Sätze (sowie der bisherigen Gefahrensymbole mit
ihren Gefahrenhinweisen) auf die im GHS festgelegten Übergangsfristen begrenzt.

Stoffen, die entsprechend Anhang VI Kapitel 4 der Richtlinie 67/548/EWG als
krebserzeugend, erbgutverändernd und/oder fortpflanzungsgefährdend der Kategorie
1 oder 2 eingestuft wurden (sogenannten CMR-Stoffen), wird die Anmerkung E dann
zugeordnet, wenn sie gleichzeitig als sehr giftig (T+), giftig (T) oder
gesundheitsschädlich (Xn) im Sinne einer akuten oder chronischen
Gesundheitsgefährdung eingestuft sind. Bei diesen Stoffen wird den
Gefahrensätzen R 20, R 21, R 22, R 23, R 24, R 25, R 26, R 27, R 28, R 39, R 40,
R 48 und R 65 sowie allen gültigen Kombinationen dieser Gefahrensätze das Wort
'Auch' vorangestellt. Auf ätzende, reizende oder sensibilisierende Eigenschaften
findet dies keine Anwendung.

Verantwortlich für die Kennzeichnung und die Einfügungen (…) ist derjenige, der
die Ware innerhalb der EU erstmalig in der aktuellen Verpackung „in Verkehr
bringt“ – das kann auch ein Importeur sein oder Händler, welcher die Ware in
eigener Verpackung in Verkehr bringt.

<references group="Anmerkung"> Efterwis-feeler: Es sind <ref>-Tags für die
Gruppe „Anmerkung“ vorhanden, jedoch wurde kein dazugehöriges <references
group="Anmerkung" />-Tag gefunden oder ein schließendes </ref> fehlt.



https://frr.wikipedia.org/wiki/Poetry_slam

En Poetry Slam es en Wetstrir fan Techters en Skriiwers. Des skel di Teksti
salev skrewen haa, en ja skel dit iin ön en bistemet Tir fuarlees. Di Töharkers
sii leeterhen, hoken ja fuar di Beest hual. Poetry Slams jeft et sent di Meren
fan di tachentiger Jaaren, diar es ön Chicago jen üp di Taacht kemen en maaki
sawat. Ön di niigentiger Jaaren es dit uk hentö Dütsklön kemen, en aliin ön 2009
heer dit bluat ön Dütsklön aur hönert forskelig Plaatsen jefen, hur Poetry Slams
maakit uur.

Poetry Slam es töhopset fan di engelsk Uurter poetry (Techting) en slam (Sa fuul
üs slaii, om di Uuren haui). Ön di Sport sair em ük "slam" fuar "rocht gur
raaket" of fuar en wichtig Turniir (Sa üs Grand Slam). Dat Uurt uur üp
Straatenengelsk uk fuar "hart Kritik", en ön Ameerika uur dit uk diarfuar sair,
wan em jen "platmaaket" haa. Iin ön dat Uurterbok "Black American English" fent
em sent 1994 uk di Forklaaring: „competitive performance“.

Boris Preckwitz heer en Bok skrewen, wat Spoken Word & Poetry Slam jit, en
diarbenen jeft et en Forskel twesken Poetry Slam üs en literaarisch
Fuarstelingsaart, Slam üs en literaarisch Meening en Slam Poetry en Slam Poetry
üs Literatuur, wat en Puublikum fuarlesen of fuardrain uur.

Hat jeft uk en Iipen Mikro en en Iipen Büüni, en em ken en tekst uk jit gans
normaal fuarlees. Bi en Poetry Slam haa di Autooren en Wetstrir. Des skel diartö
nöörigin, dat di Lir beeter henharki, aurdat ja ön't Jen fan di Fuarsteling sii
skel, hoken di Beest es. Di Autooren skel diarfan uk mefing, hur di Töhiirers
reagiari en hur'ling jam dat Fuarleesin gifalt. Hat skel uk help, dat di
Autooren uk förterhen Lest haa en skriif en drai dit fuar. Me Poetry Slams skel
uk wat fuar dat Interesi ön di Aarber fan di Skriiwers dönen uur. "Slamdaddy"
Marc Kelly Smith heer si Aart fan di Fuarstelingen sa biskrewen:

Engelsk Poetry slam is the competitive art of performance poetry. Established in
the mid-80s as a means to heighten public interest in poetry readings, slam has
evolved into an international art form emphasizing audience involvement and
poetic excellence.

Sölring Poetry Slam es en Wetstrir fan Büünentechters, wat ön di Meren fan di
tachentigerJaaren üttaacht uuren es, dat di Lir weđer muar Lest haa en harki
diareeđer. Öntwesken Poetry Slam en Konstaart uuren, wat diarfuar bikeent es,
dat Techters en Töharkers interagiari en dat et diar Techtingskonst fan hoogst
Niwoo önbeeren uur.

Aur di Histoori fan di Poetry Slams jeft et ön di Sir fan "Assemble Art" wat tö
lees: Di jerst Fuarstelingsreegen ön Sleeswig-Holstiin wiar ön Kiel, en di sen
ön 1999 bigent uuren. Dat Lokaal wiar di "Schaubude", wat tö des Tir jit
"Tanzdiele" nēmt wiar.

2001 es ön Lübeck en Fuarstelingsreeg bigent uuren, en dit waarteti tauenhalev
Jaaren. Ön't Jaar 2005 es em ön Flensborig bigent. Bi biiring Slams wiar di
Swaarhiar, dat di Autooren bluat fuar jamsalev "slamt" haa. Ja haa noch ek rocht
diarön taacht en sjuk üđer Skriiwers. Achter en Tir her dat Publikum niin Lest
muar en hiir langsen achter disalev Lir.

Ön 2007 kām da weđer wat muar Leewent bi di Saak: Ön Neumünster uur en
Fuarstelingsreeg bigent, en uk ön Lübeck uur dit weđer forsjukt. Des Lop pasiti
em wat beeter üp, dat diar uk Autooren "fan büten" diartö kām. Sent des Tir giar
dit uk ön Lübeck gans gur, en dit wukset uk.

Sent 2010 uur uk Meester-Wetstriren maaket. Aur't Jaar wiar Kwalifikatsjoonen ön
di forskelig Fuarstelingsplaatsen. Dat jerst gurt Finaali wiar ön Lübeck.

Ön Dütsklön sen di Autooren fan Sleeswig-Holstiin bikeent fuar di gur Kwaliteet,
wat ja skriif. Bi di Fuarstelingen sen uk aaftinoch Gasten fan't hiili Dütsklön
tö hiir. Sa wiar bi di jerst Poetry Slam ön Muasem en Techter fan Luxemburg
diarbi.

Di Autor Björn Høgsdal (Assembe Art) fan Kiel heer ön Woningstair üp Söl me
Poetry Slams ön Nuurđfriislön bigent, en dit wiar iin ön di Galerii "Länge mal
Breite" (Öntwesken techtmaaket). Em skel diartö sii, dat Ali Djassemi, hoken üp
Söl uunet, di Idee ön't Ailön āpbraacht heer, en Björn heer dit da "önskoowen"
en förtermaaket. Leeterhen es dit uk iin ön di "Speicher" ön Hüsem bigent uuren,
wat en Soziokultureli Zentrum es. Di Galerii ön Woningstair uur techtmaakit, en
ön di 28. Mai 2011 wiar di jerst Fuarsteling iin ön't Muasem Hüs ön Muasem üp
Söl. Dat des Plaats fünen uur, diarfuar heer Jens-Uwe Ries fan Söl masi dönen.



https://frr.wikipedia.org/wiki/Pider_L%C3%BCng

Pidder Lüng es en Balādi fan di dütsk Dechter Detlev von Liliencron (1844–1909).

Dat Dechting es fuaral bi di Weeterkant fan di Nuurđsee bikeent. Biskrewen uur,
hur'ling di Sölringer töögen di Deenen öngingen sen, en dit pasiaret üp en
historisiarendi Aart en Wiis. Di Personalisiaring fan ali Sölringer es Pider
Lüng, en Fesker fan Hörnem. Des raaket di Amtman fan Töner, Henning Pogwisch, di
Personalisiaring fan di deensk Regiaring tö des Tir. Pogwisch forsjukt en fo
Stjüüren fan di Sölringer. Üp sin Wai heer hi uk en Pröst en Lönsknechti me
langs, wat Knefen ön di Feken haa. Iin ön dat Feskerhüs fan Pider Lüng en sin
Familii snaki ja, en diarbi fing ja Strir meenachtler. Pider Lüng giar't fuaral
aur di Friihairen, tö wat di Friisen en uunet Rocht haa, en diaraur sjocht hi uk
ek, huraur hi Jil hentö di Deenen bitaali skel.

Pogwisch uur da jit aariger en spüt iin ön di Greenkualsop, wat üp di Aun
staant. Da nemt Pider Lüng höm bi di Jak en drükt sin Haur iin ön di hiti
Kualsop, bit dat hi duar es. Di Lönsknechti maaki Pider Lüng da me jaar Knefen
duar. Achter des laap ja aur Söl en bringi masi Fortröt aur ali Sölringer.

Fuar di Balaad uur uk en Melodii skrewen, fan Achim Reichel. Di Plati jit
Regenballade.



https://frr.wikipedia.org/wiki/Peter_Klint

Sent dit Jen fan di Tachentiger Jaaren maalet Klint Skelter. Sent 2001 maaket hi
niin üđer Aarber muar. Miisttirs maalet he figuratiif of teeknet minimalistisch
- aaftinoch nemt hi kraftfoli Klöören, en di miist Skelter sen ek olter gurt. Di
Aarbern fan Klint weegi aaftinoch iinfachi Bigeewenhairen, wat he me sin faini
Ironii karikiaret.

Iin ön dit "Neue Sylt Lexikon" (Wachholtz Verlag, Neumünster 2007), wat dit
Nordfriisk Instituut ütdönen heer, es Peter Klint uk tö finj.

Ön Juni 2010 es Peter Klint me sin Familii weđer tö Söl' kemen. Ja haa en Hüs
ütbecht, wat nü üs Atelier Klint en Plaats es, hur Könstlern fan ali Lönen jam
raaki.

Bi di Konstauktion Einstrichzeichnen auf Zuruf aarbert di Könstler me di
Bisjukers töhop. Di sii diarbi wunerk Uurter, en dit teeknet Peter Klint ön jen
Strek. Dit diari es gans gur, wan em ön en gans ain Skelt haa maat, en miisttirs
es dit uk mal spaasig.

Niigen fan des "Jenstrekteekningen" kür em ön di Ziegel 11 biluki, dat
"Hamburger Jahrbuch für Literatur" (Dölling und Galitz Verlag, Hamburg 2008).

Ön Detsembermuun fan 2009 es ön Hamborig en Benefizevent wesen, hurfuar di jerst
Böörföger fan Hamborig, Ole von Beust, di Sjutsherskep önnemen hee. Diarbi heer
Klint Jenstrekteekningen maaket, dat dit Jil diarfan hentö di "Sylter
Rehabilitationsklinik für Familien mit einem krebskranken Kind" ön Woningstair
giar.

Ön di Maimuun fan 2009 wiar uk Jenstrekteekning, en dit wiar bi di "Lung Nacht
aur di Museen" ön't Altonaer Museum ön Hamborig.

Ön di Uurs fan 2006 heer Peter Klint Könstlers töhop braacht, hoken Stuckisten
jit. Di diar Ker kumt fan ali Lönen en wel wat fuar delings figuratiif Maalerii
dö. Ön di Oktoober fan't salev Jaar waar Klint sin Skeltern weeget, üs di The
Triumph Of Stuckism iin ön di Liverpool John Moores University biluket uur kür,
hur uk di Skelter fan üđer Stukisten bi wiar.

Ön di Somer fan 2007 heer di Könstler en Konglomeraat ütröpen. Di diar 30
Meföligster keem fan Dütsklön, Österreich, Belgien, di Neederlönen, Engilön, di
USA und Austraalien . Diarfan sen da Ütstelingen kemen, hur alis töhop 16
Könstlers fan 4 Lönen diilnemen haa. Dit diari wiar ön September en November fan
2007 ön Kiel, Hamborig en Krefeld. Di leest Ütsteling fan't Konglomeraat wiar ön
Köln, en dit wiar ön di Februwaari fan 2008.

Ön 2009 röp Klint Lir fan Hamborig en Sleeswig-Holstiin fuar en Kerprojekt
töhop. Fan di diar NordStart sen tau thematisiareti Kerütstelingen kemen: Di
jerst wiar ön Hamborig, Galerii "xpon-art" en diar es uk wat Söl'ring sjungen
uuren. Di taust en leest Ütsteling wiar iin ön di "Bürgergalerie Neumünster".



https://frr.wikipedia.org/wiki/Panscho

Otfried "Panscho" Schwarz (* 9. Janewoore 1942 uun Tilsit) as en konstmooler, di
uun Berlin an üüb Oomram lewet.

Panscho as 1942 uun Tilsit bäären, an skul uun April 1945 mä sin aalern flücht.
So lunagt hi uun Schleswig-Holstian. Sant 1954 käänt hi Oomram, huar sin aalern
leeder en hüs baud haa. Al üs dring hää Otfried tiakent an skulptuuren maaget.
San neknööm füng hi, auer hi so hal mä farwen kliam (pansche) maad. 1961 begand
hi tu studiarin, iarst uun Kiil bi profesor Brockmann, leeder uun Berlin, bi a
profesooren Jaenisch, Bergmann an Bachmann. Tidjwiis hää'er üüb Sardinien
werket, miast oober uun Berlin. Sant 1963 hää Panscho flook ütjstelangen
ütjracht an hää uk flook griisegrat bilen üüb hüswoger moolet. 1969 füng hi di
konstpris faan't stääd Wolfsburg.

Üüb Oomram käänt arken Panscho sin strunborag üüb a Kniip tesken Neebel an
Noorsaarep. Det woort arke wos mä strunholt an driiwlis nei apbaud an uun a
wonter gongt det miast weder uunstaken. Faan 2002 bit 2005 wiar sin borag sogoor
uun Hamborag uun't Altonaer Museum tu sen.



https://frr.wikipedia.org/wiki/Oluf_Braren/fe

Oluf Braren (* 25. Febrewoore 1787 uun Olersem; † 22. Maarts 1839 uun Taftem) as
a bekäändst konstmooler faan Feer an sin biljen wurd ei bluat üüb’t eilun uun
iaren häälen. Hi hed ham salew at moolin bibroocht an hed fermaak diaruun, üüb
sin biljen fering lidj an leewent tu wisin.

Oluf Braren wurd 1787 uun Olersem üüb Feer bäären. San aatj wiar diar smas an
büür. Hi wul hal haa, det Oluf efter sin skuultidj uun a smasliar ging, oober
Oluf wul leewer skuulmääster wurd an so kaam at uk. Hi wiar noch nian 20 juar
ual, üüs’r sin iarst skuulmäästersteed üüb Sal fing. Diar liard'r uk sin wüf
Meete Wilhelms ütj Archsem keenen. Jo freid di 25. September 1808, an hög juaren
leeder ging det paar turag tu Ödersem üüb Feer. Diar ded Oluf iarst uun Madlem
onerracht an küd do bi’t skuul uun Ödersem uunkem. Oluf as mä sin Meete ei
lokelk wurden. Hat hed ei so’n grat hood üüs hi an diar kaam uk nian jongen.

Uun Ing Peter Matzen, wat bi ham tu skuul weesen wiar, foon Oluf en wüf, wat ham
fersted. Hat kaam faan Hedehüsem an hed en bruler Peter Nahmen, wat uk
konstmooler wiar. Dediar bruler hee sogoor bi de bekäänd mooler Wilhelm
Tischbein uun Eutin liard, huar Oluf ham uk ens besoocht. De iinflööd faan
Tischbein as uk bi Braren tu käänen. Oluf hee sin wüf ei ferleet, oober hi wiar
mä Ing auer juaren so nai ferbünjen, det hat tau jongen faan ham fing. Auer
detdiar dun skul’r efter twaalew juar sin baantje uun Ödersem apjiiw an en ring
betaalet steed uun Taftem uunnem, huar'r 1839 uun aaremmud stoorew.



https://frr.wikipedia.org/wiki/Nuklid

Dåt keemisch elemänt weer en atoom tu hiirt, wårt bestimd foon jü tål protoone
önj di kärn. For en wase tål protoone koon aw e sid jü tål neutrone in di kärn
ünlik weese. Huum snåkt dan foon ünlike isotoope foon dåtseelwe elemänt.

Di ütdrük as en tuhuupetiien foon tou griichische uurde: isos = lik, än topos =
plås. Dåt djüset deeraw haane dåt ünlike isotoope foon dåtseelwe elemänt
jüseelwe plås beseete önj dåt perioodische süsteem.

Jü mase foon en atoom wårt tu di widüt grutste diilj bestimd döör jü sööme foon
jü tål nukleoone (protoone plus neutroone). Judeer tål nååmt huum jü masetål.
Ünlike isotoope foon dåtseelwe elemänt heewe jüseelwe atoomnumer ouers åltens en
oudere masetål (atoommase).

Foon foole elemänte jeeft dåt önj e natör en minging foon isotoope. (Önj huk
ferhüülj isotope forkaame önj en proobe, koon gåns nau bestimd wårde ma heelp
foon masespektrometrii). Dåt elemänt Kloor tum biispel heet atoomnumer 17. Åle
chloratoome heewe ålsü 17 protoone önj e kärn, ouers dåt jeeft tou isotoope.
Triifirtel foon da Atoome heewe 18 neutroone, di räst 20 neutroone. Jü masetål
as ålsü 17+18=35 unti 17+20=37. Da isotoope wårde schraawen as 35Cl än 37Cl. Ma
jü wise foon schriwen tör huum ålsü ai da tåle foon protoone än neutroone
iinjlik nååme, dan dåt sümbool Cl stönjt önj dåt perioodische süsteem aw e 17.
plås än heet ålsü grünseetlik 17 protoone än deerma koon huum jü berääken eefter
jü tål neutroone önj en isotoop uk åltens amkiird mååge.

Da keemische Äinschape foon isotoope foon dåtseelwe elemänt san enouder aw e
näide lik. Bloot bai gåns seküür mätjing wise ham hu ferschääle; dåt hiit di
kineetische isotoop-efäkt. Forålem bai lächte elemänte koon da keemische än nuch
mör da füüsische Äinschape ünlik weese: sü as tum biispel di smultpunkt foon
swåår wååder (D2O) süwat 4 ̊C önjt stää for 0 ̊C.

Önj dåt ferhüülj foon da koolestuf-isotoope 12C än 13C foon en ploont koon huum
siinj, huk form foon footosünteesis jü ploont ferwånt. Jü kwantiteet 14C (en
raadio-isotoop foon koolestuf) wårt wider brükt am dät åler foon koolestuf
önjthüüljende orgaanische räste tu taksiiren bit hu tiinduusend iirnge önj e
fortid (koolestufdatiiring).

Bai dåt uurd isotoop wårt oofding toocht an Raadioaktiviteet. Än wörklik jeeft
dåt foon ark elemänt wälj hu isotoope, da ai stabiil san än da har eefter wåt
tid änre döör en protsäs foon raadioaktiiw oufklingen. Suk isotoope wårde
raadio-isotoope nååmd. Döör dåt raadioaktiiw oufklingen önjtstönje tuleest
stabiile isotoope, mååst foon en ouder elemänt as dåt ütgungsmaterjool.



https://frr.wikipedia.org/wiki/Nordfriesland_(Skep,_1995)

Di Nordfriesland 6 es en Föriskep fuar Autos en Pasajiiri. Jü faart fuar di
Wyker Dampskeepen-Reederii Föör-Aamrem

Di Nordfriesland 6 waar 1995 bi di Hüsümer Skepswerev becht. Jü es eeđer di
"Rungholt" (1992) becht. Fuar des nii Skep kām di Nordfriesland 5 wech. Des waar
hentö Thailön' forkoopet; diar es jü bit hentö deling (2013) üs "Raja 1"
önerwai. Wan di nii Nordfriesland döpt waar, da heer di Wyker Statreer Margot
Melzer di Borel töögen't Skep smeten. Tö Proof faart waar dit Skep ön di 21.
Marts 1995. Soowen Daagen förter waar dit Skep hentö di W.D.R. braacht. Sent des
Tir es di Föri twesken Daagibel, Wyk en Witdün önerwai.

Boowen, aur di Skrabikant, es dit Skep bal lik tö di Rungholt. Bluat di Röören
fuar't Rookgas sen en bet gurter. Di Rump es man en nii Konstruksjoon wesen: Di
Driifpropelers sen förter hentö di Kanten iinbecht uuren, en jat drai jam uk
hentö di Kanten ek muar naa benen. Fuarn es di Rump spüt becht uuren, en dit es
jit en Forskel tö di ialer Skeepen, wat em se ken.

Wan em me jen fan di Skeepen önerwai es, da skel em höm dit Kiilweeter en di
Eeđerstroom jens biluki en da leeterhen dit salev me di Nordfriesland maaki
(Mesken fotografiari?). Dit skul al en Forskel wiis.

Aur lungi Jaaren war di Nordfriesland dat Flagskep fan di W.D.R. . Ark Jaar waar
jen fan di Konserti fan't Schleswig-Holstein Musik Festival ön di Nordfriesland
spölet.



https://frr.wikipedia.org/wiki/Niederlande

Da Nederlönje (de. Niederlande, wfr. Nederlân, nl. Nederland) as en lönj önj
Weest-Euroopa. Jü hoodstää as Amsterdam än jü kining foon dåt kiningrik as sunt
2013 Willem-Alexander. Minister-präsident as sunt 2010 Mark Rutte.

Sunt 1581 bilede Holönj tuhuupe ma (Weest-) Fraschlönj (Fryslân), Groningen,
Siilönj, Utrecht, Gelderlönj än Overijssel jü föderåål republiik foon da soowen
prowintse (da Nederlönje). Da oudere - Drente önj dåt ååsten än Nord-Braband än
Limborj önj dåt sööden, hingeden deer en lait ås äinduum bai.

Önj dåt soowentäinst iirhunert köm jü republiik döör hoonel tu en grut rikduum
än wus deerdöör aw en was tid jü jarst grutmåcht foon e wråål, jü grute koloniie
häi önj Ååst-Indien än latjere önj Afrikaa un Ameerika (New York wus grünläid ås
Nai Amsterdam). Jü republiik wörd ferwålted foon en stäädehüüljer (stadhouder),
di foon da provintse kiisd wörd. Dåt wus dan åltens en prins foon Oranien.

Önj dåt oochtäinst iirhunert wus dåt åles forbai än wörd dåt åltens mör tu en
latj lönj, dåt tuleest 1795 foon da Frånsche äroobred wörd. Deer wus dåt forbai
ma föderalismus än åle prowintse wörden uner Den Haag broocht. Sü ferlüüs
Weestfraschlönj dan sin frihäid. Holönj wörd uk nuch önj tou diile kliiwed
(Nord- än Söödholönj) än sü jäif dåt eeftert alwen provintse.

Jarst 1985 köm jü tweelewte prowints Flevolönj deertu, jü bestoont üt diile foon
di önjdikede Söödersiie twasche Holönj än Weestfraschlönj.

Dåt Brutoinlönjsprodukt pro hood wus $39.000 önj 2007. Önj 2007 wus 2% foon e
hiilj ökonomii loonbedrif, 24,4% industrii än 73,6% tiinjste.



https://frr.wikipedia.org/wiki/Molek%C3%BC%C3%BCle

En moleküül [moleˈkyːl] as en liitjeletj dial, diar faan tau of muar atoomen
tuupsaat as. A atoomen wurd troch atomaar binjang tuuphäälen. Son moleküül as di
letjst dial faan en rian materiol.

Uun moleküülen kön atoomen faan ään slach ferbünjen wees, so üs uun sürstoof
(O2) of stikstoof (N2). Sok moleküülen het elementmoleküülen. Miast san oober
ünlik slacher faan atoomen mäenööder ferbünjen, so üs uun weeder (H2O) of Methan
(CH4).

Hü a atoomen mäenööder ferbünjen san, woort troch a binjangen fäästlaanj. So haa
Ethanol (H3C–CH2–OH) an Dimethylether (H3C–O–CH3) likeföl atoomen, oober ünlik
binjangen. Diaram haa jodiar materioolen uk ünlik eegenskapen. Sok moleküülen
het isomeeren.

Letj moleküülen san amanbi 10−10 m (= 1 Å) grat, grater moleküülen kön oober uk
10−9 m (= 10 Å) of noch grater wees.

Atoomen kön oober uk troch ionenbinjang tuuphäälen wurd. Diaram woort t.b.
Natriumchlorid (NaCl, det as saalt) ei üs moleküül uunsen, an do het son
ferbinjang ion. Det Natrium-atoom häält en positiif elektrisk lääs, det as en
kation (Na+), an det Chlor-atoom häält en negatiif lääs, det as en anion (Cl−).
An ünlik elektrisk lees tji arkööder uun.



https://frr.wikipedia.org/wiki/Liachsorbisk

Dåt Sorbische (dt. Sorbisch) as en weest-slaawischen spräke, wat snååked wårt
önj e Lausitz (Łužica), en geegend önjt ååsten foon Saksen (Sakscha) än dåt
söödååsten foon Brandenbörj (Bramborscha). Da Sorbe wörden iir, jüst äiwen ås da
Kärntner, Sloweene än oudere slaawische manerhäide, wälj ås Wände betiitled.
Dideer noome wårt dilingendäis ås krainkend betråchtied.

Dåt Sorbische, wat süwat 50.000 snååkere heet, wårt indiiljd önj tou fariante:
Huuchsorbisch än Läichsorbisch. Dåt Hoochsorbische, wat bai widen da mååste
snååkere heet, wårt snååked trinam jü stää Bautzen (Budyšin), dåt Läichsorbische
trinam Cottbus (Chóśebuz). Da biise stäägne san dan uk da kulturäle säntre for
da Sorbe, wan da snååkere foon dåt Sorbische uk äiwen önj da ambai ladende
toorpe booge än ai önj da stäägne seelew.

Da jarste schraawene sorbische takste datiire üt dåt seekstiinst iirhunert. Da
biise sorbische spräke heewe arken en äin schriwwise. Sorbisch än Sloweenisch
san - tuhuupe ma dåt Nordfrasche - da iinjsiste europäische spräke, wat di dual
(toufåch) nuch aw e sid bai di singular än plural aktiw önjwiinje. Dåt
Huuchsorbische as wat mör dåt Tschechische äänlik än dåt Läichsorbische dåt
Poolsche. Da Sorbe än da Poole booge ouders jarst sunt di iinje foon di tweed
wrålkrich tächt baienouder.

Di dominante spräke önj dåt boogegebiit foon da Sorben as diling dåt Tjüsche.
Dåt Tjüsche heet dåt Sorbische än oudere slaawische spräke ålt wider tubääg
krångd. Iir wörden önj grute diile foon ååstlik Tjüschlönj slaawische spräke
snååked, tun biispel sügoor trinam Lüchow önj Needersaksen. Foole stäänoome
tjööge deer nuch foon, ås Berlin, Chemnitz än Dresden (Drježdźany).

Önj e DDR-tid jüleden da Sorbe ås loodenwaning for jü manerhäidefründlikhäid
foon dåt kommunistisch regiime. Sorbische kultuurmanifestasjoone füngen rüm
finansjäl stipe. Sü heet jü latj sorbisch seelschap ferfäiging ouer en äinen
raadiosiinjer, bleese än tidschrafte önj di äine spräke än hu sorbischspräkige
unti touspräkie schoule.

Ås säntrool kulturäl instans fungiirt jü sünååmd Domowina. Wan uk önj jü stää
Bautzen mån en lait Sorbisch snååked wårt, as dåt Sorbische apfåli deer, aw
strooteschilde, aw looden än sügoor önj hu looden aw prissäädele än
kasenscheene. Jü Tjüsch regiiring heet dåt Sorbische amtlik ås manerhäidsspräke
gödjkånd än döör dåt unerschriwen än ratifisiiren foon e europäisch charta foon
da regionåål- unti manerhäidespräke jü ferplächting ouernümen, dåt Sorbische tu
ferbaden än tu önjtwiklen.

Da sorbische WITAJ (wäljkiimen)-bjarnetüne tiie büte sorbischspräkie uk foole
tsjüschspräkie schoulere. Eefter dåt fülien foon en touspräki unti en
sorbischspräki följksschölj koone schoulere turucht aw dåt sorbisch gümnaasium
önj Bautzen (Budyšin) unti aw da sorbische madelschoule önj Radibor (Radwor) än
Bautzen. En sorbischspräki huuchschölj jeeft dåt ai. Huum koon je duch önj
Leipzig (Lipsch) en uniwersitäätsstudium sorabistiik naame.

En ouder årw üt jü DDR-tid as e brünkoole-gewaning, weerfor ål möre sorbische
toorpe wike moosten. Dåt ütenouderfålen foon da sorbischspräkie gemiinschape, da
eefter dåt twungmääsie amtiien oofding ferstraild ouer e geegend laawe, bilet en
gefoor for e funksjoon foon dåt Sorbische ås ferkiirsspräke aw dåt lönj. Eefter
jü wiinje as jü brünkoolegewaning iinjfåch wider gingen. Truts masenåchti
protäste as trinam 2000 dåt toorp Horno rümed am bit aw dåt leest hüs oufbråågen
tu wården am jü brünkoole-industrii plats tu måågen.



https://frr.wikipedia.org/wiki/Kwadrootsentimeeter

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Kris_Nordfriislon

Di kris Nordfraschlönj (de. Nordfriesland, nds. Noordfreesland, da.
Nordfrisland) as di noordelkst lönjkris önj Tjüschlönj än eefter e grutelse di
treed önj Slaswik-Holstiinj..... (wees sü gödj an mååg dat frasch!) ..... Uun
nään kreis wurd muar spriaken snaaket üs uun Nordfriislon: Nordfriisk, Sjiisk,
Däänsk, Plaatsjiisk an Süüdjüütsk. Iar wurd uun Friedrichstääd uk noch Holuns
snaaket. Tu a regiuun Nordfriislon hiart uk noch Halaglun, man det eilun hiart
tu a kreis Pinneberg. Sii uk: Nordfriislon.

Di kreis Nordfriislon leit uun't nuurdwaasten faan Schleswig-Holstian an stupet
uun't nuurden jin Denemark, uun't uasten jin a kreis Schleswig-Flensborag an
uun't süüden jin Dithmarschen. Uun't waasten leit a Nuurdsia. A huuchst punkter
uun a kreis san a Sandesberag mä 54 meetern uun Uastenfial an at Uwe-dün mä 52,5
meetern uun Kaamp üüb Sal.

Faan uasten tu waasten fanjst dü sok onerskiaselk lunskapen üüs a geest, a
maask, a waas mä a Halgen an a maaskeilunen an bütjen uun't waasten a
geesteilunen. At ütjsen as föraal troch a istidjen bestemet, man uk troch tau
grat sturemfluden uun a juaren 1362 an 1634.

Uun Nordfriislon stun 33 regiuunen oner natüürskül, det san 9,21% faan't lun.
Diartu komt a Natjunaalpark Waas mä 176.290 hektaar.

Nordfriislon hää Atlantikkliima, uun a somer as't ei so warem üs uun't banlun,
uun a wonter ei so kuul. At jaft al en düütelken ferskeel tesk a eilunen an a
fäästääg. Üüb a geest heest dü 190 daar saner froost, üüb a eilunen san't 220.
Uun a maask begant di iarst froost ei föör aanj Oktuuber an maden April as't
diarmä föörbi.

Faan Febrewoore bit Jüüne mutst dü mä 40 mm rin a muun reegne, faan August bit
Oktuuber mä 80. Üüb a eilunen an uun a maask rinjt at düütelk maner üs üüb a
geest. A winj weit uun't madel mä 7 m/s (det san amanbi 25 km/h of 14 kn) üüb a
eilunen an uk üüb fäästääg as't ei föl maner.

Di kreis wurd 1970 grünjlaanj an slood jo ual kreiser Süüdtondern, Hüsem an
Eidersteed tuup. Sii uk: Histoori foon Nordfraschlönj.

At grünjlaag faan a ökonomii san büürerei, faskerei, hoonwerk an tu en graten
dial a fräämenferkiar. Uun ferglik tuSchleswig-Holstian werke maner uun't
hoonwerk, oober muar uun a büürerei an muar uun a siinsten, det komt fööraal
troch a fräämenferkiar.

Uun a kreis stun amanbi 100.000 baaden för fräämen, diarfaan muar üs a heleft
üüb Sal. 2004 kaam muar üs ian miljuun baaselidj tu Nuurdfresklun an blääw uun't
madel 10 naachter. Diarmä san auer 1 miljaard Euro amsaat wurden.

2005 jääw't 660 winjstruumuunlaagen. Uun an trinjam Hüsem werke en hialer rä
onernemen uun det diar brangsje. Hüsem skal uk di huuwen för
bütjendiks-winjstruumuunlaagen wurd. Saner werk wiar uun't juar 2004 8,9% faan a
minsekn, diarmä leit a kreis uun't madel faan't lun, ufsen faan a grat stääden,
huar muar minsken saner werk san. Üüb Eidersteed sjocht at mä 10,4% wat ringer
ütj, a best taalen san üüb Sal mä 7,9%.

At wichtagst boonliinje as a Marschboon faan Hamborag tu Waasterlun.
Haltesteeden san uun Friedrichstääd, Hüsem, Breetsteed, E Hoorne, Naibel,
Klangsbel an Waasterlun. Swäärs diartu ferlääpt at Nuurd-Uastsia-Boon faan Kiil
auer Hüsem tu Sankt Peter-Ording. Faan Naibel tu Doogebel keert a NEG-Boon (iar
NVAG), an do jaft at noch en ferbinjang faan Naibel auer a grens tu Tondern uun
Denemark.

A miast eilunen an halgen san auer damperliinjin mä a fäästääg ferbünjen. Tu Sal
könst dü auer a Hindenburg-Doom oober uk mä a boon raise.

Nuurdfresklun hää nian autoboon, auer a B5 komt am oober efter süüden tu a A23
uun Heide. A bundesstruaten B199, B200 an B101 ferbinj a kreis mä a A7 uun a
maden faan Schleswig-Holstian. Auer a B202 komst Dü faan St. Peter-Ording auer
Tönang tu Rendsborag.

Fluchplåtse jeeft dåt önj Weesterlönj, Hüsem, A Wik än St. Peter-Ording, man
bloots di önj Weesterlönj heet liinjinferkäär. Dåt militeer onerhoolt noch en
plåts önj Leek.

Fiiw stääden an gemeenen ferwalte jo salew, aal jo öödern san efter det reform
faan a juaren 2007 an 2008 tu aacht amten tuupslööden wurden. Sii uk:
Nordfriislon (gemeenen).



https://frr.wikipedia.org/wiki/Kohlenstoff

Koolestuf (dt. Kohlenstoff, la. Carbonium) as en chemisch Elemänt ma symbool C
än atoomnumer 6. Dåt as en ai-metal, dåt önj ferschilie modifikasjoone forkamt.
Iinj deerfoon as en blailuuse huulewliidjer, en oudere en suurt huulewmetal.

Koolestuf wörd ål önj e forhistoori önjtdäkt än brükt as hooltkoole, jü mååged
wörd döör orgaanisch materjool (mååst hoolt) hiitj tu måågen önj e sörstuf-eerme
atmosfeere. Dåt änglisch carbon as deeram uk oufliidjed foon di latinsch noome
Carbonium for hooltkoole, jüst as di noome foon e Carbonium-tidrüm, weerönj dåt
bilied wörd.

Uk diamante, da en ouder allotroop form foon koolestuf san, san sunt lung
bekånd. Jarst sunt hu iirtiinde koon huum da synthetisch mååge. Fullerene, jü
treed allotroop form, wörd önj da tachentier iire foon dåt 20. iirhunert tufäli
äntdäkt.

Di koolestof kamt mååst for önj form foon koolewååderstufe, forålen dåt fosiil
iiljinge jardgas än ra ööle. Üt ra ööle wårt önj e petrochemisch industrii tum
biispel petrooleum, bänziin än keerosin dästiliird än dåt tiint as grünlååg for
foole synteetische stufe, as plastike.



https://frr.wikipedia.org/wiki/Jens_Mungard/fe

Jens Emil Mungard kaam a 9.2.1885 uun Keitem üüb Sal üüs dring faan Nann Peter
Mungard an Elisabeth Mungard, bäären Schwennen, tu wäält. A 31. 3. 1900 kaam hi
ütj skuul. Hi wurd büür an auernaam det büürsteed faan san aatj. A 29. 4. 1910
befreid hi ham mä Anna Andresen faan Feer. Jo hed 4 jongen mänöler. Uun a 1.
wäältkrich wurd hi tu a Inselwache iintaanjen. 1936 wurd hi waler feestnimen. Hi
kaam iarst uun't Gerichtsgefängnis uun Flensborig, faan diar haalet a Gestapo
ham a 1. 2. 1939 uf an broocht ham uun't KZ Sachsenhausen. Diar stoorew hi a
13.2.1940

Troch Pieter de Clerq, diar mä san aatj Nann Peter Mungard tupwärket, fing Jens
E.Mungard uun jong juaren kontakt tu a waastfriisk literatüür. Sodening kaam
det, det hi hög waastfriisk liitjen tu't sölring auersaat. Uun det Sölring
Leesbuk, wat 1909 faan Boy Peter Möller ütjden wurd faan Mungard det dachting
"Dial aur Is" ufdrükt. Uun "Dechtings an leedjis", ütjden faan Andreas Hübbe,
wurd "Ströntistel" an waler "Dial aur Is" ufdrükt. Uun a naist juaren küd ham
föl faan Mungard uun det bleed "Sylter Zeitung" lees. Öler steeden, huar ham sin
wärken lees küd, wiar "Fuar sölring lir" an det tidjskraft "Sylter Land und
Leute". Mungard hee uk 6 teaaterstaken skrewen.



https://frr.wikipedia.org/wiki/J.P._Hansen

Jap Peter Hansen (* 08.07.1767 Weesterlön, † 09.08.1855 Kairem) es 15 Jaaren tö
See faart en leeterhen Skuulmaister en Köster ön Weesterlön wesen. Hi skel uk
Jap Köster nēmt uuren wiis. J.P. Hansen her uk en Nawigatsjoonsskuul, en hi heer
höm forskelig Saaken üttaacht en konstruiaret, sa üs en Kuurnwecht. Jap Peter
Hansen skref Boker tö'n Bispöl aur Mathematik en Astronomii, man diar sen uk
forskelig Āpteekningen en Dokumentatsjoonen aur Söl me twesken wesen. J. P.
Hansen gelt üs di jest Söl'ring Dechter, diar dit Skriiwen üp Söl'ring āpbraacht
heer. Dit bikeentest diarfan es "Di Gitshals fan Piđersdai", en Komediispöl üp
Sölring. Dit diari Stek es üs dit jerst Bok üp en nuurđfriisk Spraak ütdönen
uuren (1809). Hansen heer höm salev üttaacht, hur'ling hi Sölring skriif wel, en
sa es di diari Spraak tö höör jest Ortografii kemen. Des Skriifwiis wiar naier
bi't Dütsk üs di fan Boy Peter Möller, wat ön't 21. Jaarhönert al swaar es en
bringi di Liren bi.



https://frr.wikipedia.org/wiki/Irpler

Di Iartapel (irpel(öö.), eerdaapel(fe.), Solanum tuberosum), es ön Diili fan
Dütsklön, Öösterrik en di Swaits uk üs Erdapfel (Herdöpfel) of Grundbirne
(Grumbeer) bikeent. Üp Söl' jeft et Liren, diar Iirtaapler sii, Jiartapeln
(Ütspraak üs "Jechtabeln") oof Öört-Aabelern, en jit muar. Em ken al sii, dat
des en lewendigi Uurt fan di Söl'ring Spraak es.

Meent es da aliweegen di Nüti-Plaant, diar tö di bioloogiski Familii fan di
Plaanten, diar ön't Junk wuksi (Solanaceae) jert. Tö des Ker fan Plaanten hiir
uk di Tomāti (Solanum lycopersicum), Paprika (Capsicum) en Tabak (Nicotiana).
Brükt uur di Iartapel üs en öneriarsk Knolenplaant. Aur di Knolen ken fan di
Plaant nii Plaanten wuksi. Di Siid wukset fan Baien ön di green Diil fan di
Plaant. Des sen giftig fuar Mensken, diar skel em ek olter fuul fan iit.

Hat jeft üp Söl' jit trii Buern, diar Iartapeln plaanti en forkoopi. Jen diarfan
sit twesken Kairem en Munkmēsk, jen ön Kaamp en jen ön Muasem.

Di Buer fan Muasem maaket man dit Miist diarfan, di köört di uk üt. Ön Muasem
jeft et sagaar en priwāti Iartapel-Auto, diar fuar forskeligi
Famiilien-Meföligster iinkoopet en ütköört. Bi di Buererii sen uk jit Hingstern
diarbi.

Ön di hiili Wārel uur muar üs 5000 Iartapelaarten plaantet. Di Forskel kumt
diarfan, dat di Plaanten forskelig brükt uur sa üs uk diarfan, dat ja dit dit
Kliima ek aural lik es. Hat jeft Liren, diar jam aliweegen nii Aarten ütteenk.
Ön't internationāli Iartapeln-Instituut ön Lima, Peru es di gurtest Saamling fan
Aarten āpskrewen, en diar stuunt uk, hur'ling di Geeni ütse.

En internatsjonāli Jaar fan di Iartapel waar 2005 bi di Foriinigt Natsjoonen
(UN) üs en Deklaratsjoon fuarslain. Ön di 18. Oktoober 2007 waar ön New York
bislööten, dat 2008 des Jaar wiis skul.

Di Taacht om en Jaar fan di Iartapel es, dat di Mensken diarön tö teenk kum, dat
em me Iartapeln masi Gurs töögen Hungersnuar dö ken. Des Weeten skul fuaral uk
diar hen dönen uur, hur Help brükt uur. Em wel me dit Jaar senerk fuul diarön
aarberi, jit muar aur di Iartapel üt tö fing en diarfuar, dat Saaken üs Logistig
en Produktsjoon fan gurter Masen forbeetert en iinfacher maaket uur ken. Diarfan
skel et möögelk uur, dat di Lönen, diar knap me Iit sen, jamsalev beeter help
ken.

Tö dit nii Milenium her di UN jam fuarnomen, muar töögen di Hunger üp Wārel tö
dö, en diartö skul dit diar Iartapeljaar help .

Di Post ön di Swaits diar en senerk Friimark (85 Rappen) tö dit Jaar fan di
Iartapel üt.

Dit dütsk Uurt "Kartoffel" kumt fan dit italieensk Uurt tartufolo, wat diar fuar
di Trüfel brükt uur. Des Uurt kumt da fan latiinsk: Diar jit et terrae tuber.



https://frr.wikipedia.org/wiki/Huarmer_an_elken

Da moore (f-ö. huarmer an elken) (Mustelidae) san en famiili foon da ruuwdiirte
(Carnivora). Wan huum bloot da resänte Taxa beåchtet, jeeft dåt (da
stjunkdiirte, da eefter en genetisch unersäking en äin famiili san, mateeld) 6
unerfamiilie, 25 sliike än 67 oorte önj jüdeer famiili. Wat huum sü normåål uner
"moor" ferstoont, san oorte as di buummoor (Martes martes), di stiinjmoor
(Martes foina), di alk (Mustela putorius) unti dåt waasel (Mustela nivalis).
Oueers di dåks (Meles meles) än di åter hiire uk deertu.

Moore jeeft dåt sunt dåt eeotseen, dåt for 55,8 miljoone iirnge begand än for
33,9 miljoone iirnge forbai wus. Jütid wjarn ja bloot önj Euroopa, ouers as in
dåt ooligotseen (dåt for 33,9 miljoone iirnge begind än for 23,03 miljoone
iirnge forbai wus) Euroopa än Aasien ham döör geograafische änringe (as jü
wråldiiljdraft än forålem änringe foon e heefspäägel) ferkååwelden, kiimen ja uk
eefter Aasien än Nord-Ameerikaa. Önj dåt pliiotseen (for 1,8 bit 5,3 miljoone
iirnge, as üüs forålerner üt e sliik Australopithecus sü ütsåchen) kömen da
moore eefter Afrikaa. Önj dåt lääse pliiotseen, as jü lönjbru foon Panama Nord-
än Sööd-Ameerikaa ferbün, kömen ja uk eefter Söödameerika. Heer as nü en koord.
Euroopa, as dåt önj dåt eeotseen ütsåch, as giilj än heet en A. Önj dåt Euroopa
foon dåt eeotseen laaweden da jarste Moore. Da suurte piile wise, hü da moore
ham önj dåt ooligotseen ütbriidjen, di ljåcht-weene piil, hü önj dåt pliiotseen,
än e junk-weene piil, hü önj dåt lääse pliiotseen. Di laawensrüm foon da moore
diling as gjarsgräin, än dåt giilje gebiit hiit (büte da gebiite weer diling
heef as) uk nuch deertu. N B bedjüset, dåt deer hiilj was en lönj-bru wus, unti
wan dåt en B* as, dåt der åltens nuch iinj as.



https://frr.wikipedia.org/wiki/Hol%C3%B6nj

Da Nederlönje (de. Niederlande, wfr. Nederlân, nl. Nederland) as en lönj önj
Weest-Euroopa. Jü hoodstää as Amsterdam än jü kining foon dåt kiningrik as sunt
2013 Willem-Alexander. Minister-präsident as sunt 2010 Mark Rutte.

Sunt 1581 bilede Holönj tuhuupe ma (Weest-) Fraschlönj (Fryslân), Groningen,
Siilönj, Utrecht, Gelderlönj än Overijssel jü föderåål republiik foon da soowen
prowintse (da Nederlönje). Da oudere - Drente önj dåt ååsten än Nord-Braband än
Limborj önj dåt sööden, hingeden deer en lait ås äinduum bai.

Önj dåt soowentäinst iirhunert köm jü republiik döör hoonel tu en grut rikduum
än wus deerdöör aw en was tid jü jarst grutmåcht foon e wråål, jü grute koloniie
häi önj Ååst-Indien än latjere önj Afrikaa un Ameerika (New York wus grünläid ås
Nai Amsterdam). Jü republiik wörd ferwålted foon en stäädehüüljer (stadhouder),
di foon da provintse kiisd wörd. Dåt wus dan åltens en prins foon Oranien.

Önj dåt oochtäinst iirhunert wus dåt åles forbai än wörd dåt åltens mör tu en
latj lönj, dåt tuleest 1795 foon da Frånsche äroobred wörd. Deer wus dåt forbai
ma föderalismus än åle prowintse wörden uner Den Haag broocht. Sü ferlüüs
Weestfraschlönj dan sin frihäid. Holönj wörd uk nuch önj tou diile kliiwed
(Nord- än Söödholönj) än sü jäif dåt eeftert alwen provintse.

Jarst 1985 köm jü tweelewte prowints Flevolönj deertu, jü bestoont üt diile foon
di önjdikede Söödersiie twasche Holönj än Weestfraschlönj.

Dåt Brutoinlönjsprodukt pro hood wus $39.000 önj 2007. Önj 2007 wus 2% foon e
hiilj ökonomii loonbedrif, 24,4% industrii än 73,6% tiinjste.



https://frr.wikipedia.org/wiki/Hausaasker

En hautjarscher as n seelewkäärend maschiin, jü ferwånd wårt tu dåt bärjen foon
kjarlfruchte, rauwsädj, sanrouse, eekerbuune än gjarssädj.

Di fruchtstruum wårt twasche di tjarschtrumel än di måntel fjard, weer döör
wrising dåt sädj (da änkelte kjarle) foon dåt strai schååst wårt. Awäädrie kamt
dåt strai aw da schudere än da ma dåt strai nuch mafjarde kjarle fåle döör
hoolinge eefter unern aw dåt boowerst sääw.

Dåt sädj üt di tjarschtrumel fålt aw dåt boowerst sääw. Uner jüdeer säaw sat
nuch iinj. Dåt boowerst sääw heed grutere hoolinge as dåt unerst sääw. Döör en
püster wårt en luftstruum döör da sääwe draawen än deerdöör fåle bloot da
swåårere diile (dåt sädj) döör da sääwe. Üt di riinschingsprotsäs kaame tra
produktstruume:

Di hautjarscher wårt önjdraawen ma en diiselmotoor. Da ferwånde laistinge lade
twasche 100 än 400 kW. Jü önjdriwing foon da tjarschmechaniie schait bål åltens
ouer kilriime. Jü önjdriwing foon da fiile schait mechanisch unti hydraulisch.



https://frr.wikipedia.org/wiki/Hans_Momsen/s%C3%B6

Di 23.10.1735 waar bi du Buer Momme Jensen ön Faartoft en Dreeng beren, diar di
Noom Hans Mom(m)sen fing.

Hans wiar di taust Seen fan Momme Jensen, en hi wiar en bet swak üp di Biin. Hi
waar da aaftinoch "dåt hanerng" of "hennerling" neemt, wat sa fuul üs sneerig
Mensk jit. Jens saach hi en Stek Popiir, hurön sin Faađer wat bireeknet en
teeknet her, en hi fraageti des, hurom dit diari sa ütsaach. Da sair Momme
Jensen: "Luki üp Bualkem eeđer ' Euklids 13 Elementi '. Niisgirig, üs Hans me
sin 13 Jaaren wiar, fuan hi dit diari Bok uk bal, man hi kür dit ek gur lees.
Dit Bok wiar fan sin Grootfaađer Jens Jakobsen, diar Skullmaister ön Holön'
wesen wiar. Sa wiar dit Bok uk üp Holönsk skrewen Hans Momsen nem da en holönsk
Biibel en liirti sa fuul Holönsk, dat hi di Euklid forstuun kür. Me 14 Jaaren
her hi dit da ek bluat lesen, hi her dit uk sa fiir bigrepen, dat hi diarme
aarberei kür.

Di Buererii wiar en bet swaar fuar Hans Momsen, en sa tooch hi 1853 naa
Dithmarschen, hur hi aur di Somer üs Lönsformeter fuar Diksbechningen Aarber fo
kür. Ön di Hārefst ging hi töbeek naa Fāritoft en braacht gur Jil me tüs. Bal
kür Hans Momsen uk itüüs Aarber üs Formeter fo, en 1787 waar hi uk jit Dikfoogt
en stātlichi Lönsformeter. Hans Momsen friiti leeterhen en Wüfhaur, diar 20
Jaaren jünger wiar üs hi. Sin Wüf kām uk dan en Hoftstair ön Fāritoft, en jat
fing en Kraamlaaden en haa wat Jil bitö.

Aur di Somer wiar Hans Momsen me Buererii en Lönsformeting ön di Gang, en aur di
Wunter set hi aaft me sin Bokern bi Staal en liir. Hi maaketi da uk
Kööpersteeken en snetjeti Skelter fan Holt. Momsen taacht höm Sekstanten en
Oktanten üt, en uk Kloken kür hi bech. Hi liirti, hur'ling hi Gleesen fuar sin
Giraaten slip skul. Bluat me sin Bokern liirti hi uk jit Spraaken, sa üs Franzk,
Deensk, Engelsk en Latein. Bluat fan't Lees liirti hi wat fan Geogmetrii,
Geografii, Histoorii, Algebra, Optik en Mechānik, aurdat dit alis me tö di
Nawigatsjoon jert en brükt uur.

Aur di Wunter kām da uk Seeliren fan di Haligen tö Hans Momsen en wel wat liir.
Diarfan sen hok düchtigi Koptaini of Dikfoogten uuren. Jen dirfan wiar Andreas
Nissen, diar üs gurt Reekenmaister fan Lonham bikeent waar en Dikgrāf waar. Di
Dreeng fan di Pröst kür sagaar Matematikprofesor ön Kopenhaawen uur.

Hans Momsen blef man altert di iinfachi Gast me üülen Möts en ainweewelti Jak,
uk, fan hooger Liren tö Bisjuk kām. Jens wiar hi üp gurter Rais, da wiar hi naa
Koopenhaawen nööriget. Hi waar da me Iaren bigröötet, man hi kür diar ek
olterfuul Omgang finj. Fuar't Miist luketi hi eeđer di Uniwersiteets-Bibliotheek
en dit Obserwatoorium.

Theodor Storm skel di Aart fan Hans Momsen fuar sin Figuur Hauke Haien iin ön di
Romān Skimelruarer nomen haa. Jens uur hi uk biskrewen:

Ihr hörtet wohl schon, Herr, die Friesen rechnen gut, und habet auch wohl schon
über unsern Hans Mommsen von Fahretoft reden hören, der ein Bauer war und doch
Bussolen und Seeuhren, Teleskopen und Orgeln machen konnte. Theodor Storm|Der
Schimmelreiter

Tu Iaren fan Hans Momsen uur ark Jaar di Hans Momsen-Kultuurpris fan di Krais
Nuurđfriislön ütönen.



https://frr.wikipedia.org/wiki/H-_und_P-S%C3%A4tze

Die H- und P-Sätze und die ergänzenden EUH-Sätze sind knappe Sicherheitshinweise
für Gefahrstoffe, die im Rahmen des global harmonisierten Systems zur Einstufung
und Kennzeichnung von Chemikalien (GHS) verwendet werden.

Das GHS der Vereinten Nationen ist ein weltweit einheitliches System zur
Einstufung von Chemikalien sowie deren Kennzeichnung auf Verpackungen und in
Sicherheitsdatenblättern. Das Europäische Parlament und der Rat haben
beschlossen, das GHS in der EU ab 2010 für Stoffe und ab 2015 für Zubereitungen
umzusetzen und haben Übergangsfristen festgelegt, während der auch noch nach den
bisherigen Vorschriften (siehe Gefahrstoffkennzeichnung nach RL 67/548/EWG)
gekennzeichnet werden darf. Die H- und P-Sätze ersetzen in der GHS-Kennzeichnung
die bei der EU-Kennzeichnung verwendeten R- und S-Sätze.

Die H- und P-Sätze sind kurze Texte (ingelsk statements) mit wichtigen
Sicherheitsinformationen für die Kennzeichnung von Gefahrstoffen:

Die EU hat das internationale GHS wegen der strengeren EU-Gesetzgebung
modifiziert, indem sie diverse Texte bisher vorgeschriebener R-Sätze und
zusätzlicher Informationen im Wortlaut übernommen und in Form der EUH-Sätze
(Ergänzende Gefahrenmerkmale und Kennzeichnungselemente) dem GHS hinzugefügt
hat. Diese Sätze beschreiben über das GHS hinausgehend Gefahren und sind – nur
innerhalb der EU – zusätzlich anzuführen.



https://frr.wikipedia.org/wiki/H-_an_P-w%C3%A4%C3%A4rnangen

Die H- und P-Sätze und die ergänzenden EUH-Sätze sind knappe Sicherheitshinweise
für Gefahrstoffe, die im Rahmen des global harmonisierten Systems zur Einstufung
und Kennzeichnung von Chemikalien (GHS) verwendet werden.

Das GHS der Vereinten Nationen ist ein weltweit einheitliches System zur
Einstufung von Chemikalien sowie deren Kennzeichnung auf Verpackungen und in
Sicherheitsdatenblättern. Das Europäische Parlament und der Rat haben
beschlossen, das GHS in der EU ab 2010 für Stoffe und ab 2015 für Zubereitungen
umzusetzen und haben Übergangsfristen festgelegt, während der auch noch nach den
bisherigen Vorschriften (siehe Gefahrstoffkennzeichnung nach RL 67/548/EWG)
gekennzeichnet werden darf. Die H- und P-Sätze ersetzen in der GHS-Kennzeichnung
die bei der EU-Kennzeichnung verwendeten R- und S-Sätze.

Die H- und P-Sätze sind kurze Texte (ingelsk statements) mit wichtigen
Sicherheitsinformationen für die Kennzeichnung von Gefahrstoffen:

Die EU hat das internationale GHS wegen der strengeren EU-Gesetzgebung
modifiziert, indem sie diverse Texte bisher vorgeschriebener R-Sätze und
zusätzlicher Informationen im Wortlaut übernommen und in Form der EUH-Sätze
(Ergänzende Gefahrenmerkmale und Kennzeichnungselemente) dem GHS hinzugefügt
hat. Diese Sätze beschreiben über das GHS hinausgehend Gefahren und sind – nur
innerhalb der EU – zusätzlich anzuführen.



https://frr.wikipedia.org/wiki/H-_an_P-w%C3%A4%C3%A4rnang

Die H- und P-Sätze und die ergänzenden EUH-Sätze sind knappe Sicherheitshinweise
für Gefahrstoffe, die im Rahmen des global harmonisierten Systems zur Einstufung
und Kennzeichnung von Chemikalien (GHS) verwendet werden.

Das GHS der Vereinten Nationen ist ein weltweit einheitliches System zur
Einstufung von Chemikalien sowie deren Kennzeichnung auf Verpackungen und in
Sicherheitsdatenblättern. Das Europäische Parlament und der Rat haben
beschlossen, das GHS in der EU ab 2010 für Stoffe und ab 2015 für Zubereitungen
umzusetzen und haben Übergangsfristen festgelegt, während der auch noch nach den
bisherigen Vorschriften (siehe Gefahrstoffkennzeichnung nach RL 67/548/EWG)
gekennzeichnet werden darf. Die H- und P-Sätze ersetzen in der GHS-Kennzeichnung
die bei der EU-Kennzeichnung verwendeten R- und S-Sätze.

Die H- und P-Sätze sind kurze Texte (ingelsk statements) mit wichtigen
Sicherheitsinformationen für die Kennzeichnung von Gefahrstoffen:

Die EU hat das internationale GHS wegen der strengeren EU-Gesetzgebung
modifiziert, indem sie diverse Texte bisher vorgeschriebener R-Sätze und
zusätzlicher Informationen im Wortlaut übernommen und in Form der EUH-Sätze
(Ergänzende Gefahrenmerkmale und Kennzeichnungselemente) dem GHS hinzugefügt
hat. Diese Sätze beschreiben über das GHS hinausgehend Gefahren und sind – nur
innerhalb der EU – zusätzlich anzuführen.



https://frr.wikipedia.org/wiki/H-Orbitaal

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/H%C3%A5li

Tu Nordfraschlönj hiire tiin hålie, nåån, eentlik san et mån nüügen, dan jü iin
as ål loonfååst wörden. Ouers jü håt nuch likes Hamburjer Håli. En håli as wat
apårtis, dan et as en luurlatj ailönj, wat oofting ai maner as 40 tooche önjt
iir blånk stoont. Dåt säit huum, wan e "Blånke Hans" ouer e hiilj håli fårt, ap
tu e wärwe krüpt an wilms uk inönj e hüsinge låpt. Ouers di kamt uk ai sani
önjluupen, an di as uk ai seeft. Wan e storm ai höölt an wöölt, dan koon huum uk
tu fötjs besäke. Ouers suk schal huum uler åliine düünj, ouers önj en füli ma en
fäärer, wat gödj beschiis wiitj. Dåt flåch an äiwen wåt ma da maning priile koon
fårlik weese! Iirtids såch en håliwärw sü üt: En feeding ma dränkwååder läit önj
e mal foon e wärw. Aw jüdeer wärw lade lunge rae foon dise. Dåt wus iir et
bråning/iiljing for da hålimanschne an wörd üt küschit an strai mååged an smiitj
en gouen hatj ouf. Sunt 1961 hül et ålgemiin dise-måågen ap, dan e hüsinge
füngen eefter e stormflödj foon 1962 moderne oune. Da naie hüsinge san foole
huuger an stääwier mååged wörden.



https://frr.wikipedia.org/wiki/Germaanien

A Germaanen wiar fulken uun Madel- an Nuurdeuroopa. Hör kääntiaken wiar det
germaans spriak. Huar a Germaanen lewet haa, wiar Germaanien.

Bi Tacitus het jo Ingaevonen, det wiar Angeln, Chauken (jo san leederhen tu
Saksen wurden), Fresken, Warnen.

Det wiar Angrivarier, Bataver, Brukterer, Chamaven, Chatten, Chattuarier,
Cherusker, Sigambrer, Sugambrer, Tenkterer, Ubier an Usipeter. Jo diald jo
leederhen ap, a miasten san tu't fulk faan a Franken wurden, öödern slood jo a
Saksen uun.

A Sueben het uk Ialew-Germaanen, an det wiar Hermunduren, Langobarden,
Markomannen, Quaden, Semnonen an (ferlicht uk) a Bastarnen. Jo san leederhen tu
Alamannen, Bajuwaren an Thüringern wurden. A Langobarden toog tu Nuurditaalien.

Jo het uk Uastsiagermaanen an haa üüb't Jütsk hualeweilun an uun't süüdelk
Skandinaawien lewet. Jo san leederhen tu Däänsken, Sweedsken an Norweegern
wurden. Enkelten tääl uk a Islunern diar noch mä tu. A Angeln an a Jüten lei
sowat tesken a Nuurdgermaanen an a Nuurdsiagermaanen.

Tu't tidj faan a fulkenwaanrang haa a Germaanen jo efter waasten an süüden briad
maaget.



https://frr.wikipedia.org/wiki/Friedrich-Paulsen

Friedrich Paulsen (tulaid e Hoorne/Langenhorn, di 16. Juli 1846, störwen
Berlin/Steglitz di 14. August 1908) wus en Nordfraschen filosoof än pädagooge.
Sin ålerne wjarn böremanschne: Paul Frerck än Christine Ketelsen. Foon dåt füft
laawensiir ouf köm hi önj dåt toorpschölj än dan 1859 önj et schölje foon di
liirer Sönke Brodersen. Dideer föärderde Paulsen ma åle kreefte än sü köö hi dan
1863 önj dåt Christianeum önj Altona. Deereefter studiird hi önj Erlangen, Bonn
än Berlin, weer hi 1878 en bütegewöönliken båntje füng ås profäsor önj filosofii
än pädagogiik. 1896 fülied hi Eduard Zeller eefter ås profäsor öne e
moråålfilosofii önj Berlin.

Hi wus di grutste foon da schoulere foon Gustav Theodor Fechner, huums doktriin
foon panpsüchismus hi grut bedjüsing jäif döör sin Einleitung in die Philosophie
(1892; 7. Aploage 1900). Ouers hi ging foole wider ås Fechner önj dåt hi
fersoocht en epistemoloogisch deerstaling tu jeewen foon dåt waasen foon dåt
psüchofüüsisch. Wan hi uk Kant sin hüpoteese gödjkånd, dåt we döör anerlik
fäilen üs bloot bewust san foon di siiletustånd, sü miinjd hi duch dåt dåtheer
bewustweesen en waasen as foon dåt keer seelew, weer ham Kant iinj sätj. Jü siil
as deereefter en praktisch realitäät, jü Paulsen, ma Schopenhauer, betråchtied
ås bekånd döör di wale. Ouers diheere as nån rasjonälen wansch, niinj ünbewust
irasjonäl wale än uk niinj bewust intäligänt wale, ouers en instinkt, en wale tu
laawen (Zielstrebigkeit), oofding unerbewust, müüle ferfüliend, ouers suner
deerouer eeftertutånken. Jüheer apfooting foon wale, wan uk beständi än iinjfåch
for jü ålgemiin teese, schal dütlik unerschåås wårde foon e gewönlik bedjüsing
foon wale, dåt as rasjonäl begeeren.

Paulsen as bål bääder bekånd döör sin aptiiende schrafte, ås ås en riin
filosoof. Sin Geschichte des gelehrten Unterrichts as en årbe foon gruten wjart.



https://frr.wikipedia.org/wiki/Fresk_Rik

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/Frasche_spr%C3%A4ke

Frasch unti Friisk betiikent en floose foon spräke, wat tuhuupe foont üülfrasche
oufstame. Deer hiirt uk dåt Nordfrasche tu. E frasche spräke wården tut
Weestsiiegermåånsch räägent, weer uk ainglisch än plååttjüsch foon jurt kaame.
Besuners ma dåt ainglisch san e frasche spräke ferwånt.

Bit önjt seekstiinde iirhunert wjarn frasche spräkewise di öfentlike spräke foon
e ferwålting än rucht önj da frasche küstenlönje twasche dåt Vlie önj dåt
weesten än jü Wiiser önj dåt ååsten. Eeftert as di spräke önj Ååstfraschlönj
ütstörwen. Önj nordfraschlönj san mörere frasche spräkewisse önjt laawen
blaawen, wjarn ouers uler ferwåltingsspräke.

Aw e sid bai dåt nordfrasche jeeft et diling nuch tou oudere frasche spräke. Sü
wårt dåt weestfrasche snååked foon süwat twäär treedepårt foon da 640.000
önjboogere foon jü naaserlönjsche provinz Fryslân. Seeltersch as e leeste räst
foon e ååstfrasche spräke än wårt snååked foon sün 2000 manschne önj dåt
Saaterlönj önj Oldenborj. Da trii spräke hääwe jam wid ütenouder äntwiklet.
Manschne, wat ferschäälie frasche spräke snååke, koone jam enouder ai mör
ferstönje.

For jü önjstönjing foont Frasch schal önj dåt frasch ståmlönj en oudere spräke
snååked wårde, di substråtspräke, uk Protofrasch nååmd.

Madelfrasch as en uurd, wat for dåt weestfrasche foon 1550 bit 1800 brüket wårt.
Dåt jeeft niinj grün foon e spräkewaasenschap for dåtheer indiiling, ouers
dadeere iirnge wjarn en wichtie tid for e weestfrasch literatuur. Forålem
Gysbert Japicx as dilingendäis nuch bekånd.

E frasche spräkewise, wat dat eefter 1550 nuch jäif än jeeft, san naifrasch.
Jüst tu datdeer tid, amenbai 1550, gäng dåt dil ma't ååstfrasch. Apwåård blaawen
san hu spräkewise önj da aptiikninge foon Johannes Cadovius-Müller üt Stedesdorf
bai Esens (1691) än foon Westing (1688) än Witte (1720) üt dåt lönj Wursten.
Nuch foole mör as bekånd foon dåt Wangeroogische, dåt bit 1950 bestönjen heet.
Uk önj noordfraschlönj san iir spräkewise düüdj blaawen, sü foon Ääderstää än et
ailönj Strönj.



https://frr.wikipedia.org/wiki/Flugplaats_S%C3%B6l

Di Flugplaats (Bechning me Kontroltorn) fan Söl liit temelk ön di Meren fan't
Ailön: Waien fan Tērpsmeren hentö di Flugplaats:

Di Startbaanen gung uasterfuar bit hentö 300 m fuar di Weesterkanten fan Kairem
en Munkmēsk, sa üs bit hentö 300 m fuar di Uasterkant fan Woningstair.

Sent 2008 jeft et en direkti Fliiger hentö di Fering Flugplaats. Diarfuar es en
ual Propelermaskiin önerwai.

Di miist Fliigers, wat fan Berlin kum, flö fan Süđuasten direkt aur Muasem-Wal,
Ārichsem en Kairem iin en düüsi tö Nuurđweesten aur Woningstair weđer of.
Propelermaskiinen flö uk aaftinoch aur Munkmēsk luas en flö da aur di Heef fan
Kairem, Ārichsem en Muasem, dat di aur di Baan langs kum.

Dit miist Lön, hur niin Fliigers langs kum, es forbecht of staant öner
Natuurschuts. Diaraur uur nü uk ön Muasem, List en Hörnem muar omreten en nii
becht. Ön Hörnem (Hotels, Hapimag, Haawen) en senerk ön List (Hotels, Haawen,
MUEZ, Föri) sen masi Autos önerwai, sa dat et diar üđer Gurtemhairen jeft. Dit
miist fan Muasem liit twesken di (gurtem) Autotoch nuurđern en di Flöwai süđern,
en di Autoforkiir kumt fuar't miist miarnem en injem (Pendlers), sa dat et jit
rocht litjem fan of kumt. Wat ön Muasem nuurđern fan di Baan liit, es gans fain
üt, diar nemt di Winj dit miist fan di Gurtemhairen, en diar kum uk ek fuul
Wainer langs. Di Propelermaskiinen kum diar man dach langs. Di dailk Lönskep fan
Wal en Uasterjen es nü ek muar gans sa interesant fuar di Lönsforkoopers, aurdat
em diar rocht ön di Iars knepen es, wan di Fliigers kum. Di Startbaanen gung aur
di gurtest Drinkweeterlinsi fan Söl.

Di Flugplaats es 1918 becht en ön di twuntiger Jaaren ütbecht uuren. Ön di
dörtiger Jaaren uur dit miist diarfan fan di Weermacht aurnemen en förter
ütbecht. Bit hentö't Jen fan't twuntigst Jaarhönert es di gurtist Diil
militiarisk nütet uuren. Bi di ual "Zivil"- Flugplaats sen bluat hok
"Tuntenbombers" fan Berlin önkemen. Langsen sen diar fuul Priwaatmaskiinen
henflöen, en diarfuar jeft et al fan di sokstiger Jaaren en ekstra Flugwerft.

Wan di Bundesweer wechgair (Ön Trapen fan 1992 bit 2005), uur't Tir fuar en
Wanel fan di Wiartskep. Masi Lir, wat bi di "Marinefliegerlehrgruppe" of bi di
"Bund" ön List en Hörnem aarbert hee, skul nü üđer Aarber finj, en di Gimiinden
skul töse, dat da jit Stjüüren iin ön di Kas kām, wan dit Jil fan di
Bundesweeraarberern ek muar kām. Da bislüt ja, di Turismus förter üttöbech, en
sa es di Flugplaats, wat wü deling keen, ön di niigentiger Jaaren gurter maaket
uuren.

Rocht gau (ombi aacht Jaaren) achter des heer em morken, dat diar lung ek inoch
Jil iinkām en önerhual di diar Önlaag. Sa uur masi diarfuar dönen, dat diar muar
Fliigers henflö. Sent di Bigening fan't 21. Jaarhönert skel di Sölring tö muar
en muar Krach fan di gurt Fliigers uunet uur, aurdit haa't masi Strir jefen. Des
Stemen sen man me di Tir uk litjemer uuren. Ön 2009 sen 3,6 mool sa fuul Lir
(176.000) me'n Fliiger tö Söl kemen en weđer wech üs 2004 (48.000). Em heer
sair, dat di Infrastruktuur fan di Flugplaats ek muar üs 180.000 Flögasten ön't
Jaar skafi ken. Em heer man ön di soowentiger Jaaren uk sair, dat dit Ailön ek
muar üs 100.000 Gasten üp Slach forkrafti ken. Diarfan sen nü (2010) bi bit
hentö aur 200.000 Gasten uuren, en nemen gair uk bluat jen Trap töbeek. Hat
sjocht uk üt, en wan em diar uunet, jert höm dit uk sa ön, üs wan di
Priwaatmaskiinen langsen muar uur en muar Maskiinen me Düüsenöndreft kum. Ön di
Süđweesterhuk fan't Flugplaatsareaal sen Giwerbibechningen henkemen. Diar sen
man masi Firmen fan't Fastlön of Sölring Firmen, hur fuul Aarberers fan't
Fastlön sen, önerkemen, wat jaar Stjüüren itüüs bitaali. Sa bleft diar noch ek
olterfuul fuar di Gimiindi fan aur. Hat kür uk gur wiis, dat di Krais en dit Lön
mal interisiaret sen, dat alis sa förter gair.

Di Flugplaats skel nü (Mai 2011) weđer gurter maaket uur, aurdat ön't Jaar 2010
al 210.000 Mensken me di Fliigers kemen en gingen sen. Di Bechningen fan't
Militeer skel renaturiaret uur of fuar di Algimiinhair nütit uur. Sa staant et
noch ön di Kontrakt, öner wat di Gimiindi dit Lön fan di BIMA fingen haa. Wan
üđers, da skel di Gimiindi muar Jil diarfuar bitaali. Hat sjocht nü üt, üs wan
di Gimiinden di iinfachst Wai sjuk, wat noch ek di es, hur em di interesiaret
Foriiningen fraagi skel. Hat skiinjt uk, üs wan et ek inoch Stemen jeft, wat
diar wat tö sii wel.



https://frr.wikipedia.org/wiki/Fliigerhalen_25/28_(S%C3%B6l)

Hali 25 en 28 sen Fliigerhalen, diar dit Militeer brükt heer fuar eeđer jaar
Fliigers en Hüüvskrüüwers tö lukin.

Di Halen uur sent 2005 sa gur üs ek muar nütet. Ja staan öner Teenkstairensjuts,
aurdat dit senerk Bechningen sen.

Dat Amt fuar Teenkstairensjuts heer biskrewen, wat aur di Bechningen senerk es,
en huraur di ek ofreten uur skel.

Di Hali uur fan en gurt Giwölbi deekt, wat wan Betonripen maaket es. Des Ripen
gung twerk en langs öner di Aurskot hen. Ön di Achtersir giar di Aurskot rocht
wat diiper dial üs ön di Fuarđersir, wat hentö Nuurđen weeget. Di
Ripenkonstruktsjoon giar achtern dial bit hentö di Grünj, en fuar di Forbining
staan achtern Betonstölpen. Twesken des Stölpen es ek techtmüüret uuren.

Achtern en bisirs sen Önbechningen fuar litjer Halen en Warekstairen, sa üs uk
Baarirümen en Hüsjes. En Nuurđerwuch jeft et ek, di hiili Flechi es en gurt
iirsern Toor, wat en iipen sküüv ken. Diarbi klapt dit töhop üs en
Ziehharmoonika. Aur des Toor langs giar en lung Reeg fan Wininger. Ön di
Uastersir staant en Önbechning me jen Laag. Ön di Süđer- en Weestersir heer dat
wuchtigi Önbechning tau Laagen, en diarbenen sen forskelig Rümen sa üs Kontoori,
Warekstairen, Manskepsrümen tö finj.

Langs aur di Hali gung fjuur wuchtigi Iirsendraiers hen, wat boowen ön di Meren
spüt töhoplaap. Aurdes falt dat Taak fan di Knip tö biiring Siren of. Twerk tö
des Draiers sen mener tjuk Draiers iinbecht, wat di Kraam wat stabiiler maaki.

Dat Toor es fuar't Miist lik becht üs dit fan Hali 25, en sa jeft et diar uk
niin Nuurđerwuch. Üs em deling weet, es Hali 25 ombecht uuren, aurdat et me dat
Toor fan Numer 28 sa gur ging.

Aur't Toor langs giar en lung Bjen fan Wininger, hurfan di hiili Hali höör
Leecht fo. Ön di Süđersir sen hok Önbechningen tö biluki, wat jen Laag haa. Des
sen üs Warekstairen en litjer Halen ön di Gang wesen.

- Aurseeting fan en Meening - Halen fan des Gurthair sen deling noch ek muar tö
bitaali, wat uk me di āpskailig hoog Lönprisen üp Söl töhophingt. Di Aart fan di
Bechningen kumt fan di twuntiger Jaaren, en senerk di Konstruktsjoon fan di
Düüren es sa gur, dat di aur bal 50 Jaaren sa gur üs ek foranert uur. Di Halen
sen bit hentö 2005 ön di Gang wesen en paset uuren. Önlaagen üs di Heitsung en
hok üđer Kraam skel bluat döörluket uur en da weđer ön di Gang kum. Dat Ruar
Krüts heer di Hali bit hentö di Uurs fan 2011 üs Laager binütet, en ja wel di
Plaats ek hol töbeekdö.. Di Büürfööger wel di Hali 28 hol üs
Katastroofensjutshali haa. Em kür al ütprobiari, hur gur dit giar, wan em hok
hönert Liren ewakuiari skul. Di Halen lii mal zentraal üp Söl. Wan di Füürweer
Hali 25 nem en dat Ruar Krüts Hali 28, da kür em aural rocht gau henkum.

Wan di Teenkstairen diar staan blef, da kür ja fan jaar ual Āpgaav, fuar di
Rusen üptöpasi, hentö en lik sa wichtige Āpgaav kum:



https://frr.wikipedia.org/wiki/Feldbus-Systeem

En Bus-Systeem es diarfuar diar, dat em, wan em masi Giraaten iin ön en
Stjüürkrais heer, ek aural en Kābelboom henlii brükt, dat em diar wat me maaki
ken. En zentrāli Reekenmaskiin diar aur en Buskābel bluat jit Biskiiren döör, en
di Giraaten haa ain Stjüüringen, wat di Biskiiren tö di Aarber fan't Giraat
omset.

Di Stjüüringen, wat Biskiir fan di "Zentrāli" fo, jit uk Feld-Giraaten, aurdat
di aural ön dit Feld trinjom di Zentrāli tö finj sen. Diarom jit dat
Bus-Systeem, wat fan niier Autos bikeent es, uk en "Feldbus-Systeem".

Ön en Feldbus uur di Feldgiraaten Metföölers (Sensooren) en di Stelgiraaten
(Aktooren) forbünen, dat ja me di Stjüürings-Zentrāli komunitsiari ken. Ark
Giraat skel sin ain Keening (Sa üs en Telefoonnumer) haa, aurdat ali Biskiiren
fan di Metgiraaten en di Stelgiraaten aur jen Wiir gung. Üđers ken di Stjüüring
ek "weet", hok Sensor fuar hok Aktor Biskiir dönen heer, en di
Stjüüringsbiskiiir (Initiatiivi) ken ek ütdönen uur. Diarfuar jeft et normiareti
Protokoli.

Di jest Generatsjoon fan Feldbus-Systeemi waar ön di tachentiger Jaaren
üttaacht, dat em di Biskiiren ek muar aur Wiiren (Analoogi Signāli) tö di
forkelig Stelmotooren en -giraaten stjüüri wel. Dit skul da digitāl uur. Deling
sen masi forskelig Systeemi diarfan önerwai. Sent 1999 es en Norm fuar
Feldbus-Systeemi skrewen, di IEC 61158 ("Digital data communication for
measurement and control - Fieldbus for use in industrial control systems"), en
des es di Standard aur di hiili Wärel.

Jen fan di Feld-Systeemi es di CAN-Bus, en des es fan ombi dat Jaar 1983 ön fan
di Firma Bosch en di Reekenmaskiinenfirma IBM üttaacht uuren. Di Taacht kām
diarfan, dat di Maskiinen langsen muar Saaken automātisk maaki skul. Diarfuar
waar aliweegen muar Kābel en Wiiren brükt, dat dit alis Stroom fing en da uk jit
funktsjoniari kür. Bi Mercedes en BMW (Des haa bi Bosch fraaget, weđer em wat
maaki kür) wiar di Kābelboom fan en Merelklasiwain ombi 100 kg swaar, en dit wel
em foraneri. Muar Kābel sen jaa uk muar Diili, en muar Diili jit muar
Möögelkhairen, dat wat forkiirt aarbert. Di jest S-Klasi fan Mercedes waar al
ön't Jaar 1992 me CAN-Bus becht. Bi di iinfacher Wainer waareti et ombi 10
Jaaren leenger.

Da ken em lecht diarüp kum, en maaki en Zentrāli, hur alis langs lapt, en jüst
des es di Sen fan en Bus-Systeem. Wat diar nü alis iin ön di CAN-Bus forswünen
es, es fan Model tö Model forskelig, sa üs dit jaa uk forskelig es, hurfuul iin
ön san Auto fan salev giar.

Naan! Dat Auto es en wichtigi Diil, man normaalerwiis wiar didiari Technik bi di
Aarber fuar di Autmatisiaring fan di Industrii aur. Hat jeft uk ek bluat di
CAN-Bus, di es bluat jen fan fuul.

Di nii Skeepen fan di DGzRS haa Bus-Systeemi, wat muar Funktjoonen me mener
Kābel möögelk maaket. Dit sen di nii 36-Meeter-Klasi en di 20-Meeter-Klasi.

Tö alis, wat me en Dieselgenerātor en Elektromotooren önerwai es, heer masi
Stjüüring, dat alis tö di rocht Tir me di rocht Kraft of Draitaal aarbert. Wan
dit uk söner Bus möögelk wiar, sa uur et dach fan en digitāli Stjüüring
aaftinoch ginauer en iinfacher. Uk fan en Lokomotiiwi en Omdraistjüüring haa
skel, dat di Toch ön Weesterlön' önkum ken en iinfach di üđer Wai om töbeek köör
ken, es fuul Technik. Des giar uk iinfacher aur en Reekenmaskiin me Bus-systeem
üs me en gurt Kābelboom en masi Giraaten diarön.

Hat jeft aliining 5 "Topologiien" fan Feldbus-Systeemi" en diarfan jit weđer
olerhun ain Systeemi fan di forskelig Firmen. Dat Uurt "Topologii" meent,
hur'ling dat Systeem āpbecht es. Hat jeft diar:



https://frr.wikipedia.org/wiki/Engelsk_Kiino_(S%C3%B6l)

Dat Engelsk Kiino es en Bechning fan 1953, wat di Engelsk "Bisatsungsmacht" üp't
Areaal fan di Militeer-Flugplaats becht heer. Di Dütsk Bundsweer heer dit ön't
Jaar 1961 aurnemen, en bit hentö 1980 kür diar Filmi biluket uur. Da uur me di
Kiinobidreft āphualen, man em kür diarbenen jit wat biluki, wan en Projektor
diarhen braacht uur.

Sent 2005 uur dat Hüs ek muar binütet, aurdat di Bundsweer fan Söl wechgingen
es. Dat Engelsk Kiino staant sent 2007 öner Teenkstairensjuts

Dat Lönsamt fuar Teenkstairen meent, dat et en Bechning sa üs dat Engelsk Kiino
üp Söl bluat jens ön Sleeswig Holstiin jeft. Dit hingt me di forskeligst
Taachten töhop. Di Teenkstairenpleeger heer (üp Dütsk) āpskrewen, wat aur
ditdiar Bechning senerk es, en huraur dat ek ofreten uur skel.

wan em dat Engelsk Kiino fan boowen biluket, da sjocht et üt üs en "T". Dat
Bechning heer en lung Saal, en diarfuar staant en Twerkdiil me tau Laagen, hur
em iingair. Fuar des Diil fan't Bechning es en Fuarplaats, wat hooger liit üs
dat wat trinjom es. Rochts en lefts fan des Plaats sen stiinern Kwaaders tö
bilukin. Tö biiring Siren fan di Trap wat diar hen giar, sen litj Stölpen
henbecht uuren.

Di Saaldiil es muar me Zementputs maaket. Ön ark Sir sen man soowen Stripen fan
Ruarstiin iinbecht, wan fan boowen tö önern gung (Ruarstiin-Liseeni). Diaraur
sjocht des Diil ek gans sa lung üt üs di es.

Aur di gurt, dobbelt Düüren ("Iingangsportaal") giar en Taak hen, wat frii
drait. Des jeft dat Bechning en senerk Lechthair. Aur des "Flocht-Taak" giar en
Reeg fan fjuur Wininger langs, wat di Breerhair en bet hentö boowen streekt, sa
dat dat Hiili wat wuchtiger ütsjocht.

Ön des Reeg fan Wininger sen fuar't Miist uk Ruarstiiner tö se, man diartwesken
sen Stripen fan Zementputs maaket. Em skul beeter sii, dat diar Ruarstiiner en
bet üt di Wuch luki en aurpotset sen, sa dat et Liseenen uur. Fan des Stripen
kumt dat hiili Bechning üs en Flechi töhop, wat man dach aktsentuiaret ütsjocht.
Öner di Winiger sen jit sa "Buloogen", wat noch dat Forstuun fan Moderniteet ön
di 50er Jaaren weegi.

Wan em iin ön't Engelsk Kiino gair, da trapet em ön "Solnhofener" Böörtstiiner.
Uk fan benen es alis me Ruarstiiner müüret. En Diil es iin ön di Iingangshali
aurpotset en önstreeken, dat et en bet leechter uur. Des jeft uk des Rüm en
senerk Struktuur. Bitö di Iingangshali fent em Hüsjis en di Trapen, wat hentö di
forskelig Technik- en Laagerrümen gung.

Bisirs fan di Iingang giar't da lefts en rochts döör gurt Düüren iin ön di Saal.
Di Böört ön di Saal giar fan achtern naa fuarn en bet dial. Lefts en rochts sen
Blöki fan Klapstöölern tö bilukin; ön di Meren ken em langslaap. Temelk üp di
hualev Wai fan achtern naa fuarn es en Twerkgang, hur em lefts en rochts döör
iirsern Nuardüüren ütlaap ken, wan't tö'n Bispöl brent.

Tau Trapen gung trinjom di Siren fan di Orkestergraav hentö di Büüni. Fuar di
Orkestergraav, wat twerk tö di Büüni giar, jeft et Buurter, wat em diaraur
henlii ken. Dit maaket et möögelk, dat Kiino uk üs Teaater of Konserthali tö
binüti.

Dat Engelsk Kiino uur 1953 fan di Royal Airforce becht, wat di
Militeerflugplaats binüteti. Dat, wat diar iinbecht wiar, sa üs uk di
Forkluađing fan di Wuchen of di Fuarhangen fan di Büüni en di Kasenrümen, wiar
ön't Jaar 2007 fuar't Miist alis sa üs dit becht uuren wiar. Senerk des es
deling noch sa gur üs ek muar tö fo.

Normaalerwiis es al lung bislöten, dat dat Kiino ofreten uur skel, aurdat me di
Teenkstairensjuts-Urkundi wat ek stemi skel. Masi Sölringer hööpi man dach, dat
des ek pasiaret, aurdat em diar masi Saaken maaki kür, wat üđershuar gaar ek
muar giar fuar al di Baarilir.

Di Lir, wat ditdiar Konsert maaket heer, kür't ek let en smit me ārig Uurter
eeđer di Gimiindi en di Büürfööger. Da Sen des aartig wat ārig uuren, en di
Gimiindi bislöt en maaki dat Areaal techt.

Hat jeft Lir, wat sii, dat di Gimiindi dit sa haa wel, dat höm dit jens ek muar
luanet en maaki dat Hüs weđer klaar. Fuar üđer Lir es dit hartinoch tö bigrep,
hur em üđer Lirens Kraam man iinfach kaputmaaki ken, bluat, aurdat nemen
üppaset. Biring kür stemi, en jir sjocht em, hur'ling dit eeđer fjuur Jaaren
ütsjocht:



https://frr.wikipedia.org/wiki/Elektrisch_sp%C3%A5ning

At elektrisk späänang as en grate uun a füsiik. Det dää uun, hüföl elektrisk
werk (= energii) nuadag as, am en elektrisk lääs faan en elektron of ion uun en
elektrisk fial tu skebin.

Det Formeltiaken U komt faan latiinsk urgere (trak of pui). Uun't SI-süsteem
woort at späänang uun't ianhaid Volt (V) efter Alessandro Volta beskrewen.

Späänang entstäänt uun a natüür troch rofin, so üs bi en laid, huar onerskiaselk
loft bienööder rofet. Uun a technik woort späänang miast troch induktjuun
häärsteld. Bi en baterii entstäänt späänang troch en cheemisk reaktsjuun.

För a hüshual woort uun föl lunen en späänang faan 220 V paroot steld, uun ööder
lunen oober 110 V. Grater maskiinen brük 380 V. Wan maskiinen uun a gang san,
suragt det späänang för struum.

Det späänang woort bereegent ütj det elektrisk werk (= energii) W A B
{\displaystyle W_{\mathrm {AB} }\,} (uun Joule of Wattsekunden of Newtonmeeter)
an det elektrisk lääs (Q) (uun Coulomb).

Q {\displaystyle Q} = elektrisk lääs; F {\displaystyle F} = krääft; E
{\displaystyle E} = elektrisk fialmäächt; s {\displaystyle s} = wai; W A B
{\displaystyle W_{\mathrm {AB} }} = werk faan't skebin

Hüföl struum I {\displaystyle I} bi en was späänang U {\displaystyle U} lääpt,
hinget faan di wederstant R {\displaystyle R} (uun Ohm) faan di struumfeerer (of
det maskiin) uf.

Di elektrisk efekt P {\displaystyle P} (uun Watt) bereegent ham ütj at elektrisk
werk W {\displaystyle W} per tidj t {\displaystyle t} :

Auer di struum I {\displaystyle I} ham efter elektrisk lääs Q {\displaystyle Q}
an tidj t {\displaystyle t} bereegent, komt at tu



https://frr.wikipedia.org/wiki/Dampern

En Föriskep es en Skep, hur em me fan jen Weeterkant aur't Weeter hentö di üđer
kum ken. Aaftinoch ken em diar uk me di Wain üp mefaar. Sok Skeepen faar fan di
Ailönen en Haligen naa't Fastlön en töbeek.

Fan Söl giar en Föriskepslinie me di Sylt Express naa Rømø (Sii: Römöö, of üp
Sölring en Dütsk: Röm), en dit diari Ailön es dör en Straatendam me't Deensk
Fastlön forbünen.

Fan Föör, di Haligen en Aamrem faart di W.D.R. me soks Fören hentö Daagibel en
Schliksiil. Fan Söl ken em uk aur di Hindenborig-Dam me en Waintoch tö Naibel
köör. Fan Aamrem, Föör en di Haligen sen di Föriskeepen di iinsingst Wai, me di
Wain hentö't Fastlön tö kum.

Twesken Nuurđströn en Pelworem es di Nii Pelworemer Dampskepfaarts-GmbH
(N.P.D.G.) me tau Föriskeepen önerwai. Fan Nuurđströn ken em da me di Wain aur
en Dam hentö't Fastlön' köör.

Di litj Haligen haa uk en litj Föri: Di Rungholt faart fan Schüttsiel naa Hoogi,
Ual Lön en Gröödi.

Ali Föriskeepen haa Diesel-Maskiinen fan 570 bit hentö 4.600 kW, man di maaki
forskeligi Saaken diarme:

Di "Sylt Express" maaket elektrisk Energii fan di Diesel. Di Diesel-Maskiinen
driif Generatooren ön, wat di Stroom maaki. Me des laap di elektrisk Maskiinen,
hur dat Skep me faart. Dat Gur bi des Systeem es, dat di Dieselmotooren langsen
ön di beest Tuurentaal laap ken, hur di di miist Kraft fan di Diesel maaket fo.
Em snaket diar aur dit hoogst Draimoment. Di Schottel-Propelers fan di Söl'ring
Föri ken om 360° drait uur, sa dat dit Skep ek omdrai brük, aurdat dit lik gau
ön biiring Rochtingen faar ken. Sawat jit en "Dopeljen-Föriskep". Des Skep brükt
niin Ruuderanlaag, aurdat di Propelers drait uur ken.

En Dopeljen-Föri jeft bi di W.D.R. uk, sent di Juunimuun fan 2010: Di nii
"Uthlande V" (2010) aarbert ek Diesel-elektrisk, man jü es tömendst efen sa gur
tö manövriari. Di Wai diarhen es en gans üđer jen wesen: Di diari Föri heer
fjuur "Voith-Schneider-Propelers". Dit sen Giraaten, wat om en vertikaal Akse
drai en draibaari Bleeren haa. Sa ken dit diar Skep "üp di Punkt omdrai" söner
Bugstraal-Maskiinen twerk off drüki en en biiring Rochtingen lik gau faar. Dit
diari Skep brükt uk niin senerk Ruuder muar. Di W.D.R. snaket fan höör "jest
rocht Dopeljen-Föri". Eeđer knap en Jaar fan't Ütprobiarin waar bislööten, dat
di W.D.R. jit san Skep haa wel. Di "Schleswig-Holstein IV" (2011) es da dit
taust Skep fan des nii Aart. Wan em di Skelter biluket, da sjocht em, dat di en
bet üđers becht es üs di Uthlande V. Di Wininger sit en bet üđers, en et wiar tö
lees, dat di nii Konstruktsjoon fan't jest Skep hok litj Failen her, wat man
fuar't Miist ek muar üs "Jungens-Kraankhairen" wiar. Des wel em jaa man dach ek
weđer iinbech. Di Reederii snaket diarfan, dat di nii Skeepen töhop ombi 34
Miljoonen Euro kostet haa.

Di ialer Fören bi di W.D.R. sen uk Dopeljen-Fören, aurdat em fan fuarn en
achtern diarüp köör ken, man di sen "klasisch" becht, üs Ro-Ro-Skeepen: Tau
Maskiinen achtern, wat di Skrüüwen önddriif, tau Ruuders achtern. Des Skeepen
haa Bugstraalmaskinen, wat diarfuar sen, di Bug tö Sir tö drüki, wan't om litji
Huken giar. Wan san Skep hentö Daagibel kumt, uur des Maskiin aaftinoch
önsmeten. Dit maakit Spitaakel, en et hāremt en bet eeđer di Dieselrook, wat
fuarn ön Bakbuurd ütkumt. Di diar Skeepen skel ön ark Haawen omdrai, aurdat di
bluat ön jen Rochting faar ken. Bit hentö 2005 es dit uk bi di "Söl-Fören" sa
wesen, wan di Westerland en di "Vikingland" diar jit faart sen. Bi di W.D.R. sen
dit Skeepen sa üs di "Nordfriesland VI".

Em kan somtirs meen, dat me di Skeepen ek muar inoch Jil fortiinet uur ken. Di
nii Generatsjoon fan Föriskeepen es sa becht, dat di me mener Aarberers faar ken
en dat di ek muar omdrai brük (Ratsionalisiaring). Di "Uthlande V" ken muar
Wainer en Lir menem üs di ual Skeepen, en hat jit, dat di diarfuar mener of lik
fuul Diesel brükt.

Hat jit, dat dit me di "Sylt-Express" man sa temelk forkiirt gingen es, aurdat
di Kalkulatsjoon, me 4.000 kW en 16 Kneten döör't Weeter tö brausi, ek
funksjoniari kür. Dat Skep nem noch olterfuul Diesel diarfuar, en di Aarberers
kür dat ek skafi en fo di Faargasten fan't Skep en weđer diarön. Üs em sair,
wiar di Faargasten uk ek töfriar, dat ja ön di Föri ek muar rocht iit kür,
aurdat dit alis sa gau giar. Sa faart di "Sylt Express" nü fuar't miist me 12
bit 13 Kneten en me Maskiinen, wat fuul tö gurt diarfuar sen. Ön di Bigening fan
2011 uur dat Skep ütflagt tö Zypern, aurdat et niin Jil fortiini kür. Hat ken nü
wat leenger swaar blif, aurdat san Skep ombi 15 bit 20 Miljoonen Euro kostet.

Di Reederii heer aartig wat ön di Föri foranert, dat di Lir diar wat lefer me
faar mai. Di "Sylt-Express" wiar aur di jerst Jaaren mesken en bet tö "steriil".
Nü sen diar Strönkorewen en Baanken henstelt uuren, dat em wat makelker büten üp
Dek sit ken. Ön di Wunter fan't Jaar 2012 heer di Reederii di Faarpris fuar di
Söl'ringer dial set. Dit skul bit hentö de Januwaari fan 2013 gung, man ja haa
dit nü sa leten (Marts 2013).

Ön di nii Sölring Föri, sa üs uk ön di nii Skeepen fan di W.D.R es't wat
iinfacher uuren en köör diar me di Wain ön. Bi di ual Sölring Föriskeepen wiar
di Trapenhüüser ön di Meren, sa dat di Wainer trinjom des stönen, ön tau Reegen,
lefts en rochts. Ön Söl en Röm es't al pasiaret, ön Daagibel, Wyk en Witdün
uur't becht: En ekstra Rampi fuar Futgungsters, dat di fan di Sir ön di Skeepen
kum ken en ek muar twesken di Wainer langs mut. Di nii Skeepen haa uk Āptochen,
sa dat em uk me en Rulstööl fan't Waindek iin ön di Salon kum ken.

Fan di "Uthlande V" sair em, dat di jit köör ken, wan di ual Generatsjoon ek
muaar üt di Haawen kum ken, en di skel uk mener Diesel brük. Des Skep giar uk
bluat 1,70m diip. Fan di "Sylt-Express" weet em dit ek, aurdat di sa gurt
Maskiinen heer en uk mal diip giar (3,80m). Di Koptain sair man, dat dat Skep
aur di Maaten gur tö manövriari es.

Twesken Kiel en Oslo faar di Föriskeepen fan di Color Line, "Color Magic" en di
"Color Fantasy". Das Skeepen sen aartig wat gurter, en sa haa di Injeniööri jam
wat üttacht, hur'ling em san Giraat ön di Haawen fastmaaki skel:



https://frr.wikipedia.org/wiki/D-Orbitaal

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/D%C3%A4%C3%A4nsken

Deenemark es en Staat, wat twesken't Skandinaawisk Hualevailön en Mereleuroopa
liit.

Deenemark es ombi 43.000 km² gurt, en fan des Plaats es ombi di trērst Diil
Ailönen. Diarfan sen 443 me Naamen nēmt (Hat jeft ön Deenemark 1419 Ailönen, wat
ark aur 100 m² gurt sen). Dat deensk Fastlön jit Jütlön.

Eeđer't Friimaakin ön 1945 heer Deenemark di Grünj fan di UNO en di NATO me
lair. 1949 wiar di Staat ön di Bigening fan di Europeeisk Reer bidiiligt en 1952
bi di Nordisk Reer. Deenemark wiar bi di Grüning fan di EFTA (1960) diarbi. 1973
gair Deenemark iin ön de EG. Wan em ön di EG giar, da forlet em di EFTA, aurdat
di EG sawat üs en ütbecht EFTA es. Jünger Politik Sent 1973 jert Deenemark tö di
Europeeisk Unioon. Benen dit Lön jeft dit jit tau Regioonen, wat benenpolitisk
autonoom sen, di Färøer en Gröönlön. Di diari jert tö Deenemark en tö di NATO,
man ek tö di EU. Hauptstat fan Deenemark es Kopenhāgen, wat üp Seelön liit, en
Ailön ön di Uastersee. Wan di EG achter di Kontrakt fan Maastricht tö di EU uur
skul, haa dit deensk Folk dit önnemen (Folksofsteming), man di wel ek me iin ön
di Euro-Zone, en sa bitaalit em ön Deenemark förter me Kroonen.

Henwiis: Wan Dü ön di Symbooli rochts fan di Aurskreften klikst, kenst Dü di
Reeg fan di Tabelenspalti foraneri.



https://frr.wikipedia.org/wiki/Co-Ofhengighair

Co-Ofhengighair es en Konsept fan di Psychiaaters, wat meent, dat di Mensken
trinjom Lir, wat fan wat ofhengig sen me dit, wat ja dö of let, di Sucht fan di
Ofhengigi slemer maaki. En bikeent Bispöl fuar des es di Co-Alkohooliker. Em
teenkt, dat des Lir iin ön en Dön faststeek, wat töögenön aarbert, wan di
Ofhengighair bihanelt uuren skel. Diaraur meent em uk, dat di Mensken trinjom en
Ofhengigi Mensk fan di Psycholoogi me bihanelt uur skel.. Wan dit diari di
Dochters al kraankhaft fuarkumt, sair em, dat di Persöönelkhair kraank es.

Hat jeft uk Psycholoogen, wat des Taachten kritisiari, aurdat dat fan dat
Mebihaneli sotsiaali Probleemi me di Warel trinjom di "Co-Ofhengigi" kum ken.

Bispölen fuar Co-Ofhengighair sen Aarberskoleegen, wat di Aarber fan en Koleegi,
wat drinkt, me maaki wel, sa dat nemen morki skel, dat di ek fuul dēr. Iin ön en
Familii kumt aaftinoch fuar, dat ali fuar dat bitaali, fan wat di Ofhengigi
ofhengig es. Uk Dochters ken co-ofhengig uur, wan ja wat forskriif, wat ofhengig
maakit, man wat di Patsient gaar ek brükt. Meaarberers fan't Jugendamt of
Skuulmaisters ken co-ofhengig uur, wan en Aalerndiil, wat di üđer ütgrensi wel,
di "fuar sin Kaar spant". Des Aalerndili sen ofhengig fan jamsalev, en di
Jungen, wat di fuar üppasi, kum al ön jaar jungi Jaaren ek ön fuarbi en uur
salev co-ofhengig.

Co-Ofhengighair helpt, dat dit ek sa siir dö, di Ofhengigi öntöluki, sa dat nönt
foranert uur. Di Kraankhair fan di Ofhengigi waaret diarfan leenger.

Co-Ofhengighair ken ön Phasen pasiari: Iin ön di "Üppaserphasi" bikömert di
Mensk, wat mefo, dat wat ek stemet, höm senerk aur di Ofhengigi. Hi hööpet, dat
di Süchtigi salev mefo, dat hi me sin Dön āphual skel. Iin ön di "Kontrolphasi"
paset di Memensk üp, dat alis maaket uur, wat di Ofhengige ek muar skafi ken en
dat nemen mefo, wat luas es. Iin ön di "Önklaagiphasi" uur di Memensk sa
laangsem ārig. Hi skempet me di Ofhengigi en hi es hart töögen höm. Hat ken sa
fiir kum, dat di Memensk ek muar förter weet.

Hat es noch ek iinfach tö sii, hurfan di Co-Ofhengighair kumt, en sa es dit bi
di miist psychaatrisk Kraankhairen uk: Hat jeft bi di Psycholoogen en
"multifaktorieli Model". Dit jit sa fuul üs forskelig Grünen, wat jam töhopset
fan soziaali Grünen sa üs uk dit, wat di Co-Ofhengigi liirt heer en mesken uk
Wunerkhairen aur di Geeni.

Fuar't miist kumt di Co-Ofhengigi man salev üt en Familii, hur ek alis sa gans
rocht gingen es. Ali Lir, wat Co-Ofhengig uur, haa Probleeme en se, wat ja salev
wert sen.

Ofhengig Mensken manipuliari di Mensken trinjom jamsalev. Ja binj jaar Memensken
iin ön dat Dön fan en Co-Ofhengigi Mensk. Co-Ofhengigi Lir set di Ofhengigi da
ön di Meren fan jaar Leewent. Di Lir trinjom jam finj dit fuar di jerst Tir uk
gans gur. Di Co-Ofhengigi keent ek muar fuul üđer Taachten üs tö help
(Helpers-Syndroom), bit dat hi gaar ek muar diartö kumt en teenk aur hömsalev.

Sa ken't pasiari, dat jen olterfuul Jil ütjeft, aurdat hi sin Heroinofhengige
Dreeng help wel. Üđer Mensken gung rain kaput, aurdat ja forsjuk, olterfuul tö
aarberi, dat man jaa alis maaket es. Bitö des kumt fuar't miist fuul Strir
twesken di Ofhengigi en di Co-Ofhengigi, en wan des Jungen haa, da ken des uk
kraank diarfan uur: Di Jungen liir da ek, hur'ling ja me sok Situatsjoonen
omgung skel en of wat slem es of ek sa slem. Em meent uk, dat des tö di Grünen
jert, huraur di Jungen leeterhen salev fan wat ofhengig uur.

Fuar't miist es dit gur, wan di Mensken trinjom en Ofhengigi (sa üs Partners,
Brüđern, Jungen) me hentö di Psycholoogi gung. Da ken ja bigrep, wat forkiirt
gingen es en wat bi jamsalev kraank uuren es. Wichtig kür uk wiis, tö weet, hok
Rul em iinnemen haa en wat diarbi holpen heer, dat di Ofhengighair slemer en ek
beeter uur.



https://frr.wikipedia.org/wiki/Christian_Peter_Hansen

Christian Peter Hansen es Skuulmaister en Köster üp Söl wesen. Hansen es ön di
28. August (Bārichtmuun) fan 1803 tö Wārel kemen. Stürewen es hi ön di 9.
Detsember (Jöölmuun) fan 1879. C.P. Hansen wiar di Dreeng fan Jap Peter Hansen,
en diarom wiar hi fuar't Miist üs Krischan Japen of Kiitji Japen bikeent. Hi
heer masi aur di Sölring Histoorii ütfünen en āpskrefen. Diar sen da uk Kaarten
me ual Fluurnaamen bi ütkemen. Hansen hee en ethnograafisk Saamling fan ual
Kraam üs stiinern Knefen, en üđers, wat di Lir jerer bi 't Hüs her haa. Des
Saamling heer Hansen ön sin Bok "Sagen und Erzählungen der Sylter Friesen"
(1875) biskrefen, wat em jit ön Antikwariāti fo ken. Me en Diil fan di Saamling
es di Museumsaarber fan di Sölring Foriining bigent uuren, en dat "Altfriesische
Haus" (Üp Sölring sair em "Ual Hüs") es dit Hüs fan C. P. Hansen wesen.

Masi Bokern fan höm sen ütkemen, en di wiar üp Dütsk en Söl'ring skrefen. Diarme
heer C. P. Hansen uk fuul diarfuar dönen, dat di Söl'ring Orthografii förter
ütbecht uur kür, en hi heer uk masi dechtet. Di diari wiar ja man tö sin Tir ek
ialer üs ombi 40 Jaaren. Bi des Skriifwiis falt āp, dat diar ön di jerst 100
Jaaaren di "Konsonatenfordopeling" wesen es, sa üs wü dit ön Dütsk keen, wan di
Vokāl fuarüt kuurt es: Delling, lekkelk, knorrig, ... . - Dit heer höm noch
eeđer Boy Peter Möller sin Uuurterbok (1915) foranert. Gans gur tö keen es dit
bi di Forklaaring fan Balādi Pider Lüng of Pidder Lüng, diar Hansen bi jen fan
sin Fortelingen en bet foranert heer. Hansen heer me sin Aarber förtermaaket,
wat sin Faađer, Jap Peter Hansen bigent heer: Di Söl'ring Literatuur, diar en
gurt Wert, uk en jüst fuar di Nuurđfriisk Saamlingen heer. Sok Bokersaamlingen
ken em t. B. ön't Nuurđfriisk Instituut finj, en uk di Antikwariāti haa jit wat
öntöber. Uk bi Nann Peter Mungard ken em se, dat hi üp di Aarber fan di Hansens
āpbecht heer.

Sent 1960 uur di C. P. Hansen Pris ark Jaar tö Liren dönen, diar wat fuar di
Sölring Saak sa üs Kultuur, Spraak en Brükdom dönen haa.



https://frr.wikipedia.org/wiki/Chemisch_Elem%C3%A4nt

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Bretonisch

Dåt Bretoonisch (Brezhoneg) as en ailönj-keltischen spräke, wat önjtiinj jü
klasifikasjoon duch aw e fååstewål snåked wårt, önj e Bretanje. Dideere spräke
ståmt ålsü ai foont Gallisch ouf, ouers as iir önjtstönjen üt da Brytoonische
spräke, forålem üt dåt Kornisch. Lääder kömen da Bretoone eefter e Fååstewål (
4. bit 7. iirhunert) än deerbai hääwe's harn spräke mabroocht. Ouers jütid wörd
et Gallisch nuch heer än deer snååked, deer köö dåt Bretoonsch uk nuch hu
eelemänte ouernümen hääwe.

Önj e Bretanje wårt uk nuch Gallo snååked, wat en latjen roomanischen spräke as,
äiwen as dåt Frånsch.

Dåt Bretoonische wus e spräke foon dåt huuge följk bit dåt 12. iirhunert.
Deereefter ouernüm di oodel dåt Frånsch ås standardspräke, wat mör onjsiien häi.
Ås schraawen spräke wörd önj e Bretanje, wat bit önjt 16. iirhunert åltens
ünoufhängi wus, Latinsch brüked, ouers sunt dåt 15. iirhunert ouerwün heer uk
dåt Fransche.

Dåt Bretoonische wårt diling nuch foon süwat 300.000 bit 500.000 manschne
snååked än ferstiinjen, foole maner ås da 1.300.000 manschne, wat dåt nuch önjt
iir 1930 köön. Amt iir 1900 kånd nuch mååst arke Bretoone di spräke än bål di
haleft foon da inboogere snååkden dåt uk däilik. Ouerdåt di spräke diligendäis
fort mååst nuch foon ålere manschne snååked wårt as'r foont ütstärwen betrüwed.
Jü tål gungt tubääg. Duch jeeft dåt nuch åltens en intressant literatuur aw
Bretonisch.



https://frr.wikipedia.org/wiki/Berberspriak

Da Berberspräke (uk Berberisch; Berberisch: Tamazight) bile maenoud en twich
foon da Afro-Asiatische Spräke än wårde snååked önj tiin lönje önj Nord-Afrikaa.
Dåt spräkegebiit låpt foon Marokko önj et weesten bit tu dåt ägyptisch Siwa önj
et ååsten än foon dät Madelheef önj et norden bit tu jü republiik Niger önj et
sööse. Da mååste snååkere jeeft dåt ouers önj Marokko, Algerien än Libyen. Dåt
Berberisch wårt snååked foon süwat di haleft foon da Marokkaner, en treedepårt
foon da Algerier än da Maure än en füftel foon da Lybier. Hüfoole manschne dåt
maenouder jeeft, da Berberisch snååke, as ai gödj bekånd, ouerdåt foole lönje
önj e Maghreb niinj doote ouer spräke önj jare följksteelinge apnaame. Da wårde
taksiird aw tuhuupe twasche seekstiin än dorti miljoone, deerbai da latjere
grupe, da booge önj Tunesien, Mali, ouers uk önj Spaanien, Frånkrik, Holönj,
Bälgien, Tjüschlönj, Kanada än da Feriinde Stoote.

Di noome, di da mååste berbersnååkere har seelew jeewe, as Imazighen, 'frie
manschne'. Tamazight, önj nördlik Berberisch di noome for di spräke for ham
seelew, as jü jü-form foon di iinjtål 'Amazigh' foon 'Imazighen'. Di
oueriinjstimende ütdrük önj da Tuaregspräke as, oufhongi foon dåt dialäkt
'Tamasheq/Tamahaq/Tamajaq'. Di ütdrük Berber wårt mååst brükt, ouers wårt foon
foole Imazighen as feråchtlik fäild. Dåt uurd Berber as früne tu dåt frasch
'barboor': da biise uurde ståme foon dåt griichisch barbaros, weerma da üülje
Griiche åle följke betiikneden, da ai Griichisch snååkden.



https://frr.wikipedia.org/wiki/Auger-el%C3%A4ktroone-sp%C3%A4ktroskopii

Auger-eläktroone-späktroskopii (AES) as en analysemetoode foon ouerflächen ma
heelp foon Auger-eläktroone.

Ruchts as dåt efäkt skitsiird for en moleküül ma twäär boone. Suke boone heewe
en for ark elemänt karakteristische energii. Wan nü dåt moleküül foon en
primääreläktron drååwed wårt, dan koon iinj foon da biise banere eläktroone
(rüüdj) en huuger enärgii füünj än deerdöör önj en huugere boon broocht wårde.
Eefter en bestimd tid fålt dåt dan önj sin üülje boon tubääg (önjjääwen ma en
piil än en lääsi ween stää), weerbai dan en enärgii fri wårt jüst lik an dåt
ferschääl in enärgii foon da biise boone. Jü enärgii wårt dan madiild (piil ma
woog) an wi en ouder eläktron, wat dan as Auger-eläktron ütsånd wårt än uk en
lääsi stää ääder leet.

Auger-dooten wårde gewöönlik jääwen as späktra önj oufliided form. Dåt as ruchts
jääwen for koower nitriide. Dåt jeeft en klåår spase for stikstuf (N) aw 400 eV.
Koower heet foole mör eläktroone önj foole mör boone än jeeft ålsü foole mör
spasse, nämlik bai 920eV (ma tou latjere) än bai 70 eV.

Wan önjwånd önj en raster-eläktroonemikroskoop, koone uk bile (kartiiringe) foon
jü spriidjing foon bestimde elemänte ouer en proobe mååged wårde. Bai 10 keV
primäärenärgii än en latj struum as di strool sü fain, dåt huum deerbai en
apliising foon 0,3 /um füünj koon. Jü grutste gefäilihäid foon 0,1 bit 1 atoom
prosänt fäit huum bai grutere struume än e gehalt an en bestimd elemänt koon önj
en präsisjoonsfaktor tou bestimd wårde. Deerma as AES foole bääder tu trouen as
sekundäär-ioone-massen-späktroskopii (SIMS), ouers as deeriinj foole maner
gefäili.



https://frr.wikipedia.org/wiki/An%C3%B8

Di Anø es en Krailtransportskep, wat twesken 1964 en 1976 üs Föriskep ön di
Skepslinie twesken Röm en Söl' faart es.

Di Anø waar fan di Rederiet Anholt A/S, üp Anholt bistelt, en des fing dit Skep
uk ön di Juuni fan 1963 fan di Løland Verft AS, Leirvik i Sogn, Norweegen. Dit
nii Skep waar twesken Grenå en Anholt ön Deenemark üp Wai braacht, man da giar
di Reederii pleite. Dit Skep waar hentö di Dampskibsselskabet Torm A/S forkoopet
en waar da twesken Kopenhaawen en Anholt iinset. Des skul noch en nii Linie uur,
man dit slaageti ek rocht. Di Linie blef achterön forswünen, en dit nii Skep
wiar al weđer aur.

Dit fing di Reeder Lindinger tö weet, diar forskelig Skeepen en Linien her. Sin
Lindinger Holding A/S her en Önerselskep, di Lindinger Agro A/S, en des koopeti
di Anø, diar jaa en Krailtransporterskep wiar. Hat kür nü wiis, dat me Nuaten en
Swinj ek olterfuul tö fortiini wiar. Klaar es man, dat dit Skep bal naa Havneby
stjüürt waar, hur Lindinger jaa sent 1963 sin Rømø-Sylt-Færgerii A/S ön di Gang
tö fo forsjukti. Diar wiar di Rømø I, en Pasajiirskep al tö litj uuren, en diar
waanti uk di Möögelkhair en faar Autos. Eeđer en kuurt Aurlech meenti Lindinger
da, dat et jaa beeter wiar, wan di Autos en "L" köör skul üs wan di gaar ek me
faar kür. Di Anø her jaa rochts en lefts gurt Düüren en achtern en Rampi, diar
em uk fuar Autos nem kür. Diarom paset di Biteekning "Ro-Ro" uk ek akuraat; dit
keent em jaa fan Skeepen, hur em fuarn üp- en achtern weđer of köört en töbeek.
Sa ging dit ön List fan Bakbuurd üp Skep en ön Havneby achtern weđer üt. Di
"Lindinger-Bröch" ön List giar uk ek om di Huk, üs dit deling es. Em kür iinfach
liik üt diar hen köör. Eeđer en Tir fan't Ütprobiarin waar fan di Anø di Anø
Lindinger maaket (1966), en töhop me di "Sylt", diar Lindinger uk günstig
"sjoten" her, kür em fan November 1966 ön 53 Autos me tau Skeepen faar. Hat es
ek gans klaar üttofinj, we'er di Sylt fuar di Anø kām, of we'er di jit en Sküür
töhop köört sen. Di Sylt kür jaa üp Slach trii Autos muar me fo, en jü wiar en
Ro-Ro-Föri, en waarskiints uk en Dopeljen-Föri. Di nii Rømø kām jaa ek jerer üs
ön di Detsember 1967, en da kür em jaa jit gauer me di Wain aur kum. Et jit, dat
di Anø al 1967 tö en Met-Skep ombecht uuren es.

1976 waar di Anø naa Hamborig tö di Deutsche Offshore GmbH forkoopet en bi di
Schichau Seebeckwerev AG ombecht, dat em diarme wat ütfinj kür. Di nii noom wiar
'Tabasis. 1983 waar diarfan di Oceanworker, dit Skep waar jit jens ombecht en
1989 giar't wech fan Dütsklön naa St. Vincent üp di Grenadiinen Ailönen. Diar
waar jü 1996 tö en Ro-Ro-Föriskep ombecht en es noch jit ön di Gang (Juuli
2013).



https://frr.wikipedia.org/wiki/%C3%96%C3%B6mrang_dracht

At fering dracht (of uk man ianfach at fering), wat ham daaling faan Feer an
Oomrem käänt, jaft at noch goor ei so loong. Iarst tu a began faan't 19.
juarhunert kaam at uun a muud an hed wel det dracht faan a Halgen üüs föörbilj.
Nütudais drait ham fööraal det fering, wat ham iar tu huuchhaiden uunhed. Det
uuntjin as oober goor ei so lacht an ham brükt diar halep för.

Det suart, fjauerhuket braanjnöösduk wurt so konstfol trinj am't hood bünjen,
det auer a braanj de raam, huar en ruusenmönster üübseid as, tu sen komt. Bi a
sidjen faan't braanjnöösduk hinge franjin deel. Bi befreid wüfen wurd beeft
üüb't hiar noch en letj ruad duk mä suart parler üüb feeststeecht. De jonk pei
lingt miast deel tu a fet an hee onern en laachtblä snuur. Trinjam a skolern
wurt det triihuket halsnöösduk uun fualen laanjen an mä en 100 needler üüb a pei
plakt. Det siisen halsnöösduk jaft at uun muar klöören. At kön tu'n bispal ruad,
green of blä wees an hee trinjenam en kant mä suart franjin. Bi dön suart
sliawen san witj spitsen biseid. Tu huuchhaiden namt ham fölsis en witjen
skortluk föör, wat miast trinjenam lingt. At jaft oober skortluker uun suart an
brons.

At wäärtfolst bi't fering as at salwer. Diartu hiart a panser, en briad salwern
keed, wat mä tau haagen bi a pei feestmaaget wurt. At hee en medaljon uun a
maden, wat en krüs, en hart an en aanker wiset, dön teeken för gluuw, leefde an
hööb. Bi det briad keed san uk noch smeel keeden ütj gul an salwer feestmaaget.
Det hiale wurt faan tjiin bit twaalew salwern knooper iinraamet. Tu't salwer
hiar uk noch knooper för a sliawen an knoopneedler för a braanjnöösduk.



https://frr.wikipedia.org/wiki/Wr%C3%A5lr%C3%BCm

Dåt åål unti universoom as åles dåt bestoont, dåt rüm ma åles wat deer önj tu
finen as. Da stääre, äiwen as jü san, da planeete, äiwen as jü jard, di kompläte
moolkestich, åle oudere sansüsteeme, unti dåt hiil rüm.

Eefter jü teorii foon di üürknal schal dåt åål amenbai 13,7 miljarde iirnge üülj
san. Jü tachthäid is meeten döör di WMAP in 2003. 74 % foon dåt åål bestoont üt
junke energii, 22 % üt junke mateeri, 3,6 % üt intergalaktisch gas, unti 0,4 %
üt stääre ä.s.w.

Önjt åål jeeft et superfloosen än superhoolinge. Ån superfloose as en floose
foon ünlike galaksen. Deernäist jeeft et gebiite önjt åål weer ninte as, dåt san
da superhoolinge.

Dåt åål wårt bestudiirt döör di stäärekunde, ouers jü jard ai, dåt as et
stuudiumobjekt foon jü jardwaasenschap. En diilj foon di stäärekunde, jü
kosmologii, unerseecht hü dåt åål önjtstiinjen as. Et jeeft fuule liire
deerouer, mååstens wårt jü liir foon di üürknal nåmd.

Et jeeft maning tääle ouer mansche da jü jard ferlätje, tum biispel eefter di
moune räise, san hiilj üülj. Bekånd is dåt tääl "Räis eefter die Moune" foon
Jules Verne. Di ååst-frasche Minssen schraft in 1845 in dåt seelterfriiske tääl
foon "Die Knächt die in de Moune weesen waas".



https://frr.wikipedia.org/wiki/Weederstoof

Wååderstuf (de. Wasserstoff) as en kemisch elemänt ma sümbool H (La:
Hydrogenium) än atoomnumer 1. Wååderstufgas (Diwååderstuf, H2) as bai
rümtämpratur en blailuus, brånbor, döörsichti ai-metal.

Lüüse atoome Wååderstuf kaame önj fri form bål ai for, wan uk sunt di iinje foon
dåt twuntiest iirhunert unersäkinge mååged wörden as önj atomääre wååderstuf.
Lüüse atoome foon dåtdeer elemänt san ordi reaktiw än ferbine jam matiinjs ma
oudere wååderstufatoome. Heerbai wårt mååsttids wååderstufgas bilied (H2).

Da äinschape da önj dideer artiikel nååmd wårde, jüle dan uk for ålem for dideer
stuf, di bai rümtämpratur en gas (H2) as.

Önj dåt iir 1671 beschriif di irisch-änglische keemiker Robert Boyle önj en
publikasjoon en brånbor gas dåt fri wörd bai en reaksjoon twasche stälj än
ferteende söre. Jarst foole lääser önjtdäkte di britische waasenschaper Henry
Cavendish önj 1766, dåt et ham hoonlede am en keemisch elemant, ås hi
äksperimänte döörfjard ma kwaksilwer. Wan hi uk foole Äinschape hiilj nau
beschriwe köö, miinjd hi duch, dåt önjt stäa foon jü söre, dåt metal jü kwäl
foon dåt gas wus. Deeram nååmd hi sin nai önjtdäkt elemänt brånbor gas foon
metale. Hu iirnge lääser jäif Antoine Lavoisier wååderstuf di latinsch noome
hydrogenium foon diling.

Dåt uurd hydrogenium as en tuhuupeseeting foon da griichische uurde hydor
(wååder) än genes (bilie, mååge). Hydrogenium koon ålsü ouerseet wårde ås
wåådermååger.

For industriäle önjwiinjinge san grute mase wååderstuf nüsi önj sünååmde
hydrogenasjoon-reaksjoone, uner oudere önj di Haber-Boschprosäs, önj di amoniak
produtsiird wårt, dåt hardien foon smeere än ööle än jü produksjoon foon
Methanol.



https://frr.wikipedia.org/wiki/Weederstof

Wååderstuf (de. Wasserstoff) as en kemisch elemänt ma sümbool H (La:
Hydrogenium) än atoomnumer 1. Wååderstufgas (Diwååderstuf, H2) as bai
rümtämpratur en blailuus, brånbor, döörsichti ai-metal.

Lüüse atoome Wååderstuf kaame önj fri form bål ai for, wan uk sunt di iinje foon
dåt twuntiest iirhunert unersäkinge mååged wörden as önj atomääre wååderstuf.
Lüüse atoome foon dåtdeer elemänt san ordi reaktiw än ferbine jam matiinjs ma
oudere wååderstufatoome. Heerbai wårt mååsttids wååderstufgas bilied (H2).

Da äinschape da önj dideer artiikel nååmd wårde, jüle dan uk for ålem for dideer
stuf, di bai rümtämpratur en gas (H2) as.

Önj dåt iir 1671 beschriif di irisch-änglische keemiker Robert Boyle önj en
publikasjoon en brånbor gas dåt fri wörd bai en reaksjoon twasche stälj än
ferteende söre. Jarst foole lääser önjtdäkte di britische waasenschaper Henry
Cavendish önj 1766, dåt et ham hoonlede am en keemisch elemant, ås hi
äksperimänte döörfjard ma kwaksilwer. Wan hi uk foole Äinschape hiilj nau
beschriwe köö, miinjd hi duch, dåt önjt stäa foon jü söre, dåt metal jü kwäl
foon dåt gas wus. Deeram nååmd hi sin nai önjtdäkt elemänt brånbor gas foon
metale. Hu iirnge lääser jäif Antoine Lavoisier wååderstuf di latinsch noome
hydrogenium foon diling.

Dåt uurd hydrogenium as en tuhuupeseeting foon da griichische uurde hydor
(wååder) än genes (bilie, mååge). Hydrogenium koon ålsü ouerseet wårde ås
wåådermååger.

For industriäle önjwiinjinge san grute mase wååderstuf nüsi önj sünååmde
hydrogenasjoon-reaksjoone, uner oudere önj di Haber-Boschprosäs, önj di amoniak
produtsiird wårt, dåt hardien foon smeere än ööle än jü produksjoon foon
Methanol.



https://frr.wikipedia.org/wiki/Waliisisk

Di waliisische spräke (dt. Walisisch) as en keltische spräke, di snååked wårt
önj Wales (Cymru), deeram da Waliiser har seelew än harn spräke Cymraeg nååme.
(Spreeg [kömri, kömraig]). Maenouder snååke 750.000 manschne Waliisisch,
weerfoon önj

Di spräke gungt tum biispel sü: Mae gath ar y gadair [mai gath ar e gadär] 'Deer
as en kåt aw e stölj.' Deerüt hååle we füliende uurde: mae = deer as gath = cath
= kåt; (th as in änglisch thin) ar = aw y = e (uk: jü, di, dåt) gadair = cadair
= stölj Alsü fånge cath ön cadair gewöönlik önj ma C (spräägen as:[k]), mån
änret ham dåt önj wase kombinasjoone tu G. Dåt hiitj mutasjoon än spaalt önj dåt
Waliisische en grut rul. Cath as heer dåt iinjsist uurd, wåt bekånd hiirt.

En ouder seeting: Mae’r ci yn yr ystafell. [mai r kii en er estawäLL] 'Deer as
di hün önj e dörnsch.' Deerüt liire we: ‘r = yr = y = di (uk: jü, dåt) ystafell
= dörnsch. Dåt leest uurd heet alsü ouer tjüsch Stube ma ST wåt bekåndet än ci
kåne we wi, as we an en Kynologe ('hünetiinjer') tånke. Dåt waliisisch LL wårt
ütspräägen as L, wilt tugliks luft döör da täis gungt. Deerüt koon huum
ferstönje, weeram di walisische noome Lloyd oofding as Floyd ütspräägen wårt.

En ouder biispel: Mae ef yn eistedd; (dd=th as önj änglisch this) 'Deer as hi
önj t saten' = 'Hi sat.' Dåt liket komplitsiird, ouers eentlik as dåt önj dåt
Änglische jüst iinjs: He is sitting = ‘hi sat’ än sü uk: Rydw i yn eistedd = I
am sitting = ‘ik sat’ Rwy ti yn eistedd = You are sitting = ‘dü satst’

Aw jü wise töre fråmde ai åle forme as sat-sate-satst foon åle tiduurde tu
liiren. Huum tånkt wälj, dåt dåt deerfoon kamt, as da keltische inboogere foon
Änglönj ål dåt Germaansch liire moost, as ja sunt 449 aw iinjs foon da Angele
ouerhärsched wörden.



https://frr.wikipedia.org/wiki/Swaawel

Di swoowel as en keemisch elemänt ma sümbool S än atoomnumer 16. Dåt as en gööl
aimetal.

Al in dät 9. Jierhunnert f.Chr. waas bekoand, dät ne Moangelse fon Swieuwel,
Kool un Taar licht in Bround koom un deeruume wuude dät oafte anwoand in n
Kriech. In dät 12. Jierhunnert wuud in China dät Schjootpulwer uutfuunen, dät ne
Moangelse waas fon Kaliumnitroat, Holtkoole un Swieuwel. In ju Mythologie wuude
Swieuwel oafte ferbuunen mäd ju Hälle. Fröiere Alchemiste ferwoanden foar
Swieuwel n Symbol dät bestuude uut n Tjokaant mäd deerap n Kjuus.
Ärfoarengsmäitich waas bekoand wuuden, dät Swieuwel mäkkelk reagierde mäd
Kwäksäälwer. Uum 1774 waas et die Wietenskupper Antoine Lavoisier, die der
äntdäkte, dät Swieuwel n chemisk Element waas un neen Ferbiendenge.

Die Noome Swieuwel is wäil oulat fon dät indoeuropäiske *suel- „apdienje läite“,
"sjoode".

In ju chemiske Industrie wäd Swieuwel oafte anwoand as Räistof foar moonigerlai
Ferbiendengen. Wichtige Ouniemere fon Swieuwel sunt ju Produktion fon
Swieuwelsuure un ju Rubberindustrie, wier dät anwoand wäd foar ju
Vulkanisierenge. Uur Anweendengen fon Swieuwel sunt:

thumb|left|N Stuk Swieuwel smilt tou ne bruunroode Flussichkaid, wan dät
ounstikt wäd. Ju blaue Swieuwelflamme kon ap bääste in de Tjuusterge bekieked
wäide. Swieuwel is n Nitmetal mäd ne häljeele Faawe. As Element foar sik is dät
röäkloos. Bie Ferbaanjen stroalet dät n blau Lucht uut un bildet deerbie dät
bietende Swieuweldioxyd. In Woater is dät nit aplöösboar, man in Koolendisulfid
lööset dät goud ap. Ju Swieuwelchemie is ne wichtige Twiege fon ju Chemie, ju
Mineralogie, do Uumwaareldwietenskuppe un ju Technologie.

Dät Element foar sik bildet n jeelen kristallinen Fäästköärper mäd ne rhombiske
Kristalstruktuur, ju der bestoant uut ne Apstoapelenge fon ringfoarmige S8
Molekulen. As Puder lät die Stof (buute ju Faawe) bolde ap Weetmeel (uk wäil
Swieuwelblöite naamd). Dät is n Isolator. Bie 112,8 °C gungt Swieuwel uur in ne
monokline Phase, ju ätters bie 119,0 °C smilt. Ju Flussichkaid bestoant eerste
uut S8 Molekulen un is dan n bitje sieroopoardich. Bie haagere Temperatuure nimt
ju Viskosität gewaltich tou, deeruum dät Ringeepenge un Polymerisation geböärt.
Bie Schrämpen in koold Woater fon ju polymere Smilt bildet sik plastisken
zwavel, ne amorphe foarm, ju der oawers bielitjen uutkristallisiert. Swieuwel
sjut bie 444,674 °C.



https://frr.wikipedia.org/wiki/Suspensjoon

En Suspensjoon (lat.: suspendere „āphingi“; swum let iin ön Wiitighair) es, wan
Faststofdiilen heterogeen (Di Diilen sen ali en bet forskelig) iin ön en
Wiitighair ombiswumt. Sawat uur me ekstra Maskiinen maakit, sa üs Wiitmelner,
wat di Faststof rocht fain greni ken en Röörmaskiinen (Dissolver) wat dit rocht
gur iin ön di Wiitighair fordiile ken . Wat di Maskiinen ek ken, dit maakit em
me Kemie, sa üs āpslemi en ön't Swumi hual. Diarfuar heer em
Dispergeeringsmiddeln. En Suspensjoon es en grofdispersi Dispersjoon, en di
Diilen wel langsen ütarküđer. Di Faststof wel langsen dial (Sedimentatsjoon), sa
üs em dit fan't Wat keent, hur di Öört dial giar, wan't ebt.

Suspensjoonen iin ön Weeter nemt em uk Āpsleming of (fan Engelsk) Slurry. Hat
jeft diar „grof“ (Gurthair fan di Diilen 0,1 bis 1 mm, tö'n Bispöl Kreideslemi)
und „fiin“ Suspensjoonen (Gurthair 1 bis 100 µm, t. B. Kalkmolk). Wan't jit
litjer uur (litjer üs 1000 nm bzw. 1 µm) da sen dit Dispersjoonen, jit litjer
(1 nm) nēmt em Molekulaardispersjoonen.

Suspensjoonen of Dispersjoonen fan di Polymeerkemie sen fiinstdispergiariti
Polymeerprodukte, wat em fan Suspensjoonspolymerisatioon fo. Dit ken sawat üs
Polyacrylaati oder Vinylacetaati wiis. Polyacrylaati en hok üđer Kraam kumt
aaftinoch iin ön Akrylfārev fuar. Twesken di Wiitighair en di Diilen, wat
diarbenen ombiswum, es langsen wat Lucht. Sa kumt't, dat dit iin ön't Fat
ütsjocht üs san Molk. Wan't drügit, giar di Lucht en dit Weeter üt, hat klüwit
töhop, en dit uur di "Film". Diaraur uur san Klaarlak achterön klaar. San Lak
jert tö di Dispersjoonen, aurdat dit fast Diile mal litj sen.

Wan di fast Kraam ön des Bispölen dial gung (sedimentiari), uur fan des en di
Rest fan di Wiitighair en Suspensjoon, aurdat diar jit wat swumt. Di diar wiit
Rest ken hömsalev en Dispersjoon wiis, hurbenen nönt muar dialsaket. Hat ken uk
en Emulsjoon of en Āplöösing wiis, sa üüs Molk en Emulsjoon es.



https://frr.wikipedia.org/wiki/Struum_-_l%C3%A5%C3%A5sting_-_energii

Kort säid: jü ütwirking - jü "lååsting" foon dåt wååder as proporsjonool ma jü
höögde X di struum. Unti ouders säid: iinj drupe pro sekunde foon 10 meeter
höögde mååget önj en was tid jüst sü’n diip hooling ås tou drupe wååder pro
sekunde foon 5 meeter höögde.

Jü totool-ütwirking - ju enärgii - foon dåt wååder hinget uk nuch ouf foon e
tid: önj 10 X süfoole tid wårt dåt hooling uk 10 X sü grut. Jü grute foon dåt
iinjgülti önjtstiinjene hooling as dan proporsjonool ma jü enärgii, unti ma
höögde X struum X tid.

eläktrische struum koone we uk mätje önj åltens like "drupe", ouers da hiitje
dan "Eläktrone". We koone di struum ålsü ütdrüke önj Eläktrone, ouers ouerdåt da
eläktrone sü latj san, ferwiinje we jü iinjhäid Ampêre, dåt as
6.250.000.000.000.000.000 eläktrone pro sekunde!

Un jüst sü ås bai da wååterdrupe jü höögde, as dåt bai jü eläktrisitäät jü "",
jü uk influs aw e lååsting heet. Jü spåning drüke we üt önj Volt, wilt we for jü
eläktrisch l lååsting jü iinjhäid Watt heewe. Deerbai as



https://frr.wikipedia.org/wiki/Square_foot

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Sp%C3%A5ning

At elektrisk späänang as en grate uun a füsiik. Det dää uun, hüföl elektrisk
werk (= energii) nuadag as, am en elektrisk lääs faan en elektron of ion uun en
elektrisk fial tu skebin.

Det Formeltiaken U komt faan latiinsk urgere (trak of pui). Uun't SI-süsteem
woort at späänang uun't ianhaid Volt (V) efter Alessandro Volta beskrewen.

Späänang entstäänt uun a natüür troch rofin, so üs bi en laid, huar onerskiaselk
loft bienööder rofet. Uun a technik woort späänang miast troch induktjuun
häärsteld. Bi en baterii entstäänt späänang troch en cheemisk reaktsjuun.

För a hüshual woort uun föl lunen en späänang faan 220 V paroot steld, uun ööder
lunen oober 110 V. Grater maskiinen brük 380 V. Wan maskiinen uun a gang san,
suragt det späänang för struum.

Det späänang woort bereegent ütj det elektrisk werk (= energii) W A B
{\displaystyle W_{\mathrm {AB} }\,} (uun Joule of Wattsekunden of Newtonmeeter)
an det elektrisk lääs (Q) (uun Coulomb).

Q {\displaystyle Q} = elektrisk lääs; F {\displaystyle F} = krääft; E
{\displaystyle E} = elektrisk fialmäächt; s {\displaystyle s} = wai; W A B
{\displaystyle W_{\mathrm {AB} }} = werk faan't skebin

Hüföl struum I {\displaystyle I} bi en was späänang U {\displaystyle U} lääpt,
hinget faan di wederstant R {\displaystyle R} (uun Ohm) faan di struumfeerer (of
det maskiin) uf.

Di elektrisk efekt P {\displaystyle P} (uun Watt) bereegent ham ütj at elektrisk
werk W {\displaystyle W} per tidj t {\displaystyle t} :

Auer di struum I {\displaystyle I} ham efter elektrisk lääs Q {\displaystyle Q}
an tidj t {\displaystyle t} bereegent, komt at tu



https://frr.wikipedia.org/wiki/Skepslinie_R%C3%B6m-S%C3%B6l%27

Di Skepslinie Röm-Söl es en Föriskeps-Linie, wat fan di Flensboriger
Förde-Reederii-Seetouristik GmbH (FRS) bidrewen uur. Di Föri es en wichtigi
Alternatiiwi tö di Autotoch, wan di Söl'ringer hentö't Fastlön wel.

Ön di 7. Juuli 1963 stjüürti di deenski Lindinger Reederii üs dit jest Skep di
Rømø I langs naa Söl'. Jü her ön Havneby di Rømø-Sylt-Færgeri A/S grünet. Bal en
hualev Jaar lung kür diar bluat Mensken mefaar, men hentö't Jen fan't Jaar 1963
kām al dit jest Auto-Föriskep bitö. Dit wiar di "Anø", wat fuarof fuar Diirter
(Lindinger Agro Co. A/S) koopet uuren wiar. Diar skul di Wainer fan di Sir ön
köör. Bal waar RoRo of RoPax (RoRo me Persoonentransport-Möögelkhairen)-Skeepen
koopet, en fuaral di "Rømø" en di "Sylt" kür di Forkiir fan di Autos aartig wat
iinfacher maaki. Ön't Jaar 1971 waar di "Westerland" bi di Hüsemer Skepswerev
becht. Aur trii Jaaren hen wiar des dat gurtest Skep fan di Linie, et kür 55 Pkw
me fo. 1974 skul et weđer en nii Skep wiis, en dit wiar di "Vikingland", wat bal
dit salev wiar üs di Westerland, man gurter en söner di "Skybar", en ekstra litj
Salon boowen üp Dek. Di tau Niibechningen blef da di iinsig Autoföri-Skeepen
twesken Röm en Söl'. Fan 1971 bit 1978 kām dat Pasajiirskep "Rømø I" weđer me üp
Wai, wat öntwesken di Noom "Mrs. Sippi" fingen her. 1978 giar Lindinger pleite,
en di Linie waar fan di Fördereederei (Deling Förde Reederei Seetouristik - FRS)
ön Flensborig koopet. Des faart bit hentö deling twesken di Ailönen. Ön't Jaar
1979 waar di Skeepen hentö Zypern omflagt. Di deensk Aarberers wia diar ek üp
Slach me iinforstönen . Aur lung Jaaren wiar di "Westerland" ön di Uastersee üs
Böderskep twesken Kappeln en Sönerborig ön di Gang (Reederii E. H. Rasmussen
GmbH fan Sönerborig her höör koopet), man 1991 kām jü weđer töbeek. Bit hentö 't
Niibechning fan di "Sylt Express" wiar Westerland en Vikingland fuar't Miist
töhop önerwai. Wan ek, da faarti di gurter "Vikingland" normaalerwiis aliining.

Bit hentö 2005 waareti di Faart ombi 50 bit 55 Minüten. Dat nii Skep ken't ön 35
Minüten skafi, man fuar't Miist waaret et 40 bit 45 Minüten, bit em üp dit üđer
Ailön es. Hat giar gauer, man da es dit ek muar sa makelk en iit üp Skep.

Aur di Somer fan 1964 bit 1968 skel en Skep fan di W.D.R. twesken Röm en Söl'
faart haa. Dit wiar di "Uthlande", en Pasajiirskep, becht ön Hüsem, 1955. Di
deensk "Orange-Linjen" her dat Skep eeđer des fan 1959 bit 1969 hüürt. Wan em bi
di W.D.R. eeđerluket, da stuunt wat üđers: Di "Uthlande 2" skel fan 1959 bit 62
forchartert wesen wiis en 1968 forkoopet



https://frr.wikipedia.org/wiki/Schwefel

Di swoowel as en keemisch elemänt ma sümbool S än atoomnumer 16. Dåt as en gööl
aimetal.

Al in dät 9. Jierhunnert f.Chr. waas bekoand, dät ne Moangelse fon Swieuwel,
Kool un Taar licht in Bround koom un deeruume wuude dät oafte anwoand in n
Kriech. In dät 12. Jierhunnert wuud in China dät Schjootpulwer uutfuunen, dät ne
Moangelse waas fon Kaliumnitroat, Holtkoole un Swieuwel. In ju Mythologie wuude
Swieuwel oafte ferbuunen mäd ju Hälle. Fröiere Alchemiste ferwoanden foar
Swieuwel n Symbol dät bestuude uut n Tjokaant mäd deerap n Kjuus.
Ärfoarengsmäitich waas bekoand wuuden, dät Swieuwel mäkkelk reagierde mäd
Kwäksäälwer. Uum 1774 waas et die Wietenskupper Antoine Lavoisier, die der
äntdäkte, dät Swieuwel n chemisk Element waas un neen Ferbiendenge.

Die Noome Swieuwel is wäil oulat fon dät indoeuropäiske *suel- „apdienje läite“,
"sjoode".

In ju chemiske Industrie wäd Swieuwel oafte anwoand as Räistof foar moonigerlai
Ferbiendengen. Wichtige Ouniemere fon Swieuwel sunt ju Produktion fon
Swieuwelsuure un ju Rubberindustrie, wier dät anwoand wäd foar ju
Vulkanisierenge. Uur Anweendengen fon Swieuwel sunt:

thumb|left|N Stuk Swieuwel smilt tou ne bruunroode Flussichkaid, wan dät
ounstikt wäd. Ju blaue Swieuwelflamme kon ap bääste in de Tjuusterge bekieked
wäide. Swieuwel is n Nitmetal mäd ne häljeele Faawe. As Element foar sik is dät
röäkloos. Bie Ferbaanjen stroalet dät n blau Lucht uut un bildet deerbie dät
bietende Swieuweldioxyd. In Woater is dät nit aplöösboar, man in Koolendisulfid
lööset dät goud ap. Ju Swieuwelchemie is ne wichtige Twiege fon ju Chemie, ju
Mineralogie, do Uumwaareldwietenskuppe un ju Technologie.

Dät Element foar sik bildet n jeelen kristallinen Fäästköärper mäd ne rhombiske
Kristalstruktuur, ju der bestoant uut ne Apstoapelenge fon ringfoarmige S8
Molekulen. As Puder lät die Stof (buute ju Faawe) bolde ap Weetmeel (uk wäil
Swieuwelblöite naamd). Dät is n Isolator. Bie 112,8 °C gungt Swieuwel uur in ne
monokline Phase, ju ätters bie 119,0 °C smilt. Ju Flussichkaid bestoant eerste
uut S8 Molekulen un is dan n bitje sieroopoardich. Bie haagere Temperatuure nimt
ju Viskosität gewaltich tou, deeruum dät Ringeepenge un Polymerisation geböärt.
Bie Schrämpen in koold Woater fon ju polymere Smilt bildet sik plastisken
zwavel, ne amorphe foarm, ju der oawers bielitjen uutkristallisiert. Swieuwel
sjut bie 444,674 °C.



https://frr.wikipedia.org/wiki/Saaterfrasch_spr%C3%A4ke

Saaterfrasch as jü leest spräkewise, wat foon e üülj ååstfrasche spräke
ouerblaawen as. Snååket wårt Saaterfrasch foon süwat 1.500 bit 2.500 manschne
önj e Gemiinde Saaterlönj. Önjt eentlik Ååstfraschlönj än e oudre frasche lönje
twasche Louwers än Weeser as e frasche spräke ål sunt hunerte iinrge düüdj
blaawen. Deer snååke's nü mååst plååttjüsche spräkewise, weer mör unti maner
grute räste foont frasch bane san.

Wan huum eefter e histoori foont saaterfrasch kiiket, dan as dåt en spräkewis
foon e ååstfrasche spräke. Ouers üt e sacht foon dilingedäis as dåt en äin
spräke än hiirt tu e frasche spräkefloose. E oudere frasche spräke san dåt
weestfrasch önj e Naaserlönje än dåt nordfrasch önj Nordfraschlönj. Dadeere trii
spräke san åle foont üüljfrasch jurt kiimen. Iirtids wörden e frasche spräke än
dåt ainglisch tuhuupe as anglo-frasche spräke betiikned. Ouers diling miine e
waasenschapsmanschne, dåt frasch, ainglisch än plååttjüsch foon e spräkehistoori
üt sänj tuhuupe hiire. Ouf än tu wårt deer uk e naaserlönjsch spräke tu räägned.
Diheere spräkefloose wård weestsiiegermaanisch nåmd. Ouers plååttjüsch heet ham
ål sunt e tid foont üüljsaksisch ouders önjtwikled as dåt frasch. Mån
saterfrasch heet foole inwirking foont plååttjüsch füngen.

Jü saaterfrasche spräke wårt in da fjauer toorpe Strukelje, Roomelse, Skäddel än
Seedelsbierich snååkt. Diling san da fjauer toorpe diilj foon e gemiinde
Saaterlönj. In jüheer gemiinde, weer amenbai 13.000 manschne booge (detsämber
2013), wårt uk plååttjüsch än huuchtjüsch snååkt. Diling lait jü spreegertål
amenbai twasche 1500 än 2500 manschne, dåt as amenbai 12 bit 19 foon da
inboogere foont Saaterlönj. Önj dåt jungste moortoorp Seedelsbierich as jü
protsäntuale spreegertål dåt läichst, önj da oudere trii toorpe booge önj ark
toorp amenbai likefoole fölkj, wat frasch snååke koon.

Dåt Saaterlönj wörd twasche 1100 än 1400 fon frasche üt di aastfrasche siikånt
bebooged. Deer hääwe da manschne wårschiinjlik döör natürkatastroofe jare
hüsinge ferleet. Awt aastfrasche huulewailönj seelew wård jü spräke önjt 16.
iirhunert diiljwis plååttjüsch. Önjt Saaterlönj, Harlingerlönj, dåt lönj Wursten
än aw Wangerooge blaft jü spräke tujarst frasch. Trinam dåt iir 1800 ferswant jü
spräke önjt Harlingerlönj än dåt lönj Wursten, önjt 20. iirhunert stärwe da
leeste spräkere fon dät frasch fon Wangerooge. Deerdöör blaft jü saaterfrasche
spräke di leeste räst foon jü frasche spräke önj Ååst-Fraschlönj. Dåt Saaterlönj
is uk e leeste katoulsch huuchbörj önj Ååst-Fraschlönj, döör jü reformatsjoon
wörd di räst foont huulewailönj eefangeelisch. Jü spräke as möölik uk bewåårt
blaawen döör jü isoliirde positsjoon foont Saaterlönj. Önjt 19. iirhunert kiimen
da ferkiirstroote än suchferbining eeftert Saaterlönj, weerdöör dåt spräkegebiit
ai mör sü isoliird wus. Ouers jarst eefter di Tweede Wråålkrich wörd jü
positsjoon foont saaterfrasch rucht uuk. Döör ütwanerer üt da jütids tjüsche
ååstgebiite, än uk schölj än TV, köm dåt (huuch)tjüsche eeftert Saaterlönj.
Maning ålerne fånge eefter e Tweede Wråålkrich önj, da bjarne tjusch önjstää
foon saaterfrasch tu liiren. Diling jeeft dåt ouers moor frasch önj da
bjarnetööninge än schoule. Jü spreegertål as relatiiw konstant blaawen, ouers da
spreegere foont saaterfrasch san diling en manerhäid önjt Saaterlönj.

Saaterfrasch: Die Wänt strookede dät Wucht uum ju Keeuwe un oapede hier ap do
Sooken. Nordfrasch (Mooring): Di dreng aide dåt foomen am dåt kan än mäket har
aw da siike. Weestfrasch: De jonge streake it famke om it kin en tute har op 'e
wangen. Ååstfrasch plååttjüsch: De Jung straakde dat Wicht um't Kinn to un
tuutjede hör up de Wangen. Neederlönjsch: De jongen aaide/streelde het meisje
over haar kin en kuste haar op haar wangen. Tjüsch: Der Junge streichelte das
Mädchen ums Kinn und küsste sie auf die Wangen. Aingelsch: The boy stroked the
girl on the chin and kissed her on the cheeks.



https://frr.wikipedia.org/wiki/S%C3%B6ssaarep

Sössaarep as en letj saarep üüb det nuurdfresk eilun Oomram an hiart tu det
gemeen Neebel.

Sössaarep as wel det äälst saarep üüb Oomram, uun't juar 1446 as det iarst tooch
diarauer skrewen wurden. Widj bekäänd as Sössaarep troch di siamaan Hark Olufs,
diar uun't 18. juarhunert heer bäären wurd an uk heer stoorew.

Uun Sössaarep stäänt det letj winjmaln Bertha, wat daalang en wenhüs as. Hat
wurd 1775 uun Munkmaask üüb Sal baud. 1882 kääft di koptein Volkert Quedens det
maln an baud det üüb Redenhuug, en grääfhuug ütj a bronsetidj, weder ap. Diar
as't do faan di maler Heinrich Andresen bit 1939 bedrewen wurden. Det maln
ferfool, an uun a föftager juaren as't faan en architekt faan Hamborag kääft an
apredet wurden.

Uun Waasterhias leit Saateldün, en kliinik för loftkraank jongen. Efter Neebel
tu leit at Öömrang Skuul, det as det grünj- an madelskuul för a öömrang jongen.

Üüb en 27 m huuch dün stäänt di grat ialtürn. Hi as 1875 baud wurden, sin ial as
63 m huuch an skinjt 23 siamiilen widj. Nai bi a skuul stäänt di letj ialtürn,
hi skinjt auer tu Fer.



https://frr.wikipedia.org/wiki/Rungholt_(F%C3%B6riskep,_1992)

Di Rungholt es en Föriskep fuar Autos en Pasajiiri. Jü faart fuar di Wyker
Dampskeepen-Reederii Föör-Aamrem

Di Rungholt waar 1992 bi di Hüsümer Skepswerev becht. Jü es eeđer di
"Föriskeepenseerie" becht, wat 1972 me di "Schleswig-Holstein II" bigent waar
(Biskriiwing üp di Sir aur di W.D.R.). Bi ark nii Skep waar wat forbeetert:
Wiar't bi di "Nordfriesland V" (1978) en di "Uthlande IV" (1980) di hydraulisk
Bugwisiiri of di Forleengering en bi di "Schleswig-Holstein III" fan 1988 en
Retingsbuat me Bensiinmotoor, sa wiar't bi "Rungholt" en nii, breereri Rump,
gurter Maskiinen en Propelers, wat iin ön Kort-Düüsen löp. Forskeligi üđer
Modernisiaringen fan di ialer Skeepen waar uk metjens me iinbecht. Nii wiar dit
hydraulisk Wisiir, wat nü uk achtern iinbecht waar. Ön di 10. April 1992 waar di
"Rungholt" tö Weeter leten. Döpt waar jü fan Hanna Bradhering. Tö Proof waar ön
di 29. Mai 1992 faart. Sent Juuni 1992 es di Föri twesken Daagibel, Wyk en
Witdün önerwai.

Eeđer di "Rungholt" kām jit dit leest Skep fan di Reeg, di Nordfriesland VI
(1995). Diar sen di Foraneringen bal ek muar tö keen, man fan di Technik waar
dach jit en bet wat maaket. Sa markiaret di Nordfriesland VI dit Jen fan en lüng
Reeg aur 23 Jaaren. Di Rungholt, di Nordfriesland en höör tau litjer
Sesterskeepen wiar bit 2010 dit Maat fan di Föriskepsforkiir langs di Priili. Di
litjer Skeepen sen forswünen (Fuar't Miist forkoopet, ek wechdönen), man di
Rungholt en di Nordfriesland skel dach temelk wes jit hok Jaaren me langs laap.



https://frr.wikipedia.org/wiki/Romanes

Dåt Romani as di spräke foon da Roma än da Sinti, biise uk bekånd as
“siigoinere” än önj Saterlönj sügoor as “hiise” 1 {\displaystyle ^{1}} . Eefter
hu waasenschapsmoons schölj huum sügoor foon möre spräke snååke, ouerdåt da
ståme hiilj ünglike dialäkte snååke. Dåt jeeft ouer e wrål süwat 6 miljoone
manschne da dåt snååke, deerfoon 4,6 miljoone önj Europa.

Analyse foon dåt Romani heet wised, dåt dåt famiilje as foon spräke önj
Nord-Indien än Pakistan, as dåt Hindi än forålem dåt Punjabi. Dåt wårt wålj
betråchdied as en stark bewis am e geographisch jurtkamst foon da Roma tu
bestimen, forålen ouerdåt da liinuurde önj dåt Romani dåt mölik mååge, jare
migrasjoon eefter dåt weeste tu fülien. En resänt stuudium miinjt, dåt dåt
Romani famiilje as foon dåt Singalesisch.

Da mååste roma heewe an jare spräke fååsthülen, ouers sålten suner jü spräke tu
liiren foon dåt lönj weer ja ferbliiwen, ouerdåt da mååste ståme wälj lunge
iirnge unti sügoor iirhunerte bane dåtseelwie gebiit bliiwen. Jü spräke as foon
jurtkamt indisch, ouers heet iraanische, armeenische, griichische än slaawische
influse unergingen. Da ståme da fare tuugen, leeten jare spräke nuch mör
beinflusie. Da influse gunge mååst foole fare as en grut tål liinuurde: sü
snååke da roma foon e Balkan dialäkte, da nuch åle fåle foon dåt Sanskriit
bewoord heewe. Dåt wus mölik döör jü stark bii-ing önj da slaawische spräke,
ouers da roma üt e Karpaate, da aw e sid bai jare äine spräke bloot Tjüsch
liirden, heewe dåt mååste foon da fåle fåle leet. Deeram koone maning roma
enouder ai ferstönje

1 {\displaystyle ^{1}} Ouers, as dåt spräkuurd säit: En hiise besteelt sin
härbärj ai”.

Da ferschilie influse berååre uk di kärnbestånd foon e uurdschåt, sü uner oudere
da teeluurde. Deerbai fane ham aw e iinj sid indische iirfuurde (jek = 1, dui =
2, trin = 3, schtar = 4, pansch = 5, schob = 6, desch = 10, deschujek = 10+1,
deschudui = 10+2, usw., bisch = 20, schel = 100), aw e ouer sid önjtliininge üt
dåt Griichische (efta = 7, ochto = 8, enja = 9, trianda = 30, saranda = 40,
penda = 50), üt dåt Türkische (doxan = 90) än Ungaarische (seria, izero = 1000).
Tubai kaame ouers bai hu teeluurde alternatiiwe önjtliininge üt ouder spráke, sü
as üt dåt Sweedische (enslo önjt stää for jek = 1), dåt Lettische (letteri önjt
stää for schtar = 4), dåt Estnische (kuus önjt stää for schob = 6, seize önjt
stää for efta = 7), dåt Rumeenische (mija = 1000), dåt Tschächische (tisitsos =
1000) unti dåt Tjüsche (tausento = 1000).



https://frr.wikipedia.org/wiki/Radiant_(Einheit)

At Graad (faan latiinsk gradus‚ straal) as en miat uun a matematiik för di
winkel. Det ianhaid woort mä ° ufkört. Am det ei mä en temperatuur tu
ferwakslin, haa jo temperatuur-ianhaiden leewen noch en buksteew diarbi so üs °C
= graad Celsius.

1 graad as fäästlaanj üs di 360. dial faan en kreis. En sjuarden faan en kreis
hää 90°, det as en "rochten winkel", en hualwen kreis as 180° grat.

Uun a wedenskap woort oober miast mä r a d {\displaystyle rad} (Radiant) werket.
Diarbi gongt am diarfaan ütj, dat en kreis di raadius 1 hää. Do as di hiale
kreis (360°) likwäärdag mä 2 π {\displaystyle 2\pi } . Det amreegnin gongt so:

Bröökdialen faan en graad wurd deesimaal uunden, t.b. 12,37° (= 12 37⁄100°). Jo
mut oober uk uun söstagstel uunden wurd mä winkelminüüten an winkelsekunden,
t.b. 12°22′12″ (= 12+22⁄60+12⁄3600°). Uun a nawigatjuun mä geograafisk
koordinaaten woort det deesimaal süsteem mä det söstagstel süsteem fermisket.
Diar koon det t.b. 54°22,3' (= 54+22,3⁄60°) het. Diarbi as 1° = 1⁄90 faan en
sjuarden faan a eerdkreis (amanbi 10.000:90 = 111 km), 1' as = 1⁄60 faan 1°
(amanbi 1,852 km = 1 siamiil) an 0,1' as = 1⁄10 faan en siamiil (amanbi 185 m =
1 kaabel).



https://frr.wikipedia.org/wiki/R%C3%B8m%C3%B8_(F%C3%B6riskep,_1967)

Di Rømø wiar dit jest nii Skep fuar di Föriskepslinie Röm-Söl'. Di Linie wiar
sent 1963 ön di Gang, en sent 1964 kür jü uk Autos transportiari. Em wiar man
mal knap me Plaats fuar di Wainer:

Di Autos waar man aliweegen muar, en da maast di Rømø-Sylt-Færgeri A/S reagiari.
Di Rømø waar bistelt en becht. Tö Jööl 1967 waar jü ön Faart braacht. Di Anø
fing üđer Āpgaawen, en di Reederii kür da me di tau Ro-Ro-Skeepen 61 Autos faar.
Bal wiar uk des tö litj uuren, en di Sylt wiar jaa uk al ialer. Sa waar 1970 di
Westerland, en Föriskep, wat al 55 Autos me fo kür, becht en iinset. 1974 waar
di Vikingland, jit gurter en wes uk jüür becht. Da kür di Reederii metjens me
tau Skeepen ombi 110 Autos faar, en di Komfort fuar di Pasajiiri wiar uk beeter
üs em dit jerer her. Da wiar di Rømø aur en waar forkoopet.

Em ken man uk sii, dat di Skeepen fan di Rømø ön al weegi, wat Lindinger
fuarher: En wertigi Alternatiiwi tö di Autotoch önber. Ön di Skeepen wiar masi
Taachten omset (fuaral bi di Westerland), wat tö Tiren fan di Damplokomotiiwen
üs Rewolutsjoonen önsen uur kür. Fuar't Oog wiar aliweegen uk wat diarbi. Sa
tört em höm uk ek wuneri, dat di tau leest Föriskeepen biiring aur 30 Jaaren ön
di Linie faar kür en jit önerwai sen.



https://frr.wikipedia.org/wiki/Quadratmeter

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Periodens%C3%BCsteem

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Oluf_Braren/%C3%B6%C3%B6

Oluf Braren (* 25. Febrewoore 1787 uun Olersem; † 22. Maarts 1839 uun Taftem) as
a bekäändst konstmooler faan Feer an sin biljen wurd ei bluat üüb’t eilun uun
iaren häälen. Hi hed ham salew at moolin bibroocht an hed fermaak diaruun, üüb
sin biljen fering lidj an leewent tu wisin.

Oluf Braren wurd 1787 uun Olersem üüb Feer bäären. San aatj wiar diar smas an
büür. Hi wul hal haa, det Oluf efter sin skuultidj uun a smasliar ging, oober
Oluf wul leewer skuulmääster wurd an so kaam at uk. Hi wiar noch nian 20 juar
ual, üüs’r sin iarst skuulmäästersteed üüb Sal fing. Diar liard'r uk sin wüf
Meete Wilhelms ütj Archsem keenen. Jo freid di 25. September 1808, an hög juaren
leeder ging det paar turag tu Ödersem üüb Feer. Diar ded Oluf iarst uun Madlem
onerracht an küd do bi’t skuul uun Ödersem uunkem. Oluf as mä sin Meete ei
lokelk wurden. Hat hed ei so’n grat hood üüs hi an diar kaam uk nian jongen.

Uun Ing Peter Matzen, wat bi ham tu skuul weesen wiar, foon Oluf en wüf, wat ham
fersted. Hat kaam faan Hedehüsem an hed en bruler Peter Nahmen, wat uk
konstmooler wiar. Dediar bruler hee sogoor bi de bekäänd mooler Wilhelm
Tischbein uun Eutin liard, huar Oluf ham uk ens besoocht. De iinflööd faan
Tischbein as uk bi Braren tu käänen. Oluf hee sin wüf ei ferleet, oober hi wiar
mä Ing auer juaren so nai ferbünjen, det hat tau jongen faan ham fing. Auer
detdiar dun skul’r efter twaalew juar sin baantje uun Ödersem apjiiw an en ring
betaalet steed uun Taftem uunnem, huar'r 1839 uun aaremmud stoorew.



https://frr.wikipedia.org/wiki/Nuat

Nuaten (Bos primigenius taurus) hiir tö di Tetjidiirtern. Wan en Nuat en Wüfki
es, da jit dit Kü, wan't en Mantji es, da jit et Stiir of Bol. Wan en Mantji
kastriaret es, da jit et Aus. Di Jungen fan di Nuaten jit Kualewer.

Di Kü jeft masi Molk, hur di Mensken manigfual Saaken fan maaki ken, sa üs Aast,
Joghurt en Fleten. Di Buern tii forskelig Nuaten āp, üs Molk- en Fleesktjüch. Di
Ausen sen jerer aaftinoch üs Tochdiirtern fuar Wainer en Buererii-Giraaten brükt
uuren. Me di Technisiaring fan di Buererii es dit man mener uuren en nü sa gur
üs forswünen, en sa bleft et noch uk, bit dat et niin Öört-Ööl muar jeft.

Di Bolen uur fuar't Miist üs Fleesktjüch āptain, man em nütet jam uk fuar senerk
Aarten tö fo. Diarfuar uur dit Sperma fan jam saamlet en iinfröösen, dat em di
Aart uk jit fo ken, wan di Bol al lung tö Mārig uuren es. Hat jeft en
"Sperma-Baank", ön Sleeswig-Holstiin di RSH, diar Sperma forkoopet. Des uur da
fan di Dochter iin ön di Kü sprütet, dat jü di rocht Kualeven fair.

Dit Fleesktjüch es en wichtigi Diil fan di Buererii, aurdat fuar Nuatenfleesk
muar Jil bitaalet uur üs fuar Swinj of Feđertjüch.

Jer, lung fuar di Globalisiaring, hur jaa nönt sa bilig es üs Transportkosten,
her di Mensken fuar't Miist uk en Nuat, aaftinoch en Kü, en wan't giar, jit en
Bol bitö. Da her ja langsen jaar Molk, Böder en Aast, en wan di Kualewer en bet
wukset wiar, da kür em uk jens en Bol slachti, dat wat Fleesk ön di Telern kām.

Di Skit fan di Nuaten waar drüüget en tö Diten maaket, dat em di Aun wārem fo
kür. Uk des es me günstigi Öölprisen foranert en bal auriiten uuren.

Fan Ameerika sen di Gau-Iit-Keten üs McDonalds en WürgerKing naa Dütsklön'
kemen. Des maaki fan Nuaten-Fleesk en Jai, diar ja töhopdrüki, iinfröösi en
twerk döör't Lön' köör, da braari en me Salaat en Greentjüch, aaftinoch uk me
Aast iin ön senerk wuk Rundsteken lii en da fuar jüür forkoopi. Di Mensk, diar
dit iit, weet gaar ek sa rocht, wat dit diari es, hi skel man bluat meen, "Dit
es nü di XY-Kwaliteet, dit smakt jaa man gur.". Des Keten sen sa laangsem
diarfuar bikeent, dat ja ek olterfuul üđers keen üs Masen forkoopi, en sa stuunt
et me di Kwaliteet ek aliweegen tö't Beest..

Hok Mensken iit da "Nuat fuar di Nuar", wan ja me Auto ön di Autobaan önerwai
sen, en diarfuar kür dit Diirt me sin gur Fleesk normaalerwiis uk tö skaar wiis.
Henen en Fesk uur lik sa döör di Meln drait, paniaret en iin on wuk Rundsteken
forkoopet.



https://frr.wikipedia.org/wiki/Nordsee

Di Nuurđsee es en Diil fan di Atlantisk Ozean. Diarbenen sen masi Fesken en
Poren, hur masi Lir fan lewi, wat nai bi di Weeterkant uuni. Öner di Grün haa em
masi Öl en Gas fünen, en nü sen hok Frirmen achter en fo dit diar üt. Dat
bikeentist, rocht nai bi Nuurđfriislön, es dat Bööri-Ailön "Middelplate", wat ek
fiir fan't Fügelailön Trischen liit. Di Rafinerii fuar dat Öl es ön
Hemmingstedt, wat bi Heide liit. Biiring jert tö Dithmarschen.

Ön Denemark en dat friisk Fastlön uur Uurter me "Weest" diarfuar sair, aurdat
dat Weeter ja weestern liit. Wunerk inoch es da, dat em üp di Ailönen en ön
Dütsk Uurter me "Nuurđ-" diarbenen brükt. Dit kür üp jen Sir diarme töhophinge,
dat fuul fan di jerst Friisen fan di Nederlönen kemen sen, en diar liit dat
Weeter ja nuurđfuar. Üp di üđer Sir ken't uk iinfach fan't Dütsk aurnemen uuren
wiis. Nü es't üp di Ailönen ja man sa, dat et uk süđern of uastern Weeter jeft.
Da kumt noch nemen üp di Böök en sii "Südsee".

Fain üt es em, wan em latiinsk snaki ken. Da jit dit "Mare Frisicum", "Oceanum
Germanicum" of "Mare Germanicum". Alis söner Hemelsrochtingen, man "Oceanum
Germanicum" jert höm mesken mediziinsk of katoolsk ön.

Di Heef es en Lönskep, wat et üp Warel niin taust Mool jeft. Diarbenen lewi
Diir- en Plantenaarten, wat em ön des Konstelatsjoon uk narigen weđer finj ken.
Dat Leewent bi Heef es hoogsensiibel, en wan et kaput es, da fo wü dit ek weđer.
Diaraur staant di hiili Heef öner Natuursjuts en es uk Natsjonaalpark, hur di
Staat fuar üppasi skel. Sa ken di Lir, wat diar tö't Bispöl eeđer di Fügeln
luki, fan Stjüüren bitaalet uur.



https://frr.wikipedia.org/wiki/N%C3%B6%C3%B6rdsii

Di Nuurđsee es en Diil fan di Atlantisk Ozean. Diarbenen sen masi Fesken en
Poren, hur masi Lir fan lewi, wat nai bi di Weeterkant uuni. Öner di Grün haa em
masi Öl en Gas fünen, en nü sen hok Frirmen achter en fo dit diar üt. Dat
bikeentist, rocht nai bi Nuurđfriislön, es dat Bööri-Ailön "Middelplate", wat ek
fiir fan't Fügelailön Trischen liit. Di Rafinerii fuar dat Öl es ön
Hemmingstedt, wat bi Heide liit. Biiring jert tö Dithmarschen.

Ön Denemark en dat friisk Fastlön uur Uurter me "Weest" diarfuar sair, aurdat
dat Weeter ja weestern liit. Wunerk inoch es da, dat em üp di Ailönen en ön
Dütsk Uurter me "Nuurđ-" diarbenen brükt. Dit kür üp jen Sir diarme töhophinge,
dat fuul fan di jerst Friisen fan di Nederlönen kemen sen, en diar liit dat
Weeter ja nuurđfuar. Üp di üđer Sir ken't uk iinfach fan't Dütsk aurnemen uuren
wiis. Nü es't üp di Ailönen ja man sa, dat et uk süđern of uastern Weeter jeft.
Da kumt noch nemen üp di Böök en sii "Südsee".

Fain üt es em, wan em latiinsk snaki ken. Da jit dit "Mare Frisicum", "Oceanum
Germanicum" of "Mare Germanicum". Alis söner Hemelsrochtingen, man "Oceanum
Germanicum" jert höm mesken mediziinsk of katoolsk ön.

Di Heef es en Lönskep, wat et üp Warel niin taust Mool jeft. Diarbenen lewi
Diir- en Plantenaarten, wat em ön des Konstelatsjoon uk narigen weđer finj ken.
Dat Leewent bi Heef es hoogsensiibel, en wan et kaput es, da fo wü dit ek weđer.
Diaraur staant di hiili Heef öner Natuursjuts en es uk Natsjonaalpark, hur di
Staat fuar üppasi skel. Sa ken di Lir, wat diar tö't Bispöl eeđer di Fügeln
luki, fan Stjüüren bitaalet uur.



https://frr.wikipedia.org/wiki/Mitochondrjool_DNA

Jü mitochondrjool DNA unti mtDNA as en latj ringformi DNA, jü har ai önj e
tsälkärn befant, ouers önj da mitochondrie, da latje insluse deerbüte. Da
mitochondrie önjthüülje uk en äine tüüp ribosoome. Dåt jeeft hunerte foon
mitochondrie pro tsäle än da önjthüülje arken foole tsirkulaare kromosoome. Da
önjthüülje åle daseelwie geene, ouers san ai åltens idäntisch: isodisomie hiitj
süfoole, ås dåt åle moleküüle foon en tsäle identisch san, heterodisomie hiitj,
dåt da ai identisch san. Jü dööweltsträngi mtDNA bai e mansche önjthålt 37
geene: 22 kodiire tu tRNA, 2 tu ribosomaal-RNA än da ouer 13 tu oiwiitje. Dåt
mitochondrion kodiirt ai fulstäni for sin äine oiwiitje: hu funksjoone san önj e
luup foon da generasjoone foon dåt nukleaar DNA ouernümen wörden. Da
oiwiitjprodukte foon da geene hääwe dan en apårdi translokasjoonssekwäns,
weerdöör da eefter da mitochondrie transportiird wårde schan.

Jü mitochondrjool DNA ferårewt gewöönlik bloot ouer di wüflike liinje än gungt
ålsü ai ouer ma spärma unti bloosemstoof. Da mitochondrie foon e moonlike
sädjtsäle fane jam önj e stjart, di bai e befruchting mååst ai önj e oitsäle
kamt. Deer san ouers wälj änkelte biispele foon ouerdreeging foon mitochondrjool
DNA foon di taatje beschraawen wörden.

Jü keer foon feriirwing döör e meem (maternaal feriirwing) foon mtDNA wårt
önjwiind önj e geenografii am e ferbriidjing foon üüs forålerne (unti eentlik
üüs ‘formeeme’) önj e forhistoori tu kartiiren. Wichti deerbai as, dåt dåt mtDNA
ham ouer da generasjoone ai kiirt, ütnümen wan deer en mutasjoon aptreet, jü dan
foon sü’n ‘stammeem’ ås jare karakteristiik tu ål jare eefterkaamen wider jääwen
wårt. Sü kamt huum tu en hypothetisch ‘Eva’, foon huum åle manschne aw e wrål aw
iinje oufståme schan. Jü schal dan üt Aafrika kiimen weese, süwåt 140.000 bit
200.000 iirnge sunt. Jü dootiiring hinget deerbai ordi ouf foon da taksiiringe
foon e frekwäns, weerma tufälie mutasjoone önj e mitochondrjool DNA aptreese. Uk
bai e koortiiring foon jü migrasjoon foon e steeliik eefter dåt norden eefter
dät leest istidåler köö mtDNA brükt wårde.

Unersäkinge ma mtDNA san uk dänj wörden am e oufståming foon da Friiske tu
studiiren. Deerbai wörden ås proobe manschlike hååre ma rötj brükt. Da hiilj
latje batjene DNA da huum so fäit, wårde bit dåt miljoonefåche fergruted döör
polimeraase-käätereaksjoon (PCR), sü dåt huum dåt wider unersäke koon. Touhuupe
wörden prooben foon 123 manschne üt nordweest-Tjüschlönj unersoocht, deerfoon 28
foon friisk jurtkamst (3 saaterfriisk, 4 weestfriisk, ouers nordfräisk (13 aw
Feer), 40 nordweesttjüsch, 19 ååsttjüsch, 16 dånsch. Dåt mååst apfålend wus, dåt
da (Nord)Friiske en grutere unerschiis twasche manschne apwiseden ås da oudere.
Dåt köö deerma tuhuupehinge, dåt Nordfriislönj (üt möre diile) foon dåt weesten
jurt kolonisiird wörden as. For dåt Saaterlönj feel ap, dåt da trii proobe bål
glik wjarn. Åån foon da ferfootere ferteelde bai e präsentasjoon, dåt da åle üt
dåt norden (Struukelje) kömen. Deeraw wörd ham haanewised aw dåt oufriwen foon
da famiilienbiinje ma dåt ååstfriiske (nü plååttjüsch snååkende) Tjootern
(Detern) eefter ju iinjreformasjoon.

En mitochondrjoole feriirwing as karakteristisch for wase krunkhäide, ouerdåt da
bloot ouer e meem wider jääwen wårde koone: dåt bjarn fäit ål dåt sytoplasma
foon e meem, än deerönj fine har da mitochondrie. Suk krunkhäide kaame foole for
önj diile foon e kroop (bräägen, hart, uugne, äsw.), da foole energii brüke,
deer dåt mtDNA jü oomekäät önj e tsäle fersörjet.



https://frr.wikipedia.org/wiki/Mitochondriool_DNA

Jü mitochondrjool DNA unti mtDNA as en latj ringformi DNA, jü har ai önj e
tsälkärn befant, ouers önj da mitochondrie, da latje insluse deerbüte. Da
mitochondrie önjthüülje uk en äine tüüp ribosoome. Dåt jeeft hunerte foon
mitochondrie pro tsäle än da önjthüülje arken foole tsirkulaare kromosoome. Da
önjthüülje åle daseelwie geene, ouers san ai åltens idäntisch: isodisomie hiitj
süfoole, ås dåt åle moleküüle foon en tsäle identisch san, heterodisomie hiitj,
dåt da ai identisch san. Jü dööweltsträngi mtDNA bai e mansche önjthålt 37
geene: 22 kodiire tu tRNA, 2 tu ribosomaal-RNA än da ouer 13 tu oiwiitje. Dåt
mitochondrion kodiirt ai fulstäni for sin äine oiwiitje: hu funksjoone san önj e
luup foon da generasjoone foon dåt nukleaar DNA ouernümen wörden. Da
oiwiitjprodukte foon da geene hääwe dan en apårdi translokasjoonssekwäns,
weerdöör da eefter da mitochondrie transportiird wårde schan.

Jü mitochondrjool DNA ferårewt gewöönlik bloot ouer di wüflike liinje än gungt
ålsü ai ouer ma spärma unti bloosemstoof. Da mitochondrie foon e moonlike
sädjtsäle fane jam önj e stjart, di bai e befruchting mååst ai önj e oitsäle
kamt. Deer san ouers wälj änkelte biispele foon ouerdreeging foon mitochondrjool
DNA foon di taatje beschraawen wörden.

Jü keer foon feriirwing döör e meem (maternaal feriirwing) foon mtDNA wårt
önjwiind önj e geenografii am e ferbriidjing foon üüs forålerne (unti eentlik
üüs ‘formeeme’) önj e forhistoori tu kartiiren. Wichti deerbai as, dåt dåt mtDNA
ham ouer da generasjoone ai kiirt, ütnümen wan deer en mutasjoon aptreet, jü dan
foon sü’n ‘stammeem’ ås jare karakteristiik tu ål jare eefterkaamen wider jääwen
wårt. Sü kamt huum tu en hypothetisch ‘Eva’, foon huum åle manschne aw e wrål aw
iinje oufståme schan. Jü schal dan üt Aafrika kiimen weese, süwåt 140.000 bit
200.000 iirnge sunt. Jü dootiiring hinget deerbai ordi ouf foon da taksiiringe
foon e frekwäns, weerma tufälie mutasjoone önj e mitochondrjool DNA aptreese. Uk
bai e koortiiring foon jü migrasjoon foon e steeliik eefter dåt norden eefter
dät leest istidåler köö mtDNA brükt wårde.

Unersäkinge ma mtDNA san uk dänj wörden am e oufståming foon da Friiske tu
studiiren. Deerbai wörden ås proobe manschlike hååre ma rötj brükt. Da hiilj
latje batjene DNA da huum so fäit, wårde bit dåt miljoonefåche fergruted döör
polimeraase-käätereaksjoon (PCR), sü dåt huum dåt wider unersäke koon. Touhuupe
wörden prooben foon 123 manschne üt nordweest-Tjüschlönj unersoocht, deerfoon 28
foon friisk jurtkamst (3 saaterfriisk, 4 weestfriisk, ouers nordfräisk (13 aw
Feer), 40 nordweesttjüsch, 19 ååsttjüsch, 16 dånsch. Dåt mååst apfålend wus, dåt
da (Nord)Friiske en grutere unerschiis twasche manschne apwiseden ås da oudere.
Dåt köö deerma tuhuupehinge, dåt Nordfriislönj (üt möre diile) foon dåt weesten
jurt kolonisiird wörden as. For dåt Saaterlönj feel ap, dåt da trii proobe bål
glik wjarn. Åån foon da ferfootere ferteelde bai e präsentasjoon, dåt da åle üt
dåt norden (Struukelje) kömen. Deeraw wörd ham haanewised aw dåt oufriwen foon
da famiilienbiinje ma dåt ååstfriiske (nü plååttjüsch snååkende) Tjootern
(Detern) eefter ju iinjreformasjoon.

En mitochondrjoole feriirwing as karakteristisch for wase krunkhäide, ouerdåt da
bloot ouer e meem wider jääwen wårde koone: dåt bjarn fäit ål dåt sytoplasma
foon e meem, än deerönj fine har da mitochondrie. Suk krunkhäide kaame foole for
önj diile foon e kroop (bräägen, hart, uugne, äsw.), da foole energii brüke,
deer dåt mtDNA jü oomekäät önj e tsäle fersörjet.



https://frr.wikipedia.org/wiki/Maali

Maali [ˈmaːli], amtelk Republiik faan Maali (üüb Fraansöösk: Mali [maˈli] an
République du Mali) as en banenstoot uun a waast faan Aafrika. Uun a nuurdwaast
leit Mauretaanien, uun a nuurduast Algeerien, uun a süüduast lei Niiger an
Burkiina Faaso an uun a süüdwaast at Elfenbianküst, Guineea an Seenegal. At lun
hee 14.517.176 lidj. At hoodsteed as Bamako.

Maali as en banenstoot uun Waastaafrika. At wüüst Sahara bedobet tau traaden
faan’t lun.

De Niiger leept troch a süüd faan't lun. Det as de bedüüdendst struum faan
Waastaafrika. Hi leept Maali üüb at lengde faan amanbi 1700 km troch. A struum
leept ütj Guineea an komt uun de süüdwaasten snipel faan’t lun iin uun’t
teritoorium faan Maali iin. Hi bildet efter Ségou en grat banendelta. Bi Mopti
namt de struum san gratst bistruum Bani ap, am ham kurt diarüüb iin uun tau
iarmer, a Bara Issa an a Issa Ber, tu tudialen. Heer as en amanbi 100.000 km²
uunspääld flaak lun, wat faan föl flaak, juarstidjelk seen bedobet as. Kurt föör
Diré ferianigen jo dön tau iarmer. Bi Timbuktu want a struum ham am efter uasten
an bi Bourem am efter süüduasten.

Uun dön 1880 juar begand Frankrik Maali oner hör kontrole tu bringen. 1893 wurd
det at kolonii faan Fraansöösk-Sudaan. Louis Albert Grodet wiar de iarst
guwernöör. At lun wurd 22. September 1960 suwereen. Modibo Keïta wiar de iarst
stootsföörmaan an president faan 1960 ap tu 1968. Öler stootsboowenhööd wiar
Moussa Traoré (1968-1991), Amadou Toumani Touré (1991-1992, 2002-2012), Alpha
Oumar Konaré (1992-2002), Amadou Sanogo (2012), Dioncounda Traoré (2012-2013).
Ibrahim Boubacar Keïta as a president, wat at lun sant 2013 nü hee.



https://frr.wikipedia.org/wiki/M%C2%B3

En Lif, wat 1m lüng, 1m breer en 1m hoog es, heer en Rüm fan 1 Kubikmeter ("1m3"
of uk "cbm"). Lik sa gur kur di uk 50cm lüng,2m breer en 1m hoog wiis.

En Kubikmeeter es da di Rüm, wat em heer, wan bi't Multiplitsiarin wat Leengdi,
Breerhai en Hoogdi 1.000.000 cm3 ütkum.

Em ken diar jit sii: En Areaal fan 1m2 fo 1m3 Rüm, wan diar uk jit 1m hoog
Wuchen ön fast kum.

Wan di Körper bluat 1cm x 1cm x 1cm gurt es, da heer hi en Rüm fan 1
Kubik-Tsentimeeter (cm3)

Bi san Glees skel di Drinker 2 Tsentiliter (2cl) Snaps fuar sin Jil fo. Üs bi di
Meeters es ük bi di Liters "Tsenti-" dat Uurt fuar di 100st Diil fan jen. Wan
Jen Liter 1.000cm3 heer, da es di Hönertst Diil 10cm3. Wan di Drinker 2cl Snaps
fo, da sen dit sa fuul üs 20cm3.

Wan em en Glees Weeter bistelt, da uur em aaft fraaget: "02 oder 04?" Meent sen
0,2 Liters of 0,4 Liters. Lik sa gur kür em fraagi: "200 of 400?". Dit wiar da
dit salev me Kubik-Tsentimeters of Mililiters, man dit maaket nemen.

Jen cm3 es uk di Düsendst Diil fan en Liter. Sa üs uk bi di Meeters staant
"Mili" fuar di 1000st Diil. Di jit da "Mililiter (ml)"

Dat jit: 0,2 Liter (l) = 20 Tsentiliter (cl) = 200 Mililiter (ml) = 200
Kubik-Tsentimeter (cm3)

En Motoor, wat me 1.589 cm3 Hüüvrüm öndönen es, heer likfuul 1,589 Liters
Hüüvrüm, wat da üs "1,6 Liter" forkoopet en fan't Finantsamt bireeknet uur (Iin
ön't Bispöl uur di Stjüür eeđer 16 Bigenti 100 cm3 bireeknet).



https://frr.wikipedia.org/wiki/Laachtdiode

En jåchtdioode (uk luminesäns-dioode, kort LED for Light Emitting Diode unti uk
jåchtemittiirende dioode) as en elektronisch huulewliidjer-bägelemänt. Låpt döör
e dioode struum önj döörlätjruchting, sü stroolt jü jåcht, infrarüüdjstrooling
(as infrarüüdjdioode) unti uk ultraviolätstrooling ma en woogenlängde, jü
oufhinget foon dåt hoolewliidjermateriool än e dotiirenge.

Di rusche waasenschapsmoon Oleg Losev önjdäkte ål huulewwäis da twuntier iirnge,
dåt dioode jåcht ütstroolden, wan struum deerdöör luupe leet wörd. Ål 1927
publisiirde hi önj en rusch tidschraft änkelthäide ouer jü jarst LED än frååged
patänt önj. Losevs årbe wörd ouers ai beåchtet än deerdöör wåårde dåt bit 1962
iir jü LED wörklik döörbräk. Önj dåt iir önjwiklede Nick Holonyak en wirkend
LED.

Dåt blai foon dåt produsiirde jåcht hinget ouf foon e sorte foon materjoole,
weer jü LED üt apbäged as, apårtie foon e brååtj foon e “ferbine tsoone” (jü
biinjoufstånd) twasche di faläntsbiinj än di liidjingsbiinj. Deerdöör leet ham
uk ferstönje, weeram en LED ma en grute woogenlängde en läiger döörlätjspåning
heet, t.b. rüüdj 1,5 Volt än ween 3,6 Volt. Ouerdåt jü spåning ouer e LED uk en
lait huuger wårt bai en grutere struum, wal jü eefter en korter woogenlängde
apschüwe. Sü schucht en ween LED bai läigen struum mör gräinåchti än en rüüdj
LED wårt (äiwen!) gööl bai süfoole struum, dåt jü önjstöög gungt. For maning
blaie wåårt dåt råår element Gallium brükt.



https://frr.wikipedia.org/wiki/L%C3%A4%C3%A4s

At elektrisk lääs of uk mengde faan elektrisiteet as en grünjmiat uun a füsiik.
Hat woort efter't SI-süsteem uun Coulomb (C) meeden an hää det formeltiaken Q
{\displaystyle Q} of q {\displaystyle q} efter det latiinsk wurd quantum. At
elektrisk lääs as en eegenskap faan atomaar elementaardialen üs elektroonen
(negatiif apleesen) an protoonen (positiif apleesen). Det letjst lääs as det
elementaarlääs an het e. Hat as 1,602 176 565 × 10−19 C grat. At prooton hää en
lääs faan + 1e an det elektron hää en lääs faan - 1e. Det neutron häält nian
lääs.

Det „gesets faan Coulomb“ as faan Charles Augustin de Coulomb am 1785 ütjfünjen
wurden. Uun't SI-süsteem bereegent ham det krääft tesken tau lees efter

diarbi san q 1 {\displaystyle q_{1}} an q 2 {\displaystyle q_{2}} tau elektrisk
lees, r {\displaystyle r} di wai diartesken an ε 0 {\displaystyle \varepsilon
_{0}} det elektrisk fialtaal.

Sodenang woort det ianhaid Coulomb ütj jo SI-grünjmiaten Ampere an Sekund
bereegent:



https://frr.wikipedia.org/wiki/Kreis_Nordfriislon

Di kreis Nuurdfresklun (sjiisk Nordfriesland, plaatsjiisk Noordfreesland, däänsk
Nordfrisland) as di nuurdermiast lunkreis uun Sjiisklun an efter a grate di
traad uun Schleswig-Holstian. Uun nään kreis wurd muar spriaken snaaket üs uun
Nuurdfresklun: Nuurdfresk, Sjiisk, Däänsk, Plaatsjiisk an Süüdjüütsk. Iar wurd
uun Friedrichstääd uk noch Holuns snaaket. Tu't regiuun Nuurdfresklun hiart uk
noch Halaglun, man det eilun hiart tu a lunkreis Pinneberg.

Di kreis Nuurdfresklun leit uun't nuurdwaasten faan Schleswig-Holstian an stupet
uun't nuurden jin Denemark, uun't uasten jin a kreis Schleswig-Flensborag an
uun't süüden jin Dithmarschen. Uun't waasten leit at Nuurdsia. A huuchst ponkter
uun a kreis san a Sandesberag mä 54 meetern uun Uastenfial an at Uwe-dün mä 52,5
meetern uun Kaamp üüb Sal.

Faan uasten tu waasten fanjst dü sok onerskiaselk lunskapen üüs a geest, a
maask, a waas mä a Halgen an a maaskeilunen an bütjen uun't waasten a
geesteilunen. At ütjsen as föraal troch a istidjen bestemet, man uk troch tau
grat sturemfluden uun a juaren 1362 an 1634.

Uun Nuurdfresklun stun 33 regiuunen oner natüürskül, det san 9,21% faan't lun.
Diartu komt a Natjunaalpark Waas mä 176.290 hektaar.

Nuurdfresklun hää Atlantikkliima, uun a somer as't ei so warem üs uun't banlun,
uun a wonter ei so kuul. At jaft al en düütelken ferskeel tesk a eilunen an a
fäästääg. Üüb a geest heest dü 190 daar saner froost, üüb a eilunen san't 220.
Uun a maask begant di iarst froost ei föör aanj Oktuuber an maden April as't
diarmä föörbi.

Faan Febrewoore bit Jüüne mutst dü mä 40 mm rin a muun reegne, faan August bit
Oktuuber mä 80. Üüb a eilunen an uun a maask rinjt at düütelk maner üs üüb a
geest. A winj weit uun't madel mä 7 m/s (det san amanbi 25 km/h of 14 kn) üüb a
eilunen an uk üüb fäästääg as't ei föl maner.

Di kreis wurd 1970 grünjlaanj an slood jo ual kreiser Süüdtondern, Hüsem an
Eidersteed tuup. Sii uk: Histoori foon Nordfraschlönj.

At grünjlaag faan a ökonomii san büürerei, faskerei, hoonwerk an tu en graten
dial a fräämenferkiar. Uun ferglik tu Schleswig-Holstian werke maner uun't
hoonwerk, oober muar uun a büürerei an muar uun a siinsten, det komt fööraal
faan det büürin mä baadelidj.

Uun a kreis stun amanbi 100.000 baaden för fräämen, diarfaan muar üs a heleft
üüb Sal. 2004 kaam muar üs ian miljuun baaselidj tu Nuurdfresklun an blääw uun't
madel 10 naachter. Diarmä san auer 1 miljaard Euro amsaat wurden.

2005 jääw't 660 winjstruumuunlaagen. Uun an trinjam Hüsem werke en hialer rä
onernemen uun det diar brangsje. Hüsem skal uk di huuwen för
bütjendiks-winjstruumuunlaagen wurd. Saner werk wiar uun't juar 2004 8,9% faan a
minsken, diarmä leit a kreis uun't madel faan't lun, ufsen faan a grat stääden,
huar muar minsken saner werk san. Üüb Eidersteed sjocht at mä 10,4% wat ringer
ütj, a best taalen san üüb Sal mä 7,9%.

At wichtagst boonliinje as a Marschboon faan Hamborag tu Waasterlun üüb Sal.
Haltesteeden san uun Friedrichstääd, Hüsem, Breetsteed, E Hoorne, Naibel,
Klangsbel an Waasterlun. Swäärs diartu ferlääpt at Nuurd-Uastsia-Boon faan Kiil
auer Hüsem tu Sankt Peter-Ording. Faan Naibel tu Doogebel keert a NEG-Boon (iar
NVAG), an do jaft at noch en ferbinjang faan Naibel auer a grens tu Tondern uun
Denemark.

A miast eilunen an halgen san auer damperliinjin mä a fäästääg ferbünjen. Tu Sal
könst dü auer a Hindenburg-Doom oober uk mä a boon raise.

Nuurdfresklun hää nian autoboon, auer a B5 komt am oober efter süüden tu a A23
uun Heide. A bundesstruaten B199, B200 an B201 ferbinj a kreis mä a A7 uun a
maden faan Schleswig-Holstian. Auer a B202 komst Dü faan St. Peter-Ording auer
Tönang tu Rendsborag.

Fluuchplaatsen jaft at uun Waasterlun, Hüsem, A Wik an St. Peter-Ording, man
alian di uun Waasterlun hää liinjinferkiar. At militeer onerhäält noch en plaats
uun Lääk.

Fiiw stääden an gemeenen ferwalte jo salew, aal jo öödern san efter det reform
faan a juaren 2007 an 2008 tu aacht amten tuupslööden wurden. Luke diar: Stääden
an gemeenen uun Nuurdfresklun



https://frr.wikipedia.org/wiki/Kemisch_elem%C3%A4nt

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Keitem

Kairem (Dütsk: Keitum) es uk dit "green Hart fan Söl" nēmt. Dit Terp es ful fan
litj Straaten en ön Kairem jeft dit masi Boomer en rocht fuul ual Hüüsinger. Ön
Kairem es di Wanel fan "Kuhdorf zum Kurort" rocht hart gingen. Dit leest Relikt
fan dös Wandel es di "Verkehrsberuhigung" wesen, wat me di nii Straat kemen es,
wat ön di Süđersiir ön Kairem forbigiar. Nü snaki hok Sölringer fan Kairem üs en
"Eingeborenenmuseum". Dit kumt uk diarfan, dat fuul Baarilir nü meent, dat di
jam diar gaar ek muar binemen tört. Kairem heer jen fan di ual Sērken üp Söl,
St. Severin. Dit diar Sērk es tö di salev Tir becht uuren üs di Sērken ön
Nieblum(Föör) en Pellworm. Di Arkitekt kür tö des Tir (Ombi 1216) fan jen
Bechstair tö di üđer ruar, aurdat ek fuul Weeter diartwesken wiar.

Kairem es jen fan di Tērpern, wat rocht lung fan Buererii left haa. Bi di
Baanhof fan Kairem es, sa üs uk ön Muasem, en Lādirampi becht uuren, wan di Baan
tö Söl kām. Diar sen Saaken fuar di Buern en Köölen fuar di Aunen fan di Lir üp
di Wainer paket en ön dit Tērp fordiilet uuren. Bit hentö di soowentiger Jaaren
fan't twuntigst Jaarhönert wiar di Straaten ek olter fol, en wan diar wat kām,
wiar dit aaftinoch en Treker of en "Raiffeisen"-Wain. - Mesken uk en Rüter üp
Hingst. Bluat ön di Somer waar dit üđers, aurdat ali Gasten, wat ön di
Tērpslönskepen fan Kairem, Ārichsem en Muasem en bet Freer en Fuarhaaling fent,
döör Kairem köör skul. Di Sölringer her ek olterfuul Autos, en Masi fan des Lir
sen me muar Aarberers töhop "tö di Bund" köört, wan ja diar jaar Aarber her.

Di Wanel es man noch ön des Tir bigent. Sent di Meren fan di söstiger Jaaren ön
sen Kontooren iipen maaket uuren, wat di Forhüüring fan di Feerien-Uuningen
birailet. Ön di soowentiger Jaaren sen masi Lir fan't Fastlön üp di Böök kemen,
üp Söl wat Ains tö bech. Di Prisen fuar Lön wiar lung ek sa hoog üs em dit
deling keent. Di "Taust-Uuning" of dit "Junk-Hüüsing" wiar bēren. Di jung
Gimiindi Sylt-Ost saag diarbenen fuul Aarber fuar't sölring Hunwerk, en sa waar
diarbi holpen. Em hööpeti uk, di Kas me di nii Taustuuningsstjüür wat foler tö
fo. Dat et sok Maaten üs deling önnemt, dit kür noch nemen weet. Me di
Modernisiaring fan di Hüsen wiar dit Gisjeft me di Köölen bal wesen, en Buern,
wat hentö di "Bund" gingen wiar, haa aaftinoch di Busemer tö Rümen fuar di
Gasten ombecht. Da maast ja uk ek muar bi "Raiffeisen" koopi. Di "Raiffeisenkas"
fuan üt, dat di da beeter me Lön en Hüüsing haneli kür.

Sa kām di Dai, dat jest di Lādirampi en leeterhen uk di Baanhof aur wiar. Bluat
jen Bechstofkraamer hual höm bit hentö deling (2016), en uk di Bechningsfirma
bitö bleft, uk wan em al forsaacht heer, des Firmen hentö't Giwerbigibiit ön
Tinem tö bring. Dat Baanhofsbechning heer di Gimiindi ön di niigentiger Jaaren
koopet, en diarme wil em di Uuning en di Gaststair diarbenen fuar di Sölringer
tö hual. Di Baanstair aarbert sent 2004 me en "Wartehalle Schleswig Holstein",
sa üs dit uk ön Muasem es.

Di Bechningsaarber (Se öner Wanel en Taustuuningen) es tö en gurt Diil hentö
Fastlönsfirmen gingen, wat jam üp Söl tjuk maaket haa. Des haa deling aaftinoch
en Auto fuar ark Aarberer, wat injems me di Toch tüs skel. Üp jaar ain Plaatsen
ken ja jaar Wainer aafinoch ek luasuur. Diaraur fing Kairem en wuksendi
Parkplaatsprobleem. Di "kuul Slach" wiar en Straat süđern fan Kairem fuarbi en
en gurt Parkplaats süđern fan di Baanhof. Nü köör di Wainer, wat ön Kairem jit
niin Plaats finj, hentö di Muasemer Baanhof.

Dat hiili Tērp es "Zone 30", me "Zonenhalteverbot". Dit jit, dat em narigen
parki mut, uk diar ek, hur gaar niin Skelt staant, wat dit weeget.

Ön Kairem sjocht rocht fuul Gasten di Sölringer ek muar üs Mensken, wat diar
lewi. Fuulmuar uur di diar aaftinoch biglüüret üs di Aapen ön Hagenbeck.

Wan jerer di Buererii-Güli stoonk, da maaki dit deling masi Tochen en
Autotochen, en wan san Autotoch ek gurtem inoch es, da kum di Fliigers en help.

Wan em hentö di Bechstofkraamer wel (Mesken me Önhinger) skel em bi't köör
aartig wat förter luki üs üđershur: Masi Gasten fo gaar ek muar rocht me, dat di
ön di normaal Straatenforkiir sen en gung tö en gurt Diil aur di Straat, üs ja
dit ön Hai kumt. Di Rest köört me Wainer, dat em man bluat di Haur skori ken.
"Rochts fuar lefts" bigrep ja mal swaar.



https://frr.wikipedia.org/wiki/Keemisch_elem%C3%A4nt

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Isotop

Dåt keemisch elemänt weer en atoom tu hiirt, wårt bestimd foon jü tål protoone
önj di kärn. For en wase tål protoone koon aw e sid jü tål neutrone in di kärn
ünlik weese. Huum snåkt dan foon ünlike isotoope foon dåtseelwe elemänt.

Di ütdrük as en tuhuupetiien foon tou griichische uurde: isos = lik, än topos =
plås. Dåt djüset deeraw haane dåt ünlike isotoope foon dåtseelwe elemänt
jüseelwe plås beseete önj dåt perioodische süsteem.

Jü mase foon en atoom wårt tu di widüt grutste diilj bestimd döör jü sööme foon
jü tål nukleoone (protoone plus neutroone). Judeer tål nååmt huum jü masetål.
Ünlike isotoope foon dåtseelwe elemänt heewe jüseelwe atoomnumer ouers åltens en
oudere masetål (atoommase).

Foon foole elemänte jeeft dåt önj e natör en minging foon isotoope. (Önj huk
ferhüülj isotope forkaame önj en proobe, koon gåns nau bestimd wårde ma heelp
foon masespektrometrii). Dåt elemänt Kloor tum biispel heet atoomnumer 17. Åle
chloratoome heewe ålsü 17 protoone önj e kärn, ouers dåt jeeft tou isotoope.
Triifirtel foon da Atoome heewe 18 neutroone, di räst 20 neutroone. Jü masetål
as ålsü 17+18=35 unti 17+20=37. Da isotoope wårde schraawen as 35Cl än 37Cl. Ma
jü wise foon schriwen tör huum ålsü ai da tåle foon protoone än neutroone
iinjlik nååme, dan dåt sümbool Cl stönjt önj dåt perioodische süsteem aw e 17.
plås än heet ålsü grünseetlik 17 protoone än deerma koon huum jü berääken eefter
jü tål neutroone önj en isotoop uk åltens amkiird mååge.

Da keemische Äinschape foon isotoope foon dåtseelwe elemänt san enouder aw e
näide lik. Bloot bai gåns seküür mätjing wise ham hu ferschääle; dåt hiit di
kineetische isotoop-efäkt. Forålem bai lächte elemänte koon da keemische än nuch
mör da füüsische Äinschape ünlik weese: sü as tum biispel di smultpunkt foon
swåår wååder (D2O) süwat 4 ̊C önjt stää for 0 ̊C.

Önj dåt ferhüülj foon da koolestuf-isotoope 12C än 13C foon en ploont koon huum
siinj, huk form foon footosünteesis jü ploont ferwånt. Jü kwantiteet 14C (en
raadio-isotoop foon koolestuf) wårt wider brükt am dät åler foon koolestuf
önjthüüljende orgaanische räste tu taksiiren bit hu tiinduusend iirnge önj e
fortid (koolestufdatiiring).

Bai dåt uurd isotoop wårt oofding toocht an Raadioaktiviteet. Än wörklik jeeft
dåt foon ark elemänt wälj hu isotoope, da ai stabiil san än da har eefter wåt
tid änre döör en protsäs foon raadioaktiiw oufklingen. Suk isotoope wårde
raadio-isotoope nååmd. Döör dåt raadioaktiiw oufklingen önjtstönje tuleest
stabiile isotoope, mååst foon en ouder elemänt as dåt ütgungsmaterjool.



https://frr.wikipedia.org/wiki/Isotoope

Dåt keemisch elemänt weer en atoom tu hiirt, wårt bestimd foon jü tål protoone
önj di kärn. For en wase tål protoone koon aw e sid jü tål neutrone in di kärn
ünlik weese. Huum snåkt dan foon ünlike isotoope foon dåtseelwe elemänt.

Di ütdrük as en tuhuupetiien foon tou griichische uurde: isos = lik, än topos =
plås. Dåt djüset deeraw haane dåt ünlike isotoope foon dåtseelwe elemänt
jüseelwe plås beseete önj dåt perioodische süsteem.

Jü mase foon en atoom wårt tu di widüt grutste diilj bestimd döör jü sööme foon
jü tål nukleoone (protoone plus neutroone). Judeer tål nååmt huum jü masetål.
Ünlike isotoope foon dåtseelwe elemänt heewe jüseelwe atoomnumer ouers åltens en
oudere masetål (atoommase).

Foon foole elemänte jeeft dåt önj e natör en minging foon isotoope. (Önj huk
ferhüülj isotope forkaame önj en proobe, koon gåns nau bestimd wårde ma heelp
foon masespektrometrii). Dåt elemänt Kloor tum biispel heet atoomnumer 17. Åle
chloratoome heewe ålsü 17 protoone önj e kärn, ouers dåt jeeft tou isotoope.
Triifirtel foon da Atoome heewe 18 neutroone, di räst 20 neutroone. Jü masetål
as ålsü 17+18=35 unti 17+20=37. Da isotoope wårde schraawen as 35Cl än 37Cl. Ma
jü wise foon schriwen tör huum ålsü ai da tåle foon protoone än neutroone
iinjlik nååme, dan dåt sümbool Cl stönjt önj dåt perioodische süsteem aw e 17.
plås än heet ålsü grünseetlik 17 protoone än deerma koon huum jü berääken eefter
jü tål neutroone önj en isotoop uk åltens amkiird mååge.

Da keemische Äinschape foon isotoope foon dåtseelwe elemänt san enouder aw e
näide lik. Bloot bai gåns seküür mätjing wise ham hu ferschääle; dåt hiit di
kineetische isotoop-efäkt. Forålem bai lächte elemänte koon da keemische än nuch
mör da füüsische Äinschape ünlik weese: sü as tum biispel di smultpunkt foon
swåår wååder (D2O) süwat 4 ̊C önjt stää for 0 ̊C.

Önj dåt ferhüülj foon da koolestuf-isotoope 12C än 13C foon en ploont koon huum
siinj, huk form foon footosünteesis jü ploont ferwånt. Jü kwantiteet 14C (en
raadio-isotoop foon koolestuf) wårt wider brükt am dät åler foon koolestuf
önjthüüljende orgaanische räste tu taksiiren bit hu tiinduusend iirnge önj e
fortid (koolestufdatiiring).

Bai dåt uurd isotoop wårt oofding toocht an Raadioaktiviteet. Än wörklik jeeft
dåt foon ark elemänt wälj hu isotoope, da ai stabiil san än da har eefter wåt
tid änre döör en protsäs foon raadioaktiiw oufklingen. Suk isotoope wårde
raadio-isotoope nååmd. Döör dåt raadioaktiiw oufklingen önjtstönje tuleest
stabiile isotoope, mååst foon en ouder elemänt as dåt ütgungsmaterjool.



https://frr.wikipedia.org/wiki/Ionenbinjang

En moleküül [moleˈkyːl] as en liitjeletj dial, diar faan tau of muar atoomen
tuupsaat as. A atoomen wurd troch atomaar binjang tuuphäälen. Son moleküül as di
letjst dial faan en rian materiol.

Uun moleküülen kön atoomen faan ään slach ferbünjen wees, so üs uun sürstoof
(O2) of stikstoof (N2). Sok moleküülen het elementmoleküülen. Miast san oober
ünlik slacher faan atoomen mäenööder ferbünjen, so üs uun weeder (H2O) of Methan
(CH4).

Hü a atoomen mäenööder ferbünjen san, woort troch a binjangen fäästlaanj. So haa
Ethanol (H3C–CH2–OH) an Dimethylether (H3C–O–CH3) likeföl atoomen, oober ünlik
binjangen. Diaram haa jodiar materioolen uk ünlik eegenskapen. Sok moleküülen
het isomeeren.

Letj moleküülen san amanbi 10−10 m (= 1 Å) grat, grater moleküülen kön oober uk
10−9 m (= 10 Å) of noch grater wees.

Atoomen kön oober uk troch ionenbinjang tuuphäälen wurd. Diaram woort t.b.
Natriumchlorid (NaCl, det as saalt) ei üs moleküül uunsen, an do het son
ferbinjang ion. Det Natrium-atoom häält en positiif elektrisk lääs, det as en
kation (Na+), an det Chlor-atoom häält en negatiif lääs, det as en anion (Cl−).
An ünlik elektrisk lees tji arkööder uun.



https://frr.wikipedia.org/wiki/Iirsen

Stälj (de. Eisen, f-ö. iisen, wi. joorn) as en chemisch elemänt ma sümbool Fe
(la. Ferrum) än atoomnumer 26. Dåt as en gra ouergungsmetal.

Foon dåt följk wårt di ütdruk “stälj” oofding brükt for materjool, dåt äintlik
“stool” håt; mör önjgoowen ouer dåt måågen, jü beärbing än jü önjwiinjing
deerfoon koon huum fine uner stool.

Ütgreewinge wise üt, dåt trinam 4000 f. Kr. ål stälj brükt wörd for speerspase
än ornamänte. Mååst kön dåt stälj deerfor foon önjsloine meteoriite (dåt sünåmd
meteorstälj). Önj da iirhunerte deereefter wörd di brük foon stälj ferbrååt
eefter Mesopotamien, Anatolien, dåt Madel-ååsten än oudere gebiite. Eefterdåt
huum rütfün, hü huum stälj üt sin ärtse wane koon än eeftert smaase, nüm jü
önjwiinjing en gruten apswung.

Twasche dåt 12. iirh. f. Kr. än dåt 10. iirh. f. Kr. nüm stälj di plås önj foon
bronse bai ju produksjoon foon räischape än woopene. Dideer ouergung foon bronse
eefter stälj, di jü stäljtid önjliidjed, wörd ai jüst feruursååged döör bäädere
äinschape foon stälj, ouers iir döör dåt knååper wården foon tin, en
hoodbestånddiilj foon bronse. Önj dåt madel-ååsten fün huum üt, dåt jü kwalitäät
ferbååderd wårde köö, döör dåt rae stäljärts tu hiitjen önj en beed foon
hooltkoole. Önj China wörd dåt priintsiip foon e huuchoun betoocht än köö jü
kwalitäät foon dåt stälj wider ferbääderd wårde.

Dåt üüljfrasch uurd îsern (fy. izer, st. Iersen) önjtståmt dåt üüljgermaansch
îsarn, wat for ham seelew flicht wi köm foon dåt etruskisch aisar 'goode'. Di
latinsche noome håt ferrum, weerfoon dåt sümbool Fe oufliidjed as. Önj
Nordfraschlönj stååt dåt uurd aw e dånsch form jern, wat önj e Wiringhiird joorn
aplääwerd. Deertwasche köm dan önj e Böökinghiird dåt uurd stälj ap, wat äintlik
kamt foon dåt üüljfrasch uurd stêl, düütsk ’Stahl’. Foon dåt leest uurd as dan
wälj wi stool ouflat.

Foon åle bekånde metale wårt stälj fort mååst brükt, nütutids forålem önj form
foon stool. Ouerdåt dåt bili as än fååst, wårt dåt önjwånd for tun biispel
autoe, schaawe än for jü bäg foon grute konstruksjoone.

Stälj as jüst äiwen ås nikel än koobalt en färomagneetisch metal. Di atoomkärn
foon jü fort mååst forkaamende stälj-isotoope 56Fe heet jü huuchst
biningsenergii foon åle elemänte, weerdöör stälj dåt swåårst elemänt as, wåt
äksotärm mååged wårde koon döör kärnfusjoon än dåt lächtst elemänt wåt suner
energii-ferlüst mååged wårde koon döör kärnspliting.

Di jardschaal bestoont for amenbai 5% üt stälj, fort mååst forkaamend ås dåt
minerool hematiit; stäljtriioksüd (Fe2O3). Riin stälj wårt deerüt isoliird döör
dåt ärts tu reduksiiren ma koolestuf. Önj mååst åle diile foon e wråål san
stäljmiine tu finen. Da grutste wungebiite lade önj China, Brasilien,
Australien, Ruslönj än Indien, maenouder gödj for süwat 70% foon e
wråålproduksjoon.

Ferbininge ma Fe2+ wårde betiikend ma ferro- unti Fe(II); Fe3+ ma ferri- unti
Fe(III) än Fe4+ ma ferryl- unti Fe(IV), åles eefter di oksidasjoonstustånd. Tun
biispel ferrocyanide än ferricyanide (da biise tustånde foon hexacyanoferraat).



https://frr.wikipedia.org/wiki/Ialt%C3%BCrn_faan_S%C3%B6ssaarep

Sössaarep as en letj saarep üüb det nuurdfresk eilun Oomram an hiart tu det
gemeen Neebel.

Sössaarep as wel det äälst saarep üüb Oomram, uun't juar 1446 as det iarst tooch
diarauer skrewen wurden. Widj bekäänd as Sössaarep troch di siamaan Hark Olufs,
diar uun't 18. juarhunert heer bäären wurd an uk heer stoorew.

Uun Sössaarep stäänt det letj winjmaln Bertha, wat daalang en wenhüs as. Hat
wurd 1775 uun Munkmaask üüb Sal baud. 1882 kääft di koptein Volkert Quedens det
maln an baud det üüb Redenhuug, en grääfhuug ütj a bronsetidj, weder ap. Diar
as't do faan di maler Heinrich Andresen bit 1939 bedrewen wurden. Det maln
ferfool, an uun a föftager juaren as't faan en architekt faan Hamborag kääft an
apredet wurden.

Uun Waasterhias leit Saateldün, en kliinik för loftkraank jongen. Efter Neebel
tu leit at Öömrang Skuul, det as det grünj- an madelskuul för a öömrang jongen.

Üüb en 27 m huuch dün stäänt di grat ialtürn. Hi as 1875 baud wurden, sin ial as
63 m huuch an skinjt 23 siamiilen widj. Nai bi a skuul stäänt di letj ialtürn,
hi skinjt auer tu Fer.



https://frr.wikipedia.org/wiki/Huuchsorbisk

Dåt Sorbische (dt. Sorbisch) as en weest-slaawischen spräke, wat snååked wårt
önj e Lausitz (Łužica), en geegend önjt ååsten foon Saksen (Sakscha) än dåt
söödååsten foon Brandenbörj (Bramborscha). Da Sorbe wörden iir, jüst äiwen ås da
Kärntner, Sloweene än oudere slaawische manerhäide, wälj ås Wände betiitled.
Dideer noome wårt dilingendäis ås krainkend betråchtied.

Dåt Sorbische, wat süwat 50.000 snååkere heet, wårt indiiljd önj tou fariante:
Huuchsorbisch än Läichsorbisch. Dåt Hoochsorbische, wat bai widen da mååste
snååkere heet, wårt snååked trinam jü stää Bautzen (Budyšin), dåt Läichsorbische
trinam Cottbus (Chóśebuz). Da biise stäägne san dan uk da kulturäle säntre for
da Sorbe, wan da snååkere foon dåt Sorbische uk äiwen önj da ambai ladende
toorpe booge än ai önj da stäägne seelew.

Da jarste schraawene sorbische takste datiire üt dåt seekstiinst iirhunert. Da
biise sorbische spräke heewe arken en äin schriwwise. Sorbisch än Sloweenisch
san - tuhuupe ma dåt Nordfrasche - da iinjsiste europäische spräke, wat di dual
(toufåch) nuch aw e sid bai di singular än plural aktiw önjwiinje. Dåt
Huuchsorbische as wat mör dåt Tschechische äänlik än dåt Läichsorbische dåt
Poolsche. Da Sorbe än da Poole booge ouders jarst sunt di iinje foon di tweed
wrålkrich tächt baienouder.

Di dominante spräke önj dåt boogegebiit foon da Sorben as diling dåt Tjüsche.
Dåt Tjüsche heet dåt Sorbische än oudere slaawische spräke ålt wider tubääg
krångd. Iir wörden önj grute diile foon ååstlik Tjüschlönj slaawische spräke
snååked, tun biispel sügoor trinam Lüchow önj Needersaksen. Foole stäänoome
tjööge deer nuch foon, ås Berlin, Chemnitz än Dresden (Drježdźany).

Önj e DDR-tid jüleden da Sorbe ås loodenwaning for jü manerhäidefründlikhäid
foon dåt kommunistisch regiime. Sorbische kultuurmanifestasjoone füngen rüm
finansjäl stipe. Sü heet jü latj sorbisch seelschap ferfäiging ouer en äinen
raadiosiinjer, bleese än tidschrafte önj di äine spräke än hu sorbischspräkige
unti touspräkie schoule.

Ås säntrool kulturäl instans fungiirt jü sünååmd Domowina. Wan uk önj jü stää
Bautzen mån en lait Sorbisch snååked wårt, as dåt Sorbische apfåli deer, aw
strooteschilde, aw looden än sügoor önj hu looden aw prissäädele än
kasenscheene. Jü Tjüsch regiiring heet dåt Sorbische amtlik ås manerhäidsspräke
gödjkånd än döör dåt unerschriwen än ratifisiiren foon e europäisch charta foon
da regionåål- unti manerhäidespräke jü ferplächting ouernümen, dåt Sorbische tu
ferbaden än tu önjtwiklen.

Da sorbische WITAJ (wäljkiimen)-bjarnetüne tiie büte sorbischspräkie uk foole
tsjüschspräkie schoulere. Eefter dåt fülien foon en touspräki unti en
sorbischspräki följksschölj koone schoulere turucht aw dåt sorbisch gümnaasium
önj Bautzen (Budyšin) unti aw da sorbische madelschoule önj Radibor (Radwor) än
Bautzen. En sorbischspräki huuchschölj jeeft dåt ai. Huum koon je duch önj
Leipzig (Lipsch) en uniwersitäätsstudium sorabistiik naame.

En ouder årw üt jü DDR-tid as e brünkoole-gewaning, weerfor ål möre sorbische
toorpe wike moosten. Dåt ütenouderfålen foon da sorbischspräkie gemiinschape, da
eefter dåt twungmääsie amtiien oofding ferstraild ouer e geegend laawe, bilet en
gefoor for e funksjoon foon dåt Sorbische ås ferkiirsspräke aw dåt lönj. Eefter
jü wiinje as jü brünkoolegewaning iinjfåch wider gingen. Truts masenåchti
protäste as trinam 2000 dåt toorp Horno rümed am bit aw dåt leest hüs oufbråågen
tu wården am jü brünkoole-industrii plats tu måågen.



https://frr.wikipedia.org/wiki/Hooltkoole

Kööl (faan ualgermaans kula) as en suart of brün sedimentstian. Hör grünjlaag
san ufstürwen plaanten. Muar üs 70% faan kööl as köölstoof. Gans rian kööl, diar
tu 100% köölstoof häält, as graphit.

Kööl komt üüb arke kontinent föör. Hat komt miast faan a eerdtidjäälern Tertiär
(-> brünkööl) an Karboon (-> stiankööl).

Kööl woort brükt üs energii tu ferbraanen. Det waremk woort uun a hüshual nadagt
of uk uun grat uunlaagen, am elektrisk struum tu maagin.

Wan plaanten ufsterew, do ferrööde jo normoolerwiis. Wan diar oober ei nooch
sürstoof bikomt, auer jo plaanten iinuun moder faal, do ferrööde jo ei, jo wurd
tu türew. Nü sticht a siapeegel, an auer detdiar laag türew komt en laag faan
sun an ööder sedimenten. Jo trak üüb di türew an sodenang trak jo uk di focht
diar ütjmad, so woort türew tu brünkööl. Wan diar nü muar an muar sedimenten jo
ufloogre, woort di druk leewen grater, an brünkööl woort tu stiankööl. Diaram as
stiankööl uk föl widjer oner tu finjen üs brünkööl.



https://frr.wikipedia.org/wiki/Hektar

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Hektaar

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Halig

Tu Nordfraschlönj hiire tiin hålie, nåån, eentlik san et mån nüügen, dan jü iin
as ål loonfååst wörden. Ouers jü håt nuch likes Hamburjer Håli. En håli as wat
apårtis, dan et as en luurlatj ailönj, wat oofting ai maner as 40 tooche önjt
iir blånk stoont. Dåt säit huum, wan e "Blånke Hans" ouer e hiilj håli fårt, ap
tu e wärwe krüpt an wilms uk inönj e hüsinge låpt. Ouers di kamt uk ai sani
önjluupen, an di as uk ai seeft. Wan e storm ai höölt an wöölt, dan koon huum uk
tu fötjs besäke. Ouers suk schal huum uler åliine düünj, ouers önj en füli ma en
fäärer, wat gödj beschiis wiitj. Dåt flåch an äiwen wåt ma da maning priile koon
fårlik weese! Iirtids såch en håliwärw sü üt: En feeding ma dränkwååder läit önj
e mal foon e wärw. Aw jüdeer wärw lade lunge rae foon dise. Dåt wus iir et
bråning/iiljing for da hålimanschne an wörd üt küschit an strai mååged an smiitj
en gouen hatj ouf. Sunt 1961 hül et ålgemiin dise-måågen ap, dan e hüsinge
füngen eefter e stormflödj foon 1962 moderne oune. Da naie hüsinge san foole
huuger an stääwier mååged wörden.



https://frr.wikipedia.org/wiki/Gitarri

Di Gitari (kumt fan greksk:κιθάρα), jerst bikeent üs Kithara, es en Instrument
sa üs en Leier, wat uk tö di Familii fan di Kesthalslauten jert , aur dat, hur
di Klang maaket uur, en Streenginstrument, aur dat, hur di spölet uur, en
Taasi-Instrument.

Fuar't miist es di Nak ek fan jen Stek maaket. Diar es en Fingerbuurt önliimt,
hur di Bundwiiren benen sit. Diarfan uur di Nak wat faster, en aaftinoch maaket
dit uk di Klang wat beeter, wan gur (Klang-) Holt diarfuar nomen uuren es. Bi en
gurt Diil fan di Fender- E- Gitaren es di Nak fan jen Stek Ahorn maaket. Wan dat
Holt offgrepen es, da skel em en nii Nak fuar di Gitari haa of di Nak skel weđer
törochtslepen uur en nii Bundwiiren fo. Senerk di Naken söner ekstra Fingerbuurt
uur uk "scalloped", da uur dit Holt twesken di Bundwiiren ütslepen, dat em diar
me di Fingern bal gaar ek muar ön kumt, söner dat di Toon höm foranert. Des uur
maaket, dat em wakerer Wiisen spöli ken, en di Lünt foranert hom uk, aurdat di
Streeng uk bluat jit töögen di Bundwiir drüket uur. En Gitarist, diar dit hol sa
heer, es Yngwie Malmsteen .

Bii en Konsert- of Spansk Gitari me Tiarem- of Nylonstreenger uur di Nak ek krum
fan di Toch, wat di Streenger maaki. Di miist Instrumenti me Iirsenstreenger (Sa
üs Western- of Folkgitaren en E-Gitaren) haa en lung Skrüüv langs döör di hiili
Nak en benen di Nak sit di Mooder diartö. Des jit üp Engelsk truss rod of
Trussrod. Di Trussrod ken iinstelt uur: Wan tjuker Streenger āptain uur, wat
starker tii, da uur di Trussrod wat iindrait. Wan di nii Streenger wat tener
sen, da uur di lung Skrüüf wat luasdrait, aurdat di Streenger ek gans sa fuul
Toch haa.

Dat Fingerbuurt ken muar of mener breer wiis. Som sen lik maaket en üđer sen
bööget. Dat hingt diarme töhop, hurfuar (Fuar hok Spöliwiis) di Gitari becht es.

Bi E-Gitaren es dat Fingerbuurt fuar't miist aartig wat leenger üs bi di
akustisk Gitaren.

Normaalerwiis sen ön't Fingerbuurt Bundwiiren fastmaaket. Des help diarbi en
raaki di rocht Toon. Ark Bundwiir es en hualev Toon hooger of liiger üs sin
"Naiber". Jerer wiar di Bundwiiren gaar niin Metal; di wiar fan Tiarem maaket.
Leeterhen sen di fan Knaakenbiin, jit leeter fan Sölwer maaket uuren. Ön di
twuntiger Jaaren fan't twuntigst Jaarhönert küür em uk Bundwiiren fan Mesing tö
se fo. Deling uur di fan Niisölwer maaket. Dit es en Legiaring fan Koper, Nikel
en Zink.

Di Bundwiiren sen fast iin ön't Fingerbuurt iinbecht. Diaraur ken em uk niin
Tööni spöli, wat twesken di Hualevtöne lii. Wan em dit dach wel, da skel em en
ekstra Spölitechnik binüti sa üs "tii" fan di Streeng, Bottleneck (Of Slide). Bi
forskelig E-Gitaren jeft et en "Tremolo"- of "Vibrato"- Giraat, hurme em di Ton
hooger en uk diiper maaki ken.

Di Streenger gung aur Brüchen diarhen, hur ja fastmaaket sen. Boowen giar di
Brüch hentö di Haur. Man töbeek tö di Brüch: Aaftinoch sit boowen ön't
Fingerbuurt en "Saddel" hur di Streenger aurgung. Des sen jerer fan Knaakenbiin
of Hartholt maaket uuren. Deling sen di fuar't miist fan Plastik maaket, wan di
wat beeter wiis skel, uk fan Karboon- of Grafitmateriaal. Knaakenbiin kumt
deling bluat jit bi jüüri Konsertgitaren fuar, wat fan Hun maaket uur. Wan em
sin Konsertgirarre wat beeter maaki wel, ken em san Knaakenbiin-Sadel uk koopi
en iinbech. Dit skul da man töhop me en Steeg fan Knaakenbiin pasiari, en dit es
en bet Aarber, aurdat em di Laag fan di Streengen (hur fiir di fan't Fingerbuurt
wech sen) weđer törocht haa skel (Streengenlaag).

Fuaral ön Dütsklön sen uk Gitaren becht uuren, wat niin Sadel haa, üs di boowen
biskrewen es. Des haa en "Nullbund", en dit es en Bundwiir, wat ön't bööwerst
Jen fan't Fingerbuurt sit. Dit uur maaket, fuar dat di Streenger jam langsen lik
önhiir skel, weđer grepen uur of ek. Des skel diarfan kum, dat di Streenger
langsen twerk aur en Bundwiir langs lii, uk wan gaar ek grepen uur.

Wan em me di Finger ön di Streeng drükt, da uur di Streeng diarfan en bet
leenger tain; di uur jaa döörbööget. Da drükt em di dial, en wan di Streeng ön
di Bundwiir liit, da es jü "kuurter", sa dat em di Toon spöli ken, wat em spöli
wel. Sen di Streengen nü tö fiir wech fan't Fingerbuurt, uur di Wai tö lung, di
Streengen skel olter hart tain uur, dat em di üp di Bundwiir fo. Da sen di Tööni
ek muar rocht, di Gitari es ek "Bundriin". Wan di Streengen ek fiir inoch fan't
Fingerbuurt wech sen, da maaki di Spitaakel, aurdat di bi't Spölin töögen di
Bundwiiren "snari".

Ön di Haur sen fuar't miist soks Knopen an fast, dat em sin Gitari uk stemi ken.
Des jit Wirbel, normaalerwiis en dütsk Uurt, man huraur skul em nü "Stemknopen"
sii? Dat Uurt "Wirbel" kumt fan di Geigen of Strikinstrumenti, hur di jit aaft
fuarkum. Bi delings Gitaren sen gaar niin Wirbel muar, diar sen Mechāniken ön
fast, litj Gitriibi, wat drait uur. Ön des Gitriibi uur di Streenger fastmaaket,
en da ken di stemet uur. Di Toon uur hooger, wan em di stramer drait.

Hat jeft forskelig Haurn: Bi Konsertgitaren sen diar tau lung Hööler benen, en
iin ön ark diarfan sen trii Aksen, hur di Streenger ön fastknetet uur. Des Aksen
ken me di Mechāniken drait uur, wan em stemi wel.

Bi di miist Westerngitaren sen soks Hööler döör di Haur böört, en döör des
Hööler kum di Mechāniken steekt. Hat jeft ofslöten Iinselmechāniken, jen fuar
ark Streeng, en Reechen me trii of soks Aksen diarön (Fuar Folk-Gitaren me 12
Streenger jeft et da tau Reechen me soks Aksen, ark Jen.)

Fuar't miist me en rundi Lünthol fan ombi 8 cm. Gair gur en gurtem söner
Forstarker, wat di gurtemer maaki. Uk bi Taasimuster (Picking) gurtem inoch. Iin
ön en Musikker olter litjem.

Akustik-Gitaren jeft et me Nylon- of Tjerem-Streengern sa üs uk me iirsern
Streengern .

Elektrisk Bidreft: Diarfuar jeft et ekstra Systeemi, wat et möögelk maaki, di ön
en Forstarker tö hingi, en höm dit förterhen "akustisk" önjert. Beeter jert höm
dit fuar't miist me Mikrofoon aur en Önlaag ön.

Lüng Lünthööler (F-Hööler), ombi 25 cm lung. Gair gur en gurtem, wan di
Streengen slain uur (Em slait aur ali Streengen, fuar di Rhythmus tö spöli), uk
iin ön en Musikker me akustiski Instrumenti üs Kontrabass en Slachtüch söner
Önlaag. Diarom waar des uk ön di 50er en 60er Jaaren üs "Slachgitari" forkoopet,
man em ken dānen uk tuusi en me Mikrofoon ofnem. Bi Taasispölin fuar't Miist
olter litjem.

Jen of tau F-Hööler somtirs uk söner des. Hualev akustisk me en magneetisk
Toonofneemer nai bi di Nak, da jit di fuar't miist "Jazz-Gitari". Me Toonofnemer
en Önlaag uk gur fuar Soli, hur di Tööni ek olter hoog wiis skel. Di Tööni uur
normaalerwiis ek olterlung, aurdat Lucht iin ön di Lüntkest es. Diaraur uur di
Lünt man uk aaft "waremer" fünen üs di fan en E-Gitari.

Fuar't miist söner Lünthööler, wan dach, da haa des Gitaren jen of tau F-Hööler.
Des Gitaren sen üttaacht uuren, dat di Lünt warem bleft en di Tööni wat leenger
tö spöli sen (Bi Soli). Üp engelsk jit dit Neck through body. Des Gitaren sen da
uk muar fuar elektrisk taaacht. Diarom sen diar aaft uk tau of trii Toonofnemers
ön. Em ken des jit söner Forstarker spöli, man dit es rocht litjem.

Gair söner Forstarker gaar ek, man diaraur uk gans gur en ööwi sa, dat et nemen
jert. Aurdat dat Holt masiif es, ken di Tööni lung lünt, wan di Gitari ön en
Forstarker of Önlaag hinget (Solo-Spölin) Des Gitaren sen normaalerwiis
elektrisk, aurdat dit üđers gaar ek giar.

Wan di E-Gitaren āpkemen wiar, da uur di Kontrabas tö litjem. Em wel da hol wat
haa, wat lik sa gurtem aur di Forstarker tö spöli es üs des nii Gitaren. Des
Taacht uur sa omset: Em maaketi di Nak wat leenger en paseti alis ön, dat em
diar tjuker Streenger ön fastmaaki kür. Üs bi di E-Gitari her des Instrument
niin Klangkest, bluat en holten Buurt. Des wiar di jerst Basgitari, ön di
Bigening fan di 60er Jaaren.

"Silent Guitar" und "Traveller Guitar" sen di Markennaamen fan Gitaren söner
Lüntkest, diar jam man dach spöli let, sa üs em dit fan Konsert- of
Westerngitaren keent. Ja sen rocht litjem, man di haa en Toonofnemer-Systeem,
hur em aur di Forstarker me spöli ken.

Normaalerwiis uur di Gitari eeđer di Tööni E A D G H(B) E stemet. Di Toon H jit
bluat ön Dütsklön H. Wan em Noooten of Sjungseerel me Akkordi fan Engelön of
Ameerika fo, da staant diar en "B", hur bi üüs en "H" henjert. Dit skel em hol
weet.

Di Nootenreeg bigent jaa normaalerwiis me dit "A", en fan des giar em me't ABC
förter: A B C D E F G A jit di Oktāvi da, di A-Moll-Toonleđer. Dat "H" skel fan
en Fail fan di Munken kemen wiis, dānen di Nooten ofskref, aurdat di förterdönen
uur skul. Hat wiar noch en Laihair bi't Skriiwen, dat fan di litj Bokstaav "b"
en "h" uur, en des waar fan en taust Laihair of söner Weeten diaraur
förterdönen.

Dat iinfachst Giraat es di Stemgaafel. Des haut em töögen wat Harts, en da lünt
di me 440 Hertz, wat en "A" es. Dat "A" es di "Kamertoon" en di es dat Maat fuar
ali Instrumenti.

Bi di Gitari es jaa ti taust Streeng fan boowen dat "A". Wan di stemet, da ken
em dat diip "E" diareeđer stemi: Diarfuar drükt em di E-Streeng ön di füfst Bund
dial en slait di ön. Da slait em di "lerig" A-Streeng ön, en dit skel di salev
Toon wiis. En sa giar dit da förter: Di A-Streeng ön di füfst Bund jeft en "D",
da ön di füfst en "G", da ön di Fjuurst en "H" en da ön di füfst en hoog "E".

Fuar höm di Tööni tö morki, ken em Uurter fan di Bokstaawen maaki, hur di Tööni
jit:

En Aur Di Gidüür ... Wat skel jir hen? Fuar'n Basgitari leengt di al, man es jaa
niin gur Sats.

Nü sen di Mensken jaa langsen en bet knap me Tir, en di Maskiinenmaakers brük
jaa uk wat Bruarwerev. Diaraur jeft et al leenger elektroonisk Stemigiraaten,
wat me Baterii aarberi. Dit sen tö'n Bispöl:

Drüki "Strg", wan Dü en Forwiis önklikst, da fairst Dü en nii Tab me di üđer Sir
diarbenen. Fan "Shift" kumt en nii Wining.



https://frr.wikipedia.org/wiki/GPS-Technik

Autonavigasjoon mååget dåt möölik, åltens tu bestimen weer huum as. Dåt årbet ma
dåt GPS (Global Positioning System), wåt funksignååle foon spezielle satellite
benjütet. Da siinje åltens hiilj presiis jare posisjoon än jü tid foon jü
siinjing. Dåt navigasjoonsräischup empfångt sü’n signåål, schucht aw jü klook hü
lung dåt signåål unerwäis wään as än koon dan ma jü hiilj bekånde funkgauihäid
beräägne, hü fiir di satellit wach as.

Wan huum nü in dåt auto ma sü’n räischup käärt, än huum empfångt åån satellit di
boowen Hambörj as än n oudern boowen Kopenhagen, dan wiitj huum ålsü, hü fiir
huum foon Hambörj as än hü fier foon Kopenhagen än deerma san da tou möölike
stääse foon dåt auto aw dåt flåche lönj hiilj än åål bestimd.

Am nü tu waasen, huk foon da tou dåt rucht stää as, brükt huum ålsü nuch n
treeden satellit, t.b. boowen Kiel. Deerma koon dan tuglik uk di Höögde ferårbed
wårde, sü dåt huum deerma uk in da bärje kiire koon. Eentlik jeeft dåt bai trii
satellite uk nuch n tweeden punkt, ouers di fant huum twaie sü huuch as da
satellite boowen di wråålouerfläche än as deeram in e autoferkiir ünmöölik.

Dåt as, dåt dåt möölik mååget. Dåt seecht automatisch aw arken momänt da
starkste satellite, beräägnet jü posisjoon än jü kiirruchting än wist dåt dan
ålens aw n latjen schirm in form foon n triidimensionåål koord. Deerbai wist dåt
dan uk nuch jü gauihäid, än hü lung dåt nuch as eefter di näiste oufsliik.



https://frr.wikipedia.org/wiki/Friisl%C3%B6n

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/Friisk_Rik

A Fresken san en fulk, diar bi at Nuurdsiaküst faan Schiisklun an a Neederlunen
lewet. Uun bias lunen san's üs en manertaal gudkäänd. En germaans fulk (latiinsk
Frisii of griichisk Φρείσιοι) as al sant ualang tidjen bekäänd.

Auer a Fresken skraft tu't iarst tooch Pytheas faan Massalia, di am 325 f.Kr.
det regiuun faan't Schiisk Bocht beraiset hää. Hi skraft uk faan Abalus
(Halaglun).

Tacitus skraft uun sin buk Germania auer a Frisii üs en germaansen stam, diar hi
tuup mä a Saksen an Chauken Ingaevones näämt. Jo skel uun't nuurden faan't
röömsk prowins Germania inferior lewet haa.

Faan't 4. bit 8. juarhunert wiar det tidj faan't Fresk Rik, at wiar uk det tidj
faan't grat fulkenwaanrang. Ferlicht san Fresken tuup mä Saksen tu Britannien
taanj. Det spriakwiis faan Kent skal nai mä't Waastfresk wees.

Uun't 7. juarhunert maaget a Fresken jo bi't süüdelk Nuurdsiaküst briad; faan a
Chauken hiart am sant di tidj niks muar. An uun't süüdwaasten haa's det
hanelsstääd Dorestad grünjlaanj. Uun a naist juarhunerten wiar's baas auer a
Nuurdsia-hanel. Det ging iarst föörbi, üs a Hanse apkaam. Man a Saksen an a
Franken naam a Fresken böös uun a knip. Iarst üs di Frankenkönang Karl di Grat
uun't juar 785 jin a Saksen strääd an woon, kaam diar en betj rau för a Fresken.
Karl ded jo en was autonomii, an hör ual germaans rocht wurd üs Lex Frisionum
aptiakent. Tu salew tidj toog oober uk föl Fresken am a nuurd an siideld üüb a
Nuurdfresk eilunen. Leeder uun't 11. juarhunert haa's do uk üüb a fäästääg faan
Nuurdfresklun siidelt. Jodiar regiuunen uun't nuurden faan a Eider hiard ei muar
tu't (Uast-)Frankenrik.

Üs Fresklun oner a Franken kaam (efter 734), skul a Fresken jo oober jin a
wikingern trochsaat, diar faan nuurden kaam. Diaram sost jo nään militeersiinst
för a Franken leewre. An uk uun a kemen juarhunerten blääw jo hör aanj her, wiar
nian föörsten, bluas di keiser onersteld. Det saien hed a redjeven, det wiar
weelet riadjiwern faan en lungemeen. Tu best tidjen so am't juar 1300 wiar diar
27 lungemeenen, diar jo tu a Sööwen Fresk Sialunen tuupslood. Arke juar tu
Pingster wiar diar en grat fersaamlang faan a opersten bi a Upstalsboom naibi
Auerk. Jo fersoocht, det ual fresk rocht, diar uun a 17 küüren an 24 lunrochten
apskrewen wiar, amtusaaten, man det hää nimer loket. Am 1500 ging't tu aanj mä't
fresk freihaid. Det hed uk föl mä a pest an mä swaar sturemfluden tu dun. Uun
Uastfresklun auernaam a groofen (Edzard I.) det ruder.

Uun't madelääler bruch Fresklun ütjenööder. Daalang as Waastfresklun en prowins
faan a Neederlunen, Uastfresklun en regiuun uun't bundeslun Niidersaksen an
Nuurdfresklun en lunkreis uun Schleswig-Holstian. A Fresken hual oober widjer
tuup an hual ferbinjang mä a Fresk Riad. Man jo haa komer an onerhual jo
mäenööder uun hör aanj spriakwiis, auer waastfresk, saaterfresk an nuurdfresk
daalang böös widj ütjenööder lei.



https://frr.wikipedia.org/wiki/Frankreich

Frånkrik as en lönj önj Weest-Europa. Jü hoodstää as Paris än di präsidänt foon
jü republik as sunt 2012 Francois Hollande.

Di huuchst bärj foon dåt lönj as di Montblanc (4.808 m). Da grutste struume foon
Frånkrik san Schelde, Loire, Maas än Rhône. Frånkrik heet en fläche foon 543.965
km². Paris as jü grutst stää, ouers da metropoolregioone Marseille, Lille än
Lyon hääwe uk mör as iinj milion önjboogere. Oudere grute stääse san Toulouse,
Bordeaux, Nice, Nantes, Straatburg, Grenoble än Rouen.

Da gränse foon dåt modärne Frånkrik san mååst glik as da gränsen foon dåt üülje
Gallien, weer da keltische Gallier booged hääwe. Julius Caesar foon dåt Romische
Rik erooberd Gallien önj dåt 1. iirhunert, än da Gallier nömen di romische
spräke (latinsch, grünlååge for dåt Frånsche) än kultuur ouer. Dåt krastenduum
wörd önj dåt 2. än 3. iirhunert di naie luuwe, önj dåt 4. än 5. iirhunert wjarn
sü foole manschne krastlik, dåt Hieronimus fon Stridon schriiw dåt Gallien "fri
foon Häresie" wus.

In dåt 4. iirhunert san germanische floose ouer di Rhin eefter Gallien kiimen,
for ålem frånke, weerfoon lääser dåt uurd "Francie" köm. Foon åle germanische
följksgruppen foon jü grute följkewånring wjarn et da frånke, da as jarste di
krastelke luuwe ouernümen hääwe. In dåt lääse madelåler häin da frasche än da
sakse rucht foole lååst deerfoon.

In dåt 17. iirhunert köm dåt frånsch kiningschap ma Ludwig XIV aw sin
höögdepunkt. Dåt ging uk so ma di frånsche spräke önj dåt 17. än 18. iirhunert,
jü wörd önj literärische seelschape än jü ferwålting brükt. Önj dåt lääse 18.
iirhunert häi Frånkrik fåli foole kolonie in Nord- än Sööd-Amerika, Afrika än
Asien. Eefter jü fråntsch revolution foon 1789 wörd Frånkrik en republiik. Jü
frånsch republiik bliif ai lung, ouerdåt 1799 Napoleon I jü måcht füng. Napoleon
wörd lääser kaiser foon dåt Jarst Frånsch Rik (1804–1814). In 1815 wörd Napoleon
önj ju slåcht bai Waterloo fersloin.

Jü weestfront foon di Jarst Wråålkrich wus fortmååst önj dåt nord-ååsten foon
Frånkrik. Di strid in da schütsegrouwe wus jü grutste massenslåchting önj e
frånsch histoori. Di Tweed Wråålkrich wus ouers, jütids köö Tjüschlönj önj di
moi/juuni foon 1940 Frånkrik in hu wääge eroobre.

Keltisch än latinsch ma teutonisch, slavisch, nord-afrikaanisch,
indochineesisch, baskisch manerhädj.

Dåt Brutoinlönjsprodukt pro hood wus $32.600 in 2007. In 2007 wus 2,2% foon jü
hiil ökonomii loonbedrif, 20,6% industrii än 77,2% tiinjste.



https://frr.wikipedia.org/wiki/Forhenering

Forheneringsmereler uur Skeken en Merelern nēmt, diar forheneri, dat Wüfhaurn
skrabeli. Fuar't Miist sen deling di Pil en dat Präservatiiv.

Fuar di Seekerhair fan di forskeligi Mereln en Skeken jeft et di Pearl-Index.
Dit meent, hurfuul fan 100 Wüfhaurn skrabeli, likert ja dit Forheneringsmerel
jen Jaar nomen haa. Wat liiger di Pearl-Index es, wat seekerer es dit
Forheneringsmerel.

Bi di natüürelk Skeken fan di Forhenering uur di gröörigi Daagen fan die
Menstruationszyklus bistemet, dat jü söner Mereln Bisliip haa ken. Ön die
gröörigi Daagen dö jam man nönt. Dit meent niin Bisliip.

Di natüürelk Skeken skel di Menstruationszyklus fan di Wüfhaurn biachti, aurdat
en sün Karming langsen gröörig es. Di aliining natüürelk Skek, wat en Karming dö
kür, es di Coitus interruptus, man dit es niin seekeri Skek. Dit Hormoonmetin,
di Temperatuurskek, di Billings-Skek en di kombiniareti Skek symptothermāli
Forhenerings-Skek ken uk fan Reekenmaskiinen fuar di Forhenering holpen uur. Hat
jeft uk Programi en Online-Önbeeringen, diar bi di Forhenering help ken.

Di mechanisk Skeken skel dit Iintreer fan di Spermien iin ön di Lech forheneri.
Sa skel niin Spermie di Ai leengi.

Kondoom en Femidoom sen deling di iiningi Forheneringsmerel, wat uk fuar Sexuel
aurdraieni Kraankers üüs HIV-Infektsjoonen (AIDS), Gonorhoe oder Syphilis Sküül
dö en diarom jit diartö forweendet uur skel, wan diar en Sjutswaant bistuunt.

Fuar di hormooneli Forhenering bi di Wüfhaurn uur Östrogeeni en Gestageeni
nütet. Dit sen di syntetisk Analooga fan di natürelsk Hormooni, aurdat dānen ek
alto fuul Wirkinge bitö haa. En em ken me en litjet Dosis torocht kem.

Töhopstelti Pilen haa en Östrogeen en en Gestageen ön höm. Bi di deling fuar't
Miist iinseetet Mikropil uur bi binai ali ön di Market tö Reer stuunte
Präparaati Ethinylestradiol üüs Östrogeen brükt.

Dit kumt üp ön wat fuar en Gestageen forweent uur. Di jerst Generatsjoon me
Norethisteron of Lynestrenol, di taust Generatsjoon, wat deling aaft brükt uur
me Levonorgestrel, di trerst Generatsjoon me Desogestrel, Gestoden of
Norgestimat en de fjuurst Generatsjoon fuar't Bispööl me Dienogest, Drospirenon,
Chlormadinonacetat of Cyproteronacetat. Di jerst Wirkiing fan ali Mikropilen es
di Forhenerin fan di Aispröng (Ovulationshemmung). Likert uur di Konsistens fan
di Sliimpropen fan di Mootermün (Zervixsliim), aurdat di Pasage fan dit Spermaa
ek sa iinfach es.

Di Hormoonmeeting, Temperatuurskek, Billings-Skek en di kombinierte
symptotermaali Skek ken fan Forhenerings-Rekenmaskiinen stöten uuren.

Ön Töögensats to di Kombinatjoonspili es iin ön di Minipil üüs Monopräparaat
bluat en Gestageen. Normaalerwiis es iin ön di Minipilen üüs Wirkstof
Levonorgestrel en wirki bluat üp di Lechsliimhir en di Zervixsliim, hurdöör di
Pearl-Index hooger üüs bi di Mikropil es. Di neemte Niie Minipil haa di Stof
Desogestrel ön höm en forheneret bitö dit uk töforletelk di Aispröng, hurdöör en
Pearl-Index üüs bi di Mikropil fingen uur.

Di Pil diareeđer es fuar di Nuarfal-Kontrazeptjoon pasent, fuar di Fal, dat di
Bisliip söner Sjuts ütföört uuren es, man niin Jungen welkemen es. Di
Waarskiinelkhair fan dit Üp-Wai-Wiisen uur safuul minerer, wan di Pil diareeđer
jerer achter di Bisliip söner Sjuts nemen uur. Dit Wirkingsprinsiip fan di Pil
diareeđer es di Forhenering fan di Aisprüng. Mesken es diar uk en
Iinneestiforhenring. Fuaral ön Nuarfalen me di Wirkingstof Levonorgestrel es dit
bi adipösi Wüfhaur ek sa gur.

Bet hentö fjuur maal es dit muar wan em di Pil diaređer brük, dat en Wüfhaur
skrabelet. Uk wan en tjuker Wüfhaur me die Wirkingstof Ulipristalacetat
forheneret, es di Wirking ek sa gur.. En gur Skek fuar Wüfhaurn me en BMI aur 25
ken di Implantatsjon fan en Kupfer-Intrauterinpessar wiis.

Aur di Pharmakoepidemiologii bi di Forwening fan Forheneringsmerel jeft et fuar
Dütsklön Stuudiien. Dānen dö seeker Beskiir aur Soziodemographie,
Multimedikation, Morbidität, en fuul fisioloogische Daaten üs z. B. Blutdruck,
Lipidstatus, Blutzucker en sa förter fuar Brüker fan hormoneli Kontrazeptiiwa.
Alhüwel hormoneli Kontrazeptiiwa di miist häufigsten brükti Hiilmereler ön di
hiili Warel sen, sen diar man bluat pharmakoepidemiologische Stuudijen, wat
Sekundärdaten fan komertieli Daatensaamlingen of Daaten fan Kohortenstudien fuar
Fraagen fan di sekeri Fuarwening fan di forskeligi Präparaati.

En hormoneli Forheneringsmerel fuar di Kārming, dat wat em "Pil fuar di Kārming"
neemt, es ek diar. En australisk Ker aarberet diar ön. Di debelti Doosis fuar
jen Dai fan Tamsulosin (0,8mg/Tag) alining ken to en Dialseeting fan di Masi fan
dit Ejakuulaat öm binai 90% en ön 35% to en drüch Ejakuulaation fööri, fuar di
Forhenering es dan ma ek inoch.

Spermiziidi sen diar üüs Sualwen, Geeli, litj Tapen, Sküüm of Sprays. Di miist
Präparaati sen maaket fan di Wirkstof Nonoxynol-9, selten uk fan Molksäure-,
Boorsäure- of Salicylsäure. Spermiziide uur fuarof fan di Bisliip iin ön di
Skaam dönen en wirki, aurdat jü Spermien duar maaki of jer Biweegelkhair
foringeri.

Spiraalen, wat Hormooni öfseneri uur iin ön di Körev Hormooneli Forhenering
behanelet.

Ön di Löskitir ken Henerings-Metoodi üüs Kondoomi, Diaphragma of Portiokap
önweenet uur, man en Diaphragma en en Portiokap skel nii önpaset uur. Bi
hormooneli Forheneringsmerel es dit forskelig, aurdat diar forskeligi Hormooni
sen: Forheneringsmerel me Estrogeen sen fuar di Löskitir ek gur, aurdat jü üp di
Molkāpbechning iinwirki ken en Estrogeen iin ön di Mootermolk gung ken;
Hormoonpräparaati, wat bluat fan Gestageen maaket sen üüs di Minipil, di
Trimuunspröt, di Forheneringsstok of di Hormoonspiirali sen mögelk. Natürelk
Forheneringsmerel sen iin ön di Löskitir ek gur, aurdat di Ütsaagkraft fan di
Temperatuur miarens ek sa gurt es, wan di Sliip ek normaal es. Bluat bi di
sympto-termāli Metoodi eeđer Rötzer es diar iin ön di Löskitir en töforletelk
Rail.

Dat Löski salev forheneret mesken di Aispröng, man dit es ek seker,luki diar:
Löski en Forhenering en Lactational Amenorrhea Metoodi.



https://frr.wikipedia.org/wiki/Flugplaats_H%C3%BCsem-Schweesing

Di Flugplaats Hüsem-Schweesing es en Forkiirsflugplaats nai bi Hüsem. Di es fan
en Diil fan di Militeer-Flugplaats maaket uuren.

Ön di foftiger Jaaren fan't twuntigst Jaarhönert heer di Bundesweer twesken
Schweesing en Immenstedt di "Fliegerhorst Husum" becht. Bit hentö di Bigening
fan di niigentiger Jaaren es diar militiarisk flöen uuren. Achter des heer em di
süđweestern Diil oftrent en fuar ziwiili Fliigers friidönen. Dit maaket sa di
miist Sen, aurdat üp des Huk fan dit Areaal di Tower en di hiili Infrastruktuur
sen, wat em sa brükt, wan em diar me Fliigers aarberi maat. Di Rest fan di wesen
"Fliegerhorst" uur nü fan di "FlugabwehrRaketenGruppe 26" ön Hüsem nütet, wat ön
di "Husumer Fliegerhorstkaserne" tüs es.

Di Bidriiwer es di "Flughafen Husum GmbH & Co. KG". Diartö jert di Stat Hüsem di
"Hüsemer Wertskepsselskap" en hok üđer Gisjeftslir.

Di Flugplaats es töleten fuar Fliigers bit hentö 14 Tenen en Helikopters bit
hentö 10 Tenen Startwecht. Fuar't miist uur di fan Maskiinenfliigers nütet, man
et jeft uk en Gērsbaan, wat bluat fuar Sailfliigers nemen uur. Des Baan liit
süđuastern fan di asfaltiaret Baan fuar di Maskiinenfliigers.

Bi des Flugplaats es en Diil fan di Startbaan fan di üđer me en Plankwark
ofdiilt. Dit es diar, hur di Plaats fan di Bundesweer bigent. Sa es bluat di
süđern Sir fan di Baan ön Bidreft, wat ziwiil es.



https://frr.wikipedia.org/wiki/Fering_dracht

At fering dracht (of uk man ianfach at fering), wat ham daaling faan Feer an
Oomrem käänt, jaft at noch goor ei so loong. Iarst tu a began faan't 19.
juarhunert kaam at uun a muud an hed wel det dracht faan a Halgen üüs föörbilj.
Nütudais drait ham fööraal det fering, wat ham iar tu huuchhaiden uunhed. Det
uuntjin as oober goor ei so lacht an ham brükt diar halep för.

Det suart, fjauerhuket braanjnöösduk wurt so konstfol trinj am't hood bünjen,
det auer a braanj de raam, huar en ruusenmönster üübseid as, tu sen komt. Bi a
sidjen faan't braanjnöösduk hinge franjin deel. Bi befreid wüfen wurd beeft
üüb't hiar noch en letj ruad duk mä suart parler üüb feeststeecht. De jonk pei
lingt miast deel tu a fet an hee onern en laachtblä snuur. Trinjam a skolern
wurt det triihuket halsnöösduk uun fualen laanjen an mä en 100 needler üüb a pei
plakt. Det siisen halsnöösduk jaft at uun muar klöören. At kön tu'n bispal ruad,
green of blä wees an hee trinjenam en kant mä suart franjin. Bi dön suart
sliawen san witj spitsen biseid. Tu huuchhaiden namt ham fölsis en witjen
skortluk föör, wat miast trinjenam lingt. At jaft oober skortluker uun suart an
brons.

At wäärtfolst bi't fering as at salwer. Diartu hiart a panser, en briad salwern
keed, wat mä tau haagen bi a pei feestmaaget wurt. At hee en medaljon uun a
maden, wat en krüs, en hart an en aanker wiset, dön teeken för gluuw, leefde an
hööb. Bi det briad keed san uk noch smeel keeden ütj gul an salwer feestmaaget.
Det hiale wurt faan tjiin bit twaalew salwern knooper iinraamet. Tu't salwer
hiar uk noch knooper för a sliawen an knoopneedler för a braanjnöösduk.



https://frr.wikipedia.org/wiki/F-Orbitaal

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/Elementen

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Elem%C3%A4nt

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Elektrisk_Leer

At elektrisk lääs of uk mengde faan elektrisiteet as en grünjmiat uun a füsiik.
Hat woort efter't SI-süsteem uun Coulomb (C) meeden an hää det formeltiaken Q
{\displaystyle Q} of q {\displaystyle q} efter det latiinsk wurd quantum. At
elektrisk lääs as en eegenskap faan atomaar elementaardialen üs elektroonen
(negatiif apleesen) an protoonen (positiif apleesen). Det letjst lääs as det
elementaarlääs an het e. Hat as 1,602 176 565 × 10−19 C grat. At prooton hää en
lääs faan + 1e an det elektron hää en lääs faan - 1e. Det neutron häält nian
lääs.

Det „gesets faan Coulomb“ as faan Charles Augustin de Coulomb am 1785 ütjfünjen
wurden. Uun't SI-süsteem bereegent ham det krääft tesken tau lees efter

diarbi san q 1 {\displaystyle q_{1}} an q 2 {\displaystyle q_{2}} tau elektrisk
lees, r {\displaystyle r} di wai diartesken an ε 0 {\displaystyle \varepsilon
_{0}} det elektrisk fialtaal.

Sodenang woort det ianhaid Coulomb ütj jo SI-grünjmiaten Ampere an Sekund
bereegent:



https://frr.wikipedia.org/wiki/D-Orbital

Det Orbitaal as en ütjdruk uun a kwantenmechaanik an beskraft mä matemaatisk
funktjuunen, huar en elektron trinjam en atoomkial ham woorskiinelk aphäält.

Iar mend am, a elektroonen flä trinjam en atoomkial üüb en fääst boon so üs a
muun trinjam a eerd. Daalang witj am, dat jodiar elektroonenboonen bluas di rüm
san, huar en elektron ham woorskiinelk aphäält.

Orbitaalen wurd iindiald efter jo trii kwantentaalen n , l , m l {\displaystyle
\,n,\,l,\,m_{l}} .

Det iarst kwantentaal n = 1 , 2 , 3 … {\displaystyle n=1,\,2,\,3\,\ldots \,}
beskraft di elektroonenrüm, huar det orbitaal tuhiart. At taal faan orbitaalen
bereegent ham ütj n 2 {\displaystyle n^{2}\,} . En elektroonenrüm hää ei muar üs
2 ⋅ n 2 {\displaystyle 2\cdot n^{2}\,} elektroonen.

Det ööder kwantentaal l = 0 , 1 , 2 , … , ( n − 1 ) {\displaystyle
l=0,\,1,\,2,\,\ldots ,\,(n-1)\,} beskraft det furem faan en orbitaal. Uun steed
faan taalen 0, 1, 2, ... woort det ööder kwantentaal uk mä buksteewen s, p, d,
f, g betiakent.



https://frr.wikipedia.org/wiki/Cheemisk_elementen

Jü perioodisch tabäle foon da chemische elemänte as en deerstaling foon da
bekånde chemische elemänte, ordned eefter eläktronestruktör sü dåt foole
chemische äinschape ham dör jü tabäle änre aw en räigelmääsie wise.

Dåt füliende bil wist jü momäntan tabäle foon bekånde elemänte. Ark elemänt as
aplasted eefter sin atoomtål än chemisch sümbool. Wan huum e wiser boowen en
sümbol hålt, schucht huum e noome foon dåt elemänt än wan huum deeraw klikt,
fäit huum di deerbai hiirende artiikel. Jü perioodisch tabäle as en baispal foon
en klassifikationssüsteem: Elemänte in jüseelwie split unti juseelwie
perioodisch tabällegrupe - ålsü heerdeele dåtseelwie blai - heewe äänlike
chemische äinschape.

Eefter jurtkamst wus dåt süsteem betoocht suner waasen foon e baner bäg foon dåt
atoom. Da elemänte san ordned eefter jare atoommase. Di tjüsche Johann Wolfgang
Döberreiner wus di jarste, di mårkd heet, dåt dan en woogeform önj da äinschape
köm. Hi unerschåsde ‘tratåle’ foon oueriinjstimende elemänte. Di änglönjer John
Alexander Reina Newlands fün üt, dåt deer en råigelmääsihäid foon arke 8
elemänte bestöö, ouers da heewe ham ütlååked, wan hi sää, dåt huum dåt ferglike
köö ma da oktaawe önj e musiik. Aw e iinje heewe da tjüsche Lothar Meyer än di
ruse Dmitry Mendeleyev 1879 jü jarst perioodisch tabäle publisiird. Deerbai
heewe da for teluur än jood jü masenfüli amdraid. Deerdöör as e oueriinjstiming
önj da äinschape ferbääderd. Eefter dåt apkaamen foon e woogenmechaanik as
dütlik wörden, hü dåt köm. Dåt as ai tufäli, dåt da perioode foon jüdeer tabäle
stime ma jü tål foon da eläktroone önj da schale foon atoome.



https://frr.wikipedia.org/wiki/Boy_lornsen

Boy Lornsen (* 7. August 1922 ön Kairem üp Söl; † 26. Juuli 1995 ön Kairem) wiar
en dütsk Skulptuurenmaaker en Dechter.

Eeđer di taust Wārelkrich heer Lornsen, diar en Fliiger en Funker wesen es, ön
di Löns-Konstskuul Hannover fuar dit Fak „Plastik“ studiaret. Hi wiar nü en
Stiinhauermaister en Stiinskulptuurenmaakermaister. Hi wiar da bit hentö di
1960er Jaaren iin ön di Werkstair ön di Wurtleutetweute ön Brunsbütel ön Aarber.
1967 kām sin jerst Jungensbok üt aur en Dreeng, wat fuul Erfinjingen maaget
heer. En ön dit Bok waar en Robot bi sin Skuulaarber holpen. Me „Robbi, Tobbi
und das Fliewatüüt“ es Lornsen gur fan of kemen. Dat Bok wiar 1968 ön di List
fuar di „Deutsche Jugendbuchpreis“. Dat Bok es 1972 fan die ARD üs Film
foraarbert uuren. Dit waar me holten Popen maaket, en forskeligi Saaken waar me
fuul nii Technik omset sa üs di "Blue Screen"-Technik, hurme dit Fliwatüüt me di
Popen diarbenen fuar en Film-Lönskep projitsiaret uur kür. Sent di Tir wiar
Lornsen üs en frii Skriiwer tö keen. He maaketi Dechtingen, Jungensboker en
Skelterboker en Romaani fuar jungi Liren. He forsjukti, fuar jungi Liren
histoorisk Romaanen fan de Tiren üüs fan de Piraat Klaus Störtebeker naier to
fo. Lornsens Werk es ön masi Spraaken aurseet uuren. Ön dit Jaar 1976 fing hi de
Pris fan di "Japanische Schulbibliothekare". Bitö aarberti he üüs en Autor for
Funk en di Fiirlukikest (Sa üs fuar de Sesamstraat). Sent 1981 wiar Lornsen
Meföliger bi P.E.N.

Robbi, Tobbi und das Fliewatüüt (1967) Jakobus Nimmersatt (1968) Abakus an
mini-Max (1970) Barrnabas und seine Welt (1972) Feuer im Nacken (1974) Der
Brandstifter von Tarafal (1974) Dies und das kann Fridolin (1978) Klaus
Störtebeker - Gottes Freund und aller Welt Feind. Mit Bildern von Manfred
Schlüter. Thienemann Verlag, Stuttgart 1980 Auf Kaperfahrt mit der Friedlichen
Jenny (1982) Hieronymus Bosch (1983) Williwitt und Fischermann. Mit Bildern von
Manfred Schlüter. (1983) Williwitt und der große Sturm. Mit Bildern von Manfred
Schlüter. (1983) Williwitt und Vogelmeier. Mit Bildern von Manfred Schlüter.
(1984) Ferien im Storchendorf (1984) Sinfunikonzert - 13 plattdeutsche Gedichte
(1984) Der Tintenfisch Paul Oktopus. Gedichte für neugierige Kinder (1965)
Neuauflage Köln 2009: Boje Verlag. ISBN 978-3-414-82148-5. Tim Träumer (1985)
Wasser, Wind und Williwitt. Mit Bildern von Manfred Schlüter. (1985) Nis Puk in
der Luk. Mit Bildern von Manfred Schlüter. (1985) Traugott und Das Wildschwein.
Mit Bildern von Manfred Schlüter. (1985) Der Hase mit dem halben Ohr (1986)
Tante Jeske (1986) Seenotrettungskreuzer Adolph Bermpohl. Mit Bildern von
Manfred Schlüter. (1987) Jakobus Nimmersatt - Pfoten weg vom Donnerwald. Mit
Bildern von Manfred Schlüter. Thienemann Verlag, Stuttgart 1987; Neuauflage mit
anderen Bildern: Hase und Igel Verlag, Garching 2005 Nis Puk - Mit der Schule
stimmt was nicht. Mit Bildern von Manfred Schlüter. (1988) Sie wohnen hinter dem
Deich (1989) Schiffe: vom Einbaum zum Ozeanriesen (1989) Die Möwe und der
Gartenzwerg oder.... Mit Bildern von Manfred Schlüter. (1989) Sien Schöpfung un
wat achterno keem (1991) (als Hörbuch [Audio-CD] 2002 im Quickborn-Verlag) Nis
Puk und die Wintermacher. Mit Bildern von Manfred Schlüter. (1993) Das Wrack vor
der Küste (1993) Jesus von Nazareth. Een Stremel Weltgeschicht (1994) Mit
Bildern von Manfred Schlüter.

Robbi, Tobbi und das Fliewatüüt. Popenspöl-Fernsehserie me 11 Diilen fan 25 Min.
Draibok en Regii: Armin Maiwald. Produktsjoon: WDR, 1972. Ali Diili sen üs DVD
tö fo.

Robbi, Tobbi und das Fliewatüüt. Kinofilm me en nii Interpretatsjoon aur dit
Theema, 2016. Regii: Wolfgang Groos Me Spölsters sa üs Arsseni Bultmann,
Alexandra Maria Lara, Sam Riley, Friedrich Mücke, Jördis Triebel, Bjarne Mädel
en Ralph Caspers.

Ön't Jaar 2007 waar tö Lornsens 85st Gibuursdai en CD me Staatjis fan höm
töhopstelt. Diar sen Āpnaamen fan Boy Lornsen ön tö hiir, en üđer Staatjis heer
Stefan Hartmann fan Kairem leest. Martin Stephan (Klawiir) en Thomas Vester
(Saxofoon) haa Musik diarfuar komponiaret en āpnomen.



https://frr.wikipedia.org/wiki/Biiki

Biiki (aa. Biakin, fe. Biikin, mo.Biikebrånen) es en nuurđfriisk Fest. Hat uur
tö Piđersinj (21. Februwaari) fiiert. Di Biiki es en Diil fan di "Söl'ring Aart
en Wiis", wat üs di Bigrep fuar Brükdom bikeent es.

Dat Uurt Biiki kumt fan Engelsk beacon of Dütsk Bake. Hat meent sa fuul üs
"Teeken", en gurt, leecht Teeken. Piđersinj es jaa di Inj fuar Piđersdai, en
katoolsk Fiierdai, wat eeđer di Hilig Petrus (Petri Stuhlfeier, 22. Februwaari)
nēmt es. Uk üp di deensk Nuurđsee-Ailönen keent em Pers Awten.

Ark Tērp heer en ain Biiki, en trinjom dat Jöl jeft en masi Önerhualing. Ön hok
Tērper (üp Aamrem) uur Teaater spölet, sjungen en daanset, en üp Söl' en üp di
Stolbarig uur Önspraaken hölen. Achterön jeft et Greenkual tö iit.

Al fuar di kristelk Tir haa di Mensken biiket, fuar di Wunterspook tö forjaagin.
Ön't 17. en 18. Jaarhönert haa di Ailönsfriisen jaar Tüs faarwel sair, aurdat ja
luas skul en Walfeski fang. Tö des Tir her em ek olterfuul Holt, en sa wiar
ditdiar Jöl fuar't Miist ek olter gurt. Deling sen di Jölen wat gurter en ja uur
uk muar ön't Benenlön üs bi Strön maaket. Bi delings Biiken uur Tanenboomer,
Bosker en uk gurter Boomer forbrent.

Boowen üb di Biiki kumt üp Söl' en Ten, en wan di dialfalt, da es di Wunter
fuarbi. Üp Aamrem en Föör kumt en "Piader" (Dütsk: Peter) üp di Biiki, dit es en
broket Strepop. Dit wiar jer noch sa meent, dat em di Poop (Petrus sin
Eeđerföliger) en di katoolsk Sērk ek haa wel. Deling heer di "Piader" ek muar
fuul tö sii.



https://frr.wikipedia.org/wiki/Berberspriaken

Da Berberspräke (uk Berberisch; Berberisch: Tamazight) bile maenoud en twich
foon da Afro-Asiatische Spräke än wårde snååked önj tiin lönje önj Nord-Afrikaa.
Dåt spräkegebiit låpt foon Marokko önj et weesten bit tu dåt ägyptisch Siwa önj
et ååsten än foon dät Madelheef önj et norden bit tu jü republiik Niger önj et
sööse. Da mååste snååkere jeeft dåt ouers önj Marokko, Algerien än Libyen. Dåt
Berberisch wårt snååked foon süwat di haleft foon da Marokkaner, en treedepårt
foon da Algerier än da Maure än en füftel foon da Lybier. Hüfoole manschne dåt
maenouder jeeft, da Berberisch snååke, as ai gödj bekånd, ouerdåt foole lönje
önj e Maghreb niinj doote ouer spräke önj jare följksteelinge apnaame. Da wårde
taksiird aw tuhuupe twasche seekstiin än dorti miljoone, deerbai da latjere
grupe, da booge önj Tunesien, Mali, ouers uk önj Spaanien, Frånkrik, Holönj,
Bälgien, Tjüschlönj, Kanada än da Feriinde Stoote.

Di noome, di da mååste berbersnååkere har seelew jeewe, as Imazighen, 'frie
manschne'. Tamazight, önj nördlik Berberisch di noome for di spräke for ham
seelew, as jü jü-form foon di iinjtål 'Amazigh' foon 'Imazighen'. Di
oueriinjstimende ütdrük önj da Tuaregspräke as, oufhongi foon dåt dialäkt
'Tamasheq/Tamahaq/Tamajaq'. Di ütdrük Berber wårt mååst brükt, ouers wårt foon
foole Imazighen as feråchtlik fäild. Dåt uurd Berber as früne tu dåt frasch
'barboor': da biise uurde ståme foon dåt griichisch barbaros, weerma da üülje
Griiche åle följke betiikneden, da ai Griichisch snååkden.



https://frr.wikipedia.org/wiki/Atoomk%C3%A4rn

Dåt atoom as en submikroskoopisch struktuur, ju önj åle gewöönlik mateerii
forkamt. Atoome bestönje üt subatoomische diile: elektroone, protoone än
neutroone. Atoome heewe jü draft, ja tu kombiniiren am moleküüle tu bilen. En
wåådermoleküül tun biispel bestoont üt tou wååderstufatoome än iinj
sörstufatoom. Atoome san da fundamentäle bägstiine foon e kemii än da wårde önj
keemische reaksjoone uler tunintemååged. Dåt jeeft bloot 91 tüüpe foon chemische
bägstiine unti keemische elemänte, da önj e natuur aw e jard fünen wårde. Ja
wårde klasifisiird önj e perioodisch tabäle. Jü klasifikasjoon as grünlaid aw e
tål protoone önj dåt atoom. Ouer tüüpe atoome koone künstlik mååged wårde, ouers
da san ai stabiil än breege åläiwen ouf eefter natüürlike keemische elemänte
döör kärnkliiwing.

Atoome foon dåtseelwie elemänt koonen ferschilie radioaktiiwe äinschape hääwe,
grünlaid aw e tål neutroone önj e kärn. Atoome mad jüseelwie tål protoone, ouers
ünlike tåle neutroone, wårde isotoope foon dåtseelwie keemische elemänt nååmd.
Ouerdåt atoome ålewäägens forkaame, san da ål iirhunerte lung fälj foon
stuudium. Nütutids ruchte da unersäkinge jam forålem aw kwantum-efäkte, ås önj
Bose-Einstein-kondensaat.

Jü atoomteorii as en teorii ouer dåt weesen foon e mateeri. Jü teorii säit, dåt
åle mateeri üt atoome bestoont.

Da griichische filosoofe, ås Leucippus än Democritus, hääwe ouer dåt weesen foon
e mateeri eeftertoocht. Jare tånken heet, iinjfåch säid, diheere wäi fülied: Wan
en materjool ås tun biispel gölj apbräägen wårt, änret dåt weesen foon da latje
stöögne ham ai - dåt as nuch åltens gölj. Da griiche hääwe spikeliird dåt, wan
da stöögne önj nuch latjere stöögne apbräägen wårde, deer wårschiinjlik en
ståådium kamt, weer da latje diile ai wider apbråågen wårde koone. Önj dåt
griichische bedjüset dåt uurd “atomos” ‘ai schiisbor’. Dåt as weer dåt uurd
‘atoom’ jurt kamt.

Atoome wårde gewöönlik klasifisiird eefter jare Atoomtåle, da stime tu jü tål
protoone önj dåt atoom (önj neutroole atoome as dåt lik an jü tål eläktroone).
Jü atoomtål bestimt jü famiili unti dåt elemänt, weer dåt atoom tu hiirt.
Koolestuf-atoome san tun biispel da iinjsiste atoome, da 6 protoone önjthüülje.
Ål da atoome ma jüseelew atoomtål diile en wid ferschilihäid foon füüsische
äinschape än ferhüülje ja keemisch lik. Da ferschilie tüüpe atoome wårde önj jü
perioodisch tabäle betiikned. Ju masetål unti nukleontål teelt da gånse protoone
än neutroone, da önj dåt atoom forkaame. Jü tål neutroone heet nån influs aw e
elemäntklasifikasjoon foon en atoom. En keemisch elemänt as ålsü en hiilj
‘atoomfamiili’ än deerönj koone ålsü ünlike atoomtüüpe forkaame, da jüseelew
atoomtål hääwe, ouers ünlike masetåle. Da atoomtüüpe wårde dan isotoope
foonenouder nååmd.

Am en isotoop foon en ouder isotop önj sin elemäntfamiili tu unerschiisen,
schraft huum ääder di noome foon en elemänt sin masentål, t.b. koolestuf 14 (wat
bestoont üt 6 protoone än 8 neutroone önj ark atoom}.

Dåt iinjfåchst atoom as dåt wååderstuf-atoom, ma atoomtål foon 1 än wat bestoont
üt en proton än en eläktron. Di wååderstuf-isotoop di 1 neutron äkstra
önjthüüljt, wårt deuterium nååmd, än di wååderstuf-atoom ma tou äkstra neutroone
håt tritium. Da isotoope wjarn en teemå, wat rucht intråse önj e waasenschap
apteeld heet, forålem önj e eeder önjtwikling foon e kwantenteorii.

Dåt keemisch ferhüüljen foon atoome as önj e hoodsååge tu tunken an e
interaksjoon twasche jare eläktroone. Forålem da eläktroone önj e büterst
schaal, da faläns-eläktroone nååmd wårde, hääbe di grutste influs aw dåt
keemisch ferhüüljen. Kärnelektroone (da, da ai önj e büterst schaal forkaame)
spaale wälj en sekundäär rule, önj e hoodsååge ouer dåt oufschirmingsefäkt foon
e positiif lees önj di atoomkärn.

Ark schaal trinam di kärn koon bloot en bestimde tål elektroone bärje: Schaal 1:
- 2 eläktroone Schaal 2: - 8 eläktroone Schaal 3: - 8 of 18 eläktroone (oufhingi
foon dät elemänt weer ham dåt am hoonlet)

Koofalänte ferbininge san da starkste atoomische ferbininge. Aw jüdeer wise
bliwe atoome tuhuup önj grupe, da moleküüle nååmd wårde. Da eläktroone önj e
büterst schaal draie dan trinam åle atoome tou, wät älk individuäl atoom dan
leet ma en ful (ålsü stabiil) büterst schaal.

Wan iinj unti möre eläktroone gåns foon en atoom wächhülen wårde döör en ouder
atoom, dan wårt en ion bilied. Ioone san atoome, da en näto-lees hääwe, infüli
foon dåt ünlikwächt önj tål protoone än eläktroone. Hu atoome, ås natrium, hääwe
mån iinj eläktron önj e büterst schaal.

Oudere, ås kloor, brüke jüst mån iinj eläktron, am e büterst schaal fultumåågen.
Wan natrium-atoome kontakt mååge ma kloor-atoome, dan jeeft ark natrium-atoom
sin büterst eläktron ouf tu en kloor-atoom. Da natrium-atoome foue dan en
positiiw lees än da kloor-atoome en negatiiw lees. Dåt ion wat dåt eläktron
‘steelen’ heet, wårt dåt anion nååmd än as negatiiw lääsen. Deeriinj wårt dåt
atoom wat sin eläktron ferlääsen heet, en kation nååmd än as positiiw lååsen.
Katione än anione wårde eefternouder tu täägen infüli foon da Coulombkrafte
twasche da positiiwe än negatiiwe lååse. Jü önjtiikraft wårt elektrovalänte unti
ioonische kraft nååmd än as swåker ås koofalänte ferbininge.



https://frr.wikipedia.org/wiki/Arichsem

Ārichsem es dit taust-litjist Tērp ön di Gimiindi Söl. Bluat Munkmēsk es jit
litjer. Dat Tērp liit twesken Muasem en Kairem, ombi 1,5 km weestern fan Muasem.
Di Gurthair ken em man fan tau Siren se: Hur Hüsen staan, dit es litj. Diar uuni
ombi 350 Mensken. Man Ārichsem es san rocht Buerntērp, en sa es dit Lön ombi,
wat diartö jert, 679 Hektar gurt.

Em heer ütfünen, dat diar al sent Düüsenden fan Jaaren Mensken uunit haa. Hat
jeft sagoor Spöören fan Lir, wat jam diar dial leten haa, üs di niin Nomaden
muar wiis wel. Des Tiren jit Neolithikum en wiar mendstens 4000 Jaaren fuarof.
1462 es töjerst wat aur Ārichsem āpskrefen uuren, en dit wiar iin ön en Tins- of
Stjüürenbok. Ön't 17. Jaarhönert sen masi Lir fan't Tērp üp Wālfangskepen
mefaart, en fan dit Jil diarfan sen di ual Koptainshüsen, wat et jit jeft, becht
uuren. Wan dit me di Feskerii wesen wiar, sen masi Mensken wechgingen, en di
Rest forsjukt höm ön Lönwertskep. Dit es man ek olter gur gingen, aurdat masi
Aarber fan Storemflöören kaputgiar, en sa wiar Ārichsem en ārem Tērp.

1937 es en Koog becht uuren, wat fan Tinem bit hen tö Muasem-Nösi giar. Des jit
di bit hentö deling iinfach "Nösikoog" en ek achter Menskennaamen. Fan des Koog
es et me di Buererii beeter uuren, aurdat diar niin Weeter fan di Storemflöören
muar ön di Mērsk laap ken. Sa uur't bit hentö di soowentiger Jaaren fan't
twuntigst Jaarhönert langsen beeter fuar di Buern.

Ārichsem en Muasem sen aur lung Jaaren wat fuar Gasten wesen, wat sa rocht Freer
finj wel. Diaraur es uk Ārichsem aur lung Tiren ek sa interesant fuar
Lönsforkoopers wesen. Ön't Jen fan di Sokstiger Jaaren sen di jerst
"Taustuuningen" becht uuren, man des Tērp kür sin Karakter lung hual. Me di
Lönwertskep es dat al ön di soowentiger en tachentiger Jaaren mener uuren,
aurdat em "Bi di Bund" tö Aarber giar en di Busemer forhüürit. Sent 'et Jen
fan't twuntigst Jaarhönert es dit man uk me di nii Hüsen muar uuren, aurdat
fuarskelig Stairen di Generatsjoonen jam foranerti. Sa es di Stair, hur em fan
Weesten iin ön't Tērp köört, totaal foranert: Hur "Baker Abeling" of leeter di
"Ārichsemer Pesel" wiar, staan nü hok Hüsen me jit muar Uuningen diarbenen, wat
Taustuuningen sen. Üp di üđer Sir fan di Straat, hur em diar rochts om henköör
ken, es di "Augstein-Grunj" wesen, wat achter sin Duar tö di Gimiindi giar. Jir
sen masi Hüsen fuar Lir becht uuren, wat üp Söl uuni.



https://frr.wikipedia.org/wiki/Archsem

Ārichsem es dit taust-litjist Tērp ön di Gimiindi Söl. Bluat Munkmēsk es jit
litjer. Dat Tērp liit twesken Muasem en Kairem, ombi 1,5 km weestern fan Muasem.
Di Gurthair ken em man fan tau Siren se: Hur Hüsen staan, dit es litj. Diar uuni
ombi 350 Mensken. Man Ārichsem es san rocht Buerntērp, en sa es dit Lön ombi,
wat diartö jert, 679 Hektar gurt.

Em heer ütfünen, dat diar al sent Düüsenden fan Jaaren Mensken uunit haa. Hat
jeft sagoor Spöören fan Lir, wat jam diar dial leten haa, üs di niin Nomaden
muar wiis wel. Des Tiren jit Neolithikum en wiar mendstens 4000 Jaaren fuarof.
1462 es töjerst wat aur Ārichsem āpskrefen uuren, en dit wiar iin ön en Tins- of
Stjüürenbok. Ön't 17. Jaarhönert sen masi Lir fan't Tērp üp Wālfangskepen
mefaart, en fan dit Jil diarfan sen di ual Koptainshüsen, wat et jit jeft, becht
uuren. Wan dit me di Feskerii wesen wiar, sen masi Mensken wechgingen, en di
Rest forsjukt höm ön Lönwertskep. Dit es man ek olter gur gingen, aurdat masi
Aarber fan Storemflöören kaputgiar, en sa wiar Ārichsem en ārem Tērp.

1937 es en Koog becht uuren, wat fan Tinem bit hen tö Muasem-Nösi giar. Des jit
di bit hentö deling iinfach "Nösikoog" en ek achter Menskennaamen. Fan des Koog
es et me di Buererii beeter uuren, aurdat diar niin Weeter fan di Storemflöören
muar ön di Mērsk laap ken. Sa uur't bit hentö di soowentiger Jaaren fan't
twuntigst Jaarhönert langsen beeter fuar di Buern.

Ārichsem en Muasem sen aur lung Jaaren wat fuar Gasten wesen, wat sa rocht Freer
finj wel. Diaraur es uk Ārichsem aur lung Tiren ek sa interesant fuar
Lönsforkoopers wesen. Ön't Jen fan di Sokstiger Jaaren sen di jerst
"Taustuuningen" becht uuren, man des Tērp kür sin Karakter lung hual. Me di
Lönwertskep es dat al ön di soowentiger en tachentiger Jaaren mener uuren,
aurdat em "Bi di Bund" tö Aarber giar en di Busemer forhüürit. Sent 'et Jen
fan't twuntigst Jaarhönert es dit man uk me di nii Hüsen muar uuren, aurdat
fuarskelig Stairen di Generatsjoonen jam foranerti. Sa es di Stair, hur em fan
Weesten iin ön't Tērp köört, totaal foranert: Hur "Baker Abeling" of leeter di
"Ārichsemer Pesel" wiar, staan nü hok Hüsen me jit muar Uuningen diarbenen, wat
Taustuuningen sen. Üp di üđer Sir fan di Straat, hur em diar rochts om henköör
ken, es di "Augstein-Grunj" wesen, wat achter sin Duar tö di Gimiindi giar. Jir
sen masi Hüsen fuar Lir becht uuren, wat üp Söl uuni.



https://frr.wikipedia.org/wiki/Ar

En Kwadraat, wat 1 m lüng an 1 m breer es, heer di Gurthair fan 1 Kwadraatmeeter
("1 m2" of uk "1 qm"). Des kür man efen sa gur 50cm (½ Meeter) lüng en 2m breer
wiis. Da reeknet em bluats: 0,5m x 2 m = 1m2

Di Kwadraatmilimeter (Teeken: mm2) of en 'Milimeter tö't Kwadraat' ist di
Plaats, wat en Kwadraat brükt, hurön ark Sir

Di Kwadraat-Tsentimeter (Teeken: cm2) of en 'Tsentimeter tö't Kwadraat' es di
Plaats, wat en Kwadraat brükt, hurön ark Sir

Di Kwadraat-Deetsimeter (Teeken: dm2) of en 'Deetsimeter tö't Kwadraat' es di
Plaats, wat en Kwadraat brükt, hurön ark Sir

Dat Maatengisets sair: Barn, Ar und Hektar mut ön Dütsklön', Österrik en di
Swaits jit brükt uur, man ek fuar alis. Dat Barn mut bluats bi di Kern- en
Atoomfüsik, Ar und Hektar mut bluat fuar Grünj- öf Lönsteken brükt uur.

En Ar es dat Maat fuar dat Areaal, wat em heer, wan 100 m2 bi't Multiplitsiarin
fan Leengdi en Breerhair ütkum.

En Hektar es fuar Liren, wat me Kwadraatmeeters ek ful bigen ken, sa üs Buern.
En Hektar es dat Maat fuar dat Areaal, wat em heer, wan 10.000 m2 bi't
Multiplitsiarin fan Leengdi en Breerhair ütkum.

En Kwadraatkilomeeter es dat Maat fuar dat Areaal, wat em heer, wan 1.000.000 m2
bi't Multiplitsiarin fan Leengdi en Breerhair ütkum. Dat Iinfachst es dit, wan
Leengdi en Breerhair lik gurt sen, dit meent da 1.000m x 1.000m = 1.000.000m2 =
1 km2.



https://frr.wikipedia.org/wiki/Angola

Angoola [aŋˈgo:la], amtelk Republiik faan Angoola (üüb Portugiisisk: República
de Angola; üüb Kimbundu, Umbundu an Kikongo Ngola) as en stoot uun a süüdwaast
faan Aafrika. Uun a süüd leit Namiibia, uun a nuurd an uast det Demokraatisk
Republiik Kongo, uun a uast Sambia, an uun a waast de Atlantisk Ootseaan.
Angoola hee uk en eksklaawe, Cabinda, wat twesken at Republiik Kongo an
Demokraatisk Republiik Kongo leit. At lun hee 25.789.024 lidj (2014) . At
hoodsteed as Luanda.

At Republiik Angoola leit twesken 4° 22’ an 18° 02’ (faan a nuurd tu a süüd) an
11° 41’ an 24° 05’ (faan a waast tu a uast). At lun hee en drüg liigens loongs a
eeg faan de Atlantisk Ootseaan. Uun a uast faan at liigens stun berger. Uun
detheer dial faan at lun stäänt a Morro de Môco, wat det huuchst berig faan
Angoola as. Uun a uast faan a berger leit en huuchlun, wat hööchten twesken
1,200 an 1,800 m hee. A struum Sambesi leept a uast faan at lun troch.

Faan 16 ap tu 31 Marts 2014 jaft et en folksteelung uun Angoola. Efter a
resultooten hee at lun 25.789.024 lidj: 12.499.041 faan a lidj san karmen an
13.289.983 san wüfhööd .

Bal al a aafrikoons spriiken, wat uun Angoola spreegen wurd, san Bantu Spriiken.
Portugiisisk as amtsspriik faan Angoola an wurt uk faan 40% faan angolaaner üüs
mamenspriik spreegen . Oner a aafrikoons spriiken uun Angoola san Umbundu,
Kimbundu, Kikongo an Kituba.

De iarst bewenern faan Angoola faan daaling wiar Khoisan. Jo wurd leeder faan
sköölen faan Bantu fölker ferdrüngen. Faan 1483 wurd portugiisisk hanelsposter
bi a eeg apsaatet. Det süstemaatisk besaaten faan at lun faan Portugal begand
uun at njüügentanjst juarhunert an wiar amanbi 1925 ufslööden. Angoola wurd 1975
suwereen. Faan 1975 ap tu 2002 jaft at en bürgerkrich.



https://frr.wikipedia.org/wiki/An%C3%B8_(F%C3%B6riskep,1963)

Di Anø es en Krailtransportskep, wat twesken 1964 en 1976 üs Föriskep ön di
Skepslinie twesken Röm en Söl' faart es.

Di Anø waar fan di Rederiet Anholt A/S, üp Anholt bistelt, en des fing dit Skep
uk ön di Juuni fan 1963 fan di Løland Verft AS, Leirvik i Sogn, Norweegen. Dit
nii Skep waar twesken Grenå en Anholt ön Deenemark üp Wai braacht, man da giar
di Reederii pleite. Dit Skep waar hentö di Dampskibsselskabet Torm A/S forkoopet
en waar da twesken Kopenhaawen en Anholt iinset. Des skul noch en nii Linie uur,
man dit slaageti ek rocht. Di Linie blef achterön forswünen, en dit nii Skep
wiar al weđer aur.

Dit fing di Reeder Lindinger tö weet, diar forskelig Skeepen en Linien her. Sin
Lindinger Holding A/S her en Önerselskep, di Lindinger Agro A/S, en des koopeti
di Anø, diar jaa en Krailtransporterskep wiar. Hat kür nü wiis, dat me Nuaten en
Swinj ek olterfuul tö fortiini wiar. Klaar es man, dat dit Skep bal naa Havneby
stjüürt waar, hur Lindinger jaa sent 1963 sin Rømø-Sylt-Færgerii A/S ön di Gang
tö fo forsjukti. Diar wiar di Rømø I, en Pasajiirskep al tö litj uuren, en diar
waanti uk di Möögelkhair en faar Autos. Eeđer en kuurt Aurlech meenti Lindinger
da, dat et jaa beeter wiar, wan di Autos en "L" köör skul üs wan di gaar ek me
faar kür. Di Anø her jaa rochts en lefts gurt Düüren en achtern en Rampi, diar
em uk fuar Autos nem kür. Diarom paset di Biteekning "Ro-Ro" uk ek akuraat; dit
keent em jaa fan Skeepen, hur em fuarn üp- en achtern weđer of köört en töbeek.
Sa ging dit ön List fan Bakbuurd üp Skep en ön Havneby achtern weđer üt. Di
"Lindinger-Bröch" ön List giar uk ek om di Huk, üs dit deling es. Em kür iinfach
liik üt diar hen köör. Eeđer en Tir fan't Ütprobiarin waar fan di Anø di Anø
Lindinger maaket (1966), en töhop me di "Sylt", diar Lindinger uk günstig
"sjoten" her, kür em fan November 1966 ön 53 Autos me tau Skeepen faar. Hat es
ek gans klaar üttofinj, we'er di Sylt fuar di Anø kām, of we'er di jit en Sküür
töhop köört sen. Di Sylt kür jaa üp Slach trii Autos muar me fo, en jü wiar en
Ro-Ro-Föri, en waarskiints uk en Dopeljen-Föri. Di nii Rømø kām jaa ek jerer üs
ön di Detsember 1967, en da kür em jaa jit gauer me di Wain aur kum. Et jit, dat
di Anø al 1967 tö en Met-Skep ombecht uuren es.

1976 waar di Anø naa Hamborig tö di Deutsche Offshore GmbH forkoopet en bi di
Schichau Seebeckwerev AG ombecht, dat em diarme wat ütfinj kür. Di nii noom wiar
'Tabasis. 1983 waar diarfan di Oceanworker, dit Skep waar jit jens ombecht en
1989 giar't wech fan Dütsklön naa St. Vincent üp di Grenadiinen Ailönen. Diar
waar jü 1996 tö en Ro-Ro-Föriskep ombecht en es noch jit ön di Gang (Juuli
2013).



https://frr.wikipedia.org/wiki/A_halgen

Uun Nuurdfresklun jaft at tjiin Halgen. Wan am det rocht beluket, san't man
njügen, auer ian diarfaan lunfääst wurden as. Hat het man likes noch "Hamborger
Halag".

A halgen san wat apartes, auer jo so liach lei, an jo stun auer 40 daar uun't
juar oner weeder. Am sait "lunoner", wan di "Blank Hans" auer at haleg fäärt, ap
tu a werwen lingt an somtidjs uk iin uun a hüsang lääpt.

Det weeder komt oober ei mätians uunluupen. Wan ei aaltuföl sturem as, do koon
am sogoor to fut troch a waas luup. Diar skal man aleewen hoker mä, diar ham uun
a waas ütjkäänt. At sjocht diar ei efter ütj, man a priilen uun a waas kön böös
jip wurd, wan a flud komt.

Iar hää en halagwerew so ütjsen: Halgen haa man bluas saaltweeder uun hör grünj.
Diaram skul am rinweeeder drank. Uun a maden faan a werew jääw't för a tiiren en
eeben küül mä weeder, diar sai's "feeting" tu. A minsken hed en "soot", det as
oober nään rochten suas, man iarer en sisterne för drankweeder.

Üüb a werew lai en hialer rä faan diten, üüb Fer an Oomram saad am uk
"schaasen". Det wiar det ialang för a halagminsken, jodiar diten wiar faan
drüget künjoks maaget.

Sant 1962 as det leewent üüb a halag aal wat ööders wurden. A hüsang haa efter
det grat sturemflud modern oonker füngen, an det drankweeder komt nü för't miast
troch röören faan fäästääg. Nei hüsang wurd uk föl huuger an fääster baud üs
iar.



https://frr.wikipedia.org/wiki/%C4%80richsem

Ārichsem es dit taust-litjist Tērp ön di Gimiindi Söl. Bluat Munkmēsk es jit
litjer. Dat Tērp liit twesken Muasem en Kairem, ombi 1,5 km weestern fan Muasem.
Di Gurthair ken em man fan tau Siren se: Hur Hüsen staan, dit es litj. Diar uuni
ombi 350 Mensken. Man Ārichsem es san rocht Buerntērp, en sa es dit Lön ombi,
wat diartö jert, 679 Hektar gurt.

Em heer ütfünen, dat diar al sent Düüsenden fan Jaaren Mensken uunit haa. Hat
jeft sagoor Spöören fan Lir, wat jam diar dial leten haa, üs di niin Nomaden
muar wiis wel. Des Tiren jit Neolithikum en wiar mendstens 4000 Jaaren fuarof.
1462 es töjerst wat aur Ārichsem āpskrefen uuren, en dit wiar iin ön en Tins- of
Stjüürenbok. Ön't 17. Jaarhönert sen masi Lir fan't Tērp üp Wālfangskepen
mefaart, en fan dit Jil diarfan sen di ual Koptainshüsen, wat et jit jeft, becht
uuren. Wan dit me di Feskerii wesen wiar, sen masi Mensken wechgingen, en di
Rest forsjukt höm ön Lönwertskep. Dit es man ek olter gur gingen, aurdat masi
Aarber fan Storemflöören kaputgiar, en sa wiar Ārichsem en ārem Tērp.

1937 es en Koog becht uuren, wat fan Tinem bit hen tö Muasem-Nösi giar. Des jit
di bit hentö deling iinfach "Nösikoog" en ek achter Menskennaamen. Fan des Koog
es et me di Buererii beeter uuren, aurdat diar niin Weeter fan di Storemflöören
muar ön di Mērsk laap ken. Sa uur't bit hentö di soowentiger Jaaren fan't
twuntigst Jaarhönert langsen beeter fuar di Buern.

Ārichsem en Muasem sen aur lung Jaaren wat fuar Gasten wesen, wat sa rocht Freer
finj wel. Diaraur es uk Ārichsem aur lung Tiren ek sa interesant fuar
Lönsforkoopers wesen. Ön't Jen fan di Sokstiger Jaaren sen di jerst
"Taustuuningen" becht uuren, man des Tērp kür sin Karakter lung hual. Me di
Lönwertskep es dat al ön di soowentiger en tachentiger Jaaren mener uuren,
aurdat em "Bi di Bund" tö Aarber giar en di Busemer forhüürit. Sent 'et Jen
fan't twuntigst Jaarhönert es dit man uk me di nii Hüsen muar uuren, aurdat
fuarskelig Stairen di Generatsjoonen jam foranerti. Sa es di Stair, hur em fan
Weesten iin ön't Tērp köört, totaal foranert: Hur "Baker Abeling" of leeter di
"Ārichsemer Pesel" wiar, staan nü hok Hüsen me jit muar Uuningen diarbenen, wat
Taustuuningen sen. Üp di üđer Sir fan di Straat, hur em diar rochts om henköör
ken, es di "Augstein-Grunj" wesen, wat achter sin Duar tö di Gimiindi giar. Jir
sen masi Hüsen fuar Lir becht uuren, wat üp Söl uuni.



