https://ee.wikipedia.org/wiki/E%CA%8Begbe

Eʋegbe nye Eʋeawo ƒe gbe gbɔgblɔ. Wo dona Eʋegbe le Gana kpakple Togo dukɔwo
siwo le Afrika ƒe ɣetoɖoƒe lɔƒo la me. Gbe gbɔgblɔ siwo teɖe Eʋegbe ŋu wonye
Foŋgbe kpakple Adzágbe. Esiawo katã wonye Gbe gbewo.

Germania ŋutsu Diedrich Hermann Westermann, si srɔ̃ nugeɖe le Afrika ŋuti la,
ŋlɔ agbalẽwo geɖe le Eʋegbe ŋuti. Ame bubu siwo srɔ̃ nu le Eʋegbe ŋuti wonye
Gilbert Ansre, Hounkpati B. Capo, Herbert Stahlke, Roberto Pazzi, Felix K.
Ameka, Alan Stewart Duthie.

Eʋenyigba de lolo ge abe Asãte kple Dahome, siwo le eƒe goawo kple eve dzi, ene.
Ke Eʋeawo katã meƒo ƒu ɖekae wɔ fiaduƒe gã abe woamawo ene kpɔ o .

Germaniatɔwoe dze Eʋegbe ŋɔŋlɔ gɔme. Wozã nuŋɔŋlɔ si woyɔna le Yevugbe me be
African Reference alphabet kpakple Latin alfabet la kpakple dzesi ʋeaɖewo kpe ɖe
eŋu tso International Phonetic Alphabet la me.

Wotsɔ dzesi sia ( ˜ ) fia be wogblɔna alfabet la le ŋɔtimegbe me. Dzesi bubuwo
fiana be ele be na bɔbɔ gbe alo na kɔ wo gbe ɖe dzi.



https://ee.wikipedia.org/wiki/Yesu

Yesu, amesi woga yɔna be Yesu Nazaret-tɔ la, enye ame si enye ame vevietɔwu na
Kristotɔwo katã le xexeame godoo. Woga yɔnae be Yesu Kristo hã. Wotsɔ Yesu ŋkɔa
tso Helagbe me Ίησους (Iēsous). Yudatɔwo, si gbɔ ŋkɔ sia tso gbã la, yɔnae be
יהושע (Yehoshua) alo ישוע (Yeshua). Kristo tso Helagbe Χριστός (christós) me.
Esia tso Yudagbe משיח - (machiakh) alo Mesaya, si gɔme enye "amesi wosi ami ɖe
ta na".

Amesiwo dze Yesu Kristo Yome, xɔse ɖe eƒe nufiafiawo dzi kple nusiwo kata͂
woŋlɔ͂ɖi le Biblia me kuɖe eŋu kpakple amesiwo subɔa le habɔbɔ siwo ɖo xɔse
siawo la ŋkɔe nye Krisotɔwo.

Kristotɔwo xɔe se be : Yesu Kristo nye Mawu ŋusekatatɔ ƒevi. Èɖi tsò dziƒo va nɔ
amegbetɔwo dome. Ènɔ anyigba dzi wɔ ƒe bla etɔ vɔetɔ. Ema yomela, eku eye wòɖii.
Le ŋkeke etɔ megbe la, efɔ tso amekukuwo dome. Etrɔ yi dziƒo bɔbɔ nɔ anyi ɖe
efofoa Yehowa ƒe ɖusi me. Àtrɔ ava àdrɔnʋɔnu amegbetɔwo katã ne fofoa ɖemɔ ne be
woawɔ esia.

Kristotɔwo xɔ edzi se be ne ame aɖe xɔ edzi se be Yesu Kristo ye nye Mawu ƒe
tenuvi la, amema àxɔ agbemavɔ eye ne wogaku eye wòɖii hã la, ne Yesu Kristo trɔ
va ko la, amema ànɔ agbemavɔ le anyigba dzi. Nusi wole be amegbetɔ nanya ye nye
be Yesu Kristo ɖeka ye nye mɔla, nyaateƒe la kple agbela.

Nusiwo míenya tso Yesu ŋuti la tso Biblia la ƒe Nyanyuigbalẽ eneawo, si wo le
Nubabla yeye la me. Ame geɖe siwo nyaa nu le Biblia la ŋuti, xɔ edzi se bena
Yesu enye Yudatɔ, si tso Galelia la. Wo ga xɔe se hã bena eyae enye nufiala,
atikewɔla kple dɔyɔla, amesi Yohannes Tsitadela la de tsi ta na, eye wo hee ɖe
ati ŋu le Yerusalem, le nunɔla Pontio Pilaté te.

Kristotɔwo ƒe xɔse enye be Yesu enye Mesaya alo Xɔla si ƒe vava wogblɔ daɖi le
Nubabla xoxo la me, eye bena éfɔ tso ku me le eƒe hehe ɖe ati ŋu megbe. Eƒe
subɔlawo xɔe se be Yesu enye Mawu, vi la ŋutɔ, si va be yea na ɖeɖe amegbetɔwo,
eye yea he wo va ye gbɔe. Kristotɔwo ga xɔe se bena ɖetugbui leaƒe ye dzii, eye
eƒe agbe kple dɔwɔwɔwo katã na nyagblɔɖi siwo wogblɔ daɖi tso blema ke la, va
eme. Wo ga xɔ edzi se bena Yesu ga trɔ yi dziƒo, eye wo gale tɔtrɔ ge ava
anyigbaa dzi zi eveliae.

Mɔsilemtɔwo kpɔa Yesu abe nyagblɔɖilawo dometɔ ɖeka ene. Wo me xɔe abe Mawu ŋutɔ
alo via ene o. Wo me xɔ edzi se bena wo he Yesu ɖe ati ŋu eye wo ku o. Wo lɔ̃
bena Yesu yi dziƒo eye wo le mɔkpɔm be aga trɔ ava ne xexeame yɔ fũ kple eƒe
nuvɔ̃wo.



https://ee.wikipedia.org/wiki/Biblia

Biblia nye Yudatɔwo, Kristotɔwo ƒe hame vovoawo kpakple ha si woyɔna be "Eastern
Orthodox" hame le yevugbe me la ƒe agbalẽ vevietɔ na sugbɔsugbɔ. Vovototo suea
ɖewo le hasiawo ƒe Bibliawo me.

Yudatɔwo yɔna woƒe Biblia be Tanak alo Hebri Biblia. Kristotɔwo hã yɔna woƒe
Biblia be Ŋɔŋlɔ Kɔkɔe. Wo ma agbalẽ sia ɖe akpa eve me. Akpa gbãtɔ enye Nubabla
xoxoa eye evelia enye Nubabla yeyea. Kristotɔwo ƒe hamea ɖe wo tsɔ agbalẽ si wo
yɔna be Apokrifa kpe ɖe woƒe Biblia ŋuti. Agbalẽ ɖe wo le Roma "Catholic" kple
"Eastern Orthodox" tɔwo ƒe Biblia me si wo mele Yudatɔwo ƒe Tanak me o.

Agbalẽ 39 ye le Hebri Biblia (Hebri:תנ"ך) me. Ameaɖewo yɔnae be Hebri Biblia
elabena Hebritɔwo gbɔ agbalẽa tso. Ameaɖewo hã wo yɔnae nenema elabena Hebrigbe
me wo ŋlɔe ɖo. Eya wo ŋutɔ wo yɔnae be Tanak elabena woƒe agbalẽ le akpa etɔ̃
me. Akpa etɔ̃ sia wonye Tora (nufafiawo), Nevi'im (nyagblɔɖilawo) kple Ketuvim
(nuŋɔŋlɔwo).

Nubabla yeye la ku ɖe Yesu Kristo ƒe agbe kple nufafia ŋuti. Apostolo Paulo kple
nusrɔla bubuawo ƒe agbalẽwo si woŋlɔ ɖo ɖe Kristotɔwo ƒe hame gbãtɔwo kpakple
Yohanes ƒe Nyaɖeɖefia la wo katã le eme. Agbalẽ 27 ye le Nubabla yeyea me. Woŋlɔ
agbalẽ sia wo geɖe le Helagbe me. Agbalẽawo enye:



https://ee.wikipedia.org/wiki/Avu

Avuwo (Latin ŋkɔ: Canis lupus familiaris ) (Iŋlishi ŋkɔ: Dog )wonyé lãfɔne si do
ƒome kple amegãxi ƒomea. Wonyi na avuwo ɖe hamehame si woƒe gbɔsɔsɔ ano alafawo
me. Le esia ta la, vovototowo sɔgbɔ ɖe woƒe atsudzɔdzɔ, ŋutilãgbalẽwo kpakple
fuwo do me ɖo. Ameɖesiaɖe kloe nyia avuwo abe aƒemelã ene. Kɔta ʋɛ aɖewo ɖua avu
le nɔnɔme tɔxɛ aɖewo me.

Avuwo nye aƒemelã de ŋgɔwo dometɔ ɖeka. Ame aɖewo kpɔa avuwo abe nuteƒewɔlawo
ene. Wo lɔ̃na amewo ŋutɔ eye wo lɔ̃na kɔɖiɖi kple amewo hã.

Ame geɖewo xɔ se bena avuwo ƒe susuwo de ŋgɔ wu lã bubuwo tɔ. Avu si Iŋglisiawo
yɔna be Border Collies la, teŋu srɔ̃na sewo tso amewo gbɔ, he wɔna ɖe wo dzi
pɛpɛpɛ. Avu ƒome bubuwo hã fía woƒe nunya le alesi wo teaŋu sí na tso hɔdodowo
megbe alo le alesi me wo teaŋu fina nuɖuɖu si le wo dzrom ene. Avuwo wɔna dɔ
geɖewo hã. Wo kpena ɖe dɔwɔla siwo xɔna na ame bubwo kple ame siwo le xaxa me la
ŋuti. Wo kpena ɖe kpovitɔwo hã ŋu. Wo dometɔ aɖewo nyo na nuwo didi, amewo didi
kpakple aƒewo ŋu dzɔdzɔ. Avua ɖe wo nyona lãwo kpɔkplɔ, ŋkugbagbatɔwo kpɔkplɔ
kpakple adedada.

Togbɔ be avuwo nye lãɖulawo gɔ̃ hã, wo ɖuna nuɖuɖu tɔgbi desiaɖe kloe fãa. Le
kpɔɖeŋu me, wo ɖuna gbe abe alẽwo kple gbɔ̃wo ene. Nuɖuɖu ʋe siwo menyo na avuwo
o la dometɔ aɖewo enye nuɖuɖu siwo me koko le, sabalawo, weintsetsewo,
weintsetse ƒuƒuwo kple azi ƒomevi ʋea ɖe wo. Le ƒe 2000 me la, nusrɔla ɖe wo va
dzesii be ne avuwo ɖu weintsetsewo alo weintsetse ƒuƒuwo suea ɖe ko la, ewɔna
anyira ɖe avuawo ƒe ayikuwo ŋuti.

Avuwo lea dɔ abe amegbetɔwo ene gake woƒe dɔlele ƒomeviwo dometɔa ɖe wo to vovo
na amewo tɔ. Dɔléle sia ɖe wo enye rebis. Ne avu le rebis dɔ lem la, evɔna na
tsi nono. Dosuwo kple ŋɔwo hã ɖea fu na avuwo. Dɔléle bubu siwo le avuwo me enye
ali dɔ, klo dɔ, ŋkugbagba kple tokuku. Amegbetɔwo ƒe dɔléle aɖe wo abe suklidɔ
hã ɖea fu na avuwo.

Avu geɖe wo nɔna agbe ƒe wuietɔ̃ yi wuiene lɔƒo ene. Avu gã wo nɔa agbe ƒe adrẽ
ko gake avu sue wo nɔa agbe va ɖo ƒe bla eve sɔŋ. Avu si nɔ agbe wo didi wu le
xexeame, si wo ŋlɔ daɖi enye avu si Inglisiawo yɔna be Australian cattle dog si
ku le ƒe 1939 me le Amerika. Éxɔ ƒe blaeve-vɔ-asieke (29) kple ŋkeke
blaeve-vɔ-andrẽ (27) sɔŋ. Avua ɖe le Inglisiawo de xɔ ƒe blaeve-vɔ-asieke (29)
le ƒe 2007 me.

Le xexeame ƒe dukɔa ɖe wo me la, wonyina avuwo na ɖuɖu. Yuroptɔwo kpakple
Amerikatɔwo bua avuwo ɖe aƒemelãwo me ko. Vietnamtɔwo hã, wonyina avuwo na ɖuɖu
kpakple aƒeme nɔnɔ katã.



https://ee.wikipedia.org/wiki/Ako

Akowo (IPA:/ 'ɑːkəʊˌwəʊ /) nye xe ƒomevi ɖeka si wole hame abe 350 sɔŋ. Womana
xe siawo ɖe akpa gã eve me. Woyɔna wo le Eŋglisigbe me be cockatoo kpakple
parrot. Akowo bɔ ɖe xexeame dukɔ siwo me dzoxɔxɔ sɔgbɔ le la me.

Akowo ɖua nukuwo, seƒoƒowo kple nutsetsewo. Woƒe nuɖuɖu vevetɔ enye nukuwo. Wo
dometɔa ɖewo dea ade hã. Le kpɔɖeŋu me, ako aɖewo fɔna abɔbɔ.

Xe siawo srɔ̃a amegbetɔwo ƒe nuƒoƒo alebe ne egblɔ nya aɖe le wogbɔ la,
woagbugbɔe agblɔ nya ma na wò ha͂. Nusrɔ̃la aɖewo fia be ako aɖewo sena
egbegbɔgblɔ aɖewo gɔme. Ako eve siwo ŋkɔwo enye Alex kpaple N'kisi la, wonye ako
tɔxewo. Alex srɔ̃ nuwo ƒe ŋkɔwo eye eteaŋu xlẽa nuwo ƒe gbɔsɔsɔ eye wòƒoa nu le
nuwo ŋuti. N'kisi hã srɔ̃ nyawo abe akpe ɖeka sɔŋ, eye wòteaŋu zãa nya siawo
pɛpɛpɛ hã.[1]

Tso blema ŋɔli ke la, amewo nyi akowo abe aƒemelãwo ene. Togbɔ be wodzi menya
kpɔna o hã, wo ƒe nuƒoƒo kpakple tugbedzedze na be amewo lɔ̃a wonyinyi ɖaa. Ako
aɖewo nɔa agbe gbɔ ƒe blaenyi sɔŋ dzi. Eɖewo hã nɔa agbe ƒe ʋe aɖewo ko. Le ƒe
1992 me la, "USA Today" gbalẽa ŋlɔ be akowo siwo nyim wo le le Amerika ƒe
xexleme ɖo 11 miliɔn. [2].



https://ee.wikipedia.org/wiki/Kwame_Nkrumah

Kwame Nkrumah (Anyɔnyɔ 21, 1909 - Afɔfiɛ 27, 1972) enye Ghana vidzidzi gbãtɔ si
vaye zu Ghana dukplɔla.

Wodzi Nkrumah le Nkroful le Ghana ƒe Ɣetoɖoƒe nutome. Ŋkɔ si wotsɔ ne le eƒe
ɖevime enye Francis Nwia Kofi Ngonloma. Ede Achimota School le Gẽ hafi wòyi edzi
le Roma Katolik suku me le Axim. Le ƒe 1935 me la, ezɔ mɔ heyi ɖe United States.
Ede Lincoln yunivesiti, afisi woxɔ BA ɖaseɖigbãle le.

Le 1945 me la, Nkrumah gbɔ va Ghana. Le eƒe gbɔgbɔ ko la, woɖoe nuŋlɔ̃la na
United Gold Coast Convention (UGCC). Woƒe nunɔla ɣemaɣi enye J. B. Danquah. Le
ƒe ʋea ɖewo megbe la, vovototo va ge ɖe wome eye Nkrumah do le UGCC la me eye wò
va ɖo eya ŋutɔ ƒe dunyaheha si nye Convention People's Party (CPP). Wo nɔ United
Kingdom dukɔa biam na Ghana ƒe ɖokuisinɔnɔ.

Le Tedoxe 6, 1957 me la, Ghana dukɔa xɔ ɖokuisinɔnɔ eye Nkrumah zu dukɔa kplɔla.
Fianyɔnu Elizabet II ganɔ zia dzi na Ghana ƒe etɔ̃ sɔ̃ŋ hafi eya hã trɔ tso
Siamlɔm 1, 1960 dzi.

Nkrumah tu nuwo geɖe abe tɔdziʋudzeƒe gãaɖe, ayameʋudzeƒe yeye kple Akosombo
Dam. Nkrumah nye Ghana dukplɔla ƒe 9 sɔŋ hafi wo ge le zia dzi. Ghana asrafowo
tso ɖe eŋu le esime Ghana nɔ sesem.

Nkrumah nɔ ŋkɔ enye Aƒenɔ Nyaniba. Vi ene ye nɔ Nkrumah si. Via tsitsitɔ enye
Francis, si nye dɔyɔla kple amatsiwɔla de ŋgɔ le Ghana. Emegbe la, Nkrumah ɖe
Fathia Rezhik, si tso Egyipté. Wodzi vi etɔ̃. Gbãtɔ enye ŋutsu, Gamel, evelia
enye Samia, si nye nyɔnu eye mamlea enye Sekou si nye ŋutsu.



https://ee.wikipedia.org/wiki/Jerry_Rawlings

Jerry John Rawlings si wodzi Masa 22, 1947 me, enye Ghana dukplɔla zi eve sɔŋ.
Woyɔe be Jeremiah Rawlings John le eƒe ɖevi me. Eƒe dziɖuƔi gbãtɔ nɔ ƒe 1979 me
eye evelia dze egɔme tso Dzome 31, 1981 vaseɖe Dzove 7, 2001.

Rawlings tɔ ŋkɔ enye James Ramsay John, amesi tso Scotland le United Kingdom.
Eya kple srɔ̃a Maria tso Scotland va wɔ dɔ le United Africa Company (UAC) le
Gɛ̃. Nɔa enye Aƒenɔ Victoria Agbotui tso Dzelukoƒe, si te ɖe Keta ŋuti le Vɔlta
nutome. Rawlings ɖe Nana Konadu Agyeman si nye Asanteawo. Wodzi vi ene, nyɔnuvi
etɔ̃ kple ŋutsuvi ɖeka.

Rawlings tɔ mekpɔ edzi le eƒe ɖevi me o eyata ezu nɔa ƒe agbe to eƒe suku dede
katã me. Ede Achimota School, si nye Ghana ƒe suku deŋgɔwo dometɔ ɖeka. Esi wodo
le Achimota School la, eyi dɔsrɔ̃ƒe le Ghana yamesrafowo gbɔ. Wofiae yameʋukuku.
Rawlings va nya yameʋuawo kuku alegbegbe be wonae Speed Bird dzesigbalẽ le
nusɔsrɔ̃a ƒe nuwuwu.

Le Tedoxe 1968 me la, wo ɖo Rawlings ɖe Takoraɖi le Ɣetoɖoƒe nutome. Ewu eƒe
nusɔsrɔ̃ nu le Dzove 1969 me. Wo de bubu eŋu kpakple dzesi si woyɔna be "Speed
Bird Trophy" le alesi wò bi ɖe ayameʋu kuku me ta. Edze dɔ gɔme abe Pilot
Officer ene. Le Afɔfiɛ 1978 me la, woɖoe "Flight Lieutenant" le ayamesrafowo me.
Le Damɛ 1979 me la, Rawlings kple xɔ̃a asrafoaɖewo dze aglã ɖe dukɔkplɔlawo
ŋuti. Woƒe nya enye be yewo ƒe asrafomegãwo va le gaɖum akpa. Wolé wo katã eye
wodze ʋɔnudɔdrɔ̃ gɔme le Gɛ̃ le Damɛ 28, 1979. Esi ʋɔnudɔdrɔ̃a nɔ edzi yim la,
asrafowo kple ame bubuwo va dze lɔ̃lɔ̃m na Rawlings.

Le Masa 4, 1979 fɔŋli me la, asrafoaɖewo vayi ɖe Rawlings kple xɔ̃awo tso game.
Hoʋiʋli do le Gɛ̃ gbɔme ŋkekea katã gake le ɣetrɔ me la, Kodzo Boakye-Gyan ɖe
gbeƒã le nuƒomɔawo dzi le dukɔame godo bena Supreme Military Council dziɖuɖua
ge. Asrafoawo ɖo Rawlings woƒe zimenɔla, eye wotsɔ ŋkɔ na dziɖuɖua be Armed
Forces Revolutionary Council (AFRC).

Le Masa 16, 1979 dzi la, wowu Ignatius Kutu Acheampong si nye Ghana dukplɔla tso
1972 va ɖo 1978, kple E. K. Utuka si nye Ghana liƒoŋudzɔsrafowo ƒe amegã. Wotso
afia nawo be woɖu dukɔa ƒe ga zã eye womenye nuteƒewɔlawo o. Le Masa 26, 1979
dzi la, woga wu asrafomegãwo woame ade kpe ɖe eve siawo ŋu. Eva dze le National
Reconciliation Commission ƒe nyawometoto me be ʋɔnudɔdrɔ siawo me de tutuwo eye
wome drɔ ʋɔnu na wodometɔ aɖewo kroa o.

Hafi Rawlings ava zia dzi la, woɖo be woawɔ akametatia na dziɖuɖu yeye si me
asrafowo ma nɔ o. Esia yi dzi abe alesi woɖo ene eye Ghana dukɔa tia Hilla
Limann be wòa nye dukplɔla yeyea. Rawlings ɖe asi le dziɖuɖua ŋu na Limann le
Anyɔnyɔ 24, 1979 me.

Le Dzome 31, 1981 dzi la, Rawlings tso ɖe Limann ƒe dziɖuɖua ŋu. Hoʋiʋli ga nɔ
anyi gake enu me sẽ abe 1979 tɔ o. Ghana ƒe kplɔla tatiawo katã ge eye woɖo
Provisional National Defence Council (PNDC) abe dziɖuɖu yeyea. Rawlings ga nye
zimenɔla na PNDC hã.

Esime Rawlings ƒe dziɖuɖu nɔ dididi la, amewo dze babia be ehiã be Ghana aga ɖo
dziɖuɖu tatia alebe dua kɔkpɔkplɔ na nɔ ɖoɖo kple sewo si dukɔa katã aɖo nu. Le
ƒea ɖewo megbe la, Rawlings va lɔ̃ be dziɖuɖua natrɔ. Eɖe asi le asrafo dɔ ŋu
eye wo ɖo be yea nɔ akametatiaa me. Woɖo National Democratic Congress (NDC), eye
Rawlings nye woƒe ŋgɔnɔla. Ghanatɔwo tia Rawlings abe dukplɔla yeyea gake le
seawo nu la, elebe woa gbugbɔ dukplɔla atia ƒe ene sia ene megbe. Rawlings ƒe
dziɖuɖu dze egɔme le Dzove 7, 1993 dzi eye ewunu Dzove 7, 1997. Wo ga tia
Rawlings le Dzome 2000 eyata eyi dzi tso 1997 vaseɖe Dzove 7, 2001. Eseawo me ɖe
mɔ be woatia dukplɔla ɖeke wu zi eve o alebe le ƒe enyi megbe la, Rawlings do le
zia dzi.



https://ee.wikipedia.org/wiki/Presbyteria_Nyanyui_Hame_le_Ghana

Presbyteria Nyanyui Hame le Ghana enye Kristo subɔsubɔ hame ɖeka le Ghana.
Amegeɖe ga yɔnae be "E.P. Church" elabena eƒe ŋkɔ le Eŋlisigbe me enye
Evangelical Presbyterian Church.

Hamea ƒe ɖoɖo dze egɔme kple Germania kristotɔwo si woyɔna be Norddeutsche
Mission tso Bremen le Germany kple Basel Mission dɔwɔlawo. Ha eve siawo tso wode
va Afrika va nɔ Mawunya dɔ wɔm le Eʋeawo dome tso ƒe 1847 me. Le Xexemeʋa gbãtɔ
ŋɔli la, hame eve nɔ Eŋlisiawo te le Gold Coast eye hame adre nɔ Franseawo ƒe
akpadzi le Togoland. Ha gbãtɔ woɖo nɔ Mission Tɔve. Le aʋa sia ƒe nuwuwu la,
woma dukɔ evee. Ɣetoɖloƒe nɔ Eŋlisiawo te eye ɣedzeƒe lɔƒo nɔ Franseawo te. Wowɔ
hameawo ƒe sinɔɖ gbãtɔ le Damɛ 1922 me. Togbɔ be woma Togo nyigba le ɣemaɣi
gɔ̃ɔ̃ɔ hã la, wowɔ sinɔɖ la le Eʋe hamea katã nu.

Le ƒe 1923 me la, mawudɔwɔlawo tso Skotland va nɔ dɔwɔm le Eŋlisi Togo kpa dzi.
Afisia ye zu Vɔlta nutome le Ghana fifia. Fransedodo hame nɔ Paris hamea te.
Mama sia va li ke, eye hameawo va zu hame eve blibowo. Hame eveawo ga wɔna sewo
ɖeka ŋudɔ. Wo ame eveawo kpea ƒe ene sia ene le sinɔɖ ɖeka ko vaseɖe fifia.

Hamea ƒe dɔwɔƒe gãtɔ le Ho, si nye Vɔlta nutome dugã la. Ame abe 600,000 ye le
hamea me fifia eye ha 750 lɔƒo woɖo vadeɖe fifia. Nunɔla tsitsitɔ enye mɔɖeretɔ.

Hamea ɖo sukuwo le Vɔlta nutoame zã. Suku ɖeka si xɔ ŋkɔ ntɔ enye Mawuli
Secondary suku le Ho. Amesiwo ɖo suku sia enye Aƒetɔ kple Aƒenɔ Trost, amesiwo
nye mawudɔwɔlawo tso United Church of Christ.



https://ee.wikipedia.org/wiki/Ephraim_Amu

Ephraim Kɔku Amu nye Ghana hakpalawo ta tɔ ɖeka kpakple nufiala. Eƒe ha nyanyetɔ
ɖeka ye nye "Yen Ara Asase Ni" si ƒe gɔmeɖeɖe le Eʋegbe me enye "Mia denyigba
lɔ̃lɔ̃ la".

Wodzi Ephraim le Peki-Avetile le Anyɔnyɔ 13 le ƒe 1899 me. Esi wònye Kuɖagbe
wodzii ta woyɔe be Kɔku. Eƒe dzilawo ƒe ŋkɔwo nye Stephen Amuyaa kple Sarah
Akoram. Ƞkɔ nyanyɛ si woyɔna na fofoa enye Papa Stefano. Papa Stefano nye
aɖaŋuwɔla eye wonye nukpala. Wode mawutsi ta na Ephraim Amu le Ɔktoba 22 lia le
ƒe 1899 dzi. Osɔfo Rudolf Mallet enye amesi de mawutsi ta nɛe.

Kɔku Ephraim dze gɔmedzesuku gɔme le Dame le ƒe 1906 me. Eyi Peki Blengo titina
suku esime woxɔ ƒe wuieve. Ekpɔ dzidzɔ le hadzidzi kple agblede nusɔsrɔ ŋuti
vevie eyata ebia tso woƒe nufiala Karl Ntem si be woafia saŋku ƒoƒo ye. Đoɖo si
nɔ eya kple nufiala Ntem dome enye be Ephraim Kɔku ade agble na Aƒetɔ Ntem le
Memleɖagbewo ekema nufiala ha͂ afia saŋkuƒoƒoe. Kɔku wu eƒe titina suku nu le ƒe
1915 me eye woxɔ ɖaseɖigbalɛ. Wu esia la, ekpɔ dzidzedze le Abetifi
Nufialawoheƒe dodokpɔ si wowɔ la me eyata le Ƒe 1916 ƒe gɔmedzedze le Dzove me
la eya kple ehati eve bubu dze mɔ yi Abetifi.

Ephraim Kɔku Amu wu eƒe hehe nu le ƒe 1919 me. Abe nufiala yeye la, ele na Amu
be woagblɔ Mawunya eye woana kaklanya eƒe nufialawo kple hamea le ehatiwo ƒe ŋkɔ
me. Amu tia eƒe mawunya tso Mateo ƒe agbale me. Mateo Ta 25 kpukpui 40. Eƒe
nyati na Kwasiɖa Mawunya sia enye, “Aƒetɔ la aɖo miaƒe nugbegblewo teƒe na mi le
esi migblee ɖe ɖevi siawo ta”. Egblɔ eƒe mawunya la le Eʋegbe kple Akuapem me.
Le woƒe suku nu wuwu me la ʋuwo va de ha vie eyata enɔ bɔbɔe na Amu be woaɖo ʋu
tso Abetifi va Osino eye tso afima etsɔ keteke va ɖi ɖe Koforidua hafi tsɔ ʋu ɖo
Frankadua. Ke esi woɖo Frankadua la ehia be woazɔ afɔ yi aƒe.

Tso Yanuar gbatɔ 1920 la , Amu dze dɔ gɔme abe nufiala le Peki Blengo E.P.
Titina suku me. Esi hadzidzi doa dzidzɔ nɛ ta la eɖoe kplikpa be yea fia ha
sukuviawo ale be woate ŋu aŋlɔ eye woadzi ha ɖe ɖoɖo alo noti nu. Le esia wɔwɔ
me la, eyi Koforidua ɖaƒle kasaŋku adodoe si woyɔna be Henry Riley saŋku. Ede
saŋku sia ʋu vaɖo Frankadua gake ele nɛ be woatsɔ saŋku sia ɖe ta tso Frankadua
va ɖo Peki. Ke esia mesese na Kɔku Amu kura o. Eya kple mɔzɔla ɖeka si woyɔna be
Aƒetɔ Lo la wɔ mɔzɔzɔ sia zã blibo la katã eye Amu ɖo Peki le fɔŋli kple saŋku
la le eƒe ta. Esi nusɔsrɔ meti kɔ na Tata Amu o ta, edi be yeaga srɔ saŋku ƒoƒo
ale be woama ɖo memie na ye eyata eyi Osɔfo Allotei Pappoe amesi nye nutome
Osɔfo na Metɔdist hamea la gbɔ be woafia saŋku ƒoƒo ye. Le ƒe 1926 me la wo do
Amu ɖe ŋgɔ eyata wohiã be woaɖee yi Akrɔpɔŋ nufialawo teƒe abe nufiala ene. Le
afisia la ame geɖewo kpɔ Tata Amu ƒe nuwɔna abe movinu. Abe nufiala si kpɔa
agbledenyawo dzii la, ebia tso sukuviwo si be woatsɔ afɔdzi ado nukuwo abe
nunyronu gake esia medze nusrɔlawo ŋu o, elabe wobui be mele na agbalɛnyala be
woade asi mi ŋuti o. Ke amu ŋutɔ fia kpɔɖeŋu wo. Eya ŋutɔ lɔa mi la yina ɖe
agble la me hedoa nukuawo. Togbɔ be sukuviawo lia liʋiliʋi ha͂ la wokplɔnɛ ɖo le
dɔa wɔwɔ me.

Tata Amu ɖe srɔ̃ le Masa1942 me. Eɖe Aƒenɔvi Beatrice Yao tso Peki Blengo. Tata
Amu kpa atiɖaka adodoe aɖe na srɔ̃a ɖe yevugaɖaka teƒe. Tata Amu xɔ ƒe
blaene-vɔ-etɔ hafi ɖe srɔ. Le Tedoxe 27 lia 1965 le Memleɖa aɖe gbe la Legon
Yunivɛsiti na akɔtadzesi kple ɖaseɖigbalɛ kɔkɔtɔ Đɔkita le hakpakpaɖaŋu me Tata
Amu.



https://ee.wikipedia.org/wiki/Malaria

Asrã nye dɔleame si tso mu gbɔ na amegbetɔwo kple la bubuwo si tsoa parasitic
protozoanwo (cell ɖeka ƒe nugbagbevi) na 'Plasmodium' gbɔ. Malaria hea dzesiwo
abe feva, ɖeɖiteameŋu, trutru and taɖuiwo vɛ. Le eƒe ŋusɛ̃ nu la, ehea ŋutigbale
fufuu, lamedzetsiwo, ɖime alo ku. Dzesi siawo dzea egɔme enuenu tso ŋkeke ewo
yiɖe ŋkeke wuiatɔ le mu ƒe ameɖuɖu megbe. Dɔlele dzesiwo agatrɔ va le ɣletiwo
megbe ne ame aɖe mexɔ dɔyɔyɔ blibo o. Le amesiwo me dɔlelea vɔ le la, egbugbɔ
lele nu mesena o. Dɔ malemale dziɖuɖu nɔnɔme sia dzona le ɣeyiyi abe ɣletiwo
kple ƒewo me ne nye be malaria mega le ame o.

Zi geɖee la, woxɔa dɔlele sia tso munɔ si ŋu dɔlelea le ƒe ameɖuɖu
gbɔ'Anopheles' mosquito. Ameɖuɖu sia ɖea parasitewo tso mu ƒe ta me ɖe ame ƒe ʋu
me. Parasitewo zɔa yi na akla gbɔ afisi wotsina hedzi na ɖo. Plasmodium ƒe ƒome
atɔ ateŋu ahe dɔlele ve eye amegbetɔwo ma ne. Ame ƒe kuku geɖe tso P. falciparum
with P. vivax, P. ovale gbɔ, eye P. malariae hea asrã siŋu ŋuse mele o la ve. P.
knowlesi ƒomewo mena dɔlele amegbetɔwo kabakaba o. Wokpɔna malaria to ʋumedodo
tso ʋu lewo, alo kple Asrã ƒe antigen kpɔkpɔ dodokpɔwo. Wowɔ mɔnusiwo woaza
'polymerase chain reaction' atsɔ kpɔ parasite ƒe DNA , gake mebɔ ɖe afisiwo
malaria bɔ le o elabena woxɔ asi eye womele bɔbɔe o.

Woateŋu aɖekpɔtɔ dɔa ƒe lele to mu ƒe amemaɖumaɖu me le mudɔwo kple mutikewo
zaza me, alo to mu ƒe dzidzi tsotsoɖa mɔnuwo dzi abe nugbagbeviwowuwu ƒe atikewo
tsisisi kple tsimatsamatsawo ƒe ɖeɖeɖa. Atikewɔwɔ na malaria nutsitsi ƒe
mɔnuvovowo li asrã nutsitsi na mɔzɔla siwo yina afisi dɔlelea le. Enye didi be
woaza atikea 'sulfadoxine'/pyrimethamine na vidziwo kple funɔwo le dzinuetɔ
gbãtɔwo me ƒe fufɔfɔ le teƒesiwo malaria bɔ ɖo. Togbɔ be ehia ha la, vaccine
aɖeke meli o, gake agbagbadzedze na eƒe wɔwɔ le edzi yim. Malaria ƒe atike si
dzi woda asi ɖoe nye ƒuƒoƒo na asrãmɔxenu ƒe atikewo si me 'artemisinin' le.
Atikewɔwɔ evelia enye mefloquine, lumefantrine, alo sulfadoxine/pyrimethamine.
Woateŋu aza 'Quinine' kpeɖe 'doxycycline' ne artemisinin meli o. Le teƒe siwo
dɔlelea bɔ ɖo la, ehia be woakpɔ malaria hafi woadze atike zaza me ɖe atike ƒe
dɔmawɔmawɔ ta atike ƒe ŋuse dzi ɖe kpɔtɔ.Atikewo ƒe dɔmawɔmawɔ he malaria ƒe
atikewɔwɔ geɖewo ve; le kpɔɖeŋu me, 'chloroquine'-resistant P. falciparum kaka
yiɖe malaria nɔƒe geɖewo, eye resistance na artemisinin va zu problem le
Anyigbeɣedzeƒe Asia ƒe akpa aɖewo.

Dɔlelea bɔ ɖe tropicwo kple tropicviwo nutome siwo te ɖe anyigbatitina la ŋu me.
Eɖewoe nye Sub-Saharan Africa, Asia, and Latin America. World Health
Organization bui be le ƒe 2012 me la, malaria le ame million 207 . Le ƒema me
la, dɔa wu ame abe tso 473,000 yi 789,000 ene siwodometɔ geɖe nye ɖeviwo tso
Africa. Malaria kple ahedada wodoa ka ɖeka eye wogblea nu le du ƒe ŋgɔyiyi ŋu.
Le Africa la, wobuibe egblea ga woade abe $12 billion USD le ƒe ɖeka me to eƒe
dada , dɔmateŋuwɔwɔ kple nugbegble le tourism ŋu la me.



https://ee.wikipedia.org/wiki/Amegbet%C9%94_%C6%92e_Abl%C9%94%C9%96evinyenye_%C5%8Bu_Kpe%C9%96o%C9%96odzinya

Amegbetɔ ƒe Ablɔɖevinyenye ŋu Kpeɖoɖodzinya enye kpeɖoɖodzinyawo si Xexeme Dukɔ
Ƒoƒuawo ƒe Takpekpegã la ŋlɔ daɖi le 10 Dzome 1948 le Palais de Chaillot, Paris.
Ɖoɖo 30 le eme si dzi Xexeme Dukɔ Ƒoƒuawo da asi ɖo na amegbetɔwo katã le
xexeame godoo.

Le nuvɔ̃ɖi siwo Adolf Hitler kple eƒe asrafowo wɔ le Xexemeʋa evelia me ta la,
amewo geɖe va bui be ehiã be woaŋlɔ sewo le amegbetɔwo ƒe ablɔɖevinyenye ŋuti.
Esia na be Xexeme Dukɔ Ƒoƒuawo ƒe Nuŋlɔlagã tia John Peters Humphrey si tso
Canada be wòakpɔ eŋɔŋlɔ dzi. Amesiwo kpe ɖe eŋu wodome tɔa ɖewo enye Eleanor
Roosevelt tso United States, Jacques Maritain kple René Cassin tso France,
Charles Malik tso Lebanon, kple P. C. Chang tso China. Xexeme Dukɔ Ƒoƒuawo ƒe
Takpekpegã si kpe le 10 Dzome 1948 wɔ akametatia le nya sia ŋuti, eye dukɔ 48 lɔ
ɖe dzi, 0 gbe, eye 8 mede dzesia ɖeke o.

Woŋlɔ ɖe Guinness Book of Records la me be nyasiawo nye agbalẽ si gɔme woɖe ɖe
gbe bubuwo me wòsɔgbɔ wu le xexeame. Xexeme Dukɔ Ƒoƒuawo ŋutɔ ɖe nya siawo gɔme
ɖe gbe 366 me.



https://ee.wikipedia.org/wiki/Abraham

Abraham nye amesi ŋu woŋlɔ nu le le Mose ƒe agbalẽ gbãtɔ me le Bibliaa me. Wo ga
ŋlɔ nu le eya ke ŋuti le Koran la hã me. Kristotɔwo kple Mɔslemtɔwo katã bu nae
abe Israel viwo, Ishamel viwo kple Edom viwo katã wo fofo. Eya dzi Yuda subɔsubɔ
kple Kristo subɔsubɔ to.

Abraham nye Tarax vi, eye wònye Naxor ƒe tɔgbeyɔvi. Abraham nɔviwo wonye Naxor
kple Haran. Bibla gblɔ bena Mawu kplɔ Abraham tso Mesopotamia vayi Kanaan nyigba
dzi. Afima Mawu bla nu kple Abraham le. Tso ema dzi la, Abraham subɔ Mawu (YHWH)
dzaa ko abe Mawu ene. Mawu ga do ŋugbe na Abraham hã bena eƒe dzidzimeviwo
woadzi xexlẽmanɔmee. Abraham nɔ agbe tso AM 1948–2123 (1812 DMȠ vaseɖe 1637
DMȠ).

Yudatɔwo yɔna Abraham be Avraham, Avinu, alo "Abraham, mía Fofo". Mawu do ŋugbe
na Abraham bena woayra amegbetɔwo katã to eƒe dzidziemviwo dzi. (Mose I 12:3).
Kristotɔwo kpɔ Yesu Kristo abe ŋugbe si Mawu na Abraham. Mɔslemtɔwo xɔ edzi se
bena Mohammed nye Ismael, ŋutsuvi si Hagar dzi na Abraham ƒe dzidzimeviwo dometɔ
ɖeka.



https://ee.wikipedia.org/wiki/Nunyiamemademade

Nunyiamemademade alo nunyiameɖuɖumademade nye nɔnɔme si tsoa nuɖuɖu si me
nunyiamewo me li o alo si me wobɔ ɖo fuu si hea dɔlelewo vɛ. Nunyiame siawo
nye : lamemiwo, protein, carbohydratewo, vitaminwo alo mineralwo. Zigeɖe la,
woyɔ ne be nunyiamemademade ne lamemiwo, protein alo nunyiamekuiwo mebɔ o; gake,
woga yɔ ne be nunyiamedewu. Ne nunyiamemademade le vidzi le fufɔfɔ alo hafi woxɔ
ƒe eve me la, ateŋugble nu le eƒe tsitsi ŋu tegbetegbe. Nunyiameɖuɖumademade ƒe
sesietɔ si woyɔ na be numaɖumaɖu, ateŋu ahe dzesiwo abe: kpuienyenye, makɔmakɔ,
ŋusemanɔamesi, kple afɔ kple dɔme ƒe tete. Zigeɖe ha la, amewo kpɔ na
infectionwo eye wogakpɔ na fafa edziedzi . Nuɖuɖukui mademade ƒe dzesiwo tsoa
nuɖuɖukui si me le nuɖuɖua me o.

Undernourishment zigeɖe la tsoa nuɖuɖu nyuie maɖumaɖu gbɔ. Etsoa nuɖuɖu xoasiwo
gbɔ kple poverty. breast feeding manɔanyi ateŋu he vɛ, nenemake infectious
diseases abe: gastroenteritis, pneumonia, malaria kple measles siwo hia nunyiame
le agbɔsɔsɔ me. Undernutrition ƒe ha evee le: protein-energy malnutrition kple
dietary deficiencies. Protein-energy malnutrition ƒe sesie ha eve le: marasmus
(a lack of protein and calories) kple kwashiorkor (a lack of just
protein).Micronutrient manɔanyi bɔbɔtɔwoe nye: iron, iodine kple vitamin A
manɔanyi. Le pregnancy yi la, le nunyiamewo ƒe zaza le agbɔsɔsɔ me ta la, woƒe
vɔvɔ bɔ ŋutɔ. Le developing countries la, overnutrition le obesity ƒe nɔnɔme me
la, nyea undernutrition le teƒe ɖekawo. Malnutrition ƒe dzɔtsoƒeɖewoe nye
anorexia nervosa kple bariatric surgery. Malnutrition bɔ wu le elderly me ɖe
woƒe physical, psychological kple social nyawo ta.

Mɔnuwo be woahe nutrition ɖe ŋgɔ nyea mɔnuwo abe development aid. Notsi nono
ateŋu aɖe malnutrition dzi kple ku le ɖeviwo me, eye mɔnuwo be woado eƒe wɔwɔ ɖe
dzi ha hene ɖe dzi. Nuɖuɖu kple notsi nana ɖeviwo le ɣleti ade kple ƒe eve me la
hea dometsonuwo vɛ. Nutsotsowo de megbe na supplementation tso micronutrients
zaza le fufɔfɔ me kple le ɖeviwo me le teƒesiwo heɖe megbe le ŋgɔdonyawo me le
ɣeɣeame. Be woana nuɖuɖu amesiwo wohia wu la nuɖuɖua tsɔtsɔ na kple ga nana be
amewo ateŋu aƒle nuɖuɖu le woŋutɔ ƒe asime nyo ŋutɔ. Nuɖuɖu nana amewo le suku
ko mede o. Malnutrition sesietɔ ƒe dada le aƒe me kpeɖe ready-to-use therapeutic
foods ŋu le bɔbɔe ɣesiayi. Ame siwo le malnutrition sesietɔ kpeɖe dɔlele bubuwo
ŋu la, elebe woaxɔ dɔdada le kɔdzi. Esia kuɖe asitɔtrɔ le low blood sugar, body
temperature, dehydration, kple edziedzi nuɖuɖu. antibioticwo zaza edziedzi hia
ɖe infection kpɔkpɔ ta.Ŋugɔgbe mɔnu aɖewoe nye: agbledede mɔnuwo dzi tutuɖo,
kotɔnyenye dzi ɖeɖe, tutuɖe sanitation, kple empowerment of women.

Le 2010 me la, ame million 925&nbs undernourished woe le xexeame, eye ame
million 80&nbsp kpeɖeŋu tso ƒe 1990. Wobui be vitaminwo kple nunyiamewo me le
ame billion bubuwo si o. Le ƒe 2010 me la, wobui be protein-energy malnutrition
he ame 600,000 ɖe ku me tso ku abe 883,000 le ƒe 1990. Nunyiame manɔamesi bubuwo
abe iodine deficiency kple iron deficiency anemia, ame abe 84,000 bubu geɖe ɖe
ku me. Vaseɖe ƒe 2010 dzi la, Undernutrition hea 1.4% na disability adjusted
life years va nɛ. Abe akpa etɔ mama na ekuwo kata tso undernutrition gbɔ; gake,
zigeɖee womebune nenema o.Le ƒe 2010 me la, eyae he nyɔnuwo kple ɖeviwo ƒe ku
abe mellion 1.5 gake wobuibbe xexlemea wu ame million 3&nbsp. Ɖeviwo abe million
165 le stunted growth tso dɔlelea me. Undernutrition bɔ le dukɔsiwo ŋgɔ yiyi me
bɔ ɖo o.



https://ee.wikipedia.org/wiki/Mitsinyed%C9%94

Mitsinyedɔ alo afɔdzidedɔ nye dɔlele si nabe anye mitsi alo ade afɔdzi abe zi
etɔ̃ ene gbe sia gbe. Zigeɖe la enɔa anyi ŋkeke ʋɛ aɖewo eye ateŋu he
tsivɔlelame vee ɖe tsimanɔlame ta. Zi geɖe la, tsimanɔlame ƒe dzesiwo dzea egɔme
kple ŋutigbale ƒe sukuilele kple ame ƒe nɔnɔmetɔtrɔ. Esia ateŋu agbugbɔ
aɖuɖɔɖɔɖɔ ɖe megbe, ŋutigbale ƒe trɔtrɔ, dzi ƒe tsotso kabakaba kple ŋudzɔnɔnɔ
ƒe ɖiɖi kpɔtɔ le esimedɔ la le ŋusem ɖe edzi. Gake, vidzifɛ siwo le no nom alo
no no la ƒe mitsinyenye ateŋu adze gadzi.

Nusi hea dɔ sia vee la ƒe bɔbɔtɔe nye virusi, bacteria, parasaiti, ƒe aʋahoho ɖe
dɔkaviwo ŋu alo nusi woyɔna be 'gastroenteritis'. Zigeɖe la miexɔna nu
manyomanyosiawo to nuɖuɖu alo tsi sime nugodo tso amesi le dɔ sia lem la gbɔ.
Woateŋu amãe ɖe hatsotso etɔ̃ me: mitsinyenye gaƒoƒo kpuie tɔ, ʋumitsinyenye
gaƒoƒo kpuie tɔ, kple ne enɔ anyi wu kɔsiɖa eve la, mitsinyenye atraditɔ.
Mitsinyenye gaƒoƒo kpuie tɔ la ateŋu ava nenye be cholera le ame. Ne nye be ʋu
li la, woyɔnɛ be 'dysentery'. Nu bubuwo ha hea mitsinyedɔ vee. Wodometɔ aɖewo
enye: 'hyperthyroidism', notsi tsritsri, dɔka ƒe tete, atike aɖewo, kple dɔka ƒe
gbɔgbɔ dɔ kpakple bubuawo. Le go geɖewo me la womehia afɔdzidodokpɔ na kakaɖedzi
kpɔkpɔ na dɔ ƒe dzɔtsoƒe o.

Woateŋu atsi mitsinyedɔ nu to dzadzenyenye tutuɖo me, tsinono dzadze, kple
asikɔklɔ me. Notsi nana vaseɖe dzinu ade megbe ha nyo abe abidodo ɖe 'rotavirus'
ŋu la ene. 'Oral rehydration solution' (ORS), si nye tsinononyuie si me dze sue
kple sukli le, la nyo ŋutɔ na dɔ sia nutsitsi. Zinc tsikekui ha nyo ŋutɔ.
Dɔnutsitsi mɔnu siawo kpeɖe ɖevi million 50 aɖewo ŋu le ƒe 25 siwo vayi la me.
Ne amewo le mitsinyedɔ la edze be woayi edzi aɖu nu nyuie eye edze be vidziwo ha
nayi edzi ano no. Ne ORS si wodzrana la meli o la, woateŋu awɔe le aƒe me. Le
tsimanɔlame atraditɔe me la, tsidodo hia. Gake le go geɖewo me la, numetsi ateŋu
akpɔ esia gbɔ nyuie. Antibioticwo, togbɔ be womezanɛ edziedzi o ha la, teŋu
wɔadɔ nyuie le go ʋɛaɖewo me abe amesiwo le ʋumitsinyem la kple asrã sesẽ,
amesiwo le afɔdzidede le mɔzɔzɔ megbe, kple amesiwo ƒe afɔdzi me
dɔlekuinugbagbevi aɖewo le la. 'Loperamide' ateŋu atsi afɔdzidedea nu vie gake
menyo na amesiwo ŋu dɔ sesẽ ɖo o.

Mitsinyedɔ ŋutinyawo abet so billion 1.7 yi 5  dzɔna le ƒe ɖesiaɖe me. Ebɔwu le
dukɔ siwo mede ŋugɔ o me, afisiwo ɖeviwo lea dɔa le abe zi etɔ̃ ene le ƒe me.
Vaseɖe 2012 la, eyae nye bɔbɔtɔ evelia le ɖeviwo ƒe ku hehe vee me le ɖevi
maxɔƒeatɔwo dome le xeaxeame godoo (0.76 million or 11%). Mitsinyedɔ ƒe amelele
hea malnutrition ve eye wowɔa esia le ɖevimaxɔƒeatɔ̃wo dome. Kuxe bubu siwo
ateŋu va la enye lame kple susu ƒe matsimatsi.



https://ee.wikipedia.org/wiki/Hepatitis_A

Hepatitis A (si woyɔna tsa be infectious hepatitis) nye dɔlekui si nu se na akla
tsona hepatitis A virus gbɔ (HAV). Dɔa lele geɖe mefia dzesi boo aɖeke o vevietɔ
le amesiwo metsi o la me. Ɣeyiɣi tso dɔa ƒe gɔmedzedze yi eƒe dzesiwo gbɔ le ame
siwo lenɛ me la le abe kɔsiɖa eve yi ade. Ne dzesiwo dze la wonɔa anyi zi geɖe
abe kɔsiɖa enyi esiwo nye: trutsɔame, trutru, afɔdzidedɔ, ŋutigbale ƒe fufuu,
fever kple aŋɔmeɖuame. Ame geɖewo abe 10–15% gakpɔa dzesiwo ƒe vava le dzinu ade
tso dɔa lele zi gbatɔ megbe. Akla ƒe gbegble kpata teaŋu dzɔna ɣeaɖewoyi vevietɔ
le ametsitsiwo me.

Emama toa nu ɖuɖu alo tsi nono siwo me dɔlekui mi le. Gomekpa si womeɖa nyuie o
la etsoƒe bɔbɔtɔ wu. Woateŋu amae to kadodo kplokpui kple amesi lee la me.
Togbɔbe dzesi aɖeke me dzea le ɖeviwo ŋu edziedzi ne woxɔ dɔ sia hã la woateŋu
aɖee na amebubuwo. Ne elee zi ɖeka ko magalee le wo agbeme o. Dɔlekuia kpɔkpɔ
hia ʋu dodo kpɔ elebena eƒe dzesiwo sɔ kple dɔlele bubuwo. Enye hepatitis virus
atɔ siwo wonya: A, B, C, D, kple E.

hepatitis A ƒe vaccine la nye mɔxenu nyui. Dukɔ aɖewo ɖoe anyi na ɖeviwo kple
ame siwo axɔe bɔbɔe siwo medo abui o. Edze abe awɔ dɔ le agbe ŋkekewo katã me.
Mɔxenu bubu aɖewoe nye asi kɔklɔ kple nu ɖaɖa nyuie. Dɔdada mɔnu tɔxe aɖeke meli
o, gbɔɖeme kple atike nono na trutsɔame alo afɔdzidede nyo le ɣeyiɣi si wohia la
me. Dɔlelea katã nu tsona zi geɖe ne akladɔ meli o. Akladɔ sesẽ dada ne wodzɔ la
toa akla bubu dede me.

Le xexeame godoo la abe milion 1.5 ƒe dɔlelea ƒe dzesi dzena ƒe sia ƒe eye
million akpewo nye dɔa lelawo le wo katã me. Ebɔ wu le xexeame ƒe akpa siwo
medza o eye tsinono nyui hã mesu amewo o. Le dukɔ siwo mede ŋugɔ o wome la
ɖeviwo si de 90% la le dɔa hafi xɔna ƒe 10 eyata womegalene le tsitsi me o.
Edzɔna kpata le dukɔ siwo de ŋgɔ vie la me ne ɖeviwo melee hafi tsi o eye
abidodo godoo hã mebɔ o. Le 2010 me la, hepatitis A sesẽ ƒe dodo zu ame 102,000
ku. Xexeame godoo ƒe Hepatisis Ŋukeke vana ƒe sia ƒe le July ƒe ŋkeke 28 dzi be
woahe nufiamenyawo tso 'viral' hepatitis ŋu.



https://ee.wikipedia.org/wiki/Emmanuel_Kotoka

Emmanuel Kɔsi Kotoka (Kele 26 1926 - Afɔfiɛ 17 1967) nye asrafo si nɔ National
Liberation Council dziɖuɖu si nɔ zia dzi tso Dzodze 24 1966. Dziɖuɖu siae ɖe
dukplɔla Kwame Nkrumah le Ghana dukɔ zia dzi.

Wodzi Kotoka le Alakple si nye Keta dukɔ ɖeka le Vɔlta nutome le Ghana. Ede suku
le Alakple Roman Catholic Suku. Emegbe la, eyi eƒe suku dede dzi le Anloga
Senior School tso ƒe 1941 me. Esi wòde suku vɔ la, eɖo be yea srɔ̃ dɔ gake
emegbe la, evaye ŋlɔ ŋkɔ kple asrafowo.

Le Siamlɔm 1947 me la, Kotoka dze asrafodɔ sɔsrɔ̃ gɔme le Gold Coast Regiment ƒe
asrafo suku le Teshie le Gẽ. Dɔa sɔsrɔ̃ tsɔ afɔ ne. Le ƒe 1952 me la, enɔ Afrika
asrafow dɔmetɔwo siwo woɖo ɖe Eaton Hall, si nye asrafo suku de ŋgɔ ɖeka le
United Kingdom (Britannia) dukɔa me. Le ƒe 1954 me la, woɖoe leftenant le Ghana
asrafowo me, eye wòdze dɔwɔwɔ gɔme kple Britannia asrafowo le Rhine si le Dzama
dukɔa me.

Esi wògbɔ va Gold Coast la, woɖoe Platoon Commander le Second Gold Coast
Regiment of Infantry la me. Le ƒe 1959 me la, ezu asrafo mega si woyɔna be
Captain. Le ƒe ma me ke la, woɖoe Major. Le ƒe 1960 me la, evaye de Asrafo
megawo suku de ŋgɔ ɖeka le Westminster le Inglis nyigbaa dzi.

Le ƒe 1960 me la, Kotoka nye asrafo mega wodometɔ ɖeka le Ghana asrafowo si woɖo
ɖe Congo. Woyi vaye le vu le Leopoldville (si nye Kinshasa egbe la) kple Xexeme
Dukɔ Ƒoƒuawo asrafowo le afima. Kotoka do kalẽ ŋutɔ le dɔ sia gbe eye Ghana
dukɔa na dzesi tɔxee si nye Ghana Service Order for Exceptional Bravery for
Distinguished Service in the Congo le ƒe 1963 me.

Emegbe la, Kotoka va zu kplɔla na Ghana asrafowo katã le Ghana ƒe dzigbe kpa dzi
si nye Second Infantry Brigade (si woyɔna be Northern Command egbe) le Kumasi.

Kotoka nɔ ŋgɔ na asrafowo si ɣlẽ Ghana dziɖuɖua tso Nkrumah ƒe Convention
People's Party dziɖuɖua dzi.

Le Afɔfiɛ 17 dzi le ƒe 1967 me la, asrafo aɖewo tso ɖe NLC dziɖuɖua ŋu. Woɖo be
yewoa xɔ dziɖuɖua kple sesɛ̃. Wonɔ dɔwɔm kple Ghana asrafowo si nɔ Mortar
Regiment le Ho, si nye Vɔlta nutome dugã. Le hoʋiʋli si dzɔ me la, asrafoawo
wodometɔ ɖeka, si nye Moses Yeboah la, wu Kotoka. Kotoka ƒe asrafowo ƒe alɔ fɔ
dzi le hoʋiʋlia ƒe nuwuwu, eye wo drɔ ʋɔnu na Yeboah kple eƒe ahatiwo. Wobu fɔ
Yeboah kple xɔ̃awɔ̃o eye wo wu wo.

Wome Kotoka ƒe tata heda ɖe afisi wofɔ Kotoka ƒe kukua le. Ghana dukɔa ƒe
ayameʋu dzeƒe gã tɔwu le afisia, eye wotrɔ ŋkɔaɔ zu Kotoka International Airport
hetsɔ ɖo ŋku Kotoka dzi.



https://ee.wikipedia.org/wiki/Yaa_Asantewaa

Wodzi Yaa Asantewaa (1840 - Kele 7, 1921) le Besease le Asante nutome. Yaa
Asantewaa ɖe aƒetɔ Nana Owusu Kwabena eye wodzi vinyɔnuvi ɖeka si nye Ama
Seerwah Brekatu ko, Yaa Asantewaa nɔ Besease hetsi hafi ʋu yi Boankra be woakpɔ
eƒe agblewo dzi eye woaga keke wo ɖe dzi ha.

Esi Iŋlis-yevuwo le mamayɔvia, Afrane Kuma le ƒe 1896 me la Yaa Asantewaa ɖu dzi
abe fianyɔnu kple Dufia ŋutsu. Yaa Asantewaa ho aʋa ɖe Inŋlisyevuwo ŋu le ƒe
1900 esi Mɔmefia Hodgson di vevie be yeaxɔ Asantefia ƒe sikazikpui. Ke nu bubu
siwo na Asanteawo ho aʋa vevie sia wo enye a. adzɔga si Iŋlis dziɖuɖu ɖo be
Asanteawo naxe b. Iŋlis yevuwo ƒe fiaga Prempe I ƒe aboyoɖeɖe d.Asanteawo dzi
zizi be woawɔ mɔɖedɔ kple agbatsɔdɔ ɖ. Iŋlisiawo ƒe dzotɔtɔ du aɖewo le Kumasi
gbɔ Hafi Yaa Asantewaa kple Asanteawo na ho aʋa la, Nyɔnufia Yaa Asantewaa kpe
kple fiawo le Tedoxe 28lia le 1900 ƒe zatiƒe eye wonyi dzo . Aʋa sia tso dziku
si wodo na Asanteawo to Hodgson ƒe biabia be woatsɔ Asanteawo ƒe fiazikpuiga si
wofa sika la na Iŋlisiawo ta.

Yaa Asantewaa zu aʋafia eye woɖo Edweso abe tanɔƒe na eƒe aʋakɔ. Etia Akwasi
Badu abe aʋaŋgɔgbea. Yaa Asantewaa ƒe aʋaɖaŋu aɖewo enye be woaɖo gli ɖe Kokofu
mɔdodo dziabd akpoxɔnu ɖe yevuawo ƒe tuvɔwo ŋu. Wogblɔ ha be ede amatsi tɔxɛ si
wowuna ɖe asrafowo dzi esi wɔe be tukpe melɔa wo bɔbɔe o. Yaa Asantewaa ŋutɔ kpe
aʋa kple yevuawo gake mexɔ tukpe bi ɖeka gɔ ha o. Iŋlis yevuwo ƒe aʋalɔgo si
aʋafia ST Hill, Lt. Aspinall, kple Major Manta-naro kplɔ la kpe aʋa kple
Asanteawo le Anyɔnyɔ 30lia le ƒe 1900me. Esi yevuawo si Asanteawo la woga trɔ yi
Kumasi. Esi yevuawo di vevie be ye woa le fia tsitretsilawo ta la, wona
mɔnukpɔkpɔ fia siwo he wo ɖokuiwo ɖe go la be woakpɔ ablɔɖe tohe aɖeke manɔmee.
Yevuawo na adzɔga pɔnde 600 be amesiame si ate ŋu le fia siwo ho aʋa dometɔ aɖe
la akpɔ gome tso ga home sia me. Esia wɔe be wote ŋu le Asantefia gede siwo ho
aʋa ɖe Iŋlisiawo ŋu la. Le Anyɔnyɔ 30lia la Asantewaa kpe aʋa vɔɖitɔ kple
Iŋlisiawo esime Asanteawo bu ame alafa eve kple ewo sɔŋ esi me fia ade ha nɔ.
Togbɔ be woɖu Asanteawo dzi le aʋa sia me ha la Yaa Asantewaa mena ta o. Ke boŋ
esi yi Atwima heva do ɖe Tepa, ke le Tedoxe 3lia le ƒe 1901 me la ena ta.
Iŋlisiawo ɖe aboyo Yaa Asantewaa hekplɔe yi ɖe Seychelles ƒukpo dzi . Wodze
mɔzɔzɔa gɔme tso Elmina le Mai ƒe ŋkeke 25lia. Woɖo tɔdziʋu alo meli si woyɔna
be 'Darkwa”. Meli sia ɖi go ɖe Sechelles le Yuni le ƒe akpe ɖeka alafa asieke
(1901) me . Yaa Asantewaa nɔ ƒukpo sia dzi vaseɖe esi woku le Ɔktoba 18lia, 1921
dzi. Exɔ ƒe alafa ɖeka kple ɖeka (101) hafi ku Togbɔ be Yaa Asantewaa abe fia ho
aʋa ɖe Iŋlisiawo ŋu be yeaʋli yeƒe dukɔ ta ha la ewɔ domedzadzraɖo dɔ ha. Edi
vevie be Asanteawo nawɔ ɖeka kple Iŋlisiawo le tudada gbatɔ le Bari megbe hafi.



https://ee.wikipedia.org/wiki/Do_nugodode%C6%92e

Do nugododeƒe or afɔdzidedo nye nugodo deƒe aɖe si lɔa amemi ɖe do si woɖe ɖe
anyigba la. Mezana tsi o loo alo liter de etɔ ko atsɔ tutu mi la woadzo to ekɔkɔ
ɖe miadzi me. Ne wotui nyuie eye wole be nɛ ha nyuie la woateŋu aɖe
dɔlekuiwomama dzi kpɔtɔ to afɔdzi si le anyi gbadzaa la to nugodo dede ɖe anyi
gbadzaa me. Esia ɖea dɔlekuiwo mama le nugodo kple nuɖuɖu tso nudzodzuiwo gbɔ
kpɔtɔna. Dɔlekui siawo koŋ nana afɔdzidededɔ si mana bɔbɔe kple ŋɔviwo le
dɔkaviwo me dɔ. Afɔdzidededɔ si mana bɔbɔe la hea ku vɛ na ɖevi siwo mexɔ ƒe atɔ
o la si de million 0.7 le ƒe 2011 eye wobu million 250 suku ŋkekewo. Do
nugododeƒewo nye mɔnu si dzi woato ama mi tso amewo gbɔ.

Akpa etɔe le afɔdzido ŋu: do ɖeɖe ɖe anyigba, do vi ɖeɖe ɖe anyigba gota, kple
xɔ. Edoa yi tome abe meter 3&nbsp (afɔ 10&nbsp) eye wokeke abe m 1 (afɔ 3.2
). World Health Organization ɖoe be woatui ɖe afisi eƒe didime tso aƒeme gbɔ anɔ
bɔbɔe na egbɔ yiyi eye eƒe ʋeʋe ha manye tukaɖa o. Ele be eƒe tete ɖe
tometsi kple gotatsi na didi vie be mahe pollution ve o. Mele be edo si woɖe ɖe
atia nawu centimeter 25 (inche 9.8 ) be ɖeviwo mage dze eme o. Kekle megaɖo eme
o be nudzodzoewo makpɔ mɔ age ɖe eme o. Ahia be woatu doa ne wome le ezam o. Ne
edoa yɔ abe meter 0.5 (afɔ 1.6), ele be woalɔe alo woatu yeye woaɖe xɔa ɖa alo
woagbugbɔ tui ɖe teƒe yeyea. Belele na fecal sludge si woɖe tso doa me nyea
nusese. Ne womewɔe nyuie o la, ehea yame kple lamese tukaɖa va nɛ.

Woateŋu tu afɔdzido ɖe dzi le mɔ geɖewo me. Ɖekae nye woana mɔ ya ƒe dodo le eme
va gota. Esia hea ya ƒe dodo ɖe dzi eye woɖea eƒe ʋeʋe dzi kpɔtɔ na. Egahea
nudzodzoewo ɖa ne woxe eta kple mesh (zigeɖe wowɔe kple fiberglass). Afɔdzisiawo
ƒomevi mehia be woatu doa le gota o. Tutuɖedzi mɔnu bubuwoe nye woatui be aɖuɖɔ
atsa yiɖe doa me eye woatu gota godzi woase kple ekpe alo cement kpeviwo be
woanɔ te sesie.

Vaseɖe ƒe 2013 me la, ame million 1.77 za na afɔdzido. Esia bɔ wu le dukɔ siwo
le tsitsim kple le kɔƒe kpakple gbedada teƒewo. Le ƒe 2011 me la, nugododeƒe
nyuie me le ame million 2.5 billion si o eye billion ɖeka denɛ ɖe nugodo dede ɖe
anyi gbadzaa woƒe gotanɔƒewo. Asia ƒe nyiehe kple Sub-Sahara ƒe Africa woe si
nugododeƒe nyuie me li o. Le dukɔmayiŋgɔ me la, afɔdzido tutu xɔ asi abe USD 25
kple 60. Belele nɛ edziedzi axɔ abe USD 1.5 kple 4 na ame ɖeka le ƒe ɖeka me;
esi amewomenya o. Le kɔƒe du aɖewo India me la, woɖo "Ne Nugododeƒe Meli o la,
Maɖe Nyɔnu o" ɖoɖowo anyi be woatsɔ he afɔdzitutu ɖe dzi to nyɔnuwo ƒe gbegbe be
yewomaɖe ŋtsu si si afɔdzi me li o.



https://ee.wikipedia.org/wiki/Malnutrition

Nunyiamemademade alo nunyiameɖuɖumademade nye nɔnɔme si tsoa nuɖuɖu si me
nunyiamewo me li o alo si me wobɔ ɖo fuu si hea dɔlelewo vɛ. Nunyiame siawo
nye : lamemiwo, protein, carbohydratewo, vitaminwo alo mineralwo. Zigeɖe la,
woyɔ ne be nunyiamemademade ne lamemiwo, protein alo nunyiamekuiwo mebɔ o; gake,
woga yɔ ne be nunyiamedewu. Ne nunyiamemademade le vidzi le fufɔfɔ alo hafi woxɔ
ƒe eve me la, ateŋugble nu le eƒe tsitsi ŋu tegbetegbe. Nunyiameɖuɖumademade ƒe
sesietɔ si woyɔ na be numaɖumaɖu, ateŋu ahe dzesiwo abe: kpuienyenye, makɔmakɔ,
ŋusemanɔamesi, kple afɔ kple dɔme ƒe tete. Zigeɖe ha la, amewo kpɔ na
infectionwo eye wogakpɔ na fafa edziedzi . Nuɖuɖukui mademade ƒe dzesiwo tsoa
nuɖuɖukui si me le nuɖuɖua me o.

Undernourishment zigeɖe la tsoa nuɖuɖu nyuie maɖumaɖu gbɔ. Etsoa nuɖuɖu xoasiwo
gbɔ kple poverty. breast feeding manɔanyi ateŋu he vɛ, nenemake infectious
diseases abe: gastroenteritis, pneumonia, malaria kple measles siwo hia nunyiame
le agbɔsɔsɔ me. Undernutrition ƒe ha evee le: protein-energy malnutrition kple
dietary deficiencies. Protein-energy malnutrition ƒe sesie ha eve le: marasmus
(a lack of protein and calories) kple kwashiorkor (a lack of just
protein).Micronutrient manɔanyi bɔbɔtɔwoe nye: iron, iodine kple vitamin A
manɔanyi. Le pregnancy yi la, le nunyiamewo ƒe zaza le agbɔsɔsɔ me ta la, woƒe
vɔvɔ bɔ ŋutɔ. Le developing countries la, overnutrition le obesity ƒe nɔnɔme me
la, nyea undernutrition le teƒe ɖekawo. Malnutrition ƒe dzɔtsoƒeɖewoe nye
anorexia nervosa kple bariatric surgery. Malnutrition bɔ wu le elderly me ɖe
woƒe physical, psychological kple social nyawo ta.

Mɔnuwo be woahe nutrition ɖe ŋgɔ nyea mɔnuwo abe development aid. Notsi nono
ateŋu aɖe malnutrition dzi kple ku le ɖeviwo me, eye mɔnuwo be woado eƒe wɔwɔ ɖe
dzi ha hene ɖe dzi. Nuɖuɖu kple notsi nana ɖeviwo le ɣleti ade kple ƒe eve me la
hea dometsonuwo vɛ. Nutsotsowo de megbe na supplementation tso micronutrients
zaza le fufɔfɔ me kple le ɖeviwo me le teƒesiwo heɖe megbe le ŋgɔdonyawo me le
ɣeɣeame. Be woana nuɖuɖu amesiwo wohia wu la nuɖuɖua tsɔtsɔ na kple ga nana be
amewo ateŋu aƒle nuɖuɖu le woŋutɔ ƒe asime nyo ŋutɔ. Nuɖuɖu nana amewo le suku
ko mede o. Malnutrition sesietɔ ƒe dada le aƒe me kpeɖe ready-to-use therapeutic
foods ŋu le bɔbɔe ɣesiayi. Ame siwo le malnutrition sesietɔ kpeɖe dɔlele bubuwo
ŋu la, elebe woaxɔ dɔdada le kɔdzi. Esia kuɖe asitɔtrɔ le low blood sugar, body
temperature, dehydration, kple edziedzi nuɖuɖu. antibioticwo zaza edziedzi hia
ɖe infection kpɔkpɔ ta.Ŋugɔgbe mɔnu aɖewoe nye: agbledede mɔnuwo dzi tutuɖo,
kotɔnyenye dzi ɖeɖe, tutuɖe sanitation, kple empowerment of women.

Le 2010 me la, ame million 925&nbs undernourished woe le xexeame, eye ame
million 80&nbsp kpeɖeŋu tso ƒe 1990. Wobui be vitaminwo kple nunyiamewo me le
ame billion bubuwo si o. Le ƒe 2010 me la, wobui be protein-energy malnutrition
he ame 600,000 ɖe ku me tso ku abe 883,000 le ƒe 1990. Nunyiame manɔamesi bubuwo
abe iodine deficiency kple iron deficiency anemia, ame abe 84,000 bubu geɖe ɖe
ku me. Vaseɖe ƒe 2010 dzi la, Undernutrition hea 1.4% na disability adjusted
life years va nɛ. Abe akpa etɔ mama na ekuwo kata tso undernutrition gbɔ; gake,
zigeɖee womebune nenema o.Le ƒe 2010 me la, eyae he nyɔnuwo kple ɖeviwo ƒe ku
abe mellion 1.5 gake wobuibbe xexlemea wu ame million 3&nbsp. Ɖeviwo abe million
165 le stunted growth tso dɔlelea me. Undernutrition bɔ le dukɔsiwo ŋgɔ yiyi me
bɔ ɖo o.



https://ee.wikipedia.org/wiki/Bible

Biblia nye Yudatɔwo, Kristotɔwo ƒe hame vovoawo kpakple ha si woyɔna be "Eastern
Orthodox" hame le yevugbe me la ƒe agbalẽ vevietɔ na sugbɔsugbɔ. Vovototo suea
ɖewo le hasiawo ƒe Bibliawo me.

Yudatɔwo yɔna woƒe Biblia be Tanak alo Hebri Biblia. Kristotɔwo hã yɔna woƒe
Biblia be Ŋɔŋlɔ Kɔkɔe. Wo ma agbalẽ sia ɖe akpa eve me. Akpa gbãtɔ enye Nubabla
xoxoa eye evelia enye Nubabla yeyea. Kristotɔwo ƒe hamea ɖe wo tsɔ agbalẽ si wo
yɔna be Apokrifa kpe ɖe woƒe Biblia ŋuti. Agbalẽ ɖe wo le Roma "Catholic" kple
"Eastern Orthodox" tɔwo ƒe Biblia me si wo mele Yudatɔwo ƒe Tanak me o.

Agbalẽ 39 ye le Hebri Biblia (Hebri:תנ"ך) me. Ameaɖewo yɔnae be Hebri Biblia
elabena Hebritɔwo gbɔ agbalẽa tso. Ameaɖewo hã wo yɔnae nenema elabena Hebrigbe
me wo ŋlɔe ɖo. Eya wo ŋutɔ wo yɔnae be Tanak elabena woƒe agbalẽ le akpa etɔ̃
me. Akpa etɔ̃ sia wonye Tora (nufafiawo), Nevi'im (nyagblɔɖilawo) kple Ketuvim
(nuŋɔŋlɔwo).

Nubabla yeye la ku ɖe Yesu Kristo ƒe agbe kple nufafia ŋuti. Apostolo Paulo kple
nusrɔla bubuawo ƒe agbalẽwo si woŋlɔ ɖo ɖe Kristotɔwo ƒe hame gbãtɔwo kpakple
Yohanes ƒe Nyaɖeɖefia la wo katã le eme. Agbalẽ 27 ye le Nubabla yeyea me. Woŋlɔ
agbalẽ sia wo geɖe le Helagbe me. Agbalẽawo enye:



https://ee.wikipedia.org/wiki/%C6%B2egbe_Kpalime

Ʋegbe dukɔa teɖe Bame ŋu. Ele Ʋegbe ƒe dzigbe lɔƒo. Akrɔfu kple Aveŋui le eƒe
anyigbe lɔƒo. Ho, si nye Vɔlta nutome dugã did tso egbɔ abe kilometre 15 ene.

Wo xɔese bena Kpaliawo ʋu va afisi wole fifia tso Ŋɔtsie le afisi Togo dukɔa le
fifia. Wonɔ sisim na Tɔgbe Agɔkɔli, amesi nye Fiaga le Ŋɔtsie. Wo ma ɖe akpa eve
me. Akpa ɖeka zɔ yi anyigbe lɔƒɔ. Akpa evelia, sinye Ʋegbeawo, Kpevetɔwo kpakple
Kleƒetɔwo vayi dze Vɔlta nutoame le afisi wo le fifia.

Kpaliawo dzɔ tso Eʋeawo me eye Ʋegbe Kpalime enye Kpaleawo ƒe dukɔ ɖeka. Wodo
ƒome kpakple Kpali du susueawo. Woaow enye Kpale, Todome, Tsatee, Hiama, Kaira,
Toh kple Duga. Kpalime Duga enye woƒe du gã tɔ.

Ʋegbe dukɔa ƒe azã vevietɔ enye Kpalikpakpaza siwo ɖuna ƒesiaa ƒe le ƒea ƒe
nuwuwu lɔƒo. Woɖu azã sia zi gbãtɔ le 1997 me. Wotsɔna azã sia tsana Kpali
dukɔawo dzi, eyata Kpali dukɔawo katã ɖunae le du ɖeka me.

Ʋegbe dukɔa ƒe dziɖula enye woƒe Fiaga. Amesi eny Fiaga fifia enye Aƒetɔ Silas
Wiah. Eƒe kpukpo ŋukɔ enye Tɔgbe Wiah Kwasi II. Woɖoe Fiaga le Masa 2010 me.
Ʋegbe Kpalime le South Dayi Distrikt me si ƒe dugã enye Kpeve. Ghana dukɔa ƒe
zimenɔla na distrikt la enye Kafui Bekui.



https://ee.wikipedia.org/wiki/Yesu_Kristo

Yesu, amesi woga yɔna be Yesu Nazaret-tɔ la, enye ame si enye ame vevietɔwu na
Kristotɔwo katã le xexeame godoo. Woga yɔnae be Yesu Kristo hã. Wotsɔ Yesu ŋkɔa
tso Helagbe me Ίησους (Iēsous). Yudatɔwo, si gbɔ ŋkɔ sia tso gbã la, yɔnae be
יהושע (Yehoshua) alo ישוע (Yeshua). Kristo tso Helagbe Χριστός (christós) me.
Esia tso Yudagbe משיח - (machiakh) alo Mesaya, si gɔme enye "amesi wosi ami ɖe
ta na".

Amesiwo dze Yesu Kristo Yome, xɔse ɖe eƒe nufiafiawo dzi kple nusiwo kata͂
woŋlɔ͂ɖi le Biblia me kuɖe eŋu kpakple amesiwo subɔa le habɔbɔ siwo ɖo xɔse
siawo la ŋkɔe nye Krisotɔwo.

Kristotɔwo xɔe se be : Yesu Kristo nye Mawu ŋusekatatɔ ƒevi. Èɖi tsò dziƒo va nɔ
amegbetɔwo dome. Ènɔ anyigba dzi wɔ ƒe bla etɔ vɔetɔ. Ema yomela, eku eye wòɖii.
Le ŋkeke etɔ megbe la, efɔ tso amekukuwo dome. Etrɔ yi dziƒo bɔbɔ nɔ anyi ɖe
efofoa Yehowa ƒe ɖusi me. Àtrɔ ava àdrɔnʋɔnu amegbetɔwo katã ne fofoa ɖemɔ ne be
woawɔ esia.

Kristotɔwo xɔ edzi se be ne ame aɖe xɔ edzi se be Yesu Kristo ye nye Mawu ƒe
tenuvi la, amema àxɔ agbemavɔ eye ne wogaku eye wòɖii hã la, ne Yesu Kristo trɔ
va ko la, amema ànɔ agbemavɔ le anyigba dzi. Nusi wole be amegbetɔ nanya ye nye
be Yesu Kristo ɖeka ye nye mɔla, nyaateƒe la kple agbela.

Nusiwo míenya tso Yesu ŋuti la tso Biblia la ƒe Nyanyuigbalẽ eneawo, si wo le
Nubabla yeye la me. Ame geɖe siwo nyaa nu le Biblia la ŋuti, xɔ edzi se bena
Yesu enye Yudatɔ, si tso Galelia la. Wo ga xɔe se hã bena eyae enye nufiala,
atikewɔla kple dɔyɔla, amesi Yohannes Tsitadela la de tsi ta na, eye wo hee ɖe
ati ŋu le Yerusalem, le nunɔla Pontio Pilaté te.

Kristotɔwo ƒe xɔse enye be Yesu enye Mesaya alo Xɔla si ƒe vava wogblɔ daɖi le
Nubabla xoxo la me, eye bena éfɔ tso ku me le eƒe hehe ɖe ati ŋu megbe. Eƒe
subɔlawo xɔe se be Yesu enye Mawu, vi la ŋutɔ, si va be yea na ɖeɖe amegbetɔwo,
eye yea he wo va ye gbɔe. Kristotɔwo ga xɔe se bena ɖetugbui leaƒe ye dzii, eye
eƒe agbe kple dɔwɔwɔwo katã na nyagblɔɖi siwo wogblɔ daɖi tso blema ke la, va
eme. Wo ga xɔ edzi se bena Yesu ga trɔ yi dziƒo, eye wo gale tɔtrɔ ge ava
anyigbaa dzi zi eveliae.

Mɔsilemtɔwo kpɔa Yesu abe nyagblɔɖilawo dometɔ ɖeka ene. Wo me xɔe abe Mawu ŋutɔ
alo via ene o. Wo me xɔ edzi se bena wo he Yesu ɖe ati ŋu eye wo ku o. Wo lɔ̃
bena Yesu yi dziƒo eye wo le mɔkpɔm be aga trɔ ava ne xexeame yɔ fũ kple eƒe
nuvɔ̃wo.



https://ee.wikipedia.org/wiki/Canis_lupus_familiaris

Avuwo (Latin ŋkɔ: Canis lupus familiaris ) (Iŋlishi ŋkɔ: Dog )wonyé lãfɔne si do
ƒome kple amegãxi ƒomea. Wonyi na avuwo ɖe hamehame si woƒe gbɔsɔsɔ ano alafawo
me. Le esia ta la, vovototowo sɔgbɔ ɖe woƒe atsudzɔdzɔ, ŋutilãgbalẽwo kpakple
fuwo do me ɖo. Ameɖesiaɖe kloe nyia avuwo abe aƒemelã ene. Kɔta ʋɛ aɖewo ɖua avu
le nɔnɔme tɔxɛ aɖewo me.

Avuwo nye aƒemelã de ŋgɔwo dometɔ ɖeka. Ame aɖewo kpɔa avuwo abe nuteƒewɔlawo
ene. Wo lɔ̃na amewo ŋutɔ eye wo lɔ̃na kɔɖiɖi kple amewo hã.

Ame geɖewo xɔ se bena avuwo ƒe susuwo de ŋgɔ wu lã bubuwo tɔ. Avu si Iŋglisiawo
yɔna be Border Collies la, teŋu srɔ̃na sewo tso amewo gbɔ, he wɔna ɖe wo dzi
pɛpɛpɛ. Avu ƒome bubuwo hã fía woƒe nunya le alesi wo teaŋu sí na tso hɔdodowo
megbe alo le alesi me wo teaŋu fina nuɖuɖu si le wo dzrom ene. Avuwo wɔna dɔ
geɖewo hã. Wo kpena ɖe dɔwɔla siwo xɔna na ame bubwo kple ame siwo le xaxa me la
ŋuti. Wo kpena ɖe kpovitɔwo hã ŋu. Wo dometɔ aɖewo nyo na nuwo didi, amewo didi
kpakple aƒewo ŋu dzɔdzɔ. Avua ɖe wo nyona lãwo kpɔkplɔ, ŋkugbagbatɔwo kpɔkplɔ
kpakple adedada.

Togbɔ be avuwo nye lãɖulawo gɔ̃ hã, wo ɖuna nuɖuɖu tɔgbi desiaɖe kloe fãa. Le
kpɔɖeŋu me, wo ɖuna gbe abe alẽwo kple gbɔ̃wo ene. Nuɖuɖu ʋe siwo menyo na avuwo
o la dometɔ aɖewo enye nuɖuɖu siwo me koko le, sabalawo, weintsetsewo,
weintsetse ƒuƒuwo kple azi ƒomevi ʋea ɖe wo. Le ƒe 2000 me la, nusrɔla ɖe wo va
dzesii be ne avuwo ɖu weintsetsewo alo weintsetse ƒuƒuwo suea ɖe ko la, ewɔna
anyira ɖe avuawo ƒe ayikuwo ŋuti.

Avuwo lea dɔ abe amegbetɔwo ene gake woƒe dɔlele ƒomeviwo dometɔa ɖe wo to vovo
na amewo tɔ. Dɔléle sia ɖe wo enye rebis. Ne avu le rebis dɔ lem la, evɔna na
tsi nono. Dosuwo kple ŋɔwo hã ɖea fu na avuwo. Dɔléle bubu siwo le avuwo me enye
ali dɔ, klo dɔ, ŋkugbagba kple tokuku. Amegbetɔwo ƒe dɔléle aɖe wo abe suklidɔ
hã ɖea fu na avuwo.

Avu geɖe wo nɔna agbe ƒe wuietɔ̃ yi wuiene lɔƒo ene. Avu gã wo nɔa agbe ƒe adrẽ
ko gake avu sue wo nɔa agbe va ɖo ƒe bla eve sɔŋ. Avu si nɔ agbe wo didi wu le
xexeame, si wo ŋlɔ daɖi enye avu si Inglisiawo yɔna be Australian cattle dog si
ku le ƒe 1939 me le Amerika. Éxɔ ƒe blaeve-vɔ-asieke (29) kple ŋkeke
blaeve-vɔ-andrẽ (27) sɔŋ. Avua ɖe le Inglisiawo de xɔ ƒe blaeve-vɔ-asieke (29)
le ƒe 2007 me.

Le xexeame ƒe dukɔa ɖe wo me la, wonyina avuwo na ɖuɖu. Yuroptɔwo kpakple
Amerikatɔwo bua avuwo ɖe aƒemelãwo me ko. Vietnamtɔwo hã, wonyina avuwo na ɖuɖu
kpakple aƒeme nɔnɔ katã.



https://ee.wikipedia.org/wiki/%C6%90%CA%8B%C9%9Bgb%C9%9B

Eʋegbe nye Eʋeawo ƒe gbe gbɔgblɔ. Wo dona Eʋegbe le Gana kpakple Togo dukɔwo
siwo le Afrika ƒe ɣetoɖoƒe lɔƒo la me. Gbe gbɔgblɔ siwo teɖe Eʋegbe ŋu wonye
Foŋgbe kpakple Adzágbe. Esiawo katã wonye Gbe gbewo.

Germania ŋutsu Diedrich Hermann Westermann, si srɔ̃ nugeɖe le Afrika ŋuti la,
ŋlɔ agbalẽwo geɖe le Eʋegbe ŋuti. Ame bubu siwo srɔ̃ nu le Eʋegbe ŋuti wonye
Gilbert Ansre, Hounkpati B. Capo, Herbert Stahlke, Roberto Pazzi, Felix K.
Ameka, Alan Stewart Duthie.

Eʋenyigba de lolo ge abe Asãte kple Dahome, siwo le eƒe goawo kple eve dzi, ene.
Ke Eʋeawo katã meƒo ƒu ɖekae wɔ fiaduƒe gã abe woamawo ene kpɔ o .

Germaniatɔwoe dze Eʋegbe ŋɔŋlɔ gɔme. Wozã nuŋɔŋlɔ si woyɔna le Yevugbe me be
African Reference alphabet kpakple Latin alfabet la kpakple dzesi ʋeaɖewo kpe ɖe
eŋu tso International Phonetic Alphabet la me.

Wotsɔ dzesi sia ( ˜ ) fia be wogblɔna alfabet la le ŋɔtimegbe me. Dzesi bubuwo
fiana be ele be na bɔbɔ gbe alo na kɔ wo gbe ɖe dzi.



