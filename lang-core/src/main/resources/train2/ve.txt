https://ve.wikipedia.org/wiki/Afurika_Tshipembe

Afrika Tshipembe (Riphabuḽiki ya Afrika Tshipembe) ndi shango ḽi no wanala kha
tshipida tsha tshipembe tsha dzhango la Afrika. Mashango a re tsini nalo ndi
Zimbabwe, Namibia, Mozambique, Swaziland, Lesotho na Botswana.

Afrika Tshipembe i na mavundu a ṱahe (9). A ndi Limpopo, Mpumalanga, North West,
Gauteng, Free State, KwaZulu-Natal, Eastern Cape, Western Cape, Northern Cape.

Afurika Tshipembe hu na nyambo dza fumi na nthihi dza tshiofhisi. Dzenedzo ndi
TshiVenḓa, English, XiTsonga, SePedi (Northern Sotho), SeTswana, SeSotho,
IsiZulu, IsiNdebele, IsiSwati, IsiXhoza. Hu na dziṅwe dzinyambo inzhi dzi si dza
tshiofisi dzine dza ambiwa Afurika Tshipembe.

Vhathu vha Afurika Tshipembe ndi vhathu vha u funa pfunzo. Hu na dzi yunivesithi
dza fumbili-ina. Dziṅwe dza hone ndi Yunivesithi ya Venḓa, Yunivesithi ya
Limpopo, Yunivesithi ya Pretoria, Yunivesithi ya Witwatersrand (Wits) na
Yunivesithi ya Johannesburg. Yunivesithi dza Afurika Tshipembe dzi khou thusa
kha u alusa ndivha ya vhathu vha Afurika Tshipembe.

Mbofholowo ndi yone tshipikwa kfa muvhuso wa Afurika Tshipembe. Mbofholowo i
katela Pfanelo dza vhuthu, U lingana, Ndayo ya mulayo, Mbofholowo ya muthu,
Ndaka ya phuraivete na maraga wo vhofholowaho, Vhuvhusahothe ho vhofholowaho.



https://ve.wikipedia.org/wiki/Vhulwadze_ha_Vairasi_ya_Ebola

Vhulwadze ha vairasi ha Ebola kana(EVD) Mufhiso wa Hemoradzhiki wa Ebola (EHF)
ndi vhulwadze vhune ha fara muthu vhu vhangwaho nga vairasi ya EbolaTsumbadwadze
dzi thoma kha maḓuvha mavhili nga murahu ha u kavhiwa nga vairasi, nga mufhiso,
u zwmba mukuloni, vhuṱungu ha misipha, na u rema ha ṱhohoKanzhisa zwi tevhelwa
nga u silingwa, u ṱanza, na u rithea dangani, u sa shuma zwavhuḓi ha tshivhindi
na tswio Nga tshifhinga itshi vhaṅwe vhathu vha thoma u vha na thaidzo ya u
sokou bva malofha.

Vairasi vha nga i wana nga u kwama malofha kana zwiluḓi zwa muvhili zwa tshipuka
tsho kavhiwaho (nga maanda ṱhoho kana nyamulemalema).Vhuṱanzi ha u phaḓalala nga
muya kha mupo wo ḓoweleaho a vhu athu u wanala. hu khou tendwa uri nyamulemalema
ndi yone ine ya phaḓaladza vairasi ngeno yone i sa kavhiwi.Musi muthu a tshi tou
kavhiwa, vhulwadze vhu mbo ḓi phaḓalala vho na kha vhaṅwe vhathu.Vhanna vhane
vha vha swika hune vha fhola uvhu vhulwadze vha a kona u dovha vha phaḓaladza
vhulwadze uvhu nga vhunna lwa miṅwedzi i swikaho mivhili.U itela u kona u
wanulusa zwavhuḓi vhulwadze, maṅwe malwadze ane a vha na tsumbadwadze dzi fanaho
a ngaho malaria, khoḽera na miṅwe mifhiso ya vairasi ya hemoradzhiki ha ngo
fanela u thoma nga u dzhielwa nṱha.U itela u khwaṱhisedza u vha hone ha
vhulwadze hu fanela u itwa ndingo ya sambula ya malofha u itela u wana vairasi
ya maswole a muvhili, vairasi ya RNA, kana vairasi yone iṋe.

U thivhela vhulwadze zwi katela u fhungudza u phaḓalala ha vhulwadze vhu tshi
bva kha ṱhoho khathihi na nguluvhedzo zwo kavhiwaho vhu tshi ya kha vhathu.Izwi
zwi nga itiwa nga u ṱhaṱhuvha zwipuka izwo uri a zwo ngo kavhiwa na khathihi na
u vhulaha zwa vhulungwa nga vhuronwane arali zwa wanala uri zwi na uvho
vhulwadze.U bika ṋama nga nḓila yo fanelaho na u ambara zwiambaro zwa tsireledzo
musi vha tshi fara iyo ṋama na zwone zwi nga thusa, na u ambara zwiambaro zwa
tsireledzo na u ṱamba zwanḓa arali vho vhuya vha sendela tsini na muthu ane a
vha na uvhu vhulwadze. Sambula ya zwiluḓi zwa muvhili na dzithishu zwi bvaho kha
muthu a re na uvhu vhulwadze zwi fanela u fariwa nga vhuronwane.

Uvhu vhulwadze a vhu a thu vha na dzilafho ḽaho, u ḓidina hune ha khou itwa a u
itela u thusa vhathu vho kavhiwaho nga uvhu vhulwadze zwi katela dzilafho ḽa u
vhuedzedza maḓi muvhilini nga u tou a nwa (maḓi ane a ṋambiṱela nyana o
ṱanganyiswaho na muṋo a u nwa) kana zwiluḓi zwa intravenasi.Vhulwadze uvhu vhu
vhanga mmpfu nnzhi nahone kanzhisa vhu tshi vhulaha vha re vhukati ha 50% na 90%
ya avho vho kavhiwaho nga vairasi.EVD yo thoma u wanala kha ḽa Sudan na
Democratic Republic of Congo.Vhulwadze uvhu vhu ṱaha zwihuhulwane kha madzingu a
ṱropikala a Sub-Saharan Africa.U bva nga 1976 (musi vhu tshi tou thoma u wanala)
u swika nga 2013, vhathu vha re fhasi ha 1000 vho kavhiwa nga ṅwaha.U swika
zwino u ṱaha ha dwadze iḽi hu hulwanesa ndi hune ha khou bvela phanḓa hune ha
vha u ṱaha ha dwadze kha mashango a re Afrika Vhukovhela nga 2014, hune ha khou
kwama Guinea, Siera Leone, Liberia na Nigeria. U swika nga Ṱhangule 2014 ho vha
ho no vha na kheisi dzi fhiraho 1600 dzo no vhigiwaho.U ḓidina ha u ṱoḓa u
bveledza mushonga hu khou bvelaphanḓa; fhedziha, zwa zwino a hu athu u vha na
muthihi.



https://ve.wikipedia.org/wiki/Vhufa

Venda ndi shango la madaka na madamu mahulu. Afha Thathe ndi hone-hone
tshivhindini tsha lunako tsha shango ili la Vhavenda. Madaka aya madala a wanala
ndilani ya R523 vhukati ha Thohoyandou na Nzhelele. Dakani ili hu wanala fhethu
hu no limwa tie, fhethu ha zwifho, Mahovhohovhoni a Phiphidi, damu la Mukumbani
khathihi na dzivha Fundudzi. Miri iyi mihulu ino wanala afha Thathe i vhonala
yokhwatha.

Dzata ndi mudi we Dimbanyika khosi ya Vhavenda a di fhatela wone musi a tshi da
u dzula kha shango ili la Venda. Afha ho vha ho fhatwa nga matombo ano pfi
mbaba. A ya matombo ha wanali kha lino la Afurika Tshipembe. Aya matombo ndi one
o itaho mudi wa Dzata uri u fhambane na minwe midi yeya vha i tshi wanala kha
lino.

Nga tshifhinga tsha khosi Thohoyandou, o do ruma vhathu uri vhayo hwala matombo
ngei Vhukalanga. Mutsheto uyu wo vha wo fhatwa u fana na Dzata ha ngei Zimbagwe.
Na namusi hu tshe ho sala mashubi a u sumbedza nzulele ya musanda uyu.

Namusi uyu musanda wa kale wa Vhavenda kana Dzata hu khou bveledzwa nahone arali
vha tshi toda u hu dalela vha nga fara ndila ya R523 ire vhukati ha Thohoyandou
na Makhado.

Vhupo ha Thulamela vhu wanala Phafuri musi ri tshi livha ngei Kruger National
Park kha lino. Hu dovha ha vha ho dzulelaho devhula ha lino tsini na mukano wa
Zimbagwe na Mozambikwi. Hu dovha ha vha na mulambo wa Luvuvhu u elelaho u tshi
dzhenela kha mulambo wa Limpopo. Mulambo uyu wa Limpopo wone u vha wone u
kanukanaho Afurika Tshipembe na Zimbagwe hune wone wa elela u thi dzhena Indian
ocean kilomithara dza madana mavhili devhula ha Maputo. Vhanwe vha vhatodulusi
vha zwithu zwa divhazwakale vha amba uri vha tshi dalela afha Thulamela vho wana
ho nwala ipfi li no amba uri “mbebo” la TshiVenda. Uya nga vho Sidney Miller
vhane vha vha munwe wa mutodulusi, vho wana malungu a musuku, darata ya musuku,
na khali i sumbedzaho uri ho vha hu tshi fhiselwa hone musuku daledaleni la
henefha tsini. Ho vha hu na munwalo kha luvhondo u sumbedza C14 wo nwalwaho nga
nwaha wa 1240 AD u swikela 1630 AD.

Mapungubwe hu dzhiwa u musanda wo hangwiwaho. Uya nga vhadivhi vha divhazwakale
vhanwe vhavho vha amba uri Mapungubwe ho tumbulwa vhukati ha minwaha ya 1000 na
1300 AD tsini na mulambo wa Limpopo River na wa Shashe tsini na mukano wa namusi
wa lino la Afrika Tshipembe, Botswana na Zimbagwe. Hu pfala upfi ho vha hu tshi
vhonala midi mivhili yo dzula tsini na govha hune ndi hone hune vhathu vha sumba
hone musi vha tshi amba nga vhubvo Mapungubwe na vhadzulapo vhaho.



https://ve.wikipedia.org/wiki/Ngano_na_Thai

1.Thai gambana li tswuku thavhani ya luonde-Ndi duvha musi litshi bva. 2.Thai
ndo tamba na nyanwali ao ma nda sala-Ndi tshivhaso musi ho shulwa tshitanga.
3.Thai tsho koro-Ndi notshi dzi tshi dzena phakoni. 4.Thai sinda u bve hu dzhe
mutape-Ndi lufheto na lufho musi hu tshi khou bikwa. 5.Thai tha thai thai-Ndi
thase. (Nga Azwifarwi Nkhumeleni 0784039292) 6.Thai tshendala vhana vha ndau
tshakalekale ndo vhuya nda i twani-Ndi musi muthu a tshi khou di renda uri ndi
kale a tshi khou ita zwithu zwo khakheaho as fariwi. 7.Thai ngulungulu
mufaroni-Ndi Mato 8.Thai Thavha ngai na Thavha nga ngeno dzi tshi tangana
vhukati hulila muhululu. 9.Thai kholomo dzoya lwanzhe dza vhuya dzo swifhala
milomo- ndi lufheto. 10.Thai tshe nda tuwa natsho nda vhuya natsho-Ndi Murunzi.
11.Thai iva nga hafha ri do tangana nga hafha-Ndi banda sa izwi li tshi mona
khundu 12.Thai valani nndu ri tshine marumbudane- ndi khalii tshi khou xaxara
13.Thai dzidzana la nnyo thethe-Ndi Muombva 14.Thai tshankunda
ndilipo-damulakaladzi (Immanuel mulaudzi) 15.Thai galaha la mbvi thumbuni-Ndi
fhuri



https://ve.wikipedia.org/wiki/Murundu

Murundu ndi ngoma i no tshinwa nga vha mbehu ya tshinnani. Ngoma iyi i na
madzina o fhambananaho zwi tshi ya nga u fhambana ha vhupo. Kha manwe masia
ngoma iyi i vhidzwa murundu, hunwe hogo kana mula. Fhedzi u fhambana ha madzina
a zwi iti uri hu fhambane maitele a ngomani iyi. Musi murundu usa athu u ima u
vhigwa musanda. Shuvhuru la u thoma u wela mulani ndi nwana a bvaho mutani wa
Maine wa mula uyo. Ngoma iyi a i dzhenelwi nga Vhakololo sa izwi Lushaka lwa
vhaVenḓa lu tshi dzhia ngoma iyi sa i sili. Heyi ngoma hu pfala uri yo da na
Vhalemba kana Vhashavhi u bva ngei kha la Isiraele. VhaVenḓa vhone vho edza
Vhashavhi musi vha tshi di dzhenisa kha u ruba sa izwi vho vhona zwi vhuya zwa
ngoma iyi. Murundu hu tendwa upfi u lugisela vhathannga u vha vhanna vha re na
vhudifhinduleli na hone i dovha ya thivhela malwadze a diswaho nga zwa
vhudzekani.

Nga mulandu wa tshanduko dzo daho na pfunzo, mula u vho ima nwedzi muthihi wa
fulwi musi zwikolo zwo vala. Zwiliwa zwi no liwa mulani zwi pfi Tshivhonelo.
Tshivhonelo tsha zwihotola na vhalidi, vhadabe na mashuvhuru zwi bikwa mankhoni
nga dzikhomba. Mashuvhuru vha ne vha vha vho shavhela mulani kana vha ne vha si
vhe na mudabe vha la gavhelo. Tshivhonelo tshi hwalwa nga vhasidzana vha ne vha
vha vho tiwa mutani ho sedzwa uri a vha athu u thoma zwa vhudzekani. Tshivhonelo
tshi tanganedzwa dzikhareni nga vhadabe vhane vha da vha tshi khou imba hogo.



https://ve.wikipedia.org/wiki/Shayandima

Shayandima ndi muḓi uno wanala tshipembe-vhukovhela ha Thohoyanḓou. Shayandima a
si kule na Thohoyanḓou lune muthu anga tshimbila nga milenzhe. Ḓorobo khulwane
dza tsini ndi Thohoyanḓou, Sibasa na Louis Trichardt.Mudi wa Shayandima wo hula
vhukuma. Kha mudi wonoyo ri wana mavhengele ano nga sa (Big Fish), (Cab
Resturant), Freddy"s hu tshikatelwa na dzi bottle store dzo nonga Township,
"Tshikorokoroni" na tarven khulwane ine yavha Shayandima EXT 3. Vha dzulapo vha
shayandima ndi vhathu vhane vha andana na vhurereli ha christianity. Tsini na
Shayandima ri wana mudi wa Itsani. Afha ndi hune ha bva vhadivhalea vha fanaho
na vho RABELANI MURIVHULI, muthanga a divhelwaho vhurendi { Lusani 2009; 1}na
munwe a divhale aho sa Bodo. Mudi wa Shayandima u dihudza nga vho rapolotiki vha
divheaho vha nonga vho-Joel Netshitenzhe, mukegulu vho-Tshivhase, Munna wa vhane
Mukalaha Vho-Nthai vho funzaho ngei tshikoloni tsha Tshidumbi na ngei
Tshilidzini Special School.Na mukalha vho-Madzivhandila vho no vha thoho ya
tshikolo ngei Dambalwashe Primary School.

Gudedzi la Tshilidzini (Nursing College)li wanala henefha Shayandima. Gudedzi
ili ndi la ugudisa vhathu mushumo wa vhunese. Gudedzi ili li wanala tsini na
vhuongelo ha Tshilidzini na banda ya Phunda Maria. Shayandima huna zwikolo zwo
fhambanaho zwine zwigudisa vhagudiswa mabudo o fhambanaho. Tshikolo tsha
Shayandima High tshofara thero dza Science,Mathametics na commercial, Khwevha yo
fara thero dza Commercial ngeno Dimani tsho fara thero dza vhulimisi na Science.
Tshilidzini Special School ndi tshikolo tshidzhenaho vhaholefhali,tshikolo itshi
tshifha vhagudiswa pfudzo dza ntha vhukuma. Zwitshikatela u fhungudza
vhugevhenga na vhudavhu havhana vhatshikolo.

Bold text==Zwikolo / Schools== Khala Shayandima, line la divheya nga lauri
Shayandima Mavhoneni hu na zwikolo zwi tevhelaho.

1. Lurenzheni Primary School 2. Tshivhuyuni Primary School<br> 3. Manzere
Primary School 4. Dambalwashe Primary School 5. Tshidumbi Senior Primary School
6. Shayandima Secondary School 7. Kwevha Commercial High School 9. Dimani
Agricultural High School 10. School of Tomorrow (Christian School) 11.Awelani'
Bold textchristian school''Italic text'Zwikolo izwi zwi na vhana vhanzhi vho no
bva mashangoni a tsini na a kule vha tshi tevhela yone pfunzo.



https://ve.wikipedia.org/wiki/Zwiambaro

Zwa mahosi Kuambarele kwa Mahosi na vhathu zwa vho a kwo ngo tou fhambana u ya
fhi. Fhedzi duvha line muthu a dzhena kana u vhumbwa Khosi, ri wana o ambara
mikumba ya Nngwe, vhanwe vha a ambara na ya ndau. Musala uno zwine Mahosi a
ambara zwone zwi a fana na zwa vhalanda vhavho

Zwa vhaaluwa Vhaaluwa vhone tshifhingani tsha kale vho vha vha tshi ambara zwo
fhambanaho na zwa thangana ya murole.Vhafumakadzi vhovha vha tshi ya nga
mithavhela ngeno vhanna vho rwa nga vhugoni.

Zwa vhaswa Musalauno, Vhana vha Vhavenda vha Vhatukana kana Vhasidzana vha
ambara zwino fana na zwa tshikhuwa. Fhethu hunzhisa a hu tshena nwana na muthihi
a ambaraho tsindi kana shedo.

Zwiambaro Vhavenda ndi vhathu vhane vha vha na kuambarele kwavho kwo
fhambananaho na vhanwe. Uya nga mvelele vhana vhatuku vha vhasidzana vhovha vha
tshi ambara mashedo, vha vhatukana vha tshi ambara tsindi. Vhathu vhahulwane na
vhone vho vha vha na kuambarele kwavho. Vha vhafumakadzi vho vha vha tshi ambara
misisi vha vhanna vha tshi ambara vhugoni.



https://ve.wikipedia.org/wiki/Zwidade

Tshidula Tshidula tsha musingade Vhakoma vha tshiya dzata Vhafhirisa mudanda
phanda Mudinda wau fhunga nwando Hii-hii hii-hii-hii

Fhano ho da Nnyi wee Fhano hoda nnyi wee-mueni mueni hmmmm Na mu bikelani
wee-manyimba manyimba hmmmm A nga no a vheafhi wee-patala patala hmmmmm
Fhahululani ri vhone -thi swiki thi swiki hmmmm Lidzani kugoma ni tundundu-
tundundu hmmm

Iwe Nkuku wee Iwe nkukuwe tshinoni tsha nkuku Tshinoni tsha nnkuku Kholomo dzia
tuwa Tshinoni tsha nkuku Dzi tuwa na vha fhio-Tshinoni tsha nkuku Dzi tuwa na
malema-Tshinoni tsha nkuku Malema madzhavhathu-Tshinoni tsha nkuku Tserere nda
lumandila-Tshinoni tsha nkuku Tserere nda gobagoba-Tshinoni tsha nkuku

Lili Nwana wa Nwananga Lili nwana wa nwananga Lili nwanawa nwananga x2 vhasa
mulili Lili vhasa mulilo x2 khotsi vhaa vhuya Lili khotsi vha a vhuya x2 vha
vhuya na nnyi Lili vha vhuya na nnyi x2 vha vhuya na donga Lili vha vhuya na
donga x2 donga u toda ni Lili donga u toda ni x2 u toda musidzanyana Lili utoda
musidzanyana x2 a sa li mavhele Lili a sa li mavhele x2 ula ndovhodzhane

Alulu dende tzana mutzene dende,zwa nwana wa vhathu dende,vha tshiri ndi pukha
matsina ndi muthu dende tzana mutzenene dende,kudu kwa nya ku temba ko fhatwa
nga mini ko fhatwa nga nanga,nga nanga dza mini,nga nanga dza phukha dende tzana
mutzenene dendeAzwifarwi Nkhumeleni 078 403 9292

Tswi-tswi doli mutsha vhona dada--------muthsa vho khaladzi anga mutsha vhona
dada-------mutsha vhona Vhuswa usile mutsha vhona dada-------mutsha vhona-mutsha
vhona-mutsha vhona dada mutsha vhona mutsha vhona.Ho longwa muri mutsha vhona
dada----mutsha vhona-mutsha vhona-mutsha vhona dada mutsha vhona-mutsha
vhona.Muri mutsuku mutsha vhona dada----mutsha vhona-mutsha vhona-mutsha vhona
dada mutsha vhona-mutsha vhonaAzwifarwi Nkhumeleni

'''MMBE BENDA''' Ndo vha ndi ngei Thavhani, nda pfa mukosi u tshi lila, nda ta
ngana na mmbebenda,mmbebenda o hwala nama, nde ntukulelevho ndi yo gotsha, a
ntungedza nga kurambo kwayo, kurambo kwayo kuya hamulima, hamulima huna mbudzi
tshena, mbudzi tshena i a penga penga, penga penga na mashau ayo, shau shau
dzembeni, kholomo ya khotsi ido beba, rala munamba ra diphina, moooooo i a
lila[Azwifarwi Nkhumelen] {edit: Rabelani Sonia)

Tondo vho mme vhoya ngafhi? tondo vhoya u fhonda mafula tondo,Mafula ndi a
mini?tondo,Mafula ndi a ula tondo, A liwa nga vhangana?tondo, Aliwa nga vha dana
tondo, dzingi-dzingi mafula tondo, Vho Nyadenga vhanga vho tondo vhoda na tshi
Tshitiringo tondo tshi nga nnyi ha!tondo tshi lidzwa nga Nnduvheni tondo tsini
na muserenga tondo dzingi-dzingi mafula tondo dzingi-dzingi mafula tondo
Azwifarwi Nkhumeleni

iwe nkuku wee tshinoni tsha nkuku kholomo dzi a tuwa tshinoni tsha nkuku dzituwa
na vhafhio tshinoni tsha nkuku dzituwa na marema,tshinoni tsha nkuku marema
mdyavhathu,tshinoni tsha nkuku tserere nda luma ndila tshinoni tsha nkuku
tserere nda goba goba.....Mashudu Nevuvha



https://ve.wikipedia.org/wiki/Suid-Afrika

Afrika Tshipembe (Riphabuḽiki ya Afrika Tshipembe) ndi shango ḽi no wanala kha
tshipida tsha tshipembe tsha dzhango la Afrika. Mashango a re tsini nalo ndi
Zimbabwe, Namibia, Mozambique, Swaziland, Lesotho na Botswana.

Afrika Tshipembe i na mavundu a ṱahe (9). A ndi Limpopo, Mpumalanga, North West,
Gauteng, Free State, KwaZulu-Natal, Eastern Cape, Western Cape, Northern Cape.

Afurika Tshipembe hu na nyambo dza fumi na nthihi dza tshiofhisi. Dzenedzo ndi
TshiVenḓa, English, XiTsonga, SePedi (Northern Sotho), SeTswana, SeSotho,
IsiZulu, IsiNdebele, IsiSwati, IsiXhoza. Hu na dziṅwe dzinyambo inzhi dzi si dza
tshiofisi dzine dza ambiwa Afurika Tshipembe.

Vhathu vha Afurika Tshipembe ndi vhathu vha u funa pfunzo. Hu na dzi yunivesithi
dza fumbili-ina. Dziṅwe dza hone ndi Yunivesithi ya Venḓa, Yunivesithi ya
Limpopo, Yunivesithi ya Pretoria, Yunivesithi ya Witwatersrand (Wits) na
Yunivesithi ya Johannesburg. Yunivesithi dza Afurika Tshipembe dzi khou thusa
kha u alusa ndivha ya vhathu vha Afurika Tshipembe.

Mbofholowo ndi yone tshipikwa kfa muvhuso wa Afurika Tshipembe. Mbofholowo i
katela Pfanelo dza vhuthu, U lingana, Ndayo ya mulayo, Mbofholowo ya muthu,
Ndaka ya phuraivete na maraga wo vhofholowaho, Vhuvhusahothe ho vhofholowaho.



https://ve.wikipedia.org/wiki/South_Africa

Afrika Tshipembe (Riphabuḽiki ya Afrika Tshipembe) ndi shango ḽi no wanala kha
tshipida tsha tshipembe tsha dzhango la Afrika. Mashango a re tsini nalo ndi
Zimbabwe, Namibia, Mozambique, Swaziland, Lesotho na Botswana.

Afrika Tshipembe i na mavundu a ṱahe (9). A ndi Limpopo, Mpumalanga, North West,
Gauteng, Free State, KwaZulu-Natal, Eastern Cape, Western Cape, Northern Cape.

Afurika Tshipembe hu na nyambo dza fumi na nthihi dza tshiofhisi. Dzenedzo ndi
TshiVenḓa, English, XiTsonga, SePedi (Northern Sotho), SeTswana, SeSotho,
IsiZulu, IsiNdebele, IsiSwati, IsiXhoza. Hu na dziṅwe dzinyambo inzhi dzi si dza
tshiofisi dzine dza ambiwa Afurika Tshipembe.

Vhathu vha Afurika Tshipembe ndi vhathu vha u funa pfunzo. Hu na dzi yunivesithi
dza fumbili-ina. Dziṅwe dza hone ndi Yunivesithi ya Venḓa, Yunivesithi ya
Limpopo, Yunivesithi ya Pretoria, Yunivesithi ya Witwatersrand (Wits) na
Yunivesithi ya Johannesburg. Yunivesithi dza Afurika Tshipembe dzi khou thusa
kha u alusa ndivha ya vhathu vha Afurika Tshipembe.

Mbofholowo ndi yone tshipikwa kfa muvhuso wa Afurika Tshipembe. Mbofholowo i
katela Pfanelo dza vhuthu, U lingana, Ndayo ya mulayo, Mbofholowo ya muthu,
Ndaka ya phuraivete na maraga wo vhofholowaho, Vhuvhusahothe ho vhofholowaho.



